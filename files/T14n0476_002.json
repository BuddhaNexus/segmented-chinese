{
    "T14n0476_002:0561b03": "說無垢稱經卷第二",
    "T14n0476_002:0561b04": "大唐三藏法師玄奘譯",
    "T14n0476_002:0561b05": "聲聞品第三",
    "T14n0476_002:0561b06": "[0561b06] 時無垢稱作是思惟：「我嬰斯疾寢頓于床，",
    "T14n0476_002:0561b07": "世尊大悲寧不垂愍，而不遣人來問我疾？」",
    "T14n0476_002:0561b08": "[0561b08] 爾時，世尊知其所念，哀愍彼故，告舍利子：",
    "T14n0476_002:0561b09": "「汝應往詣無垢稱所問安其疾。」[0561b09] 時舍利子",
    "T14n0476_002:0561b10": "白言：「世尊！我不堪任詣彼問疾。所以者何？",
    "T14n0476_002:0561b11": "憶念我昔於一時間在大林中宴坐樹下，",
    "T14n0476_002:0561b12": "時無垢稱來到彼所，稽首我足而作是言：",
    "T14n0476_002:0561b13": "『唯，舍利子！不必是坐為宴坐也。夫宴坐者，",
    "T14n0476_002:0561b14": "不於三界而現身心是為宴坐；不起滅",
    "T14n0476_002:0561b15": "定而現諸威儀是為宴坐；不捨一切所證",
    "T14n0476_002:0561b16": "得相而現一切異生諸法是為宴坐；心不",
    "T14n0476_002:0561b17": "住內亦不行外是為宴坐；住三十七菩提",
    "T14n0476_002:0561b18": "分法而不離於一切見趣是為宴坐；不捨",
    "T14n0476_002:0561b19": "生死而無煩惱、雖證涅槃而無所住是",
    "T14n0476_002:0561b20": "為宴坐。若能如是而宴坐者，佛所印可。』[0561b20] 「時",
    "T14n0476_002:0561b21": "我，世尊！聞是語已，默然而住不能加報，故",
    "T14n0476_002:0561b22": "我不任詣彼問疾。」",
    "T14n0476_002:0561b23": "[0561b23] 爾時，世尊告大目連：「汝應往詣無垢稱所",
    "T14n0476_002:0561b24": "問安其疾。」[0561b24] 時大目連白言：「世尊！我不堪任",
    "T14n0476_002:0561b25": "詣彼問疾。所以者何？憶念我昔於一時間",
    "T14n0476_002:0561b26": "入廣嚴城，在四衢道為諸居士演說法",
    "T14n0476_002:0561b27": "要。時無垢稱來到彼所，稽首我足而作是",
    "T14n0476_002:0561b28": "言：『唯，大目連！為諸白衣居士說法不當應",
    "T14n0476_002:0561b29": "如尊者所說，夫說法者應如法說。』時我問",
    "T14n0476_002:0561c01": "言：『云何名為如法說耶？』彼即答言：『法無有",
    "T14n0476_002:0561c02": "我，離我垢故；法無有情，離情塵故；法無",
    "T14n0476_002:0561c03": "命者，離生死故；法無補特伽羅，前後際斷",
    "T14n0476_002:0561c04": "故；法常寂然，滅諸相故；法離貪著，無所",
    "T14n0476_002:0561c05": "緣故；法無文字，言語斷故；法無譬說，遠離",
    "T14n0476_002:0561c06": "一切波浪思故；法遍一切，如虛空故；法無",
    "T14n0476_002:0561c07": "有顯，無相、無形，遠離一切行動事故；法無",
    "T14n0476_002:0561c08": "我所，離我所故；法無了別，離心識故；法",
    "T14n0476_002:0561c09": "無有比，無相待故；法不屬因，不在緣故；",
    "T14n0476_002:0561c10": "法同法界，等入一切真法界故；法隨於如，",
    "T14n0476_002:0561c11": "無所隨故；法住實際，畢竟不動故；法無動",
    "T14n0476_002:0561c12": "搖，不依六境故；法無去來，無所住故；法",
    "T14n0476_002:0561c13": "順空、隨無相、應無願，遠離一切增減思故；",
    "T14n0476_002:0561c14": "法無取捨，離生滅故；法無執藏，超過一切",
    "T14n0476_002:0561c15": "眼、耳、鼻、舌、身、意道故；法無高下，常住不動",
    "T14n0476_002:0561c16": "故；法離一切分別所行，一切戲論畢竟斷故。",
    "T14n0476_002:0561c17": "唯，大目連！法相如是，豈可說乎？夫說法者，",
    "T14n0476_002:0561c18": "一切皆是增益、損減；其聽法者，亦復皆是增",
    "T14n0476_002:0561c19": "益、損減。若於是處無增、無減，即於是處都",
    "T14n0476_002:0561c20": "無可說、亦無可聞、無所了別。尊者目連！",
    "T14n0476_002:0561c21": "譬如幻士為幻化者宣說諸法，住如是心",
    "T14n0476_002:0561c22": "乃可說法。應善了知一切有情根性差別，",
    "T14n0476_002:0561c23": "妙慧觀見無所罣礙，大悲現前讚說大乘，",
    "T14n0476_002:0561c24": "念報佛恩，意樂清淨，法詞善巧，為三寶種永",
    "T14n0476_002:0561c25": "不斷絕，乃應說法。』[0561c25] 「世尊！彼大居士說此法",
    "T14n0476_002:0561c26": "時，於彼眾中八百居士皆發無上正等覺",
    "T14n0476_002:0561c27": "心。時我，世尊！默無能辯，故我不任詣彼問",
    "T14n0476_002:0561c28": "疾。」",
    "T14n0476_002:0561c29": "[0561c29] 爾時，世尊告迦葉波：「汝應往詣無垢稱所",
    "T14n0476_002:0562a01": "問安其疾。」[0562a01] 大迦葉波白言：「世尊！我不堪任",
    "T14n0476_002:0562a02": "詣彼問疾。所以者何？憶念我昔於一時間",
    "T14n0476_002:0562a03": "入廣嚴城，遊貧陋巷而巡乞食。時無垢稱",
    "T14n0476_002:0562a04": "來到彼所，稽首我足而作是言：『唯，大迦葉！",
    "T14n0476_002:0562a05": "雖有慈悲而不能普，捨豪富、從貧乞。",
    "T14n0476_002:0562a06": "尊者迦葉！住平等法應次行乞食，為不食",
    "T14n0476_002:0562a07": "故應行乞食、為欲壞彼於食執故應行乞",
    "T14n0476_002:0562a08": "食、為欲受他所施食故應行乞食。以空聚",
    "T14n0476_002:0562a09": "想入於聚落、為欲成熟男女大小入諸城",
    "T14n0476_002:0562a10": "邑、趣佛家想詣乞食家，為不受故應受",
    "T14n0476_002:0562a11": "彼食。所見色與盲等、所聞聲與嚮等、所嗅",
    "T14n0476_002:0562a12": "香與風等、所食味不分別、受諸觸如智證、",
    "T14n0476_002:0562a13": "知諸法如幻相，無自性、無他性，無熾",
    "T14n0476_002:0562a14": "然、無寂滅。尊者迦葉！若能不捨八邪入",
    "T14n0476_002:0562a15": "八解脫、以邪平等入正平等、以一摶食施",
    "T14n0476_002:0562a16": "于一切，供養諸佛及眾賢聖，然後可食。如",
    "T14n0476_002:0562a17": "是，食者非有雜染、非離雜染，非入靜定、",
    "T14n0476_002:0562a18": "非出靜定，非住生死、非住涅槃，爾乃可",
    "T14n0476_002:0562a19": "食。諸有施於尊者之食，無小果、無大果，",
    "T14n0476_002:0562a20": "無損減、無增益，趣入佛趣、不趣聲聞。尊",
    "T14n0476_002:0562a21": "者迦葉！若能如是而食於食，為不空食他",
    "T14n0476_002:0562a22": "所施食。』[0562a22] 「時我，世尊！聞說是語得未曾有，即",
    "T14n0476_002:0562a23": "於一切諸菩薩等深起敬心。甚奇，世尊！斯",
    "T14n0476_002:0562a24": "有家士辯才智慧乃能如是，誰有智者得",
    "T14n0476_002:0562a25": "聞斯說而不發於阿耨多羅三藐三菩提",
    "T14n0476_002:0562a26": "心？我從是來不勸有情求諸聲聞獨覺等",
    "T14n0476_002:0562a27": "乘，唯教發心趣求無上正等菩提，故我不",
    "T14n0476_002:0562a28": "任詣彼問疾。」",
    "T14n0476_002:0562a29": "[0562a29] 爾時，世尊告大善現：「汝應往詣無垢稱所",
    "T14n0476_002:0562b01": "問安其疾。」[0562b01] 時大善現白言：「世尊！我不堪任",
    "T14n0476_002:0562b02": "詣彼問疾。所以者何？憶念我昔於一時間",
    "T14n0476_002:0562b03": "入廣嚴城而行乞食，次入其舍。時無垢稱",
    "T14n0476_002:0562b04": "為我作禮，取我手&#x9262;盛滿美食而謂我言：",
    "T14n0476_002:0562b05": "『尊者善現！若能於食以平等性而入一切",
    "T14n0476_002:0562b06": "法平等性，以一切法平等之性入于一切佛",
    "T14n0476_002:0562b07": "平等性，其能如是乃可取食。尊者善現！若",
    "T14n0476_002:0562b08": "能不斷貪恚愚癡亦不與俱、不壞薩迦",
    "T14n0476_002:0562b09": "耶見入一趣道、不滅無明并諸有愛而起",
    "T14n0476_002:0562b10": "慧明及以解脫、能以無間平等法性而入解",
    "T14n0476_002:0562b11": "脫平等法性——無脫、無縛，不見四諦、非不見",
    "T14n0476_002:0562b12": "諦非得果，非異生、非離異生法，非聖、非",
    "T14n0476_002:0562b13": "不聖——雖成就一切法而離諸法想，乃可取",
    "T14n0476_002:0562b14": "食。若，尊者善現！不見佛、不聞法、不事僧，",
    "T14n0476_002:0562b15": "彼外道六師——滿迦葉波、末薩羯離瞿舍離子、",
    "T14n0476_002:0562b16": "想吠多子、無勝髮、[禾*曷]犎迦衍那、離繫親子——",
    "T14n0476_002:0562b17": "是尊者師依之出家，彼六師墮，尊者亦墮，乃",
    "T14n0476_002:0562b18": "可取食。若，尊者善現！墮諸見趣而不至中",
    "T14n0476_002:0562b19": "邊，入八無暇不得有暇，同諸雜染離於",
    "T14n0476_002:0562b20": "清淨；若諸有情所得無諍，尊者亦得而不名",
    "T14n0476_002:0562b21": "為清淨福田；諸有布施尊者之食墮諸惡",
    "T14n0476_002:0562b22": "趣，而以尊者為與眾魔共連一手，將諸",
    "T14n0476_002:0562b23": "煩惱作其伴侶。一切煩惱自性即是尊者自",
    "T14n0476_002:0562b24": "性——於諸有情起怨害想、謗于諸佛、毀一切",
    "T14n0476_002:0562b25": "法、不預僧數、畢竟無有般涅槃時——若如是",
    "T14n0476_002:0562b26": "者乃可取食。』[0562b26] 「時我，世尊！得聞斯語猶拘重",
    "T14n0476_002:0562b27": "闇迷失諸方，不識是何言、不知以何答，",
    "T14n0476_002:0562b28": "便捨自&#x9262;欲出其舍。時無垢稱即謂我言：",
    "T14n0476_002:0562b29": "『尊者善現！取&#x9262;勿懼。於意云何？若諸如來",
    "T14n0476_002:0562c01": "所作化者，以是事詰寧有懼不？』我言：『不也。』",
    "T14n0476_002:0562c02": "無垢稱言：『諸法性相皆如幻化，一切有情及",
    "T14n0476_002:0562c03": "諸言說性相亦爾，諸有智者於文字中不",
    "T14n0476_002:0562c04": "應執著亦無怖畏。所以者何？一切言說皆",
    "T14n0476_002:0562c05": "離性相。何以故？一切文字性相亦離，都非",
    "T14n0476_002:0562c06": "文字，是則解脫；解脫相者即一切法。』[0562c06] 「世尊！彼",
    "T14n0476_002:0562c07": "大居士說是法時，二萬天子遠塵離垢，於",
    "T14n0476_002:0562c08": "諸法中得法眼淨；五百天子得順法忍。時",
    "T14n0476_002:0562c09": "我默然，頓喪言辯，不能加對，故我不任詣",
    "T14n0476_002:0562c10": "彼問疾。」",
    "T14n0476_002:0562c11": "[0562c11] 爾時，世尊告滿慈子：「汝應往詣無垢稱所",
    "T14n0476_002:0562c12": "問安其疾。」[0562c12] 時滿慈子白言：「世尊！我不堪任",
    "T14n0476_002:0562c13": "詣彼問疾。所以者何？憶念我昔於一時間",
    "T14n0476_002:0562c14": "在大林中為諸新學苾芻說法。時無垢稱",
    "T14n0476_002:0562c15": "來到彼所，稽首我足而作是言：『唯，滿慈子！",
    "T14n0476_002:0562c16": "先當入定觀苾芻心，然後乃應為其說法。",
    "T14n0476_002:0562c17": "無以穢食置於寶器，應先了知是諸苾芻",
    "T14n0476_002:0562c18": "有何意樂；勿以無價吠琉璃寶同諸危脆",
    "T14n0476_002:0562c19": "賤水精珠。尊者滿慈！勿不觀察諸有情類",
    "T14n0476_002:0562c20": "根性差別授以少分根所受法，彼自無瘡勿",
    "T14n0476_002:0562c21": "傷之也、欲行大道莫示小徑、無以日光",
    "T14n0476_002:0562c22": "等彼螢火、無以大海內於牛跡、無以妙",
    "T14n0476_002:0562c23": "高山王內於芥子、無以大師子吼同野干",
    "T14n0476_002:0562c24": "鳴。尊者滿慈子！是諸苾芻皆於往昔發趣",
    "T14n0476_002:0562c25": "大乘、心祈菩提，中忘是意，如何示以聲聞",
    "T14n0476_002:0562c26": "乘法？我觀聲聞智慧微淺過於生盲，無有",
    "T14n0476_002:0562c27": "大乘觀諸有情根性妙智，不能分別一切",
    "T14n0476_002:0562c28": "有情根之利鈍。』[0562c28] 「時無垢稱便以如是勝三摩",
    "T14n0476_002:0562c29": "地，令諸苾芻隨憶無量宿住差別——曾於過",
    "T14n0476_002:0563a01": "去五百佛所種諸善根、積習無量殊勝功",
    "T14n0476_002:0563a02": "德、迴向無上正等覺心——隨憶如是宿住事",
    "T14n0476_002:0563a03": "已求菩提心，還現在前，即便稽首彼大士",
    "T14n0476_002:0563a04": "足。時無垢稱因為說法，令於無上正等菩",
    "T14n0476_002:0563a05": "提不復退轉。[0563a05] 「時我，世尊！作如是念：『諸聲聞",
    "T14n0476_002:0563a06": "人不知有情根性差別，不白如來，不應輒",
    "T14n0476_002:0563a07": "爾為他說法。』所以者何？諸聲聞人不知有",
    "T14n0476_002:0563a08": "情諸根勝劣、非常在定如佛世尊，故我不",
    "T14n0476_002:0563a09": "任詣彼問疾。」",
    "T14n0476_002:0563a10": "[0563a10] 爾時，世尊告彼摩訶迦多衍那：「汝應往詣無",
    "T14n0476_002:0563a11": "垢稱所問安其疾。」[0563a11] 迦多衍那白言：「世尊！我",
    "T14n0476_002:0563a12": "不堪任詣彼問疾。所以者何？憶念我昔於",
    "T14n0476_002:0563a13": "一時間，佛為苾芻略說法已便入靜住，我",
    "T14n0476_002:0563a14": "即於後分別決擇契經句義，謂無常義、苦義、",
    "T14n0476_002:0563a15": "空義、無我義、寂滅義。時無垢稱來到彼所，稽",
    "T14n0476_002:0563a16": "首我足而作是言：『唯，大尊者迦多衍那！無",
    "T14n0476_002:0563a17": "以生滅分別心行說實相法。所以者何？諸",
    "T14n0476_002:0563a18": "法畢竟，非已生、非今生、非當生，非已滅、",
    "T14n0476_002:0563a19": "非今滅、非當滅義，是無常義；洞達五蘊畢",
    "T14n0476_002:0563a20": "竟性空無所由起，是苦義；諸法究竟無所有，",
    "T14n0476_002:0563a21": "是空義；知我無我無有二，是無我義；無有",
    "T14n0476_002:0563a22": "自性亦無他性，本無熾然、今無息滅，無",
    "T14n0476_002:0563a23": "有寂靜，畢竟寂靜、究竟寂靜，是寂滅義。』說",
    "T14n0476_002:0563a24": "是法時，彼諸苾芻諸漏永盡，心得解脫。[0563a24] 「時我，",
    "T14n0476_002:0563a25": "世尊！默然無辯，故我不任詣彼問疾。」",
    "T14n0476_002:0563a26": "[0563a26] 爾時，世尊告大無滅：「汝應往詣無垢稱所",
    "T14n0476_002:0563a27": "問安其疾。」[0563a27] 時大無滅白言：「世尊！我不堪任",
    "T14n0476_002:0563a28": "詣彼問疾。所以者何？憶念我昔於一時間",
    "T14n0476_002:0563a29": "在大林中一處經行。時有梵王名曰嚴淨，",
    "T14n0476_002:0563b01": "與萬梵俱，放大光明來詣我所，稽首作禮",
    "T14n0476_002:0563b02": "而問我言：『尊者無滅！所得天眼能見幾何？』",
    "T14n0476_002:0563b03": "時我答言：『大仙當知：我能見此釋迦牟尼三",
    "T14n0476_002:0563b04": "千大千佛之世界，如觀掌中阿摩洛果。』時無",
    "T14n0476_002:0563b05": "垢稱來到彼所，稽首我足而作是言：『尊者",
    "T14n0476_002:0563b06": "無滅！所得天眼為有行相？為無行相？若有",
    "T14n0476_002:0563b07": "行相即與外道五神通等；若無行相即是",
    "T14n0476_002:0563b08": "無為，不應有見。云何尊者所得天眼能有",
    "T14n0476_002:0563b09": "見耶？』時我，世尊！默無能對；然彼諸梵聞其",
    "T14n0476_002:0563b10": "所說得未曾有，即為作禮而問彼言：『世孰",
    "T14n0476_002:0563b11": "有得真天眼者？』無垢稱言：『有佛、世尊得真",
    "T14n0476_002:0563b12": "天眼，不捨寂定見諸佛國，不作二相及種",
    "T14n0476_002:0563b13": "種相。』時彼梵王五百眷屬皆發無上正等覺",
    "T14n0476_002:0563b14": "心，禮無垢稱，&#x6B58;然不現，故我不任詣彼問",
    "T14n0476_002:0563b15": "疾。」",
    "T14n0476_002:0563b16": "[0563b16] 爾時，世尊告優波離：「汝應往詣無垢稱所",
    "T14n0476_002:0563b17": "問安其疾。」[0563b17] 時優波離白言：「世尊！我不堪任",
    "T14n0476_002:0563b18": "詣彼問疾。所以者何？憶念我昔於一時間，",
    "T14n0476_002:0563b19": "有二苾芻犯所受戒，深懷媿恥不敢詣",
    "T14n0476_002:0563b20": "佛，來至我所稽首我足而謂我言：『唯，優波",
    "T14n0476_002:0563b21": "離！今我二人違越律行誠以為恥，不敢詣",
    "T14n0476_002:0563b22": "佛，願解憂悔得免斯咎。』我即為其如法解",
    "T14n0476_002:0563b23": "說，令除憂悔、得清所犯，示現勸導、讚勵慶",
    "T14n0476_002:0563b24": "慰。時無垢稱來到彼所，稽首我足而作是",
    "T14n0476_002:0563b25": "言：『唯，優波離！無重增此二苾芻罪，當直除",
    "T14n0476_002:0563b26": "滅憂悔所犯，勿擾其心。所以者何？彼罪性",
    "T14n0476_002:0563b27": "不住內、不出外、不在兩間。如佛所說：「心",
    "T14n0476_002:0563b28": "雜染故，有情雜染；心清淨故，有情清淨。」如是，",
    "T14n0476_002:0563b29": "心者亦不住內，亦不出外，不在兩間。如其",
    "T14n0476_002:0563c01": "心然，罪垢亦然；如罪垢然，諸法亦然，不出",
    "T14n0476_002:0563c02": "於如。唯，優波離！汝心本淨，得解脫時此本",
    "T14n0476_002:0563c03": "淨心曾有染不？』我言：『不也。』無垢稱言：『一切有",
    "T14n0476_002:0563c04": "情心性本淨曾無有染，亦復如是。唯，優波",
    "T14n0476_002:0563c05": "離！若有分別、有異分別即有煩惱，若無分",
    "T14n0476_002:0563c06": "別、無異分別即性清淨；若有顛倒即有煩",
    "T14n0476_002:0563c07": "惱、若無顛倒即性清淨；若有取我即成雜",
    "T14n0476_002:0563c08": "染、若不取我即性清淨。唯，優波離！一切法",
    "T14n0476_002:0563c09": "性生滅不住，如幻、如化、如電、如雲；一切法",
    "T14n0476_002:0563c10": "性不相顧待，乃至一念亦不暫住；一切法性",
    "T14n0476_002:0563c11": "皆虛妄見，如夢、如焰、如健達婆城；一切法性",
    "T14n0476_002:0563c12": "皆分別心所起影像，如水中月、如鏡中像。",
    "T14n0476_002:0563c13": "如是知者名善持律、如是知者名善調伏。』",
    "T14n0476_002:0563c14": "[0563c14] 「時二苾芻聞說是已得未曾有，咸作是言：",
    "T14n0476_002:0563c15": "『奇哉，居士！乃有如是殊勝慧辯，是優波離所",
    "T14n0476_002:0563c16": "不能及，佛說持律最為其上而不能說。』",
    "T14n0476_002:0563c17": "我即告言：『汝勿於彼起居士想。所以者何？",
    "T14n0476_002:0563c18": "唯除如來，未有聲聞及餘菩薩而能制此",
    "T14n0476_002:0563c19": "大士慧辯，其慧辯明殊勝如是。』時二苾芻憂",
    "T14n0476_002:0563c20": "悔即除，皆發無上正等覺心，便為作禮而發",
    "T14n0476_002:0563c21": "願言：『當令有情皆得如是殊勝慧辯。』[0563c21] 「時我",
    "T14n0476_002:0563c22": "默然不能加對，故我不任詣彼問疾。」",
    "T14n0476_002:0563c23": "[0563c23] 爾時，世尊告羅怙羅：「汝應往詣無垢稱所",
    "T14n0476_002:0563c24": "問安其疾。」[0563c24] 時羅怙羅白言：「世尊！我不堪任",
    "T14n0476_002:0563c25": "詣彼問疾。所以者何？憶念我昔於一時間，",
    "T14n0476_002:0563c26": "有諸童子——離呫毘種——來詣我所，稽首作禮",
    "T14n0476_002:0563c27": "而問我言：『唯，羅怙羅！汝佛之子，捨輪王位",
    "T14n0476_002:0563c28": "出家為道。其出家者為有何等功德、勝利？』",
    "T14n0476_002:0563c29": "我即如法為說出家功德、勝利。時無垢稱來",
    "T14n0476_002:0564a01": "到彼所，稽首我足而作是言：『唯，羅怙羅！不",
    "T14n0476_002:0564a02": "應如是宣說出家功德、勝利。所以者何？無",
    "T14n0476_002:0564a03": "有功德、無有勝利，是為出家。唯，羅怙羅！",
    "T14n0476_002:0564a04": "有為法中可得說有功德、勝利；夫出家者",
    "T14n0476_002:0564a05": "為無為法，無為法中不可說有功德、勝利。",
    "T14n0476_002:0564a06": "唯，羅怙羅！夫出家者，無彼、無此、亦無中間。",
    "T14n0476_002:0564a07": "遠離諸見，無色、非色，是涅槃路。智者稱讚、",
    "T14n0476_002:0564a08": "聖所攝受，降伏眾魔、超越五趣，淨修五眼、",
    "T14n0476_002:0564a09": "安立五根、證獲五力。不惱於彼，離諸惡",
    "T14n0476_002:0564a10": "法，摧眾外道，超越假名。出欲淤泥無所",
    "T14n0476_002:0564a11": "繫著、無所攝受，離我我所，無有諸取、已",
    "T14n0476_002:0564a12": "斷諸取，無有擾亂、已斷擾亂，善調自心、",
    "T14n0476_002:0564a13": "善護他心，隨順寂止、勤修勝觀，離一切惡、",
    "T14n0476_002:0564a14": "修一切善。若能如是，名真出家。』[0564a14] 「時無垢稱",
    "T14n0476_002:0564a15": "告諸童子：『汝等今者於善說法毘奈耶中宜",
    "T14n0476_002:0564a16": "共出家。所以者何？佛出世難、離無暇難、得",
    "T14n0476_002:0564a17": "人身難，具足有暇第一最難。』諸童子言：『唯，大",
    "T14n0476_002:0564a18": "居士！我聞佛說，父母不聽不得出家。』無垢",
    "T14n0476_002:0564a19": "稱言：『汝等童子但發無上正等覺心，勤修",
    "T14n0476_002:0564a20": "正行，是即出家、是即受具成苾芻性。』時三十",
    "T14n0476_002:0564a21": "二離呫童子皆發無上正等覺心，誓修正",
    "T14n0476_002:0564a22": "行。[0564a22] 「時我默然不能加辯，故我不任詣彼問",
    "T14n0476_002:0564a23": "疾。」",
    "T14n0476_002:0564a24": "[0564a24] 爾時，世尊告阿難陀：「汝應往詣無垢稱所",
    "T14n0476_002:0564a25": "問安其疾。」[0564a25] 時阿難陀白言：「世尊！我不堪任",
    "T14n0476_002:0564a26": "詣彼問疾。所以者何？憶念我昔於一時間，",
    "T14n0476_002:0564a27": "世尊身現少有所疾，當用牛乳。我於晨朝",
    "T14n0476_002:0564a28": "整理常服，執持衣&#x9262;詣廣嚴城婆羅門家，",
    "T14n0476_002:0564a29": "&#x7ADA;立門下從乞牛乳。時無垢稱來到彼所，",
    "T14n0476_002:0564b01": "稽首我足而作是言：『唯，阿難陀！何為晨朝",
    "T14n0476_002:0564b02": "持&#x9262;在此？』我言：『居士！為世尊身少有所疾，",
    "T14n0476_002:0564b03": "當用牛乳故來至此。』時無垢稱而謂我言：",
    "T14n0476_002:0564b04": "『止止，尊者！莫作是語勿謗世尊，無以虛",
    "T14n0476_002:0564b05": "事誹謗如來。所以者何？如來身者金剛合",
    "T14n0476_002:0564b06": "成，一切惡法并習永斷、一切善法圓滿成就。",
    "T14n0476_002:0564b07": "當有何疾？當有何惱？唯，阿難陀！默還所",
    "T14n0476_002:0564b08": "止，莫使異人聞此&#x9E81;言、無令大威德諸天",
    "T14n0476_002:0564b09": "及餘佛土諸來菩薩得聞斯語。唯，阿難陀！轉",
    "T14n0476_002:0564b10": "輪聖王成就少分所集善根尚得無病，豈",
    "T14n0476_002:0564b11": "況如來無量善根福智圓滿而當有疾？定無",
    "T14n0476_002:0564b12": "是處。唯，阿難陀！可速默往，勿使我等受斯",
    "T14n0476_002:0564b13": "鄙恥。若諸外道婆羅門等聞此&#x9E81;言，當作",
    "T14n0476_002:0564b14": "是念：「何名為師？自身有病尚不能救，云",
    "T14n0476_002:0564b15": "何能救諸有疾乎？」可密速去勿使人聞。",
    "T14n0476_002:0564b16": "又，阿難陀！如來身者即是法身非雜穢身、是",
    "T14n0476_002:0564b17": "出世身世法不染、是無漏身離一切漏、是",
    "T14n0476_002:0564b18": "無為身離諸有為、出過眾數諸數永寂。如",
    "T14n0476_002:0564b19": "此佛身當有何疾？』[0564b19] 「時我，世尊！聞是語已實",
    "T14n0476_002:0564b20": "懷慚愧：『得無近佛而謬聽耶？』即聞空中",
    "T14n0476_002:0564b21": "聲曰：『汝，阿難陀！如居士言，世尊真身實",
    "T14n0476_002:0564b22": "無有病，但以如來出五濁世，為欲化導",
    "T14n0476_002:0564b23": "貧窮、苦惱、惡行有情示現斯事。行矣，阿難",
    "T14n0476_002:0564b24": "陀！取乳勿慚。』[0564b24] 「時我，世尊！聞彼大士辯說如",
    "T14n0476_002:0564b25": "是，不知所云，默無酬對，故我不任詣彼",
    "T14n0476_002:0564b26": "問疾。」",
    "T14n0476_002:0564b27": "[0564b27] 如是，世尊一一別告五百聲聞諸大弟子：「汝",
    "T14n0476_002:0564b28": "應往詣無垢稱所問安其疾。」是諸聲聞各",
    "T14n0476_002:0564b29": "各向佛說其本緣，讚述大士無垢稱言，皆",
    "T14n0476_002:0564c01": "曰：「不任詣彼問疾。」",
    "T14n0476_002:0564c02": "說無垢稱經菩薩品第四",
    "T14n0476_002:0564c03": "[0564c03] 爾時，世尊告慈氏菩薩摩訶薩言：「汝應往",
    "T14n0476_002:0564c04": "詣無垢稱所問安其疾。」[0564c04] 慈氏菩薩白言：「世",
    "T14n0476_002:0564c05": "尊！我不堪任詣彼問疾。所以者何？憶念我",
    "T14n0476_002:0564c06": "昔於一時間為&#x89A9;史多天王及其眷屬說",
    "T14n0476_002:0564c07": "諸菩薩摩訶薩等不退轉地所有法要。時無",
    "T14n0476_002:0564c08": "垢稱來到彼所，稽首我足而作是言：『尊者",
    "T14n0476_002:0564c09": "慈氏！唯佛、世尊授仁者記，一生所繫當得",
    "T14n0476_002:0564c10": "無上正等菩提。為用何生得授記乎？過",
    "T14n0476_002:0564c11": "去耶？未來耶？現在耶？若過去生，過去生已滅；",
    "T14n0476_002:0564c12": "若未來生，未來生未至；若現在生，現在生無",
    "T14n0476_002:0564c13": "住。如世尊說：「汝等苾芻剎那剎那具生、老、",
    "T14n0476_002:0564c14": "死，即沒即生。」若以無生得授記者，無生",
    "T14n0476_002:0564c15": "即是所入正性，於此無生所入性中無有",
    "T14n0476_002:0564c16": "授記，亦無證得正等菩提。云何，慈氏！得授",
    "T14n0476_002:0564c17": "記耶？為依如生得授記耶？為依如滅得",
    "T14n0476_002:0564c18": "授記耶？若依如生得授記者，如無有生；",
    "T14n0476_002:0564c19": "若依如滅得授記者，如無有滅。無生、無滅",
    "T14n0476_002:0564c20": "真如理中無有授記。一切有情皆如也、一切",
    "T14n0476_002:0564c21": "法亦如也、一切聖賢亦如也、至於慈氏亦如",
    "T14n0476_002:0564c22": "也。若尊者慈氏得授記者，一切有情亦應",
    "T14n0476_002:0564c23": "如是而得授記。所以者何？夫真如者，非二",
    "T14n0476_002:0564c24": "所顯，亦非種種異性所顯。若尊者慈氏當",
    "T14n0476_002:0564c25": "證無上正等菩提，一切有情亦應如是，當",
    "T14n0476_002:0564c26": "有所證。所以者何？夫菩提者，一切有情等",
    "T14n0476_002:0564c27": "所隨覺。若尊者慈氏當般涅槃，一切有情亦",
    "T14n0476_002:0564c28": "應如是當有涅槃。所以者何？非一切有情",
    "T14n0476_002:0564c29": "不般涅槃。佛說真如為般涅槃，以佛觀見",
    "T14n0476_002:0565a01": "一切有情本性寂滅即涅槃相，故說真如為",
    "T14n0476_002:0565a02": "般涅槃。是故，慈氏！勿以此法誘諸天子，勿",
    "T14n0476_002:0565a03": "以此法滯諸天子。夫菩提者，無有趣求亦",
    "T14n0476_002:0565a04": "無退轉。[0565a04] 「『尊者慈氏！當令此諸天子捨於分",
    "T14n0476_002:0565a05": "別菩提之見。所以者何？夫菩提者，非身能",
    "T14n0476_002:0565a06": "證、非心能證。寂滅是菩提，一切有情、一切法",
    "T14n0476_002:0565a07": "相皆寂滅故；不增是菩提，一切所緣不增益",
    "T14n0476_002:0565a08": "故；不行是菩提，一切戲論、一切作意皆不行",
    "T14n0476_002:0565a09": "故；永斷是菩提，一切見趣皆永斷故；捨離是",
    "T14n0476_002:0565a10": "菩提，一切取著皆捨離故；離繫是菩提，永離",
    "T14n0476_002:0565a11": "一切動亂法故；寂靜是菩提，一切分別永寂",
    "T14n0476_002:0565a12": "靜故；廣大是菩提，一切弘願不測量故；不",
    "T14n0476_002:0565a13": "諍是菩提，一切執著、一切諍論皆遠離故；安",
    "T14n0476_002:0565a14": "住是菩提，住法界故；隨至是菩提，隨真如",
    "T14n0476_002:0565a15": "故；不二是菩提，差別法性皆遠離故；建立是",
    "T14n0476_002:0565a16": "菩提，實際所立故；平等是菩提，一切眼色乃",
    "T14n0476_002:0565a17": "至意法皆悉平等如虛空故；無為是菩提，生",
    "T14n0476_002:0565a18": "住異滅畢竟離故；遍知是菩提，一切有情所",
    "T14n0476_002:0565a19": "有心行皆遍知故；無間是菩提，內六處等",
    "T14n0476_002:0565a20": "所不雜故；無雜是菩提，一切煩惱相續習",
    "T14n0476_002:0565a21": "氣永遠離故；無處是菩提，於真如中一切",
    "T14n0476_002:0565a22": "方處所遠離故；無住是菩提，於一切處不",
    "T14n0476_002:0565a23": "可見故；唯名是菩提，此菩提名無作用故；",
    "T14n0476_002:0565a24": "無浪是菩提，一切取捨永遠離故；無亂是菩",
    "T14n0476_002:0565a25": "提，常自靜故；善寂是菩提，本性淨故；明顯",
    "T14n0476_002:0565a26": "是菩提，自性無雜故；無取是菩提，離攀緣",
    "T14n0476_002:0565a27": "故；無異是菩提，隨覺諸法平等性故；無喻",
    "T14n0476_002:0565a28": "是菩提，一切比況永遠離故；微妙是菩提，",
    "T14n0476_002:0565a29": "極難覺故；遍行是菩提，自性周遍如虛空",
    "T14n0476_002:0565b01": "故；至頂是菩提，至一切法最上首故；無染",
    "T14n0476_002:0565b02": "是菩提，一切世法不能染故。如是，菩提非",
    "T14n0476_002:0565b03": "身能證、非心能證。』[0565b03] 「世尊！彼大居士說此法",
    "T14n0476_002:0565b04": "時，於天眾中二百天子得無生法忍。時我",
    "T14n0476_002:0565b05": "默然不能加辯，故我不任詣彼問疾。」",
    "T14n0476_002:0565b06": "[0565b06] 爾時，世尊告光嚴童子：「汝應往詣無垢稱",
    "T14n0476_002:0565b07": "所問安其疾。」[0565b07] 光嚴童子白言：「世尊！我不堪",
    "T14n0476_002:0565b08": "任詣彼問疾。所以者何？憶念我昔於一時",
    "T14n0476_002:0565b09": "間出廣嚴城，時無垢稱方入彼城，我為作",
    "T14n0476_002:0565b10": "禮問言：『居士從何所來？』彼答我言：『從妙",
    "T14n0476_002:0565b11": "菩提來。』我問：『居士！妙菩提者為何所是？』即",
    "T14n0476_002:0565b12": "答我言：『淳直意樂是妙菩提，由此意樂不",
    "T14n0476_002:0565b13": "虛假故；發起加行是妙菩提，諸所施為能",
    "T14n0476_002:0565b14": "成辦故；增上意樂是妙菩提，究竟證會殊勝",
    "T14n0476_002:0565b15": "法故；大菩提心是妙菩提，於一切法無忘",
    "T14n0476_002:0565b16": "失故；清淨布施是妙菩提，不悕世間異熟",
    "T14n0476_002:0565b17": "果故；固守淨戒是妙菩提，諸所願求皆圓滿",
    "T14n0476_002:0565b18": "故；忍辱柔和是妙菩提，於諸有情心無恚",
    "T14n0476_002:0565b19": "故；勇猛精進是妙菩提，熾然勤修無懈退",
    "T14n0476_002:0565b20": "故；寂止靜慮是妙菩提，其心調順有堪能",
    "T14n0476_002:0565b21": "故；殊勝般若是妙菩提，現見一切法性相",
    "T14n0476_002:0565b22": "故；慈是妙菩提，於諸有情心平等故；悲是",
    "T14n0476_002:0565b23": "妙菩提，於諸疲苦能忍受故；喜是妙菩提，",
    "T14n0476_002:0565b24": "恒常領受法苑樂故；捨是妙菩提，永斷一",
    "T14n0476_002:0565b25": "切愛恚等故；神通是妙菩提，具六神通故；",
    "T14n0476_002:0565b26": "解脫是妙菩提，離分別動故；方便是妙菩",
    "T14n0476_002:0565b27": "提，成熟有情故；攝事是妙菩提，攝諸有情",
    "T14n0476_002:0565b28": "故；多聞是妙菩提，起真實行故；調伏是妙",
    "T14n0476_002:0565b29": "菩提，如理觀察故；三十七種菩提分法是妙",
    "T14n0476_002:0565c01": "菩提，棄捨一切有為法故；一切諦實是妙菩",
    "T14n0476_002:0565c02": "提，於諸有情不虛誑故；十二緣起是妙菩",
    "T14n0476_002:0565c03": "提，無明不盡乃至老、死、憂苦、熱惱皆不盡故；",
    "T14n0476_002:0565c04": "息諸煩惱是妙菩提，如實現證真法性故；",
    "T14n0476_002:0565c05": "一切有情是妙菩提，皆用無我為自性故；",
    "T14n0476_002:0565c06": "一切諸法是妙菩提，隨覺一切皆性空故；",
    "T14n0476_002:0565c07": "降伏魔怨是妙菩提，一切魔怨不傾動故；",
    "T14n0476_002:0565c08": "不離三界是妙菩提，遠離一切發趣事故；",
    "T14n0476_002:0565c09": "大師子吼是妙菩提，能善決擇無所畏故；諸",
    "T14n0476_002:0565c10": "力無畏不共佛法是妙菩提，普於一切無訶",
    "T14n0476_002:0565c11": "厭故；三明鑒照是妙菩提，離諸煩惱獲得",
    "T14n0476_002:0565c12": "究竟無餘智；故一剎那心覺一切法究竟無",
    "T14n0476_002:0565c13": "餘是妙菩提，一切智智圓滿證故。如是，善男",
    "T14n0476_002:0565c14": "子！若諸菩薩真實發趣具足相應、波羅蜜",
    "T14n0476_002:0565c15": "多具足相應、成熟有情具足相應、一切善根",
    "T14n0476_002:0565c16": "具足相應、攝受正法具足相應、供養如來具",
    "T14n0476_002:0565c17": "足相應，諸有所作——往來、進止、舉足、下足——一切",
    "T14n0476_002:0565c18": "皆從妙菩提來、一切皆從諸佛法來，安住",
    "T14n0476_002:0565c19": "一切諸佛妙法。』[0565c19] 「世尊！彼大居士說是法時，",
    "T14n0476_002:0565c20": "五百天子皆發無上正等覺心。時我默然不",
    "T14n0476_002:0565c21": "能加辯，故我不任詣彼問疾。」",
    "T14n0476_002:0565c22": "[0565c22] 爾時，世尊告持世菩薩：「汝應往詣無垢稱",
    "T14n0476_002:0565c23": "所問安其疾。」[0565c23] 持世菩薩白言：「世尊！我不堪",
    "T14n0476_002:0565c24": "任詣彼問疾。所以者何？憶念我昔於一時",
    "T14n0476_002:0565c25": "間在自住處，時惡魔怨從萬二千諸天女",
    "T14n0476_002:0565c26": "等——狀如帝釋——鼓樂絃歌來到我所，與其眷",
    "T14n0476_002:0565c27": "屬稽首我足，作諸天樂供養於我，合掌恭",
    "T14n0476_002:0565c28": "敬在一面立。我時意謂真是帝釋而語之",
    "T14n0476_002:0565c29": "言：『善來，憍尸迦！雖福應有不當自恣，當勤",
    "T14n0476_002:0566a01": "觀察諸欲戲樂皆悉無常，於身命財當勤",
    "T14n0476_002:0566a02": "修習，證堅實法。』即語我言：『唯，大正士！可受",
    "T14n0476_002:0566a03": "此女以備供侍。』我即答言：『止，憍尸迦！無以",
    "T14n0476_002:0566a04": "如是非法之物而要施我沙門釋子，此非",
    "T14n0476_002:0566a05": "我宜所。』[0566a05] 「言未訖時，無垢稱來到彼所，稽首",
    "T14n0476_002:0566a06": "我足而謂我言：『非帝釋也，是惡魔怨嬈汝",
    "T14n0476_002:0566a07": "故耳。』時無垢稱語惡魔言：『汝今可以此諸",
    "T14n0476_002:0566a08": "天女迴施於我，是我在家白衣所宜，非諸",
    "T14n0476_002:0566a09": "沙門釋子應受。』時惡魔怨即便驚怖，念：『無垢",
    "T14n0476_002:0566a10": "稱將無惱我。』欲隱形去；為無垢稱神力",
    "T14n0476_002:0566a11": "所持而不能隱，盡其神力種種方便亦不",
    "T14n0476_002:0566a12": "能去。即聞空中聲曰：『汝惡魔怨應以天",
    "T14n0476_002:0566a13": "女施此居士，乃可得還自所天宮。』是惡魔",
    "T14n0476_002:0566a14": "怨以怖畏故俛仰而與。[0566a14] 「時無垢稱語諸女言：",
    "T14n0476_002:0566a15": "『是惡魔怨以汝施我，今諸姊等當發無上正",
    "T14n0476_002:0566a16": "等覺心。』即隨所應為說種種隨順成熟妙菩",
    "T14n0476_002:0566a17": "提法，令其趣向正等菩提。復言：『姊等已發",
    "T14n0476_002:0566a18": "無上正等覺心，有大法苑樂可以自娛，不",
    "T14n0476_002:0566a19": "應復樂五欲樂也。』諸天女言：『唯，大居士！云",
    "T14n0476_002:0566a20": "何名為大法苑樂？』無垢稱言：『法苑樂者，謂",
    "T14n0476_002:0566a21": "於諸佛不壞淨樂、於正法中常聽聞樂、於",
    "T14n0476_002:0566a22": "和合眾勤敬事樂、於其三界永出離樂、於",
    "T14n0476_002:0566a23": "諸所緣無依住樂、於諸蘊中觀察無常如怨",
    "T14n0476_002:0566a24": "害樂、於諸界中無倒觀察如毒蛇樂、於諸",
    "T14n0476_002:0566a25": "處中無倒觀察如空聚樂、於菩提心堅守護",
    "T14n0476_002:0566a26": "樂、於諸有情饒益事樂、於諸師長勤供侍",
    "T14n0476_002:0566a27": "樂、於惠施中離慳貪樂、於淨戒中無慢緩",
    "T14n0476_002:0566a28": "樂、於忍辱中堪調順樂、於精進中習善根",
    "T14n0476_002:0566a29": "樂、於靜慮中知無亂樂、於般若中離惑明",
    "T14n0476_002:0566b01": "樂、於菩提中廣大妙樂、於眾魔怨能摧伏",
    "T14n0476_002:0566b02": "樂、於諸煩惱能遍知樂、於諸佛土遍修治",
    "T14n0476_002:0566b03": "樂、於相隨好莊嚴身中極圓滿樂、於其福",
    "T14n0476_002:0566b04": "智二種資糧正修習樂、於妙菩提具莊嚴樂、",
    "T14n0476_002:0566b05": "於甚深法無驚怖樂、於三脫門正觀察樂、",
    "T14n0476_002:0566b06": "於般涅槃正攀緣樂、不於非時而觀察樂、",
    "T14n0476_002:0566b07": "於同類生見其功德常親近樂、於異類生",
    "T14n0476_002:0566b08": "不見過失無憎恚樂、於諸善友樂親近樂、",
    "T14n0476_002:0566b09": "於諸惡友樂將護樂、於巧方便善攝受樂、",
    "T14n0476_002:0566b10": "於諸法中歡喜信樂、於不放逸修習一切",
    "T14n0476_002:0566b11": "菩提分法最上妙樂。如是，諸姊！是為菩薩",
    "T14n0476_002:0566b12": "大法苑樂。此法苑樂，諸大菩薩常住其中，汝",
    "T14n0476_002:0566b13": "等當樂，勿樂欲樂。』[0566b13] 「時惡魔怨告天女曰：『汝",
    "T14n0476_002:0566b14": "等可來，今欲與汝俱還天宮。』諸女答言：『惡",
    "T14n0476_002:0566b15": "魔汝去，我等不復與汝俱還。所以者何？汝",
    "T14n0476_002:0566b16": "以我等施此居士，云何更得與汝等還？我",
    "T14n0476_002:0566b17": "等今者樂法苑樂、不樂欲樂，汝可獨還。』時",
    "T14n0476_002:0566b18": "惡魔怨白無垢稱：『唯，大居士！可捨此女，一",
    "T14n0476_002:0566b19": "切所有心不耽著而惠施者是為菩薩摩訶",
    "T14n0476_002:0566b20": "薩也。』無垢稱言：『吾以捨矣，汝可將去，當令",
    "T14n0476_002:0566b21": "汝等一切有情法願滿足。』[0566b21] 「時諸天女禮無垢",
    "T14n0476_002:0566b22": "稱而問之言：『唯，大居士！我等諸女還至魔",
    "T14n0476_002:0566b23": "宮云何修行？』無垢稱言：『諸姊當知：有妙法",
    "T14n0476_002:0566b24": "門名無盡燈，汝等當學。』天女復問：『云何名",
    "T14n0476_002:0566b25": "為無盡燈耶？』答言：『諸姊！譬如一燈然百千",
    "T14n0476_002:0566b26": "燈，暝者皆明，明終不盡，亦無退減。如是，諸",
    "T14n0476_002:0566b27": "姊！夫一菩薩勸發建立百千俱胝那庾多",
    "T14n0476_002:0566b28": "眾趣求無上正等菩提，而此菩薩菩提之心",
    "T14n0476_002:0566b29": "終無有盡，亦無退減，轉更增益。如是，為他",
    "T14n0476_002:0566c01": "方便善巧宣說正法，於諸善法轉更增長，",
    "T14n0476_002:0566c02": "終無有盡，亦無退減。諸姊當知：此妙法門",
    "T14n0476_002:0566c03": "名無盡燈，汝等當學。雖住魔宮，當勸無量",
    "T14n0476_002:0566c04": "天子、天女發菩提心，汝等即名知如來恩",
    "T14n0476_002:0566c05": "真實酬報，亦是饒益一切有情。』是諸天女恭",
    "T14n0476_002:0566c06": "敬頂禮無垢稱足。時無垢稱捨先制持惡魔",
    "T14n0476_002:0566c07": "神力，令惡魔怨與諸眷屬忽然不現還於",
    "T14n0476_002:0566c08": "本宮。[0566c08] 「世尊！是無垢稱有如是等自在神力、",
    "T14n0476_002:0566c09": "智慧辯才、變現說法，故我不任詣彼問疾。」",
    "T14n0476_002:0566c10": "[0566c10] 爾時，世尊告長者子蘇達多言：「汝應往詣",
    "T14n0476_002:0566c11": "無垢稱所問安其疾。」[0566c11] 時蘇達多白言：「世尊！",
    "T14n0476_002:0566c12": "我不堪任詣彼問疾。所以者何？憶念我昔",
    "T14n0476_002:0566c13": "自於父舍七日七夜作大祠會，供養一切",
    "T14n0476_002:0566c14": "沙門、婆羅門及諸外道、貧窮、下賤、孤獨、乞人。",
    "T14n0476_002:0566c15": "而此大祠期滿七日，時無垢稱來入會中而",
    "T14n0476_002:0566c16": "謂我言：『唯，長者子！夫祠會者不應如汝今",
    "T14n0476_002:0566c17": "此所設。汝今應設法施祠會，何用如是財",
    "T14n0476_002:0566c18": "施祠為？』我言：『居士！何等名為法施祠會？』彼",
    "T14n0476_002:0566c19": "答我言：『法施祠者，無前、無後，一時供養一切",
    "T14n0476_002:0566c20": "有情，是名圓滿法施祠會。其事云何？謂以",
    "T14n0476_002:0566c21": "無上菩提行相引發大慈、以諸有情解脫",
    "T14n0476_002:0566c22": "行相引發大悲、以諸有情隨喜行相引發",
    "T14n0476_002:0566c23": "大喜、以攝正法攝智行相引發大捨、以善",
    "T14n0476_002:0566c24": "寂靜調伏行相引發布施波羅蜜多、以化犯",
    "T14n0476_002:0566c25": "禁有情行相引發淨戒波羅蜜多、以一切法",
    "T14n0476_002:0566c26": "無我行相引發堪忍波羅蜜多、以善遠離身",
    "T14n0476_002:0566c27": "心行相引發精進波羅蜜多、以其最勝覺支",
    "T14n0476_002:0566c28": "行相引發靜慮波羅蜜多、以聞一切智智行",
    "T14n0476_002:0566c29": "相引發般若波羅蜜多、以化一切眾生行",
    "T14n0476_002:0567a01": "相引發修空、以治一切有為行相引修無",
    "T14n0476_002:0567a02": "相、以故作意受生行相引修無願、以善攝",
    "T14n0476_002:0567a03": "受正法行相引發大力、以善修習攝事行相",
    "T14n0476_002:0567a04": "引發命根、以如一切有情僕隸敬事行相",
    "T14n0476_002:0567a05": "引發無慢、以不堅實貿易一切堅實行相引",
    "T14n0476_002:0567a06": "發證得堅身命財、以其六種隨念行相引發",
    "T14n0476_002:0567a07": "正念、以修淨妙諸法行相引發意樂、以勤",
    "T14n0476_002:0567a08": "修習正行行相引發淨命、以淨歡喜親近行",
    "T14n0476_002:0567a09": "相引發親近承事聖賢、以不憎恚非聖行相",
    "T14n0476_002:0567a10": "引調伏心、以善清淨出家行相引發清淨增",
    "T14n0476_002:0567a11": "上意樂、以常修習中道行相引發方便善巧",
    "T14n0476_002:0567a12": "多聞、以無諍法通達行相引發常居阿練",
    "T14n0476_002:0567a13": "若處、以正趣求佛智行相引發宴坐、以正",
    "T14n0476_002:0567a14": "息除一切有情煩惱行相引發善修瑜伽師",
    "T14n0476_002:0567a15": "地、以具相好成熟有情莊嚴清淨佛土行相",
    "T14n0476_002:0567a16": "引發廣大妙福資糧、以知一切有情心行隨",
    "T14n0476_002:0567a17": "其所應說法行相引發廣大妙智資糧、以",
    "T14n0476_002:0567a18": "於諸法無取無捨一正理門悟入行相引發",
    "T14n0476_002:0567a19": "廣大妙慧資糧、以斷一切煩惱習氣諸不善",
    "T14n0476_002:0567a20": "法障礙行相引發證得一切善法、以隨覺悟",
    "T14n0476_002:0567a21": "一切智智一切善法資糧行相引發證行一",
    "T14n0476_002:0567a22": "切所修菩提分法。汝善男子！如是名為法施",
    "T14n0476_002:0567a23": "祠會。若諸菩薩安住如是法施祠會名大",
    "T14n0476_002:0567a24": "施主，普為世間天人供養。』[0567a24] 「世尊！彼大居士",
    "T14n0476_002:0567a25": "說此法時，梵志眾中二百梵志皆發無上",
    "T14n0476_002:0567a26": "正等覺心。我於爾時歎未曾有，得淨歡喜，",
    "T14n0476_002:0567a27": "恭敬頂禮彼大士足，解寶瓔珞價直百千慇",
    "T14n0476_002:0567a28": "懃奉施。彼不肯取，我言：『大士！哀愍我故，願",
    "T14n0476_002:0567a29": "必納受。若自不須，心所信處隨意施與。』時無",
    "T14n0476_002:0567b01": "垢稱乃受瓔珞，分作二分，一分施此大祠",
    "T14n0476_002:0567b02": "會中最可厭毀貧賤乞人、一分奉彼難勝如",
    "T14n0476_002:0567b03": "來。以神通力令諸大眾皆見他方陽焰世",
    "T14n0476_002:0567b04": "界難勝如來，又見所施一分珠瓔在彼佛",
    "T14n0476_002:0567b05": "上成妙寶臺，四方四臺等分間飾種種莊嚴，",
    "T14n0476_002:0567b06": "甚可愛樂。現如是等神變事已，復作是言：",
    "T14n0476_002:0567b07": "『若有施主以平等心施此會中最下乞人，",
    "T14n0476_002:0567b08": "猶如如來福田之想——無所分別，其心平",
    "T14n0476_002:0567b09": "等，大慈大悲——普施一切不求果報，是名圓",
    "T14n0476_002:0567b10": "滿法施祠祀。』時此乞人見彼神變、聞其所說",
    "T14n0476_002:0567b11": "得不退轉增上意樂，便發無上正等覺心。[0567b11] 「世",
    "T14n0476_002:0567b12": "尊！彼大居士具如是等自在神變、無礙辯才，",
    "T14n0476_002:0567b13": "故我不任詣彼問疾。」",
    "T14n0476_002:0567b14": "[0567b14] 如是，世尊一一別告諸大菩薩：「令往居士",
    "T14n0476_002:0567b15": "無垢稱所問安其疾。」是諸菩薩各各向佛",
    "T14n0476_002:0567b16": "說其本緣，讚述大士無垢稱言，皆曰：「不任",
    "T14n0476_002:0567b17": "詣彼問疾。」"
}