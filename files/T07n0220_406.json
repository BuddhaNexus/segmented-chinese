{
    "T07n0220_406:0028c22": "大般若波羅蜜多經卷第四百六",
    "T07n0220_406:0028c24": "三藏法師玄奘奉　詔譯",
    "T07n0220_406:0028c25": "第二分善現品第六之一",
    "T07n0220_406:0028c26": "爾時，佛告尊者善現：「汝以辯才應為菩薩摩",
    "T07n0220_406:0028c27": "訶薩眾宣說般若波羅蜜多相應之法，教誡",
    "T07n0220_406:0028c28": "教授諸菩薩摩訶薩，令於般若波羅蜜多皆",
    "T07n0220_406:0028c29": "得成辦。」時，諸菩薩摩訶薩眾及大聲聞、諸天、",
    "T07n0220_406:0029a01": "人等咸作是念：「尊者善現為自辯才，當為菩",
    "T07n0220_406:0029a02": "薩摩訶薩眾宣說般若波羅蜜多相應之法，",
    "T07n0220_406:0029a03": "教誡教授諸菩薩摩訶薩，令於般若波羅蜜",
    "T07n0220_406:0029a04": "多皆得成辦？為當承佛威神力耶？」尊者善現",
    "T07n0220_406:0029a05": "知諸菩薩摩訶薩眾及大聲聞、諸天、人等心之",
    "T07n0220_406:0029a06": "所念，便告尊者舍利子言：「諸佛弟子凡有所",
    "T07n0220_406:0029a07": "說，一切皆承佛威神力。何以故？舍利子！如",
    "T07n0220_406:0029a08": "來為他宣說法要，與諸法性常不相違，諸佛",
    "T07n0220_406:0029a09": "弟子依所說法，精勤修學證法實性，由是為",
    "T07n0220_406:0029a10": "他有所宣說，皆與法性能不相違，故佛所言",
    "T07n0220_406:0029a11": "如燈傳照。舍利子！我當承佛威神加被，為",
    "T07n0220_406:0029a12": "諸菩薩摩訶薩眾宣說般若波羅蜜多相應之",
    "T07n0220_406:0029a13": "法，教誡教授諸菩薩摩訶薩，令於般若波羅",
    "T07n0220_406:0029a14": "蜜多皆得成辦，非自辯才能為斯事。何以故？",
    "T07n0220_406:0029a15": "舍利子！甚深般若波羅蜜多非諸聲聞、獨覺",
    "T07n0220_406:0029a16": "境故。」",
    "T07n0220_406:0029a17": "爾時，尊者善現白佛言：「世尊！如佛所說諸菩",
    "T07n0220_406:0029a18": "薩摩訶薩，此中何法名為菩薩摩訶薩？世尊！",
    "T07n0220_406:0029a19": "我都不見有一法可名菩薩摩訶薩，亦都不見",
    "T07n0220_406:0029a20": "有一法可名般若波羅蜜多，如是二名我亦",
    "T07n0220_406:0029a21": "不見。云何令我為諸菩薩摩訶薩眾，宣說般",
    "T07n0220_406:0029a22": "若波羅蜜多相應之法，教誡教授諸菩薩摩",
    "T07n0220_406:0029a23": "訶薩，令於般若波羅蜜多皆得成辦？」佛告善",
    "T07n0220_406:0029a24": "現：「菩薩摩訶薩唯有名，般若波羅蜜多唯有",
    "T07n0220_406:0029a25": "名，如是二名亦唯有名。善現！此之三名不",
    "T07n0220_406:0029a26": "生不滅唯假施設，不在內不在外不在兩間，",
    "T07n0220_406:0029a27": "不可得故。「善現當知！如世間我唯有假名，如",
    "T07n0220_406:0029a28": "是名假不生不滅，唯假施設謂之為我。如是",
    "T07n0220_406:0029a29": "有情、命者、生者、養者、士夫、補特伽羅、意生、儒童、",
    "T07n0220_406:0029b01": "作者、受者、知者、見者亦唯有假名，如是名假",
    "T07n0220_406:0029b02": "不生不滅，唯假施設謂為有情乃至見者。如",
    "T07n0220_406:0029b03": "是一切唯有假名，此諸假名不在內不在外",
    "T07n0220_406:0029b04": "不在兩間，不可得故。如是，善現！若菩薩摩訶",
    "T07n0220_406:0029b05": "薩、若般若波羅蜜多、若此二名皆是假法，如",
    "T07n0220_406:0029b06": "是假法不生不滅，唯假施設，不在內不在外",
    "T07n0220_406:0029b07": "不在兩間，不可得故。「復次，善現！如內諸色唯",
    "T07n0220_406:0029b08": "是假法，如是法假不生不滅，唯假施設謂之",
    "T07n0220_406:0029b09": "為色；如是受、想、行、識亦唯是假法，如是法假",
    "T07n0220_406:0029b10": "不生不滅，唯假施設謂為受、想、行、識。如是一",
    "T07n0220_406:0029b11": "切唯有假名，此諸假名不在內不在外不在",
    "T07n0220_406:0029b12": "兩間，不可得故。如是，善現！若菩薩摩訶薩、若",
    "T07n0220_406:0029b13": "般若波羅蜜多、若此二名皆是假法，如是假",
    "T07n0220_406:0029b14": "法不生不滅，唯假施設，不在內不在外不在",
    "T07n0220_406:0029b15": "兩間，不可得故。",
    "T07n0220_406:0029b16": "「復次，善現！譬如眼處唯是假法，如是法假不",
    "T07n0220_406:0029b17": "生不滅，唯假施設謂為眼處；如是耳、鼻、舌、身、",
    "T07n0220_406:0029b18": "意處亦唯是假法，如是法假不生不滅，唯假",
    "T07n0220_406:0029b19": "施設謂為耳、鼻、舌、身、意處。如是一切唯有假",
    "T07n0220_406:0029b20": "名，此諸假名不在內不在外不在兩間，不可",
    "T07n0220_406:0029b21": "得故。如是，善現！若菩薩摩訶薩、若般若波羅",
    "T07n0220_406:0029b22": "蜜多、若此二名皆是假法，如是假法不生不",
    "T07n0220_406:0029b23": "滅，唯假施設，不在內不在外不在兩間，不可",
    "T07n0220_406:0029b24": "得故。",
    "T07n0220_406:0029b25": "「復次，善現！譬如色處唯是假法，如是法假不",
    "T07n0220_406:0029b26": "生不滅，唯假施設謂為色處；如是聲、香、味、觸、",
    "T07n0220_406:0029b27": "法處亦唯是假法，如是法假不生不滅，唯假",
    "T07n0220_406:0029b28": "施設謂為聲、香、味、觸、法處。如是一切唯有假",
    "T07n0220_406:0029b29": "名，此諸假名不在內不在外不在兩間，不可",
    "T07n0220_406:0029c01": "得故。如是，善現！若菩薩摩訶薩、若般若波",
    "T07n0220_406:0029c02": "羅蜜多、若此二名皆是假法，如是假法不生",
    "T07n0220_406:0029c03": "不滅，唯假施設，不在內不在外不在兩間，不",
    "T07n0220_406:0029c04": "可得故。「復次，善現！譬如眼界、色界、眼識界唯",
    "T07n0220_406:0029c05": "是假法，如是假法不生不滅，唯假施設謂為",
    "T07n0220_406:0029c06": "眼界、色界、眼識界；如是耳界、聲界、耳識界，鼻",
    "T07n0220_406:0029c07": "界、香界、鼻識界，舌界、味界、舌識界，身界、觸界、",
    "T07n0220_406:0029c08": "身識界，意界、法界、意識界，亦唯是假法，如是",
    "T07n0220_406:0029c09": "法假不生不滅，唯假施設謂為耳界、聲界、耳",
    "T07n0220_406:0029c10": "識界乃至意界、法界、意識界。如是一切唯有",
    "T07n0220_406:0029c11": "假名，此諸假名不在內不在外不在兩間，不",
    "T07n0220_406:0029c12": "可得故。如是，善現！若菩薩摩訶薩、若般若",
    "T07n0220_406:0029c13": "波羅蜜多、若此二名皆是假法，如是假法不",
    "T07n0220_406:0029c14": "生不滅，唯假施設，不在內不在外不在兩間，",
    "T07n0220_406:0029c15": "不可得故。「復次，善現！譬如內身所有頭、頸、肩、",
    "T07n0220_406:0029c16": "膊、手、臂、腹、背、胸、脇、腰、脊、髀、膝、腨、脛、足等皮、肉、骨、",
    "T07n0220_406:0029c17": "髓唯有假名，如是名假不生不滅，唯假施設",
    "T07n0220_406:0029c18": "謂為內身頭、頸等物。如是一切唯有假名，此",
    "T07n0220_406:0029c19": "諸假名不在內不在外不在兩間，不可得故。",
    "T07n0220_406:0029c20": "如是，善現！若菩薩摩訶薩、若般若波羅蜜多、",
    "T07n0220_406:0029c21": "若此二名皆是假法，如是假法不生不滅，唯",
    "T07n0220_406:0029c22": "假施設，不在內不在外不在兩間，不可得故。",
    "T07n0220_406:0029c23": "「復次，善現！譬如外事所有草、木、根、莖、枝、葉及",
    "T07n0220_406:0029c24": "花、果等唯有假名，如是名假不生不滅，唯假",
    "T07n0220_406:0029c25": "施設謂為外事草、木、根等。如是一切唯有假",
    "T07n0220_406:0029c26": "名，此諸假名不在內不在外不在兩間，不可",
    "T07n0220_406:0029c27": "得故。如是，善現！若菩薩摩訶薩、若般若波",
    "T07n0220_406:0029c28": "羅蜜多、若此二名皆是假法，如是假法不生",
    "T07n0220_406:0029c29": "不滅，唯假施設，不在內不在外不在兩間，不",
    "T07n0220_406:0030a01": "可得故。「復次，善現！譬如過去未來諸佛唯有",
    "T07n0220_406:0030a02": "假名，如是名假不生不滅，唯假施設謂為過",
    "T07n0220_406:0030a03": "去未來諸佛。如是一切唯有假名，此諸假名",
    "T07n0220_406:0030a04": "不在內不在外不在兩間，不可得故。如是，善",
    "T07n0220_406:0030a05": "現！若菩薩摩訶薩、若般若波羅蜜多、若此",
    "T07n0220_406:0030a06": "二名皆是假法，如是假法不生不滅，唯假施",
    "T07n0220_406:0030a07": "設，不在內不在外不在兩間，不可得故。「復次，",
    "T07n0220_406:0030a08": "善現！譬如夢境、谷響、光影、幻事、陽焰、水月、變",
    "T07n0220_406:0030a09": "化唯有假名，如是名假不生不滅，唯假施設",
    "T07n0220_406:0030a10": "謂為夢境乃至變化。如是一切唯有假名，此",
    "T07n0220_406:0030a11": "諸假名不在內不在外不在兩間，不可得故。",
    "T07n0220_406:0030a12": "如是，善現！若菩薩摩訶薩、若般若波羅蜜多、",
    "T07n0220_406:0030a13": "若此二名皆是假法，如是假法不生不滅，唯",
    "T07n0220_406:0030a14": "假施設，不在內不在外不在兩間，不可得故。",
    "T07n0220_406:0030a15": "「如是，善現！諸菩薩摩訶薩修行般若波羅蜜",
    "T07n0220_406:0030a16": "多時，於一切法名假、法假及方便假應正修",
    "T07n0220_406:0030a17": "學。所以者何？善現！修行般若波羅蜜多，諸",
    "T07n0220_406:0030a18": "菩薩摩訶薩不應觀色名若常若無常，不應",
    "T07n0220_406:0030a19": "觀受、想、行、識名若常若無常；不應觀色名若",
    "T07n0220_406:0030a20": "樂若苦，不應觀受、想、行、識名若樂若苦；不應",
    "T07n0220_406:0030a21": "觀色名若我若無我，不應觀受、想、行、識名若",
    "T07n0220_406:0030a22": "我若無我；不應觀色名若淨若不淨，不應觀",
    "T07n0220_406:0030a23": "受、想、行、識名若淨若不淨；不應觀色名若空",
    "T07n0220_406:0030a24": "若不空，不應觀受、想、行、識名若空若不空；不",
    "T07n0220_406:0030a25": "應觀色名若有相若無相，不應觀受、想、行、識",
    "T07n0220_406:0030a26": "名若有相若無相；不應觀色名若有願若無",
    "T07n0220_406:0030a27": "願，不應觀受、想、行、識名若有願若無願；不應",
    "T07n0220_406:0030a28": "觀色名若寂靜若不寂靜，不應觀受、想、行、識",
    "T07n0220_406:0030a29": "名若寂靜若不寂靜；不應觀色名若遠離若",
    "T07n0220_406:0030b01": "不遠離，不應觀受、想、行、識名若遠離若不遠",
    "T07n0220_406:0030b02": "離；不應觀色名若雜染若清淨，不應觀受、想、",
    "T07n0220_406:0030b03": "行、識名若雜染若清淨；不應觀色名若生若",
    "T07n0220_406:0030b04": "滅，不應觀受、想、行、識名若生若滅。",
    "T07n0220_406:0030b05": "「復次，善現！修行般若波羅蜜多，諸菩薩摩訶",
    "T07n0220_406:0030b06": "薩不應觀眼處名若常若無常，不應觀耳、鼻、",
    "T07n0220_406:0030b07": "舌、身、意處名若常若無常；不應觀眼處名若",
    "T07n0220_406:0030b08": "樂若苦，不應觀耳、鼻、舌、身、意處名若樂若苦；",
    "T07n0220_406:0030b09": "不應觀眼處名若我若無我，不應觀耳、鼻、舌、",
    "T07n0220_406:0030b10": "身、意處名若我若無我；不應觀眼處名若淨",
    "T07n0220_406:0030b11": "若不淨，不應觀耳、鼻、舌、身、意處名若淨若不",
    "T07n0220_406:0030b12": "淨；不應觀眼處名若空若不空，不應觀耳、鼻、",
    "T07n0220_406:0030b13": "舌、身、意處名若空若不空；不應觀眼處名若",
    "T07n0220_406:0030b14": "有相若無相，不應觀耳、鼻、舌、身、意處名若有",
    "T07n0220_406:0030b15": "相若無相；不應觀眼處名若有願若無願，不",
    "T07n0220_406:0030b16": "應觀耳、鼻、舌、身、意處名若有願若無願；不應",
    "T07n0220_406:0030b17": "觀眼處名若寂靜若不寂靜，不應觀耳、鼻、舌、",
    "T07n0220_406:0030b18": "身、意處名若寂靜若不寂靜；不應觀眼處名",
    "T07n0220_406:0030b19": "若遠離若不遠離，不應觀耳、鼻、舌、身、意處名",
    "T07n0220_406:0030b20": "若遠離若不遠離；不應觀眼處名若雜染若",
    "T07n0220_406:0030b21": "清淨，不應觀耳、鼻、舌、身、意處名若雜染若清",
    "T07n0220_406:0030b22": "淨；不應觀眼處名若生若滅，不應觀耳、鼻、舌、",
    "T07n0220_406:0030b23": "身、意處名若生若滅。「復次，善現！修行般若波",
    "T07n0220_406:0030b24": "羅蜜多，諸菩薩摩訶薩不應觀色處名若常",
    "T07n0220_406:0030b25": "若無常，不應觀聲、香、味、觸、法處名若常若無",
    "T07n0220_406:0030b26": "常；不應觀色處名若樂若苦，不應觀聲、香、味、",
    "T07n0220_406:0030b27": "觸、法處名若樂若苦；不應觀色處名若我若",
    "T07n0220_406:0030b28": "無我，不應觀聲、香、味、觸、法處名若我若無我；",
    "T07n0220_406:0030b29": "不應觀色處名若淨若不淨，不應觀聲、香、味、",
    "T07n0220_406:0030c01": "觸、法處名若淨若不淨；不應觀色處名若空",
    "T07n0220_406:0030c02": "若不空，不應觀聲、香、味、觸、法處名若空若不",
    "T07n0220_406:0030c03": "空；不應觀色處名若有相若無相，不應觀聲、",
    "T07n0220_406:0030c04": "香、味、觸、法處名若有相若無相；不應觀色處",
    "T07n0220_406:0030c05": "名若有願若無願，不應觀聲、香、味、觸、法處名",
    "T07n0220_406:0030c06": "若有願若無願；不應觀色處名若寂靜若不",
    "T07n0220_406:0030c07": "寂靜，不應觀聲、香、味、觸、法處名若寂靜若不",
    "T07n0220_406:0030c08": "寂靜；不應觀色處名若遠離若不遠離，不應",
    "T07n0220_406:0030c09": "觀聲、香、味、觸、法處名若遠離若不遠離；不應",
    "T07n0220_406:0030c10": "觀色處名若雜染若清淨，不應觀聲、香、味、觸、",
    "T07n0220_406:0030c11": "法處名若雜染若清淨；不應觀色處名若生",
    "T07n0220_406:0030c12": "若滅，不應觀聲、香、味、觸、法處名若生若滅。",
    "T07n0220_406:0030c13": "「復次，善現！修行般若波羅蜜多，諸菩薩摩訶",
    "T07n0220_406:0030c14": "薩不應觀眼界名若常若無常，不應觀色界、",
    "T07n0220_406:0030c15": "眼識界及眼觸、眼觸為緣所生諸受名若常若",
    "T07n0220_406:0030c16": "無常；不應觀眼界名若樂若苦，不應觀色界",
    "T07n0220_406:0030c17": "乃至眼觸為緣所生諸受名若樂若苦；不應",
    "T07n0220_406:0030c18": "觀眼界名若我若無我，不應觀色界乃至眼",
    "T07n0220_406:0030c19": "觸為緣所生諸受名若我若無我；不應觀眼",
    "T07n0220_406:0030c20": "界名若淨若不淨，不應觀色界乃至眼觸為",
    "T07n0220_406:0030c21": "緣所生諸受名若淨若不淨；不應觀眼界名",
    "T07n0220_406:0030c22": "若空若不空，不應觀色界乃至眼觸為緣所",
    "T07n0220_406:0030c23": "生諸受名若空若不空；不應觀眼界名若有",
    "T07n0220_406:0030c24": "相若無相，不應觀色界乃至眼觸為緣所生",
    "T07n0220_406:0030c25": "諸受名若有相若無相；不應觀眼界名若有",
    "T07n0220_406:0030c26": "願若無願，不應觀色界乃至眼觸為緣所生",
    "T07n0220_406:0030c27": "諸受名若有願若無願；不應觀眼界名若寂",
    "T07n0220_406:0030c28": "靜若不寂靜，不應觀色界乃至眼觸為緣所",
    "T07n0220_406:0030c29": "生諸受名若寂靜若不寂靜；不應觀眼界名",
    "T07n0220_406:0031a01": "若遠離若不遠離，不應觀色界乃至眼觸為",
    "T07n0220_406:0031a02": "緣所生諸受名若遠離若不遠離；不應觀眼",
    "T07n0220_406:0031a03": "界名若雜染若清淨，不應觀色界乃至眼觸",
    "T07n0220_406:0031a04": "為緣所生諸受名若雜染若清淨；不應觀眼",
    "T07n0220_406:0031a05": "界名若生若滅，不應觀色界乃至眼觸為緣",
    "T07n0220_406:0031a06": "所生諸受名若生若滅。「不應觀耳界名若常",
    "T07n0220_406:0031a07": "若無常，不應觀聲界、耳識界及耳觸、耳觸為",
    "T07n0220_406:0031a08": "緣所生諸受名若常若無常；不應觀耳界名",
    "T07n0220_406:0031a09": "若樂若苦，不應觀聲界乃至耳觸為緣所生",
    "T07n0220_406:0031a10": "諸受名若樂若苦；不應觀耳界名若我若無",
    "T07n0220_406:0031a11": "我，不應觀聲界乃至耳觸為緣所生諸受名",
    "T07n0220_406:0031a12": "若我若無我；不應觀耳界名若淨若不淨，不",
    "T07n0220_406:0031a13": "應觀聲界乃至耳觸為緣所生諸受名若淨若",
    "T07n0220_406:0031a14": "不淨；不應觀耳界名若空若不空，不應觀聲",
    "T07n0220_406:0031a15": "界乃至耳觸為緣所生諸受名若空若不空；",
    "T07n0220_406:0031a16": "不應觀耳界名若有相若無相，不應觀聲界",
    "T07n0220_406:0031a17": "乃至耳觸為緣所生諸受名若有相若無相；",
    "T07n0220_406:0031a18": "不應觀耳界名若有願若無願，不應觀聲界",
    "T07n0220_406:0031a19": "乃至耳觸為緣所生諸受名若有願若無願；",
    "T07n0220_406:0031a20": "不應觀耳界名若寂靜若不寂靜，不應觀聲",
    "T07n0220_406:0031a21": "界乃至耳觸為緣所生諸受名若寂靜若不寂",
    "T07n0220_406:0031a22": "靜；不應觀耳界名若遠離若不遠離，不應觀",
    "T07n0220_406:0031a23": "聲界乃至耳觸為緣所生諸受名若遠離若不",
    "T07n0220_406:0031a24": "遠離；不應觀耳界名若雜染若清淨，不應觀",
    "T07n0220_406:0031a25": "聲界乃至耳觸為緣所生諸受名若雜染若清",
    "T07n0220_406:0031a26": "淨；不應觀耳界名若生若滅，不應觀聲界乃",
    "T07n0220_406:0031a27": "至耳觸為緣所生諸受名若生若滅。「不應觀",
    "T07n0220_406:0031a28": "鼻界名若常若無常，不應觀香界、鼻識界及",
    "T07n0220_406:0031a29": "鼻觸、鼻觸為緣所生諸受名若常若無常；不",
    "T07n0220_406:0031b01": "應觀鼻界名若樂若苦，不應觀香界乃至鼻",
    "T07n0220_406:0031b02": "觸為緣所生諸受名若樂若苦；不應觀鼻界",
    "T07n0220_406:0031b03": "名若我若無我，不應觀香界乃至鼻觸為緣",
    "T07n0220_406:0031b04": "所生諸受名若我若無我；不應觀鼻界名若",
    "T07n0220_406:0031b05": "淨若不淨，不應觀香界乃至鼻觸為緣所生",
    "T07n0220_406:0031b06": "諸受名若淨若不淨；不應觀鼻界名若空若",
    "T07n0220_406:0031b07": "不空，不應觀香界乃至鼻觸為緣所生諸受",
    "T07n0220_406:0031b08": "名若空若不空；不應觀鼻界名若有相若無",
    "T07n0220_406:0031b09": "相，不應觀香界乃至鼻觸為緣所生諸受名",
    "T07n0220_406:0031b10": "若有相若無相；不應觀鼻界名若有願若無",
    "T07n0220_406:0031b11": "願，不應觀香界乃至鼻觸為緣所生諸受名",
    "T07n0220_406:0031b12": "若有願若無願；不應觀鼻界名若寂靜若不",
    "T07n0220_406:0031b13": "寂靜，不應觀香界乃至鼻觸為緣所生諸受",
    "T07n0220_406:0031b14": "名若寂靜若不寂靜；不應觀鼻界名若遠離",
    "T07n0220_406:0031b15": "若不遠離，不應觀香界乃至鼻觸為緣所生",
    "T07n0220_406:0031b16": "諸受名若遠離若不遠離；不應觀鼻界名若",
    "T07n0220_406:0031b17": "雜染若清淨，不應觀香界乃至鼻觸為緣所",
    "T07n0220_406:0031b18": "生諸受名若雜染若清淨；不應觀鼻界名若",
    "T07n0220_406:0031b19": "生若滅，不應觀香界乃至鼻觸為緣所生諸",
    "T07n0220_406:0031b20": "受名若生若滅。「不應觀舌界名若常若無常，",
    "T07n0220_406:0031b21": "不應觀味界、舌識界及舌觸、舌觸為緣所生諸",
    "T07n0220_406:0031b22": "受名若常若無常；不應觀舌界名若樂若苦，",
    "T07n0220_406:0031b23": "不應觀味界乃至舌觸為緣所生諸受名若樂",
    "T07n0220_406:0031b24": "若苦；不應觀舌界名若我若無我，不應觀味",
    "T07n0220_406:0031b25": "界乃至舌觸為緣所生諸受名若我若無我；",
    "T07n0220_406:0031b26": "不應觀舌界名若淨若不淨，不應觀味界乃",
    "T07n0220_406:0031b27": "至舌觸為緣所生諸受名若淨若不淨；不應",
    "T07n0220_406:0031b28": "觀舌界名若空若不空，不應觀味界乃至舌",
    "T07n0220_406:0031b29": "觸為緣所生諸受名若空若不空；不應觀舌",
    "T07n0220_406:0031c01": "界名若有相若無相，不應觀味界乃至舌觸",
    "T07n0220_406:0031c02": "為緣所生諸受名若有相若無相；不應觀舌",
    "T07n0220_406:0031c03": "界名若有願若無願，不應觀味界乃至舌觸",
    "T07n0220_406:0031c04": "為緣所生諸受名若有願若無願；不應觀舌",
    "T07n0220_406:0031c05": "界名若寂靜若不寂靜，不應觀味界乃至舌",
    "T07n0220_406:0031c06": "觸為緣所生諸受名若寂靜若不寂靜；不應",
    "T07n0220_406:0031c07": "觀舌界名若遠離若不遠離，不應觀味界乃",
    "T07n0220_406:0031c08": "至舌觸為緣所生諸受名若遠離若不遠離；",
    "T07n0220_406:0031c09": "不應觀舌界名若雜染若清淨，不應觀味界",
    "T07n0220_406:0031c10": "乃至舌觸為緣所生諸受名若雜染若清淨；",
    "T07n0220_406:0031c11": "不應觀舌界名若生若滅，不應觀味界乃至",
    "T07n0220_406:0031c12": "舌觸為緣所生諸受名若生若滅。「不應觀身",
    "T07n0220_406:0031c13": "界名若常若無常，不應觀觸界、身識界及身",
    "T07n0220_406:0031c14": "觸、身觸為緣所生諸受名若常若無常；不應",
    "T07n0220_406:0031c15": "觀身界名若樂若苦，不應觀觸界乃至身觸",
    "T07n0220_406:0031c16": "為緣所生諸受名若樂若苦；不應觀身界名",
    "T07n0220_406:0031c17": "若我若無我，不應觀觸界乃至身觸為緣所",
    "T07n0220_406:0031c18": "生諸受名若我若無我；不應觀身界名若淨",
    "T07n0220_406:0031c19": "若不淨，不應觀觸界乃至身觸為緣所生諸",
    "T07n0220_406:0031c20": "受名若淨若不淨；不應觀身界名若空若不",
    "T07n0220_406:0031c21": "空，不應觀觸界乃至身觸為緣所生諸受名",
    "T07n0220_406:0031c22": "若空若不空；不應觀身界名若有相若無相，",
    "T07n0220_406:0031c23": "不應觀觸界乃至身觸為緣所生諸受名若有",
    "T07n0220_406:0031c24": "相若無相；不應觀身界名若有願若無願，不",
    "T07n0220_406:0031c25": "應觀觸界乃至身觸為緣所生諸受名若有願",
    "T07n0220_406:0031c26": "若無願；不應觀身界名若寂靜若不寂靜，不",
    "T07n0220_406:0031c27": "應觀觸界乃至身觸為緣所生諸受名若寂靜",
    "T07n0220_406:0031c28": "若不寂靜；不應觀身界名若遠離若不遠離，",
    "T07n0220_406:0031c29": "不應觀觸界乃至身觸為緣所生諸受名若遠",
    "T07n0220_406:0032a01": "離若不遠離；不應觀身界名若雜染若清淨，",
    "T07n0220_406:0032a02": "不應觀觸界乃至身觸為緣所生諸受名若雜",
    "T07n0220_406:0032a03": "染若清淨；不應觀身界名若生若滅，不應觀",
    "T07n0220_406:0032a04": "觸界乃至身觸為緣所生諸受名若生若滅。",
    "T07n0220_406:0032a05": "「不應觀意界名若常若無常，不應觀法界、意",
    "T07n0220_406:0032a06": "識界及意觸、意觸為緣所生諸受名若常若無",
    "T07n0220_406:0032a07": "常；不應觀意界名若樂若苦，不應觀法界乃",
    "T07n0220_406:0032a08": "至意觸為緣所生諸受名若樂若苦；不應觀",
    "T07n0220_406:0032a09": "意界名若我若無我，不應觀法界乃至意觸",
    "T07n0220_406:0032a10": "為緣所生諸受名若我若無我；不應觀意界",
    "T07n0220_406:0032a11": "名若淨若不淨，不應觀法界乃至意觸為緣",
    "T07n0220_406:0032a12": "所生諸受名若淨若不淨；不應觀意界名若",
    "T07n0220_406:0032a13": "空若不空，不應觀法界乃至意觸為緣所生",
    "T07n0220_406:0032a14": "諸受名若空若不空；不應觀意界名若有相",
    "T07n0220_406:0032a15": "若無相，不應觀法界乃至意觸為緣所生諸",
    "T07n0220_406:0032a16": "受名若有相若無相；不應觀意界名若有願",
    "T07n0220_406:0032a17": "若無願，不應觀法界乃至意觸為緣所生諸",
    "T07n0220_406:0032a18": "受名若有願若無願；不應觀意界名若寂靜",
    "T07n0220_406:0032a19": "若不寂靜，不應觀法界乃至意觸為緣所生",
    "T07n0220_406:0032a20": "諸受名若寂靜若不寂靜；不應觀意界名若",
    "T07n0220_406:0032a21": "遠離若不遠離，不應觀法界乃至意觸為緣",
    "T07n0220_406:0032a22": "所生諸受名若遠離若不遠離；不應觀意界",
    "T07n0220_406:0032a23": "名若雜染若清淨，不應觀法界乃至意觸為",
    "T07n0220_406:0032a24": "緣所生諸受名若雜染若清淨；不應觀意界",
    "T07n0220_406:0032a25": "名若生若滅，不應觀法界乃至意觸為緣所",
    "T07n0220_406:0032a26": "生諸受名若生若滅。「所以者何？善現！是菩",
    "T07n0220_406:0032a27": "薩摩訶薩修行般若波羅蜜多時，若菩薩摩",
    "T07n0220_406:0032a28": "訶薩、若菩薩摩訶薩名、若般若波羅蜜多、若",
    "T07n0220_406:0032a29": "般若波羅蜜多名，皆不見在有為界中，亦不",
    "T07n0220_406:0032b01": "見在無為界中。何以故？善現！是菩薩摩訶",
    "T07n0220_406:0032b02": "薩修行般若波羅蜜多時，於一切法不作分",
    "T07n0220_406:0032b03": "別無異分別。「善現！是菩薩摩訶薩修行般",
    "T07n0220_406:0032b04": "若波羅蜜多時，住一切法無分別中，不見菩",
    "T07n0220_406:0032b05": "薩摩訶薩，不見菩薩摩訶薩名，不見般若波",
    "T07n0220_406:0032b06": "羅蜜多，不見般若波羅蜜多名。「善現！是菩",
    "T07n0220_406:0032b07": "薩摩訶薩修行般若波羅蜜多時，能修布施",
    "T07n0220_406:0032b08": "波羅蜜多，亦能修淨戒、安忍、精進、靜慮、般若",
    "T07n0220_406:0032b09": "波羅蜜多；能住內空，亦能住外空、內外空、空",
    "T07n0220_406:0032b10": "空、大空、勝義空、有為空、無為空、畢竟空、無際空、",
    "T07n0220_406:0032b11": "散空、無變異空、本性空、自相空、共相空、一切法",
    "T07n0220_406:0032b12": "空、不可得空、無性空、自性空、無性自性空；能",
    "T07n0220_406:0032b13": "住真如，亦能住法界、法性、不虛妄性、不變異",
    "T07n0220_406:0032b14": "性、平等性、離生性、法定、法住、實際、虛空界、不思",
    "T07n0220_406:0032b15": "議界；能修四念住，亦能修四正斷、四神足、五",
    "T07n0220_406:0032b16": "根、五力、七等覺支、八聖道支；能住苦聖諦，亦",
    "T07n0220_406:0032b17": "能住集、滅、道聖諦；能修四靜慮，亦能修四無",
    "T07n0220_406:0032b18": "量、四無色定；能修八解脫，亦能修八勝處、九",
    "T07n0220_406:0032b19": "次第定、十遍處；能修空解脫門，亦能修無相、",
    "T07n0220_406:0032b20": "無願解脫門；能修一切陀羅尼門，亦能修一",
    "T07n0220_406:0032b21": "切三摩地門；能修五眼，亦能修六神通；能",
    "T07n0220_406:0032b22": "修佛十力，亦能修四無所畏、四無礙解、大慈、",
    "T07n0220_406:0032b23": "大悲、大喜、大捨、十八佛不共法。「是菩薩摩訶",
    "T07n0220_406:0032b24": "薩於如是時，不見菩薩摩訶薩，不見菩薩摩",
    "T07n0220_406:0032b25": "訶薩名，不見般若波羅蜜多，不見般若波羅",
    "T07n0220_406:0032b26": "蜜多名。何以故？善現！是菩薩摩訶薩修行",
    "T07n0220_406:0032b27": "般若波羅蜜多，於一切法善達實相，善達其",
    "T07n0220_406:0032b28": "中無雜染法、清淨法故。如是，善現！諸菩薩摩",
    "T07n0220_406:0032b29": "訶薩修行般若波羅蜜多，覺一切法名假施",
    "T07n0220_406:0032c01": "設、法假施設。",
    "T07n0220_406:0032c02": "「善現！是菩薩摩訶薩於名、法假如實覺已，不",
    "T07n0220_406:0032c03": "執著色，不執著受、想、行、識；不執著眼處，不",
    "T07n0220_406:0032c04": "執著耳、鼻、舌、身、意處；不執著色處，不執著聲、",
    "T07n0220_406:0032c05": "香、味、觸、法處；不執著眼界、色界、眼識界及眼",
    "T07n0220_406:0032c06": "觸、眼觸為緣所生諸受，乃至不執著意界、法",
    "T07n0220_406:0032c07": "界、意識界及意觸、意觸為緣所生諸受；不執",
    "T07n0220_406:0032c08": "著有為界，不執著無為界；不執著布施波羅",
    "T07n0220_406:0032c09": "蜜多，不執著淨戒、安忍、精進、靜慮、般若波羅",
    "T07n0220_406:0032c10": "蜜多；不執著諸相好，不執著菩薩身，不執著",
    "T07n0220_406:0032c11": "肉眼乃至佛眼，不執著智波羅蜜多及神通",
    "T07n0220_406:0032c12": "波羅蜜多，不執著內空乃至無性自性空，不",
    "T07n0220_406:0032c13": "執著成熟有情，不執著嚴淨佛土，不執著方",
    "T07n0220_406:0032c14": "便善巧。何以故？善現！以一切法皆無所有，",
    "T07n0220_406:0032c15": "能著、所著、著處、著時不可得故。「如是，善現！諸",
    "T07n0220_406:0032c16": "菩薩摩訶薩於一切法無所執著，修行般若",
    "T07n0220_406:0032c17": "波羅蜜多時，增益布施波羅蜜多，增益淨戒、",
    "T07n0220_406:0032c18": "安忍、精進、靜慮、般若波羅蜜多，趣入菩薩正",
    "T07n0220_406:0032c19": "性離生，趣入菩薩不退轉地，圓滿菩薩殊勝",
    "T07n0220_406:0032c20": "神通。如是菩薩殊勝神通得圓滿已，從一佛",
    "T07n0220_406:0032c21": "土趣一佛土，為欲成熟諸有情故，為欲嚴淨",
    "T07n0220_406:0032c22": "自佛土故，為見如來、應、正等覺，及為見已供",
    "T07n0220_406:0032c23": "養恭敬、尊重讚歎，令諸善根皆得生長。如是",
    "T07n0220_406:0032c24": "善根得生長已，隨所樂聞諸佛正法皆得聽",
    "T07n0220_406:0032c25": "受。既聽受已，乃至無上正等菩提能不忘失，",
    "T07n0220_406:0032c26": "普於一切陀羅尼門、三摩地門皆得自在。如",
    "T07n0220_406:0032c27": "是，善現！諸菩薩摩訶薩修行般若波羅蜜多，",
    "T07n0220_406:0032c28": "如實覺知名假、法假無所執著。",
    "T07n0220_406:0032c29": "「復次，善現！所言菩薩摩訶薩者，於意云何？即",
    "T07n0220_406:0033a01": "色是菩薩摩訶薩不？」「不也！世尊！」「即受、想、行、識",
    "T07n0220_406:0033a02": "是菩薩摩訶薩不？」「不也！世尊！」「離色有菩薩摩",
    "T07n0220_406:0033a03": "訶薩不？」「不也！世尊！」「離受、想、行、識有菩薩摩訶",
    "T07n0220_406:0033a04": "薩不？」「不也！世尊！」「即眼處是菩薩摩訶薩不？」「不",
    "T07n0220_406:0033a05": "也！世尊！」「即耳、鼻、舌、身、意處是菩薩摩訶薩不？」",
    "T07n0220_406:0033a06": "「不也！世尊！」「離眼處有菩薩摩訶薩不？」「不也！世",
    "T07n0220_406:0033a07": "尊！」「離耳、鼻、舌、身、意處有菩薩摩訶薩不？」「不也！",
    "T07n0220_406:0033a08": "世尊！」「即色處是菩薩摩訶薩不？」「不也！世尊！」「即",
    "T07n0220_406:0033a09": "聲、香、味、觸、法處是菩薩摩訶薩不？」「不也！世尊！」",
    "T07n0220_406:0033a10": "「離色處有菩薩摩訶薩不？」「不也！世尊！」「離聲、香、",
    "T07n0220_406:0033a11": "味、觸、法處有菩薩摩訶薩不？」「不也！世尊！」「即眼",
    "T07n0220_406:0033a12": "界是菩薩摩訶薩不？」「不也！世尊！」「即色界、眼識",
    "T07n0220_406:0033a13": "界及眼觸、眼觸為緣所生諸受是菩薩摩訶薩",
    "T07n0220_406:0033a14": "不？」「不也！世尊！」「離眼界有菩薩摩訶薩不？」「不",
    "T07n0220_406:0033a15": "也！世尊！」「離色界、眼識界及眼觸、眼觸為緣所",
    "T07n0220_406:0033a16": "生諸受有菩薩摩訶薩不？」「不也！世尊！」「即耳界",
    "T07n0220_406:0033a17": "是菩薩摩訶薩不？」「不也！世尊！」「即聲界、耳識界",
    "T07n0220_406:0033a18": "及耳觸、耳觸為緣所生諸受是菩薩摩訶薩",
    "T07n0220_406:0033a19": "不？」「不也！世尊！」「離耳界有菩薩摩訶薩不？」「不",
    "T07n0220_406:0033a20": "也！世尊！」「離聲界、耳識界及耳觸、耳觸為緣所",
    "T07n0220_406:0033a21": "生諸受有菩薩摩訶薩不？」「不也！世尊！」「即鼻界",
    "T07n0220_406:0033a22": "是菩薩摩訶薩不？」「不也！世尊！」「即香界、鼻識界",
    "T07n0220_406:0033a23": "及鼻觸、鼻觸為緣所生諸受是菩薩摩訶薩",
    "T07n0220_406:0033a24": "不？」「不也！世尊！」「離鼻界有菩薩摩訶薩不？」「不",
    "T07n0220_406:0033a25": "也！世尊！」「離香界、鼻識界及鼻觸、鼻觸為緣所",
    "T07n0220_406:0033a26": "生諸受有菩薩摩訶薩不？」「不也！世尊！」「即舌界",
    "T07n0220_406:0033a27": "是菩薩摩訶薩不？」「不也！世尊！」「即味界、舌識界",
    "T07n0220_406:0033a28": "及舌觸、舌觸為緣所生諸受是菩薩摩訶薩",
    "T07n0220_406:0033a29": "不？」「不也！世尊！」「離舌界有菩薩摩訶薩不？」「不也！",
    "T07n0220_406:0033b01": "世尊！」「離味界、舌識界及舌觸、舌觸為緣所生",
    "T07n0220_406:0033b02": "諸受有菩薩摩訶薩不？」「不也！世尊！」「即身界是",
    "T07n0220_406:0033b03": "菩薩摩訶薩不？」「不也！世尊！」「即觸界、身識界及",
    "T07n0220_406:0033b04": "身觸、身觸為緣所生諸受是菩薩摩訶薩不？」",
    "T07n0220_406:0033b05": "「不也！世尊！」「離身界有菩薩摩訶薩不？」「不也！世",
    "T07n0220_406:0033b06": "尊！」「離觸界、身識界及身觸、身觸為緣所生諸",
    "T07n0220_406:0033b07": "受有菩薩摩訶薩不？」「不也！世尊！」「即意界是菩",
    "T07n0220_406:0033b08": "薩摩訶薩不？」「不也！世尊！」「即法界、意識界及意",
    "T07n0220_406:0033b09": "觸、意觸為緣所生諸受是菩薩摩訶薩不？」「不",
    "T07n0220_406:0033b10": "也！世尊！」「離意界有菩薩摩訶薩不？」「不也！世尊！」",
    "T07n0220_406:0033b11": "「離法界、意識界及意觸、意觸為緣所生諸受有",
    "T07n0220_406:0033b12": "菩薩摩訶薩不？」「不也！世尊！」「即地界是菩薩摩",
    "T07n0220_406:0033b13": "訶薩不？」「不也！世尊！」「即水、火、風、空、識界是菩薩",
    "T07n0220_406:0033b14": "摩訶薩不？」「不也！世尊！」「離地界有菩薩摩訶薩",
    "T07n0220_406:0033b15": "不？」「不也！世尊！」「離水、火、風、空、識界有菩薩摩訶",
    "T07n0220_406:0033b16": "薩不？」「不也！世尊！」「即無明是菩薩摩訶薩不？」「不",
    "T07n0220_406:0033b17": "也！世尊！」「即行、識、名色、六處、觸、受、愛、取、有、生、老",
    "T07n0220_406:0033b18": "死是菩薩摩訶薩不？」「不也！世尊！」「離無明有菩",
    "T07n0220_406:0033b19": "薩摩訶薩不？」「不也！世尊！」「離行乃至老死有菩",
    "T07n0220_406:0033b20": "薩摩訶薩不？」「不也！世尊！」",
    "T07n0220_406:0033b21": "爾時，佛告尊者善現：「汝觀何義作如是言：即",
    "T07n0220_406:0033b22": "色等法非菩薩摩訶薩，離色等法無菩薩摩",
    "T07n0220_406:0033b23": "訶薩耶？」時，尊者善現白佛言：「世尊！若菩提、",
    "T07n0220_406:0033b24": "若薩埵、若色等法，尚畢竟不可得，性非有",
    "T07n0220_406:0033b25": "故，況有菩薩摩訶薩！此既非有，如何可言即",
    "T07n0220_406:0033b26": "色等法是菩薩摩訶薩，離色等法有菩薩摩",
    "T07n0220_406:0033b27": "訶薩？」佛告善現：「善哉！善哉！如是！如是！如汝所",
    "T07n0220_406:0033b28": "說。善現！若菩提、若薩埵、若色等法不可得故，",
    "T07n0220_406:0033b29": "諸菩薩摩訶薩亦不可得。諸菩薩摩訶薩不",
    "T07n0220_406:0033c01": "可得故，所行般若波羅蜜多亦不可得。善現！",
    "T07n0220_406:0033c02": "諸菩薩摩訶薩修行般若波羅蜜多時應如是",
    "T07n0220_406:0033c03": "學。「復次，善現！所言菩薩摩訶薩者，於意云何？",
    "T07n0220_406:0033c04": "即色真如是菩薩摩訶薩不？」「不也！世尊！」「即受、",
    "T07n0220_406:0033c05": "想、行、識真如是菩薩摩訶薩不？」「不也！世尊！」「離",
    "T07n0220_406:0033c06": "色真如有菩薩摩訶薩不？」「不也！世尊！」「離受、想、",
    "T07n0220_406:0033c07": "行、識真如有菩薩摩訶薩不？」「不也！世尊！」「即眼",
    "T07n0220_406:0033c08": "處真如是菩薩摩訶薩不？」「不也！世尊！」「即耳、鼻、",
    "T07n0220_406:0033c09": "舌、身、意處真如是菩薩摩訶薩不？」「不也！世尊！」",
    "T07n0220_406:0033c10": "「離眼處真如有菩薩摩訶薩不？」「不也！世尊！」「離",
    "T07n0220_406:0033c11": "耳、鼻、舌、身、意處真如有菩薩摩訶薩不？」「不也！",
    "T07n0220_406:0033c12": "世尊！」「即色處真如是菩薩摩訶薩不？」「不也！世",
    "T07n0220_406:0033c13": "尊！」「即聲、香、味、觸、法處真如是菩薩摩訶薩不？」",
    "T07n0220_406:0033c14": "「不也！世尊！」「離色處真如有菩薩摩訶薩不？」「不",
    "T07n0220_406:0033c15": "也！世尊！」「離聲、香、味、觸、法處真如有菩薩摩訶",
    "T07n0220_406:0033c16": "薩不？」「不也！世尊！」「即眼界真如是菩薩摩訶薩",
    "T07n0220_406:0033c17": "不？」「不也！世尊！」「即色界、眼識界及眼觸、眼觸為",
    "T07n0220_406:0033c18": "緣所生諸受真如是菩薩摩訶薩不？」「不也！世",
    "T07n0220_406:0033c19": "尊！」「離眼界真如有菩薩摩訶薩不？」「不也！世尊！」",
    "T07n0220_406:0033c20": "「離色界、眼識界及眼觸、眼觸為緣所生諸受真",
    "T07n0220_406:0033c21": "如有菩薩摩訶薩不？」「不也！世尊！」「即耳界真如",
    "T07n0220_406:0033c22": "是菩薩摩訶薩不？」「不也！世尊！」「即聲界、耳識界",
    "T07n0220_406:0033c23": "及耳觸、耳觸為緣所生諸受真如是菩薩摩訶",
    "T07n0220_406:0033c24": "薩不？」「不也！世尊！」「離耳界真如有菩薩摩訶薩",
    "T07n0220_406:0033c25": "不？」「不也！世尊！」「離聲界、耳識界及耳觸、耳觸為",
    "T07n0220_406:0033c26": "緣所生諸受真如有菩薩摩訶薩不？」「不也！世",
    "T07n0220_406:0033c27": "尊！」「即鼻界真如是菩薩摩訶薩不？」「不也！世尊！」",
    "T07n0220_406:0033c28": "「即香界、鼻識界及鼻觸、鼻觸為緣所生諸受真",
    "T07n0220_406:0033c29": "如是菩薩摩訶薩不？」「不也！世尊！」「離鼻界真如",
    "T07n0220_406:0034a01": "有菩薩摩訶薩不？」「不也！世尊！」「離香界、鼻識界",
    "T07n0220_406:0034a02": "及鼻觸、鼻觸為緣所生諸受真如有菩薩摩訶",
    "T07n0220_406:0034a03": "薩不？」「不也！世尊！」「即舌界真如是菩薩摩訶薩",
    "T07n0220_406:0034a04": "不？」「不也！世尊！」「即味界、舌識界及舌觸、舌觸為",
    "T07n0220_406:0034a05": "緣所生諸受真如是菩薩摩訶薩不？」「不也！世",
    "T07n0220_406:0034a06": "尊！」「離舌界真如有菩薩摩訶薩不？」「不也！世尊！」",
    "T07n0220_406:0034a07": "「離味界、舌識界及舌觸、舌觸為緣所生諸受真",
    "T07n0220_406:0034a08": "如有菩薩摩訶薩不？」「不也！世尊！」「即身界真如",
    "T07n0220_406:0034a09": "是菩薩摩訶薩不？」「不也！世尊！」「即觸界、身識界",
    "T07n0220_406:0034a10": "及身觸、身觸為緣所生諸受真如是菩薩摩訶",
    "T07n0220_406:0034a11": "薩不？」「不也！世尊！」「離身界真如有菩薩摩訶薩",
    "T07n0220_406:0034a12": "不？」「不也！世尊！」「離觸界、身識界及身觸、身觸為",
    "T07n0220_406:0034a13": "緣所生諸受真如有菩薩摩訶薩不？」「不也！世",
    "T07n0220_406:0034a14": "尊！」「即意界真如是菩薩摩訶薩不？」「不也！世",
    "T07n0220_406:0034a15": "尊！」「即法界、意識界及意觸、意觸為緣所生諸",
    "T07n0220_406:0034a16": "受真如是菩薩摩訶薩不？」「不也！世尊！」「離意界",
    "T07n0220_406:0034a17": "真如有菩薩摩訶薩不？」「不也！世尊！」「離法界、意",
    "T07n0220_406:0034a18": "識界及意觸、意觸為緣所生諸受真如有菩薩",
    "T07n0220_406:0034a19": "摩訶薩不？」「不也！世尊！」「即地界真如是菩薩摩",
    "T07n0220_406:0034a20": "訶薩不？」「不也！世尊！」「即水、火、風、空、識界真如是",
    "T07n0220_406:0034a21": "菩薩摩訶薩不？」「不也！世尊！」「離地界真如有菩",
    "T07n0220_406:0034a22": "薩摩訶薩不？」「不也！世尊！」「離水、火、風、空、識界真",
    "T07n0220_406:0034a23": "如有菩薩摩訶薩不？」「不也！世尊！」「即無明真如",
    "T07n0220_406:0034a24": "是菩薩摩訶薩不？」「不也！世尊！」「即行、識、名色、六",
    "T07n0220_406:0034a25": "處、觸、受、愛、取、有、生、老死真如是菩薩摩訶薩",
    "T07n0220_406:0034a26": "不？」「不也！世尊！」「離無明真如有菩薩摩訶薩不？」",
    "T07n0220_406:0034a27": "「不也！世尊！」「離行乃至老死真如有菩薩摩訶",
    "T07n0220_406:0034a28": "薩不？」「不也！世尊！」",
    "T07n0220_406:0034a29": "爾時，佛告尊者善現：「汝觀何義作如是言：即",
    "T07n0220_406:0034b01": "色等法真如非菩薩摩訶薩，離色等法真如",
    "T07n0220_406:0034b02": "無菩薩摩訶薩耶？」時，尊者善現白佛言：「世尊！",
    "T07n0220_406:0034b03": "色等法尚畢竟不可得，性非有故，況有色等",
    "T07n0220_406:0034b04": "法真如！此真如既非有，如何可言即色等法",
    "T07n0220_406:0034b05": "真如是菩薩摩訶薩，離色等法真如有菩薩",
    "T07n0220_406:0034b06": "摩訶薩？」佛告善現：「善哉！善哉！如是！如是！如",
    "T07n0220_406:0034b07": "汝所說。善現！色等法不可得故，色等法真",
    "T07n0220_406:0034b08": "如亦不可得，色等法及真如不可得故，諸菩",
    "T07n0220_406:0034b09": "薩摩訶薩亦不可得。諸菩薩摩訶薩不可得",
    "T07n0220_406:0034b10": "故，所行般若波羅蜜多亦不可得。善現！諸菩",
    "T07n0220_406:0034b11": "薩摩訶薩修行般若波羅蜜多時應如是學。」",
    "T07n0220_406:0034b12": "大般若波羅蜜多經卷第四百六"
}