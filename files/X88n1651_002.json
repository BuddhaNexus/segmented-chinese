{
    "X88n1651_002:0381a12": "玄奘三藏師資傳叢書卷下",
    "X88n1651_002:0381a14": "日本　(佐伯定胤　中野達慧)　共編",
    "X88n1651_002:0381a16": " 大慈恩寺大法師基公塔銘(并序)",
    "X88n1651_002:0381a17": "朝散大夫撿挍太子左庶子使持節金",
    "X88n1651_002:0381a18": "州諸軍事守金州刺史兼御史中丞輕",
    "X88n1651_002:0381a19": "車都尉賜紫金魚袋　　李宏慶　撰",
    "X88n1651_002:0381a20": "安國寺內供奉講論大德　建初　書",
    "X88n1651_002:0381a21": "按吏部李侍郎又碣文法師。以　皇唐永淳元年仲",
    "X88n1651_002:0381a22": "冬壬寅日。卒於慈恩寺翻譯院。有生五十一歲也。後",
    "X88n1651_002:0381a23": "十日。陪葬於樊川元奘法師塔。亦起塔焉。塔有院。大",
    "X88n1651_002:0381a24": "和二年二月五日。異時門人安國寺三教大德賜紫",
    "X88n1651_002:0381b01": "法師美林。見先師舊塔摧圮。遂唱其首。率東西街僧",
    "X88n1651_002:0381b02": "之右者。奏發舊塔。起新塔。功未半而疾作。會其徒千",
    "X88n1651_002:0381b03": "人。盡出常所服玩。洎向來箕斂金帛。命高足僧令撿。",
    "X88n1651_002:0381b04": "俾卒其事。明年七月十三日。令撿奉行師言。啟其故",
    "X88n1651_002:0381b05": "塔。得全軀。依西國法。焚而瘞之。其上起塔焉。又明年",
    "X88n1651_002:0381b06": "十月。賷行狀。請宏慶撰其銘。予熟聞師之本末。不能",
    "X88n1651_002:0381b07": "牢讓。師姓尉遲。諱基。字[序予+(朝/諱)]道。其先朔州人。累世以功",
    "X88n1651_002:0381b08": "名。致爵祿。先考宗松都督。伯父鄂國公。　國初有大",
    "X88n1651_002:0381b09": "勳力。[序予+(朝/諱)]道身長六尺五寸。性敏悟。能屬文。尤善於句",
    "X88n1651_002:0381b10": "讀。凡經史皆一覧無遺。三藏法師[序予+(朝/諱)]奘者。多聞第一。",
    "X88n1651_002:0381b11": "見[序予+(朝/諱)]道。頗加竦敬曰。若得斯人。傳授釋教。則流行不",
    "X88n1651_002:0381b12": "竭矣。因請於鄂公。鄂公感其言奏報。　天子許之。時",
    "X88n1651_002:0381b13": "年一十七。既脫儒服。披緇衣。伏膺奘公。未幾而冰寒",
    "X88n1651_002:0381b14": "於水矣。以師先有儒學詞藻。　詔講譯佛經論卅餘",
    "X88n1651_002:0381b15": "部。草疏義一百本。大行於時。謂之慈恩疏。其餘崇飾",
    "X88n1651_002:0381b16": "佛像。日持經戒。瑞光感應者。不可勝數。嗟乎[序予+(朝/諱)]道。其",
    "X88n1651_002:0381b17": "家世在朔漠。宜以茹毛。飲血鬪爭。煞戮背義。妄信為",
    "X88n1651_002:0381b18": "事。今慕浮屠教。苦節希聖。深入其奧。與夫鄂公。佐聖",
    "X88n1651_002:0381b19": "立國。公成身退。出于其類。為一代賢人。實稟閒氣習",
    "X88n1651_002:0381b20": "俗。不能染也明矣。退為銘曰。",
    "X88n1651_002:0381b21": "　佳城之南兮面南山　　[序予+(朝/諱)]奘法師兮葬其閒",
    "X88n1651_002:0381b22": "　基公既歿兮陪其後　　甲子一百兮四十九",
    "X88n1651_002:0381b23": "　碣文移入兮本寺中　　曇景取信兮田舍翁",
    "X88n1651_002:0381b24": "　義林高足兮曰令撿　　親承師言兮精誠感",
    "X88n1651_002:0381c01": "　試具畚鍤兮發[序予+(朝/諱)]堂　　全身不朽兮滿異香",
    "X88n1651_002:0381c02": "　銘誌分明兮是[序予+(朝/諱)]道　　齒白骨鮮兮無銷耗",
    "X88n1651_002:0381c03": "　瑞雲甘雨兮晝濛濛　　神祇悉窣兮羅壽宮",
    "X88n1651_002:0381c04": "　依教茶毗兮得舍利　　金瓶盛之兮埋厚地",
    "X88n1651_002:0381c05": "　建塔其上兮高巍巍　　銘勒貞石兮無媿辭",
    "X88n1651_002:0381c06": "　深谷為岸兮田為瀛　　此道寂然兮感則靈",
    "X88n1651_002:0381c09": " 大唐大慈恩寺法師基公碑",
    "X88n1651_002:0381c11": "朝請大夫撿校史部侍郎　李又　撰",
    "X88n1651_002:0381c12": "東郡荷渾寺主　沙門　正演　書",
    "X88n1651_002:0381c13": "法師諱基。字洪道。姓尉遲氏。代郡人也。其先魏之別",
    "X88n1651_002:0381c14": "部。家代以將師為雄。大父懿常寧公。伯父敬德鄂國",
    "X88n1651_002:0381c15": "公王。考宗松洲都督。咸有勳烈。書之國史。法師植微",
    "X88n1651_002:0381c16": "妙之玄根。蘊靈祇之秀液。胎而神應。有金杵之祥。誕",
    "X88n1651_002:0381c17": "則殊表。得殊輪之相。岐嶷見於能言。精微徵於始學。",
    "X88n1651_002:0381c18": "爰在家壟。首習儒經。目一覧而心傳。耳蹔聞而口諷。",
    "X88n1651_002:0381c19": "性與道合。思若有神。其時　玄弉法師。哀像教侵微",
    "X88n1651_002:0381c20": "佛滅之久。先遊天竺。大俘真記。訓譯屬授。必待其人。",
    "X88n1651_002:0381c21": "以師天假至聰。幼入深慧。鍾鼓[手于+ㄎ]宮而聞外。桃李不",
    "X88n1651_002:0381c22": "言而自蹊。乃請於鄂國。求以為弟子。方託以金牒之",
    "X88n1651_002:0381c23": "言。傳其玉箱之莪。遂特降恩旨。捨家從釋。又別奉明",
    "X88n1651_002:0381c24": "制。操筆賦詞。豈支郎之在俗。信安隻之得聖。真乘因",
    "X88n1651_002:0382a01": "以化城。妙簡增其潤色。飜授已畢。聲花遂尊。乃化代",
    "X88n1651_002:0382a02": "朦。備修法義。所造二諦唯識等章。法華瑜伽等疏。總",
    "X88n1651_002:0382a03": "一百餘部。中自原夏。外薄瀛壖。聿來周受。取為准的。",
    "X88n1651_002:0382a04": "師有善說之妙。必造於微。其明也日月掛於心臺。其",
    "X88n1651_002:0382a05": "迅也風霜落於談柄。將鴦掘魔不能為智。鵬耆舍無",
    "X88n1651_002:0382a06": "所施辨。豈唯直比山濤能摧庾高而已。加以又持五",
    "X88n1651_002:0382a07": "行之禁。握利釰而無傷。修六法之檀。得意珠而不守。",
    "X88n1651_002:0382a08": "嚴戒真施。勇進力行。常月造彌勒像一軀。日誦菩薩",
    "X88n1651_002:0382a09": "戒一遍。願生兜率。求其志也。又有通神之應。淖然可",
    "X88n1651_002:0382a10": "觀。曾於代郡五臺山。造玉石文殊像。寫金字般若經。",
    "X88n1651_002:0382a11": "竟有神光瑞雲。嬰拂臺宇。燭燿函笥。我無至靈。則何",
    "X88n1651_002:0382a12": "臻此。能事已畢。示化於几。以永淳二年歲次壬午十",
    "X88n1651_002:0382a13": "一月庚寅朔十三日壬寅。終於京兆大慈恩寺飜經",
    "X88n1651_002:0382a14": "院之小房。以其年十二日四日。葬於此地。葢所以蜜",
    "X88n1651_002:0382a15": "弉公也。弉公釋門宗匠。皇代名德。應天神龍皇帝曾",
    "X88n1651_002:0382a16": "入緇徒。為弉公弟子。與師同學。神龍啟運。離躍飛天。",
    "X88n1651_002:0382a17": "去湹洛還舊京。歷樊壯而悲陳迹。[序予+(保/禾)]弉公而加廟侍。",
    "X88n1651_002:0382a18": "惟法師而詣門人。有利貞上人者。師之神足。宿植賢",
    "X88n1651_002:0382a19": "果。保遊秘藏。勝理盡該。精行無缼。傳我師之學。膺闕",
    "X88n1651_002:0382a20": "[這言+(序予+手)]之問。入談舟扆。述風範而如存。出奉翠華。郊壟而",
    "X88n1651_002:0382a21": "增惻。將歲月之淪貿意[幸*寸]樹之遷訛。乃纂其休音。用",
    "X88n1651_002:0382a22": "銘茲石。其辭曰。",
    "X88n1651_002:0382a23": "　淳源散　　澆風楊　　有大力　　拔迷方　　破煩惱",
    "X88n1651_002:0382a24": "　庇清凉　　唯我師　　受佛記　　譯仁典　　增法事",
    "X88n1651_002:0382b01": "　為妙藥　　解狂醉　　得四淨　　遁六難　　一切法",
    "X88n1651_002:0382b02": "　無想觀　　示有死　　入泥洹　　聖人作　　萬物觀",
    "X88n1651_002:0382b03": "　乘天言　　臨下土　　信蘭菊　　榮終古",
    "X88n1651_002:0382b04": "(案。唐年代曆并和曆錄壬午當永淳元年。此文云。",
    "X88n1651_002:0382b05": "永淳二年歲次壬午者。是可誤也。又唐永淳元年。",
    "X88n1651_002:0382b06": "當倭天武天皇即位十一年壬午也。言天武天皇",
    "X88n1651_002:0382b07": "者。淨原天皇也。自基滅度永淳元年歲次壬午。至",
    "X88n1651_002:0382b08": "延曆七年歲次。戊辰合一百七年也。釋善殊記)。",
    "X88n1651_002:0382b11": "京大慈恩寺大乘沙門　疏主大師。姓蔚遲。諱基。",
    "X88n1651_002:0382b12": "字洪道。鄂公敬德之姪。衛公敬宗之子。幼年慕道。",
    "X88n1651_002:0382b13": "投三藏大師出家。疏造百本。五天梵語皆通。俗年",
    "X88n1651_002:0382b14": "五十有三。至永淳二年歲次壬午十一月庚寅朔",
    "X88n1651_002:0382b15": "十三日壬寅。終于京兆大慈思寺翻經院矣。",
    "X88n1651_002:0382b16": "唐朝太宗皇帝御製讚曰。",
    "X88n1651_002:0382b17": "　巨哉哲仁　　逈然出群　　疏造百本　　才過萬人",
    "X88n1651_002:0382b18": "　妙閑性相　　理契天親　　口飜四辯　　詞發大雲",
    "X88n1651_002:0382b19": "　昂昂藏藏　　法中之王　　面舒滿月　　雙眸電光",
    "X88n1651_002:0382b20": "　昏衢麗日　　若海津梁　　聊申讚謨　　孰能寅揚",
    "X88n1651_002:0382b21": "時太宗太平興國九年八月十七日。於東京梁苑",
    "X88n1651_002:0382b22": "城左衛大相國寺釋迦文院寫得。扶桑巡禮五臺",
    "X88n1651_002:0382b23": "山沙門清算題記。",
    "X88n1651_002:0382c02": " 大唐大慈恩寺大師畫讚",
    "X88n1651_002:0382c03": "特進行門下侍郎兼鎮西員外都督江滿昌文",
    "X88n1651_002:0382c04": "　慈恩大師尉遲氏　　諱大乘基長安人",
    "X88n1651_002:0382c05": "　族貴五陵光三輔　　鄂公敬德是其親",
    "X88n1651_002:0382c06": "　智勇冠世超衛霍　　李唐之初大功臣",
    "X88n1651_002:0382c07": "　文皇崇師稱大聖　　生立碑文垂絲綸",
    "X88n1651_002:0382c08": "　羯羅藍位多正夢　　漠月入口母方娠",
    "X88n1651_002:0382c09": "　金人持神珠寶杵　　託干胎中吉兆頻",
    "X88n1651_002:0382c10": "　身相圓滿載誕育　　肜雲成盖覆菓脣",
    "X88n1651_002:0382c11": "　眼浮紫電夏天影　　面駐素娥秋夜輪",
    "X88n1651_002:0382c12": "　少少之時早拔萃　　齠齔之間含慈惇",
    "X88n1651_002:0382c13": "　依止三藏學性相　　三千徒裏絕等倫",
    "X88n1651_002:0382c14": "　七十達者四賢聖　　就中大師深入神",
    "X88n1651_002:0382c15": "　亞聖具體比顏子　　窮源盡性同大鉤",
    "X88n1651_002:0382c16": "　三性五重唯識義　　愽涉學海到要津",
    "X88n1651_002:0382c17": "　百部疏主五明祖　　著述以來誰得均",
    "X88n1651_002:0382c18": "　字字句句不空置　　皆有證據永因循",
    "X88n1651_002:0382c19": "　伯牙響琴徒秘典　　卞和泣玉獨霑巾",
    "X88n1651_002:0382c20": "　論鼓一振疑關破　　他宗望風自委塵",
    "X88n1651_002:0382c21": "　對龍象眾能降伏　　昇師子座檀嚬伸",
    "X88n1651_002:0382c22": "　每月必造慈氏像　　一生偏慕兜率身",
    "X88n1651_002:0382c23": "　每日必誦菩薩戒　　唯杖木叉制波旬",
    "X88n1651_002:0382c24": "　一時高樓秋燈下　　有人窺見偷逡巡",
    "X88n1651_002:0383a01": "　大光普照觀自在　　金手染翰顯其真",
    "X88n1651_002:0383a02": "　不圖漢土化等覺　　開甘露門利兆民",
    "X88n1651_002:0383a03": "　自書般若何所至　　清凉山曉五臺春",
    "X88n1651_002:0383a04": "　瑞光赫赫慶雲起　　文殊正現示宿因",
    "X88n1651_002:0383a05": "　遊愽陵原製玄贊　　法華賾旨傳遠賓",
    "X88n1651_002:0383a06": "　當寶塔品人有夢　　諸佛證明遍照隣",
    "X88n1651_002:0383a07": "　二十八字一挑句　　文章微婉柢獲麟",
    "X88n1651_002:0383a08": "　傳導大師以此偈　　千佛滅度讚大仁",
    "X88n1651_002:0383a09": "　不嫌暗漏作章疏　　齒牙煥炳光曜新",
    "X88n1651_002:0383a10": "　咫尺龍顏奉鳳詔　　出入金殿陪紫震",
    "X88n1651_002:0383a11": "　天不與善化緣盡　　歲五十三俄已泯",
    "X88n1651_002:0383a12": "　永淳二年十一月　　仲旬三日為忌辰",
    "X88n1651_002:0383a13": "　先師慕側行祔禮　　風悲雲愁慘松筠",
    "X88n1651_002:0383a14": "　本願不回奉彌勒　　生第四天步華茵",
    "X88n1651_002:0383a15": "　名垂萬古涉五竺　　玄蹤雖多盡難陳",
    "X88n1651_002:0383a18": " 心經幽贊序(苗神容製)云。有大乘基法師。即三藏法師之",
    "X88n1651_002:0383a19": "入室也。俗姓遲氏。地開隻服。家藏祝光之勳。庭列歌",
    "X88n1651_002:0383a20": "鍾。門啟[這言+(厂@若)]犀之貴。法師始自參玄之歲。即厭持梁。纔",
    "X88n1651_002:0383a21": "踰志學之年。俄隨法侶。辭[((└*且)/(句口+匕))*(白日+片)]。門而趍宴坐。解禪袍而",
    "X88n1651_002:0383a22": "習經行。含梵干之前風。冠禪門之首席。雪峯踈夏。霜",
    "X88n1651_002:0383a23": "節澄秋。澹乎無繫。悠然獨往。智涵定水。業峻[山*耆]山。經",
    "X88n1651_002:0383a24": "耳無遺登心記。海激雷奔之迅。遠挹驚談。崩雲屑雨",
    "X88n1651_002:0383b01": "之奇。高推逸辨。架澄什而多裕。越生肇而餘閑。囑累",
    "X88n1651_002:0383b02": "之義攸歸。授記之期斯得。既而聲雄朝野。道被參墟。",
    "X88n1651_002:0383b03": "禪枝暎高柳之都。智釰含寶符之氣。下無伏鬼。競同",
    "X88n1651_002:0383b04": "懷璽之勤。斜距飛狐。爭類欵聞之學。代郡清凉之[阜(白日)+大]。",
    "X88n1651_002:0383b05": "道契於文殊。樓煩賈氏之廛。神交於惠遠。下官謬因",
    "X88n1651_002:0383b06": "驅馹。爰踐六飛之地。勸預人倫。欣聽一音之說。寫瓶",
    "X88n1651_002:0383b07": "非喻。傾河莫擬。金聲遠絕。浮學海而無涯。玉吻徐開。",
    "X88n1651_002:0383b08": "注詞江而不竭。法師見[弟*令]心戰。用拯迷途。悲其常寐",
    "X88n1651_002:0383b09": "之昏。錫以司方之授。遂因慈誘。下示高文。所釋般若",
    "X88n1651_002:0383b10": "心經。名為幽贊。其道備其詞遠。為趣也深。為文也約。",
    "X88n1651_002:0383b11": "片言必善。出三界高驤。一字無刊。踰六塵而秀。上窮",
    "X88n1651_002:0383b12": "神盡性。山鳴鷲嶽巔。藏往知來。氷釋獲池之際欲詮",
    "X88n1651_002:0383b13": "其事。見推為序春言多幸。雖承四句之恩。瞻我勞生。",
    "X88n1651_002:0383b14": "何茲一塵之墨。然則柔音可述懷。信授而斯行。幽偈",
    "X88n1651_002:0383b15": "方宣。瞻大雄而演頌。敢因如是。爰磬我聞。俾夫庶類",
    "X88n1651_002:0383b16": "開曚。悟玄門而適道。群生鑿竅。覩正法而歸真。以看",
    "X88n1651_002:0383b17": "千篇。刊之如左。",
    "X88n1651_002:0383b20": " 唐故白馬寺主翻譯惠沼神塔碑(并序)",
    "X88n1651_002:0383b22": "刺史　李邕　撰",
    "X88n1651_002:0383b23": "觀夫譯悲智者。匪了義不證。演真實者。匪悟見不傳。",
    "X88n1651_002:0383b24": "是故法雨一句。潤心田之沃土。覺□□□照身林之",
    "X88n1651_002:0383c01": "大根。所以感攝雲來。迴白麋至。方丈之至。若天若人。",
    "X88n1651_002:0383c02": "微妙之音。至矣備矣。允茲在茲。和上諱玄。字惠沼。俗",
    "X88n1651_002:0383c03": "姓劉氏。彭城人也。曾祖秦隨音州北海縣宰。因家住",
    "X88n1651_002:0383c04": "淄川。誕育不辰。慈愛云□□□黃衣。挹鞠于外家歲",
    "X88n1651_002:0383c05": "餘。又以黃被覆。而歸本宅。及能言乃曰。往來法。有黃",
    "X88n1651_002:0383c06": "者何也。父驚異之。五歲執繼親喪。悲慟過禮。識者以",
    "X88n1651_002:0383c07": "為至性所致。秊十有二。即求出俗。十有五。屬睿宗降",
    "X88n1651_002:0383c08": "誕。有制度□□入道。甞讀金光明經。雙見王子救虎。",
    "X88n1651_002:0383c09": "尸毗代鴿。悅然有捨身之志。遂赴山巖。交親權途僶",
    "X88n1651_002:0383c10": "俛旋[竺二+索]秊秊廿。下問要言。愽通經藏。尋講法花般若",
    "X88n1651_002:0383c11": "涅槃等經。皆智發宿報。緣通前佛。廿□□圖華。草繫",
    "X88n1651_002:0383c12": "之時。人我俱去。浮囊之際。□□兩忘。夢吐地身。便登",
    "X88n1651_002:0383c13": "山頂。智者謂云。去五欲之毒。處萬法之高。咸亨三年。",
    "X88n1651_002:0383c14": "服膺長安基光二師。福智七德。其解其空也。既證我",
    "X88n1651_002:0383c15": "聞。其問□□也。更即汝說。慈雲觸石。自少陰而滿空",
    "X88n1651_002:0383c16": "德□□瓶。乃一瓦而容海。因號山東一遍照。又瑳切",
    "X88n1651_002:0383c17": "法花無垢稱金剛般若上下等瑜伽雜集唯識因明",
    "X88n1651_002:0383c18": "俱舍。大小幽旨。因見道義。交激累曰。述作萬言。因見",
    "X88n1651_002:0383c19": "道章。二師歎曰。法門後進。此一人也。何□□而云惠",
    "X88n1651_002:0383c20": "照耶。後行化諸郡。敷演群經。氷釋而蟄戶啟明。雷作",
    "X88n1651_002:0383c21": "而為芽花出。栴檀圍遶。咨稟萌奔者。不可勝計。諺曰。",
    "X88n1651_002:0383c22": "河南照天下。少自此傳授。廿餘年。又撰能斷般若金",
    "X88n1651_002:0383c23": "光明□盂蘭盆溫室等經疏惠日論了義燈等凡六",
    "X88n1651_002:0383c24": "十卷。所翻經律論等三百餘軸。盛行於代。至若上作",
    "X88n1651_002:0384a01": "漸門。所以持內外律。定慧復得。所以超修捨[金*車]思猶",
    "X88n1651_002:0384a02": "笙簧法音。沐浴智海。地遷於九。義念於三。花□□駢",
    "X88n1651_002:0384a03": "闐。讚揚翕習。始自下國。終聞上京。首上四朝。綿曠一",
    "X88n1651_002:0384a04": "紀。且驛徵者三。謁詔講者兩。開恩補綱。維大德者六",
    "X88n1651_002:0384a05": "員。勅翻積經論者四。至結壇降雨者。一日入內。坐夏",
    "X88n1651_002:0384a06": "也。如霧□□然飛。依人而表。弟子惠沖微惠勝說耶",
    "X88n1651_002:0384a07": "含朏惠日福琳無著法山惠融龍興寺上座惠祥彼",
    "X88n1651_002:0384a08": "微寺惠光大雲寺惠燈法通徒藏惠明正等寺惠嵩",
    "X88n1651_002:0384a09": "法濟寺惠仙等。住持五部。至圓曾性。□習群經。至明",
    "X88n1651_002:0384a10": "曒日。每荷生之心滅不滅之因。是用追恩遶贊述庶",
    "X88n1651_002:0384a11": "乎。生前之右。匪獨衡山。歿後之。豈伊廬岳。其詞曰。",
    "X88n1651_002:0384a12": "　安住上首　　和合真僧　　高步十力　　是入一乘",
    "X88n1651_002:0384a13": "　法界若海　　碩行如陵　　灯傳自覺　　夢叶明微(其一)",
    "X88n1651_002:0384a14": "　堅守律儀　　愽聞經藏　　照宣貝葉　　啟明金杖",
    "X88n1651_002:0384a15": "　雖有情業　　義道無量　　八部往還　　四生回向(其二)",
    "X88n1651_002:0384a16": "　累朝情遇　　一時敷演　　誘進州邑　　弘翻宣輦",
    "X88n1651_002:0384a17": "　大德恩深　　三綱詔選　　齊纏感夜　　留流□□(其三)",
    "X88n1651_002:0384a18": "　興言弟子　　落妖有因　　天聞聖德　　物荷陽春",
    "X88n1651_002:0384a19": "　卿中七輩　　殿上三人　　鑽智慧火　　熱煩惱薪(其四)",
    "X88n1651_002:0384a20": "　垂蓮表祥　　特花告玄　　訓導十方　　四句職比",
    "X88n1651_002:0384a21": "　即緣生勝　　定水不流　　覺燈長曙(其五)",
    "X88n1651_002:0384a22": "　靈櫬反葬　　佛子祖行　　幡花撲地　　齊祭傾城",
    "X88n1651_002:0384a23": "　晴景雪下　　虗空鐘鳴　　黃霰慘送　　素鶴歡迎",
    "X88n1651_002:0384a24": "　信諸天之　　有感尊宣　　三世之無情(其五)",
    "X88n1651_002:0384b01": "(沼法師。開元二年歲次甲寅十二月十七日滅度。從",
    "X88n1651_002:0384b02": "其甲寅。至于延曆七年歲次戊辰。合七十五年。開元",
    "X88n1651_002:0384b03": "二年甲寅當日。本世之元明天皇即位和銅七年甲",
    "X88n1651_002:0384b04": "寅也。追得碑文　　　釋善珠之)。",
    "X88n1651_002:0384b05": "(奈良某珍襲秋篠上經之真蹟今夏幸得借之。當溜",
    "X88n1651_002:0384b06": "州會之法筵。更寫之了)。",
    "X88n1651_002:0384b07": "(明治三十八年十二月十一日　　末學定胤)",
    "X88n1651_002:0384b09": " 大周西明寺故大德圓測法師佛舍",
    "X88n1651_002:0384b10": "利塔銘(并序)",
    "X88n1651_002:0384b11": "貢士　宋復　撰并書",
    "X88n1651_002:0384b12": "法師諱文雅。字圓測。親羅國王之孫也。三歲出家。十",
    "X88n1651_002:0384b13": "五請業。初於常辯二法師聽論。天聦警越。雖數千萬",
    "X88n1651_002:0384b14": "言。一歷其耳。不忘於心。正觀中　　　大宗文皇帝。",
    "X88n1651_002:0384b15": "度為僧。住京元法寺。乃覧毗曇成實俱舍婆娑等論。",
    "X88n1651_002:0384b16": "暨古今章疏。無不閑曉。名聲藹著　三藏法師奘公。",
    "X88n1651_002:0384b17": "自天竺將還　法師預夢。婆羅門授果滿懷。其所證",
    "X88n1651_002:0384b18": "應勝因夙會。及　奘公一見。契合莫造。即命付瑜伽",
    "X88n1651_002:0384b19": "成唯識等論。兼所翻大小乘經論。皎若生知。後被召",
    "X88n1651_002:0384b20": "為西明寺大德。撰成唯識論疏十卷。解深蜜經疏十",
    "X88n1651_002:0384b21": "卷。仁王經疏三卷。金剛般若。觀所緣論。般若心經。無",
    "X88n1651_002:0384b22": "量義經等疏。羽翼祕典。耳目時人。所以贊佐　奘公。",
    "X88n1651_002:0384b23": "使佛法東流。大興無窮之教者也　法師性樂山水。",
    "X88n1651_002:0384b24": "往依終南山雲際寺。又去寺三十餘里。閴居一所。靜",
    "X88n1651_002:0384b25": "志八年。西明寺僧徒邀屈還寺。講成唯識論。時有中",
    "X88n1651_002:0384c01": "天竺三藏地婆訶羅。至京奉",
    "X88n1651_002:0384c02": "勅。簡召大德五人。令與譯蜜嚴等經　法師即居其",
    "X88n1651_002:0384c03": "首。後又召入東都講。譯新華嚴經。卷軸未終。遷化於",
    "X88n1651_002:0384c04": "佛授記寺。實萬歲通天元年七月二十二日也。春秋",
    "X88n1651_002:0384c05": "八十有四。以其月二十五日。燔於龍門香山寺北谷。",
    "X88n1651_002:0384c06": "便立白塔。在京學徒。西明寺主慈善法師。大薦福寺",
    "X88n1651_002:0384c07": "大德勝莊法師等。當時已患禮奉無依。遂於香山葬",
    "X88n1651_002:0384c08": "所。分骸一節。盛以寶函石槨。別葬於終南山豐德寺",
    "X88n1651_002:0384c09": "東嶺上　法師甞昔往游之地。墓上起塔。塔基內安",
    "X88n1651_002:0384c10": "舍利四十九粒。今其路幾不通矣。峭壁嶄絕。茂林鬱",
    "X88n1651_002:0384c11": "閉。險僻藏疾。人跡罕到。埋光蔽德。徒有歲年。孰知歸",
    "X88n1651_002:0384c12": "仰。由是同州龍興寺仁王院廣越法師。勤成志願。以",
    "X88n1651_002:0384c13": "　　　大宋政和五年四月八日。乃就豐德分供養。",
    "X88n1651_002:0384c14": "并諸佛舍利。又葬於興教寺　奘公塔之左。創起新",
    "X88n1651_002:0384c15": "塔。規範基公之塔。一體無異。并基公之塔。即舊而新",
    "X88n1651_002:0384c16": "之。金輪寶鐸。層構雙聳。矗如幻成。其下各環以廣廡。",
    "X88n1651_002:0384c17": "神像崇邃。左右以祔　奘公焉。俾至者景慕起信。不",
    "X88n1651_002:0384c18": "知何時而已也。及於塔之前。創修獻殿六楹落成。慶",
    "X88n1651_002:0384c19": "贊之日。不暇求能成文者。丐余直序其事繫之以銘。",
    "X88n1651_002:0384c20": "銘曰。",
    "X88n1651_002:0384c21": "　貝葉西來兮其功大　　教流中區兮斯永賴",
    "X88n1651_002:0384c22": "　法匠有憑兮誠際會　　香山迢遙兮悶幽宮",
    "X88n1651_002:0384c23": "　豐德峻阻兮藏靈蹤　　後人依歸兮何適從",
    "X88n1651_002:0384c24": "　有越作緣兮神助力　　雙塔屹立兮基是式",
    "X88n1651_002:0385a01": "　以祔奘公兮豈窮極　　終南相高兮峻倚天",
    "X88n1651_002:0385a02": "　盛德巍然兮銘石鐫　　來者瞻仰兮千萬年",
    "X88n1651_002:0385a04": "玄奘三藏師資傳叢書卷下(終)"
}