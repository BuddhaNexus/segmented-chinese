{
    "T10n0279_028:0150a16": "大方廣佛華嚴經卷第二十八",
    "T10n0279_028:0150a18": "于闐國三藏實叉難陀奉 制譯",
    "T10n0279_028:0150a19": "十迴向品第二十五之六",
    "T10n0279_028:0150a20": "[0150a20] 「佛子！菩薩摩訶薩若見如來出興於世開演",
    "T10n0279_028:0150a21": "正法，以大音聲普告一切：『如來出世！如來出",
    "T10n0279_028:0150a22": "世！』令諸眾生得聞佛名，捨離一切我慢、戲論；",
    "T10n0279_028:0150a23": "復更勸導，令速見佛，令憶念佛，令歸向佛，令",
    "T10n0279_028:0150a24": "攀緣佛，令觀察佛，令讚歎佛；復為廣說佛難",
    "T10n0279_028:0150a25": "值遇，千萬億劫時乃一出。眾生由此得見於",
    "T10n0279_028:0150a26": "佛，生清淨信，踊躍歡喜，尊重供養；復於佛所",
    "T10n0279_028:0150a27": "聞諸佛名，轉更值遇無數諸佛，植諸善本，修",
    "T10n0279_028:0150a28": "習增長。爾時，無數百千萬億那由他眾生，因",
    "T10n0279_028:0150a29": "見佛故，皆得清淨究竟調伏。彼諸眾生於菩",
    "T10n0279_028:0150b01": "薩所，皆生最上善知識想；因菩薩故，成就佛",
    "T10n0279_028:0150b02": "法，以無數劫所種善根，普於世間施作佛",
    "T10n0279_028:0150b03": "事。佛子！菩薩摩訶薩開示眾生令見佛時，",
    "T10n0279_028:0150b04": "以諸善根如是迴向，所謂：『願一切眾生不待",
    "T10n0279_028:0150b05": "勸誘，自往見佛，承事供養，皆令歡喜；願一切",
    "T10n0279_028:0150b06": "眾生常樂見佛，心無廢捨；願一切眾生常勤",
    "T10n0279_028:0150b07": "修習廣大智慧，受持一切諸佛法藏；願一切",
    "T10n0279_028:0150b08": "眾生隨所聞聲皆悟佛法，於無量劫修菩薩",
    "T10n0279_028:0150b09": "行；願一切眾生安住正念，恒以智眼見佛出",
    "T10n0279_028:0150b10": "興；願一切眾生不念異業，常憶見佛，勤修十",
    "T10n0279_028:0150b11": "力；願一切眾生於一切處常見諸佛，了達",
    "T10n0279_028:0150b12": "如來遍虛空界；願一切眾生皆得具足佛自",
    "T10n0279_028:0150b13": "在身，普於十方成道說法；願一切眾生遇善",
    "T10n0279_028:0150b14": "知識，常聞佛法，於諸如來得不壞信；願一切",
    "T10n0279_028:0150b15": "眾生悉能稱歎諸佛出興，令其見者普得清",
    "T10n0279_028:0150b16": "淨。』是為菩薩摩訶薩歎佛出世善根迴向；為",
    "T10n0279_028:0150b17": "令眾生見一切佛供養承事，於無上法究竟",
    "T10n0279_028:0150b18": "清淨故。[0150b18] 「佛子！菩薩摩訶薩捨於大地，或施諸",
    "T10n0279_028:0150b19": "佛，造立精舍；或施菩薩及善知識，隨意所",
    "T10n0279_028:0150b20": "用；或施眾僧，以為住處；或施父母，或施別",
    "T10n0279_028:0150b21": "人、聲聞、獨覺種種福田，乃至一切貧窮、孤",
    "T10n0279_028:0150b22": "露及餘四眾，隨意悉與，令無所乏；或施造",
    "T10n0279_028:0150b23": "立如來塔廟。於如是等諸處之中，悉為辦",
    "T10n0279_028:0150b24": "具資生什物，令隨意用，無所恐懼。菩薩摩",
    "T10n0279_028:0150b25": "訶薩隨何方所布施地時，以諸善根如是迴",
    "T10n0279_028:0150b26": "向，所謂：『願一切眾生具足清淨一切智地，悉",
    "T10n0279_028:0150b27": "到普賢眾行彼岸；願一切眾生得總持地，正",
    "T10n0279_028:0150b28": "念受持一切佛法；願一切眾生得住持力，常",
    "T10n0279_028:0150b29": "能守護一切佛教；願一切眾生得如地心，於",
    "T10n0279_028:0150c01": "諸眾生，意常清淨，無有惡念；願一切眾生持",
    "T10n0279_028:0150c02": "諸佛種，成就菩薩諸地次第，無有斷絕；願",
    "T10n0279_028:0150c03": "一切眾生普為一切作安隱處，悉令調伏，住",
    "T10n0279_028:0150c04": "清淨道；願一切眾生同諸如來利益世間，普",
    "T10n0279_028:0150c05": "使勤修安住佛力；願一切眾生普為世間之",
    "T10n0279_028:0150c06": "所愛樂，悉令安住無上佛樂；願一切眾生獲",
    "T10n0279_028:0150c07": "善方便，住佛諸力、無畏法中；願一切眾生得",
    "T10n0279_028:0150c08": "如地智，自在修行一切佛法。』是為菩薩摩訶",
    "T10n0279_028:0150c09": "薩施大地時善根迴向，為令眾生皆得究竟",
    "T10n0279_028:0150c10": "一切如來清淨地故。[0150c10] 「佛子！菩薩摩訶薩布施",
    "T10n0279_028:0150c11": "僮僕，供養一切諸佛、菩薩、真善知識，或施僧",
    "T10n0279_028:0150c12": "寶，或奉父母尊勝福田；或復給施病苦眾生，",
    "T10n0279_028:0150c13": "令無闕乏，以存其命；或復施與貧窮、孤露，及",
    "T10n0279_028:0150c14": "餘一切無瞻侍者；或為守護如來塔廟，或為",
    "T10n0279_028:0150c15": "書持諸佛正法，以百千億那由他僕使，隨時",
    "T10n0279_028:0150c16": "給施。其諸僕使皆聰慧善巧，性自調順，常勤",
    "T10n0279_028:0150c17": "精進，無有懈惰，具質直心、安樂心、利益心、仁",
    "T10n0279_028:0150c18": "慈心、恭恪心、無怨恨心、無讎敵心，能隨受",
    "T10n0279_028:0150c19": "者方俗所宜，於彼彼中作諸利益；又皆從菩",
    "T10n0279_028:0150c20": "薩淨業所感，才能、技藝、工巧、算數靡不通達，",
    "T10n0279_028:0150c21": "善能供侍悅可其心。菩薩爾時，以諸善根如",
    "T10n0279_028:0150c22": "是迴向，所謂：『願一切眾生得調順心，一切佛",
    "T10n0279_028:0150c23": "所修習善根；願一切眾生隨順供養一切諸",
    "T10n0279_028:0150c24": "佛，於佛所說悉能聽受；願一切眾生得佛攝",
    "T10n0279_028:0150c25": "受，常觀如來，更無餘念；願一切眾生不壞佛",
    "T10n0279_028:0150c26": "種，勤修一切順佛善根；願一切眾生常勤供",
    "T10n0279_028:0150c27": "養一切諸佛，無空過時；願一切眾生攝持一",
    "T10n0279_028:0150c28": "切諸佛妙義，言辭清淨，遊行無畏；願一切",
    "T10n0279_028:0150c29": "眾生常樂見佛，心無厭足，於諸佛所不惜身",
    "T10n0279_028:0151a01": "命；願一切眾生得見諸佛，心無染著，離世所",
    "T10n0279_028:0151a02": "依；願一切眾生但歸於佛，永離一切邪歸依",
    "T10n0279_028:0151a03": "處；願一切眾生隨順佛道，心常樂觀無上佛",
    "T10n0279_028:0151a04": "法。』是為菩薩摩訶薩施僕使時善根迴向；為",
    "T10n0279_028:0151a05": "令眾生遠離塵垢，淨治佛地，能現如來自在",
    "T10n0279_028:0151a06": "身故。[0151a06] 「佛子！菩薩摩訶薩以身布施諸來乞者，",
    "T10n0279_028:0151a07": "布施之時，生謙下心，生如地心，生忍受眾苦",
    "T10n0279_028:0151a08": "無變動心，生給侍眾生不疲厭心，生於諸眾",
    "T10n0279_028:0151a09": "生猶如慈母所有眾善悉迴與心，生於諸愚",
    "T10n0279_028:0151a10": "險極惡眾生種種侵陵皆寬宥心，安住善根，",
    "T10n0279_028:0151a11": "精勤給事。菩薩爾時，悉以善根如是迴向，所",
    "T10n0279_028:0151a12": "謂：『願一切眾生隨其所須常無闕乏，修菩薩",
    "T10n0279_028:0151a13": "行恒不間斷，不捨一切菩薩義利，善住菩薩",
    "T10n0279_028:0151a14": "所行之道，了達菩薩平等法性，得在如來種",
    "T10n0279_028:0151a15": "族之數，住真實語，持菩薩行，令諸世間得淨",
    "T10n0279_028:0151a16": "佛法，深心信解，證法究竟；令諸眾生出生清",
    "T10n0279_028:0151a17": "淨增上善根，住大功德，具一切智。又以此",
    "T10n0279_028:0151a18": "善根，令一切眾生常得供養一切諸佛，解一",
    "T10n0279_028:0151a19": "切法，受持讀誦不忘、不失、不壞、不散，心善調",
    "T10n0279_028:0151a20": "伏，不調令調，以寂靜法而調習之。令彼眾",
    "T10n0279_028:0151a21": "生於諸佛所住如是事。又以此善根，令一",
    "T10n0279_028:0151a22": "切眾生作第一塔，應受世間種種供養；令一",
    "T10n0279_028:0151a23": "切眾生成最上福田，得佛智慧，開悟一切；令",
    "T10n0279_028:0151a24": "一切眾生作最上受者，普能饒益一切眾生；",
    "T10n0279_028:0151a25": "令一切眾生成最上福利，能使具足一切善",
    "T10n0279_028:0151a26": "根；令一切眾生成第一好施處，能使獲得無",
    "T10n0279_028:0151a27": "量福報；令一切眾生於三界中皆得出離；令",
    "T10n0279_028:0151a28": "一切眾生作第一導師，能為世間示如實道；",
    "T10n0279_028:0151a29": "令一切眾生得妙總持，具持一切諸佛正法；",
    "T10n0279_028:0151b01": "令一切眾生證得無量第一法界，具足虛空",
    "T10n0279_028:0151b02": "無礙正道。』是為菩薩摩訶薩施自己身善根",
    "T10n0279_028:0151b03": "迴向，為令眾生皆得應供無量智身故。[0151b03] 「佛子！",
    "T10n0279_028:0151b04": "菩薩摩訶薩聞法喜悅，生淨信心，能以其身",
    "T10n0279_028:0151b05": "供養諸佛，欣樂信解無上法寶，於諸佛所生",
    "T10n0279_028:0151b06": "父母想；讀誦受持無礙道法，普入無數那由",
    "T10n0279_028:0151b07": "他法、大智慧寶、諸善根門；心常憶念無量諸",
    "T10n0279_028:0151b08": "佛，入佛境界，深達義理；能以如來微密梵",
    "T10n0279_028:0151b09": "音，興佛法雲，雨佛法雨，勇猛自在；能分別說",
    "T10n0279_028:0151b10": "一切智人第一之地，具足成就薩婆若乘，以",
    "T10n0279_028:0151b11": "無量百千億那由他大法成滿諸根。佛子！菩",
    "T10n0279_028:0151b12": "薩摩訶薩於諸佛所聞如是法，歡喜無量，安",
    "T10n0279_028:0151b13": "住正法；自斷疑惑，亦令他斷；心恒怡暢，功德",
    "T10n0279_028:0151b14": "成滿；善根具足，意恒相續；利益眾生，心常不",
    "T10n0279_028:0151b15": "匱；獲最勝智，成金剛藏；親近諸佛，淨諸佛",
    "T10n0279_028:0151b16": "剎，常勤供養一切如來。菩薩爾時，以諸善根",
    "T10n0279_028:0151b17": "如是迴向，所謂：『願一切眾生皆得圓滿最勝",
    "T10n0279_028:0151b18": "之身，一切諸佛之所攝受；願一切眾生常近",
    "T10n0279_028:0151b19": "諸佛，依諸佛住，恒得覲仰，未曾遠離；願一切",
    "T10n0279_028:0151b20": "眾生皆得清淨不壞之身，具足一切功德智",
    "T10n0279_028:0151b21": "慧；願一切眾生常勤供養一切諸佛，行無所",
    "T10n0279_028:0151b22": "得究竟梵行；願一切眾生得無我身，離我、",
    "T10n0279_028:0151b23": "我所；願一切眾生悉能分身遍十方剎，猶",
    "T10n0279_028:0151b24": "如影現而無來往；願一切眾生得自在身，普",
    "T10n0279_028:0151b25": "往十方無我無受；願一切眾生從佛身生，處",
    "T10n0279_028:0151b26": "在如來無上身家；願一切眾生得法力身，忍",
    "T10n0279_028:0151b27": "辱大力無能壞者；願一切眾生得無比身，成",
    "T10n0279_028:0151b28": "就如來清淨法身；願一切眾生成就出世功",
    "T10n0279_028:0151b29": "德之身，生無所得清淨法界。』是為菩薩摩",
    "T10n0279_028:0151c01": "訶薩以身供佛善根迴向，為令眾生永住三",
    "T10n0279_028:0151c02": "世諸佛家故。[0151c02] 「佛子！菩薩摩訶薩以身布施一",
    "T10n0279_028:0151c03": "切眾生，為欲普令成就善根，憶念善根，菩薩",
    "T10n0279_028:0151c04": "摩訶薩自願其身為大明燈，普能照耀一",
    "T10n0279_028:0151c05": "切眾生；為眾樂具，普能攝受一切眾生；為妙",
    "T10n0279_028:0151c06": "法藏，普能任持一切眾生；為淨光明，普能",
    "T10n0279_028:0151c07": "開曉一切眾生；為世光影，普令眾生常得&#x89A9;",
    "T10n0279_028:0151c08": "見；為善根因緣，普令眾生常得值遇；為真善",
    "T10n0279_028:0151c09": "知識，令一切眾生悉蒙教誘；為平坦道，令一",
    "T10n0279_028:0151c10": "切眾生皆得履踐；為無有上具足安樂，令一",
    "T10n0279_028:0151c11": "切眾生離苦清淨；為明淨日，普作世間平等",
    "T10n0279_028:0151c12": "利益。菩薩爾時，以諸善根如是迴向，所謂：『願",
    "T10n0279_028:0151c13": "一切眾生常親近佛，入佛智地；願一切眾生",
    "T10n0279_028:0151c14": "得隨順智，住無上覺；願一切眾生常處佛會，",
    "T10n0279_028:0151c15": "意善調伏；願一切眾生所行有則，具佛威儀；",
    "T10n0279_028:0151c16": "願一切眾生悉得涅槃，深解法義；願一切眾",
    "T10n0279_028:0151c17": "生具知足行，生如來家；願一切眾生捨無明",
    "T10n0279_028:0151c18": "欲，住佛志樂；願一切眾生生勝善根，坐菩提",
    "T10n0279_028:0151c19": "樹；願一切眾生殺煩惱賊，離怨害心；願一切",
    "T10n0279_028:0151c20": "眾生具足護持一切佛法。』是為菩薩摩訶薩",
    "T10n0279_028:0151c21": "以身布施一切眾生善根迴向；為欲利益一",
    "T10n0279_028:0151c22": "切眾生，令得無上安隱處故。[0151c22] 「佛子！菩薩摩訶",
    "T10n0279_028:0151c23": "薩自以其身給侍諸佛，於諸佛所念報重",
    "T10n0279_028:0151c24": "恩如父母想，於諸如來起深信樂；以清淨",
    "T10n0279_028:0151c25": "心，護佛菩提，住諸佛法；離世間想，生如來",
    "T10n0279_028:0151c26": "家；隨順諸佛，離魔境界；了達一切諸佛所",
    "T10n0279_028:0151c27": "行，成就一切諸佛法器。菩薩爾時，以此善根",
    "T10n0279_028:0151c28": "如是迴向，所謂：『願一切眾生得清淨心，一切",
    "T10n0279_028:0151c29": "智寶而自莊嚴；願一切眾生住善調伏，遠離",
    "T10n0279_028:0152a01": "一切諸不善業；願一切眾生得不可壞堅固",
    "T10n0279_028:0152a02": "眷屬，普能攝受諸佛正法；願一切眾生為佛",
    "T10n0279_028:0152a03": "弟子，到於菩薩灌頂之地；願一切眾生常為",
    "T10n0279_028:0152a04": "諸佛之所攝受，永離一切不善之法；願一切",
    "T10n0279_028:0152a05": "眾生隨順諸佛，修行菩薩最勝之法；願一切",
    "T10n0279_028:0152a06": "眾生入佛境界，悉皆得授一切智記；願一切",
    "T10n0279_028:0152a07": "眾生與諸如來皆悉平等，一切佛法無不自",
    "T10n0279_028:0152a08": "在；願一切眾生悉為諸佛之所攝受，常能修",
    "T10n0279_028:0152a09": "行無取著業；願一切眾生常為諸佛第一侍",
    "T10n0279_028:0152a10": "者，一切佛所修智慧行。』是為菩薩摩訶薩給",
    "T10n0279_028:0152a11": "侍諸佛善根迴向；為欲證得諸佛菩提，為欲",
    "T10n0279_028:0152a12": "救護一切眾生，為欲出離一切三界，為欲成",
    "T10n0279_028:0152a13": "就無損惱心，為得無量廣大菩提，為欲成就",
    "T10n0279_028:0152a14": "照佛法智，為欲常蒙諸佛攝受，為得諸佛之",
    "T10n0279_028:0152a15": "所護持，為欲信解一切佛法，為欲成就與三",
    "T10n0279_028:0152a16": "世佛平等善根，為欲圓滿無悔恨心，證得一",
    "T10n0279_028:0152a17": "切諸佛法故。[0152a17] 「佛子！菩薩摩訶薩布施國土",
    "T10n0279_028:0152a18": "一切諸物，乃至王位悉亦能捨；於諸世事，心",
    "T10n0279_028:0152a19": "得自在，無繫、無縛、無所戀著；遠離惡業，饒益",
    "T10n0279_028:0152a20": "眾生；不著業果，不樂世法，不復貪染諸有生",
    "T10n0279_028:0152a21": "處；雖住世間，非此處生；心不執著蘊、界、處法，",
    "T10n0279_028:0152a22": "於內外法心無依住；常不忘失諸菩薩行，未",
    "T10n0279_028:0152a23": "曾遠離諸善知識；持諸菩薩廣大行願，常樂",
    "T10n0279_028:0152a24": "承事一切善友。菩薩爾時，以此善根如是迴",
    "T10n0279_028:0152a25": "向，所謂：『願一切眾生為大法王，於法自在，到",
    "T10n0279_028:0152a26": "於彼岸；願一切眾生成佛法王，摧滅一切煩",
    "T10n0279_028:0152a27": "惱怨賊；願一切眾生住佛王位，得如來智，開",
    "T10n0279_028:0152a28": "演佛法；願一切眾生住佛境界，能轉無上自",
    "T10n0279_028:0152a29": "在法輪；願一切眾生生如來家，於法自在，護",
    "T10n0279_028:0152b01": "持佛種，永使不絕；願一切眾生開示無量法",
    "T10n0279_028:0152b02": "王正法，成就無邊諸大菩薩；願一切眾生住",
    "T10n0279_028:0152b03": "淨法界，為大法王，現佛出興，相繼不斷；願一",
    "T10n0279_028:0152b04": "切眾生於諸世界作智慧王，化導群生無時",
    "T10n0279_028:0152b05": "暫捨；願一切眾生普為法界、虛空界等諸世",
    "T10n0279_028:0152b06": "界中一切眾生作法施主，使其咸得住於大",
    "T10n0279_028:0152b07": "乘；願一切眾生得成具足眾善之王，與三世",
    "T10n0279_028:0152b08": "佛善根齊等。』是為菩薩摩訶薩布施王位善",
    "T10n0279_028:0152b09": "根迴向；為欲令彼一切眾生，究竟住於安隱",
    "T10n0279_028:0152b10": "處故。[0152b10] 「佛子！菩薩摩訶薩見有人來乞王京",
    "T10n0279_028:0152b11": "都、嚴麗大城及以關防所有輸稅，盡皆施",
    "T10n0279_028:0152b12": "與，心無吝惜；專向菩提發大誓願，住於大",
    "T10n0279_028:0152b13": "慈，行於大悲，志意歡悅，利益眾生；以廣大",
    "T10n0279_028:0152b14": "智解了深法，安住諸佛平等法性；發心為",
    "T10n0279_028:0152b15": "求一切智故，於自在法起深樂故，於自在",
    "T10n0279_028:0152b16": "智求證得故，淨修一切諸功德故，住於堅",
    "T10n0279_028:0152b17": "固廣大智故，廣集一切諸善根故，修行一",
    "T10n0279_028:0152b18": "切佛法願故，自然覺悟大智法故，安住菩提",
    "T10n0279_028:0152b19": "心無退故，修習一切菩薩行願、一切種智盡",
    "T10n0279_028:0152b20": "究竟故，而行布施。以此善根如是迴向，所謂：",
    "T10n0279_028:0152b21": "『願一切眾生悉能嚴淨無量剎土，奉施諸佛",
    "T10n0279_028:0152b22": "以為住處；願一切眾生常樂居止阿蘭若處，",
    "T10n0279_028:0152b23": "寂靜不動；願一切眾生永不依止王都聚落，",
    "T10n0279_028:0152b24": "心樂寂靜，永得究竟；願一切眾生永不樂著",
    "T10n0279_028:0152b25": "一切世間，於世語言常樂遠離；願一切眾生",
    "T10n0279_028:0152b26": "得離貪心，施諸所有，心無中悔；願一切眾生",
    "T10n0279_028:0152b27": "得出離心，捨諸家業；願一切眾生得無吝心，",
    "T10n0279_028:0152b28": "常行惠施；願一切眾生得不著心，離居家法；",
    "T10n0279_028:0152b29": "願一切眾生得離眾苦，除滅一切災橫怖",
    "T10n0279_028:0152c01": "畏；願一切眾生嚴淨十方一切世界，奉施諸",
    "T10n0279_028:0152c02": "佛。』是為菩薩摩訶薩布施王都善根迴向，為",
    "T10n0279_028:0152c03": "令眾生悉能嚴淨諸佛剎故。[0152c03] 「佛子！菩薩摩訶",
    "T10n0279_028:0152c04": "薩所有一切內宮眷屬、妓侍眾女，皆顏貌端",
    "T10n0279_028:0152c05": "正、才能具足，談笑歌舞悉皆巧妙，種種衣",
    "T10n0279_028:0152c06": "服、種種華香而以嚴身，見者歡喜，情無厭",
    "T10n0279_028:0152c07": "足。如是寶女百千萬億那由他數，皆由菩",
    "T10n0279_028:0152c08": "薩善業所生，隨意自在，敬順無失；盡以布",
    "T10n0279_028:0152c09": "施諸來乞者，而於其中無愛樂心、無顧戀心、",
    "T10n0279_028:0152c10": "無耽著心、無繫縛心、無執取心、無貪染心、無",
    "T10n0279_028:0152c11": "分別心、無隨逐心、無取相心、無樂欲心。菩薩",
    "T10n0279_028:0152c12": "爾時，觀諸善根，為欲令一切眾生咸得出離",
    "T10n0279_028:0152c13": "故迴向，得佛法喜故迴向，於不堅固中而得",
    "T10n0279_028:0152c14": "堅固故迴向，得金剛智不可壞心故迴向，入",
    "T10n0279_028:0152c15": "佛道場故迴向，到於彼岸故迴向，得無上菩",
    "T10n0279_028:0152c16": "提心故迴向，能以智慧了達諸法故迴向，出",
    "T10n0279_028:0152c17": "生一切善根故迴向，入三世諸佛家故迴向。",
    "T10n0279_028:0152c18": "佛子！菩薩摩訶薩住如是法，生如來家；增長",
    "T10n0279_028:0152c19": "諸佛清淨勝因，出生最勝一切智道；深入菩",
    "T10n0279_028:0152c20": "薩廣大智業，滅除一切世間垢惱，常能供施",
    "T10n0279_028:0152c21": "功德福田；為諸眾生宣說妙法，善巧安立，令",
    "T10n0279_028:0152c22": "其修習諸清淨行，常勤攝取一切善根。菩薩",
    "T10n0279_028:0152c23": "爾時，以諸善根如是迴向，所謂：『願一切眾生",
    "T10n0279_028:0152c24": "常得無量三昧眷屬，菩薩勝定相續不斷；願",
    "T10n0279_028:0152c25": "一切眾生常樂見佛，悉入諸佛莊嚴三昧；願",
    "T10n0279_028:0152c26": "一切眾生成就菩薩不思議定，自在遊戲無",
    "T10n0279_028:0152c27": "量神通；願一切眾生入如實定，得不壞心；願",
    "T10n0279_028:0152c28": "一切眾生盡獲菩薩甚深三昧，於諸禪定而",
    "T10n0279_028:0152c29": "得自在；願一切眾生得解脫心，成就一切三",
    "T10n0279_028:0153a01": "昧眷屬；願一切眾生種種三昧皆得善巧，悉",
    "T10n0279_028:0153a02": "能攝取諸三昧相；願一切眾生得勝智三昧，",
    "T10n0279_028:0153a03": "普能學習諸三昧門；願一切眾生得無礙三",
    "T10n0279_028:0153a04": "昧，入深禪定終不退失；願一切眾生得無",
    "T10n0279_028:0153a05": "著三昧，心恒正受，不取二法。』是為菩薩摩訶",
    "T10n0279_028:0153a06": "薩布施一切內宮眷屬時善根迴向；為欲令",
    "T10n0279_028:0153a07": "一切眾生皆得不壞清淨眷屬故；為欲令一",
    "T10n0279_028:0153a08": "切眾生皆得菩薩眷屬故；為欲令一切眾生",
    "T10n0279_028:0153a09": "悉得滿足佛法故；為欲令一切眾生滿足一",
    "T10n0279_028:0153a10": "切智力故；為欲令一切眾生證於無上智慧",
    "T10n0279_028:0153a11": "故；為欲令一切眾生得於隨順眷屬故；為欲",
    "T10n0279_028:0153a12": "令一切眾生得同志行人共居故；為欲令一",
    "T10n0279_028:0153a13": "切眾生具足一切福智故；為欲令一切眾生",
    "T10n0279_028:0153a14": "成就清淨善根故；為欲令一切眾生得善和",
    "T10n0279_028:0153a15": "眷屬故；為欲令一切眾生成就如來清淨法",
    "T10n0279_028:0153a16": "身故；為欲令一切眾生成就次第如理辯才，",
    "T10n0279_028:0153a17": "善說諸佛無盡法藏故；為欲令一切眾生永",
    "T10n0279_028:0153a18": "捨一切世俗善根，同修出世清淨善根故；為",
    "T10n0279_028:0153a19": "欲令一切眾生淨業圓滿，成就一切清淨法",
    "T10n0279_028:0153a20": "故；為欲令一切眾生一切佛法皆悉現前，以",
    "T10n0279_028:0153a21": "法光明普嚴淨故。[0153a21] 「佛子！菩薩摩訶薩能以所",
    "T10n0279_028:0153a22": "愛妻子布施，猶如往昔須達拏太子、現莊嚴",
    "T10n0279_028:0153a23": "王菩薩，及餘無量諸菩薩等。菩薩爾時，乘薩",
    "T10n0279_028:0153a24": "婆若心，行一切施，淨修菩薩布施之道。其心",
    "T10n0279_028:0153a25": "清淨，無有中悔，罄捨所珍，求一切智；令諸眾",
    "T10n0279_028:0153a26": "生淨深志樂，成菩提行，觀菩薩道，念佛菩提，",
    "T10n0279_028:0153a27": "住佛種性。菩薩摩訶薩成辦如是布施心",
    "T10n0279_028:0153a28": "已，決定志求如來之身；自觀己身，繼屬一",
    "T10n0279_028:0153a29": "切，不得自在；又以其身普攝眾生，猶如寶",
    "T10n0279_028:0153b01": "洲給施一切，未滿足者令其滿足。菩薩如",
    "T10n0279_028:0153b02": "是護念眾生，欲令自身作第一塔，普使一",
    "T10n0279_028:0153b03": "切皆生歡喜；欲於世間生平等心；欲為眾",
    "T10n0279_028:0153b04": "生作清涼池；欲與眾生一切安樂；欲為眾",
    "T10n0279_028:0153b05": "生作大施主；智慧自在，了知菩薩所行之",
    "T10n0279_028:0153b06": "行，而能如是大誓莊嚴；趣一切智，願成無",
    "T10n0279_028:0153b07": "上智慧福田；普念眾生，常隨守護，而能成",
    "T10n0279_028:0153b08": "辦自身利益；智慧光明普照於世，常勤憶",
    "T10n0279_028:0153b09": "念菩薩施心，恒樂觀察如來境界。佛子！菩薩",
    "T10n0279_028:0153b10": "摩訶薩以無縛無著解脫心布施妻子所集",
    "T10n0279_028:0153b11": "善根，如是迴向，所謂：『願一切眾生住佛菩提，",
    "T10n0279_028:0153b12": "起變化身，周遍法界轉不退輪；願一切眾生",
    "T10n0279_028:0153b13": "得無著身，願力周行一切佛剎；願一切眾生",
    "T10n0279_028:0153b14": "捨愛憎心，斷貪恚結；願一切眾生為諸佛子，",
    "T10n0279_028:0153b15": "隨佛所行；願一切眾生於諸佛所，生自己心，",
    "T10n0279_028:0153b16": "不可沮壞；願一切眾生常為佛子，從法化生；",
    "T10n0279_028:0153b17": "願一切眾生得究竟處，成就如來自在智慧；",
    "T10n0279_028:0153b18": "願一切眾生證佛菩提，永離煩惱；願一切眾",
    "T10n0279_028:0153b19": "生能具演說佛菩提道，常樂修行無上法施；",
    "T10n0279_028:0153b20": "願一切眾生得正定心，不為一切諸緣所壞；",
    "T10n0279_028:0153b21": "願一切眾生坐菩提樹，成最正覺，開示無量",
    "T10n0279_028:0153b22": "從法化生諸善男女。』是為菩薩摩訶薩布施",
    "T10n0279_028:0153b23": "妻子善根迴向，為令眾生皆悉證得無礙解",
    "T10n0279_028:0153b24": "脫無著智故。[0153b24] 「佛子！菩薩摩訶薩莊嚴舍宅",
    "T10n0279_028:0153b25": "及諸資具，隨有乞求，一切施與，行布施法；於",
    "T10n0279_028:0153b26": "家無著，遠離一切居家覺觀，厭惡家業、資生",
    "T10n0279_028:0153b27": "之具，不貪不味，心無繫著；知家易壞，心恒厭",
    "T10n0279_028:0153b28": "捨，都於其中無所愛樂；但欲出家修菩薩",
    "T10n0279_028:0153b29": "行，以諸佛法而自莊嚴；一切悉捨，心無中",
    "T10n0279_028:0153c01": "悔，常為諸佛之所讚歎；舍宅、財物，隨處所有，",
    "T10n0279_028:0153c02": "悉以惠施，心無戀著；見有乞求，心生喜慶。菩",
    "T10n0279_028:0153c03": "薩爾時，以此善根如是迴向，所謂：『願一切眾",
    "T10n0279_028:0153c04": "生捨離妻子，成就出家第一之樂；願一切眾",
    "T10n0279_028:0153c05": "生解脫家縛，入於非家，諸佛法中修行梵",
    "T10n0279_028:0153c06": "行；願一切眾生捨離慳垢，樂一切施，心無",
    "T10n0279_028:0153c07": "退轉；願一切眾生永離家法，少欲知足，無所",
    "T10n0279_028:0153c08": "藏積；願一切眾生出世俗家，住如來家；願一",
    "T10n0279_028:0153c09": "切眾生得無礙法，滅除一切障礙之道；願一",
    "T10n0279_028:0153c10": "切眾生離家屬愛，雖現居家，心無所著；願一",
    "T10n0279_028:0153c11": "切眾生善能化誘，不離家法，說佛智慧；願一",
    "T10n0279_028:0153c12": "切眾生身現在家，心常隨順佛智而住；願一",
    "T10n0279_028:0153c13": "切眾生在居家地，住於佛地，普令無量無邊",
    "T10n0279_028:0153c14": "眾生發歡喜心。』是為菩薩摩訶薩布施舍宅",
    "T10n0279_028:0153c15": "時善根迴向，為令眾生成就菩薩種種行願",
    "T10n0279_028:0153c16": "神通智故。[0153c16] 「佛子！菩薩摩訶薩布施種種園林、",
    "T10n0279_028:0153c17": "臺榭、遊戲快樂莊嚴之處，作是念言：『我當為",
    "T10n0279_028:0153c18": "一切眾生作好園林，我當為一切眾生示現",
    "T10n0279_028:0153c19": "法樂，我當施一切眾生歡喜之意，我當示一",
    "T10n0279_028:0153c20": "切眾生無邊喜樂，我當為一切眾生開淨法",
    "T10n0279_028:0153c21": "門，我當令一切眾生發歡喜心，我當令一切",
    "T10n0279_028:0153c22": "眾生得佛菩提，我當令一切眾生成滿大願，",
    "T10n0279_028:0153c23": "我當於一切眾生猶如慈父，我當令一切眾",
    "T10n0279_028:0153c24": "生智慧觀察，我當施一切眾生資生之具，我",
    "T10n0279_028:0153c25": "當於一切眾生猶如慈母，生長一切善根大",
    "T10n0279_028:0153c26": "願。』佛子！菩薩摩訶薩如是修行諸善根時，於",
    "T10n0279_028:0153c27": "惡眾生不生疲厭，亦不誤起棄捨之心。設滿",
    "T10n0279_028:0153c28": "世間一切眾生悉不知恩，菩薩於彼，初無嫌",
    "T10n0279_028:0153c29": "恨，不生一念求反報心，但欲滅其無量苦惱；",
    "T10n0279_028:0154a01": "於諸世間，心如虛空，無所染著，普觀諸法真",
    "T10n0279_028:0154a02": "實之相；發大誓願，滅眾生苦，永不厭捨大乘",
    "T10n0279_028:0154a03": "志願；滅一切見，修諸菩薩平等行願。佛子！菩",
    "T10n0279_028:0154a04": "薩摩訶薩如是觀察已，攝諸善根，悉以迴向，",
    "T10n0279_028:0154a05": "所謂：『願一切眾生念念滋生無量善法，成就",
    "T10n0279_028:0154a06": "無上園林之心；願一切眾生得不動法，見一",
    "T10n0279_028:0154a07": "切佛皆令歡喜；願一切眾生樂法園苑，得諸",
    "T10n0279_028:0154a08": "佛剎園苑妙樂；願一切眾生得淨妙心，常見",
    "T10n0279_028:0154a09": "如來神足園林；願一切眾生得佛戲樂，常善",
    "T10n0279_028:0154a10": "遊戲智慧境界；願一切眾生得遊戲樂，普詣",
    "T10n0279_028:0154a11": "佛剎道場眾會；願一切眾生成就菩薩解脫",
    "T10n0279_028:0154a12": "遊戲，盡未來劫，行菩薩行，心無疲倦；願一切",
    "T10n0279_028:0154a13": "眾生見一切佛充滿法界，發廣大心，住佛園",
    "T10n0279_028:0154a14": "林；願一切眾生悉能遍往一切佛剎，一一剎",
    "T10n0279_028:0154a15": "中供養諸佛；願一切眾生得善欲心，清淨莊",
    "T10n0279_028:0154a16": "嚴一切佛剎。』是為菩薩摩訶薩布施一切園林、",
    "T10n0279_028:0154a17": "臺榭善根迴向；為令眾生見一切佛，遊戲一",
    "T10n0279_028:0154a18": "切佛園林故。[0154a18] 「佛子！菩薩摩訶薩作百千億那",
    "T10n0279_028:0154a19": "由他無量無數廣大施會，一切清淨，諸佛",
    "T10n0279_028:0154a20": "印可，終不損惱於一眾生；普令眾生遠離眾",
    "T10n0279_028:0154a21": "惡，淨三業道，成就智慧；開置無量百千億那",
    "T10n0279_028:0154a22": "由他阿僧祇清淨境界，積集無量百千億那",
    "T10n0279_028:0154a23": "由他阿僧祇資生妙物，發甚難得菩提之心，",
    "T10n0279_028:0154a24": "行無限施，令諸眾生住清淨道，初、中、後善，生",
    "T10n0279_028:0154a25": "淨信解；隨百千億無量眾生心之所樂，悉令",
    "T10n0279_028:0154a26": "歡喜，以大慈悲救護一切，承事供養三世諸",
    "T10n0279_028:0154a27": "佛；為欲成就一切佛種，修行布施，心無中悔，",
    "T10n0279_028:0154a28": "增長信根，成滿勝行，念念增進檀波羅蜜。菩",
    "T10n0279_028:0154a29": "薩爾時，以諸善根如是迴向，所謂：『願一切眾",
    "T10n0279_028:0154b01": "生發大乘心，悉得成就摩訶衍施；願一切眾",
    "T10n0279_028:0154b02": "生皆悉能行大會施、盡施、善施、最勝施、無上",
    "T10n0279_028:0154b03": "施、最無上施、無等等施、超諸世間施、一切諸",
    "T10n0279_028:0154b04": "佛所稱歎施；願一切眾生作第一施主，於諸",
    "T10n0279_028:0154b05": "惡趣免濟眾生，皆令得入無礙智道，修平",
    "T10n0279_028:0154b06": "等願如實善根，得無差別證自境智；願一切",
    "T10n0279_028:0154b07": "眾生安住寂靜諸禪定智，入不死道，究竟一",
    "T10n0279_028:0154b08": "切神通智慧，勇猛精進，具足諸地，莊嚴佛法，",
    "T10n0279_028:0154b09": "到於彼岸，永不退轉；願一切眾生設大施會，",
    "T10n0279_028:0154b10": "終不疲厭，給濟眾生，無有休息，究竟無上一",
    "T10n0279_028:0154b11": "切種智；願一切眾生恒勤種植一切善根，到",
    "T10n0279_028:0154b12": "於無量功德彼岸；願一切眾生常蒙諸佛之",
    "T10n0279_028:0154b13": "所稱歎，普為世間作大施主，功德具足，充滿",
    "T10n0279_028:0154b14": "法界，遍照十方，施無上樂；願一切眾生設大",
    "T10n0279_028:0154b15": "施會，廣集善根，等攝眾生，到於彼岸；願一切",
    "T10n0279_028:0154b16": "眾生成最勝施，普令眾生住第一乘；願一切",
    "T10n0279_028:0154b17": "眾生為應時施，永離非時，大施究竟；願一切",
    "T10n0279_028:0154b18": "眾生成就善施，到佛丈夫大施彼岸；願一切",
    "T10n0279_028:0154b19": "眾生究竟常行大莊嚴施，盡以一切諸佛為",
    "T10n0279_028:0154b20": "師，悉皆親近，興大供養；願一切眾生住清",
    "T10n0279_028:0154b21": "淨施，集等法界無量福德，到於彼岸；願一切",
    "T10n0279_028:0154b22": "眾生於諸世間為大施主，誓度群品，住如來",
    "T10n0279_028:0154b23": "地。』是為菩薩摩訶薩設大施會善根迴向，為",
    "T10n0279_028:0154b24": "令眾生行無上施、究竟佛施、成就善施、不可",
    "T10n0279_028:0154b25": "壞施、供諸佛施、無恚恨施、救眾生施、成一切",
    "T10n0279_028:0154b26": "智施、常見諸佛施、善精進施、成就一切菩薩",
    "T10n0279_028:0154b27": "功德諸佛智慧廣大施故。[0154b27] 「佛子！菩薩摩訶薩",
    "T10n0279_028:0154b28": "布施一切資生之物，心無貪惜，不求果報；於",
    "T10n0279_028:0154b29": "世富樂無所希望，離妄想心，善思惟法；為欲",
    "T10n0279_028:0154c01": "利益一切眾生，審觀一切諸法實性；隨諸眾",
    "T10n0279_028:0154c02": "生種種不同，所用所求各各差別，成辦無",
    "T10n0279_028:0154c03": "量資生之具，所有嚴飾悉皆妙好；行無邊",
    "T10n0279_028:0154c04": "施，行一切施，盡內外施；行此施時，增志樂",
    "T10n0279_028:0154c05": "力，獲大功德，成就心寶；常能守護一切眾",
    "T10n0279_028:0154c06": "生，皆令發生殊勝志願，初未曾有求反報",
    "T10n0279_028:0154c07": "心；所有善根等三世佛，悉以圓滿一切種",
    "T10n0279_028:0154c08": "智。佛子！菩薩摩訶薩以此布施所有善根",
    "T10n0279_028:0154c09": "迴向眾生：『願一切眾生清淨調伏；願一切眾",
    "T10n0279_028:0154c10": "生滅除煩惱，嚴淨一切諸佛剎土；願一切眾",
    "T10n0279_028:0154c11": "生以清淨心，於一念中周遍法界；願一切眾",
    "T10n0279_028:0154c12": "生智慧充滿虛空法界；願一切眾生得一切",
    "T10n0279_028:0154c13": "智，普入三世調伏眾生，於一切時常轉清淨",
    "T10n0279_028:0154c14": "不退法輪；願一切眾生具一切智，善能示現",
    "T10n0279_028:0154c15": "神通方便，饒益眾生；願一切眾生悉能悟入",
    "T10n0279_028:0154c16": "諸佛菩提，盡未來劫，於十方界，常說正法，",
    "T10n0279_028:0154c17": "曾無休息，令諸眾生普得聞知；願一切眾生",
    "T10n0279_028:0154c18": "於無量劫修菩薩行，悉得圓滿；願一切眾生",
    "T10n0279_028:0154c19": "於一切世界若染、若淨、若小、若大、若&#x9E81;、若細、",
    "T10n0279_028:0154c20": "若覆、若仰，或一莊嚴，或種種莊嚴所可演說，",
    "T10n0279_028:0154c21": "在世界數諸世界中，修菩薩行靡不周遍；願",
    "T10n0279_028:0154c22": "一切眾生於念念中常作三世一切佛事，教",
    "T10n0279_028:0154c23": "化眾生向一切智。』[0154c23] 「佛子！菩薩摩訶薩隨諸眾",
    "T10n0279_028:0154c24": "生一切所須，以如是等阿僧祇物而為給",
    "T10n0279_028:0154c25": "施；為令佛法相續不斷，大悲普救一切眾",
    "T10n0279_028:0154c26": "生；安住大慈，修菩薩行；於佛教誨終無違",
    "T10n0279_028:0154c27": "犯，以巧方便修行眾善，不斷一切諸佛種",
    "T10n0279_028:0154c28": "性；隨求悉與而無患厭，一切悉捨未曾中",
    "T10n0279_028:0154c29": "悔，常勤迴向一切智道。時，十方國土種種形",
    "T10n0279_028:0155a01": "類、種種趣生、種種福田，皆來集會，至菩薩",
    "T10n0279_028:0155a02": "所，種種求索。菩薩見已，普皆攝受；心生歡",
    "T10n0279_028:0155a03": "喜，如見善友；大悲哀愍，思滿其願；捨心增",
    "T10n0279_028:0155a04": "長，無有休息，亦不疲厭；隨其所求，悉令滿",
    "T10n0279_028:0155a05": "足，離貧窮苦。時，諸乞者心大欣慶，轉更稱",
    "T10n0279_028:0155a06": "傳，讚揚其德，美聲遐布，悉來歸往。菩薩見",
    "T10n0279_028:0155a07": "已，歡喜無量；假使百千億那由他劫受帝釋",
    "T10n0279_028:0155a08": "樂，無數劫受夜摩天樂，無量劫受兜率陀",
    "T10n0279_028:0155a09": "天樂，無邊劫受善變化天樂，無等劫受他化",
    "T10n0279_028:0155a10": "自在天樂，不可數劫受梵王樂，不可稱劫受",
    "T10n0279_028:0155a11": "轉輪王王三千樂，不可思劫受遍淨天樂，不",
    "T10n0279_028:0155a12": "可說劫受淨居天樂，悉不能及。菩薩摩訶薩",
    "T10n0279_028:0155a13": "見乞者來，歡喜愛樂，欣慶踊躍，信心增長，志",
    "T10n0279_028:0155a14": "樂清淨，諸根調順，信解成滿，乃至增進諸佛",
    "T10n0279_028:0155a15": "菩提。佛子！菩薩摩訶薩以此善根，為欲利益",
    "T10n0279_028:0155a16": "一切眾生故迴向，為欲安樂一切眾生故迴",
    "T10n0279_028:0155a17": "向，為令一切眾生得大義利故迴向，為令一",
    "T10n0279_028:0155a18": "切眾生悉得清淨故迴向，為令一切眾生悉",
    "T10n0279_028:0155a19": "求菩提故迴向，為令一切眾生悉得平等故",
    "T10n0279_028:0155a20": "迴向，為令一切眾生悉得賢善心故迴向，為",
    "T10n0279_028:0155a21": "令一切眾生悉入摩訶衍故迴向，為令一切",
    "T10n0279_028:0155a22": "眾生悉得賢善智慧故迴向，為令一切眾生",
    "T10n0279_028:0155a23": "悉具普賢菩薩行願滿十力乘現成正覺故",
    "T10n0279_028:0155a24": "迴向。",
    "T10n0279_028:0155a25": "[0155a25] 「佛子！菩薩摩訶薩以諸善根如是迴向時，身、",
    "T10n0279_028:0155a26": "口、意業皆悉解脫，無著無繫，無眾生想，無命",
    "T10n0279_028:0155a27": "者想，無補伽羅想，無人想，無童子想，無生者",
    "T10n0279_028:0155a28": "想，無作者想，無受者想，無有想，無無想，無",
    "T10n0279_028:0155a29": "今世、後世想，無死此生彼想，無常想，無無常",
    "T10n0279_028:0155b01": "想，無三有想，無無三有想，非想非非想。如",
    "T10n0279_028:0155b02": "是，非縛迴向，非縛解迴向；非業迴向，非業報",
    "T10n0279_028:0155b03": "迴向；非分別迴向，非無分別迴向；非思迴向，",
    "T10n0279_028:0155b04": "非思已迴向；非心迴向，非無心迴向。佛子！菩",
    "T10n0279_028:0155b05": "薩摩訶薩如是迴向時，不著內，不著外；不著",
    "T10n0279_028:0155b06": "能緣，不著所緣；不著因，不著果；不著法，不",
    "T10n0279_028:0155b07": "著非法；不著思，不著非思；不著色，不著色",
    "T10n0279_028:0155b08": "生，不著色滅；不著受、想、行、識，不著受、想、行、識",
    "T10n0279_028:0155b09": "生，不著受、想、行、識滅。佛子！菩薩摩訶薩若能",
    "T10n0279_028:0155b10": "於此諸法不著，則不縛色，不縛色生，不縛色",
    "T10n0279_028:0155b11": "滅；不縛受、想、行、識，不縛受、想、行、識生，不縛受、",
    "T10n0279_028:0155b12": "想、行、識滅。若能於此諸法不縛，則亦於諸法",
    "T10n0279_028:0155b13": "不解。何以故？無有少法，若現生、若已生、若",
    "T10n0279_028:0155b14": "當生；無法可取，無法可著。一切諸法自相如",
    "T10n0279_028:0155b15": "是，無有自性，自性相離，非一、非二，非多、非無",
    "T10n0279_028:0155b16": "量，非小、非大，非狹、非廣，非深、非淺，非寂靜、非",
    "T10n0279_028:0155b17": "戲論，非處、非非處，非法、非非法，非體、非非體，",
    "T10n0279_028:0155b18": "非有、非非有。菩薩如是觀察諸法，則為非法；",
    "T10n0279_028:0155b19": "於言語中隨世建立，非法為法；不斷諸業道，",
    "T10n0279_028:0155b20": "不捨菩薩行，求一切智終無退轉；了知一切",
    "T10n0279_028:0155b21": "業緣如夢，音聲如響，眾生如影，諸法如幻，而",
    "T10n0279_028:0155b22": "亦不壞因緣業力；了知諸業其用廣大，解一",
    "T10n0279_028:0155b23": "切法皆無所作，行無作道未&#x751E;暫廢。[0155b23] 「佛子！",
    "T10n0279_028:0155b24": "此菩薩摩訶薩住一切智，若處、非處，普皆迴",
    "T10n0279_028:0155b25": "向一切智性；於一切處皆悉迴向，無有退轉。",
    "T10n0279_028:0155b26": "以何義故說名迴向？永度世間至於彼岸，故",
    "T10n0279_028:0155b27": "名迴向；永出諸蘊至於彼岸，故名迴向；度言",
    "T10n0279_028:0155b28": "語道至於彼岸，故名迴向；離種種想至於彼",
    "T10n0279_028:0155b29": "岸，故名迴向；永斷身見至於彼岸，故名迴",
    "T10n0279_028:0155c01": "向；永離依處至於彼岸，故名迴向；永絕所",
    "T10n0279_028:0155c02": "作至於彼岸，故名迴向；永出諸有至於彼",
    "T10n0279_028:0155c03": "岸，故名迴向；永捨諸取至於彼岸，故名迴",
    "T10n0279_028:0155c04": "向；永出世法至於彼岸，故名迴向。佛子！菩",
    "T10n0279_028:0155c05": "薩摩訶薩如是迴向時，則為隨順佛住，隨順",
    "T10n0279_028:0155c06": "法住，隨順智住，隨順菩提住，隨順義住，隨順",
    "T10n0279_028:0155c07": "迴向住，隨順境界住，隨順行住，隨順真實住，",
    "T10n0279_028:0155c08": "隨順清淨住。佛子！菩薩摩訶薩如是迴向，則",
    "T10n0279_028:0155c09": "為了達一切諸法，則為承事一切諸佛；無有",
    "T10n0279_028:0155c10": "一佛而不承事，無有一法而不供養；無有一",
    "T10n0279_028:0155c11": "法而可滅壞，無有一法而可乖違；無有一物",
    "T10n0279_028:0155c12": "而可貪著，無有一法而可厭離；不見內外一",
    "T10n0279_028:0155c13": "切諸法，有少滅壞，違因緣道；法力具足，無有",
    "T10n0279_028:0155c14": "休息。[0155c14] 「佛子！是為菩薩摩訶薩第六隨順堅固",
    "T10n0279_028:0155c15": "一切善根迴向。菩薩摩訶薩住此迴向時，常",
    "T10n0279_028:0155c16": "為諸佛之所護念，堅固不退，入深法性，修一",
    "T10n0279_028:0155c17": "切智；隨順法義，隨順法性，隨順一切堅固善",
    "T10n0279_028:0155c18": "根，隨順一切圓滿大願；具足隨順堅固之法，",
    "T10n0279_028:0155c19": "一切金剛所不能壞，於諸法中而得自在。」",
    "T10n0279_028:0155c20": "[0155c20] 爾時，金剛幢菩薩觀察十方、觀察眾會、觀察",
    "T10n0279_028:0155c21": "法界已，入於字句甚深之義，修習無量廣大",
    "T10n0279_028:0155c22": "之心，以大悲心普覆世間，長去、來、今佛種性",
    "T10n0279_028:0155c23": "心，入於一切諸佛功德，成就諸佛自在力身，",
    "T10n0279_028:0155c24": "觀諸眾生心之所樂，隨其善根所可成熟，依",
    "T10n0279_028:0155c25": "法性身為現色身，承佛神力而說頌言：",
    "T10n0279_028:0155c26": "「菩薩現身作國王，  於世位中最無等，",
    "T10n0279_028:0155c27": " 福德威光勝一切，  普為群萌興利益。",
    "T10n0279_028:0155c28": " 其心清淨無染著，  於世自在咸遵敬，",
    "T10n0279_028:0155c29": " 弘宣正法以訓人，  普使眾生獲安隱。",
    "T10n0279_028:0156a01": " 現生貴族昇王位，  常依正教轉法輪，",
    "T10n0279_028:0156a02": " 稟性仁慈無毒虐，  十方敬仰皆從化。",
    "T10n0279_028:0156a03": " 智慧分別常明了，  色相才能皆具足，",
    "T10n0279_028:0156a04": " 臨馭率土靡不從，  摧伏魔軍悉令盡。",
    "T10n0279_028:0156a05": " 堅持淨戒無違犯，  決志堪忍不動搖，",
    "T10n0279_028:0156a06": " 永願蠲除忿恚心，  常樂修行諸佛法。",
    "T10n0279_028:0156a07": " 飲食香鬘及衣服，  車騎床褥座與燈，",
    "T10n0279_028:0156a08": " 菩薩悉以給濟人，  并及所餘無量種。",
    "T10n0279_028:0156a09": " 為利益故而行施，  令其開發廣大心，",
    "T10n0279_028:0156a10": " 於尊勝處及所餘，  意皆清淨生歡喜。",
    "T10n0279_028:0156a11": " 菩薩一切皆周給，  內外所有悉能捨，",
    "T10n0279_028:0156a12": " 必使其心永清淨，  不令暫爾生狹劣。",
    "T10n0279_028:0156a13": " 或施於頭或施眼，  或施於手或施足，",
    "T10n0279_028:0156a14": " 皮肉骨髓及餘物，  一切皆捨心無吝。",
    "T10n0279_028:0156a15": " 菩薩身居大王位，  種族豪貴人中尊，",
    "T10n0279_028:0156a16": " 開口出舌施群生，  其心歡喜無憂戀。",
    "T10n0279_028:0156a17": " 以彼施舌諸功德，  迴向一切諸眾生，",
    "T10n0279_028:0156a18": " 普願藉此勝因緣，  悉得如來廣長舌。",
    "T10n0279_028:0156a19": " 或施妻子及王位，  或施其身作僮僕，",
    "T10n0279_028:0156a20": " 其心清淨常歡喜，  如是一切無憂悔。",
    "T10n0279_028:0156a21": " 隨所樂求咸施與，  應時給濟無疲厭，",
    "T10n0279_028:0156a22": " 一切所有皆能散，  諸來求者普滿足。",
    "T10n0279_028:0156a23": " 為聞法故施其身，  修諸苦行求菩提，",
    "T10n0279_028:0156a24": " 復為眾生捨一切，  求無上智不退轉。",
    "T10n0279_028:0156a25": " 以於佛所聞正法，  自捨其身充給侍，",
    "T10n0279_028:0156a26": " 為欲普救諸群生，  發生無量歡喜心。",
    "T10n0279_028:0156a27": " 彼見世尊大導師，  能以慈心廣饒益，",
    "T10n0279_028:0156a28": " 是時踊躍生歡喜，  聽受如來深法味。",
    "T10n0279_028:0156a29": " 菩薩所有諸善根，  悉以迴向諸眾生，",
    "T10n0279_028:0156b01": " 普皆救護無有餘，  永使解脫常安樂。",
    "T10n0279_028:0156b02": " 菩薩所有諸眷屬，  色相端嚴能辯慧，",
    "T10n0279_028:0156b03": " 華鬘衣服及塗香，  種種莊嚴皆具足。",
    "T10n0279_028:0156b04": " 此諸眷屬甚希有，  菩薩一切皆能施，",
    "T10n0279_028:0156b05": " 專求正覺度群生，  如是之心無暫捨。",
    "T10n0279_028:0156b06": " 菩薩如是諦思惟，  備行種種廣大業，",
    "T10n0279_028:0156b07": " 悉以迴向諸含識，  而不生於取著心。",
    "T10n0279_028:0156b08": " 菩薩捨彼大王位，  及以國土諸城邑，",
    "T10n0279_028:0156b09": " 宮殿樓閣與園林，  僮僕侍衛皆無吝。",
    "T10n0279_028:0156b10": " 彼於無量百千劫，  處處周行而施與，",
    "T10n0279_028:0156b11": " 因以教導諸群生，  悉使超昇無上岸。",
    "T10n0279_028:0156b12": " 無量品類各差別，  十方世界來萃止，",
    "T10n0279_028:0156b13": " 菩薩見已心欣慶，  隨其所乏令滿足。",
    "T10n0279_028:0156b14": " 如三世佛所迴向，  菩薩亦修如是業，",
    "T10n0279_028:0156b15": " 調御人尊之所行，  悉皆隨學到彼岸。",
    "T10n0279_028:0156b16": " 菩薩觀察一切法，  誰為能入此法者？",
    "T10n0279_028:0156b17": " 云何為入何所入？  如是布施心無住。",
    "T10n0279_028:0156b18": " 菩薩迴向善巧智，  菩薩迴向方便法，",
    "T10n0279_028:0156b19": " 菩薩迴向真實義，  於其法中無所著。",
    "T10n0279_028:0156b20": " 心不分別一切業，  亦不染著於業果，",
    "T10n0279_028:0156b21": " 知菩提性從緣起，  入深法界無違逆。",
    "T10n0279_028:0156b22": " 不於身中而有業，  亦不依止於心住，",
    "T10n0279_028:0156b23": " 智慧了知無業性，  以因緣故業不失。",
    "T10n0279_028:0156b24": " 心不妄取過去法，  亦不貪著未來事，",
    "T10n0279_028:0156b25": " 不於現在有所住，  了達三世悉空寂。",
    "T10n0279_028:0156b26": " 菩薩已到色彼岸，  受想行識亦如是，",
    "T10n0279_028:0156b27": " 超出世間生死流，  其心謙下常清淨。",
    "T10n0279_028:0156b28": " 諦觀五蘊十八界，  十二種處及己身，",
    "T10n0279_028:0156b29": " 於此一一求菩提，  體性畢竟不可得。",
    "T10n0279_028:0156c01": " 不取諸法常住相，  於斷滅相亦不著，",
    "T10n0279_028:0156c02": " 法性非有亦非無，  業理次第終無盡。",
    "T10n0279_028:0156c03": " 不於諸法有所住，  不見眾生及菩提，",
    "T10n0279_028:0156c04": " 十方國土三世中，  畢竟求之無可得。",
    "T10n0279_028:0156c05": " 若能如是觀諸法，  則如諸佛之所解，",
    "T10n0279_028:0156c06": " 雖求其性不可得，  菩薩所行亦不虛。",
    "T10n0279_028:0156c07": " 菩薩了法從緣有，  不違一切所行道，",
    "T10n0279_028:0156c08": " 開示解說諸業&#x8FF9;，  欲使眾生悉清淨。",
    "T10n0279_028:0156c09": " 是為智者所行道，  一切如來之所說，",
    "T10n0279_028:0156c10": " 隨順思惟入正義，  自然覺悟成菩提。",
    "T10n0279_028:0156c11": " 諸法無生亦無滅，  亦復無來無有去，",
    "T10n0279_028:0156c12": " 不於此死而生彼，  是人解悟諸佛法。",
    "T10n0279_028:0156c13": " 了達諸法真實性，  而於法性無分別，",
    "T10n0279_028:0156c14": " 知法無性無分別，  此人善入諸佛智。",
    "T10n0279_028:0156c15": " 法性遍在一切處，  一切眾生及國土，",
    "T10n0279_028:0156c16": " 三世悉在無有餘，  亦無形相而可得。",
    "T10n0279_028:0156c17": " 一切諸佛所覺了，  悉皆攝取無有餘，",
    "T10n0279_028:0156c18": " 雖說三世一切法，  如是等法悉非有。",
    "T10n0279_028:0156c19": " 如諸法性遍一切，  菩薩迴向亦復然，",
    "T10n0279_028:0156c20": " 如是迴向諸眾生，  常於世間無退轉。"
}