{
    "T32n1669_014:0686c07": "大宗地玄文本論卷第十四",
    "T32n1669_014:0686c09": "馬鳴菩薩造",
    "T32n1669_014:0686c10": "真諦三藏譯",
    "T32n1669_014:0686c11": "繫縛地地品類不吉祥道路大決擇分第",
    "T32n1669_014:0686c12": "二十七",
    "T32n1669_014:0686c13": "[0686c13] 如是已說摩訶寶輪王廣大圓滿無上地地大",
    "T32n1669_014:0686c14": "決擇分。次當說繫縛地地品類不吉祥道路",
    "T32n1669_014:0686c15": "大決擇分。其相云何。偈曰。",
    "T32n1669_014:0686c16": " 繫縛道路中  亦有金剛位",
    "T32n1669_014:0686c17": " 依位立轉相  則有四種法",
    "T32n1669_014:0686c18": " 謂能所障果  如是四種法",
    "T32n1669_014:0686c19": " 皆悉有為量  如法應觀察",
    "T32n1669_014:0686c20": "[0686c20] 論曰。就繫縛地地品類不吉祥道路分中。亦",
    "T32n1669_014:0686c21": "有五十一金剛位。依此諸位建立轉相。有四",
    "T32n1669_014:0686c22": "種法。云何為四。一者能證智法。二者所證理",
    "T32n1669_014:0686c23": "法。三者障礙事法。四者證得果法。是名為四。",
    "T32n1669_014:0686c24": "如是四法皆有為量。應審思擇。如偈繫縛道",
    "T32n1669_014:0686c25": "路中亦有金剛位依位立轉相則有四種法。",
    "T32n1669_014:0686c26": "謂能所障果如是四種法皆悉有為量如法應",
    "T32n1669_014:0686c27": "觀察故。如是四法各有幾數。其轉形相當如",
    "T32n1669_014:0686c28": "何耶。偈曰。",
    "T32n1669_014:0686c29": " 各有二種法  謂本始體相",
    "T32n1669_014:0687a01": " 生滅及增減  轉相唯上上",
    "T32n1669_014:0687a02": "[0687a02] 論曰。四種法中各有二種。云何二智。一者本",
    "T32n1669_014:0687a03": "古性德智。二者始今起德智。是名為二。云何",
    "T32n1669_014:0687a04": "二理。一者體有實理。二者相有實理。是名為",
    "T32n1669_014:0687a05": "二。云何二障。一者本生本生障。二者本滅本",
    "T32n1669_014:0687a06": "滅障。是名為二。云何二果。一者增長功德果。",
    "T32n1669_014:0687a07": "二者損減過患果。是名為二。如偈各有二種",
    "T32n1669_014:0687a08": "法。謂本始體相生滅及增減故修行轉相唯",
    "T32n1669_014:0687a09": "上上故。如偈轉相唯上上故。障治證果對量",
    "T32n1669_014:0687a10": "差別。形相如何。偈曰。",
    "T32n1669_014:0687a11": " 本生體增對  始滅相減對",
    "T32n1669_014:0687a12": " 從多亦通了  如法應觀察",
    "T32n1669_014:0687a13": "[0687a13] 論曰。本古性德智。斷除本生本生障。證得體",
    "T32n1669_014:0687a14": "有實理。成就增長功德果。如偈本生體增對",
    "T32n1669_014:0687a15": "故。始今起德智。斷除本滅本滅障。證得相有",
    "T32n1669_014:0687a16": "實理。成就損減過患果。如偈治滅相減對故。",
    "T32n1669_014:0687a17": "如是四法。五十一種真金位中皆悉具足。應",
    "T32n1669_014:0687a18": "審思擇。唯一向轉俱種轉耶。俱種轉故。如偈",
    "T32n1669_014:0687a19": "從多亦通了如法應觀察故。生滅二障業用",
    "T32n1669_014:0687a20": "差別。形相如何。偈曰。",
    "T32n1669_014:0687a21": " 本主生滅時  勝生勝滅故",
    "T32n1669_014:0687a22": "[0687a22] 論曰。功德善根出興。對治轉勝出興。轉勝對",
    "T32n1669_014:0687a23": "滅作逆事故。如偈本主生滅時勝生勝滅故。",
    "T32n1669_014:0687a24": "故大金剛山寶海會眾修多羅中。作如是說。",
    "T32n1669_014:0687a25": "復次文殊師利。汝前所問。云何名為諸法無",
    "T32n1669_014:0687a26": "常一道一種。第一轉門者。以四無常故。我作",
    "T32n1669_014:0687a27": "如是唱。云何為四。一者智無常。二者理無常。",
    "T32n1669_014:0687a28": "三者無常無常。四者上果無常。是名為四。文",
    "T32n1669_014:0687a29": "殊師利。言智無常者。斷煩惱故。言理無常者。",
    "T32n1669_014:0687b01": "智所證故言無常。無常者。被斷除故。言果",
    "T32n1669_014:0687b02": "無常者。待因力故。乃至廣說故。",
    "T32n1669_014:0687b03": "繫縛地地自然本王摩訶[糸*為]品大決擇分",
    "T32n1669_014:0687b04": "第二十八",
    "T32n1669_014:0687b05": "[0687b05] 如是已說繫縛地地品類不吉祥道路大決擇",
    "T32n1669_014:0687b06": "分。次當說繫縛地地自然本王摩訶[糸*為]品大",
    "T32n1669_014:0687b07": "決擇分。其相云何。偈曰。",
    "T32n1669_014:0687b08": " 自然本王中  有為無為法",
    "T32n1669_014:0687b09": " 具足圓滿轉  此中具上下",
    "T32n1669_014:0687b10": "[0687b10] 論曰。就自然本王摩訶[糸*為]品分中。則有二轉。",
    "T32n1669_014:0687b11": "云何為二。一者有為轉。二者無為轉。是名為",
    "T32n1669_014:0687b12": "二。如偈自然本王中有為無為法具足圓滿",
    "T32n1669_014:0687b13": "轉故。亦有二轉。云何為二。一者上轉。二者下",
    "T32n1669_014:0687b14": "轉。是名為二。如偈此中具上下故。有為無為",
    "T32n1669_014:0687b15": "各有幾數。上下轉相當如何耶。偈曰。",
    "T32n1669_014:0687b16": " 無為唯有一  有為有二種",
    "T32n1669_014:0687b17": " 如次實本始  上下無為主",
    "T32n1669_014:0687b18": " 出生二有為  轉勝廣大轉",
    "T32n1669_014:0687b19": "[0687b19] 論曰。無為有一。有為有二。一謂有實故。二謂",
    "T32n1669_014:0687b20": "本始故。如偈無為唯有一。有為有二種。如次",
    "T32n1669_014:0687b21": "實本始故。如是三法五十一種金剛位中亦",
    "T32n1669_014:0687b22": "上亦下增長功德轉相。云何謂上時中。一一",
    "T32n1669_014:0687b23": "位位無為法主。皆悉各各出生增長一萬本",
    "T32n1669_014:0687b24": "始清妙覺慧其下時中。一一位位皆悉各各",
    "T32n1669_014:0687b25": "二億本始清妙覺慧具足圓滿出生增長。如",
    "T32n1669_014:0687b26": "是如是如如上下至小無量。如說本存眷屬",
    "T32n1669_014:0687b27": "亦爾。如偈上下無為主出生二有為轉勝廣",
    "T32n1669_014:0687b28": "大轉故。如其次第。增數應知。品地經論修多",
    "T32n1669_014:0687b29": "羅中。作如是說。世間藏地本王海中。無常功",
    "T32n1669_014:0687c01": "德眾多無數。常住功德其數微少。是故說言",
    "T32n1669_014:0687c02": "世間藏地乃至廣說故。◎"
}