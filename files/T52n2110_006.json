{
    "T52n2110_006:0524c24": "辯正論卷第六",
    "T52n2110_006:0524c26": "唐沙門釋法琳撰",
    "T52n2110_006:0524c27": "◎十喻篇第五(答傳道士十異)",
    "T52n2110_006:0524c28": "內九箴篇第六",
    "T52n2110_006:0524c29": "氣為道本篇第七",
    "T52n2110_006:0525a01": "有黃巾李仲卿學謝管窺智慚信度。矜白鳥",
    "T52n2110_006:0525a02": "之翼。望駭嵩華。負爝火之光。爭輝日月。乃",
    "T52n2110_006:0525a03": "作十異九迷貶量至聖。余慨其無識念彼何",
    "T52n2110_006:0525a04": "辜。聊為十喻曉之。九箴誡之。用指諸掌。庶明",
    "T52n2110_006:0525a05": "君子。詳茲致焉。",
    "T52n2110_006:0525a06": "外一異曰。",
    "T52n2110_006:0525a07": "注太上老君託神玄妙玉女。剖左腋而生。",
    "T52n2110_006:0525a08": "釋迦牟尼寄胎摩耶夫人。開右脇而出。",
    "T52n2110_006:0525a09": "內一喻曰。",
    "T52n2110_006:0525a10": "老君逆常。託牧女而左出。世尊順化。因聖",
    "T52n2110_006:0525a11": "母而右生。",
    "T52n2110_006:0525a12": "開士曰。案盧景裕戴詵韋處玄等集解五千",
    "T52n2110_006:0525a13": "文。及梁元帝周弘政等考義類疏云。太上有",
    "T52n2110_006:0525a14": "四。謂三皇及堯舜是也。言上古有此大德之",
    "T52n2110_006:0525a15": "君。臨萬民之上。故云太上也。郭莊云。時之所",
    "T52n2110_006:0525a16": "賢者為君。材不稱世者為臣。老子非帝非皇。",
    "T52n2110_006:0525a17": "不在四種之限有何典據。輒稱太上耶。檢道",
    "T52n2110_006:0525a18": "家玄妙及中台朱韜玉机等經。并出塞記云。",
    "T52n2110_006:0525a19": "老是李母所生。不云有玄妙玉女。既非正說。",
    "T52n2110_006:0525a20": "尤假謬談也。按仙人玉籙云。仙人無妻玉女",
    "T52n2110_006:0525a21": "無夫。雖受女形畢竟不產。若有茲瑞。誠曰可",
    "T52n2110_006:0525a22": "嘉。何為史記無文。周書不載。求虛責實信矯",
    "T52n2110_006:0525a23": "妄者之言耳。禮云。退官無位者左遷。論語",
    "T52n2110_006:0525a24": "云。左袵者非禮也。若以左勝右者。道士行道",
    "T52n2110_006:0525a25": "何不左旋而還右轉耶。國之詔書皆云。如右",
    "T52n2110_006:0525a26": "並順天之常也。",
    "T52n2110_006:0525a27": "外二異曰(注老君垂訓。開不生滅之長生。釋迦設教。示不滅生之永滅)。",
    "T52n2110_006:0525a28": "內二喻曰(注李聃稟質。有生有滅畏患生之生。反招白首釋迦垂象。示滅示生歸寂滅之滅。乃糶",
    "T52n2110_006:0525b01": "金軀)。",
    "T52n2110_006:0525b02": "開士曰。老子云。貴大患莫若有身。使吾無身",
    "T52n2110_006:0525b03": "吾有何患。患之所由莫若身矣。老子既患有",
    "T52n2110_006:0525b04": "身。欲求無惱未免頭白與世不殊。若言長生",
    "T52n2110_006:0525b05": "何因早死。",
    "T52n2110_006:0525b06": "外三異曰(注老君應生出茲東夏釋迦降迹挺彼西戎)。",
    "T52n2110_006:0525b07": "內三喻曰(李耳誕形。居東周之苦縣能仁降迹。出中夏之神州)。",
    "T52n2110_006:0525b08": "開士曰。智度論云。千千重數。故曰三千。二過",
    "T52n2110_006:0525b09": "復千。故曰大千。迦維羅衛居其中也。婁炭",
    "T52n2110_006:0525b10": "經云。葱河已東名為震旦。以日初出曜於東",
    "T52n2110_006:0525b11": "隅。故稱震旦。一本云。故得名也。諸佛出世皆",
    "T52n2110_006:0525b12": "在其中州不生邊邑。若生邊地地為之傾。案",
    "T52n2110_006:0525b13": "法苑傳高僧傳永初記等云。宋何承天與智",
    "T52n2110_006:0525b14": "嚴慧觀法師。共爭邊中。法師云。西域之地立",
    "T52n2110_006:0525b15": "夏之日。一本云。夏至之日。正中時豎木無",
    "T52n2110_006:0525b16": "影。漢國影臺立夏之日。一本云。至期去表",
    "T52n2110_006:0525b17": "猶餘陰在。依算經。天上一寸地下千里。何",
    "T52n2110_006:0525b18": "乃悟焉。中邊始定。約事為論。中天竺國則地",
    "T52n2110_006:0525b19": "之中。震旦自可為東。一本云本自居中心方",
    "T52n2110_006:0525b20": "別。距海五萬餘里。若准此土。東約海濱便",
    "T52n2110_006:0525b21": "可迦維未肯為西。其理驗矣。",
    "T52n2110_006:0525b22": "外四異曰(注老君文王之日。為隆周之宗師釋迦莊王之時。為罽賓之教主)。",
    "T52n2110_006:0525b23": "內四喻曰(注伯陽職處小臣忝充藏吏。不在文王之日。亦非隆周之師)。",
    "T52n2110_006:0525b24": "牟尼位居太子。身證特尊。當昭王之盛年。",
    "T52n2110_006:0525b25": "為閻浮之教主。",
    "T52n2110_006:0525b26": "開士曰。前漢書云。孔子為上上流是聖老。子",
    "T52n2110_006:0525b27": "為中上流是賢何。晏王弼云老未及聖。二教",
    "T52n2110_006:0525b28": "論云。柱史在朝本非諧贊。出周入秦為尹言",
    "T52n2110_006:0525c01": "道。無聞諸侯不見天子。若為周師史無明證。",
    "T52n2110_006:0525c02": "不符正說其可得乎。案史記王儉百家譜云。",
    "T52n2110_006:0525c03": "李老高陽之後。始祖咎繇為舜理官。因遂氏",
    "T52n2110_006:0525c04": "焉。李氏之興起於聃也。自聃之前未有李姓。",
    "T52n2110_006:0525c05": "唯氏理焉。以樹下生乃稱李氏。老子之子。名",
    "T52n2110_006:0525c06": "宗。仕魏文侯。蓋春秋之末。六國之時人也。文",
    "T52n2110_006:0525c07": "王之世既無李姓。何得有聃出為周師。年代",
    "T52n2110_006:0525c08": "參差無的依據。抱朴云。出文王世嵆康皇甫",
    "T52n2110_006:0525c09": "謐並云生殷末者。蓋指道之偽文。非國典所",
    "T52n2110_006:0525c10": "載也。",
    "T52n2110_006:0525c11": "外五異曰(注老君降迹周王之代。三隱三顯五百餘年釋迦應生胡國之時。一滅一生壽唯八十)。",
    "T52n2110_006:0525c12": "內五喻曰(注李氏三隱三顯。既無的據可依。假令五百許年。猶慚龜鵠之壽)。",
    "T52n2110_006:0525c13": "法王一滅一生。示見微塵之容。八十年",
    "T52n2110_006:0525c14": "間開誘恒沙之眾。",
    "T52n2110_006:0525c15": "開士曰。撿諸史正典。無三隱三顯出沒之文。",
    "T52n2110_006:0525c16": "唯臧競諸操等老義例云。為孔說仁義禮樂",
    "T52n2110_006:0525c17": "之本。為一時。赧王之世千室以疾病致感。老",
    "T52n2110_006:0525c18": "君授百八十戒。并太平經一百七十篇。為二",
    "T52n2110_006:0525c19": "時。至漢安帝時授張天師正一明威之教。于",
    "T52n2110_006:0525c20": "時自稱周之柱史。為太上所遣。為三時也。夫",
    "T52n2110_006:0525c21": "應形設教必藉有緣。勸化度人皆資徒眾。豈",
    "T52n2110_006:0525c22": "可五百年間全無弟子。三出三隱。不見門人",
    "T52n2110_006:0525c23": "稟學親承。杳然河漢烏有之說。委巷空傳。在",
    "T52n2110_006:0525c24": "周劣駕小車。鬢垂絲髮。來漢即蕭鼓雲萃羽",
    "T52n2110_006:0525c25": "從空浮。干寶搜神未聞其說齊諧異記不載",
    "T52n2110_006:0525c26": "斯靈。撫臆論心詭妄尤甚。",
    "T52n2110_006:0525c27": "外六異曰(注老君降世。始自周文之日。訖于孔丘之時釋迦下生。肇於淨飯之家。當我莊王之世)。",
    "T52n2110_006:0525c28": "內六喻曰(注迦葉生桓王丁卯之歲。終景王壬午之年。雖訖孔丘之時。不生姬昌之世。調御誕",
    "T52n2110_006:0526a01": "應昭王甲寅之年。終穆王壬申之歲。是為淨飯之胤。本出莊王之前)。",
    "T52n2110_006:0526a02": "開士曰。孔子至周見老聃而問禮焉。史記具",
    "T52n2110_006:0526a03": "顯為文王師則無典證。出於周末其事可尋。",
    "T52n2110_006:0526a04": "若在周初。史文不載。又撿周禮官儀文武成",
    "T52n2110_006:0526a05": "康之世。然並無柱史藏史之名。當是正品闕",
    "T52n2110_006:0526a06": "條周末小吏耳。",
    "T52n2110_006:0526a07": "外七異曰(注老君初生周代。晚適流沙。不測所終。莫知方所)。",
    "T52n2110_006:0526a08": "釋迦生於西國。終彼提河。弟子槌胸群",
    "T52n2110_006:0526a09": "胡大叫。",
    "T52n2110_006:0526a10": "內七喻曰(注老子生於賴鄉葬於槐里。詳乎秦矢之弔。責在遁天之形。瞿曇出彼王宮。隱茲鵠",
    "T52n2110_006:0526a11": "樹。傳乎漢明之世。祕在蘭臺之書)。",
    "T52n2110_006:0526a12": "開士曰。莊子內篇云。老聃死。秦[仁二+矢]弔焉三",
    "T52n2110_006:0526a13": "號而出。弟子怪問。非夫子之徒歟。秦[仁二+矢]曰。",
    "T52n2110_006:0526a14": "向吾入見。少者哭之如哭其父。老者哭之如",
    "T52n2110_006:0526a15": "哭其子。古者謂之遁天之形。始以為其人也。",
    "T52n2110_006:0526a16": "而今非也。遁者隱也。天者免縛也。形者身",
    "T52n2110_006:0526a17": "也。言始以老子為免縛隱形之仙。今則非也。",
    "T52n2110_006:0526a18": "嗟其諂曲取人之情。故不免死非我友也。",
    "T52n2110_006:0526a19": "外八異曰(注老君蹈五把十。美眉方口。雙柱參漏。日角月懸。此中國聖人之相)。",
    "T52n2110_006:0526a20": "釋迦鼻如金挺。眼類井星。睛若青蓮。",
    "T52n2110_006:0526a21": "頭生螺髮。此西域佛陀之相。",
    "T52n2110_006:0526a22": "內八喻曰(注李老美眉方口。蓋是長者之形。蹈五把十。未為聖人之相。婆伽聚日融金之色。既",
    "T52n2110_006:0526a23": "彰希有之徵。萬字千輻之奇。誠標聖人之相)。",
    "T52n2110_006:0526a24": "開士曰。老子中胎等經云。老聃黃色廣顙長",
    "T52n2110_006:0526a25": "耳大目疎齒厚脣。手把十字之文。脚蹈二五",
    "T52n2110_006:0526a26": "之畫。止是人間之異相。非聖者之奇姿也。傳",
    "T52n2110_006:0526a27": "記並云。老子鼻隆薄頭尖口高齒疎眼睞耳",
    "T52n2110_006:0526a28": "擿髮蒼梨色厚脣長耳。其狀如是。豈比佛",
    "T52n2110_006:0526b01": "耶。如來身長丈六方正不傾。圓光七尺照諸",
    "T52n2110_006:0526b02": "幽冥。頂有肉髻其髮紺青。耳覆垂埵目視開",
    "T52n2110_006:0526b03": "明。師子頰車七合網盈。口四十齒方白齊平。",
    "T52n2110_006:0526b04": "舌能掩面蓮花葉形。手內外握掌文皆成。其",
    "T52n2110_006:0526b05": "語雷震八種音聲。胸上萬字足輪千縈。色融",
    "T52n2110_006:0526b06": "紫磨相好難名。具三十二相八十種禎。放一",
    "T52n2110_006:0526b07": "光而地獄休息。演一法使苦痛安寧。備列眾",
    "T52n2110_006:0526b08": "經不煩委指。",
    "T52n2110_006:0526b09": "外九異曰(注老君設教。敬讓威儀自依中夏釋迦制法。恭肅儀容還遵外國)。",
    "T52n2110_006:0526b10": "內九喻曰(注老是俗人。官居末品。衣冠拜伏自奉朝章。佛為聖主。道與俗乖服貌威儀不同凡制)。",
    "T52n2110_006:0526b11": "開士曰。昔丹陽余玖與。撰明真論一十九",
    "T52n2110_006:0526b12": "篇。以駁道士出其偽妄。詳彼論焉。言巾褐之",
    "T52n2110_006:0526b13": "服。正是古曰儒墨之所服也。在昔五帝鹿巾",
    "T52n2110_006:0526b14": "許由皮冠。並俗者之服耳。褐身長三丈六尺。",
    "T52n2110_006:0526b15": "有三百六十寸。言法一歲三十六旬。或像一",
    "T52n2110_006:0526b16": "年三百六十日也。褐前有二帶。言法陰陽。兩",
    "T52n2110_006:0526b17": "判巾之兩角。又法二儀。余氏又云若如周秦",
    "T52n2110_006:0526b18": "二世即以夏之十月為年。至於分度盈縮曆",
    "T52n2110_006:0526b19": "運折除。復焉得三百六十數耶。考堯舜周孔",
    "T52n2110_006:0526b20": "不為此服。尋皇帝之遇皇人九真之靈又降",
    "T52n2110_006:0526b21": "帝嚳。至夏禹開塗鍾二山之藏。窮此等服曾",
    "T52n2110_006:0526b22": "無據焉。案周有赤雀之徵。且感丹書之瑞。既",
    "T52n2110_006:0526b23": "符火德世服朱衣。老是周人。兼陪末吏。冠屨",
    "T52n2110_006:0526b24": "拜伏。自奉恒儀即日治頭。本名鬼卒。黃巾赤",
    "T52n2110_006:0526b25": "錄不傚伯陽。呪水行符親師張氏。非道非俗",
    "T52n2110_006:0526b26": "祖習誰風。",
    "T52n2110_006:0526b27": "外十異曰(注老君之教以復孝慈為德本釋迦之法以捨親戚為行先)。",
    "T52n2110_006:0526b28": "內十喻曰(注老訓狂勃殺二親為行先釋教仁慈濟四生為德本)。",
    "T52n2110_006:0526b29": "開士曰。汝化胡經言。喜欲從聃。聃曰。若有至",
    "T52n2110_006:0526c01": "心隨我去者。當斬汝父母妻子七人頭者。乃",
    "T52n2110_006:0526c02": "可去耳。喜乃至心便自斬父母七人。將頭到",
    "T52n2110_006:0526c03": "聃前。便成七猪頭。夫順天地之道者行也。不",
    "T52n2110_006:0526c04": "傷和氣者孝也。丁蘭感通於朽木。董永孝致",
    "T52n2110_006:0526c05": "於天女。禽獸猶有母。子而知親。況聃喜行道",
    "T52n2110_006:0526c06": "於天下。斬其父母何名孝乎。戮其妻子豈謂",
    "T52n2110_006:0526c07": "慈乎◎。",
    "T52n2110_006:0526c08": "◎內十喻　答外十異",
    "T52n2110_006:0526c09": "內從生有勝劣一立教有淺深二",
    "T52n2110_006:0526c10": "德位有高卑三化緣有廣狹四",
    "T52n2110_006:0526c11": "壽夭有延促五化迹有先後六",
    "T52n2110_006:0526c12": "遷謝有顯晦七相好有少多八",
    "T52n2110_006:0526c13": "威儀有同異九法門有頓漸十",
    "T52n2110_006:0526c14": "答十異序",
    "T52n2110_006:0526c15": "夫椒蘭鮑肆。習久玩其先入。陽文敦洽。窮愛",
    "T52n2110_006:0526c16": "緣其曲情。故咸池玉英。墨翟有非聲之論。淳",
    "T52n2110_006:0526c17": "皇叡后。田巴有毀聖之談。蓋其揆也。況乃麟",
    "T52n2110_006:0526c18": "麕異質。魯俗均其容。鹿馬殊形。秦人一其",
    "T52n2110_006:0526c19": "貌。聊感之變頓至於此。況悠悠者乎。仲鄉所",
    "T52n2110_006:0526c20": "以陳釋老優劣。余慜而傷之。備於後論矣。答",
    "T52n2110_006:0526c21": "一一牒件。上文如是。",
    "T52n2110_006:0526c22": "外從生左右異一",
    "T52n2110_006:0526c23": "外論曰。聖人應迹異彼凡夫。或乘龍象以處",
    "T52n2110_006:0526c24": "胎。乍開脇腋而出世。雖復無關兩氣非假二",
    "T52n2110_006:0526c25": "親。至於左右之殊。其優劣之異一也。",
    "T52n2110_006:0526c26": "內從生有勝劣(李氏之母則賴鄉平氏。老子來而託質。摩耶夫人即羅衛王之王后。釋迦",
    "T52n2110_006:0526c27": "因而降神)。",
    "T52n2110_006:0526c28": "內喻曰。左袵者則戎狄所尊。右命者為中華",
    "T52n2110_006:0526c29": "所尚。故春秋云。家卿無命。介卿有之。不亦",
    "T52n2110_006:0527a01": "左乎。史記云。藺相如功大。位在廉頗右。頗恥",
    "T52n2110_006:0527a02": "之。又云。張儀相右秦而左魏。犀首右韓而",
    "T52n2110_006:0527a03": "左魏。蓋云不便也。禮云。左道亂群殺之。豈非",
    "T52n2110_006:0527a04": "右優而左劣也。皇甫謐高士傳云。老子楚之",
    "T52n2110_006:0527a05": "相人。家于渦水之陰。師事常樅子。及常子有",
    "T52n2110_006:0527a06": "疾耳往問疾焉。嵆康云。李耳從涓子學九仙",
    "T52n2110_006:0527a07": "之術。檢太史公等眾書。不云老子剖左腋而",
    "T52n2110_006:0527a08": "生。既無正出皆是謬辭。不可承信明矣。驗",
    "T52n2110_006:0527a09": "知揮戈操翰。蓋文武之先。五氣三光。寔陰陽",
    "T52n2110_006:0527a10": "之首。是以釋門右轉且扶人用。張陵左道信",
    "T52n2110_006:0527a11": "逆天常。何者釋迦起無緣之慈。應有機之召。",
    "T52n2110_006:0527a12": "語其迹也。則行滿三祇相圓百劫。降神而乘",
    "T52n2110_006:0527a13": "玉象。掩曜而誕金姿。三十二祥。休徵開於地",
    "T52n2110_006:0527a14": "府。一十八梵。禎瑞駭於天宮。靈相周於十方。",
    "T52n2110_006:0527a15": "神光顯于八極。述其本也。久證圓明。塵沙莫",
    "T52n2110_006:0527a16": "能算其壽。早登寂照。虛空無以量其體。豈唯",
    "T52n2110_006:0527a17": "就攀枝而偉瑞。徵白首而効祥。猶螢光與龍",
    "T52n2110_006:0527a18": "燭競輝。魚目共蛇珠並耀。爾道之劣一也。",
    "T52n2110_006:0527a19": "外教門生滅異二",
    "T52n2110_006:0527a20": "外論曰。夫等無生滅其理則均。導世引凡不",
    "T52n2110_006:0527a21": "無差異。但生者物之所欣。滅者物之所惡。然",
    "T52n2110_006:0527a22": "則生道難得必俟修功。滅法易求詎勞稟學。",
    "T52n2110_006:0527a23": "是知騰神駕景。自可積劫身存。氣盡形殂。",
    "T52n2110_006:0527a24": "固當一時神逝。此教門之殊二也。",
    "T52n2110_006:0527a25": "內立教有淺深(老訓抱一守愚。遺形滅智。始詣於無為。釋教遍周圓修。眾德備舉。後言於",
    "T52n2110_006:0527a26": "妙覺)",
    "T52n2110_006:0527a27": "內喻曰。夫滅身以懼大患。絕智以避長勞。議",
    "T52n2110_006:0527a28": "生靈於懸疣。齊泯性於王樂。蓋老莊之談也。",
    "T52n2110_006:0527a29": "且綿綿常住。古皇則不死不終。繩繩無名。",
    "T52n2110_006:0527b01": "老氏則復歸無物。然常存非永沒之稱。無物",
    "T52n2110_006:0527b02": "豈長生之化耶。聊復明其淺深。至若保弱守",
    "T52n2110_006:0527b03": "雌之文。虛心實腹之論。審浮生之有量。嗟智",
    "T52n2110_006:0527b04": "水之無涯。語大則局在域中。陶鈞則不出性",
    "T52n2110_006:0527b05": "分。蓋其志也。豈夫大覺開無窮之緣。挺圓",
    "T52n2110_006:0527b06": "極之照。測微則窮乎絕隟。究理則控在無方。",
    "T52n2110_006:0527b07": "美氣與氛氳共和。金軀同太虛比固。語其量",
    "T52n2110_006:0527b08": "也。猶嵩華與培塿殊峻溟渤將坎井異深。爾",
    "T52n2110_006:0527b09": "道之劣二也。",
    "T52n2110_006:0527b10": "外方位東西異三",
    "T52n2110_006:0527b11": "外論曰。夫東西二方。自有陰陽之別。左右兩",
    "T52n2110_006:0527b12": "位。便成仁義之殊。仁惟長善陽又通生。義",
    "T52n2110_006:0527b13": "主裁成陰論肅殺。二氣為教則陰不如陽。五",
    "T52n2110_006:0527b14": "德為言則仁深義淺。此方位之殊三也。",
    "T52n2110_006:0527b15": "注彈曰。乾為陽為父。莅在西北。坤為陰為",
    "T52n2110_006:0527b16": "母。卜之西南。北方盛陰之鄉。便為中男之",
    "T52n2110_006:0527b17": "位。南方盛陽之地。翻成中女之居。男女既無",
    "T52n2110_006:0527b18": "定方。陰陽不拘恒准。所以木賊土故以己為",
    "T52n2110_006:0527b19": "甲妻。金剋木故以乙為庚妻。乾既位高乃居",
    "T52n2110_006:0527b20": "西北。震能出帝復在東方。至如禮席。若南北",
    "T52n2110_006:0527b21": "鋪之。即以西方為上。言順乾尊也。東西列之。",
    "T52n2110_006:0527b22": "即以南方為上。言逐陽盛也。優劣自見。此之",
    "T52n2110_006:0527b23": "謂歟。",
    "T52n2110_006:0527b24": "內德位有高卑",
    "T52n2110_006:0527b25": "內喻曰。夫金夫木妻。陰陽孰可永執。离南",
    "T52n2110_006:0527b26": "坎北。男女匪有定方。所以子午已東為陽",
    "T52n2110_006:0527b27": "者。取男女生於東方也。子午已西為陰者。",
    "T52n2110_006:0527b28": "言父母老於西方也。此則從生老以判陰陽。",
    "T52n2110_006:0527b29": "非尊卑以言勝劣。假令父母居西。未應卑子",
    "T52n2110_006:0527c01": "男女在東。豈敢尊父。仁非義則不成。義非仁",
    "T52n2110_006:0527c02": "則不養。所以子東仁也。父西義也。隨處立准",
    "T52n2110_006:0527c03": "無惑大方。苟局判於所生。而拘限於封域者。",
    "T52n2110_006:0527c04": "亦當西羗。大禹所出。仁汎之德頓虛。東夷文",
    "T52n2110_006:0527c05": "王所生。裁成之教永缺。吞江納漢。非湫隘之",
    "T52n2110_006:0527c06": "陋居。浮渭據涇。無帝皇之神宅(前折邪次歎正)夫釋",
    "T52n2110_006:0527c07": "氏者。天上地下介然居其尊。三界六道卓爾",
    "T52n2110_006:0527c08": "推其妙。加以小學二乘之侶。太心五品之倫。",
    "T52n2110_006:0527c09": "譬眾星之拱北辰。若金山之麗碧海。足令鹿",
    "T52n2110_006:0527c10": "頭象面屈矯抗之心。六異十仙申伏膺之禮。",
    "T52n2110_006:0527c11": "何止挫徐甲於庸夫。導尹喜於關吏。稟學於",
    "T52n2110_006:0527c12": "齒牙之際。注高士傳曰。常樅子因張其口。",
    "T52n2110_006:0527c13": "老子曰。將非謂齒剛而亡舌柔而存常。子曰",
    "T52n2110_006:0527c14": "盡矣。收名於藏史之間乎。爾道之劣三也。",
    "T52n2110_006:0527c15": "外適化華夷異四",
    "T52n2110_006:0527c16": "外論曰。夫華夷禮隔。尊卑著自典信。邊正",
    "T52n2110_006:0527c17": "道乖。勝負存乎史冊。戎狄之主。不許僭號稱",
    "T52n2110_006:0527c18": "王。楚越之君。故自貶之為子。豈可[仁二+熏]鬻之",
    "T52n2110_006:0527c19": "小匠。匹我天王之大師。此華夷之異四也。",
    "T52n2110_006:0527c20": "內化緣有廣狹(老為九服清虛化主。說五千教章。釋為三界遍知法王。開八萬妙藏)",
    "T52n2110_006:0527c21": "內喻曰。案道德序云。老子修道。自隱以無名",
    "T52n2110_006:0527c22": "為務。周衰出關。二篇之教乃作。然周書典",
    "T52n2110_006:0527c23": "謨無老氏所製。案二教論等云。五千文者容",
    "T52n2110_006:0527c24": "成所說。老為尹談。蓋述而不作也。又職唯藏",
    "T52n2110_006:0527c25": "史位非阿衡。隆周之師將非烏有(前折邪後歎正)釋",
    "T52n2110_006:0527c26": "迦降神羅衛託質王宮。智實生知道唯遍覺。",
    "T52n2110_006:0527c27": "演惠明於百億。敷法雲於大千。靈澤周於十",
    "T52n2110_006:0527c28": "方。神化覃於四表。崇崖峻壁之典。龍居象負",
    "T52n2110_006:0527c29": "之文。蓋盈溢於茲矣。雖弘羊潛計之術。莫",
    "T52n2110_006:0528a01": "能紀其纖芥。鄒衍談天之論。無以議其涓",
    "T52n2110_006:0528a02": "滴。豈夫章詮八十文列五千而已哉。恨子未",
    "T52n2110_006:0528a03": "窺牆仞。致有武叔之毀。亦復何傷日月。故多",
    "T52n2110_006:0528a04": "念其不知耳。爾道之劣四也。",
    "T52n2110_006:0528a05": "外稟生有夭壽異五",
    "T52n2110_006:0528a06": "外論曰。夫老君道契環中。與虛空而等量。",
    "T52n2110_006:0528a07": "神超象外。隨變化而無窮。所以壽命固不同。",
    "T52n2110_006:0528a08": "凡隱顯居然異俗。釋迦生涯有限。壽乃促期",
    "T52n2110_006:0528a09": "一滅不能再生。注彈曰。老子既云長生今日",
    "T52n2110_006:0528a10": "在何郡縣也八十何期危脆。此壽夭之異五",
    "T52n2110_006:0528a11": "也。",
    "T52n2110_006:0528a12": "內壽夭有延促(老史記云。周大史儋二百三十餘年。釋法華云。受五百萬億阿僧祇微塵",
    "T52n2110_006:0528a13": "數劫也)",
    "T52n2110_006:0528a14": "內喻曰。序云。懷於李氏處胎八十一年。蓋太",
    "T52n2110_006:0528a15": "陽之數壽一百六十年。處胎已過其半。三變",
    "T52n2110_006:0528a16": "五百。將非假稱珍怪。太史公以為楚老萊子",
    "T52n2110_006:0528a17": "及周太史儋皆老子也。或言。二百三十年。或",
    "T52n2110_006:0528a18": "一百六十歲。皇甫謐云。諸子之書近為難信。",
    "T52n2110_006:0528a19": "唯秦矢弔焉。老死信矣。世人見谷神不死。是",
    "T52n2110_006:0528a20": "謂玄牝。故好事者遂假託焉。神仙傳云。欝華",
    "T52n2110_006:0528a21": "子錄回子傅豫子太成子赤精子武成子尹",
    "T52n2110_006:0528a22": "壽子真行子錫射子反色先生等。並是老子",
    "T52n2110_006:0528a23": "身者。皆見碎書。不出神仙正經。未正可據",
    "T52n2110_006:0528a24": "用也。夫有天地則有道術。道術之士何時暫",
    "T52n2110_006:0528a25": "乏。豈獨常是一老子也。皆由晚學之徒好奇",
    "T52n2110_006:0528a26": "尚異。苟欲推崇老子使之無限。淺見道士欲",
    "T52n2110_006:0528a27": "以老子為神異。使後世學者信之。故為詭說",
    "T52n2110_006:0528a28": "耳。誠哉斯言。可為永鑒矣。夫妙樂資三德乃",
    "T52n2110_006:0528a29": "成法身為五分所立。是以生滅頓遣。圓覺之",
    "T52n2110_006:0528b01": "性乃彰。空有兼融。靈儀之妙攸在。故得形超",
    "T52n2110_006:0528b02": "視聽之表。名息情塵之外。湛然常樂。文系之",
    "T52n2110_006:0528b03": "所未詮。嶷爾圓明。言象之所莫測。雖西王桃",
    "T52n2110_006:0528b04": "實屢熟而靡延。東海桑田數變而非永。五雲",
    "T52n2110_006:0528b05": "九轉。悲繩鳥之暫留。飛雪玄霜。比遊駒以難",
    "T52n2110_006:0528b06": "固信。終馗無大椿之久。蜉蝣罕龜鵠之年。",
    "T52n2110_006:0528b07": "爾道之劣五也。",
    "T52n2110_006:0528b08": "外從生前後異六",
    "T52n2110_006:0528b09": "外論曰。道佛二經各有其說。或言劫劫出世。",
    "T52n2110_006:0528b10": "競事無先。或代代出生。爭陳久遠。此之眇邈",
    "T52n2110_006:0528b11": "難取證知。今依傳史定其時代。人倫而語。則",
    "T52n2110_006:0528b12": "老尊而少卑。鄉黨為言。亦長兄而幼弟。此先",
    "T52n2110_006:0528b13": "後之異六也。",
    "T52n2110_006:0528b14": "內化迹有先後",
    "T52n2110_006:0528b15": "內喻曰。釋誕隆周之初。老生姬季之末。論年",
    "T52n2110_006:0528b16": "二百餘祀。語世一十餘王。紫氣青牛。弗在昭",
    "T52n2110_006:0528b17": "莊之世。神光白象。非關桓景之年。然而洞霧",
    "T52n2110_006:0528b18": "昏天濁流翳地。文仲逆祀。孔子非其不智。子",
    "T52n2110_006:0528b19": "禽毀聖。賜也譏其失言。言玷難磨駟不及舌。",
    "T52n2110_006:0528b20": "誠不虛也(前折邪後歎聖)夫俯迹應凡。託質於危脆。",
    "T52n2110_006:0528b21": "蹈機化物。同壽於百年。故果局因修信相。由",
    "T52n2110_006:0528b22": "茲起惑齡促化廣。慈氏以故致疑。巨嶽非衡",
    "T52n2110_006:0528b23": "石所量。譬壽久而猶邈。玄虛非丈尺可辨。",
    "T52n2110_006:0528b24": "方劫遠而未窮。豈如蛇穴求仙翻其夭世。蜺",
    "T52n2110_006:0528b25": "纓待藥未且延齡。蓋騰鷃共鵬翼偶高馳。駑",
    "T52n2110_006:0528b26": "與驥足爭遠。爾道之劣六也。",
    "T52n2110_006:0528b27": "外遷神返寂異七",
    "T52n2110_006:0528b28": "外論曰。老君初誕之日既不同凡。晦迹之時",
    "T52n2110_006:0528b29": "固當殊世。所以西之流沙途經函谷。青牛出",
    "T52n2110_006:0528c01": "境紫氣浮天。不測始終莫知方域。釋迦抱危",
    "T52n2110_006:0528c02": "疾於舍衛。告殞命於雙林。燒柩焚屍還同胡",
    "T52n2110_006:0528c03": "法。氣盡神謝會不異凡。此去世之異七也。",
    "T52n2110_006:0528c04": "內遷謝有顯晦",
    "T52n2110_006:0528c05": "內喻曰。序云。託形李氏之胎。示人有始終之",
    "T52n2110_006:0528c06": "義。豈非生滅耶。即莊生所云。老聃死秦矢",
    "T52n2110_006:0528c07": "弔之是也。而生依賴鄉死就槐里。始終莫",
    "T52n2110_006:0528c08": "測。何其瞽哉(前折邪後歎正)夫大慈化圓德滿緣謝",
    "T52n2110_006:0528c09": "機亡。仁舟溺於兩河。慧日沈於雙樹。其六天",
    "T52n2110_006:0528c10": "八國之位。法儔聖眾之倫。且電合而風馳。既",
    "T52n2110_006:0528c11": "雲委而霧集。靈齒瑞骨。昭勝福於殊方。紺髮",
    "T52n2110_006:0528c12": "紅爪。顯神工於絕代。是知莫來莫往。弘濟",
    "T52n2110_006:0528c13": "之德美焉。非顯非昧。聲華之風盛矣。豈同鼎",
    "T52n2110_006:0528c14": "湖望返。嶠山之塚獨存。流沙不歸。扶風之壟",
    "T52n2110_006:0528c15": "空樹。注皇覽云。黃帝塚在嶠山。老子塚扶",
    "T52n2110_006:0528c16": "風也。爾道之劣七也。",
    "T52n2110_006:0528c17": "外聖賢相好異八",
    "T52n2110_006:0528c18": "外論曰。夫聖人妙相本異凡夫。八彩雙瞳河",
    "T52n2110_006:0528c19": "目海口。龍顏鶴步反宇奇毫。至如卷髮綠",
    "T52n2110_006:0528c20": "精。夷人之本狀。高鼻深目。胡子之常形。豈",
    "T52n2110_006:0528c21": "可匹我聖人用為奇相。若事佛得此報者。中",
    "T52n2110_006:0528c22": "國士女翻作胡形。此相好之異八也。",
    "T52n2110_006:0528c23": "內相好有少多",
    "T52n2110_006:0528c24": "內喻曰。聖人相質無常隨方顯妙。是以蛇",
    "T52n2110_006:0528c25": "軀龍首之聖。道穆於上皇。雙瞳四乳之君。",
    "T52n2110_006:0528c26": "德昭於中古。周公反握。猶騏驥之一毛。禹耳",
    "T52n2110_006:0528c27": "齊肩。乃崑山之片玉。非所類也(前釋疑後歎正)夫法",
    "T52n2110_006:0528c28": "身等於如如。無方理絕稱謂。化體由乎應物。",
    "T52n2110_006:0528c29": "妙質可涉名言。故有白毫紺睫之暉。果脣花",
    "T52n2110_006:0529a01": "目之灑。萬字千輻之相。日輪月彩之殊。非色",
    "T52n2110_006:0529a02": "妙色之容。離相具相之體。薄拘有而不具。輪",
    "T52n2110_006:0529a03": "王具而不明。",
    "T52n2110_006:0529a04": "注薩遮經云。非色生性勝。諸相百福勝。八",
    "T52n2110_006:0529a05": "十種妙勝。莊嚴佛日身。譬如三千大千世界",
    "T52n2110_006:0529a06": "四生眾生並成輪王。更增百倍。始就如來一",
    "T52n2110_006:0529a07": "毛功德。復加百倍。始成一好功德。復加百倍。",
    "T52n2110_006:0529a08": "始成一相功德。復加百倍。始成眉間白毫相",
    "T52n2110_006:0529a09": "功德。復加百倍。始成一無見頂相功德。復加",
    "T52n2110_006:0529a10": "百倍。始成梵蠡聲功德也。仙人覩而自悲。",
    "T52n2110_006:0529a11": "嗟衰葉之旦暮。梵志見而興感。歎靈華之罕",
    "T52n2110_006:0529a12": "逢。何止蹈五把十而標奇。蒙倛斷菑以顯",
    "T52n2110_006:0529a13": "異。注曹植相論云。孔子面如蒙倛。周公形",
    "T52n2110_006:0529a14": "如斷菑也。",
    "T52n2110_006:0529a15": "豈陽文與鬷蔑比麗。孟娶與儱廉競妍。爾道",
    "T52n2110_006:0529a16": "之劣八也。",
    "T52n2110_006:0529a17": "外中表威儀異九",
    "T52n2110_006:0529a18": "外論曰。老教容止威儀拜伏揖讓。玄巾黃褐",
    "T52n2110_006:0529a19": "持笏曳履。法象表明。蓋華夏之古制也。注",
    "T52n2110_006:0529a20": "曰。道士元來本著儒服不異俗人。至周武世",
    "T52n2110_006:0529a21": "始有橫披。刺二十四縫。以應陰陽二十四",
    "T52n2110_006:0529a22": "氣。出自人情亦無典據也。釋訓袈裟左鉉偏",
    "T52n2110_006:0529a23": "袒右肩。全幅橫縵之裙。半片奇支之服。禿",
    "T52n2110_006:0529a24": "髮露頂狗踞狐蹲。非預人倫。寔戎狄之風也。",
    "T52n2110_006:0529a25": "豈獨用茲形制匹我威義。此容服之異九也。",
    "T52n2110_006:0529a26": "內威儀有同異",
    "T52n2110_006:0529a27": "內喻曰。玉佩金貂莫施於藮野。荷衣蕙帶弗",
    "T52n2110_006:0529a28": "踐於王庭。故應器非靈廟所陳。染衣異朝宗",
    "T52n2110_006:0529a29": "之服。故乘於道者或順機而軌物。據於德者",
    "T52n2110_006:0529b01": "或矯時而訓世。是以剪髮文身。仲尼稱太伯",
    "T52n2110_006:0529b02": "之善。反常合道。時人美棠棣之花。況將反",
    "T52n2110_006:0529b03": "性澄神隔凡踐聖。而不異其容服。未之有",
    "T52n2110_006:0529b04": "也。故使衣象福田器量如法。絲桐弗惑於",
    "T52n2110_006:0529b05": "耳。朱紫無眩於目。輕肥罔狎其體。勢競莫駭",
    "T52n2110_006:0529b06": "其心。故經云。羅漢者真人也。聲色不能污。榮",
    "T52n2110_006:0529b07": "位不能動。何必鶡冠雀弁反拘自縛磕齒噓",
    "T52n2110_006:0529b08": "氣而稱道哉。登木求魚。去之彌遠。挈船待",
    "T52n2110_006:0529b09": "鉤。何其鄙夫。爾道之劣九也。",
    "T52n2110_006:0529b10": "外說規逆順異十",
    "T52n2110_006:0529b11": "外論曰。老君作範唯孝唯忠。救世度人極慈",
    "T52n2110_006:0529b12": "極愛。是以聲教永傳百王不改。玄風長被萬",
    "T52n2110_006:0529b13": "古無差。所以治國治家常然楷式。釋教棄義",
    "T52n2110_006:0529b14": "棄親不仁不孝。闍王殺父飜得無愆。調達射",
    "T52n2110_006:0529b15": "兄無聞得罪。以此導凡更為長惡。用斯範世",
    "T52n2110_006:0529b16": "何能生善。此逆順之異十也。",
    "T52n2110_006:0529b17": "內法門有漸頓",
    "T52n2110_006:0529b18": "內喻曰。義乃道德所卑。禮生忠信之薄。瑣仁",
    "T52n2110_006:0529b19": "譏於匹婦。大孝存乎不遺。然對凶歌笑。乖",
    "T52n2110_006:0529b20": "中夏之容。臨喪扣盆。非華俗之訓(原壤母死騎棺而歌。孔",
    "T52n2110_006:0529b21": "子助祭弗譏。子桑死子貢弔四子相視而笑。莊子妻死扣盆而歌也)故教之以孝。所",
    "T52n2110_006:0529b22": "以敬天下之為人父也。教之以忠。敬天下之",
    "T52n2110_006:0529b23": "為人君也。化周萬國。乃明辟之至仁。刑于",
    "T52n2110_006:0529b24": "四海。實聖王之巨孝。佛經言。識體輪迴。六趣",
    "T52n2110_006:0529b25": "無非父母。生死變易。三界孰辨怨親。又言。",
    "T52n2110_006:0529b26": "無明覆慧眼。來往生死中。往來多所作。更互",
    "T52n2110_006:0529b27": "為父子。怨親數為知識。知識數為怨親。是",
    "T52n2110_006:0529b28": "以沙門捨俗趣真。均庶類於天屬。遺榮即",
    "T52n2110_006:0529b29": "道。等含氣於己親(行普止之心。等普親之意)且道尚清",
    "T52n2110_006:0529c01": "虛爾重恩愛。法貴平等爾簡怨親。豈非惑也。",
    "T52n2110_006:0529c02": "勢競遺親文史明事。齊桓楚穆此其流焉。欲",
    "T52n2110_006:0529c03": "以訾聖豈不謬哉爾道之劣十也。",
    "T52n2110_006:0529c04": "內九箴篇第六",
    "T52n2110_006:0529c05": "答外九迷論",
    "T52n2110_006:0529c06": "周世無機一建造像塔二",
    "T52n2110_006:0529c07": "威儀器服三棄耕分衛四",
    "T52n2110_006:0529c08": "教為治本五忠孝靡違六",
    "T52n2110_006:0529c09": "三寶無翻七異方同制八",
    "T52n2110_006:0529c10": "老身非佛九",
    "T52n2110_006:0529c11": "外論曰。夫言者非尚於華。辭貴在乎中理。歌",
    "T52n2110_006:0529c12": "者非尚於清。響貴資乎合節。佛經。如來說法",
    "T52n2110_006:0529c13": "之時。諸國天子普來集聽。或放光明遍大千",
    "T52n2110_006:0529c14": "土。但釋迦在世之日。當我周朝。史冊所書固",
    "T52n2110_006:0529c15": "無遺漏。未聞天王詣彼葱嶺。豈於中華之帝。",
    "T52n2110_006:0529c16": "無善不預道場。邊鄙之君。有緣普沾法座。",
    "T52n2110_006:0529c17": "光明所照則眾生離苦。而此土何辜偏無人",
    "T52n2110_006:0529c18": "悟獨隔恩外曾不見聞。仰度能仁不容私簡。",
    "T52n2110_006:0529c19": "注曰。汝無見佛業有謗聖愆。何得怨神。唯",
    "T52n2110_006:0529c20": "自咎也。求心責實事。舛言乖妄詭。皎然足",
    "T52n2110_006:0529c21": "稱虛偽。凡夫莫悟逐影吠聲。而世不能知。其",
    "T52n2110_006:0529c22": "迷一也。",
    "T52n2110_006:0529c23": "內周世無機指一",
    "T52n2110_006:0529c24": "內箴曰。夫淳曦麗天。曚叟莫鑒其色。震",
    "T52n2110_006:0529c25": "霆駭地。聾夫弗聆其響者。蓋機感之絕也。作",
    "T52n2110_006:0529c26": "暴兇跖。孔智無以遏其心。結憤野人。賜辯",
    "T52n2110_006:0529c27": "莫能蠲其忿。亦情性之殊也。注莊子云。孔子",
    "T52n2110_006:0529c28": "見盜跖。盜跖返責孔子。孔子懼逡巡而退。劉",
    "T52n2110_006:0529c29": "子云。孔子馬侵野人之苗。野人怒止其馬。孔",
    "T52n2110_006:0530a01": "子使子貢悅解焉。野人逾忿。乃遣馬圉者",
    "T52n2110_006:0530a02": "辭。焉野人乃悅之也。故道合則萬里懸應。勢",
    "T52n2110_006:0530a03": "乖則肝膽楚越。況無始結曠。惱愛與滄海校",
    "T52n2110_006:0530a04": "深。有為業廣。塵勞將巨嶽爭峻。群情不能頓",
    "T52n2110_006:0530a05": "至。故導之以積漸。眾行不可備修。故策之",
    "T52n2110_006:0530a06": "以限分。猶天地三化始合於自然注老云。人",
    "T52n2110_006:0530a07": "法地。地法天。天法道也。齊魯再變乃臻於至",
    "T52n2110_006:0530a08": "道。密雲導於時雨。堅氷創於履霜。皆漸積之",
    "T52n2110_006:0530a09": "謂也。故三皇統化。注須彌四域經云。應聲",
    "T52n2110_006:0530a10": "菩薩為伏羲。吉祥菩薩為女媧。居淳風之初。",
    "T52n2110_006:0530a11": "三聖立言。注空寂所問經云。迦葉為老子。",
    "T52n2110_006:0530a12": "儒童為孔子。光淨為顏回。興已澆之末。玄虛",
    "T52n2110_006:0530a13": "冲一之旨。黃老盛其談。詩書禮樂之文。周",
    "T52n2110_006:0530a14": "孔隆其教。明謙守質。乃登聖之階梯。三畏五",
    "T52n2110_006:0530a15": "常。為人天之由漸。蓋冥符於佛理。非正辯之",
    "T52n2110_006:0530a16": "極談。猶訪道於瘖聾。麾方而莫窮遠邇。問津",
    "T52n2110_006:0530a17": "於兔馬。知濟而不測淺深。因斯而談殷周之",
    "T52n2110_006:0530a18": "世。非釋教所宜行也。猶炎盛赫耀。童子不",
    "T52n2110_006:0530a19": "能正目而視。迅雷奮擊懦夫不能張耳而聽。",
    "T52n2110_006:0530a20": "是以河池涌泛。昭王歡於誕神。雲霓四變。",
    "T52n2110_006:0530a21": "穆后欣於亡聖。注周書異記云。昭王二十",
    "T52n2110_006:0530a22": "四年四月八日。江河泉池悉皆泛漲。穆王五",
    "T52n2110_006:0530a23": "十二年二月十五日。暴風卒起樹木摧折。天",
    "T52n2110_006:0530a24": "陰雲黑有白虹之怪也。豈能越葱河而稟化。",
    "T52n2110_006:0530a25": "踰雪嶺而効誠。淨名云。是盲者過。非日月咎。",
    "T52n2110_006:0530a26": "適欲窮其鑿竅之辯。恐傷吾子混沌之性。非",
    "T52n2110_006:0530a27": "爾所知。其盲一也。",
    "T52n2110_006:0530a28": "外論曰。夫銅山崩洛鍾應。葭灰缺月暈[虛*予]。",
    "T52n2110_006:0530a29": "未見虎嘯而風不生。龍騰而雲不起。今釋迦",
    "T52n2110_006:0530b01": "所說佛力最尊。一念運心無不來應。故凡俗",
    "T52n2110_006:0530b02": "各傾財產競造塔廟。不悋珠璣爭陳堂宇。或",
    "T52n2110_006:0530b03": "範土刻檀。寫獯胡之狀。鎔金織素。代夷狄之",
    "T52n2110_006:0530b04": "容。妙盡丹青巧窮剞劂。一拜一禮冀望感通。",
    "T52n2110_006:0530b05": "自胡法南漸以來六百餘載。未聞一人言能",
    "T52n2110_006:0530b06": "見佛。豈胡人頂禮即感如來。漢國虔恭不逢",
    "T52n2110_006:0530b07": "調御。若化不到此即是無靈。誑惑人間空談",
    "T52n2110_006:0530b08": "威力。而世不能知。其迷二也。",
    "T52n2110_006:0530b09": "內建造像塔指二",
    "T52n2110_006:0530b10": "內箴曰。左徹慕聖。刻像而拜軒皇。勾踐思賢。",
    "T52n2110_006:0530b11": "鑄金而模范蠡。丁蘭克孝憑剞劂以代親。",
    "T52n2110_006:0530b12": "顏在資仁采璧璫而圖聖。故使憂喜形乎",
    "T52n2110_006:0530b13": "容色。精誠通於夢寐。亦其至矣。豈如忉利不",
    "T52n2110_006:0530b14": "還。優填以茲鏤木。堅林晦影阿輸於是鑄金。",
    "T52n2110_006:0530b15": "託妙相於丹青。寄靈儀於銑[(沷乂+又)/金]。或覩真避座",
    "T52n2110_006:0530b16": "寫貌迴軀。注感應傳云。楊州長干寺有育王",
    "T52n2110_006:0530b17": "像。人欲模寫。寺僧恐損金色不許。造像主乃",
    "T52n2110_006:0530b18": "至心發願。若精誠有感。乞像轉身西向。於是",
    "T52n2110_006:0530b19": "瑣閉高閣。明旦開視。像身宛已西向。遂許圖",
    "T52n2110_006:0530b20": "之。神應不窮由來尚矣。自像流東被正化南",
    "T52n2110_006:0530b21": "移。夕夢金人河浮玉馬。神光導於湘水。瑞",
    "T52n2110_006:0530b22": "彩發於檀溪。注感應傳云。廬陵發蒙寺育王",
    "T52n2110_006:0530b23": "像記云。像身出廬陵三曲。瑞光趺出湘州昭",
    "T52n2110_006:0530b24": "潭。並放光明照曜崖岸。武昌檀溪寺瑞像。身",
    "T52n2110_006:0530b25": "出檀溪光映水上也。長沙標聚日之姿。廬岳",
    "T52n2110_006:0530b26": "顯融金之質。其事廣焉。略而言矣。如干寶搜",
    "T52n2110_006:0530b27": "神臨川宣驗及徵應冥祥幽明錄感應傳等。自",
    "T52n2110_006:0530b28": "漢明已下訖于齊梁。王公守牧清信士女。及",
    "T52n2110_006:0530b29": "比丘比丘尼等。冥感至聖目覩神光者。凡二",
    "T52n2110_006:0530c01": "百餘人。至如見迹萬山浮暉滬瀆。清臺之下",
    "T52n2110_006:0530c02": "覩滿月之容。雍門之外觀相輪之影。南平獲",
    "T52n2110_006:0530c03": "應於瑞像。文宣感夢於聖牙。簫后一鑄而剋",
    "T52n2110_006:0530c04": "成。宋皇四摸而不就。其例甚多。不可具陳。",
    "T52n2110_006:0530c05": "豈以爾之無目而斥彼之有靈哉。然德無不",
    "T52n2110_006:0530c06": "備者。謂之為涅槃。道無不通者。名之為菩提。",
    "T52n2110_006:0530c07": "智無不周者。稱之為佛陀。以此漢語譯彼梵",
    "T52n2110_006:0530c08": "言。則彼此之佛昭然可信也。何以明之。夫佛",
    "T52n2110_006:0530c09": "陀者。漢言大覺也。菩提者。漢言大道也。涅槃",
    "T52n2110_006:0530c10": "者。漢言無為也。而吾子終日踐菩提之地。不",
    "T52n2110_006:0530c11": "知大道即菩提之異號也。稟形於大覺之境。",
    "T52n2110_006:0530c12": "未閑大覺即佛陀之譯名也。故莊周云。且有",
    "T52n2110_006:0530c13": "大覺者而後知其大夢也。郭注云。覺者聖人",
    "T52n2110_006:0530c14": "也。言患在懷者皆夢也郭注云夫子與子",
    "T52n2110_006:0530c15": "游未能忘言而神解。故非大覺也。君子曰。孔",
    "T52n2110_006:0530c16": "丘之談茲亦盡矣。涅槃寂照不可識識不可",
    "T52n2110_006:0530c17": "智知。則言語道斷而心行處滅。故忘言也。",
    "T52n2110_006:0530c18": "法身乃三點四德名言所成。蕭然無累。故",
    "T52n2110_006:0530c19": "稱解脫。此其神解而患息也。夫子雖聖遙以",
    "T52n2110_006:0530c20": "推功於佛。何者案劉向古舊二錄云。經流於",
    "T52n2110_006:0530c21": "中夏一百五十年。後老子方說五千文。然則",
    "T52n2110_006:0530c22": "周之與老。竝見佛經所說言教。往往可驗故。",
    "T52n2110_006:0530c23": "夫子有言曰。夫易者無為也無思也。寂然不",
    "T52n2110_006:0530c24": "動感而遂通。非天下之至神。其孰能與。於此",
    "T52n2110_006:0530c25": "余今提耳語子。當捨其積迷而荷其晚悟也。",
    "T52n2110_006:0530c26": "支提之製其流蓋遠夫。且封且樹。比干以忠",
    "T52n2110_006:0530c27": "勁顯墳。勿剪勿伐。展季以清貞禁壟。四民懷",
    "T52n2110_006:0530c28": "於十善。緬邈輪王之恩。三界尊於六通。昭",
    "T52n2110_006:0530c29": "彰羅漢之德。正法念經云。四種人得樹偷",
    "T52n2110_006:0531a01": "婆。偷婆漢言塚。謂輪王羅漢辟支如來。況",
    "T52n2110_006:0531a02": "智周十力德滿四弘。妙辯契於忘言。能垂訓",
    "T52n2110_006:0531a03": "於不測大明窮於勿照。乃暢燭於無幽。故有",
    "T52n2110_006:0531a04": "香炭金瓶。全身遍乎八國。光螺鮮貝。散體周",
    "T52n2110_006:0531a05": "於十方。乍五色凝輝。旋空彰於漢世。八彩分",
    "T52n2110_006:0531a06": "耀。神應顯於吳宮。爾其百鏡靈龕千花妙塔。",
    "T52n2110_006:0531a07": "掌承雲露鐸韻高風。紫柱紅梁遙浮空界。翔",
    "T52n2110_006:0531a08": "鵾跂鳳遠接虛方。盡壯麗之容。窮輪奐之美。",
    "T52n2110_006:0531a09": "豈夫高山仰止不忘景行。崇表峻闕標樹鴻",
    "T52n2110_006:0531a10": "猷而已哉。無以欄甃之辯。譏滄海之廣狹。榆",
    "T52n2110_006:0531a11": "枋之智。測崑閬之高卑乎。而汝莫知。其盲二",
    "T52n2110_006:0531a12": "也。",
    "T52n2110_006:0531a13": "外論曰。夫禮義成德之妙訓。忠孝立身之行",
    "T52n2110_006:0531a14": "本。未見臣民失禮其國可存。子孫不孝而家",
    "T52n2110_006:0531a15": "可立。今瞿曇制法必令衣同胡服。即是人中",
    "T52n2110_006:0531a16": "之師。口誦夷言。便為世間之貴。致使無賴之",
    "T52n2110_006:0531a17": "徒因斯勃逆。箕踞父兄之上。自號桑門。傲",
    "T52n2110_006:0531a18": "慢君王之前。乃稱釋種。不仁不孝已著于家。",
    "T52n2110_006:0531a19": "無樂無恭復形于國。",
    "T52n2110_006:0531a20": "注曰。禮云子冠父親醮之。母親拜之。所為",
    "T52n2110_006:0531a21": "處高。可亦無禮無孝斯則門門出梟鏡之子。",
    "T52n2110_006:0531a22": "人人養犲狼之兒。撫臆論心良可痛矣。天道",
    "T52n2110_006:0531a23": "無親華夷詎隔。唯德是輔豈分胡漢。豈可戴",
    "T52n2110_006:0531a24": "巾修善偏無勝福。禿頂行檀獨能感果。仁惠",
    "T52n2110_006:0531a25": "豈在髠頭。守真無勞毀貌。世不能知。其迷",
    "T52n2110_006:0531a26": "三也。",
    "T52n2110_006:0531a27": "內威儀器服指三",
    "T52n2110_006:0531a28": "內箴曰。夫玄聖創典。以因果為宗。素王陳訓。",
    "T52n2110_006:0531a29": "以名教為本。名教存乎治成。因果期乎道立。",
    "T52n2110_006:0531b01": "立道既捨愛居首。成治亦忠孝宜先。二義天",
    "T52n2110_006:0531b02": "殊。安可同日而言也。沙門者。乃行超俗表心",
    "T52n2110_006:0531b03": "遊塵外。威儀進趣非法不動。容服應器非道",
    "T52n2110_006:0531b04": "不行。故污染乃萬質同歸。緇衣為眾綵壞",
    "T52n2110_006:0531b05": "色。簡易遵於解脫。條隔象於福田。偏服未",
    "T52n2110_006:0531b06": "有執勞(禮云執者袒也)缺袂便於運役。論語云。褻裘",
    "T52n2110_006:0531b07": "長短右袂。言便於執作也。聖制有以。終不徒",
    "T52n2110_006:0531b08": "然。是以捨愛捐親。仰眾聖也。摧棄聲色。遵梵",
    "T52n2110_006:0531b09": "行也。剃除鬚髮。去華競也。俯容肅質。不忘敬",
    "T52n2110_006:0531b10": "也。分衛掃衣。支身命也。言無隱曲。離邪佞",
    "T52n2110_006:0531b11": "也。和聲怡氣。入無諍也。吐納安祥。慎辭令",
    "T52n2110_006:0531b12": "也。世貴莫屈。守貞勁也。清虛恬漠。順道性",
    "T52n2110_006:0531b13": "也。邪相不撓。住八政也。正顏下色。愍眾病",
    "T52n2110_006:0531b14": "也。人天崇仰。三業淨也。窮玄極真。取究竟",
    "T52n2110_006:0531b15": "也。廣仁弘濟亦忠孝之盛也。道士則不然。言",
    "T52n2110_006:0531b16": "慕道而心不染真。謂捨家而形不變俗。戴圓",
    "T52n2110_006:0531b17": "冠無玄象之鑒。履方屨闕地理之明。著南鄭",
    "T52n2110_006:0531b18": "反漢之巾。把公旗誅家之笏。飾道昱禍宋之",
    "T52n2110_006:0531b19": "服。曳孫恩敗晉之裳。生常之業莫廢庸隷之",
    "T52n2110_006:0531b20": "役無恥。狎世則忠孝之禮虧。求仙則高尚之",
    "T52n2110_006:0531b21": "風缺。猶蒼蠅招白黑之論。蝙蝠有鳥鼠之譏。",
    "T52n2110_006:0531b22": "蓋妖惑之儔矣。爾不自見。其盲三也。",
    "T52n2110_006:0531b23": "注正法念經云。譬如蝙蝠。人捕鳥時入穴為",
    "T52n2110_006:0531b24": "鼠。人捕鼠時出穴為鳥。今之祭酒蓋然。畜妻",
    "T52n2110_006:0531b25": "子謂有慈愛。勤耕稼謂不毀髮膚。王役課調",
    "T52n2110_006:0531b26": "則謂出家。亦猶蝙蝠之出入也。",
    "T52n2110_006:0531b27": "外論曰。夫聖人應世本以濟益蒼生。仰觀俯",
    "T52n2110_006:0531b28": "察利安群品。是以味草木合五穀之精。植桑",
    "T52n2110_006:0531b29": "柘充八蠶之纊。故垂衣裳存稼穡。立社正置",
    "T52n2110_006:0531c01": "司衣。以利百姓。於是乎在。若一女不織。天下",
    "T52n2110_006:0531c02": "為之苦寒。一男不耕。天下為之少食。今釋迦",
    "T52n2110_006:0531c03": "垂法不織不耕。經無絕粒之法。田空耕稼之",
    "T52n2110_006:0531c04": "夫。教闕轉練之方。業廢機維之婦。是知持",
    "T52n2110_006:0531c05": "盂振錫糊口誰憑。左衽偏衣於何取託。故當",
    "T52n2110_006:0531c06": "一歲之中飢寒總至。未聞利益且見困窮。世",
    "T52n2110_006:0531c07": "不能知。其迷四也。",
    "T52n2110_006:0531c08": "內棄耕分衛指四",
    "T52n2110_006:0531c09": "內箴曰。謀道不先於食。守信必後於飢。是以",
    "T52n2110_006:0531c10": "桀溺務耕。孔子譬諸禽獸。樊須學稼。仲尼",
    "T52n2110_006:0531c11": "譏於小人。稷下無位而招祿。高其賢也。黔婁",
    "T52n2110_006:0531c12": "非仕而獲賜。尚其清也。善人之道何必耕",
    "T52n2110_006:0531c13": "稼。請為吾子言之。釋教驗於因果。該三世",
    "T52n2110_006:0531c14": "之洪源。仙道尚於金玉。勞一生之虛費。何者",
    "T52n2110_006:0531c15": "夫賢愚壽夭信于指掌。貧富貴賤昭於目前。",
    "T52n2110_006:0531c16": "報應則形影無差。業緣亦聲響不異。此其指",
    "T52n2110_006:0531c17": "也。未見服丹不死餌液長生。古詩云。服食求",
    "T52n2110_006:0531c18": "神仙。多為藥所誤。不如飲美酒。被服紈與",
    "T52n2110_006:0531c19": "素。寄語後世人。道士慎莫作。言虛棄功夫。浪",
    "T52n2110_006:0531c20": "殀年壽也。汝有轉練之方。何因更請田地。",
    "T52n2110_006:0531c21": "又談織絍之婦。必知並畜妻房。故應道士專",
    "T52n2110_006:0531c22": "耕女官懃織。何為莫充糊口恒闕資身。如其",
    "T52n2110_006:0531c23": "不織不耕即墮貧處。竊見樓觀黃巾。脫鹿皮",
    "T52n2110_006:0531c24": "而[耒*(世/冉)]地。玄都鬼卒。捨橫帔而偶耕。既無絕",
    "T52n2110_006:0531c25": "粒之人。頗慚客作之倦。自舂自磨餧在其",
    "T52n2110_006:0531c26": "中。勞形怵心何道之有。尋漢安元年歲在壬",
    "T52n2110_006:0531c27": "午。道士張陵分別黃書云。男女有和合之法。",
    "T52n2110_006:0531c28": "三五七九交接之道。其道真決在於丹田。丹",
    "T52n2110_006:0531c29": "田者玉門也。唯以禁祕為急。不許泄於道路。",
    "T52n2110_006:0532a01": "道路溺孔也。呼為師友父母臭根之名。又",
    "T52n2110_006:0532a02": "云。女兒未嫁者。十四已上有決明之道。故注",
    "T52n2110_006:0532a03": "五千文云。道可道者。謂朝食美也。非常道者。",
    "T52n2110_006:0532a04": "謂暮成屎也。兩者同出而異名。謂人根生",
    "T52n2110_006:0532a05": "溺。溺出精也。玄之又玄者。謂鼻與口也。陵美",
    "T52n2110_006:0532a06": "此術子孫三世相繼行之。汝法如是穢亂生",
    "T52n2110_006:0532a07": "民。若觀百姓依汝法行。則不孝不恭。世出",
    "T52n2110_006:0532a08": "犲狼之種。無禮無義。家生梟鏡之兒明矣。",
    "T52n2110_006:0532a09": "夫辨奇貨者。採驪珠不忌九洄之深。求華璞",
    "T52n2110_006:0532a10": "者。追藍琰無憚三襲之險。貴其寶也。慕至道",
    "T52n2110_006:0532a11": "者。窺其戶牖。輕勢利於鴻毛。入其隩隅。忽榮",
    "T52n2110_006:0532a12": "位於脫屣。重其真也。故能使勌夫不愛其力。",
    "T52n2110_006:0532a13": "貧客不悋其財。蓋希冥益非其迷也。至若仙",
    "T52n2110_006:0532a14": "術誕妄源流久矣。韓終徐市始詐於秦邦。文",
    "T52n2110_006:0532a15": "成五利紹偽於漢國。敘控鶴弗克陵雲之實。",
    "T52n2110_006:0532a16": "言餐霞莫覩療飢之信。致有猱猨蜃蛤之論。",
    "T52n2110_006:0532a17": "注曹植辨道論云。仙人者黨猱猨之屬。與",
    "T52n2110_006:0532a18": "世人得道化為仙人。夫雉入海化為蛤。燕入",
    "T52n2110_006:0532a19": "海化為蜃。當其徘徊其翼差池其羽猶自識",
    "T52n2110_006:0532a20": "也。忽然自投神化體變。乃更為魚鱉。豈復識",
    "T52n2110_006:0532a21": "翻翔林薄巢垣屋之娛乎。牛哀病而為虎。逢",
    "T52n2110_006:0532a22": "其兄而噬之。若此者何貴於變化耶。繫風",
    "T52n2110_006:0532a23": "捕影之談。故棄實瓠者。以非器也。廢石田者。",
    "T52n2110_006:0532a24": "以難墾也。賤左道者。以虛偽也。蓋檢實則",
    "T52n2110_006:0532a25": "稱其所同。究虛則集其所異。理符則世重。情",
    "T52n2110_006:0532a26": "詭則物違。故常事耳。豈曰迷乎。卑道尊佛不",
    "T52n2110_006:0532a27": "亦可矣。而弗自知。其盲四也。",
    "T52n2110_006:0532a28": "外論曰。夫國以民為本。本固則邦寧。是以賜",
    "T52n2110_006:0532a29": "及育子之門。恩流孕婦之室。故子孫享祀世",
    "T52n2110_006:0532b01": "載不虧。雖至孝毀躬不令絕祀。故得國家富",
    "T52n2110_006:0532b02": "強天下昌盛。未聞人民凋盡家國可存。今佛",
    "T52n2110_006:0532b03": "教即不妻不娶。名為奉法。唯事早逝號得涅",
    "T52n2110_006:0532b04": "槃。既闕長生之方。又無不死之術。期則一",
    "T52n2110_006:0532b05": "世之中。家國空矣。俗人雖欲求福。不知形命",
    "T52n2110_006:0532b06": "已殘。競慕家安。豈覺宗禋久滅。可謂畏死而",
    "T52n2110_006:0532b07": "服句吻。懼溺而赴長河。且天皇地皇之先",
    "T52n2110_006:0532b08": "世。無佛而祚延。後趙後魏已來。有僧而促",
    "T52n2110_006:0532b09": "運。正由真偽混雜禮樂不調。世不能知。其迷",
    "T52n2110_006:0532b10": "五也。",
    "T52n2110_006:0532b11": "內教為治本指五",
    "T52n2110_006:0532b12": "內箴曰。夫澄神反性。入道之要門。絕情棄欲。",
    "T52n2110_006:0532b13": "登聖之遐本。故云。道高者尚。德弘者賞。以道",
    "T52n2110_006:0532b14": "傳神以德授聖。神聖相傳。是謂良嗣。塞道之",
    "T52n2110_006:0532b15": "源伐德之根。此謂無後。非云棄欲為無後也。",
    "T52n2110_006:0532b16": "子不聞乎。昔何尚之言釋氏之化。無所不可。",
    "T52n2110_006:0532b17": "諒入道之教源。識濟俗之稱首。夫行一善則",
    "T52n2110_006:0532b18": "去一惡。去一惡則息一刑。一刑息於家則萬",
    "T52n2110_006:0532b19": "刑息於國。故知五戒十善為正治之本矣。又",
    "T52n2110_006:0532b20": "五戒修而惡趣減。十善暢而人天滋。人天滋",
    "T52n2110_006:0532b21": "則正化隆。惡趣衰而災害殄。注正法念經云。",
    "T52n2110_006:0532b22": "人不持戒。諸天減少阿修羅盛。善龍無力。惡",
    "T52n2110_006:0532b23": "龍有力。有力則降霜雹。非時暴風疾雨。五穀",
    "T52n2110_006:0532b24": "不登。疾疫競起人民飢饉。互相殘害。若人持",
    "T52n2110_006:0532b25": "戒。多諸天增。足威光。修羅減少。惡龍無力善",
    "T52n2110_006:0532b26": "能有力。善龍有力風雨順時。四氣和暢甘雨",
    "T52n2110_006:0532b27": "時降。百穀稔豐人民安樂。兵戈戢息。疫疾不",
    "T52n2110_006:0532b28": "行者猶屏薪去草益重而難彰。絕焰息煨績",
    "T52n2110_006:0532b29": "微而易顯。且強骨弱氣。李叟之至談。保髓",
    "T52n2110_006:0532c01": "愛精。仙家之奧旨。今反謂淫欲為妙訓。妻子",
    "T52n2110_006:0532c02": "為化源。宗老而毀其言。斆仙而棄其術。且愛",
    "T52n2110_006:0532c03": "犬馬者。貴其識思。嫉梟鏡者。惡其反噬。爾",
    "T52n2110_006:0532c04": "則警夜代勞。功劣於犬馬。逆麟反舌。釁深於",
    "T52n2110_006:0532c05": "梟鏡。雄虺九首。不其然乎。載鬼一車。吁可",
    "T52n2110_006:0532c06": "畏矣。且運祚脩短雖曰天命。興替延促抑亦",
    "T52n2110_006:0532c07": "人符。故堯舜禹湯咸享嘉壽。桀紂幽厲無終",
    "T52n2110_006:0532c08": "永年。姬發履道而齡長羸政淫刑而祚短。",
    "T52n2110_006:0532c09": "陳思論云。昔堯舜禹湯文武周邵大公。並",
    "T52n2110_006:0532c10": "享百年之壽。七聖三賢並行道。修政治天下。",
    "T52n2110_006:0532c11": "不足損神。賢宰一國不足勞思。是以各盡其",
    "T52n2110_006:0532c12": "天年。桀放鳴條。紂死牧野。犬戎殺幽。厲王不",
    "T52n2110_006:0532c13": "終。周祚八百。秦滅於二世。此時本無佛僧。謨",
    "T52n2110_006:0532c14": "誥在目非曰虛談。豈敢無佛而祚延。有僧而",
    "T52n2110_006:0532c15": "運局。談何容易。談何容易。惜哉吾子自胎伊",
    "T52n2110_006:0532c16": "慼。良足歎矣。昏若夜遊。爾盲五也。",
    "T52n2110_006:0532c17": "外論曰。夫孝為德本。人倫所先。莫大之宗。",
    "T52n2110_006:0532c18": "固惟恃怙。昊天之澤。豈曰能酬。故生盡溫清",
    "T52n2110_006:0532c19": "之恭。終備墳陵之禮。今佛垂訓。必令棄爾骸",
    "T52n2110_006:0532c20": "骨損茲草野。多出財賄營我塔廟。遂使愚夫",
    "T52n2110_006:0532c21": "惑亂廢茲典禮。考妣棺柩曾無封樹之心。",
    "T52n2110_006:0532c22": "注曰。觀夫上皇之世。不行殯葬之禮。始於",
    "T52n2110_006:0532c23": "暨周[穴/乇]穸之事。故有藤緘槥櫝瓦掩虞棺。",
    "T52n2110_006:0532c24": "皆起於中古也。暨周文之日。以骸骨暴露於",
    "T52n2110_006:0532c25": "野。因收而藏之。始行葬禮。故云葬者藏也。欲",
    "T52n2110_006:0532c26": "人之不見。是以夫子病篤。門人欲厚葬之。",
    "T52n2110_006:0532c27": "孔子曰。吾其欺天乎。當選不毛之地。不封不",
    "T52n2110_006:0532c28": "樹唯棘唯欒。俯同末世行於葬禮。蓋未能免",
    "T52n2110_006:0532c29": "俗也。戎狄屍靈翻盡彫裝之妙。且神不享非",
    "T52n2110_006:0533a01": "其族。物不祀非其先。不敬其親而敬他人其",
    "T52n2110_006:0533a02": "此之謂矣。且水葬火葬風俗不同。埋屍露屍",
    "T52n2110_006:0533a03": "鄉邦本異。捨己殉他用為求福。豈知土壤斯",
    "T52n2110_006:0533a04": "異各自而然。世不能知。其迷六也。",
    "T52n2110_006:0533a05": "內忠孝無違指六",
    "T52n2110_006:0533a06": "內箴曰。導嗄聾者。必俯仰而指撝。啟愚滯",
    "T52n2110_006:0533a07": "者。亦提耳而舉掌。夫人倫本於孝敬。孝敬資",
    "T52n2110_006:0533a08": "於生成。故云非父母不生。非聖人不立。非聖",
    "T52n2110_006:0533a09": "者無法。非孝者無親。此則生成之義通。師親",
    "T52n2110_006:0533a10": "之情顯。故顏回死。顏路請子之車。孔子云。回",
    "T52n2110_006:0533a11": "也視余猶父。余不得視回猶子。蓋其義也。且",
    "T52n2110_006:0533a12": "愛敬之禮異。容不出於二理。賢愚之性殊。品",
    "T52n2110_006:0533a13": "無越於三階。故生則孝養無違。死則葬祭以",
    "T52n2110_006:0533a14": "禮。此禮制之異也。小孝用力。中孝用勞。大孝",
    "T52n2110_006:0533a15": "不匱。此性分之殊也。比夫釋教其義在焉。",
    "T52n2110_006:0533a16": "至如灑血焚軀之流。寶塔仁祀之禮。亦敬始",
    "T52n2110_006:0533a17": "慎終之謂也。暨於輪王八萬釋主三千。",
    "T52n2110_006:0533a18": "阿育王經云。王殺八萬四千宮人。夜聞宮外",
    "T52n2110_006:0533a19": "哭聲。王悔為造八萬四千塔。今此震旦亦有",
    "T52n2110_006:0533a20": "在此者。釋提桓因天上造三千倫婆也。竭溟",
    "T52n2110_006:0533a21": "海而求珠。淨康衢而徙石。蓋勞力也。總群生",
    "T52n2110_006:0533a22": "為己任。等含氣於天屬。棲遑有漏之壤。負荷",
    "T52n2110_006:0533a23": "無賴之儔。蓋勞心也。迴軒實相之域。凝神寂",
    "T52n2110_006:0533a24": "照之場。指泥洹而長歸。乘法身而遐覽。斯",
    "T52n2110_006:0533a25": "不匱之道也。暨乃母氏降天。剖金棺而演",
    "T52n2110_006:0533a26": "句。父王即世。執寶床而送終。",
    "T52n2110_006:0533a27": "智度論云。淨飯王終。佛自執繩床一脚。至",
    "T52n2110_006:0533a28": "闍維處。示於後世一切眾生報生養之恩也。",
    "T52n2110_006:0533a29": "孝敬表儀茲亦備矣。教棄骸骨從何而至哉。",
    "T52n2110_006:0533b01": "且經勸屍陀普施飛走。意存宿債冀免將來。",
    "T52n2110_006:0533b02": "不若莊周非末代厚葬失禮之本。而云螻蟻",
    "T52n2110_006:0533b03": "何親禽獸何踈。生既以身為逆旅。死當以天",
    "T52n2110_006:0533b04": "地為棺槨。還依上古不許埋藏嫌物輕生重",
    "T52n2110_006:0533b05": "死之弊也。求仙道者。或負笈從師擔簦遠岳。",
    "T52n2110_006:0533b06": "披蘿絹蕙鳥曳熊經。金竈罕成玉華難覯。凝",
    "T52n2110_006:0533b07": "髓化骨空致斯談。戴蜺憑螭末覩其實。或捐",
    "T52n2110_006:0533b08": "骸地胇喪骨天台。生闕蒸養之恩。死無冥益",
    "T52n2110_006:0533b09": "之利。倒心危於庶物。邪網罣於群生。九族",
    "T52n2110_006:0533b10": "延毀正之殃。六親招罔聖之業攀危據朽諒",
    "T52n2110_006:0533b11": "足寒心。傲然不懼。何愚之甚。悠悠未覺。爾",
    "T52n2110_006:0533b12": "盲六也。",
    "T52n2110_006:0533b13": "外論曰。夫華夷語別音韻不同。然佛經釋迦",
    "T52n2110_006:0533b14": "稱牟尼。此是胡語。此土翻譯。乃曰能儒。能",
    "T52n2110_006:0533b15": "儒之名位卑周孔。故沒其能儒之劣名。而存",
    "T52n2110_006:0533b16": "釋迦之戎號。所言阿耨多羅三藐三菩提者。",
    "T52n2110_006:0533b17": "漢言阿無也。耨多羅言上也。三藐三正遍知",
    "T52n2110_006:0533b18": "也。菩提道也。此土先有無上正真之道。老莊",
    "T52n2110_006:0533b19": "之教胡法。無以為異。故不翻譯。又菩薩摩訶",
    "T52n2110_006:0533b20": "薩者。漢言大善心眾生。此名下劣。非為上",
    "T52n2110_006:0533b21": "士。掩其鄙稱。亦又不翻。凡不譯之流。其例",
    "T52n2110_006:0533b22": "如是。覆蔽世俗惑亂物心。然厭舊尚新流蕩",
    "T52n2110_006:0533b23": "之常弊。惡同好異恒俗之鄙情。是以邯鄲有",
    "T52n2110_006:0533b24": "匍匐之賓。溺喪有忘歸之客世不能知。其迷",
    "T52n2110_006:0533b25": "七也。",
    "T52n2110_006:0533b26": "內三寶無翻指七",
    "T52n2110_006:0533b27": "內箴曰。夫名無得物蓋謂實賓。豈以順世之",
    "T52n2110_006:0533b28": "假談。格玄聖之優劣。夫荀家以首召質。仲氏",
    "T52n2110_006:0533b29": "將山製名。山高於丘。仲仁未弘夫子。首總",
    "T52n2110_006:0533c01": "於耳。荀德不逮老聃。能儒之名何容遂卑周",
    "T52n2110_006:0533c02": "孔。然釋迦之號義含多種。遍能貫於萬德。不",
    "T52n2110_006:0533c03": "可以仁偏訓。通仁絕於四句。安得將能定翻",
    "T52n2110_006:0533c04": "述者。事不得已。強復存其舊號耳。又云。言",
    "T52n2110_006:0533c05": "道家舊有正遍知道與菩提不異者。信是正",
    "T52n2110_006:0533c06": "教流後偽竊此名。覈實尋源豈得斯號。夫上",
    "T52n2110_006:0533c07": "法高勝道義通玄。正實翻邪真由反偽。今符",
    "T52n2110_006:0533c08": "書呪咀不可謂正。薰蕕混雜不可謂真。道士",
    "T52n2110_006:0533c09": "畏鬼符云。左佩太極章。右帶昆吾鐵。指日",
    "T52n2110_006:0533c10": "即停暉。擬鬼千里血。造黃神越章殺鬼。又",
    "T52n2110_006:0533c11": "造赤章法亦殺人也。",
    "T52n2110_006:0533c12": "守雌羨下非名為上(老子云。莫若守雌又云。道性近水)。",
    "T52n2110_006:0533c13": "鉗口膠目安得稱道(莊子云。膠離朱之目。鉗楊黑之口)。",
    "T52n2110_006:0533c14": "猶春鳥囀哢或似於歌。鳥無能歌之實。秋",
    "T52n2110_006:0533c15": "蟲蠧木或近於字。蟲闕解字之真。名實斯",
    "T52n2110_006:0533c16": "濫。蓋此之謂也。又疑菩薩不翻茲謬益甚。書",
    "T52n2110_006:0533c17": "云。上聖達於鷦螟。皆有蟲稱。經言。多足",
    "T52n2110_006:0533c18": "二足如來最尊。然蜫蟄通於含靈。眾生豈越",
    "T52n2110_006:0533c19": "凡聖。大心之稱。非為下劣。子雖洗垢求疵。無",
    "T52n2110_006:0533c20": "損南威之麗。捧心斆疾。未變西施之妍。當更",
    "T52n2110_006:0533c21": "為爾陳其指掌。釋迦是佛顯名。菩提是法尊",
    "T52n2110_006:0533c22": "稱。菩薩為僧導首。三寶勝號譯人存其本名。",
    "T52n2110_006:0533c23": "非如朱門玉柱之讖。陽父陰母之淫。黃書",
    "T52n2110_006:0533c24": "云。開命門抱真人。嬰迴龍彪載三五七九。天",
    "T52n2110_006:0533c25": "羅地網開朱門進玉柱。陽思陰母白如玉。陰",
    "T52n2110_006:0533c26": "思陽父手摩捉也。號馬屎為靈薪。呼口唾為",
    "T52n2110_006:0533c27": "玉液。扣齒為天鼓。咽唾為醴泉。馬屎為靈",
    "T52n2110_006:0533c28": "薪。老鼠為玉璞。出上清經。事鄙而怯彰。辭",
    "T52n2110_006:0533c29": "穢而難顯。猶靈鳳以容德希覩。鼢鼠以醜懼",
    "T52n2110_006:0534a01": "潛形。雖隱質事同蚩妍異矣。冥焉不知。爾",
    "T52n2110_006:0534a02": "盲七也。",
    "T52n2110_006:0534a03": "外論曰。夫聖人應化隨方接引。在胡則禿髮",
    "T52n2110_006:0534a04": "露頂。處漢則端委縉紳。此華夷之常形。非",
    "T52n2110_006:0534a05": "教方之勝負。若佛苟令去茲冠冕皂服被緇。",
    "T52n2110_006:0534a06": "棄我華風遠同胡俗。則不能兼通冠冤。便是",
    "T52n2110_006:0534a07": "智力不周。何謂天竺隨方現形而為設教。苟",
    "T52n2110_006:0534a08": "若不能。則佛自是天竺之胡神。非中華之大",
    "T52n2110_006:0534a09": "聖。豈有禿髮之訓施於正國。若漢學胡形。",
    "T52n2110_006:0534a10": "剪髮便名事佛。則應故習漢法。著巾亦為",
    "T52n2110_006:0534a11": "奉道。是知露頂。括髮鄉俗不同。嗟乎士民用",
    "T52n2110_006:0534a12": "為修善。可謂貴隣室之弊襜。賤自家之黼黻。",
    "T52n2110_006:0534a13": "世不能知。迷之八也。",
    "T52n2110_006:0534a14": "內異方同制指八",
    "T52n2110_006:0534a15": "內箴曰。夫至道應運無方。聖賢乘機引物。子",
    "T52n2110_006:0534a16": "居九夷不患其陋。禹入裸國欣然解裳。姬伯",
    "T52n2110_006:0534a17": "適越而文身。武靈順世而胡服。雖復筌蹄異",
    "T52n2110_006:0534a18": "術。而魚兔之功齊矣。況變俗緘心毀形結志。",
    "T52n2110_006:0534a19": "去簪纓以會道。棄鬚髮以修真。聖制不徒其",
    "T52n2110_006:0534a20": "有致矣。但仁義變於三遊。盜跖資於五善。聖",
    "T52n2110_006:0534a21": "教綿遠。終使鼠璞濫名(劉子云。周人謂死鼠為玉璞也)玄化幽",
    "T52n2110_006:0534a22": "微。遂令雞鳳混質(文心云。楚人以山雞為鳳)故九十五種騰",
    "T52n2110_006:0534a23": "翥於西乾。三十六部淆亂於東國。至如優婁",
    "T52n2110_006:0534a24": "佉子之論。衛世師主之經(涅槃經云。衛世師論也)吉頭",
    "T52n2110_006:0534a25": "夷羅之仙(火仙外道名吉波頭水仙外道名夷叔羅也)末伽闍夜之道",
    "T52n2110_006:0534a26": "(若提子斷見外道也)或託水火而要聖。憑日月而斆神。執",
    "T52n2110_006:0534a27": "四大以非因。指三業為無報。滯識將冥山等",
    "T52n2110_006:0534a28": "闇。邪心與昧谷同昏。如斯之流。西土之邪",
    "T52n2110_006:0534b01": "論也。其次鬼笑靈談安歌浩唱。吞刀吐火。",
    "T52n2110_006:0534b02": "駭仲卿之庸心。漱雨噓風。驚劉安之淺慮。或",
    "T52n2110_006:0534b03": "身佩中黃之籙。口誦靈飛之符。蹈金闕而遊",
    "T52n2110_006:0534b04": "神。憑玉京而洗累。若此之例。東區之異學也。",
    "T52n2110_006:0534b05": "並皆邪網覆心倒針刺眼。深持惑壍高築疑",
    "T52n2110_006:0534b06": "城。各抱一隅迷淪於三界。爭守二見沈晦於",
    "T52n2110_006:0534b07": "九流。識體輪迴。無明翳其住本。心用浮動。",
    "T52n2110_006:0534b08": "取相溺其長源。大聖道眼預觀隨機設藥。誕",
    "T52n2110_006:0534b09": "質西土正教東流。疾重則親降醫王。患輕則",
    "T52n2110_006:0534b10": "寄方遙授。偏裨以剪梟鏡。重將而戮鯨",
    "T52n2110_006:0534b11": "鯢。此亦釋門和扁之術。法王孫吳之勢也。聖",
    "T52n2110_006:0534b12": "無二制容服義均。猶清濟濁河。歸滄海而同",
    "T52n2110_006:0534b13": "味。綠膺絳顙。集須彌而共色。冲和子曰。琁",
    "T52n2110_006:0534b14": "璣文者。皆是求神仙不死之道。其次道則養",
    "T52n2110_006:0534b15": "我。今日身命駐彩延華。儻至三五百年以此",
    "T52n2110_006:0534b16": "為真耳。長生久視義在於斯。今之道士所學",
    "T52n2110_006:0534b17": "之法。不復以此為念。然大都止令如佛家身",
    "T52n2110_006:0534b18": "死神明更生勝地耳。若不復貴此身者不如",
    "T52n2110_006:0534b19": "專心學佛道。佛道營練精神日明日益甚有",
    "T52n2110_006:0534b20": "名理定慧之法孱然可修。何勞勤苦。自名道",
    "T52n2110_006:0534b21": "士而實是學佛家僧法邪學又不專。蓋是圖",
    "T52n2110_006:0534b22": "龍畫虎之儔耳。何不去鹿巾釋黃褐。剃鬚髮",
    "T52n2110_006:0534b23": "染袈裟。而歸依世尊耶。世間道士經及行道。",
    "T52n2110_006:0534b24": "義理則約數論而後通。言偷佛家經論。改作",
    "T52n2110_006:0534b25": "道書。如黃庭元陽靈寶上清等經。及三皇之",
    "T52n2110_006:0534b26": "典。並改換法華及無量壽等經而作者也。修",
    "T52n2110_006:0534b27": "心則依坐禪而望感。言改坐禪之名。為精思",
    "T52n2110_006:0534b28": "之號也。上清尤高。師未踰上界之域。太清仙",
    "T52n2110_006:0534b29": "法。又棄置而不論。未知何法取異佛家而稱",
    "T52n2110_006:0534c01": "為道士也。其得意者當師佛矣。子是南人。躬",
    "T52n2110_006:0534c02": "學茅山道士冲和子之法。冲和子與陶隱",
    "T52n2110_006:0534c03": "居。常以敬重佛法為業。但逢眾僧莫不禮拜。",
    "T52n2110_006:0534c04": "巖穴之內悉安佛像。自率門徒受學之士。朝",
    "T52n2110_006:0534c05": "夕懺悔恒讀佛經。案琁璣抄。文冲和子所",
    "T52n2110_006:0534c06": "製。以非當世道士不敬佛者。故陶隱居答大",
    "T52n2110_006:0534c07": "鸞法師書云。去朔耳聞音聲。茲晨眼受文字。",
    "T52n2110_006:0534c08": "或由頂禮歲積。故致真應。來儀正爾。整拂藤",
    "T52n2110_006:0534c09": "蒲採汲花水。端襟儼思佇聆警錫也。弟子華",
    "T52n2110_006:0534c10": "陽陶弘景和南。汝師事佛敬僧。曾無異說。爾",
    "T52n2110_006:0534c11": "何自陷違背本宗。不義不仁罪招極法。牟子",
    "T52n2110_006:0534c12": "論云。堯舜周孔老氏之化。比之於佛。猶白鹿",
    "T52n2110_006:0534c13": "之與麒麟。而子不能悟。其盲八也。",
    "T52n2110_006:0534c14": "外論曰。天皇九紀之前。書契未作。太昊六爻",
    "T52n2110_006:0534c15": "之後。文字乃興。自爾已來漸弘載籍。前賢往",
    "T52n2110_006:0534c16": "聖皆著典墳。揖讓干戈備陳篆冊。所以左史",
    "T52n2110_006:0534c17": "記事右史記辭。直筆直言無矯無妄。魏書外",
    "T52n2110_006:0534c18": "國傳皇甫謐高士傳。並曰。桑門浮圖經。老子",
    "T52n2110_006:0534c19": "所作。",
    "T52n2110_006:0534c20": "注曰。浮圖經者。魏略及西域傳云。臨猊國",
    "T52n2110_006:0534c21": "有神人。名曰沙律之所傳也。沙律年老髮白。",
    "T52n2110_006:0534c22": "常教人為浮圖。人有災禍及無子者。勸行浮",
    "T52n2110_006:0534c23": "圖。齋戒令捨財贖愆。臨倪王久無太子。其",
    "T52n2110_006:0534c24": "妃莫耶。因祀浮圖而生太子。遂名其子為浮",
    "T52n2110_006:0534c25": "圖焉。前漢哀帝時秦景使月氏。國王令太子",
    "T52n2110_006:0534c26": "口授於景。所以浮圖經教前漢早行。六十三",
    "T52n2110_006:0534c27": "年之後明帝方感瑞夢也。考秦景傳。經不云",
    "T52n2110_006:0534c28": "老說。案晉世道士王浮。改西域傳為明威化",
    "T52n2110_006:0534c29": "胡經。乃稱老子渡流沙教胡王為浮圖。變身",
    "T52n2110_006:0535a01": "作佛方有佛興。蓋誣誷之甚極也。但罽賓去",
    "T52n2110_006:0535a02": "此萬里已還。秦漢至今商人蕃使相繼不絕。",
    "T52n2110_006:0535a03": "莫傳老子在彼化胡。況浮圖經。及變身作佛",
    "T52n2110_006:0535a04": "未之聞也。縱使老子為浮圖。始是報恩供養",
    "T52n2110_006:0535a05": "舍利方顯聖德。何名誕哉。袁宏漢後紀云。",
    "T52n2110_006:0535a06": "老子入胡分身作佛。道家經誥。其說甚多。",
    "T52n2110_006:0535a07": "檢袁宏漢紀。本無老子作佛之文。即日朝廷",
    "T52n2110_006:0535a08": "博識者多。豈可塞耳。偷鈴指鹿為馬。何愚之",
    "T52n2110_006:0535a09": "甚也。",
    "T52n2110_006:0535a10": "明威化胡等經並云。胡王不信老子。老子神",
    "T52n2110_006:0535a11": "力伏之。方求悔過。自髠自翦謝愆謝罪。老",
    "T52n2110_006:0535a12": "君大慈愍其愚昧。為說權教隨機戒約。皆令",
    "T52n2110_006:0535a13": "頭陀乞食。以制兇頑之心。赭服偏衣。用挫強",
    "T52n2110_006:0535a14": "梁之性。割毀形貌。示為剠劓之身。禁約妻房。",
    "T52n2110_006:0535a15": "絕其勃逆之種。",
    "T52n2110_006:0535a16": "注曰。汝以禁約妻房而為罪者。玄都會聖仍",
    "T52n2110_006:0535a17": "為燕爾之坊至德清虛。便是同牢之觀也。既",
    "T52n2110_006:0535a18": "學長生。汝恒對婦親慕李氏。皆須養兒。但李",
    "T52n2110_006:0535a19": "耳李宗。人人取婦。張陵張魯世世畜妻。故有",
    "T52n2110_006:0535a20": "男官女官之兩名。係師嗣師之別號。魏晉已",
    "T52n2110_006:0535a21": "來館中生子。陳梁之日靜內養兒。喚婦女",
    "T52n2110_006:0535a22": "為朱門。呼丈夫為玉柱。淫欲猥慢生自道家。",
    "T52n2110_006:0535a23": "外假清虛內專穢紲。可恥之甚也。所謂重病",
    "T52n2110_006:0535a24": "加於毒藥。宜令刳腹洗腸。深罪約以嚴刑。必",
    "T52n2110_006:0535a25": "須誅宗滅祀。但此土君子夙稟道真。",
    "T52n2110_006:0535a26": "撿漢官儀云。景帝已來於國學內。始立道",
    "T52n2110_006:0535a27": "館。以教學徒。不許人間別立館舍。考梁陳",
    "T52n2110_006:0535a28": "齊魏之前。唯以瓠盧成經本。無天尊形像。",
    "T52n2110_006:0535a29": "案任子道論及杜氏幽求。並云。道無形質。蓋",
    "T52n2110_006:0535b01": "陰陽之精也。陶隱居內傳云。在茅山中立佛",
    "T52n2110_006:0535b02": "道二堂。隔日朝禮。佛堂有像。道堂無像。王淳",
    "T52n2110_006:0535b03": "三教論云。近世道士取活無方。欲人歸信。乃",
    "T52n2110_006:0535b04": "學佛家制立形像。假號天尊。及左右二真人",
    "T52n2110_006:0535b05": "置之道堂。以憑衣食。梁陸修靜之為此形",
    "T52n2110_006:0535b06": "也。",
    "T52n2110_006:0535b07": "無勞禿頂。本遵至訓。詎假髠頭。可謂身無愆",
    "T52n2110_006:0535b08": "疵而樂著杻械。家無喪禍而愛居縗絰。昏戇",
    "T52n2110_006:0535b09": "之甚。良可悲痛。昔漢明感夢此法始來。還令",
    "T52n2110_006:0535b10": "胡人立廟。漢士不許遵行。魏承漢軌還依舊",
    "T52n2110_006:0535b11": "貫。石勒之日念其胡風為佛澄道人矯世",
    "T52n2110_006:0535b12": "且凡下。避役之流競為翦剃。世不能知。其",
    "T52n2110_006:0535b13": "迷九也。",
    "T52n2110_006:0535b14": "內老子身非佛指九",
    "T52n2110_006:0535b15": "內箴曰。大廈為眾材所成。群生非一人可化。",
    "T52n2110_006:0535b16": "故十方聖智。比塵沙而不窮。八萬法門。傾河",
    "T52n2110_006:0535b17": "海而莫測。故有此聖彼聖。殊方類於比肩。前",
    "T52n2110_006:0535b18": "佛後佛異世同於繼踵。雖像正差降淨穢區",
    "T52n2110_006:0535b19": "分。懲惡勸善其流一也。且周孔世訓。尚無改",
    "T52n2110_006:0535b20": "於百王。鄒孟劇談。猶垂美於千載。豈容周姬",
    "T52n2110_006:0535b21": "一代而三變三遷。老氏一身而成道成佛。即",
    "T52n2110_006:0535b22": "是餘人無踐聖之理。群朋絕登道之望。又先",
    "T52n2110_006:0535b23": "譏十異後諧一同。首軸之間毀譽矛楯。卷",
    "T52n2110_006:0535b24": "舒之際自皆參商。掩目盜裘信有斯諺。夫真",
    "T52n2110_006:0535b25": "偽相形。猶禾莠之相類。善耘者存禾而去莠。",
    "T52n2110_006:0535b26": "求道者亦依真而捨偽。沙門之勝宗流久矣。",
    "T52n2110_006:0535b27": "至如漢帝降禮於摩騰(如法本傳)。",
    "T52n2110_006:0535b28": "吳王屈節於康會",
    "T52n2110_006:0535b29": "吳錄云。吳王問僧會曰。佛法何以異俗。",
    "T52n2110_006:0535c01": "答曰。為惡於顯人得而誅之。為惡於隱鬼得",
    "T52n2110_006:0535c02": "而誅之。易云。積善餘慶。詩詠求福不回。雖儒",
    "T52n2110_006:0535c03": "俗之格言。亦佛法之漸訓也。",
    "T52n2110_006:0535c04": "曇始延魏君之席",
    "T52n2110_006:0535c05": "魏錄云。拓拔燾用崔寇之說。遂滅法。悉毀",
    "T52n2110_006:0535c06": "像燒經。驅僧還俗。始正旦杖錫法衣立於城",
    "T52n2110_006:0535c07": "門。門者白燾。燾命斬之。三刀而始不傷。刑者",
    "T52n2110_006:0535c08": "白燾。燾自取佩刀。又如前斬之不傷。乃內",
    "T52n2110_006:0535c09": "始於虎圈。虎閉眼伏頭。燾乃試置天師圈",
    "T52n2110_006:0535c10": "側。虎鳴吼欲噬。燾乃知佛化清高黃老所不",
    "T52n2110_006:0535c11": "及。延始上席謝過。道林登晉主之床。秦世道",
    "T52n2110_006:0535c12": "安榮參共輦。趙邦澄上寵懋錦衣。符書云。",
    "T52n2110_006:0535c13": "符主出遊。命安師共輦坐。高僧傳云。石虎號",
    "T52n2110_006:0535c14": "澄師為大和上。衣以錦繡。每上殿勅諸王",
    "T52n2110_006:0535c15": "公以下扶輿。皆道降極尊德迴萬乘。良有以",
    "T52n2110_006:0535c16": "也。黃老之術由來不競者。費才以捔勝殞躬。",
    "T52n2110_006:0535c17": "崔浩以邪誣喪質。",
    "T52n2110_006:0535c18": "魏書云。崔浩寇謙之勸拓拔燾毀滅正教。",
    "T52n2110_006:0535c19": "燾後身發惡疾。乃誅崔寇二人。姜斌以集詐",
    "T52n2110_006:0535c20": "徙質。王浮以造偽誅身。皆驗之於耳目。非取",
    "T52n2110_006:0535c21": "與之虛談。其崇敬也如此。其疵譴也如彼。夫",
    "T52n2110_006:0535c22": "顏閔遇於孔門。標德行之首。蘇張逢於鬼谷。",
    "T52n2110_006:0535c23": "居浮詐之先。非獨人性之優劣。亦所習之真",
    "T52n2110_006:0535c24": "偽也。且賢倿相濫。倿泄而賢彰。聖詐難分。",
    "T52n2110_006:0535c25": "詐窮而聖顯。猶蛇床與蘼蕪類質。達芳者辨",
    "T52n2110_006:0535c26": "其容。釰刎與素華齊根。曉藥者分其性。是",
    "T52n2110_006:0535c27": "以公旦黜而還輔。孔門虛而復盈。有自來矣。",
    "T52n2110_006:0535c28": "自漢明捔試。邪見折鋒。慧日凝暉。法雲舒蔭。",
    "T52n2110_006:0535c29": "姜潘捨家入道。呂集棄偽歸真。曹馬傳燈而",
    "T52n2110_006:0536a01": "不窮。秦魏涌泉而無竭。汝言始於澄石。不亦",
    "T52n2110_006:0536a02": "誣哉。自黃老風澆容服亦變。非道非俗。諺號",
    "T52n2110_006:0536a03": "閹人善咀善罵。古名鬼卒。其救苦也。則探",
    "T52n2110_006:0536a04": "髮繫頸以繩自縛。牛糞塗身互相鞭打。其法",
    "T52n2110_006:0536a05": "律也。若失符錄則倒銜手板逆風掃地。柳",
    "T52n2110_006:0536a06": "枝百束自斫自負。盜奏章也。則匍匐灰獄背",
    "T52n2110_006:0536a07": "負水塸(出道士孫氏法儀也)責罰尤重。同奴隸之法。罪",
    "T52n2110_006:0536a08": "譴渝伏。比畜生之類。然釋門鍾磬集眾警",
    "T52n2110_006:0536a09": "時。漢魏已來。道家未有金剛師子護法善神。",
    "T52n2110_006:0536a10": "蓋佛教之所明。非黃領之先構。亦効勝範竊",
    "T52n2110_006:0536a11": "我聖蹤乎。故顏之推云。神仙之事有金玉",
    "T52n2110_006:0536a12": "之費。頗為虛放。華山之下白骨如莽。何有",
    "T52n2110_006:0536a13": "得仙之理。縱使得仙。終當有死。不能出世。不",
    "T52n2110_006:0536a14": "勸汝曹學之。佛家三世之事。信而有徵。家業",
    "T52n2110_006:0536a15": "歸心。勿輕慢也。原夫四塵五廕剖析形有。六",
    "T52n2110_006:0536a16": "舟三駕運載群生。萬行歸空千門入善。辯才",
    "T52n2110_006:0536a17": "智慧。豈徒七經百氏之博哉。明非堯舜周孔",
    "T52n2110_006:0536a18": "老莊所及。故著歸心篇以誡子弟。爾不能知。",
    "T52n2110_006:0536a19": "其盲九也。◎",
    "T52n2110_006:0536a20": "◎氣為道本篇第七",
    "T52n2110_006:0536a21": "有考古通人與占衡君子。觀李卿誹謗之論。",
    "T52n2110_006:0536a22": "閱開士辯正之談。詳而議之。發憤興歎。欲",
    "T52n2110_006:0536a23": "使邪正異轍真偽分流。定其是非以明得失。",
    "T52n2110_006:0536a24": "冀後進者永無疑焉。通人曰。余觀造化本乎",
    "T52n2110_006:0536a25": "陰陽。物類所生超乎天地。歷三古之世。尋五",
    "T52n2110_006:0536a26": "聖之文。不見天尊之神。亦無大道之像。案靈",
    "T52n2110_006:0536a27": "寶九天生神章云。氣清高澄積陽成天。氣結",
    "T52n2110_006:0536a28": "凝滓積滯成地。人之生也。皆由三元養育九",
    "T52n2110_006:0536a29": "氣經形。然後生也。是知陰陽者人之本也。天",
    "T52n2110_006:0536b01": "地者物之根也。根生是氣無別道神。君子曰。",
    "T52n2110_006:0536b02": "道士大霄隱書無上真書等云。無上大道君",
    "T52n2110_006:0536b03": "治在五十五重無極大羅天中玉京之上。七",
    "T52n2110_006:0536b04": "寶玄臺金床玉机。仙童玉女之所侍衛。住在",
    "T52n2110_006:0536b05": "三十三天三界之外。案神仙五岳圖云。大道",
    "T52n2110_006:0536b06": "天尊治太玄之都。玉光之州。金真之郡。天保",
    "T52n2110_006:0536b07": "之縣。元明之鄉。定志之里。災所不及。靈書經",
    "T52n2110_006:0536b08": "云。大羅是五億五萬五千五百五十五重天",
    "T52n2110_006:0536b09": "之上天也。五岳圖云。都者覩也。太上大道道",
    "T52n2110_006:0536b10": "中上道神明君最守靜居太玄之都。諸天",
    "T52n2110_006:0536b11": "內音云。天與諸仙鳴樓都之鼓。朝宴玉京以",
    "T52n2110_006:0536b12": "樂道君。推此謬談。則道君是天之神明。既屬",
    "T52n2110_006:0536b13": "州縣。則天尊復是天之民伍。如佛家經論。三",
    "T52n2110_006:0536b14": "界之外名出生死。無分段之形。離色心之境。",
    "T52n2110_006:0536b15": "何得更有寶臺玉山州郡鄉里。虛妄之甚轉",
    "T52n2110_006:0536b16": "復難矜。但道家偽說為迹可觀。習俗生常為",
    "T52n2110_006:0536b17": "日已久。眾邪競敘互有不同。如欲正名理須",
    "T52n2110_006:0536b18": "詳悉。今略出緣起隨而判之。案周禮。自堯已",
    "T52n2110_006:0536b19": "前未有郡縣。舜巡五岳始見州名。尚書。禹貢",
    "T52n2110_006:0536b20": "已來方陳州號。春秋之時。縣大郡小鄉屬",
    "T52n2110_006:0536b21": "於縣。漢高已來以縣屬郡。典誥所明。九州",
    "T52n2110_006:0536b22": "禹跡百郡秦并是也。縱有道在天上猶應獨",
    "T52n2110_006:0536b23": "事無為。何因戶屬鄉居與凡不異。既有州縣",
    "T52n2110_006:0536b24": "即有官長。州牧郡守姓何名何。鄉長里司誰",
    "T52n2110_006:0536b25": "子誰弟。並是官學道士無識黃巾。不悉古今",
    "T52n2110_006:0536b26": "未窺經史。見人間置立州縣。亦言天上與世",
    "T52n2110_006:0536b27": "符同。保偽為真。良可羞恥。其根脈本末。並如",
    "T52n2110_006:0536b28": "笑道論中委出也。",
    "T52n2110_006:0536b29": "通人曰。莊周云。察其始而無生也。非徒無生",
    "T52n2110_006:0536c01": "而本無形。非徒無形而本無氣。茫忽之間變",
    "T52n2110_006:0536c02": "而有氣。氣變而有形。形變而有生。人之生也",
    "T52n2110_006:0536c03": "氣之聚。聚則為生。散則為死。故曰有無相生",
    "T52n2110_006:0536c04": "也。萬物一也。何為一也。天下一氣也。推此",
    "T52n2110_006:0536c05": "而談。無別有道。高處大羅獨稱尊貴。",
    "T52n2110_006:0536c06": "君子曰。陰陽二氣黃精經云。流丹九轉結氣",
    "T52n2110_006:0536c07": "成精。精化成神。神變成人。陽氣赤名曰玄丹。",
    "T52n2110_006:0536c08": "陰氣黃名曰黃精。陰陽交合二氣降精。精化",
    "T52n2110_006:0536c09": "為神。精神凝結上應九天。九天之氣下於丹",
    "T52n2110_006:0536c10": "田。與神合凝臨於命門。要須九過是為九丹。",
    "T52n2110_006:0536c11": "上化下凝以成於人。不云別有道神能宰萬",
    "T52n2110_006:0536c12": "物使之生也。",
    "T52n2110_006:0536c13": "通人曰。古來名儒及河上公注五千文。視之",
    "T52n2110_006:0536c14": "不見。名曰夷。夷者精也。聽之不聞。名曰希。",
    "T52n2110_006:0536c15": "希者神也。摶之不得。名曰微。微者氣也。是謂",
    "T52n2110_006:0536c16": "無狀之狀。無物之象。故知氣體眇莽。所以",
    "T52n2110_006:0536c17": "迎之不見其首。氣形清虛。故云隨之不見其",
    "T52n2110_006:0536c18": "後。此則敘道之本從氣而生。所以上清經云。",
    "T52n2110_006:0536c19": "吾生眇莽之中甚幽冥。幽冥之中生於空",
    "T52n2110_006:0536c20": "同。空同之內生於太元。太元變化三氣明焉。",
    "T52n2110_006:0536c21": "一氣清。一氣白。一氣黃。故云。一生二。二生",
    "T52n2110_006:0536c22": "三。案生神章云。老子以元始三氣合而為一。",
    "T52n2110_006:0536c23": "是至人法體。精是精靈。神是變化。氣是氣象。",
    "T52n2110_006:0536c24": "如陸簡寂藏矜顧歡諸揉孟智周等。老子義",
    "T52n2110_006:0536c25": "云。合此三氣以成聖體。又云。自然為通相",
    "T52n2110_006:0536c26": "之體。三氣為別相之體。檢道所宗以氣為本。",
    "T52n2110_006:0536c27": "考三氣之內有色有心。既為色心所成。未免",
    "T52n2110_006:0536c28": "生死之患。何得稱常。",
    "T52n2110_006:0536c29": "君子曰。原道所先以氣為體。何以明之。案養",
    "T52n2110_006:0537a01": "生服氣經云。道者氣也。保氣則得道。得道則",
    "T52n2110_006:0537a02": "長存。神者精也。保精則神明。神明則長生。精",
    "T52n2110_006:0537a03": "者血脈之川流。守骨之靈府。精去則骨枯。",
    "T52n2110_006:0537a04": "骨枯則死矣。故莊周云。吹呴呼吸吐故納",
    "T52n2110_006:0537a05": "新。彭祖修之以得壽考。校此而言。能養和氣",
    "T52n2110_006:0537a06": "以致長生。謂得道也。",
    "T52n2110_006:0537a07": "通人曰。縱使有道不能自生。從自然生從自",
    "T52n2110_006:0537a08": "然出。道本自然則道有所待。既因他有。即是",
    "T52n2110_006:0537a09": "無常。故老子云。人法地。地法天。天法道。道",
    "T52n2110_006:0537a10": "法自然。王弼云。言天地之道並不相違。故稱",
    "T52n2110_006:0537a11": "法也。自然無稱窮極之辭。道是智慧靈知之",
    "T52n2110_006:0537a12": "號。用智不及無智。有形不及無形。道是有義。",
    "T52n2110_006:0537a13": "不及自然之無義也。",
    "T52n2110_006:0537a14": "君子曰。易乾鑿度云。昔燧人氏仰觀斗極以",
    "T52n2110_006:0537a15": "定方名。庖犧因之而畫八卦。黃帝受命使大",
    "T52n2110_006:0537a16": "撓造甲子。容成次曆數。五行九宮之說自此",
    "T52n2110_006:0537a17": "而興。故說卦云。陽數九者立天之道。曰陰與",
    "T52n2110_006:0537a18": "陽。陰二陽一則天有三焉。立地之道。曰柔與",
    "T52n2110_006:0537a19": "剛。柔二剛一則地亦有三。立人之道。曰仁與",
    "T52n2110_006:0537a20": "義。義二仁一則人亦有三。三三合九。陰陽相",
    "T52n2110_006:0537a21": "通以成萬物。不聞別有道神處太玄都坐高。",
    "T52n2110_006:0537a22": "蓋天上羅三清下包三界。居七映之房。出九",
    "T52n2110_006:0537a23": "宮之上。行神布氣造作萬物。豈非惑亂陷墜",
    "T52n2110_006:0537a24": "人間耶。校功則業殊。比隆則事異。沙門旌",
    "T52n2110_006:0537a25": "德而靡違。道士言行而有過。立不刊之遐",
    "T52n2110_006:0537a26": "跡。建不測之玄猷。洋洋乎弗可尚也。其唯",
    "T52n2110_006:0537a27": "釋教歟。豈以坳堂小水匹憑夷大波者哉。非",
    "T52n2110_006:0537a28": "所類矣。◎",
    "T52n2110_006:0537a29": "辯正論卷第六"
}