{
    "T14n0425_008:0058c08": "賢劫經卷第八",
    "T14n0425_008:0058c10": "西晉月氏三藏竺法護譯",
    "T14n0425_008:0058c11": "◎千佛發意品第二十二",
    "T14n0425_008:0058c12": "喜王菩薩復白佛言：「善哉！世尊！唯垂愍哀，說",
    "T14n0425_008:0058c13": "此劫中千佛本末，昔始作行得為菩薩時，在",
    "T14n0425_008:0058c14": "何佛所初發道意，積功累德每生自剋供養",
    "T14n0425_008:0058c15": "諸佛，自致正覺度脫一切？」佛告喜王菩薩：「諦",
    "T14n0425_008:0058c16": "聽！諦聽！善思念之！當為汝說發意本末。」喜王",
    "T14n0425_008:0058c17": "菩薩與諸大眾受教而聽。佛言：「拘留孫佛本",
    "T14n0425_008:0058c18": "宿命時，見月意如來，心中亘然如冥覩明，",
    "T14n0425_008:0058c19": "知道無上三界最尊，則求寶蓋貢上其佛，初",
    "T14n0425_008:0058c20": "發道意精進不懈，自致正覺度脫一切。「鉤",
    "T14n0425_008:0058c21": "那含佛本宿命時，見師子如來，貢上寶瓔",
    "T14n0425_008:0058c22": "及須漫花，因初發道心積功累德，自致",
    "T14n0425_008:0058c23": "正覺度脫一切。「其迦葉佛本宿命時，生梵志",
    "T14n0425_008:0058c24": "家作幼童子，見思夷最如來心中解悅，脫身",
    "T14n0425_008:0058c25": "所著妙好寶帶貢上其佛，初發道意行菩薩",
    "T14n0425_008:0058c26": "法不中懈廢，自致正覺度脫一切。」佛言：「今",
    "T14n0425_008:0058c27": "我成佛，號釋迦文，本宿命時作良醫師，主治",
    "T14n0425_008:0058c28": "人病得醫功夫寶物衣具。見往古佛，與吾同",
    "T14n0425_008:0058c29": "號亦字能仁如來，知之至尊，因持衣物貢上",
    "T14n0425_008:0059a01": "其佛，初發道意行四等心，四恩六度空無相",
    "T14n0425_008:0059a02": "願，不中取證逮得無所從生法忍。見定光",
    "T14n0425_008:0059a03": "佛示現受決，欲濟一切三界眾生，自致正覺",
    "T14n0425_008:0059a04": "度脫一切。「慈氏如來本宿命時，作轉輪聖王，",
    "T14n0425_008:0059a05": "見佛名逮無極，因發道心請佛聖眾供以甘",
    "T14n0425_008:0059a06": "饍，貢上光寶以施一切，所在仁慈愍諸不",
    "T14n0425_008:0059a07": "逮，周旋生死如恒河沙劫不以為劬，自致",
    "T14n0425_008:0059a08": "至佛度脫一切，值其上壽人命八萬四千歲",
    "T14n0425_008:0059a09": "時。「師子如來本宿命時，從初發心，佛名晃",
    "T14n0425_008:0059a10": "昱音，因其發心，以五寸五納衣奉上其佛，供",
    "T14n0425_008:0059a11": "事世尊行菩薩法，自致成佛。「光焰如來本",
    "T14n0425_008:0059a12": "宿命時，曾作賈客入海獲致琦珍，從無量光",
    "T14n0425_008:0059a13": "佛所初發道心，時見世尊心中忻然，以明",
    "T14n0425_008:0059a14": "月珠貢上其佛，因其道心行菩薩法，自致成",
    "T14n0425_008:0059a15": "佛度脫一切。「牟尼如來本宿命時，從悅意如",
    "T14n0425_008:0059a16": "來初發道心，時作凡人財富無量，見佛心開，",
    "T14n0425_008:0059a17": "珠挍飾蓋貢上其佛，因其道心行菩薩法，",
    "T14n0425_008:0059a18": "心中願言：『以是功德歸流十方皆見覆護。』精",
    "T14n0425_008:0059a19": "進不懈自致正覺度脫一切。「善目如來本宿",
    "T14n0425_008:0059a20": "命時，從琦妙佛初發道心，于時見佛心中[火*霍]",
    "T14n0425_008:0059a21": "然貢上華香，因其道意行菩薩法，奉四等",
    "T14n0425_008:0059a22": "心四恩四辯六度無極，愍傷十方致最正覺，",
    "T14n0425_008:0059a23": "度脫一切危厄眾生蒙濟弘安。「善宿如來本",
    "T14n0425_008:0059a24": "宿命時，從安悅如來初發道心，時為長者見",
    "T14n0425_008:0059a25": "佛歡悅，貢上珓珞妙好重閣，供養其佛，因",
    "T14n0425_008:0059a26": "其道意行菩薩法，欲度十方自致成佛度脫",
    "T14n0425_008:0059a27": "一切。「華氏如來本宿命時，見導御佛初發道",
    "T14n0425_008:0059a28": "心，時本貧厄，因其發心知三界空，便脫死",
    "T14n0425_008:0059a29": "人衣貢上其佛，奉菩薩法欲度脫眾生，富",
    "T14n0425_008:0059b01": "以七財使諸眾生莫致貧厄，十方覆護，自致",
    "T14n0425_008:0059b02": "成佛度脫一切。「第二華氏如來、至真、等正",
    "T14n0425_008:0059b03": "覺，本宿命時，從超越首佛初發道心，持洗",
    "T14n0425_008:0059b04": "口柳枝一枚貢上其佛，因其道意行菩薩法，",
    "T14n0425_008:0059b05": "度脫眾生自致正覺，救眾危厄三界之難也。",
    "T14n0425_008:0059b06": "「道師如來本宿命時，見至誠佛從初發道",
    "T14n0425_008:0059b07": "心，時作凡人，以身所有好床坐具及赤栴檀",
    "T14n0425_008:0059b08": "貢上其佛，因其道心行菩薩法，欲濟十方自",
    "T14n0425_008:0059b09": "致得佛度脫一切。「大多如來本宿命時，從",
    "T14n0425_008:0059b10": "供稱佛初發道心，時欲入城見佛出城，因為",
    "T14n0425_008:0059b11": "稽首歸命供養，貢上至心而奉好竹，心自念",
    "T14n0425_008:0059b12": "言：『使諸眾生行直如竹莫有邪志。』由是之故",
    "T14n0425_008:0059b13": "常遇三寶，自致正覺救濟十方。「大力如來本",
    "T14n0425_008:0059b14": "宿命時，從師意佛所初發道心，時生香家",
    "T14n0425_008:0059b15": "作子，賣眾好香，見佛入城心中大悅，貢上",
    "T14n0425_008:0059b16": "其佛木榓澡罐，手執美香殊異雜薰，隨尊",
    "T14n0425_008:0059b17": "侍衛，願一切眾生悉入道門，因是自致得成",
    "T14n0425_008:0059b18": "正覺度脫一切。「星宿王如來本宿命時，從施",
    "T14n0425_008:0059b19": "意佛初發道心，時在其國貧無所有，為人",
    "T14n0425_008:0059b20": "客作放牛使令，見佛欣然，以時節花貢上",
    "T14n0425_008:0059b21": "其佛，行菩薩道精進不懈，自致正覺度脫一",
    "T14n0425_008:0059b22": "切。「修藥如來本宿命時，從微妙香佛初發道",
    "T14n0425_008:0059b23": "心，時作御師見佛世尊，供順歸命無上大",
    "T14n0425_008:0059b24": "聖，以卑遜心與佛談言，以是之故除三界",
    "T14n0425_008:0059b25": "難，自致成佛一切蒙恩。「名稱英如來本宿命",
    "T14n0425_008:0059b26": "時，從燈電佛初發道心，見佛說法則以幢",
    "T14n0425_008:0059b27": "幡上其如來，即夜然燈夙夜勤修，自致成",
    "T14n0425_008:0059b28": "佛，度脫三界之難五趣之患，皆恃福慶靡不",
    "T14n0425_008:0059b29": "得安。「英妙如來本宿命時，從蓮華佛初發道",
    "T14n0425_008:0059c01": "心，其身爾時適行犁種，見佛歡喜捨犁牛",
    "T14n0425_008:0059c02": "去稽首佛足，以解脫華供養上佛，願使眾生",
    "T14n0425_008:0059c03": "犁道德田自致得佛，由是遵行四等四恩三",
    "T14n0425_008:0059c04": "脫六度，便成正覺度脫一切。「大光如來本宿",
    "T14n0425_008:0059c05": "命時，從大錠光佛初發道心，時在其國最",
    "T14n0425_008:0059c06": "為貧厄，入行曠野見佛僧眾，以錢上佛供養",
    "T14n0425_008:0059c07": "至尊，在曠野中燒香然燈，願三界眾生心",
    "T14n0425_008:0059c08": "空意淨由如曠野，三世普明無三毒冥，故",
    "T14n0425_008:0059c09": "自致得佛度脫一切。「解陰如來本宿命時，從",
    "T14n0425_008:0059c10": "梵音佛初發道心，時作皮師，貢上其佛妙好",
    "T14n0425_008:0059c11": "履屣，願使一切近致車乘，然後皆成五通",
    "T14n0425_008:0059c12": "之馳，由是功德自致成佛度脫一切。「照明如",
    "T14n0425_008:0059c13": "來本宿命時，從離慢意佛初發道心，時作轉",
    "T14n0425_008:0059c14": "輪聖王，以八萬四千行樹貢上施佛，使造",
    "T14n0425_008:0059c15": "精舍，經行其中精進不懈，自致成佛度脫一",
    "T14n0425_008:0059c16": "切。「日藏如來本宿命時，從無量成佛所初",
    "T14n0425_008:0059c17": "發道心，時為大姓梵志作子，以拘翼華貢上",
    "T14n0425_008:0059c18": "其佛，緣是之故自致正覺度脫一切。",
    "T14n0425_008:0059c19": "「月氏如來本宿命時，從名稱葉佛所初發",
    "T14n0425_008:0059c20": "道心，時為金師家作子，以好寶杖貢上其佛，",
    "T14n0425_008:0059c21": "由是之故，自致正覺度脫一切。「光曜如來本",
    "T14n0425_008:0059c22": "宿命時，從無量明佛初發道心，時生其國最",
    "T14n0425_008:0059c23": "為貧匱輩，負草行欲於市賣，見佛欣然無",
    "T14n0425_008:0059c24": "以貢上，以草奉佛，願使功德歸流十方，自",
    "T14n0425_008:0059c25": "致成佛度脫一切。「善照如來本宿命時，從悅",
    "T14n0425_008:0059c26": "意成佛所初發道心，時作園監見佛欣然，",
    "T14n0425_008:0059c27": "以思夷華貢上至尊，行菩薩法心自念言：『使",
    "T14n0425_008:0059c28": "諸眾生心軟如華。』因從精進自致成佛度脫",
    "T14n0425_008:0059c29": "一切。「無憂如來本宿命時，從離意稱佛所",
    "T14n0425_008:0060a01": "初發道心，時生尊者家為長者子，取最上",
    "T14n0425_008:0060a02": "華以散佛上，慕求大道無上正真，緣是之故",
    "T14n0425_008:0060a03": "自致正覺度脫一切。「威神如來本宿命時，從",
    "T14n0425_008:0060a04": "德鎧佛所初發道心，時作長者子，以明月珠",
    "T14n0425_008:0060a05": "及紅蓮華貢上其佛，精進不懈自致正覺，度",
    "T14n0425_008:0060a06": "脫三界五趣之患。「焰光如來本宿命時，從善",
    "T14n0425_008:0060a07": "見佛所初發道心，時作賈客數入大海，以",
    "T14n0425_008:0060a08": "赤栴檀好床臥具貢上其佛，因行菩薩道自",
    "T14n0425_008:0060a09": "致成佛，度脫三世生死之厄。「執華如來本",
    "T14n0425_008:0060a10": "宿命時，從悅意威佛所初發道心，生彼世",
    "T14n0425_008:0060a11": "時為長者子，以身好衣用乳浣之，燒好名香",
    "T14n0425_008:0060a12": "貢上其佛，欲令功德歸流十方一切蒙濟，緣",
    "T14n0425_008:0060a13": "是之故，自致正覺度脫一切。「勳光佛如來本",
    "T14n0425_008:0060a14": "宿命時，從不藏威佛所初發道心，時作凡",
    "T14n0425_008:0060a15": "人，見佛悅豫稽首歸命，則以明鏡眾珍琦寶",
    "T14n0425_008:0060a16": "貢上其佛，行菩薩法，緣是之故，自致正覺度",
    "T14n0425_008:0060a17": "脫一切。「現義如來本宿命時，從無量音佛所",
    "T14n0425_008:0060a18": "初發道心，往昔世時作轉輪聖王，見佛至尊",
    "T14n0425_008:0060a19": "無上大道，以若干挍珞重閣精舍貢上其",
    "T14n0425_008:0060a20": "佛，願使眾生德猶虛空，緣致正覺度脫一",
    "T14n0425_008:0060a21": "切。「錠曜如來本宿命時，從明娛樂佛所初",
    "T14n0425_008:0060a22": "發道心，在彼世時香家作子，採眾華香以上",
    "T14n0425_008:0060a23": "聖尊，伏心制意，與其家室六十億眷屬俱供",
    "T14n0425_008:0060a24": "養其佛，諮受道法行菩薩法，自致正覺度脫",
    "T14n0425_008:0060a25": "一切。「光威如來本宿命時，從普稱佛所初發",
    "T14n0425_008:0060a26": "道心，時作仙人居在山中，以好白氈布",
    "T14n0425_008:0060a27": "經行處貢上其佛，知之甚尊行菩薩法，自致",
    "T14n0425_008:0060a28": "正覺度脫一切。「醫氏如來本宿命時，從離種",
    "T14n0425_008:0060a29": "佛初發道心，時為醫家作子，以持丸藥眾",
    "T14n0425_008:0060b01": "香華物貢上其佛，願一切眾生除三毒病，緣",
    "T14n0425_008:0060b02": "是興意行菩薩法，自致正覺度脫一切。「善樂",
    "T14n0425_008:0060b03": "如來本宿命時，從其柔順佛初發道心，時",
    "T14n0425_008:0060b04": "為油家子，以油然燈貢上其佛，願令十方各",
    "T14n0425_008:0060b05": "蒙道明，緣是之故，自致正覺救濟一切。「興",
    "T14n0425_008:0060b06": "盛如來本宿命時，從廣普稱佛所初發道心，",
    "T14n0425_008:0060b07": "貢上其佛細好白[疊*毛]，布經行處勸助所施，因",
    "T14n0425_008:0060b08": "是興意奉菩薩行，愍念群生，自致正覺度脫",
    "T14n0425_008:0060b09": "一切。「醫所如來本宿命時，從離垢佛初發道",
    "T14n0425_008:0060b10": "心，生在醫家學醫弟子，見佛欣喜，貢上其",
    "T14n0425_008:0060b11": "佛若干丸藥，緣行開士自致正覺度脫一切。",
    "T14n0425_008:0060b12": "「頂髻施如來本宿命時，從普現佛初發道",
    "T14n0425_008:0060b13": "心，時作挍飾瓔珞家子，貢上其佛御乘將",
    "T14n0425_008:0060b14": "護及寶瓔珞，供養奉事，行菩薩法精進不懈，",
    "T14n0425_008:0060b15": "自致正覺度脫一切。「堅固如來本宿命時，從",
    "T14n0425_008:0060b16": "莫能勝佛初發道心，時作轉輪聖王，見佛世",
    "T14n0425_008:0060b17": "尊，八萬四千七寶床席坐具机筵貢上其佛，",
    "T14n0425_008:0060b18": "因興道意行菩薩法，自致正覺度脫一切。◎",
    "T14n0425_008:0060b19": "「◎首威如來本宿命時，從威王光佛所初發",
    "T14n0425_008:0060b20": "道心，曾為賈客入大海中，以明月珠貢上",
    "T14n0425_008:0060b21": "其佛，斯珠光明照四十里，緣是精進自致",
    "T14n0425_008:0060b22": "正覺無上大道度脫一切。「難勝如來本宿命",
    "T14n0425_008:0060b23": "時，從堅步越佛初發道心，時主載財見",
    "T14n0425_008:0060b24": "佛欣然，以楊柳枝貢上其佛洗口及齒，緣",
    "T14n0425_008:0060b25": "是淨行自致正覺度脫一切。「德幢如來本宿",
    "T14n0425_008:0060b26": "命時，從柔稱佛所初發道心，貢上其佛水",
    "T14n0425_008:0060b27": "器大釜，以用洗浴，身垢消除令體汗清淨，",
    "T14n0425_008:0060b28": "造立光明普行施德，自致正覺度脫一切。「閑",
    "T14n0425_008:0060c01": "靜如來本宿命時，從無上佛所初發道心，其",
    "T14n0425_008:0060c02": "人時作寶瓔珞師家子，莊嚴瓔珞貢上其",
    "T14n0425_008:0060c03": "佛，以紫金色履屣床香布施奉上，願一切眾",
    "T14n0425_008:0060c04": "生皆得定意，緣是之故自致正覺度脫一切。",
    "T14n0425_008:0060c05": "「堅重如來本宿命時，從大清悅佛發道心，",
    "T14n0425_008:0060c06": "供養其佛清白細[疊*毛]，溫其浴室洗浴聖眾",
    "T14n0425_008:0060c07": "及奉雜香，緣興道意行菩薩道，自致正覺",
    "T14n0425_008:0060c08": "救濟十方。「梵音如來本宿命時，從柔音佛所",
    "T14n0425_008:0060c09": "初發道心，時為國王監放牧羊，時梵音佛始",
    "T14n0425_008:0060c10": "成正覺在野澤中，見其如來心懷悅豫，分所",
    "T14n0425_008:0060c11": "服[麩夫+少]半奉如來，緣行菩薩無上大道精進不",
    "T14n0425_008:0060c12": "懈，自致正覺度脫一切。「堅強如來本宿命",
    "T14n0425_008:0060c13": "時，從無動步佛所，以手撮最雜寶珍琦供",
    "T14n0425_008:0060c14": "散其佛，作大導師家子因施發意，緣斯功德",
    "T14n0425_008:0060c15": "自致正覺度脫一切。「極上欣如來本宿命時，",
    "T14n0425_008:0060c16": "從無量清淨佛所初發道心，時為王太子，王",
    "T14n0425_008:0060c17": "名娛樂在沙竭國，佛成正覺振其光明普照",
    "T14n0425_008:0060c18": "十方，緣行菩薩自致正覺度脫一切。「興光如",
    "T14n0425_008:0060c19": "來本宿命時，從威首光佛初發道心，時作轉",
    "T14n0425_008:0060c20": "輪聖王，以好衣服琦珍異寶，貢上其佛福施",
    "T14n0425_008:0060c21": "一切，緣是精進自致正覺無上大道度脫一",
    "T14n0425_008:0060c22": "切。「大明山如來本宿命時，從往道佛所初發",
    "T14n0425_008:0060c23": "道心，以無憂華貢上其佛，積功累德每生自",
    "T14n0425_008:0060c24": "剋，以大慈悲愍念一切，自致正覺度脫一",
    "T14n0425_008:0060c25": "切。「金剛如來本宿命時，從堅固佛所，生",
    "T14n0425_008:0060c26": "忉利天作天帝釋，以天意華縵陀勒華，雨下",
    "T14n0425_008:0060c27": "紛紛貢散其佛，緣是行道自致正覺度脫一",
    "T14n0425_008:0060c28": "切。「憶識如來本宿命時，從愛解脫佛所初",
    "T14n0425_008:0061a01": "發道心，用紫金寶珠瓔珞蓋用貢上佛，供",
    "T14n0425_008:0061a02": "散佛身而發道意，自致正覺度脫一切。「無畏",
    "T14n0425_008:0061a03": "如來本宿命時，從不恐佛所初發道心，作性",
    "T14n0425_008:0061a04": "[怡台+龍]悷而喜戲笑，以作伎樂擊鼓歌歎供養樂",
    "T14n0425_008:0061a05": "佛，自致正覺度脫一切。「寶氏如來本宿命時，",
    "T14n0425_008:0061a06": "從無量音佛所初發道心，時作大臣，以好",
    "T14n0425_008:0061a07": "華香貢上其佛，緣行菩薩自致正覺度脫一",
    "T14n0425_008:0061a08": "切。「蓮華目如來本宿命時，從普觀佛所初發",
    "T14n0425_008:0061a09": "道心，以自己身所著寶帶床臥貢奉用上如",
    "T14n0425_008:0061a10": "來，欲令一切眾生功德，自致正覺度脫一切。",
    "T14n0425_008:0061a11": "「力將如來本宿命時，從大御佛所初發道心，",
    "T14n0425_008:0061a12": "時作醫王，持一阿摩勒果貢上其佛，緣其",
    "T14n0425_008:0061a13": "成行自致正覺度脫一切。「華光如來本宿命",
    "T14n0425_008:0061a14": "時，從一切威佛所初發道心，時作金師，以寶",
    "T14n0425_008:0061a15": "華飾貢上其佛，緣斯具行自致正覺度脫一",
    "T14n0425_008:0061a16": "切。「愛伏如來本宿命時，從誨供佛所初發道",
    "T14n0425_008:0061a17": "心，曾作博戲家子，以好香爐貢上其佛，緣",
    "T14n0425_008:0061a18": "斯積行自致正覺度脫一切。「大威如來本宿",
    "T14n0425_008:0061a19": "命時，從照曜首佛所初發道心，時作尊者子，",
    "T14n0425_008:0061a20": "以好衣服貢上其佛，緣斯積行自致正覺度",
    "T14n0425_008:0061a21": "脫一切。「梵氏如來本宿命時，從頒宣尊佛",
    "T14n0425_008:0061a22": "所初發道心，時作大官，令以石蜜甘蔗餳",
    "T14n0425_008:0061a23": "貢上其佛，緣斯積德自致正覺度脫一切。「無",
    "T14n0425_008:0061a24": "量曜如來本宿命時，從淨光明佛所初發道",
    "T14n0425_008:0061a25": "心，時為他賈作，以有好蓋貢上其佛，緣斯",
    "T14n0425_008:0061a26": "積德自致正覺度脫一切。「龍施如來本宿命",
    "T14n0425_008:0061a27": "時，從師子頻申佛所初發道心，時為髻華",
    "T14n0425_008:0061a28": "師家作子，以華寶器貢上其佛，緣斯積德自",
    "T14n0425_008:0061a29": "致正覺度脫一切。「堅步如來本宿命時，從離",
    "T14n0425_008:0061b01": "意勝佛所初發道心，時為珠師家生作子，",
    "T14n0425_008:0061b02": "以寶珠瓔珞床席坐具貢上其佛，緣斯積德",
    "T14n0425_008:0061b03": "自致正覺度脫一切。「不虛見如來本宿命時，",
    "T14n0425_008:0061b04": "從善見佛所初發道心，時家作醫師療生治",
    "T14n0425_008:0061b05": "病，以好雜藥貢上聖眾使治眾病，緣斯積德",
    "T14n0425_008:0061b06": "自致正覺度脫一切。「精進施如來本宿命時，",
    "T14n0425_008:0061b07": "從度無量佛所初發道心，時作轉輪聖王，興",
    "T14n0425_008:0061b08": "起精舍樓閣房室其數百千，以赤栴檀以為",
    "T14n0425_008:0061b09": "眾床布好坐具貢上其佛，緣斯積德自致正",
    "T14n0425_008:0061b10": "覺度脫一切。「賢力如來本宿命時，從名聞光",
    "T14n0425_008:0061b11": "佛所初發道心，時作凡人，以百味供貢進其",
    "T14n0425_008:0061b12": "佛及與聖眾，而常飯食十姟弟子，緣斯積德",
    "T14n0425_008:0061b13": "自致正覺度脫一切。「欣樂如來本宿命時，從",
    "T14n0425_008:0061b14": "弘稱佛所初發道心，時為豪貴長者梵志作",
    "T14n0425_008:0061b15": "子，以真珠挍飾妙好[弗*毛]及琦異扇貢上其",
    "T14n0425_008:0061b16": "佛，緣斯積德自致正覺度脫一切。「無退沒如",
    "T14n0425_008:0061b17": "來本宿命時，從寂根佛所初發道心，時作使",
    "T14n0425_008:0061b18": "者，以五比羅果貢上其佛，緣斯積德自致正",
    "T14n0425_008:0061b19": "覺度脫一切。「師子幢如來本宿命時，從清和",
    "T14n0425_008:0061b20": "音佛所初發道心，時作凡人將犁耕田，以一",
    "T14n0425_008:0061b21": "呵摩勒果貢上其佛，緣斯積德自致正覺度",
    "T14n0425_008:0061b22": "脫一切。「勝知如來本宿命時，從無能毀轉",
    "T14n0425_008:0061b23": "法輪佛所初發道心，時作履屣師，以呵梨",
    "T14n0425_008:0061b24": "勒果貢上其佛，緣斯積德自致正覺度脫一",
    "T14n0425_008:0061b25": "切。「法氏如來本宿命時，從無量響佛所初",
    "T14n0425_008:0061b26": "發道心，時作力士，求以好幢貢上其佛，緣",
    "T14n0425_008:0061b27": "斯積德自致正覺度脫一切。「喜王如來本宿",
    "T14n0425_008:0061b28": "命時，從降念佛所初發道心，時作香師，以",
    "T14n0425_008:0061b29": "好雜香貢上其佛，緣斯積德自致正覺度脫",
    "T14n0425_008:0061c01": "一切。「妙御如來本宿命時，從神足威佛所初",
    "T14n0425_008:0061c02": "發道心，時為幼童，以三品果貢上其佛，緣",
    "T14n0425_008:0061c03": "斯積德自致正覺度脫一切。「愛英如來本宿",
    "T14n0425_008:0061c04": "命時，從功勳王佛所初發道心，時為國王明",
    "T14n0425_008:0061c05": "智太子，以華貢佛，緣斯積德自致正覺度脫",
    "T14n0425_008:0061c06": "一切。「妙天如來本宿命時，從歎度無極佛所",
    "T14n0425_008:0061c07": "初發道心，時作賈客，貢上甘美蜜鉢，緣斯",
    "T14n0425_008:0061c08": "積德自致正覺度脫一切。「多勳如來本宿命",
    "T14n0425_008:0061c09": "時，從大力佛所初發道心，時為國貧人，貢",
    "T14n0425_008:0061c10": "上其佛一丈六尺經行之處，緣斯積德自致",
    "T14n0425_008:0061c11": "正覺度脫一切。",
    "T14n0425_008:0061c12": "「眾香手如來本宿命時，從曜妙淨佛所初發",
    "T14n0425_008:0061c13": "道心，時為賣香家子，因香水灑其世尊，經",
    "T14n0425_008:0061c14": "行之處，緣斯積德自致正覺度脫一切。「順觀",
    "T14n0425_008:0061c15": "如來本宿命時，從見無罣礙佛所初發道心，",
    "T14n0425_008:0061c16": "時在山居，以好繒[疊*毛]作挍飾蓋貢上其佛，",
    "T14n0425_008:0061c17": "緣斯積德自致正覺度脫一切。「雨音如來本",
    "T14n0425_008:0061c18": "宿命時，從師子步佛初發道心，時作陶師，",
    "T14n0425_008:0061c19": "而以澡罐貢上其佛，緣斯積德自致正覺度",
    "T14n0425_008:0061c20": "脫一切。「善思如來本宿命時，從普觀佛所初",
    "T14n0425_008:0061c21": "發道心，作採華家子，以一蓮華貢上其佛，",
    "T14n0425_008:0061c22": "緣斯積德自致正覺度脫一切。「快意如來本",
    "T14n0425_008:0061c23": "宿命時，從施超度佛所初發道心，時作尊者",
    "T14n0425_008:0061c24": "子，須曼華鬘貢上其佛，緣斯積德自致正",
    "T14n0425_008:0061c25": "覺度脫一切。「離垢如來本宿命時，從善見佛",
    "T14n0425_008:0061c26": "所初發道心，時夜臥精舍，貢上其佛拭手",
    "T14n0425_008:0061c27": "手巾，緣斯積德自致正覺度脫一切。「名聞如",
    "T14n0425_008:0061c28": "來本宿命時，染家作子，從善哉像佛所初發",
    "T14n0425_008:0061c29": "道心，盛阿醯勒取滿手華供散佛上，緣斯積",
    "T14n0425_008:0062a01": "德自致正覺度脫一切。「大稱如來本宿命時，",
    "T14n0425_008:0062a02": "從意稱佛所初發道心，時在其國最為窮匱，",
    "T14n0425_008:0062a03": "以拘須摩好柔妙華貢上其佛，緣斯積德自",
    "T14n0425_008:0062a04": "致正覺度脫一切。「明珠髻如來本宿命時，",
    "T14n0425_008:0062a05": "從寶淨佛所初發道心，時作幼童，以滿手",
    "T14n0425_008:0062a06": "雜香供散其佛，緣斯積德自致正覺度脫一",
    "T14n0425_008:0062a07": "切。「堅強如來本宿命時，從熾盛光佛所初發",
    "T14n0425_008:0062a08": "道心，時作天上神妙天子，以天好扇貢上其",
    "T14n0425_008:0062a09": "佛，緣斯積德自致正覺度脫一切。「師子步如",
    "T14n0425_008:0062a10": "來本宿命時，從度超越佛所初發道心，曾",
    "T14n0425_008:0062a11": "為蓋師，盛陽暑時貢上其佛蓋及履屣，緣斯",
    "T14n0425_008:0062a12": "積德自致正覺度脫一切。「神樹如來本宿命",
    "T14n0425_008:0062a13": "時，從寶淨佛所初發道心，時作牧羊人於",
    "T14n0425_008:0062a14": "野牧羊，在途路見佛欣然，即取樹皮貢上",
    "T14n0425_008:0062a15": "其佛，緣斯積德自致正覺度脫一切。「輒勝",
    "T14n0425_008:0062a16": "如來本宿命時，從決了覺佛所初發道心，曾",
    "T14n0425_008:0062a17": "作牧羊人，以取好鉢盛滿中乳貢上其佛，緣",
    "T14n0425_008:0062a18": "斯積德自致正覺度脫一切。「智積如來本宿",
    "T14n0425_008:0062a19": "命時，從慧英佛所初發道心，時作凡夫，布",
    "T14n0425_008:0062a20": "設法座一日供養佛比丘眾，緣斯積德自致",
    "T14n0425_008:0062a21": "正覺度脫一切。「善住如來本宿命時，從動覺",
    "T14n0425_008:0062a22": "佛所初發道心，曾為治皮家作子，貢上其佛",
    "T14n0425_008:0062a23": "滿一抱毛，緣斯積德自致正覺度脫一切。「虛",
    "T14n0425_008:0062a24": "空如來本宿命時，從行意佛所初發道心，時",
    "T14n0425_008:0062a25": "作客作人，以美水漿貢上其佛，斷所作務己",
    "T14n0425_008:0062a26": "所食具上佛供養，緣斯積德自致正覺度脫",
    "T14n0425_008:0062a27": "一切。「有承樂如來本宿命時，從善根佛所",
    "T14n0425_008:0062a28": "初發道心，貢上其佛施服上尊，下黑良衣",
    "T14n0425_008:0062a29": "不用細[疊*毛]，緣斯積德自致正覺度脫一切。",
    "T14n0425_008:0062b01": "「無量覺如來本宿命時，從威音佛所初發道",
    "T14n0425_008:0062b02": "心，在其方面貢上其佛所可坐樹，緣斯積",
    "T14n0425_008:0062b03": "德自致正覺度脫一切。「善顏如來本宿命時，",
    "T14n0425_008:0062b04": "從光音佛所初發道心，時採眾果以青蓮華",
    "T14n0425_008:0062b05": "五莖貢上其佛，緣斯積德自致正覺度脫一",
    "T14n0425_008:0062b06": "切。「聖慧如來本宿命時，從善住佛所初發道",
    "T14n0425_008:0062b07": "心，時作比丘處在閑居，淨除其佛所經行處，",
    "T14n0425_008:0062b08": "緣斯積德自致正覺度脫一切。「光明佛如來",
    "T14n0425_008:0062b09": "本宿命時，從無量威佛所初發道心，居在城",
    "T14n0425_008:0062b10": "市，直百千價坐具床褥貢上其佛，緣斯積",
    "T14n0425_008:0062b11": "德自致正覺度脫一切。「堅誓如來本宿命時，",
    "T14n0425_008:0062b12": "從緣思佛所初發道心，作華鬘師以華貢上",
    "T14n0425_008:0062b13": "其佛，緣斯積德自致正覺度脫一切。「吉祥如",
    "T14n0425_008:0062b14": "來本宿命時，從閑稱佛所初發道心，時負",
    "T14n0425_008:0062b15": "薪行道值風雨，因入精舍見佛弟子，以殊勝",
    "T14n0425_008:0062b16": "華貢上其佛，緣斯積德自致正覺度脫一切。",
    "T14n0425_008:0062b17": "「誠英如來本宿命時，從勳華如來初發道心，",
    "T14n0425_008:0062b18": "時適洗浴以已發心，貢上其佛好香手自施",
    "T14n0425_008:0062b19": "與，緣斯積德自致正覺度脫一切。「青蓮華如",
    "T14n0425_008:0062b20": "來本宿命時，從妙華光如來所初發道心，時",
    "T14n0425_008:0062b21": "生尊者家作子，聰明勇慧，以紅蓮華貢上其",
    "T14n0425_008:0062b22": "佛，緣斯積德自致正覺度脫一切。「鉤鏁如來",
    "T14n0425_008:0062b23": "本宿命時，從難勝佛所初發道心，時主香",
    "T14n0425_008:0062b24": "市眾事販賣，以赤栴檀塗佛經行地，緣斯積",
    "T14n0425_008:0062b25": "德自致正覺度脫一切。「安氏如來本宿命時，",
    "T14n0425_008:0062b26": "從軟嚮佛所初發道心，時國王遣行作使者，",
    "T14n0425_008:0062b27": "以三法衣與眾眷屬貢上其佛，緣斯積德自",
    "T14n0425_008:0062b28": "致正覺度脫一切。「慧業如來本宿命時，從善",
    "T14n0425_008:0062b29": "見佛所初發道心，與大眾俱以大幢蓋，和",
    "T14n0425_008:0062c01": "心同意貢上其佛，緣斯積德自致正覺度脫",
    "T14n0425_008:0062c02": "一切。」爾時，世尊粗舉千佛都較本末，使諸",
    "T14n0425_008:0062c03": "一切大會集眾，知其至要欲歎其德，因而",
    "T14n0425_008:0062c04": "頌曰：",
    "T14n0425_008:0062c05": "「在諸佛所建立福祚，",
    "T14n0425_008:0062c06": "　所修行功少不足言，",
    "T14n0425_008:0062c07": "　而獲報應果實如是，",
    "T14n0425_008:0062c08": "　何所明知不發道心？",
    "T14n0425_008:0062c09": "　虛空尚可盡度其際，",
    "T14n0425_008:0062c10": "　其大海水亦可計量，",
    "T14n0425_008:0062c11": "　少少信喜樂向佛所，",
    "T14n0425_008:0062c12": "　其德之報無能限量。",
    "T14n0425_008:0062c13": "　不墮八難不值蔽礙，",
    "T14n0425_008:0062c14": "　緣斯乃致無為安樂，",
    "T14n0425_008:0062c15": "　是故遇佛最勝福田，",
    "T14n0425_008:0062c16": "　恭恪奉事行無放逸。",
    "T14n0425_008:0062c17": "　今我現在若滅度後，",
    "T14n0425_008:0062c18": "　取佛舍利猶如芥子，",
    "T14n0425_008:0062c19": "　信尊懷喜若供奉者，",
    "T14n0425_008:0062c20": "　其福無底德不可思。",
    "T14n0425_008:0062c21": "　虛空之界及眾生界，",
    "T14n0425_008:0062c22": "　發一切智心施佛德，",
    "T14n0425_008:0062c23": "　有斯四法誰敢底邊，",
    "T14n0425_008:0062c24": "　唯佛獨智無能盡限。",
    "T14n0425_008:0062c25": "　猶如貧匱虛乏窮厄，",
    "T14n0425_008:0062c26": "　喜得大藏周四十里，",
    "T14n0425_008:0062c27": "　若發道心其德如是。",
    "T14n0425_008:0062c28": "　所住救濟一切眾生，",
    "T14n0425_008:0062c29": "　其十力尊以八娛樂，",
    "T14n0425_008:0063a01": "　斯以恩加五百佛護。",
    "T14n0425_008:0063a02": "　曾見八萬上首諸佛，",
    "T14n0425_008:0063a03": "　佛以頒宣四可悅義，",
    "T14n0425_008:0063a04": "　曉了分別八十四義，",
    "T14n0425_008:0063a05": "　乃至六萬諸法之門。",
    "T14n0425_008:0063a06": "　敷演七十六慧道地，",
    "T14n0425_008:0063a07": "　佛以解暢十八諸行，",
    "T14n0425_008:0063a08": "　其十吉祥意五方便，",
    "T14n0425_008:0063a09": "　斯十行本變百一億。",
    "T14n0425_008:0063a10": "　諸緣覺等所不能逮，",
    "T14n0425_008:0063a11": "　何況倚音眾聲聞黨？",
    "T14n0425_008:0063a12": "　其餘諸相眾好八十，",
    "T14n0425_008:0063a13": "　諸佛威儀功勳所達，",
    "T14n0425_008:0063a14": "　不可窮極無以為喻，",
    "T14n0425_008:0063a15": "　是故名佛不可思議。",
    "T14n0425_008:0063a16": "　若有發心最尊佛道，",
    "T14n0425_008:0063a17": "　雖處世間永安之業，",
    "T14n0425_008:0063a18": "　既遊方俗為大財富，",
    "T14n0425_008:0063a19": "　所至無倚無所繫屬。",
    "T14n0425_008:0063a20": "　降伏眾魔逮得甘露，",
    "T14n0425_008:0063a21": "　以七寶業濟飽眾厄，",
    "T14n0425_008:0063a22": "　願在世間必過度俗，",
    "T14n0425_008:0063a23": "　猶如大雨普潤天下。",
    "T14n0425_008:0063a24": "　雖復遭苦無數百千，",
    "T14n0425_008:0063a25": "　不久當成功勳威德。",
    "T14n0425_008:0063a26": "　一切世間皆歸斯無，",
    "T14n0425_008:0063a27": "　是以行道勿以為勞，",
    "T14n0425_008:0063a28": "　皆能含忍眾苦之患。",
    "T14n0425_008:0063a29": "　若以罪報墮於惡趣，",
    "T14n0425_008:0063b01": "　承功勳德必生天上，",
    "T14n0425_008:0063b02": "　何所明智與愚諍訟？",
    "T14n0425_008:0063b03": "　無明迷惑智慧志安，",
    "T14n0425_008:0063b04": "　智致道果癡不覺之，",
    "T14n0425_008:0063b05": "　是故行道悉以忍之。",
    "T14n0425_008:0063b06": "　愚喜諍亂智無所訟，",
    "T14n0425_008:0063b07": "　由斯棄捐眾不應業，",
    "T14n0425_008:0063b08": "　修其精修智明之行，",
    "T14n0425_008:0063b09": "　以能捨斯不倚利養。",
    "T14n0425_008:0063b10": "　常當勤修奉此三昧，",
    "T14n0425_008:0063b11": "　一一思念諸佛道德，",
    "T14n0425_008:0063b12": "　忍無央數億姟劫難，",
    "T14n0425_008:0063b13": "　佛之功勳不可思議。",
    "T14n0425_008:0063b14": "　雖更眾苦固習道慧，",
    "T14n0425_008:0063b15": "　以忍為鎧及行定意，",
    "T14n0425_008:0063b16": "　立精進幢樂種禁戒，",
    "T14n0425_008:0063b17": "　智慧為藥力無等倫。",
    "T14n0425_008:0063b18": "　降伏眾魔逮甘露果，",
    "T14n0425_008:0063b19": "　慈氏徒黨奉行道友，",
    "T14n0425_008:0063b20": "　勸度無極無所毀壞，",
    "T14n0425_008:0063b21": "　行空室宅惔怕為食，",
    "T14n0425_008:0063b22": "　所習行業一切智德，",
    "T14n0425_008:0063b23": "　是故常志無放逸行。",
    "T14n0425_008:0063b24": "　決解奉訓如上所教，",
    "T14n0425_008:0063b25": "　猶如鴈鳴毀散雲雨，",
    "T14n0425_008:0063b26": "　當得普智勢不得久。」",
    "T14n0425_008:0063b27": "歎古品第二十三",
    "T14n0425_008:0063b28": "於時，佛復告喜王菩薩：「乃往過去久遠世時，",
    "T14n0425_008:0063b29": "有佛號無量精進如來、至真、等正覺、明行成為、",
    "T14n0425_008:0063c01": "善逝、世間解、無上士、道法御、天人師，號佛世",
    "T14n0425_008:0063c02": "尊，為百千億諸弟子眾天龍鬼神，說是定",
    "T14n0425_008:0063c03": "意。「時有國王王名德華，聞佛所說是定意",
    "T14n0425_008:0063c04": "義，告其八萬四千諸后婇女及其千子：『是深",
    "T14n0425_008:0063c05": "要定難可分別，斯義所趣甚多巍巍，而不",
    "T14n0425_008:0063c06": "可逮既不可了。雖不能行當求開解，唯口誓",
    "T14n0425_008:0063c07": "願心思本行當勸斯定，佛之所演甚快無量，",
    "T14n0425_008:0063c08": "一切等心咸共勸助。世尊所講甚善！甚善！』",
    "T14n0425_008:0063c09": "以是勸助超八十劫生死之難，在於居家逮",
    "T14n0425_008:0063c10": "得總持，名曰事業。無復疑結，皆共篤信如佛",
    "T14n0425_008:0063c11": "所說，以斯德本值見三姟諸佛世尊，皆從諸",
    "T14n0425_008:0063c12": "佛逮此三昧，不墮惡趣勤苦之路三惱之患，",
    "T14n0425_008:0063c13": "不遭八難無閑之厄。因是行業逮成無上正",
    "T14n0425_008:0063c14": "真之道為最正覺，方當成佛道度脫十方莫",
    "T14n0425_008:0063c15": "不蒙濟。於喜王意所趣云何？爾時，德華王豈",
    "T14n0425_008:0063c16": "異人乎？莫造斯觀。所以者何？見今現在無",
    "T14n0425_008:0063c17": "量光如來是也；其王千子，今賢劫中千佛興",
    "T14n0425_008:0063c18": "者是也；勸助斯定神足威德巍巍如是，何況",
    "T14n0425_008:0063c19": "諷誦奉行習持如上法教？」佛復告喜王菩薩：",
    "T14n0425_008:0063c20": "「乃往過去無央數劫，時有佛號樂無量施，與",
    "T14n0425_008:0063c21": "十姟眾眷屬，圍遶而為說法。其紫金光在",
    "T14n0425_008:0063c22": "所照曜，斯光所照入赤栴檀，木榓美香展",
    "T14n0425_008:0063c23": "轉相勳普周十方，因己精勤慈愍一切，奉清",
    "T14n0425_008:0063c24": "白行致是功報。「時轉輪王名曰擇明，以是",
    "T14n0425_008:0063c25": "比像供養之具，奉行平等正覺，普悉并周",
    "T14n0425_008:0063c26": "一切聖眾，一一精舍皆與給使。彼亦咸聞是",
    "T14n0425_008:0063c27": "三昧定意，因行斯業并悉普周，一切正法",
    "T14n0425_008:0063c28": "佛所宣布，亦共一心咨受要義。「時佛侍者名",
    "T14n0425_008:0063c29": "曰無損智，博聞最上不失佛意，隨時之宜不",
    "T14n0425_008:0064a01": "違繩墨。其佛應時告彼侍者：『佛曉了解是三",
    "T14n0425_008:0064a02": "昧定，如吾本學此三昧法不可居家，能分別",
    "T14n0425_008:0064a03": "暢斯義甚遠。』時轉輪王聞此至教，心自念言：",
    "T14n0425_008:0064a04": "『在國穢濁出乃清淨，寧可棄國除去鬚髮捨",
    "T14n0425_008:0064a05": "家捐業，服著袈裟行作沙門，釋濁就清乃應",
    "T14n0425_008:0064a06": "佛教。』輒如所計棄國捨城不貪四方，除去",
    "T14n0425_008:0064a07": "鬚髮被法袈裟行作沙門，及與千子八萬大",
    "T14n0425_008:0064a08": "臣八萬四千諸后婇女，皆從出家悉作沙門，",
    "T14n0425_008:0064a09": "咸往詣佛稽首足下，長跪叉手，諮問世尊此",
    "T14n0425_008:0064a10": "三昧定。「時佛知心性，以是三昧具足七日",
    "T14n0425_008:0064a11": "廣為解說。斯等聞之展轉相謂：『是三昧法甚",
    "T14n0425_008:0064a12": "難見聞，我等寧可好諦書寫此三昧定，持諷",
    "T14n0425_008:0064a13": "誦學為人具說。』咸共書寫供養奉事，各執經",
    "T14n0425_008:0064a14": "卷少能諷誦，壽終之後皆共和同，見六十姟",
    "T14n0425_008:0064a15": "諸佛正覺，各諸佛所聞是三昧，皆棄捐家",
    "T14n0425_008:0064a16": "出作沙門普得斯定。以是德本悉當得佛，如",
    "T14n0425_008:0064a17": "本所誓不違正願。」佛言：「喜王！欲知爾時普",
    "T14n0425_008:0064a18": "廣意轉輪聖王，則定光如來是也；其佛侍者，",
    "T14n0425_008:0064a19": "名曰無損智比丘者，維衛佛是也；其王千子，",
    "T14n0425_008:0064a20": "是賢劫中過千佛已，六十五劫當斷無佛，然",
    "T14n0425_008:0064a21": "後有劫號大名稱，皆同斯劫成最正覺。其",
    "T14n0425_008:0064a22": "彼世時八萬大臣，在大名稱劫而復學道，過",
    "T14n0425_008:0064a23": "是劫已中間斷絕，竟八十劫都無佛興，然後",
    "T14n0425_008:0064a24": "有劫名喻星宿，其八萬大臣於斯劫中成最",
    "T14n0425_008:0064a25": "正覺。過星宿劫中間斷絕，竟三百劫中久",
    "T14n0425_008:0064a26": "無佛興，然後有劫名重清淨。此轉輪聖王",
    "T14n0425_008:0064a27": "后妃婇女八萬四千，當於其劫成最正覺",
    "T14n0425_008:0064a28": "各各異號。」佛言：「喜王！斯三昧定果報無極",
    "T14n0425_008:0064a29": "巍巍如是。是故，喜王！今佛囑累一切菩薩，",
    "T14n0425_008:0064b01": "若有菩薩志性仁和，心無所慕不貪身命，唯",
    "T14n0425_008:0064b02": "念當求是三昧定。若有菩薩，至欲速成無上",
    "T14n0425_008:0064b03": "正真之道為最正覺，當勤精進學斯三昧定",
    "T14n0425_008:0064b04": "意，受持諷誦一心奉行，為他人說廣解其義。」",
    "T14n0425_008:0064b05": "佛於是頌曰：",
    "T14n0425_008:0064b06": "「欲志求道義，　　逮得佛正覺，",
    "T14n0425_008:0064b07": "　當慕勤學此，　　天中天尊業；",
    "T14n0425_008:0064b08": "　其餘諸學業，　　無有如斯利，",
    "T14n0425_008:0064b09": "　唯當立正住，　　修正誠道行。",
    "T14n0425_008:0064b10": "　若信樂此德，　　所生處不變，",
    "T14n0425_008:0064b11": "　所誓願若斯，　　得其福報應，",
    "T14n0425_008:0064b12": "　是故奉和心，　　不懷諛諂意，",
    "T14n0425_008:0064b13": "　勤修專精行，　　如中所言教。",
    "T14n0425_008:0064b14": "　佛所諮嗟斯諸勝，　　若有欲覩此神聖，",
    "T14n0425_008:0064b15": "　廣欲布教法之訓，　　當習斯教如前行。",
    "T14n0425_008:0064b16": "　若能勸助德具足，　　若復執持諷誦讀，",
    "T14n0425_008:0064b17": "　眾生不能盡思際，　　何況聞之能奉行？",
    "T14n0425_008:0064b18": "　有分別說化他意，　　御行晃曜所志道，",
    "T14n0425_008:0064b19": "　逮致相好諸佛法，　　則當逮得是三昧。",
    "T14n0425_008:0064b20": "　消除罪釁因降魔，　　消滅諸見愛盡然，",
    "T14n0425_008:0064b21": "　娛樂清淨諸佛土，　　行斯三昧不難致，",
    "T14n0425_008:0064b22": "　輒獲解脫成具光，　　總持一切所治業，",
    "T14n0425_008:0064b23": "　則成所願逮正覺，　　住斯定意皆報辦。",
    "T14n0425_008:0064b24": "　佛已嘆此說其教，　　汝等造行是餘法，",
    "T14n0425_008:0064b25": "　來世之時勿懷恨，　　言我違失一切智。",
    "T14n0425_008:0064b26": "　今所諮嗟度無極，　　若有慕求慧印道，",
    "T14n0425_008:0064b27": "　若遇不能行斯義，　　倚著身者無聖明。",
    "T14n0425_008:0064b28": "　將來末俗返義人，　　消滅諸法長惡趣，",
    "T14n0425_008:0064b29": "　大智之士以用憂，　　常畏眾塵無放逸。」",
    "T14n0425_008:0064c01": "佛復告喜王：「若有菩薩，千劫之中奉六度無",
    "T14n0425_008:0064c02": "極捨權方便，不如一時聞是三昧正定以",
    "T14n0425_008:0064c03": "用勸助。昔古已來所立福慶，比斯經典所",
    "T14n0425_008:0064c04": "建功祚，百倍千倍萬倍巨億萬倍無以為喻。",
    "T14n0425_008:0064c05": "所以者何？斯經至要，去來今佛之所由生，",
    "T14n0425_008:0064c06": "大目、阿彌陀、阿閦如來，賢劫千佛三世無限，",
    "T14n0425_008:0064c07": "皆由是定自致成佛。猶如虛空含受一切萬",
    "T14n0425_008:0064c08": "種所有十方三界有無諸形，斯定如是，無上",
    "T14n0425_008:0064c09": "正真含苞大道，開化黎庶皆入法身。」佛說",
    "T14n0425_008:0064c10": "是經時，不可計菩薩聞之亘然，皆得立不",
    "T14n0425_008:0064c11": "退轉地，無央數人悉發無上正真道意，十方",
    "T14n0425_008:0064c12": "會者皆咸蒙恩，八十億載諸天人民遠塵離",
    "T14n0425_008:0064c13": "垢諸法眼生。是諸天人聞佛所說，善心生",
    "T14n0425_008:0064c14": "焉道意明矣，散華周遍三千大千世界以覆",
    "T14n0425_008:0064c15": "佛上。此三千世界六反震動，天住虛空鼓百",
    "T14n0425_008:0064c16": "千伎，以娛樂佛及諸大眾。喜王菩薩等三十",
    "T14n0425_008:0064c17": "億人，普皆一時得是三昧。時天帝釋前白",
    "T14n0425_008:0064c18": "佛言：「快哉法化，其義至深妙哉難及，從古至",
    "T14n0425_008:0064c19": "今未曾見聞如是真義，諸度無極種種別異，",
    "T14n0425_008:0064c20": "品品所宣靡不盡暢，內外表裏法教所開，三",
    "T14n0425_008:0064c21": "毒五陰十二牽連，四大六衰諸蔽睡眠靡不",
    "T14n0425_008:0064c22": "忽除，宣示四等四恩六度無極，空無相願",
    "T14n0425_008:0064c23": "大慈大哀，善權方便敷演道化，以消眾生八",
    "T14n0425_008:0064c24": "萬四千眾結塵勞，尋輒滅除四魔為伏，真道",
    "T14n0425_008:0064c25": "法藥療三界病，三達之船載度十方，去來今",
    "T14n0425_008:0064c26": "佛之所由生，歎諸過去無央數佛。始元諸",
    "T14n0425_008:0064c27": "尊發意以來，積行至真自致成佛，化諸當",
    "T14n0425_008:0064c28": "來菩薩所行，千佛本末發意成佛，國土父母",
    "T14n0425_008:0064c29": "諸子、侍者左右上首、眾所學教弟子，吾等聞",
    "T14n0425_008:0065a01": "之如冥覩明。若有學是賢劫三昧經典之要，",
    "T14n0425_008:0065a02": "吾與官屬往營護之，當令心安意定不忘，在",
    "T14n0425_008:0065a03": "其左右而宿衛之，勅眾邪鬼自然消除，令諸",
    "T14n0425_008:0065a04": "學士恣意精修長得安隱。」佛言：「善哉！天帝！",
    "T14n0425_008:0065a05": "吾代爾喜，乃欲助衛無上大道，去來今佛之",
    "T14n0425_008:0065a06": "所由生，除權方便六度無極三十七品，一切",
    "T14n0425_008:0065a07": "諸法所不能逮，其學斯法超越生死疾成正",
    "T14n0425_008:0065a08": "覺。」爾時，四天王前白佛言：「我等，世尊！放捨天",
    "T14n0425_008:0065a09": "上自然之樂，往詣法師而擁護之，百由旬外",
    "T14n0425_008:0065a10": "令無伺求得其便者，使護法師廣布道化，古",
    "T14n0425_008:0065a11": "大聖教永得久存，令賢劫中千佛本末周流",
    "T14n0425_008:0065a12": "十方。諸當來學聞之慕及從是得成，使此三",
    "T14n0425_008:0065a13": "昧而不斷絕，興隆三寶一切蒙濟。」",
    "T14n0425_008:0065a14": "囑累品第二十四",
    "T14n0425_008:0065a15": "爾時，世尊告賢者阿難：「受斯本法古今諸佛",
    "T14n0425_008:0065a16": "之所由生也，人命難得，經道難值，佛世難",
    "T14n0425_008:0065a17": "遇。所以知難，千佛過已，六十五劫世無有佛，",
    "T14n0425_008:0065a18": "中間曠絕；過大稱劫，八十劫中亦復無佛；",
    "T14n0425_008:0065a19": "過星宿劫，經三百劫，玄斷法教佛不復興，",
    "T14n0425_008:0065a20": "至淨光劫乃當有佛。是故知之，佛世難值世",
    "T14n0425_008:0065a21": "人可傷，投在盲冥不識道教，流墮生死輪轉",
    "T14n0425_008:0065a22": "無際；若在地獄燒炙毒痛，不可復計億載年",
    "T14n0425_008:0065a23": "歲；餓鬼飢渴窮乏甚困，生死不得苦惱燋",
    "T14n0425_008:0065a24": "然，不可計數脫出無期；畜生禽獸轉相食噉，",
    "T14n0425_008:0065a25": "受斯毒害動有劫數。從冥入冥從苦入苦，出",
    "T14n0425_008:0065a26": "於地獄復入餓鬼，出於餓鬼復入畜生，地蟲",
    "T14n0425_008:0065a27": "屎蟲草蟲螟蟲，一一說之不可終極，痛不",
    "T14n0425_008:0065a28": "可言甚可憐傷。「佛出世間皆為斯類，開示語",
    "T14n0425_008:0065a29": "之不肯信受，放心蕩逸如盲投冥，如狂溺",
    "T14n0425_008:0065b01": "水，猶迷趣谷不見眾難。佛以大慈顯揚",
    "T14n0425_008:0065b02": "大道，頒宣諸度八萬四千，以無量法以化眾",
    "T14n0425_008:0065b03": "生，八萬四千眾結之患、四魔之難，皆為降",
    "T14n0425_008:0065b04": "伏，不計吾我，使發無上正真道意行菩薩法，",
    "T14n0425_008:0065b05": "濟生死苦無三惡趣，自度脫彼無三界患。「然",
    "T14n0425_008:0065b06": "後來世諸學四輩，聞菩薩法知之為快，不能",
    "T14n0425_008:0065b07": "諷誦抱著心懷，喜雜句說，不志深妙空法",
    "T14n0425_008:0065b08": "之義，聞至深慧亘然無際。又興所習以為",
    "T14n0425_008:0065b09": "第一，有聞大道謂不緒聽，欲得易解說其",
    "T14n0425_008:0065b10": "罪福，攀緣稱說倚俗神仙世典雜言，謂之至",
    "T14n0425_008:0065b11": "妙咸共學聽，歡喜無量以自忻慶，荷宿功福",
    "T14n0425_008:0065b12": "聞講深法反復解義，名言復重而不可知，",
    "T14n0425_008:0065b13": "便睡眠寐或臥不聽，正法滅盡皆由是矣。」",
    "T14n0425_008:0065b14": "佛言：「我往過去無數劫時，喜雜句說妄想",
    "T14n0425_008:0065b15": "倚住，六度無極不能自達通致大道，至定光",
    "T14n0425_008:0065b16": "佛乃了亘然，捨眾妄想心無所著，乃能逮",
    "T14n0425_008:0065b17": "得無所從生法忍，為定光佛所見授決。解三",
    "T14n0425_008:0065b18": "世空，以無礙法，尋覩於今五濁之世，多逆",
    "T14n0425_008:0065b19": "少順罪不可計，在於末世示現佛身，度餘濁",
    "T14n0425_008:0065b20": "俗使行道法，濟三界難悉令永安。」佛告阿難：",
    "T14n0425_008:0065b21": "「受是過去諸佛學業，當來現在諸度無極八",
    "T14n0425_008:0065b22": "千四百變為八萬四千，及其賢劫千佛本末",
    "T14n0425_008:0065b23": "宿命所行，從初發心至成佛道，國土壽命父",
    "T14n0425_008:0065b24": "母妻子，上尊弟子得度人數，所當開化。猶如",
    "T14n0425_008:0065b25": "種樹下子在土，視不可知人不見之。又本其",
    "T14n0425_008:0065b26": "子稍稍生長，因成大樹甚高巍巍，然後大樹",
    "T14n0425_008:0065b27": "廣有所覆，枝葉華實多所饒益遠近眾人。菩",
    "T14n0425_008:0065b28": "薩如是，從初發心已來，種少少福積功累",
    "T14n0425_008:0065b29": "德，遂至無限諸度無極，自致成佛度脫一切。",
    "T14n0425_008:0065c01": "「賢者阿難！受持諷誦為他人說，將來菩薩所",
    "T14n0425_008:0065c02": "當奉行，若於千劫行六度無極無善權方便，",
    "T14n0425_008:0065c03": "不如聞是經典之要福多於彼，何況至心受",
    "T14n0425_008:0065c04": "持諷誦？宣示同學四輩一心奉行，福不可喻，",
    "T14n0425_008:0065c05": "慇懃書寫勿失一字。所以者何？去來今佛之",
    "T14n0425_008:0065c06": "所由生，宣示同學普流十方，一切蒙慈乃報",
    "T14n0425_008:0065c07": "佛恩。」阿難白佛：「唯奉當受宣布示語一切。",
    "T14n0425_008:0065c08": "此名何經？以何奉持？」佛告阿難：「是名『賢劫",
    "T14n0425_008:0065c09": "三昧千佛本末決諸法本三昧正定』，當受奉",
    "T14n0425_008:0065c10": "行，宣布八極上下無極。」佛說如是，喜王菩",
    "T14n0425_008:0065c11": "薩、一切開士、諸聲聞等，天、龍、鬼神、阿須倫、世",
    "T14n0425_008:0065c12": "間人民，聞佛所說莫不歡喜，作禮而去。",
    "T14n0425_008:0065c13": "賢劫經卷第八"
}