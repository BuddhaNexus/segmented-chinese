{
    "T24n1450_009:0142b16": "根本說一切有部毘奈耶破僧事",
    "T24n1450_009:0142b17": "卷第九",
    "T24n1450_009:0142b19": "大唐三藏法師義淨奉 制譯",
    "T24n1450_009:0142b20": "[0142b20] 「爾時憍薩羅勝軍大王，聞喬答摩沙門遊憍",
    "T24n1450_009:0142b21": "薩羅國，到室羅筏城住誓多林給孤獨園，彼",
    "T24n1450_009:0142b22": "世尊喬答摩沙門說云：『我得阿耨多羅三藐",
    "T24n1450_009:0142b23": "三菩提。』勝軍大王聞此語已，往世尊所在佛",
    "T24n1450_009:0142b24": "前立，慰問世尊在一面坐：『我聞世尊得阿耨",
    "T24n1450_009:0142b25": "多羅三藐三菩提，有人作如是說：「喬答摩得",
    "T24n1450_009:0142b26": "阿耨多羅三藐三菩提。」彼人豈不謗世尊耶？",
    "T24n1450_009:0142b27": "妄說能證，為實得耶？為正法說，為復隨順法",
    "T24n1450_009:0142b28": "說？若彼人眾說如是言：「世尊得如是阿耨多",
    "T24n1450_009:0142b29": "羅三藐三菩提。」若復有擊難破，豈非恥辱。』",
    "T24n1450_009:0142c01": "世尊告曰：『若有說我得阿耨多羅三藐三菩",
    "T24n1450_009:0142c02": "提，此語非證。我實證得阿耨多羅三藐三菩",
    "T24n1450_009:0142c03": "提，若有論難，誹謗不成。何以故？大王！我證得",
    "T24n1450_009:0142c04": "阿耨多羅三藐三菩提。』勝軍王答曰：『喬答摩",
    "T24n1450_009:0142c05": "所說：「我實得阿耨多羅三藐三菩提。」我今不",
    "T24n1450_009:0142c06": "信。所以者何？喬答摩！所是耆老外道，所謂",
    "T24n1450_009:0142c07": "晡剌拏、末羯利、珊逝移、&#x811A;拘陀、昵揭爛陀等六",
    "T24n1450_009:0142c08": "師，由云不證得阿耨多羅三藐三菩提，何況",
    "T24n1450_009:0142c09": "喬答摩沙門小年近始出家，如何證得阿耨",
    "T24n1450_009:0142c10": "多羅三藐三菩提，何人肯信？』佛告大王：『有四",
    "T24n1450_009:0142c11": "種小並不應欺。何等為四？一者小剎帝利、",
    "T24n1450_009:0142c12": "二者小毒蛇、三者小火、四者年小出家。此等",
    "T24n1450_009:0142c13": "不可輕欺。所以者何？小出家者得阿羅漢有",
    "T24n1450_009:0142c14": "大威德。』爾時世尊即說頌曰：",
    "T24n1450_009:0142c15": "「『剎利具足丈夫相，  父母名稱皆清淨；",
    "T24n1450_009:0142c16": "  見小奉敬勿輕慢，  智者如是不應欺。",
    "T24n1450_009:0142c17": "  大王應當知，  小者不可篾，",
    "T24n1450_009:0142c18": "  後若紹王位，  必能相躓害；",
    "T24n1450_009:0142c19": "  恐後懷怨嫉，  是故應恭敬，",
    "T24n1450_009:0142c20": "  欲得全身命，  及後利益者，",
    "T24n1450_009:0142c21": "  當須隨彼意，  奉敬不應輕。",
    "T24n1450_009:0142c22": "  或村或野田，  若見小毒蛇，",
    "T24n1450_009:0142c23": "  不可謂其小，  智者懷輕惱；",
    "T24n1450_009:0142c24": "  其蛇為食故，  處處而求覓，",
    "T24n1450_009:0142c25": "  後若得其便，  必令人損害；",
    "T24n1450_009:0142c26": "  若欲全身命，  及後利益者，",
    "T24n1450_009:0142c27": "  當須遠離彼，  是故不應輕。",
    "T24n1450_009:0142c28": "  微火廣能焚，  燒過背皆黑，",
    "T24n1450_009:0142c29": "  彼小不應篾，  智者勿懷輕；",
    "T24n1450_009:0143a01": "  小火雖未多，  薪多火自廣，",
    "T24n1450_009:0143a02": "  炎盛損一切，  城邑及村坊；",
    "T24n1450_009:0143a03": "  若欲全身命，  及後利益者，",
    "T24n1450_009:0143a04": "  當須速遠離，  是故不應輕。",
    "T24n1450_009:0143a05": "  假使彼盛火，  燒城及村落，",
    "T24n1450_009:0143a06": "  雖焚一切苗，  經宿還復生；",
    "T24n1450_009:0143a07": "  若輕具戒者，  還燒自善業，",
    "T24n1450_009:0143a08": "  子孫及財物，  一時俱散失。",
    "T24n1450_009:0143a09": "  由如多羅樹，  截苗不復生，",
    "T24n1450_009:0143a10": "  若輕苾芻者，  不久如多羅；",
    "T24n1450_009:0143a11": "  若欲全身命，  及後利益者，",
    "T24n1450_009:0143a12": "  當須常遠離，  是故不應輕。",
    "T24n1450_009:0143a13": "  剎利具諸相，  毒蛇并小火，",
    "T24n1450_009:0143a14": "  苾芻具足戒，  智者不應輕；",
    "T24n1450_009:0143a15": "  若欲全身命，  及後利益者，",
    "T24n1450_009:0143a16": "  當須常遠離，  是故不應欺。』",
    "T24n1450_009:0143a17": "[0143a17] 「爾時憍薩羅主勝軍王等，聞此頌已心生歡",
    "T24n1450_009:0143a18": "喜，即從座起禮佛而去。",
    "T24n1450_009:0143a19": "[0143a19] 「佛在室羅筏城逝多林給孤獨園，與大苾芻",
    "T24n1450_009:0143a20": "眾俱。爾時憍薩羅國勝軍大王遣使持書向",
    "T24n1450_009:0143a21": "劫比羅城，與淨飯王書曰：『王應欣慶，王之太",
    "T24n1450_009:0143a22": "子得成正覺，獲甘露法。以微妙義普施群生，",
    "T24n1450_009:0143a23": "皆得充足，深助歡喜。』時淨飯王得書讀已，情",
    "T24n1450_009:0143a24": "甚欣悅，以手掌頰默然而住，面有憂色。時王",
    "T24n1450_009:0143a25": "大臣名烏陀夷，見王愁惱仰白王言：『大王！",
    "T24n1450_009:0143a26": "何故以手掌頰心生憂惱默然而住？』告鄔陀",
    "T24n1450_009:0143a27": "夷曰：『我今云何得不憂惱？一切義成太子修",
    "T24n1450_009:0143a28": "苦行時，我令使問，彼持消息，還報於我住止",
    "T24n1450_009:0143a29": "之處。今者遣使，竟無一人報我消息。』時鄔陀",
    "T24n1450_009:0143b01": "夷尋白王曰：『我請往彼看問太子，知其消息",
    "T24n1450_009:0143b02": "&#x5374;來報王。』時淨飯王&#x5374;報鄔陀夷曰：『彼遣使",
    "T24n1450_009:0143b03": "往，既至子所，見具足教便住不來。汝今請看，",
    "T24n1450_009:0143b04": "決定彼住！』鄔陀夷白言：『我決定來。』時淨飯王",
    "T24n1450_009:0143b05": "親自作書頌曰：",
    "T24n1450_009:0143b06": "「『從受胎以來，  希佛樹長成；",
    "T24n1450_009:0143b07": "  我親長養汝，  心熱常憂惱。",
    "T24n1450_009:0143b08": "  汝今得增長，  弟子如枝葉；",
    "T24n1450_009:0143b09": "  餘人獲快樂，  我今唯憂苦。』",
    "T24n1450_009:0143b10": "[0143b10] 「復說頌曰：",
    "T24n1450_009:0143b11": "「『汝昔於萌芽，  從小我長養；",
    "T24n1450_009:0143b12": "  汝今得實果，  不復報我恩。",
    "T24n1450_009:0143b13": "  汝初誕生時，  廣發諸誓願；",
    "T24n1450_009:0143b14": "  我成無上覺，  度無量眾生。",
    "T24n1450_009:0143b15": "  斯事並證已，  起大慈悲心；",
    "T24n1450_009:0143b16": "  為我及眷屬，  願來於我城。』",
    "T24n1450_009:0143b17": "[0143b17] 「時淨飯王既作書已付鄔陀夷，鄔陀夷既受",
    "T24n1450_009:0143b18": "得已，向室羅筏城，行經三日詣誓多林給孤",
    "T24n1450_009:0143b19": "獨園，到世尊所頂禮雙足，以書奉佛白言：『世",
    "T24n1450_009:0143b20": "尊！淨飯大王令我持書奉與世尊。』爾時世尊",
    "T24n1450_009:0143b21": "開書讀已攝在一處，鄔陀夷從座而起白佛",
    "T24n1450_009:0143b22": "言：『世尊！可往劫比羅城不？』世尊告曰：『我今",
    "T24n1450_009:0143b23": "當往。』鄔陀夷於前世時已為善友故發此言：",
    "T24n1450_009:0143b24": "『世尊若不去者，我今強將世尊往劫比羅。』時",
    "T24n1450_009:0143b25": "世尊見此語已，以頌答曰(頌如餘處)。",
    "T24n1450_009:0143b26": "鄔陀夷聞此頌已而不能報，作如是語：『世尊！",
    "T24n1450_009:0143b27": "我今往淨飯王所報言：「世尊欲來向劫比羅",
    "T24n1450_009:0143b28": "城。」』世尊報曰：『鄔陀夷！如來使者不應如汝。』鄔",
    "T24n1450_009:0143b29": "陀夷答曰：『世尊使者如何？』佛告曰：『出家是如",
    "T24n1450_009:0143c01": "來使。』鄔陀夷答曰：『我昔於淨飯王所已作誠",
    "T24n1450_009:0143c02": "言：「我今往彼定將信來。」』佛告曰：『如汝誠言",
    "T24n1450_009:0143c03": "不須違信，汝可出家然後&#x5374;還。』為如來往昔",
    "T24n1450_009:0143c04": "過去無量生行菩薩行時，於父母、教師、鄔波",
    "T24n1450_009:0143c05": "馱耶及尊者處不敢違命，是故鄔陀夷聞佛",
    "T24n1450_009:0143c06": "教不敢違背。時鄔陀夷聞佛教已：『唯然信受。",
    "T24n1450_009:0143c07": "我今出家。』佛言：『善來苾芻！而成出家具足梵",
    "T24n1450_009:0143c08": "行。』",
    "T24n1450_009:0143c09": "[0143c09] 「佛復告曰：『汝可&#x5374;還，不可如舊輒入王宮，於",
    "T24n1450_009:0143c10": "門外住使人往通：「門外有釋迦苾芻。」若命入",
    "T24n1450_009:0143c11": "者可即隨入。入已若問：「更有餘釋迦苾芻不？」",
    "T24n1450_009:0143c12": "可答言：「有。」若問：「悉達太子形容服飾如汝不？」",
    "T24n1450_009:0143c13": "可答言：「如我無異。」若令汝於宮內止宿，必不",
    "T24n1450_009:0143c14": "得止宿。若問：「悉達太子不住於宮內？」汝可答",
    "T24n1450_009:0143c15": "言：「不止宮內。」若問：「何處安住？」汝可答言：「於阿",
    "T24n1450_009:0143c16": "蘭若處。」若問：「悉達來不？」汝可答曰：「來。」若問：",
    "T24n1450_009:0143c17": "「幾時當來？」汝可言：「七日外可來。」』時鄔陀夷既",
    "T24n1450_009:0143c18": "聞斯語，頂禮世尊雙足而白言：『我今當往。』世",
    "T24n1450_009:0143c19": "尊告曰：『汝今可去。』以如來神力加持，即日到",
    "T24n1450_009:0143c20": "劫比羅城王宮門外。時鄔陀夷在王門外，告",
    "T24n1450_009:0143c21": "門官曰：『汝可通王：「門外有一釋迦苾芻。」』王言：",
    "T24n1450_009:0143c22": "『可入。』苾芻入已，淨飯王見鄔陀夷即識，問曰：",
    "T24n1450_009:0143c23": "『汝得出家耶？』答言：『大王！我已出家。』王言：『更",
    "T24n1450_009:0143c24": "有釋迦苾芻不？』答言：『有。』王復問：『悉達太子",
    "T24n1450_009:0143c25": "形狀與汝相似不？』答言：『無異。』王聞此語迷悶",
    "T24n1450_009:0143c26": "擗地，以水洒面良久醒悟。又問：『鄔陀夷！悉",
    "T24n1450_009:0143c27": "達太子幾時當來？』答言：『應來。』王又復問：『限幾",
    "T24n1450_009:0143c28": "時到來？』答曰：『&#x5374;後七日應來。』王即&#x52C5;諸臣佐：",
    "T24n1450_009:0143c29": "『可修理宮閣，悉達欲來。』鄔陀夷答曰：『大王！世",
    "T24n1450_009:0144a01": "尊不住宮閣。』王又問曰：『若來，何處而住？』鄔陀",
    "T24n1450_009:0144a02": "夷答曰：『阿蘭若處住。』王&#x52C5;大臣，可修園苑，",
    "T24n1450_009:0144a03": "如彼誓多林一種無異。彼諸臣佐問鄔陀",
    "T24n1450_009:0144a04": "夷：『其誓多林寺舍院宇，可有幾何？』鄔陀夷",
    "T24n1450_009:0144a05": "曰：『大院一十六所，其諸小者總六十四，諸院",
    "T24n1450_009:0144a06": "之中皆有重閤。』諸臣聞已，即令巧工七日之",
    "T24n1450_009:0144a07": "中造諸院宇，如誓多林等無有異。[0144a07] 「爾時世尊",
    "T24n1450_009:0144a08": "告具壽大目揵連：『汝可告諸苾芻：「世尊欲往",
    "T24n1450_009:0144a09": "劫比羅城父子相見，汝可著衣持&#x9262;，若有樂",
    "T24n1450_009:0144a10": "見者，當共汝去。」』大目揵連聞佛語已告諸苾",
    "T24n1450_009:0144a11": "芻：『世尊欲往劫比羅城父子相見，有樂見者，",
    "T24n1450_009:0144a12": "可持衣&#x9262;當共汝去。』爾時乃至世尊到盧醯",
    "T24n1450_009:0144a13": "多河邊，及諸大眾。時淨飯王聞悉達太子到",
    "T24n1450_009:0144a14": "盧醯多河邊，王&#x52C5;諸臣裝飾城郭香水灑地，",
    "T24n1450_009:0144a15": "散種種花燒諸妙香。從尼拘陀園至盧醯多",
    "T24n1450_009:0144a16": "河，其間道路皆悉裝飾。又於園中敷師子座，",
    "T24n1450_009:0144a17": "及諸徒眾所坐之座。城中諸人聞太子還悉",
    "T24n1450_009:0144a18": "來集會，於大眾中或有先因緣而來赴會。亦",
    "T24n1450_009:0144a19": "有故來看太子先禮父王？為是父王先禮太",
    "T24n1450_009:0144a20": "子？有如是因皆來赴會。至第八日旦，諸苾芻",
    "T24n1450_009:0144a21": "澡手漱口洗浴來詣佛所。爾時世尊作如是",
    "T24n1450_009:0144a22": "念：『我若步行入劫比羅城，諸釋迦種皆是高",
    "T24n1450_009:0144a23": "心，若見步行必當恥笑作如是語：「此悉達太",
    "T24n1450_009:0144a24": "子出家之時，無量諸天圍繞騰空而去，多時",
    "T24n1450_009:0144a25": "苦行得甘露味，成等正覺，今步行入城。」』作此",
    "T24n1450_009:0144a26": "念已即入三摩地，沒即現東方，上昇虛空高",
    "T24n1450_009:0144a27": "七多羅樹，諸苾芻高六多羅樹，從空而行近",
    "T24n1450_009:0144a28": "劫比羅；世尊漸下至六多羅，諸苾芻漸下至",
    "T24n1450_009:0144a29": "五多羅；佛漸至五多羅，苾芻至四多羅；佛至",
    "T24n1450_009:0144b01": "四多羅，苾芻至三多羅；世尊三多羅，苾芻二",
    "T24n1450_009:0144b02": "多羅；世尊二多羅，苾芻一多羅；世尊一多羅，",
    "T24n1450_009:0144b03": "苾芻六仞；世尊六仞，苾芻五仞；世尊五仞，苾",
    "T24n1450_009:0144b04": "芻四仞；世尊四仞，苾芻三仞；世尊三仞，苾芻",
    "T24n1450_009:0144b05": "二仞；世尊二仞，苾芻一仞；世尊一仞，苾芻",
    "T24n1450_009:0144b06": "步涉。時淨飯王見神變已，而苾芻多，不知何",
    "T24n1450_009:0144b07": "者是世尊？時王呼鄔陀夷乃至擊鼓鳴搥，宣",
    "T24n1450_009:0144b08": "王教令：『普使投劫比羅城內家家一子隨佛",
    "T24n1450_009:0144b09": "出家。』[0144b09] 「時斛飯王有其二子：一名無滅、二名大",
    "T24n1450_009:0144b10": "名。其大名常令檢校家務，無滅常樓閣中坐，",
    "T24n1450_009:0144b11": "婇女圍繞歡娛受樂。于時其母告大名曰：『汝",
    "T24n1450_009:0144b12": "今知不？王有教令，於釋種中，家別一人令其",
    "T24n1450_009:0144b13": "捨俗。』大名白母：『我不出家。』母言：『何故？』大名",
    "T24n1450_009:0144b14": "曰：『母所愛子坐樓閣中，不遣出家令我棄俗。』",
    "T24n1450_009:0144b15": "母言：『小子！無滅在家有大福德，汝今不應於",
    "T24n1450_009:0144b16": "彼生&#x59AC;。』大名報曰：『母於無滅生愛戀心，偏意",
    "T24n1450_009:0144b17": "供承非其福德，母但莫送飲食，試福德不？』母",
    "T24n1450_009:0144b18": "答云：『好！令汝現見。』其母將籠盛空食器，對其",
    "T24n1450_009:0144b19": "小兒以帛覆之，而密封閉，命執事女送與無",
    "T24n1450_009:0144b20": "滅。復教女曰：『若問：「是何物？」應即報言：「空無",
    "T24n1450_009:0144b21": "一物。」』使者執籠而行。于時帝釋觀見下方，",
    "T24n1450_009:0144b22": "&#x89A9;是事已便作是念：『無滅往昔，曾以飲食供",
    "T24n1450_009:0144b23": "養烏波利瑟吒辟支佛，如何頓絕其食？我今",
    "T24n1450_009:0144b24": "應可與其飲食。』帝釋以種種飲食，令其籠中",
    "T24n1450_009:0144b25": "器具悉滿。時執事女持其食籠，依前封印至",
    "T24n1450_009:0144b26": "無滅邊，尋問其女：『此中何物？』女即答報童子",
    "T24n1450_009:0144b27": "曰：『此中無物。』既聞語已便作是念：『其母憐我，",
    "T24n1450_009:0144b28": "豈肯空遣使者來於我所？此籠之中決定此",
    "T24n1450_009:0144b29": "食，名為無物。』即便開看，乃見住處種種資具，",
    "T24n1450_009:0144c01": "於其器中香美飲食悉皆充滿，香氣芬馥心",
    "T24n1450_009:0144c02": "生希奇，得未曾有。無滅孝養，便取好食&#x5374;",
    "T24n1450_009:0144c03": "奉其母，令其使者諮白母曰：『唯願每日當",
    "T24n1450_009:0144c04": "令送此無物飲食。』母得其食心生極怪，便視",
    "T24n1450_009:0144c05": "大名。母即告曰：『子見此食不？』大名報曰：『我今",
    "T24n1450_009:0144c06": "已見。』母報大名：『我已先報汝，無滅有大福德，",
    "T24n1450_009:0144c07": "汝今不應而生嫉&#x59AC;。』大名報曰：『母今於無滅，",
    "T24n1450_009:0144c08": "若有福德及無福德，我亦不能出家。』母見大",
    "T24n1450_009:0144c09": "名種種勸語不肯出家，往無滅處作如是語",
    "T24n1450_009:0144c10": "報言長子：『汝今知不？王有教令，於釋種中，家",
    "T24n1450_009:0144c11": "別一人令其捨俗。汝今意者，為復在家？為復",
    "T24n1450_009:0144c12": "出家？』無滅報曰：『今者在家，有何過失？有何利",
    "T24n1450_009:0144c13": "益？今若出家，有何利益？』母報子曰：『如法在家",
    "T24n1450_009:0144c14": "無諸過失，應感人天生；若非法住家，墮三惡",
    "T24n1450_009:0144c15": "道。若如法出家，依持聖教得勝涅槃；若不能",
    "T24n1450_009:0144c16": "具足出家，即得人天身。』無滅聞已尋白母曰：",
    "T24n1450_009:0144c17": "『出家造過由勝在家精勤功德，願母放我當",
    "T24n1450_009:0144c18": "自出家。』母即報言：『放汝出家。』[0144c18] 「無滅先與賢釋",
    "T24n1450_009:0144c19": "種王素相親近，即詣王所。行至門首，時王",
    "T24n1450_009:0144c20": "在樓閣上撫琴作妓，琴絃忽斷歌聲遂錯，無",
    "T24n1450_009:0144c21": "滅善琴，在其門外知琴絃斷所以聲錯，門家",
    "T24n1450_009:0144c22": "白王：『無滅立在門首，欲見大王。』『誰為障礙？",
    "T24n1450_009:0144c23": "尋命入來。』既相見已撫柏而坐，王問無滅：",
    "T24n1450_009:0144c24": "『至此門首經幾許時？』無滅報言：『琴絃斷時到",
    "T24n1450_009:0144c25": "其門外。』當爾無滅以手撫王褥上白[疊*毛]，當報",
    "T24n1450_009:0144c26": "王曰：『織此[疊*毛]師當織之時身患熱病，王今何",
    "T24n1450_009:0144c27": "故向此石上而臥？』王即怪之，遂揭褥看，便",
    "T24n1450_009:0144c28": "見底下一褥垢膩多污。賢釋種王見已，極生",
    "T24n1450_009:0144c29": "怪愕。呼彼織者來問言：『此[疊*毛]汝當織時患熱",
    "T24n1450_009:0145a01": "病不？』答言：『實爾。』賢釋種王告無滅言：『童子！",
    "T24n1450_009:0145a02": "汝何故得知？』答言：『觸時覺熱，是故我知。』彼極",
    "T24n1450_009:0145a03": "生怪，王又問言：『何故至此？』白言：『大王！淨飯",
    "T24n1450_009:0145a04": "有教，&#x52C5;諸釋種家，各許度一人。欲往出家，故",
    "T24n1450_009:0145a05": "來辭別。』王言：『住此一宿當共籌量。』無滅住彼一",
    "T24n1450_009:0145a06": "宿，王言：『童子！我若隨汝出家，天授當為釋種",
    "T24n1450_009:0145a07": "王，與諸釋種極為大患，可共相勸天授同共出",
    "T24n1450_009:0145a08": "家。』即喚天授來至彼所，時王告言：『天授！我等",
    "T24n1450_009:0145a09": "今者悉欲出家，汝何所為？』聞已即心念言：『我",
    "T24n1450_009:0145a10": "報言不出家者，賢釋種王亦不出家，我設方",
    "T24n1450_009:0145a11": "便應當誑彼。』又復念言：『當時世尊於尼拘陀",
    "T24n1450_009:0145a12": "林中，以幻示現神變令諸大眾悉皆信伏，彼時",
    "T24n1450_009:0145a13": "我已設此計。』念已告言：『大王！王既出家，我",
    "T24n1450_009:0145a14": "亦不住。』即心念言：『此為誑者當今大眾咸悉",
    "T24n1450_009:0145a15": "聞知。』時王宣&#x52C5;告諸人民：『我及無滅并天授",
    "T24n1450_009:0145a16": "等釋種五百人同共出家，汝等知聞應當歡",
    "T24n1450_009:0145a17": "喜。』是時天授聞此語已心生苦惱，即心念言：",
    "T24n1450_009:0145a18": "『我若定知賢王出家，我不應說同共出家。今",
    "T24n1450_009:0145a19": "者若不出家，是妄語人不得為王，當且出家",
    "T24n1450_009:0145a20": "然後為王。』[0145a20] 「時王淨飯作如是念：『為諸釋種設",
    "T24n1450_009:0145a21": "大供養，淨諸衢路除去瓦礫，以檀水灑地建",
    "T24n1450_009:0145a22": "立幢幡、懸諸繒蓋、燒諸名香、散雜妙花。』時",
    "T24n1450_009:0145a23": "王與諸釋種及諸眷屬，百千萬億前後圍繞，",
    "T24n1450_009:0145a24": "詣師子座坐已，諸釋種女於諸&#x7A93;牖，皆欲看",
    "T24n1450_009:0145a25": "此出家釋種，威儀尊貴及供養具。諸方遠來，",
    "T24n1450_009:0145a26": "於巷陌中悉皆盈滿，住立瞻仰。王又召諸相",
    "T24n1450_009:0145a27": "師令占釋種：『誰欲出家如法住？誰不如法？』時",
    "T24n1450_009:0145a28": "諸釋種各辭別父母，自以種種嚴具莊飾其",
    "T24n1450_009:0145a29": "身，各乘車輅賢王引前，相師見已白言：『樂為",
    "T24n1450_009:0145b01": "承事。』無滅及假和合亦復如是。天授次至，有",
    "T24n1450_009:0145b02": "&#x9D44;飛來撥髻珠將，相師見已白言：『如此徵祥，",
    "T24n1450_009:0145b03": "決定於世尊身起害，當墮地獄。』次瞿迦離褰",
    "T24n1450_009:0145b04": "那沓婆(此云缺財)羯吒牟羅底沙海授等從城出時，",
    "T24n1450_009:0145b05": "聞有驢鳴，相師見已白言：『此等皆緣惡口，惱",
    "T24n1450_009:0145b06": "亂眾僧，當墮地獄。』次鄔波難陀乘象出來，四",
    "T24n1450_009:0145b07": "面迴顧珠瓔尋斷，相師見已記言：『此由多貪",
    "T24n1450_009:0145b08": "當墮地獄。』乃至如是五百釋種，悉皆出來如",
    "T24n1450_009:0145b09": "往園苑，各各自現尊豪嚴麗，往詣佛所到已，",
    "T24n1450_009:0145b10": "世尊念言：『彼五百釋種，我不得總言：「善來出",
    "T24n1450_009:0145b11": "家。」何以故？其中或有得羅漢者，有不得者故。",
    "T24n1450_009:0145b12": "我今白四羯磨令彼出家。』作此念已，佛告諸",
    "T24n1450_009:0145b13": "苾芻言：『此五百釋種，汝等苾芻！應作白四羯",
    "T24n1450_009:0145b14": "磨令彼出家授與具戒。』諸苾芻言：『唯然，世尊！』",
    "T24n1450_009:0145b15": "[0145b15] 「爾時父王&#x52C5;鄔波離：『汝往尼拘陀園，為彼釋",
    "T24n1450_009:0145b16": "種賢王等五百人剃除鬚髮。』時賢王等如法洗",
    "T24n1450_009:0145b17": "頭以次而坐。時鄔波離欲剃賢王髮時，悲淚",
    "T24n1450_009:0145b18": "啼泣數數傷歎，而為剃髮。賢王見已問鄔波",
    "T24n1450_009:0145b19": "難：『汝今何因數數啼泣？』時鄔波離胡跪悲淚",
    "T24n1450_009:0145b20": "答賢王言：『我從昔來，於贍部洲常事賢王，",
    "T24n1450_009:0145b21": "王今出家無所依怙，轉事惡王寧死不生。』賢",
    "T24n1450_009:0145b22": "王語鄔波離言：『我今知汝實是誠心，不須悲",
    "T24n1450_009:0145b23": "傷。我今令汝不事惡王。』時鄔波離心生歡喜，",
    "T24n1450_009:0145b24": "從跪而起即剃王頭。剃王頭已，王遣使者鋪",
    "T24n1450_009:0145b25": "一白[疊*毛]，賢王起立普告五百釋種：『汝等諦聽！",
    "T24n1450_009:0145b26": "此鄔波離昔來事我，無有資財。汝等釋種，宜",
    "T24n1450_009:0145b27": "可各各脫上衣及莊嚴具，隨是一物置於[疊*毛]",
    "T24n1450_009:0145b28": "上。何以故？我既出家，所有俗衣及諸瓔珞，不",
    "T24n1450_009:0145b29": "應更用，與鄔波離。』",
    "T24n1450_009:0145c01": "[0145c01] 「爾時賢王作是語已，五百釋種所有衣服及",
    "T24n1450_009:0145c02": "諸瓔珞，皆投白[疊*毛]與鄔波離。時鄔波離次第",
    "T24n1450_009:0145c03": "剃髮如法洗浴，即著僧衣從此而去。",
    "T24n1450_009:0145c04": "[0145c04] 「時鄔波離即便思惟：『五百釋種尊貴如是，尚",
    "T24n1450_009:0145c05": "捨國城妻子珍寶衣服剃髮出家，況我種姓卑",
    "T24n1450_009:0145c06": "族昔來供事，於此衣服而生貪著。』又復右手",
    "T24n1450_009:0145c07": "拓頰作是念言：『我若不是卑族，亦合出家得",
    "T24n1450_009:0145c08": "阿羅漢果。』爾時佛有常法，日夜六時觀諸有",
    "T24n1450_009:0145c09": "情，阿羅漢等亦復如是。具壽舍利子，知鄔波",
    "T24n1450_009:0145c10": "離心之憂惱，既知見已詣鄔波離所，到已語鄔",
    "T24n1450_009:0145c11": "波離言：『何故拓頰而懷憂惱？』時鄔波離白舍",
    "T24n1450_009:0145c12": "利子言：『大德！我今云何不生憂惱？今見賢王",
    "T24n1450_009:0145c13": "及五百釋子，悉捨王位國城妻子，無量無邊",
    "T24n1450_009:0145c14": "珍寶衣服，今皆棄捨出家修道。我今貪著必",
    "T24n1450_009:0145c15": "墮惡道。大德！我若不生卑族之中，於佛所說",
    "T24n1450_009:0145c16": "毘奈耶中，必得出家勤加精進證羅漢果。』時",
    "T24n1450_009:0145c17": "舍利子語鄔波離言：『佛正法中不簡卑族及",
    "T24n1450_009:0145c18": "少聞等，但依佛教修持淨戒威儀無缺，便得",
    "T24n1450_009:0145c19": "出家，是佛正法。汝欲出家，於佛正法毘奈耶",
    "T24n1450_009:0145c20": "中受具足戒成苾芻性。汝應與我往世尊所，",
    "T24n1450_009:0145c21": "如來必定令汝出家。』時鄔波離聞此語已，心",
    "T24n1450_009:0145c22": "生歡喜，所有珍寶上妙衣服，悉皆棄捨如棄",
    "T24n1450_009:0145c23": "涕唾。[0145c23] 「時舍利子與鄔波離俱往佛所，到已頂",
    "T24n1450_009:0145c24": "禮世尊雙足。時舍利子白言：『世尊！此鄔波離",
    "T24n1450_009:0145c25": "於佛正法毘奈耶中，堪得出家受具足戒成苾",
    "T24n1450_009:0145c26": "芻性，世尊慈悲令得出家。』爾時世尊告言：『善",
    "T24n1450_009:0145c27": "來！應修梵行。』爾時世尊作是語已，時鄔波離",
    "T24n1450_009:0145c28": "鬚髮自落法服著身，如出家已經七日者，執",
    "T24n1450_009:0145c29": "持應器具清淨戒，威儀圓滿如一百臘苾芻，",
    "T24n1450_009:0146a01": "既出家已&#x5374;住一面。爾時舍利子即說頌曰：",
    "T24n1450_009:0146a02": "「『世尊告彼言善來，  衣變迦胝鬚髮落；",
    "T24n1450_009:0146a03": "  諸根寂靜怡然住，  以佛力故具威儀。』",
    "T24n1450_009:0146a04": "[0146a04] 「爾時五百賢王釋種，依佛正法白四羯磨。既",
    "T24n1450_009:0146a05": "出家已，還歸佛所禮世尊足，如是次第禮諸",
    "T24n1450_009:0146a06": "苾芻，至鄔波離所。是時賢王見鄔波離足，既",
    "T24n1450_009:0146a07": "見識已，端身瞻視告世尊曰：『此鄔波離，是我",
    "T24n1450_009:0146a08": "給侍，合頂禮不？』世尊答曰：『汝善男子！出家之",
    "T24n1450_009:0146a09": "法，應當降伏我慢之心。以是義故，聽鄔波離",
    "T24n1450_009:0146a10": "於先出家，是故汝等應當頂禮。』爾時賢王受",
    "T24n1450_009:0146a11": "佛教已，摧伏我慢禮鄔波離足，既禮足已地",
    "T24n1450_009:0146a12": "六種震動，如其次第禮餘四百九十九人。爾",
    "T24n1450_009:0146a13": "時天授至鄔波離所便不頂禮，爾時世尊告",
    "T24n1450_009:0146a14": "天授曰：『汝善男子！應當降伏我慢之心，應",
    "T24n1450_009:0146a15": "合禮拜鄔波離足。』爾時天授白言：『世尊！遣",
    "T24n1450_009:0146a16": "我禮拜鄔波離足，有何損益？我不應禮。』爾",
    "T24n1450_009:0146a17": "時天授作是語已，第一先起破佛之意。[0146a17] 「時諸",
    "T24n1450_009:0146a18": "苾芻見賢王等禮鄔波離足地六震動，心懷",
    "T24n1450_009:0146a19": "猶豫白世尊言：『何故賢王禮鄔波離足，地六",
    "T24n1450_009:0146a20": "震動？』佛告諸苾芻：『非獨今時賢王禮足地六",
    "T24n1450_009:0146a21": "震動，先世禮足震動亦然。汝等諦聽！我當為",
    "T24n1450_009:0146a22": "說。往昔之時波羅&#x75C6;斯大城中有王名曰梵",
    "T24n1450_009:0146a23": "授，以法化世國無飢饉，人民熾盛安隱豐樂。",
    "T24n1450_009:0146a24": "時彼城中有一婬女名曰賢壽，形貌端正，共",
    "T24n1450_009:0146a25": "餘丈夫歡愛。每共男子經一宿時，得金錢五",
    "T24n1450_009:0146a26": "百。城中有一摩納婆名曰端正，往婬女家語",
    "T24n1450_009:0146a27": "賢壽言：「我欲共宿。」女言：「汝有五百金錢不？」端",
    "T24n1450_009:0146a28": "正答曰：「我家貧無。」其女報曰：「可取五百銀錢",
    "T24n1450_009:0146a29": "迦利沙波拏將來。」端正雖無財物，愛樂彼女，",
    "T24n1450_009:0146b01": "時摘採種種花&#x83D3;以贈彼女。其女頻得花",
    "T24n1450_009:0146b02": "&#x83D3;，心生染著。時彼城中至一節日，一切婦人",
    "T24n1450_009:0146b03": "皆著妙服及諸瓔珞，各共夫婿於本家中共",
    "T24n1450_009:0146b04": "受歡樂。是時婬女於其節日，獨無人來共為",
    "T24n1450_009:0146b05": "戲樂。時彼婬女作是思惟：「今此節日，城中諸",
    "T24n1450_009:0146b06": "有婦人，皆著衣服瓔珞，各共其夫於自家中",
    "T24n1450_009:0146b07": "作諸歡樂。若摩納婆今來相就，不亦樂乎？」作",
    "T24n1450_009:0146b08": "此念已，時摩納婆忽至其家，婬女見已，便",
    "T24n1450_009:0146b09": "記昔時花&#x83D3;相贈，發歡喜心作如是言：「端",
    "T24n1450_009:0146b10": "正！汝去採花，明朝可來共作歡樂。」是時端正",
    "T24n1450_009:0146b11": "聞此語已心大歡悅，如囚得脫即歸本處，心",
    "T24n1450_009:0146b12": "念此女顏容端正進止威儀，從夜初分及至",
    "T24n1450_009:0146b13": "後夜思念不息，垂欲天明便即昏睡都無所",
    "T24n1450_009:0146b14": "覺。至於晨時方始驚悟，即覓好花。是時人",
    "T24n1450_009:0146b15": "民採花都盡，諸處求花竟無所得。唯有一處",
    "T24n1450_009:0146b16": "得夜合花，即將此花到彼女家，其女見已即",
    "T24n1450_009:0146b17": "說頌曰：",
    "T24n1450_009:0146b18": "「『「乖鈍披皮愛欲者，  好色黠慧半摩沙；",
    "T24n1450_009:0146b19": "   此時好花處處有，  今將少許夜合來。」",
    "T24n1450_009:0146b20": "[0146b20] 「『說此頌已報言：「速去，更別覓好花來。」彼人為",
    "T24n1450_009:0146b21": "貪欲故，而忘艱辛。時屬極熱景當正中，從城",
    "T24n1450_009:0146b22": "而出往遠阿蘭若，而採好花既不辭勞，行歌",
    "T24n1450_009:0146b23": "自悅。時梵壽王遊獵而還，倦途暑熱詣林止",
    "T24n1450_009:0146b24": "息，聞彼歌聲，王既聞已即漸前行，而說頌",
    "T24n1450_009:0146b25": "曰：",
    "T24n1450_009:0146b26": "「『「頭上赫日炙，  足下熱沙蒸；",
    "T24n1450_009:0146b27": "   賢壽喜行歌，  如何不怖熱？」",
    "T24n1450_009:0146b28": "[0146b28] 「『時摩納婆以頌答王曰：",
    "T24n1450_009:0146b29": "「『「不怖日炙我，  思欲能燒我；",
    "T24n1450_009:0146c01": "   世欲有熱苦，  日不能炙人。」",
    "T24n1450_009:0146c02": "[0146c02] 「『時梵授王聞說偈已，作如是念：「當知此摩納",
    "T24n1450_009:0146c03": "婆，善說涼話故，時日中採花不知熱。」王即下",
    "T24n1450_009:0146c04": "乘坐一樹下，而命摩納婆：「可說涼話，我當聽",
    "T24n1450_009:0146c05": "之。」摩納婆聞王語已，作如是念：「必知王今遇",
    "T24n1450_009:0146c06": "熱至甚要須涼話。」作此念已，即於是時，說種",
    "T24n1450_009:0146c07": "種涼事。王聞此語，即時身體而得大涼，心",
    "T24n1450_009:0146c08": "生歡悅告諸臣曰：「若有人能救灌頂王命者，",
    "T24n1450_009:0146c09": "當與何賞？」其臣答曰：「當分半國而贈彼人。」",
    "T24n1450_009:0146c10": "時王告摩納婆曰：「卿可與我宮內同宿，明朝",
    "T24n1450_009:0146c11": "賜卿半國之賞。」時摩納婆與王同宿，王即具",
    "T24n1450_009:0146c12": "設種種淨饌上妙衣服資身臥具，令其寢息，",
    "T24n1450_009:0146c13": "更無伴侶，便作是念：「若得半國為半國王，後",
    "T24n1450_009:0146c14": "宮婇女悉當屬我，隨意自在當受快樂。」復作",
    "T24n1450_009:0146c15": "是念：「半國之賞豈足在言，何如殺王而取全",
    "T24n1450_009:0146c16": "位。」復作是念：「凡尊勝位人皆共貪，我今",
    "T24n1450_009:0146c17": "何須半國及以全位。何以故？由貪國位欲害",
    "T24n1450_009:0146c18": "國王。」作是念已即說頌曰：",
    "T24n1450_009:0146c19": "「『「未得財時起貪愛，  求不得時生苦惱；",
    "T24n1450_009:0146c20": "   設得財物貪不息，  故知財利招無利。」",
    "T24n1450_009:0146c21": "[0146c21] 「『念此頌已便即睡著。中宵覺後心生悔恨，從",
    "T24n1450_009:0146c22": "床而起，取舊鹿皮敷地而臥。時梵授王，於晨",
    "T24n1450_009:0146c23": "朝時告使者曰：「喚摩納婆來！我今當賜半國",
    "T24n1450_009:0146c24": "之位。」使者奉教詣摩納婆所，白言：「大王！我觀",
    "T24n1450_009:0146c25": "彼人威儀所作，無堪半國之位。」王問其故，答",
    "T24n1450_009:0146c26": "言：「大王！我向親觀棄妙床褥委身在地寢臥",
    "T24n1450_009:0146c27": "鹿皮，斯下之人豈當王位？」王曰：「彼是智人，非",
    "T24n1450_009:0146c28": "無緣故，當去喚來。」使人復往報言：「王喚。」既",
    "T24n1450_009:0146c29": "至王所，王告之曰：「何棄床褥臥鹿皮耶？」彼便",
    "T24n1450_009:0147a01": "次第具以事答，重前啟曰：「王若許者我欲出",
    "T24n1450_009:0147a02": "家，願王放許。」王曰：「先共立契，我當放去。若出",
    "T24n1450_009:0147a03": "家後有所證悟，復來報者，我當聽去。」彼白王",
    "T24n1450_009:0147a04": "言：「不敢違王命。」遂便辭拜往靜林中，無親教",
    "T24n1450_009:0147a05": "師及軌範者，便自策勵證獨覺菩提。既證悟",
    "T24n1450_009:0147a06": "已復作是念：「我昔與王共立言契，我今宜去",
    "T24n1450_009:0147a07": "滿彼宿心。」&#x5374;至王所上昇虛空，放大火光現",
    "T24n1450_009:0147a08": "諸神變。王便頭面跪禮彼尊，而說頌曰：",
    "T24n1450_009:0147a09": "「『「見此少修證大果，  得大差別殊勝位；",
    "T24n1450_009:0147a10": "   摩納婆今獲善利，  出家至此更何求？」",
    "T24n1450_009:0147a11": "[0147a11] 「『是時尊者，令梵授王生敬信已，捨之而去。時",
    "T24n1450_009:0147a12": "梵授王有剃髮者，名天河護，令持此頌。報",
    "T24n1450_009:0147a13": "曰：「汝於時時可說此頌，令我憶持。」時天河護",
    "T24n1450_009:0147a14": "善能除髮，為王剃時王便睡著。剃髮將已彈",
    "T24n1450_009:0147a15": "指警王，睡既覺已甚大歡喜，告天河護曰：",
    "T24n1450_009:0147a16": "「汝今有何所求？當隨汝請。」白言：「願王容臣少",
    "T24n1450_009:0147a17": "思方即啟白。」時天河護既誦伽他已，常在",
    "T24n1450_009:0147a18": "王前時為宣說。王聞歡喜，於諸五欲生厭離",
    "T24n1450_009:0147a19": "心，婇女現前都不觀視，清歌美詠耳不用聞，",
    "T24n1450_009:0147a20": "何況於中而生愛著？時諸婇女既失王恩心",
    "T24n1450_009:0147a21": "生憂惱，共相謂曰：「我等失寵，緣天河護誦",
    "T24n1450_009:0147a22": "彼伽他轉我王心不生染愛，可共設計令速",
    "T24n1450_009:0147a23": "驅逐。」作是計已，時一婇女往天河護所白",
    "T24n1450_009:0147a24": "言：「阿舅！王若歡喜問舅所須？即應請王解所",
    "T24n1450_009:0147a25": "誦偈。」後於異時，其天河護復為王誦先所",
    "T24n1450_009:0147a26": "伽他。王聞歡喜還問所須？便即啟王：「別無",
    "T24n1450_009:0147a27": "所欲，唯願為我解釋伽他。」王即依請廣為開",
    "T24n1450_009:0147a28": "釋，天河護聞已厭離心生，便白王言：「承事",
    "T24n1450_009:0147a29": "大王為日已久，願流慈造放我出家。」王曰：「我",
    "T24n1450_009:0147b01": "今共汝先當立契，若出家後有所證悟，&#x5374;來",
    "T24n1450_009:0147b02": "報我，即放汝去。若不爾者，不從汝請。」天河護",
    "T24n1450_009:0147b03": "白言：「不違王命。」便放出家。時天河護即詣",
    "T24n1450_009:0147b04": "山林就仙人處，勤加修習遂證五通，便作是",
    "T24n1450_009:0147b05": "念：「我昔與王共立言契，我今宜去滿彼宿心。」",
    "T24n1450_009:0147b06": "念已即至王所，上昇虛空放大火光現諸神",
    "T24n1450_009:0147b07": "變。王便頭面頂禮作如是語：「賢者！汝得如",
    "T24n1450_009:0147b08": "此功能。」仙人答言：「大王！」仙人尋即作禮，而",
    "T24n1450_009:0147b09": "說頌曰：",
    "T24n1450_009:0147b10": "「『「於此菴羅園，  梵授王從者；",
    "T24n1450_009:0147b11": "   捨彼剃刀具，  出家得五通。」",
    "T24n1450_009:0147b12": "[0147b12] 「『時梵授王聞此頌已，以頌答曰：",
    "T24n1450_009:0147b13": "「『「莫言天河護，  出家默然住；",
    "T24n1450_009:0147b14": "   彼苦行難作，  苦作得大智。",
    "T24n1450_009:0147b15": "   苦行能摧諸惡法，  苦行能超於世間；",
    "T24n1450_009:0147b16": "   苦行能淨諸垢穢，  苦行願母莫惡說。」",
    "T24n1450_009:0147b17": "[0147b17] 「『時天河護仙人心生歡喜，便即而去。』[0147b17] 「佛告",
    "T24n1450_009:0147b18": "諸苾芻：『彼梵授王者，今賢首釋迦王是。彼天",
    "T24n1450_009:0147b19": "河護仙人者，今此鄔波離是。今者賢首釋迦",
    "T24n1450_009:0147b20": "王，昔為梵授王。往日禮天河護，地皆震動。",
    "T24n1450_009:0147b21": "今賢首釋迦王，禮鄔波離苾芻，地還六種震",
    "T24n1450_009:0147b22": "動。汝等苾芻，應當知之。』」"
}