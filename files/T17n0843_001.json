{
    "T17n0843_001:0922b02": "No. 843",
    "T17n0843_001:0922b03": "佛說大乘不思議神通境界經卷",
    "T17n0843_001:0922b04": "上",
    "T17n0843_001:0922b06": "西天譯經三藏朝奉大夫試光祿卿",
    "T17n0843_001:0922b07": "傳法大師賜紫臣施護奉 詔譯",
    "T17n0843_001:0922b08": "[0922b08] 如是我聞：[0922b08] 一時世尊住法界光明菩薩宮，與",
    "T17n0843_001:0922b09": "大苾芻眾五十萬人俱，皆阿羅漢，諸漏已盡",
    "T17n0843_001:0922b10": "無餘煩惱，安住寂靜，心善解脫、慧善解脫，如",
    "T17n0843_001:0922b11": "大龍王所作已辦，捨諸重擔得大善利，諸有",
    "T17n0843_001:0922b12": "結縛皆悉已盡，正智無礙，諸心善寂神通具",
    "T17n0843_001:0922b13": "足。復有菩薩摩訶薩眾，皆得不退轉地、一生",
    "T17n0843_001:0922b14": "補處，當得成就阿耨多羅三藐三菩提者，而",
    "T17n0843_001:0922b15": "悉安住無邊如來神通變化，菩提加持無著",
    "T17n0843_001:0922b16": "妙行。一切眾生廣大愛樂，住正念慧入普遍",
    "T17n0843_001:0922b17": "智，具平等行，成就無量眾功德聚，現證如來",
    "T17n0843_001:0922b18": "平等法門，轉妙法輪，能善教授無邊學眾，已",
    "T17n0843_001:0922b19": "獲一切白法功德。善知一切眾生心意，了別",
    "T17n0843_001:0922b20": "眾生諸根利鈍，已到彼岸最上自在，成就圓",
    "T17n0843_001:0922b21": "滿一切善法，諸佛事業皆悉成辦，從他方界",
    "T17n0843_001:0922b22": "來集此會。其名曰：普賢菩薩摩訶薩、普幢菩",
    "T17n0843_001:0922b23": "薩摩訶薩、普步菩薩摩訶薩、普信菩薩摩訶",
    "T17n0843_001:0922b24": "薩、普眼菩薩摩訶薩、普寤菩薩摩訶薩、普光",
    "T17n0843_001:0922b25": "菩薩摩訶薩、普香菩薩摩訶薩、普意音菩薩",
    "T17n0843_001:0922b26": "摩訶薩、普照菩薩摩訶薩、普念菩薩摩訶薩、",
    "T17n0843_001:0922b27": "普智幢菩薩摩訶薩、普緣觀菩薩摩訶薩、法",
    "T17n0843_001:0922b28": "界普光菩薩摩訶薩，如是等萬二千人俱。復",
    "T17n0843_001:0922b29": "有諸天子眾，所謂：智幢天子、普華幢天子、普",
    "T17n0843_001:0922c01": "光天子、珠髻天子、寶積摩尼&#x5CEF;天子，如是等",
    "T17n0843_001:0922c02": "一萬天子眾俱。是諸天子，皆悉已於過去",
    "T17n0843_001:0922c03": "佛所種諸善根者，來集此會。",
    "T17n0843_001:0922c04": "[0922c04] 爾時世尊即入普遍光明三摩地，從是三摩",
    "T17n0843_001:0922c05": "地出已，即放廣大光明，普照三千大千世界，",
    "T17n0843_001:0922c06": "乃至十方一切佛剎普皆照曜。是時此諸世",
    "T17n0843_001:0922c07": "界所有一切眾生，蒙光照者皆發阿耨多羅",
    "T17n0843_001:0922c08": "三藐三菩提心，已發心者皆悉安住不退轉",
    "T17n0843_001:0922c09": "地。",
    "T17n0843_001:0922c10": "[0922c10] 爾時十方世界一切佛剎，彼彼剎中諸佛世",
    "T17n0843_001:0922c11": "尊，所有近侍諸菩薩眾見此光已，各各白其",
    "T17n0843_001:0922c12": "佛言：「世尊！今此光明普照世界，有何因緣，是",
    "T17n0843_001:0922c13": "何神力？」即時彼彼佛言：「諸善男子！汝等當知，",
    "T17n0843_001:0922c14": "有世界名娑婆，佛號釋迦牟尼如來、應供、正",
    "T17n0843_001:0922c15": "等正覺，與諸大菩薩眾而共集會，欲說不思",
    "T17n0843_001:0922c16": "議境界正法，以是因緣光明普照。」爾時彼諸",
    "T17n0843_001:0922c17": "近侍佛者各各白其佛言：「世尊！我等今者樂",
    "T17n0843_001:0922c18": "欲往彼娑婆世界，瞻禮恭敬釋迦牟尼如來，",
    "T17n0843_001:0922c19": "隨喜聽受不思議境界正法，及欲見彼諸菩",
    "T17n0843_001:0922c20": "薩眾。」時彼如來即各告諸近侍者言：「汝等可",
    "T17n0843_001:0922c21": "往，今正是時，隨其所欲。」",
    "T17n0843_001:0922c22": "[0922c22] 爾時十方諸佛剎中所有一切近侍佛者，即",
    "T17n0843_001:0922c23": "各以其菩薩神通，現諸變化，各與無數天、龍、",
    "T17n0843_001:0922c24": "夜叉、乾闥婆等恭敬圍繞，來詣釋迦牟尼佛",
    "T17n0843_001:0922c25": "所。是諸菩薩到佛會已，頭面慇懃禮世尊足，",
    "T17n0843_001:0922c26": "咸作是言：「世尊釋迦牟尼如來！我等聞其不",
    "T17n0843_001:0922c27": "思議境界正法名字，樂欲隨喜聽受宣說，及",
    "T17n0843_001:0922c28": "欲見佛世尊瞻禮恭敬，并見此諸菩薩大眾，",
    "T17n0843_001:0922c29": "以是因緣，我等到此娑婆世界。」",
    "T17n0843_001:0923a01": "[0923a01] 爾時東方大寶世界，寶幢佛剎中，所住妙吉",
    "T17n0843_001:0923a02": "祥菩薩摩訶薩即起是念：「今彼西方娑婆世",
    "T17n0843_001:0923a03": "界，釋迦牟尼佛剎中，有十方世界如殑伽沙",
    "T17n0843_001:0923a04": "數諸大菩薩摩訶薩眾，皆悉集會，聽彼佛說",
    "T17n0843_001:0923a05": "不思議境界正法。我今亦宜往彼會中，禮近",
    "T17n0843_001:0923a06": "世尊釋迦牟尼如來！隨喜聽受彼正法門，及",
    "T17n0843_001:0923a07": "見彼諸菩薩大士。何以故？十方一切諸佛剎",
    "T17n0843_001:0923a08": "中，隨其所有集會利益，我皆往彼無不往者；",
    "T17n0843_001:0923a09": "又復我常所見諸佛菩薩集會說法無如今",
    "T17n0843_001:0923a10": "日，彼佛剎中有如是等無量無邊菩薩大士",
    "T17n0843_001:0923a11": "廣大集會，我觀是相甚為難有，若見若聞轉",
    "T17n0843_001:0923a12": "復甚難，是故我今亦宜往彼。」[0923a12] 爾時妙吉祥菩",
    "T17n0843_001:0923a13": "薩作是念已，即謂慈氏菩薩摩訶薩言：「慈氏",
    "T17n0843_001:0923a14": "當知，今世尊釋迦牟尼佛剎中，有無數百千",
    "T17n0843_001:0923a15": "俱胝那庾多菩薩摩訶薩眾廣大集會，聽受",
    "T17n0843_001:0923a16": "宣說不思議境界正法，我等今者宜共往彼",
    "T17n0843_001:0923a17": "瞻禮世尊，并見彼諸菩薩大士！何以故？十方",
    "T17n0843_001:0923a18": "世界諸大菩薩普集一處甚為難事。」",
    "T17n0843_001:0923a19": "[0923a19] 爾時慈氏菩薩摩訶薩告妙吉祥菩薩言：「汝",
    "T17n0843_001:0923a20": "今自詣彼佛會中，非我所往。何以故？此甚難",
    "T17n0843_001:0923a21": "故。彼佛會中諸大菩薩，皆悉已得陀羅尼門，",
    "T17n0843_001:0923a22": "住無著智具諸善法，雖彼集會若見若聞，諸",
    "T17n0843_001:0923a23": "有相者我皆不能。妙吉祥！汝今當知，若以如",
    "T17n0843_001:0923a24": "來色身有所見者，實無可見，是故我今所不",
    "T17n0843_001:0923a25": "能見；若以如來法身有所見者，法身即是法",
    "T17n0843_001:0923a26": "性，於法性中無見無聞、無所供養、無所瞻禮、",
    "T17n0843_001:0923a27": "無所了知。」[0923a27] 妙吉祥菩薩言：「汝今隨順往彼供",
    "T17n0843_001:0923a28": "養如來。」慈氏菩薩言：「不也。妙吉祥！非我所供",
    "T17n0843_001:0923a29": "養如來。何以故？無有如來能供養者。如來",
    "T17n0843_001:0923b01": "即是真如法，真如法中無有二相，真如法者",
    "T17n0843_001:0923b02": "即是如來。」[0923b02] 妙吉祥菩薩問言：「即此無二相，汝",
    "T17n0843_001:0923b03": "當云何說？」[0923b03] 慈氏答言：「妙吉祥！煩惱一性及種",
    "T17n0843_001:0923b04": "種性，此說為二；若了一性即種種，是無二法；",
    "T17n0843_001:0923b05": "若起分別此是煩惱、此出世間，作是見者即",
    "T17n0843_001:0923b06": "為二相。又若分別此是持戒、此非持戒；此聲",
    "T17n0843_001:0923b07": "聞法、此緣覺法；此是布施、此非布施；此是正",
    "T17n0843_001:0923b08": "道、此是邪道；此是須陀洹、斯陀含、阿那含、阿",
    "T17n0843_001:0923b09": "羅漢，此是緣覺、此是菩薩、此是如來、應供、正",
    "T17n0843_001:0923b10": "等正覺；此法斷滅、此法有想；此法決定、此不",
    "T17n0843_001:0923b11": "決定；此法是智所知、此法為識所識；此證覺",
    "T17n0843_001:0923b12": "道、此涅盤道。作如是等有分別者，皆為二",
    "T17n0843_001:0923b13": "相，於二相中隨識所轉；若能不起如是等相，",
    "T17n0843_001:0923b14": "是無二法。妙吉祥！若我以劫或以劫盡說是",
    "T17n0843_001:0923b15": "無二法，假使辯才智慧說不能盡，亦復不能",
    "T17n0843_001:0923b16": "知其邊際。何以故？彼一切法離種種性，若中",
    "T17n0843_001:0923b17": "若邊皆不可見亦不可得。」[0923b17] 妙吉祥菩薩言：「大",
    "T17n0843_001:0923b18": "哉慈氏！汝已證得無生法忍，故作是說。如是",
    "T17n0843_001:0923b19": "如是！假使若我以劫或以劫盡，說是無二法，",
    "T17n0843_001:0923b20": "亦非辯才智慧說所能盡。」[0923b20] 慈氏菩薩言：「妙吉",
    "T17n0843_001:0923b21": "祥！莫於文字而生有想，彼一切法離諸文字，",
    "T17n0843_001:0923b22": "是無生相亦無所動。」",
    "T17n0843_001:0923b23": "[0923b23] 爾時妙吉祥菩薩普告彼佛剎中諸菩薩言：",
    "T17n0843_001:0923b24": "「善男子！汝等今者宜共往彼世尊釋迦牟尼",
    "T17n0843_001:0923b25": "佛剎中瞻禮彼佛，及見百千俱胝那庾多諸",
    "T17n0843_001:0923b26": "菩薩眾，隨喜聽受不思議境界正法。」",
    "T17n0843_001:0923b27": "[0923b27] 爾時有菩薩名辯積幢王，白妙吉祥菩薩言：",
    "T17n0843_001:0923b28": "「如來無有可能見者，何故今言令我等往見",
    "T17n0843_001:0923b29": "佛如來？何等如來是可見者？復以何義說名",
    "T17n0843_001:0923c01": "如來？何以故？如來非過去、未來、現在可得。彼",
    "T17n0843_001:0923c02": "一切法亦非三世，皆悉空故，於空法中無能",
    "T17n0843_001:0923c03": "見者。如妙吉祥菩薩所言：『如來有所見』者，今",
    "T17n0843_001:0923c04": "云何見彼佛如來？為以何眼可觀察耶？若以",
    "T17n0843_001:0923c05": "肉眼而能觀者，肉眼即空，於空性中而無所",
    "T17n0843_001:0923c06": "見；若以天眼觀如來者，天眼亦復是有得想；",
    "T17n0843_001:0923c07": "若非眼所觀，何名為見？是故我等今不能往。」",
    "T17n0843_001:0923c08": "[0923c08] 妙吉祥菩薩言：「善男子！汝今若住不平等法",
    "T17n0843_001:0923c09": "作是說者，於佛如來即不能見亦非供養；汝",
    "T17n0843_001:0923c10": "今若住無所著相如實說者，於佛如來即有",
    "T17n0843_001:0923c11": "所見，亦有所往亦可供養，不著一切文字相",
    "T17n0843_001:0923c12": "故，亦復不離諸文字相。彼自性空，是故我於",
    "T17n0843_001:0923c13": "平等法中作如是說：『諸佛如來本清淨故！如",
    "T17n0843_001:0923c14": "來亦復無所動轉！』汝等今者若住忍意，應當",
    "T17n0843_001:0923c15": "往彼；若住非忍意，亦當往彼。」是時妙吉祥菩",
    "T17n0843_001:0923c16": "薩如是重復為諸菩薩方便宣說，彼菩薩眾",
    "T17n0843_001:0923c17": "以佛威神力故，即於諸法得無所住。",
    "T17n0843_001:0923c18": "[0923c18] 爾時妙吉祥菩薩復作是念：「我今不應而獨",
    "T17n0843_001:0923c19": "往彼娑婆世界。何以故？彼世界中，所有眾生",
    "T17n0843_001:0923c20": "造不善業，少見少聞不生淨信；我今當現種",
    "T17n0843_001:0923c21": "種色相及希有事而可往彼，令諸眾生見已",
    "T17n0843_001:0923c22": "生信得未曾有，使其獲得廣大善利。」[0923c22] 即時妙",
    "T17n0843_001:0923c23": "吉祥菩薩作是念已，入於無垢普光三摩地，",
    "T17n0843_001:0923c24": "於是三摩地中見無數百千菩薩摩訶薩而",
    "T17n0843_001:0923c25": "共圍繞，所有大梵天王、帝釋天主，各執寶拂",
    "T17n0843_001:0923c26": "侍立左右。是時妙吉祥菩薩於一一毛孔中",
    "T17n0843_001:0923c27": "出天蓮華大如車輪，一一華中有佛世尊結",
    "T17n0843_001:0923c28": "加趺坐，一一世尊執寶蓮華。是時三千大千",
    "T17n0843_001:0923c29": "世界所有眾生得大快樂。妙吉祥菩薩即時",
    "T17n0843_001:0924a01": "普見一切眾生，彼諸眾生亦同得見妙吉祥",
    "T17n0843_001:0924a02": "菩薩，皆悉不退轉於阿耨多羅三藐三菩提",
    "T17n0843_001:0924a03": "心。",
    "T17n0843_001:0924a04": "[0924a04] 爾時妙吉祥菩薩見是相已，出三摩地，從彼",
    "T17n0843_001:0924a05": "東方大寶佛剎來此娑婆世界，隨所經歷諸",
    "T17n0843_001:0924a06": "佛剎土，悉現如是神通變化，普令一切獲大",
    "T17n0843_001:0924a07": "利益。於其種種佛剎，皆見如來執寶蓮華，各",
    "T17n0843_001:0924a08": "各為彼眾生說法或見佛剎；地獄眾生現受",
    "T17n0843_001:0924a09": "苦者，佛為救度皆得離苦；及彼畜生、餓鬼等",
    "T17n0843_001:0924a10": "趣互相食噉、極苦惱者亦皆離苦；乃至閻魔",
    "T17n0843_001:0924a11": "界中現受一切苦惱眾生，見佛各為如應說",
    "T17n0843_001:0924a12": "法。是諸眾生，一一皆得遠離苦惱，各各發趣",
    "T17n0843_001:0924a13": "阿耨多羅三藐三菩提心。[0924a13] 有佛剎中，或見如",
    "T17n0843_001:0924a14": "來廣為一切阿修羅眾如應說法，各各得轉",
    "T17n0843_001:0924a15": "阿修羅身。[0924a15] 有佛剎中，或見如來住妙吉祥神",
    "T17n0843_001:0924a16": "通境界，為諸剎帝利大族、婆羅門大族、長者",
    "T17n0843_001:0924a17": "大族，如應說法各獲利益，或為四大王天諸",
    "T17n0843_001:0924a18": "天子眾如應說法，謂諸天子言：「汝等當知，彼",
    "T17n0843_001:0924a19": "一切行皆悉無常，勿起意念謂究竟法。」聞是",
    "T17n0843_001:0924a20": "法者皆獲利益。[0924a20] 有佛剎中，或見如來住妙吉",
    "T17n0843_001:0924a21": "祥神通境界，為三十三天帝釋天主等諸天",
    "T17n0843_001:0924a22": "子眾如應說法。亦復謂言：「諸行無常非究竟",
    "T17n0843_001:0924a23": "法，諸有智者當如實知，不應於中作究竟想。」",
    "T17n0843_001:0924a24": "聞是法者皆獲利益。[0924a24] 有佛剎中，或見如來住",
    "T17n0843_001:0924a25": "妙吉祥神通境界，為夜摩天諸天子眾、知足",
    "T17n0843_001:0924a26": "天中諸天子眾、化樂天中諸天子眾、他化自",
    "T17n0843_001:0924a27": "在天中諸天子眾、梵眾天中諸天子眾、梵輔",
    "T17n0843_001:0924a28": "天中諸天子眾、大梵王天諸天子眾，如是乃",
    "T17n0843_001:0924a29": "至色究竟天諸天子眾，各各如應為其說法，",
    "T17n0843_001:0924b01": "聞所說法皆獲利益。[0924b01] 或見如來住妙吉祥神",
    "T17n0843_001:0924b02": "通境界，為諸初地菩薩摩訶薩眾如應說法。",
    "T17n0843_001:0924b03": "或為二地、或為三地、或為四地、或為五地、或",
    "T17n0843_001:0924b04": "為六地、或為七地、或為八地、或為九地、或為",
    "T17n0843_001:0924b05": "十地諸大菩薩摩訶薩眾、或為一生補處當",
    "T17n0843_001:0924b06": "得成就阿耨多羅三藐三菩提者，各各如應",
    "T17n0843_001:0924b07": "說法要，使令增進住不退轉，乃至普令圓滿",
    "T17n0843_001:0924b08": "安住大涅盤界。",
    "T17n0843_001:0924b09": "[0924b09] 爾時妙吉祥菩薩現如是等種種神變，隨所",
    "T17n0843_001:0924b10": "經歷諸佛剎土，一切眾生見是相者，皆悉發",
    "T17n0843_001:0924b11": "於阿耨多羅三藐三菩提心，五百苾芻得諸",
    "T17n0843_001:0924b12": "漏盡心善解脫，八千菩薩得無生法忍，十千",
    "T17n0843_001:0924b13": "天子遠離塵垢得法眼淨。即時所得利益諸",
    "T17n0843_001:0924b14": "菩薩等，異口同音說伽陀曰：",
    "T17n0843_001:0924b15": "「見是神通變化事，  一切具足未曾有；",
    "T17n0843_001:0924b16": " 妙吉祥尊境界中，  一切眾生得利益。」",
    "T17n0843_001:0924b17": "[0924b17] 爾時十方諸佛剎中已來集會諸菩薩眾，各",
    "T17n0843_001:0924b18": "各以神通力見如是等大希有事，俱白世尊",
    "T17n0843_001:0924b19": "釋迦牟尼佛言：「今此三千大千世界光明普",
    "T17n0843_001:0924b20": "照及希有事，是何神力所變化故？願佛世",
    "T17n0843_001:0924b21": "尊為我等說。」",
    "T17n0843_001:0924b22": "[0924b22] 佛告諸菩薩摩訶薩言：「善男子！汝等當知，有",
    "T17n0843_001:0924b23": "菩薩大士名妙吉祥，住不退轉、已得灌頂，從",
    "T17n0843_001:0924b24": "東方來欲入此會，是彼神通現斯瑞應。又善",
    "T17n0843_001:0924b25": "男子！若人得聞彼妙吉祥名字者，皆悉住於",
    "T17n0843_001:0924b26": "不退轉心，況復得見甚為難事。」[0924b26] 是時世尊釋",
    "T17n0843_001:0924b27": "迦牟尼佛為諸菩薩摩訶薩作是說時，彼妙",
    "T17n0843_001:0924b28": "吉祥菩薩即以神通來入佛會，到佛會已頭",
    "T17n0843_001:0924b29": "面著地禮世尊足，前前白佛：「世尊釋迦牟",
    "T17n0843_001:0924c01": "尼佛！少病少惱、輕利調適得快樂不？我從東",
    "T17n0843_001:0924c02": "方大寶世界寶幢佛剎來此會中，禮近世尊",
    "T17n0843_001:0924c03": "聽說正法。」",
    "T17n0843_001:0924c04": "[0924c04] 爾時普華幢天子在大會中，從座而起前白",
    "T17n0843_001:0924c05": "佛言：「世尊！諸菩薩摩訶薩當修何法，即得成",
    "T17n0843_001:0924c06": "就如妙吉祥神通事業最勝甚深辯才智慧？」",
    "T17n0843_001:0924c07": "[0924c07] 佛告普華幢天子言：「若菩薩摩訶薩樂欲成",
    "T17n0843_001:0924c08": "就如是神通勝事業者，應當具足四種法門。",
    "T17n0843_001:0924c09": "何等為四？一者、於甚深法隨喜聽受。二者、廣",
    "T17n0843_001:0924c10": "為他人說甚深法。三者、隨所聞法請問其義。",
    "T17n0843_001:0924c11": "四者、聞已信解如理修行。是為四種。復有四",
    "T17n0843_001:0924c12": "法，應當具足。何等為四？一者、於佛如來所說",
    "T17n0843_001:0924c13": "經法總持決定。二者、於諸經法愛樂修習。三",
    "T17n0843_001:0924c14": "者、於諸經法記念不忘。四者、於諸經法廣說",
    "T17n0843_001:0924c15": "流通。是為四種。復有四法，應當具足。何等為",
    "T17n0843_001:0924c16": "四？一者、於正法門諦實聽受。二者、於說法師",
    "T17n0843_001:0924c17": "生尊重想。三者、於持法人恭敬承事不生懈",
    "T17n0843_001:0924c18": "退。四者、於說法師常所稱讚長時無倦。是為",
    "T17n0843_001:0924c19": "四種。復有四法，應當具足。何等為四？所謂：四",
    "T17n0843_001:0924c20": "心常當發起。一者、平等心。二者、柔軟心。三者、",
    "T17n0843_001:0924c21": "無懈心。四者、無毒心。是為四種。若菩薩摩訶",
    "T17n0843_001:0924c22": "薩於如是等四種法門，隨所修習，即得如是",
    "T17n0843_001:0924c23": "神通變化最勝事業，復能成就智慧辯才。」",
    "T17n0843_001:0924c24": "[0924c24] 爾時世尊說是四種法門時，五千菩薩得無",
    "T17n0843_001:0924c25": "生法忍，四千天子遠離塵垢得法眼淨。是諸",
    "T17n0843_001:0924c26": "菩薩及天子眾得所利已，咸作是言：「普願眾",
    "T17n0843_001:0924c27": "生皆得安住諸佛境界，於正法門深生信解，",
    "T17n0843_001:0924c28": "所聞正法記念受持，於未來世得大神通如",
    "T17n0843_001:0924c29": "妙吉祥，於諸佛剎變化自在。」",
    "T17n0843_001:0925a01": "[0925a01] 爾時普華幢天子白妙吉祥菩薩言：「菩薩從",
    "T17n0843_001:0925a02": "何所來至此佛會？所住佛剎其名何等？化主",
    "T17n0843_001:0925a03": "如來復何名字？」[0925a03] 時妙吉祥菩薩告普華幢天",
    "T17n0843_001:0925a04": "子言：「莫作是說：『有所從來』。何以故？天子當",
    "T17n0843_001:0925a05": "知，法界無來亦無所去，復無所行而無所住，",
    "T17n0843_001:0925a06": "一切無著。彼法界性，無所疑惑離諸戲論。天",
    "T17n0843_001:0925a07": "子！若言有來、有去、有所住者，是戲論法。」",
    "T17n0843_001:0925a08": "[0925a08] 爾時普華幢天子及諸大眾，聞妙吉祥菩薩",
    "T17n0843_001:0925a09": "說是法已，即時各各歎未曾有，異口同音說",
    "T17n0843_001:0925a10": "伽陀曰：",
    "T17n0843_001:0925a11": "「最上希有妙吉祥！  從佛世尊所出生；",
    "T17n0843_001:0925a12": " 具足神通諸法門，  聞者見者得利益。",
    "T17n0843_001:0925a13": " 大士今現此諸相，  宣說甚深微妙法；",
    "T17n0843_001:0925a14": " 我皆隨喜得見聞，  咸於今日獲大利。",
    "T17n0843_001:0925a15": " 我等昔聞大名士，  今見神通妙色相；",
    "T17n0843_001:0925a16": " 菩薩是大法光明，  出現一切諸佛法。",
    "T17n0843_001:0925a17": " 已能圓滿一切行，  慚愧上服所莊嚴；",
    "T17n0843_001:0925a18": " 自利利他妙吉祥，  最勝功德難思議。",
    "T17n0843_001:0925a19": " 菩薩猶如世間父，  普攝一切為所歸；",
    "T17n0843_001:0925a20": " 開示涅盤方便門，  咸令眾生到彼岸。",
    "T17n0843_001:0925a21": " 菩薩猶如大師子，  一音能破諸外論；",
    "T17n0843_001:0925a22": " 正法功德悉已圓，  一切染法皆清淨。",
    "T17n0843_001:0925a23": " 菩薩猶如世間地，  普能出生諸善法；",
    "T17n0843_001:0925a24": " 復為最上大醫王，  能救眾生諸病苦。",
    "T17n0843_001:0925a25": " 菩薩如月大清涼，  令諸熱惱皆清淨；",
    "T17n0843_001:0925a26": " 復如日光大熾盛，  廣照一切三摩地。",
    "T17n0843_001:0925a27": " 菩薩大利大導師，  引示眾生菩提道；",
    "T17n0843_001:0925a28": " 常生廣大慈愍心，  救度惡趣眾生苦。",
    "T17n0843_001:0925a29": " 菩薩常為所依怙，  了別一切眾生心；",
    "T17n0843_001:0925b01": " 一切智智妙法門，  普施眾生令解脫。」",
    "T17n0843_001:0925b02": "[0925b02] 爾時世尊告普華幢天子及諸大眾言：「如是",
    "T17n0843_001:0925b03": "如是。如汝所言，妙吉祥菩薩有是功德。」◎"
}