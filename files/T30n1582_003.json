{
    "T30n1582_003:0974a05": "菩薩善戒經卷第三",
    "T30n1582_003:0974a07": "宋罽賓三藏求那跋摩譯",
    "T30n1582_003:0974a08": "菩薩地調伏品第七",
    "T30n1582_003:0974a09": "云何名為菩薩調伏。調伏者有六種。一者性",
    "T30n1582_003:0974a10": "調伏。二者眾生調伏。三者行調伏。四者方便",
    "T30n1582_003:0974a11": "調伏。五者熟調伏。六者熟印調伏。性調伏者。",
    "T30n1582_003:0974a12": "有善種子故修善法。修善法故壞二種障。一",
    "T30n1582_003:0974a13": "煩惱障。二智慧障。修善法故身心清淨。身心",
    "T30n1582_003:0974a14": "清淨故若遇善友諸佛菩薩。若不值遇能壞",
    "T30n1582_003:0974a15": "煩惱智慧二障。如癰已熟若遇醫師及以不",
    "T30n1582_003:0974a16": "遇悉得除愈。譬如瓦器任用之時。名之為熟。",
    "T30n1582_003:0974a17": "如菴羅果等任噉食時。亦名為熟。一切眾生",
    "T30n1582_003:0974a18": "亦復如是。修集善道畢竟欲得阿耨多羅三",
    "T30n1582_003:0974a19": "藐三菩提時。是名為熟。是名性調伏。眾生調",
    "T30n1582_003:0974a20": "伏者有四種。一者有聲聞性得聲聞道。二者",
    "T30n1582_003:0974a21": "有緣覺性得緣覺道。三者有佛性得佛道。四",
    "T30n1582_003:0974a22": "者有人天性得人天樂。是名為四。是名眾生",
    "T30n1582_003:0974a23": "調伏。行調伏者有六種。一者根調伏。二者善",
    "T30n1582_003:0974a24": "根調伏。三者智慧調伏。四者下調伏。五者中",
    "T30n1582_003:0974a25": "調伏。六者上調伏。根調伏者。以調根因緣故。",
    "T30n1582_003:0974a26": "得長命好色種姓自在大力言音微妙男子之",
    "T30n1582_003:0974a27": "身無能勝者。具足成就是報果者。任得阿耨",
    "T30n1582_003:0974a28": "多羅三藐三菩提。常為眾生修集苦行。其心",
    "T30n1582_003:0974a29": "初無憂愁悔恨。是名根調伏。善根調伏者。性",
    "T30n1582_003:0974b01": "不好樂造作惡業。五蓋輕微諸惡覺觀漸漸",
    "T30n1582_003:0974b02": "羸弱。樂受清淨純善之言。是名善根調伏。智",
    "T30n1582_003:0974b03": "慧調伏者。菩薩摩訶薩修集智慧故。心行",
    "T30n1582_003:0974b04": "曠大善能受持讀誦經典。解善惡義思惟分",
    "T30n1582_003:0974b05": "別廣為人說。以修集智慧故。任得阿耨多羅",
    "T30n1582_003:0974b06": "三藐三菩提。若能具足根調伏善根調伏智",
    "T30n1582_003:0974b07": "慧調伏者能淨智障。若具根調伏能淨報障。",
    "T30n1582_003:0974b08": "若具善根智慧調伏。能淨智障及煩惱障。下",
    "T30n1582_003:0974b09": "調伏者有二種。一者不於無量世中修集善",
    "T30n1582_003:0974b10": "法故。二者不樂推求善根智慧故。名下調伏。",
    "T30n1582_003:0974b11": "中調伏者。於無量世修集善法。得善根調伏",
    "T30n1582_003:0974b12": "不得智慧。名中調伏。上調伏者。具上三事。",
    "T30n1582_003:0974b13": "是名上調伏。方便調伏者。有二十二。一者",
    "T30n1582_003:0974b14": "界增長。二者現在因。三者入於出家。四者初",
    "T30n1582_003:0974b15": "發。五者非初發。六者遠淨。七者近淨。八者莊",
    "T30n1582_003:0974b16": "嚴。九者至心。十者施食。十一者施法。十二者",
    "T30n1582_003:0974b17": "為示神通生信心故。十三者為說法得生信",
    "T30n1582_003:0974b18": "心。十四者說深密藏廣分別法。十五者下莊",
    "T30n1582_003:0974b19": "嚴。十六者中莊嚴。十七者上莊嚴。十八者聽",
    "T30n1582_003:0974b20": "法。十九者思惟修集。二十者攝取。二十一",
    "T30n1582_003:0974b21": "者呵責。二十二者不待請說及待請說。界增",
    "T30n1582_003:0974b22": "長者。具善種子。具善種子故他世善根復得",
    "T30n1582_003:0974b23": "增長。現在修集法種子故。他世法種子亦",
    "T30n1582_003:0974b24": "得增長。是名界增長。現在因者。現在世中說",
    "T30n1582_003:0974b25": "法不謬。聽法不謬如法受持。因先世因增現",
    "T30n1582_003:0974b26": "在因。因現在因增未來因。又現在因增現在",
    "T30n1582_003:0974b27": "因。是名現在因。入出家者。親近善友諸佛菩",
    "T30n1582_003:0974b28": "薩信心得生。得信心故捨離世法。受持修行",
    "T30n1582_003:0974b29": "出世之法。出世法者。謂菩薩戒。若不能受名",
    "T30n1582_003:0974c01": "字沙門不名出家。斷欲法故乃名出家。不受",
    "T30n1582_003:0974c02": "如是菩薩戒者。不名畢竟永斷欲法。斷一切",
    "T30n1582_003:0974c03": "愛名為出家。受畢竟樂名為出家。樂易行道",
    "T30n1582_003:0974c04": "名為出家。增長佛法名為出家。樂持禁戒名",
    "T30n1582_003:0974c05": "為出家。是名入出家。初發者。初發心時不樂",
    "T30n1582_003:0974c06": "生死。不樂生死故信心得生。修集於道增益",
    "T30n1582_003:0974c07": "佛法。是名初發。非初發者。發心已後親近諸",
    "T30n1582_003:0974c08": "佛及佛弟子。受持禁戒讀誦書寫廣為人說。",
    "T30n1582_003:0974c09": "乃至增長上上善法。是名非初發。遠淨者。如",
    "T30n1582_003:0974c10": "不受持菩薩禁戒。不能讀誦書寫解說。不隨",
    "T30n1582_003:0974c11": "師教嬾墮懈怠。經無量劫不能得成阿耨多羅",
    "T30n1582_003:0974c12": "三藐三菩提。是名遠淨。近淨者。受持禁戒讀",
    "T30n1582_003:0974c13": "誦書寫為人解說。隨順師教懃修精進。速疾",
    "T30n1582_003:0974c14": "能得阿耨多羅三藐三菩提。是名近淨。莊嚴",
    "T30n1582_003:0974c15": "者。至心懃求無上佛道。為菩提故持菩薩戒。",
    "T30n1582_003:0974c16": "為怖畏王師長和上。為名稱故持菩薩戒。是",
    "T30n1582_003:0974c17": "名莊嚴。至心者。於佛法中至心繫念。無有疑",
    "T30n1582_003:0974c18": "網不忍之心。護持正法。以菩薩藏菩薩摩夷",
    "T30n1582_003:0974c19": "教化眾生。於師和上耆舊長宿有德之人深",
    "T30n1582_003:0974c20": "生恭敬。懃供三寶無有休息。深信三寶常住",
    "T30n1582_003:0974c21": "不變。是名至心。施食者。菩薩摩訶薩見飢饉",
    "T30n1582_003:0974c22": "者施以飲食。隨前所須一切供給。是名施食。",
    "T30n1582_003:0974c23": "施法者。菩薩若以一句一偈乃至半偈一部",
    "T30n1582_003:0974c24": "一藏。廣為眾生演說其義。為菩提故教令行",
    "T30n1582_003:0974c25": "善。是名施法。為示神通生信心者。菩薩摩訶",
    "T30n1582_003:0974c26": "薩以大神通示諸眾生。為憐愍故。欲令眾生",
    "T30n1582_003:0974c27": "心清淨故。為知眾生信心淨故。為見眾生淨",
    "T30n1582_003:0974c28": "莊嚴故。為令眾生發阿耨多羅三藐三菩提",
    "T30n1582_003:0974c29": "心故。是名神通。說法生信心者。菩薩自知未",
    "T30n1582_003:0975a01": "有利益。為利他故而演說法。亦復知因利益",
    "T30n1582_003:0975a02": "他故。能滅己罪而演說法。又復自知為他說",
    "T30n1582_003:0975a03": "法。亦得增長已所修善。是名說法。說深密藏",
    "T30n1582_003:0975a04": "廣分別法者。菩薩摩訶薩以方便力。能為眾",
    "T30n1582_003:0975a05": "生開示如來甚深密藏。為令眾生解其義故。",
    "T30n1582_003:0975a06": "為有智者增善根者說深義故。是名說深密",
    "T30n1582_003:0975a07": "藏廣分別法。下莊嚴者。不能至心常行無上",
    "T30n1582_003:0975a08": "賢聖之行。是名下莊嚴。中莊嚴者。雖復至心",
    "T30n1582_003:0975a09": "修集聖行不能常行。是名中莊嚴。上莊嚴",
    "T30n1582_003:0975a10": "者。亦常亦至心。是名上莊嚴。聽法者。若修無",
    "T30n1582_003:0975a11": "上佛法之時。至心聽採十二部經。受持書寫",
    "T30n1582_003:0975a12": "讀誦解說。是名聽法。思惟修集者。既聽法",
    "T30n1582_003:0975a13": "已身心寂靜。思惟其義破壞疑心。修集三",
    "T30n1582_003:0975a14": "想。謂定慧捨。是名思惟修集。攝取者。以無",
    "T30n1582_003:0975a15": "貪心為人說法。受畜弟子善為教誡。施其衣",
    "T30n1582_003:0975a16": "鉢病給醫藥。知煩惱起隨病說法。是名攝取。",
    "T30n1582_003:0975a17": "呵責者。若自知見所起煩惱呵責身心。起煩",
    "T30n1582_003:0975a18": "惱者。不能自利及利益他。輕罪見中中罪見",
    "T30n1582_003:0975a19": "重。如人亂心墮墜坑陷。已墮之後不宜復墮。",
    "T30n1582_003:0975a20": "煩惱若起應當調伏。若見弟子起微煩惱應",
    "T30n1582_003:0975a21": "當呵責。不應受其禮拜供養乃至楊枝澡水。",
    "T30n1582_003:0975a22": "若犯大罪應作擯出羯磨。若呵責者自利利",
    "T30n1582_003:0975a23": "他。是名呵責不待請說者。為自利益受持讀",
    "T30n1582_003:0975a24": "誦解說深義。為破眾生所起煩惱。為增眾生",
    "T30n1582_003:0975a25": "所行善法故為說法。如已所持如持而說如",
    "T30n1582_003:0975a26": "法而住。何以故。菩薩若不如法住者。眾生輕",
    "T30n1582_003:0975a27": "慢而作是言。汝自不能如法而住。云何教他。",
    "T30n1582_003:0975a28": "汝今方應從他受法。云何反更為他說法。是",
    "T30n1582_003:0975a29": "名不待請說。待請說者。如持禁戒懃修精進。",
    "T30n1582_003:0975b01": "具足善根樂處閑靜。常為一切之所恭敬。所",
    "T30n1582_003:0975b02": "可演說人皆信受。知義知辭善能說法。若有",
    "T30n1582_003:0975b03": "比丘比丘尼優婆塞優婆夷。作如是言。唯願",
    "T30n1582_003:0975b04": "大士。為調眾生開甘露門。是名待請而說。如",
    "T30n1582_003:0975b05": "是等二十二事誰調伏耶。謂六種菩薩住六",
    "T30n1582_003:0975b06": "地者。如是菩薩則能教化調伏眾生。何等六",
    "T30n1582_003:0975b07": "地。一者至心專念菩提行地。二者淨心為菩",
    "T30n1582_003:0975b08": "提道地。三者如法住地。四者定地。五者畢竟",
    "T30n1582_003:0975b09": "地。六者成就菩提道地。是名為六。為欲調伏",
    "T30n1582_003:0975b10": "無性眾生。說人天樂令得不退。為有性說令",
    "T30n1582_003:0975b11": "得調伏增長善法。是名熟調伏。熟調伏印者。",
    "T30n1582_003:0975b12": "聲聞之人於無量世修集善根。是名下熟調",
    "T30n1582_003:0975b13": "伏印。復有下熟調伏印。謂下軟心下莊嚴下",
    "T30n1582_003:0975b14": "善根。不能破壞三惡道報。現在不得四沙門",
    "T30n1582_003:0975b15": "果及以涅槃。是名下熟調伏印。云何中熟調",
    "T30n1582_003:0975b16": "伏印。若得中心中莊嚴中善根破三惡道。現",
    "T30n1582_003:0975b17": "在不得四沙門果及以涅槃。是名中熟調伏",
    "T30n1582_003:0975b18": "印。上熟調伏印者。有上心上莊嚴上善根破",
    "T30n1582_003:0975b19": "三惡道。現在能得四沙門果及以涅槃。是名",
    "T30n1582_003:0975b20": "上熟調伏印。緣覺亦如是有二事勝。一者修",
    "T30n1582_003:0975b21": "集道勝。二者無師得道勝。菩薩摩訶薩住此",
    "T30n1582_003:0975b22": "專念菩提行地。是名下熟調伏印。住第二地",
    "T30n1582_003:0975b23": "名為中熟。住第三地名為上熟。初地菩薩其",
    "T30n1582_003:0975b24": "心微軟。莊嚴亦爾墮三惡道。修行已經初阿",
    "T30n1582_003:0975b25": "僧祇。初阿僧祇劫未能具足無動無上清淨",
    "T30n1582_003:0975b26": "三十七品。中熟調伏印者。菩薩中心中莊嚴。",
    "T30n1582_003:0975b27": "不墮三惡。修行已經第二阿僧祇劫。雖得清",
    "T30n1582_003:0975b28": "淨不動轉善具三十七品。未得具足最大寂",
    "T30n1582_003:0975b29": "靜三十七品。是名中熟調伏印。上熟調伏印",
    "T30n1582_003:0975c01": "者。菩薩摩訶薩住上熟調伏印。上心上莊嚴",
    "T30n1582_003:0975c02": "不墮三惡。修行已經第三阿僧祇劫。具足清",
    "T30n1582_003:0975c03": "淨不動轉善。獲大寂靜三十七品。即是菩薩",
    "T30n1582_003:0975c04": "無上道故。名為大淨不動純善最大寂靜。是",
    "T30n1582_003:0975c05": "名上熟調伏印。下熟調伏印有三種。下下下",
    "T30n1582_003:0975c06": "中下上。中熟有三。中下中中中上。上熟有三。",
    "T30n1582_003:0975c07": "上下上中上上。菩薩摩訶薩具足如是等調",
    "T30n1582_003:0975c08": "伏者。則能增長無上佛法。教化眾生調伏諸",
    "T30n1582_003:0975c09": "根。智慧猛利能為眾生開示三乘。",
    "T30n1582_003:0975c10": "菩薩地菩提品第八",
    "T30n1582_003:0975c11": "云何名菩提。菩提者。謂二種解脫。二種智慧。",
    "T30n1582_003:0975c12": "二解脫者。一煩惱障解脫。二智障解脫。智慧",
    "T30n1582_003:0975c13": "二者。一者能壞煩惱障。二者能壞智慧障。又",
    "T30n1582_003:0975c14": "復無上菩提者。所謂淨智無礙智一切智。斷",
    "T30n1582_003:0975c15": "一切習。斷除一切無記無明。淨智者。斷一切",
    "T30n1582_003:0975c16": "習知一切界一切法一切行一切世間一切",
    "T30n1582_003:0975c17": "時一切對治。界有二種。一者世界。二者眾生",
    "T30n1582_003:0975c18": "界。法亦二種。一者有為。二者無為。行亦二種。",
    "T30n1582_003:0975c19": "一者壞煩惱障。二者壞智慧障。世間二種。一",
    "T30n1582_003:0975c20": "者智。二者愚。時有三種。過去現在未來。對治",
    "T30n1582_003:0975c21": "三種。不淨觀慈觀十二因緣觀。是名淨智。無",
    "T30n1582_003:0975c22": "礙智者。不假莊嚴思惟入定。而能通達一切",
    "T30n1582_003:0975c23": "界一切法一切行一切世間一切時一切對治。",
    "T30n1582_003:0975c24": "是名無礙智。復有無礙智。謂百四十不共法。",
    "T30n1582_003:0975c25": "如來所有無諍三昧願智四無礙智。是名無",
    "T30n1582_003:0975c26": "礙智。名為菩提。云何名為百四十不共之法。",
    "T30n1582_003:0975c27": "謂三十二相八十種好。四淨行十力四無所",
    "T30n1582_003:0975c28": "畏三念處三不護大悲不忘斷一切習一切行",
    "T30n1582_003:0975c29": "無勝智。是名百四十不共法。後住品中當廣",
    "T30n1582_003:0976a01": "說。云何名為無上菩提。具七無上故名無上",
    "T30n1582_003:0976a02": "菩提。一者身無上。二者受持無上。三者具足",
    "T30n1582_003:0976a03": "無上。四者智慧無上。五者不可思議無上。六",
    "T30n1582_003:0976a04": "者解脫無上。七者行無上。身無上者。三十二",
    "T30n1582_003:0976a05": "相莊嚴身故。受持無上者。諸佛菩薩自利利",
    "T30n1582_003:0976a06": "他能施眾生人天樂故。具足無上者。諸佛菩",
    "T30n1582_003:0976a07": "薩有四具足故。所謂壽命具足。見具足。戒具",
    "T30n1582_003:0976a08": "足。行具足。智慧無上者謂四無礙。不可思議",
    "T30n1582_003:0976a09": "無上者。所謂具足六波羅蜜。解脫無上者。如",
    "T30n1582_003:0976a10": "來能壞二種障故。行無上者。所謂聖行天行",
    "T30n1582_003:0976a11": "梵行。聖行者。謂三三昧空無相願滅盡定天",
    "T30n1582_003:0976a12": "行者。謂四禪四無色定。梵行者謂四無量心。",
    "T30n1582_003:0976a13": "是三種行出佛四行常樂修集。云何為四聖",
    "T30n1582_003:0976a14": "行有二。一者空三昧。二者滅盡定。天行有一。",
    "T30n1582_003:0976a15": "謂第四禪。梵行亦一所謂大悲。如來以是大",
    "T30n1582_003:0976a16": "悲因緣。晝夜六時常觀眾生。誰無善根當施",
    "T30n1582_003:0976a17": "種子。誰種善根當令增長。乃至誰未發阿耨",
    "T30n1582_003:0976a18": "多羅三藐三菩提心。我當令發阿耨多羅三藐",
    "T30n1582_003:0976a19": "三菩提心。如來以是無上身故名大丈夫。受",
    "T30n1582_003:0976a20": "持無上故名為大悲。具足無上故名到彼岸。",
    "T30n1582_003:0976a21": "智慧無上故名一切智。不可思議無上故名",
    "T30n1582_003:0976a22": "阿羅呵。解脫無上故名大涅槃。行無上故名",
    "T30n1582_003:0976a23": "三藐三佛陀。以是義故如來具足十種名號。",
    "T30n1582_003:0976a24": "所謂如來應供正遍知明行足善逝世間解無",
    "T30n1582_003:0976a25": "上士調御丈夫天人師佛世尊。無虛妄故名",
    "T30n1582_003:0976a26": "為如來。良福田故名為應供。知法界故名正",
    "T30n1582_003:0976a27": "遍知。具三明故名明行足。不來還故名為善",
    "T30n1582_003:0976a28": "逝。知二世間故名世間解。一者國土世間。二",
    "T30n1582_003:0976a29": "者眾生世間。能調伏眾生身心惡故。名無上",
    "T30n1582_003:0976b01": "士調御丈夫。能為眾生作眼目故。能令眾生",
    "T30n1582_003:0976b02": "正知正法正義正歸。為諸眾生廣說義故。能",
    "T30n1582_003:0976b03": "壞一切煩惱苦故。能破眾生疑網心故。開示",
    "T30n1582_003:0976b04": "諸法甚深義故。一切善法根本故。是故名為",
    "T30n1582_003:0976b05": "天人之師。知善法聚不善法聚非善非不善",
    "T30n1582_003:0976b06": "法聚。是名為佛壞魔波旬故。能得難得如來",
    "T30n1582_003:0976b07": "身故。名婆伽婆。無量劫中乃至無有一佛出",
    "T30n1582_003:0976b08": "世。是故難得。無量世界有無量佛。十方世界",
    "T30n1582_003:0976b09": "有無量菩薩。同時同願修集莊嚴。同時俱發",
    "T30n1582_003:0976b10": "菩提之心。一時一日一月一歲。同施同戒同",
    "T30n1582_003:0976b11": "忍同進同禪同智。以是義故。十方世界應有",
    "T30n1582_003:0976b12": "無量無邊佛土。一土之中終無二佛一時出",
    "T30n1582_003:0976b13": "世。若無十方無量世界。如是無量無邊菩薩",
    "T30n1582_003:0976b14": "同修善行可無果耶。以是故知。有十方無量",
    "T30n1582_003:0976b15": "無邊諸佛世界。何以故。一土之中無二佛故。",
    "T30n1582_003:0976b16": "菩薩摩訶薩初發心時。作如是言。唯我一人",
    "T30n1582_003:0976b17": "能令無量無邊眾生斷煩惱苦入於涅槃。以",
    "T30n1582_003:0976b18": "是願力獲得果報。如來能為三千大千無量世",
    "T30n1582_003:0976b19": "界。說法教化調伏眾生。是故一土無二佛出。",
    "T30n1582_003:0976b20": "若一土中有二佛出者。眾生不能樂修善法。不",
    "T30n1582_003:0976b21": "生恭敬難遭之想若見一佛則得生於不思議",
    "T30n1582_003:0976b22": "心。佛或涅槃。我等當共及時修善。懃行精進",
    "T30n1582_003:0976b23": "轉離生死。生難遭想恭敬之心。修檀波羅蜜",
    "T30n1582_003:0976b24": "乃至修集般若波羅蜜是故一土無二佛出。",
    "T30n1582_003:0976b25": "十方諸佛唯除四事。其餘一切平等無二。一",
    "T30n1582_003:0976b26": "者壽。二者姓三者名。四者身。菩薩終不以女",
    "T30n1582_003:0976b27": "人身得阿耨多羅三藐三菩提。何以故。菩薩",
    "T30n1582_003:0976b28": "摩訶薩初阿僧祇劫已斷女身。女人之身貪欲",
    "T30n1582_003:0976b29": "多故。二指智故。如是惡智。不能得阿耨多",
    "T30n1582_003:0976c01": "羅三藐三菩提。菩提者不可思議。何以故。",
    "T30n1582_003:0976c02": "一切聲聞辟支佛等所不得故。是故無上菩",
    "T30n1582_003:0976c03": "提。無量功德之所成就(二指者謂女人和合智也)。",
    "T30n1582_003:0976c04": "◎菩薩地菩提力性品第九",
    "T30n1582_003:0976c05": "菩薩摩訶薩欲學菩薩戒者。當修信解。常樂",
    "T30n1582_003:0976c06": "求法常樂說法。見持法者深生供養。如法而",
    "T30n1582_003:0976c07": "住。教誨弟子住正法中。善知身口意業方",
    "T30n1582_003:0976c08": "便。云何菩薩修集信解。明信三寶及其功",
    "T30n1582_003:0976c09": "德。信佛菩薩不可思議。信真實義信有因",
    "T30n1582_003:0976c10": "果。信諸眾生有種種業種種業果。知善方便",
    "T30n1582_003:0976c11": "及非方便。自信必得阿耨多羅三藐三菩提。",
    "T30n1582_003:0976c12": "自知得義。義者所謂無上菩提。智菩提。方便",
    "T30n1582_003:0976c13": "菩提。方便者。謂菩薩戒乃至三十七品。菩薩",
    "T30n1582_003:0976c14": "戒者聞說法時心忍信受。所謂十二部經。是",
    "T30n1582_003:0976c15": "名菩薩戒。學菩薩戒者當修二事。一者慈心。",
    "T30n1582_003:0976c16": "二者信心。菩薩修集如是二法得信解心。求",
    "T30n1582_003:0976c17": "法者求何事。云何求何故求。求者謂菩薩藏。",
    "T30n1582_003:0976c18": "聲聞藏。一切世論。一切世事。菩薩藏者。謂毘",
    "T30n1582_003:0976c19": "佛略。餘十一部名聲聞藏。世論者有三種。一",
    "T30n1582_003:0976c20": "者因論。二者聲論。三者醫方論。一切世事者。",
    "T30n1582_003:0976c21": "如金寶工匠一切方術。方術有五。一者內術。",
    "T30n1582_003:0976c22": "二者因術。三者聲術。四者知病因治病術。五",
    "T30n1582_003:0976c23": "者知一切作事。菩薩摩訶薩常求如是五種",
    "T30n1582_003:0976c24": "方術。內術者。謂十二部經。菩薩摩訶薩為二",
    "T30n1582_003:0976c25": "事故求十二部經。一者知因果。二者作業不",
    "T30n1582_003:0976c26": "失不作不受。求因論者為二事故。一者為知",
    "T30n1582_003:0976c27": "外道過故。二者為壞外道諸論師故。求聲論",
    "T30n1582_003:0976c28": "者亦為二事。一者為解一切法界義故。二者",
    "T30n1582_003:0976c29": "為正一切言辭音聲故。求治病術為四事故。",
    "T30n1582_003:0977a01": "一者為知病相貌故。二者為知病因緣故。三",
    "T30n1582_003:0977a02": "者為知病除愈故。四者為知病愈之後更不",
    "T30n1582_003:0977a03": "起故。求十二部經。為知因果者。一切法有",
    "T30n1582_003:0977a04": "十種因。說真因相攝一切因。若生死若解脫。",
    "T30n1582_003:0977a05": "若善若不善。若內若外。若眾生若非眾生。何",
    "T30n1582_003:0977a06": "等為十。一者流布因。二者從因。三者作因。四",
    "T30n1582_003:0977a07": "者攝因。五者增長因。六者轉因。七者不共因。",
    "T30n1582_003:0977a08": "八者共因。九者害因。十者不害因。流布因者。",
    "T30n1582_003:0977a09": "所謂諸法因名得其體相得體相故故可宣",
    "T30n1582_003:0977a10": "說。是名流布因。如因手取因足涉路因身",
    "T30n1582_003:0977a11": "而有去來坐臥。是名從因。如從子得果。是",
    "T30n1582_003:0977a12": "名作因。離子從餘而得果者。是名攝因。子",
    "T30n1582_003:0977a13": "滅芽生從芽得果。名增長因。如從子生穀因",
    "T30n1582_003:0977a14": "穀生子。是名轉因。隨種得果。名不共因。如地",
    "T30n1582_003:0977a15": "水火風。名為共因犯四重禁怨害善法。是名",
    "T30n1582_003:0977a16": "害因。若不犯者。是名不害因害因有五。一者",
    "T30n1582_003:0977a17": "聲害。二者生害。三者不共住害。四者怨害。五",
    "T30n1582_003:0977a18": "者定害聲害者。猶如世論初說善好後說不",
    "T30n1582_003:0977a19": "善。又復害者。如說諸法一切無常。猶如虛空",
    "T30n1582_003:0977a20": "說一切常謂生老死。是名聲害。生害者。如說",
    "T30n1582_003:0977a21": "無因而能生果有因無果。不共住害者。猶如",
    "T30n1582_003:0977a22": "明闇貪恚苦樂。怨害者。如蛇鼠狼馬與水牛。",
    "T30n1582_003:0977a23": "如狸與鼠。定害者。如不淨觀除貪慈心院瞋",
    "T30n1582_003:0977a24": "悲除害心。八聖道分除一切結。復有二因。一",
    "T30n1582_003:0977a25": "者真實因。二者方便因。真實因者所謂種子。",
    "T30n1582_003:0977a26": "方便因者如餘外緣。方便因者有四種緣。一",
    "T30n1582_003:0977a27": "者因緣。二者次第緣。三者緣緣。四者增上",
    "T30n1582_003:0977a28": "緣。因緣者諸法生因。增上緣者。謂方便因次",
    "T30n1582_003:0977a29": "第緣。緣緣者。謂心心數法。是名四緣。如是十",
    "T30n1582_003:0977b01": "因。云何出生一切世法及出世法。云何斷生",
    "T30n1582_003:0977b02": "死。云何不斷生死。如世間中種種穀子。為增",
    "T30n1582_003:0977b03": "長命有種種名。所謂大麥小麥大豆小豆粳",
    "T30n1582_003:0977b04": "糧胡麻等。是名流布因。因於飢渴無氣力故。",
    "T30n1582_003:0977b05": "為除是患身得力故。求大小麥乃至胡麻。因",
    "T30n1582_003:0977b06": "於美食。心生貪著。生貪著心故方便求索。是",
    "T30n1582_003:0977b07": "名從因。如彼種子生相似果。是名作因。如",
    "T30n1582_003:0977b08": "彼地水火風糞土人工等。是名攝因。從子增",
    "T30n1582_003:0977b09": "長乃至於果。是名增長因。如子生果從果復",
    "T30n1582_003:0977b10": "生因。是名轉因。如麥生麥豆自生豆。是名不",
    "T30n1582_003:0977b11": "共因。如離子已從餘生果。是名共因。如子遇",
    "T30n1582_003:0977b12": "雹火燒鳥食。是名害因。離雹火鳥名不害因",
    "T30n1582_003:0977b13": "以是義故。是十種因。出生世法及出世法。又",
    "T30n1582_003:0977b14": "復演說十二因緣所有名相。謂無明因緣行。",
    "T30n1582_003:0977b15": "行因緣識。識因緣名色。名色因緣六入。六入",
    "T30n1582_003:0977b16": "因緣觸。觸因緣受。受因緣愛。愛因緣取。取因",
    "T30n1582_003:0977b17": "緣有。有因緣生。生因緣老死憂悲愁惱大苦",
    "T30n1582_003:0977b18": "聚集。是名流布因。無明緣行乃至生緣老死。",
    "T30n1582_003:0977b19": "為貪恚故。不斷十二因緣。是名從因。現在愛",
    "T30n1582_003:0977b20": "取未來無明。是名作因。現在有。未來行。是",
    "T30n1582_003:0977b21": "名作因。現在識。未來生。是名作因。現在名色",
    "T30n1582_003:0977b22": "六入觸受。未來生老死。是名作因。不近善友。",
    "T30n1582_003:0977b23": "不樂聽法。不思惟義。不如法住。以此四事。攝",
    "T30n1582_003:0977b24": "取無明乃至生老死。是名攝因。因惡業故。增",
    "T30n1582_003:0977b25": "長無明乃至老死。是名增長因。無明三種。謂",
    "T30n1582_003:0977b26": "下中上。下為中因中為上因乃至老死。是名",
    "T30n1582_003:0977b27": "轉因。有無明墮地獄。有無明墮畜生。有無明",
    "T30n1582_003:0977b28": "墮餓鬼。是名不共因。一切眾生平等共有十",
    "T30n1582_003:0977b29": "二因緣。是名共因。無明因緣故無具足性。不",
    "T30n1582_003:0977c01": "與如來共生一國。遠離善友不得聞法。不思",
    "T30n1582_003:0977c02": "惟義不如法住。不得修集三十七品。是名害",
    "T30n1582_003:0977c03": "因。除無明故性得具足。性具足故得與如來",
    "T30n1582_003:0977c04": "共生一國。親近善友得聞正法。思惟正義如",
    "T30n1582_003:0977c05": "法而住。修集三十七品。是名不害因。以是",
    "T30n1582_003:0977c06": "義故是十種因出生世法。云何十因生出世",
    "T30n1582_003:0977c07": "法。若說三十七品名相菩提名相乃至涅槃",
    "T30n1582_003:0977c08": "名相。名流布因。因四念處。得四正懃。因四正",
    "T30n1582_003:0977c09": "懃。得如意足。因如意足。得五根。因五根。",
    "T30n1582_003:0977c10": "得五力。因五力。得七覺分。因七覺分得八聖",
    "T30n1582_003:0977c11": "道。因八聖道。得涅槃。是名從因。無明滅故諸",
    "T30n1582_003:0977c12": "行滅行滅故識滅。識滅故名色滅。名色滅故",
    "T30n1582_003:0977c13": "六入滅。六入滅故觸滅。觸滅故受滅。受滅故",
    "T30n1582_003:0977c14": "愛滅。愛滅故取滅。取滅故有滅。有滅故生",
    "T30n1582_003:0977c15": "滅。生滅故老死滅。老死滅故得涅槃。是名從",
    "T30n1582_003:0977c16": "因。性具足故修三十七品。修三十七品故得",
    "T30n1582_003:0977c17": "涅槃。是名從因。性具足故乃至三十七品能",
    "T30n1582_003:0977c18": "生菩提。是名作因。親近善友至心聞法。思惟",
    "T30n1582_003:0977c19": "其義如法而住。調伏諸根修八聖道。是名攝",
    "T30n1582_003:0977c20": "因。三十七品能為二種涅槃之因。是名轉因。",
    "T30n1582_003:0977c21": "具聲聞性得聲聞果。具緣覺性得緣覺果。具",
    "T30n1582_003:0977c22": "佛性故得無上道。是名不共因。如是三人",
    "T30n1582_003:0977c23": "悉共修集三十七品。是名共因。性不具足",
    "T30n1582_003:0977c24": "生處八難不聞正法。是名害因。壞害因故得",
    "T30n1582_003:0977c25": "聞正法。名不害因。修集八聖道因緣故得",
    "T30n1582_003:0977c26": "聲聞菩提辟支佛菩提。得佛菩提。是增長",
    "T30n1582_003:0977c27": "因。是十種因出生世法出世之法。如是二法",
    "T30n1582_003:0977c28": "各有三世。所謂過去未來現在若有說言離",
    "T30n1582_003:0977c29": "是十因更有因者。無有是處。云何名果。果有",
    "T30n1582_003:0978a01": "五種。一者報果。二者餘果。三者解脫果。四者",
    "T30n1582_003:0978a02": "現作果。五者增上果。不善之法得三惡報。有",
    "T30n1582_003:0978a03": "漏善法得人天果。是名報果。以造惡故樂為",
    "T30n1582_003:0978a04": "惡業。以修善故樂修善業。是名餘果。修八",
    "T30n1582_003:0978a05": "聖道遠離煩惱。名解脫果。凡夫修道雖離煩",
    "T30n1582_003:0978a06": "惱不名解脫果。何以故。非畢竟故若人現世",
    "T30n1582_003:0978a07": "種種方便役力得財。是名現作果。眼根眼識",
    "T30n1582_003:0978a08": "乃至意法意識。名增上果。菩薩摩訶薩以知",
    "T30n1582_003:0978a09": "因果。增長作力修集於道知不作。不受作",
    "T30n1582_003:0978a10": "不失果菩薩。摩訶薩知因果故求十二部經。",
    "T30n1582_003:0978a11": "受持讀誦書寫解說。得第二業力。若有菩薩",
    "T30n1582_003:0978a12": "不信眾生業因果者。終不能得菩薩禁戒。菩",
    "T30n1582_003:0978a13": "薩何故求十二部經。菩薩至心念菩薩戒懃",
    "T30n1582_003:0978a14": "求佛法。乃至一句一偈一義。若見說者心生",
    "T30n1582_003:0978a15": "恭敬歡喜樂聞。不輕於說法者。己身於說法",
    "T30n1582_003:0978a16": "者不求其過。至心奉敬如從佛聞。若說法者",
    "T30n1582_003:0978a17": "悋法不施。應以錢財乃至身命供事奉獻。若",
    "T30n1582_003:0978a18": "有菩薩能如是者。名義菩薩。菩薩若能至心",
    "T30n1582_003:0978a19": "聽受乃至一句一偈一義。三界煩惱皆悉萎",
    "T30n1582_003:0978a20": "悴具菩薩戒菩薩至心求佛語時。渴法情重",
    "T30n1582_003:0978a21": "不惜身命。設蹈熱鐵猛火之地不以為患。菩",
    "T30n1582_003:0978a22": "薩摩訶薩以一偈故尚不惜身。況十二部",
    "T30n1582_003:0978a23": "經。為一偈故尚不惜命。況餘財物。以聞",
    "T30n1582_003:0978a24": "法利身得安樂。深生信心得柔軟心。直心正",
    "T30n1582_003:0978a25": "見見說法者。如見父母心無憍慢。為眾生故",
    "T30n1582_003:0978a26": "至心聽法終不為己。為增眾生所有善根。聽",
    "T30n1582_003:0978a27": "受正法不為利養。為眾生故受菩薩戒不為",
    "T30n1582_003:0978a28": "自利為正法故不畏王難飢渴寒熱虎狼惡獸",
    "T30n1582_003:0978a29": "盜賊等事。先自調伏煩惱諸根。然後聽法非",
    "T30n1582_003:0978b01": "時不聽。至心聽法恭敬說者尊重於法。是名",
    "T30n1582_003:0978b02": "菩薩具菩薩戒。云何菩薩至心聽法。聽法有",
    "T30n1582_003:0978b03": "四。一者至心。二者一心。三者一切心。四者善",
    "T30n1582_003:0978b04": "心。是名菩薩懃求十二部經。菩薩何故求十",
    "T30n1582_003:0978b05": "二部經。為欲流布諸佛正法故。為欲增長諸",
    "T30n1582_003:0978b06": "佛法故。為令世間信佛法故。為令一切無量",
    "T30n1582_003:0978b07": "眾生悉得阿耨多羅三藐三菩提故。是故菩",
    "T30n1582_003:0978b08": "薩求十二部經。菩薩何故求於因論。為知因",
    "T30n1582_003:0978b09": "論諸過罪故。為破外道惡邪論故。為弘方便",
    "T30n1582_003:0978b10": "調眾生故。為欲分別如來語義世語義故。是",
    "T30n1582_003:0978b11": "故菩薩求於因論。菩薩何故求於聲論。為令",
    "T30n1582_003:0978b12": "言辭淨莊嚴故。不淨之言不能宣說明了義",
    "T30n1582_003:0978b13": "故。為欲解知一切義故。壞不正語憍慢心破",
    "T30n1582_003:0978b14": "邪見故。為知方便調眾生故。是故菩薩求於",
    "T30n1582_003:0978b15": "聲論。菩薩何故求諸醫方。為令眾生離四百",
    "T30n1582_003:0978b16": "四病故。為憐愍故。為調伏眾生故。為生信心",
    "T30n1582_003:0978b17": "故。生喜心故。是故菩薩求諸醫方。菩薩何故",
    "T30n1582_003:0978b18": "求世方術。為易得財利眾生故。為諸眾生生",
    "T30n1582_003:0978b19": "信心故。為知世事破憍慢故。調伏眾生故。破",
    "T30n1582_003:0978b20": "一切法諸闇障故。若有菩薩不能如是求五事",
    "T30n1582_003:0978b21": "者。終不能得阿耨多羅三藐三菩提成一切智。",
    "T30n1582_003:0978b22": "為得阿耨多羅三藐三菩提故求於五事。菩薩",
    "T30n1582_003:0978b23": "成就菩薩戒者。為眾生說。說何事。云何說。何",
    "T30n1582_003:0978b24": "故說。說何事者。謂十二部經。云何說者。成就",
    "T30n1582_003:0978b25": "五事。何故說者。為得成就阿耨多羅三藐三",
    "T30n1582_003:0978b26": "菩提故。說有二事。一者次第說。二者清淨說。",
    "T30n1582_003:0978b27": "次第說者。初說惠施。次說禁戒。次說天樂。次",
    "T30n1582_003:0978b28": "說三昧。次說受持十二部經思惟其義如法",
    "T30n1582_003:0978b29": "而住。是名次第說。清淨說者。人在高處己身",
    "T30n1582_003:0978c01": "處下不應說法。除為病患。心不信者不應為",
    "T30n1582_003:0978c02": "說。不厭生死者不應為說。人在已前不應",
    "T30n1582_003:0978c03": "為說。人覆頭者不應為說。求過失者不應為",
    "T30n1582_003:0978c04": "說。其餘皆如波羅提木叉修多羅中說。何以",
    "T30n1582_003:0978c05": "故。諸佛菩薩恭敬法故。若說法者尊重於法。",
    "T30n1582_003:0978c06": "聽法之人亦生宗敬。至心聽受不生輕慢。是",
    "T30n1582_003:0978c07": "名清淨說。次第說者。一切說一切說一切",
    "T30n1582_003:0978c08": "說。壞悋法心無有憍慢若一句一偈乃至半",
    "T30n1582_003:0978c09": "偈。若辭若義。若法說義說及法義說。示教利",
    "T30n1582_003:0978c10": "喜。或時呵責。或時直說。或時喻說隨所應說。",
    "T30n1582_003:0978c11": "或淺近說。為易入說。隨所樂說。是名菩薩次",
    "T30n1582_003:0978c12": "第說也。清淨說者。菩薩摩訶薩於怨憎中修",
    "T30n1582_003:0978c13": "集慈心。得慈心已於惡眾生及放逸人。以諸",
    "T30n1582_003:0978c14": "方便而為說法。乃至受樂其心憍恣及貧窮",
    "T30n1582_003:0978c15": "人。方便開示而為說法。不為讚己毀辱他人",
    "T30n1582_003:0978c16": "飲食利養名譽故說。是名菩薩清淨說法。如",
    "T30n1582_003:0978c17": "法住者。身口意業修集善法正思惟義。是名",
    "T30n1582_003:0978c18": "如法而住。云何菩薩思惟於義。菩薩調伏身",
    "T30n1582_003:0978c19": "口意業樂處閑靜。若自受持若從他聞。思惟",
    "T30n1582_003:0978c20": "正義不思非義。至心思惟真實之義。為菩提",
    "T30n1582_003:0978c21": "道繫心思惟依於實義。不依文字思惟分別",
    "T30n1582_003:0978c22": "此是佛語此非佛語。捨非思惟懼心亂故隨",
    "T30n1582_003:0978c23": "所聞聲。隨聲思義不隨他語。雖不解義終不",
    "T30n1582_003:0978c24": "言非。何以故。此是諸佛之境界故。菩薩摩訶",
    "T30n1582_003:0978c25": "薩依義不依字。能知如來甚深之義。知法",
    "T30n1582_003:0978c26": "非法無能動轉。如是菩薩未得忍者今已得",
    "T30n1582_003:0978c27": "忍。未得三昧今得三昧。是名菩薩如法而住。",
    "T30n1582_003:0978c28": "云何名修集。修集有四。一者舍摩他。二者",
    "T30n1582_003:0978c29": "毘婆舍那。三者愛樂修集。四者隨所修集",
    "T30n1582_003:0979a01": "樂在中住。舍摩他者。菩薩摩訶薩修集四禪",
    "T30n1582_003:0979a02": "四無色定。專心緣定能破五蓋。因住定故",
    "T30n1582_003:0979a03": "解真實行。能離一切諸惡覺觀。其心不亂",
    "T30n1582_003:0979a04": "能思內外法界之義隨順法相。心心數法安",
    "T30n1582_003:0979a05": "住一緣。是名舍摩他。毘婆舍那者。修舍摩他",
    "T30n1582_003:0979a06": "能觀法界分別法相。求於善法遠離惡法。智",
    "T30n1582_003:0979a07": "慧正見不顛倒見善解於義。是名毘婆舍那。",
    "T30n1582_003:0979a08": "愛樂修集者。至心修集如上二法。至心修",
    "T30n1582_003:0979a09": "者常不放逸。是名愛樂修集樂。住修集者",
    "T30n1582_003:0979a10": "修舍摩他毘婆舍那時。不假方便隨意而住。",
    "T30n1582_003:0979a11": "是名樂住修集。菩薩摩訶薩常修二法。亦名",
    "T30n1582_003:0979a12": "樂住。亦名清淨。亦名身心寂靜。亦名廣智。菩",
    "T30n1582_003:0979a13": "薩摩訶薩修是二法。即是得阿耨多羅三藐",
    "T30n1582_003:0979a14": "三菩提根本。菩薩成就菩薩戒者得是二法。",
    "T30n1582_003:0979a15": "是名修集。云何為教。教有八種。菩薩摩訶",
    "T30n1582_003:0979a16": "薩成就三昧。欲教眾生先當入定。或與共住",
    "T30n1582_003:0979a17": "然後能以八事教化。何等為八。一者知心。二",
    "T30n1582_003:0979a18": "者知根。三者善根。四者煩惱。五者對治。對治",
    "T30n1582_003:0979a19": "者。有貪心者教觀不淨。有恚心者教修慈心。",
    "T30n1582_003:0979a20": "有癡心者教觀因緣。惡覺觀者教令數息。是",
    "T30n1582_003:0979a21": "名為八。以如是等諸善方便教化眾生。破斷",
    "T30n1582_003:0979a22": "常心說於中道。實無作相而作作相。真實",
    "T30n1582_003:0979a23": "不得而作得想。真實無觸而作觸想。真實無",
    "T30n1582_003:0979a24": "證而作證想。是八種事能破如是妄想憍慢。",
    "T30n1582_003:0979a25": "復有三事。一者心若不住能令住緣。二者住",
    "T30n1582_003:0979a26": "已能觀正法。三者知善方便。若知善方便若",
    "T30n1582_003:0979a27": "知眾生心根善根及以煩惱。以是四事能令",
    "T30n1582_003:0979a28": "散心住於緣中破斷常見而說法者。是名能",
    "T30n1582_003:0979a29": "觀正法。破貪心故說觀不淨。破瞋恚心說慈",
    "T30n1582_003:0979b01": "心觀。破愚癡故說因緣觀。破惡覺觀說於數",
    "T30n1582_003:0979b02": "息。是名知善方便。若菩薩摩訶薩自於佛所",
    "T30n1582_003:0979b03": "若菩薩所學是八事。復以是法教化眾生。是",
    "T30n1582_003:0979b04": "名菩薩摩訶薩淨八種力。何等為八。一者知",
    "T30n1582_003:0979b05": "諸禪定解脫力。二者知根力。三者解力。四者",
    "T30n1582_003:0979b06": "世界力。五者知至處道力。六者宿命智力。七",
    "T30n1582_003:0979b07": "者生死智力。八者漏盡智力。是名為八。又",
    "T30n1582_003:0979b08": "復教者復有五種。一者教令遠惡。二者教修",
    "T30n1582_003:0979b09": "善法。三者教犯戒者發露懺悔。四者教作憶",
    "T30n1582_003:0979b10": "念羯磨。五者教不受語者作擯出羯磨。菩薩",
    "T30n1582_003:0979b11": "摩訶薩以是五事教化眾生。以憐愍心故。清",
    "T30n1582_003:0979b12": "淨心故。菩薩摩訶薩若以瞋心教化眾生。則",
    "T30n1582_003:0979b13": "不能得菩薩禁戒。若受教者如法而受。應",
    "T30n1582_003:0979b14": "當恭敬至心瞻視供養尊重如父如母如佛菩",
    "T30n1582_003:0979b15": "薩。何以故。以如法受教故。則能疾得聲聞菩",
    "T30n1582_003:0979b16": "提緣覺菩提。得阿耨多羅三藐三菩提。是名",
    "T30n1582_003:0979b17": "菩薩教也。善方便者。菩薩摩訶薩一切所有",
    "T30n1582_003:0979b18": "身口意業。悉為調伏一切眾生。是名善方便。",
    "T30n1582_003:0979b19": "善方便者有四種。一者惠施。二者軟語。三者",
    "T30n1582_003:0979b20": "利益。四者同義。菩薩摩訶薩能施眾生衣服",
    "T30n1582_003:0979b21": "飲食房舍臥具病瘦醫藥。受施之人既受施",
    "T30n1582_003:0979b22": "已。於菩薩所生愛念心。至心聽說聞已受持。",
    "T30n1582_003:0979b23": "以受持故菩薩則以軟語讚歎。以讚歎故受",
    "T30n1582_003:0979b24": "者歡喜。以歡喜故能壞惡心受持善法。壞惡",
    "T30n1582_003:0979b25": "心故菩薩復言。我已具信戒聞施慧。汝亦當",
    "T30n1582_003:0979b26": "具。菩薩若不具足五事。則不能教一切眾生。",
    "T30n1582_003:0979b27": "眾生亦言。汝自不具。云何教他令具足那。",
    "T30n1582_003:0979b28": "是故菩薩具足五事。是名菩薩以善方便教",
    "T30n1582_003:0979b29": "化眾生。方便者。所謂善調伏。善調伏者所",
    "T30n1582_003:0979c01": "謂不棄不轉不退。是名善方便。◎",
    "T30n1582_003:0979c02": "菩薩善戒經卷第三"
}