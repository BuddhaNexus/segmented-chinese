{
    "X78n1539_001:0001a04": "法華靈驗傳目次",
    "X78n1539_001:0001a06": "[0001a06] 卷上",
    "X78n1539_001:0001a07": " 園苡呈祥 天花現瑞",
    "X78n1539_001:0001a08": " 妙字始成便生勝處 題目纔寫已脫冥司",
    "X78n1539_001:0001a09": "  第一段 序品",
    "X78n1539_001:0001a10": " 唱題之頃地獄皆空 買紙之時天堂已化",
    "X78n1539_001:0001a11": " 國王布髮 天帝賜金",
    "X78n1539_001:0001a12": "  第二段法說周 方便品",
    "X78n1539_001:0001a13": " 亡婦生天 神人指路",
    "X78n1539_001:0001a14": " 蓮開臘月 佛記天宮",
    "X78n1539_001:0001a15": "  第三段 比喻品 信解品 藥草喻品",
    "X78n1539_001:0001a16": "   授記品",
    "X78n1539_001:0001a17": " 經卷重而罪案輕 時患痊而壽&#x7B07;永",
    "X78n1539_001:0001a18": " 夜明如晝 時雨普霑",
    "X78n1539_001:0001a19": " 爐香不熱而自熏 瞽叟無目而能&#x89A9;",
    "X78n1539_001:0001a20": "  第四段因緣周 化城喻品",
    "X78n1539_001:0001a21": " 羽族慣聞而便脫業軀 比丘暗誦而得離鬼難",
    "X78n1539_001:0001a22": " 感悟前生之師弟 通交二世之爺孃",
    "X78n1539_001:0001a23": "  第五段 五百弟子授記品",
    "X78n1539_001:0001a24": "   授學無學人記品",
    "X78n1539_001:0001b01": " 野雉忽爾轉身 閻王聳然彈指",
    "X78n1539_001:0001b02": " 融酥滿器 兵衛盈庭",
    "X78n1539_001:0001b03": " 神人警寢而進船 天帝收經而入藏",
    "X78n1539_001:0001b04": "  第六段 法師品 見寶塔品",
    "X78n1539_001:0001b05": " 鬼莫能害 舌不可耕",
    "X78n1539_001:0001b06": " 皂客還送本錢 仙翁特請一品",
    "X78n1539_001:0001b07": " 空中彈指 座上生香",
    "X78n1539_001:0001b08": "  第七段 提婆達多品 勸花座",
    "X78n1539_001:0001b09": " 身托蓮胎 名標花座",
    "X78n1539_001:0001b10": " 聖僧教誦 海神請聞",
    "X78n1539_001:0001b11": " 鴿受人身 鬼脫廁報",
    "X78n1539_001:0001b12": "  第八段 安樂行品",
    "X78n1539_001:0001b13": " 龍天請講 鬼虎欽風",
    "X78n1539_001:0001b14": " 仙鶴來儀 野&#x9DC4;轉報",
    "X78n1539_001:0001b15": " 瓶水自滿 異香普熏",
    "X78n1539_001:0001b16": " 經字放光 鴆毒無驗",
    "X78n1539_001:0001b17": "  第九段 從地涌出品 如來壽量品",
    "X78n1539_001:0001b18": "   分別功德品",
    "X78n1539_001:0001b19": " 冥授補闕 帝親試通",
    "X78n1539_001:0001b20": " 賜壽題肩 應病授藥",
    "X78n1539_001:0001b21": " 相師已定豈期延壽 天帝邀相&#x5374;向西方",
    "X78n1539_001:0001b22": "卷下",
    "X78n1539_001:0001b23": " 湖州天下上座",
    "X78n1539_001:0001b24": "  第十段 隨喜功德品 法師功德品",
    "X78n1539_001:0001c01": " 埋即生蓮 舌常諷典",
    "X78n1539_001:0001c02": " &#x7AB0;瓦便作蓮花而警俗 函經化為草束而拯生",
    "X78n1539_001:0001c03": " 經一通而更不忘 髮三剪而輒自長",
    "X78n1539_001:0001c04": "  第十一段 常不輕品 如來神力品",
    "X78n1539_001:0001c05": "   囑累品",
    "X78n1539_001:0001c06": " 芝生墓側 蓮出舌根",
    "X78n1539_001:0001c07": " 舍利流出於金文 光明照耀於寶塔",
    "X78n1539_001:0001c08": " 瓶水冬溫夏冷 天兵匝地盈空",
    "X78n1539_001:0001c09": "  第十二段 藥王菩薩本事品",
    "X78n1539_001:0001c10": " 自識前身 難通二字",
    "X78n1539_001:0001c11": " 檀香遠達 佛手親摩",
    "X78n1539_001:0001c12": " 藥精入懷 池水療病",
    "X78n1539_001:0001c13": " 癩瘡即愈 氣分鬱增",
    "X78n1539_001:0001c14": " 急疾乃瘳 大風亦利",
    "X78n1539_001:0001c15": "  第十三段 妙音菩薩品",
    "X78n1539_001:0001c16": " 亡母脫苦 神人住空",
    "X78n1539_001:0001c17": " 水不能漂 屍不生臭",
    "X78n1539_001:0001c18": " 虎吼退賊 字化為金",
    "X78n1539_001:0001c19": "  第十四段 普門品",
    "X78n1539_001:0001c20": " 火不能燒 水不能漂(二章)",
    "X78n1539_001:0001c21": " 脫羅剎難 黑風吹其船舫",
    "X78n1539_001:0001c22": " 刀段段壞(二章) 枷&#x93C1;自脫(二章)",
    "X78n1539_001:0001c23": " 賊不能害(二章) 求男得男",
    "X78n1539_001:0001c24": " 現身說法 顯童女身",
    "X78n1539_001:0002a01": " 顯比丘尼身",
    "X78n1539_001:0002a02": "  第十五段 陀羅尼品 妙莊嚴王品",
    "X78n1539_001:0002a03": "   普賢勸發品",
    "X78n1539_001:0002a04": " 崇自出竇 鬼乃扣頭",
    "X78n1539_001:0002a05": " 閻王指送第四天 菩薩來乘六牙象",
    "X78n1539_001:0002a06": "  第十六段",
    "X78n1539_001:0002a07": " 幼尼誦出真詮 侍女冥通梵部",
    "X78n1539_001:0002a08": " 舟人護涉 天樂來迎",
    "X78n1539_001:0002a09": " 深敬辯山人之精書 堪歌崔牧伯之慶會",
    "X78n1539_001:0002a10": " 光明出於口角 菡萏生於舌根",
    "X78n1539_001:0002a11": " 寶岩徒之或講或疑 蓮華院之若讀若說",
    "X78n1539_001:0002a12": " 珍禽顯瑞 亡妹告徵",
    "X78n1539_001:0002a13": " 誦舌長存 燒經不改",
    "X78n1539_001:0002a14": " 經無一字 爪生五花",
    "X78n1539_001:0002a15": "  第十七段",
    "X78n1539_001:0002a16": " 誦舌長存 燒經不改",
    "X78n1539_001:0002a17": " 經無一字 爪生五花",
    "X78n1539_001:0002a18": " 跋",
    "X78n1539_001:0002a20": "[0002a20] 法華靈驗傳目次(終)",
    "X78n1539_001:0002b03": "No. 1539",
    "X78n1539_001:0002b04": "法華靈驗傳卷上",
    "X78n1539_001:0002b06": "[0002b06] 法華靈驗傳有大唐藍谷沙門慧詳所撰弘贊傳",
    "X78n1539_001:0002b07": "十卷。大宋朝四明沙門宗曉所撰現應錄四卷。又",
    "X78n1539_001:0002b08": "有本朝真淨國師所撰海東傳弘錄四卷。今歷&#x89A7;",
    "X78n1539_001:0002b09": "此三傳。抄錄其中最為奇特事。合成二卷。以勸發",
    "X78n1539_001:0002b10": "後來。兩卷合百七奇異。",
    "X78n1539_001:0002b11": "觀識沙門釋 了圓錄",
    "X78n1539_001:0002b12": "園苡呈祥(苡音以。香草也)",
    "X78n1539_001:0002b13": "[0002b13] 法師鳩摩羅什。此云童壽。龜(音丘)茲國人。七歲出家。日",
    "X78n1539_001:0002b14": "誦千偈。其母&#x643A;至月支國。見一羅漢曰。此沙彌年至",
    "X78n1539_001:0002b15": "三十五。當大弘佛教度無數人。每唯其言。一日謂曰。",
    "X78n1539_001:0002b16": "方等深教應大闡真丹。唯爾之力。時符堅據關中。太",
    "X78n1539_001:0002b17": "史奏云。有德星現外國分野。當有大智人入輔中國。",
    "X78n1539_001:0002b18": "堅曰。朕聞西域有羅什。將非是耶。即遣呂光率兵伐",
    "X78n1539_001:0002b19": "龜茲國。光既獲什。迴至&#x51C9;州。聞符堅為姚萇所害。乃",
    "X78n1539_001:0002b20": "據關外僭號後&#x51C9;。萇崩。子興襲位。廟庭俄生連理樹。",
    "X78n1539_001:0002b21": "逍遙園&#x8471;變為苡。以為祥瑞。遂伐呂光。迎什入長安。",
    "X78n1539_001:0002b22": "待以以國師之禮。興於逍遙園引諸沙門聽什講說。",
    "X78n1539_001:0002b23": "辯通華夏。覽舊經與胡本乖誤。以弘始八年於草堂",
    "X78n1539_001:0002b24": "寺與僧[契-大+石](音略。利也)等八百餘人。更集四方義學沙門二",
    "X78n1539_001:0002c01": "千餘人。對舊經考校。譯此妙法蓮華經一部七卷。什",
    "X78n1539_001:0002c02": "曰。所譯法華等經幸共流布。若所譯無謬。願焚軀後",
    "X78n1539_001:0002c03": "舌不焦爛。言訖而終。至於闍維。舌界不&#x7070;。委見梁僧",
    "X78n1539_001:0002c04": "傳及南山感通傳。韋天人曰。什公聰明善解大乘。彼",
    "X78n1539_001:0002c05": "自七佛已來傳譯。得法王之遺寄也。俗以陷戒為言。",
    "X78n1539_001:0002c06": "此不須疑。什位三賢。非悠悠者也。 出弘贊第二卷",
    "X78n1539_001:0002c07": "及現應錄上之一。",
    "X78n1539_001:0002c08": "天花現瑞",
    "X78n1539_001:0002c09": "[0002c09] 梁武帝潛龍時。宅&#x751E;七日七夜放光。帝曰非我所居。",
    "X78n1539_001:0002c10": "乃捨為寺。名為光宅。&#x52D1;法雲法師為主。雲師。義興陽",
    "X78n1539_001:0002c11": "羨人也。生時雲氣滿室。因以為名。七歲出家。更名法",
    "X78n1539_001:0002c12": "雲。雲年在息慈雅尚經術。於妙法華研精累思品酌",
    "X78n1539_001:0002c13": "義理。始末昭&#x89A7;。垂名梁代者也。&#x751E;一寺講散此經。忽",
    "X78n1539_001:0002c14": "感天華狀如飛雪滿空而下。延于堂內升空不墜。講",
    "X78n1539_001:0002c15": "訖方去。有常供養僧學法雲師日夜發願。望得慧解。",
    "X78n1539_001:0002c16": "忽夢一僧云。雲公燈明佛時已講此經。那可卒敵也。",
    "X78n1539_001:0002c17": "又夷陵縣漁人於網中得經一卷。是泥洹四法品。末",
    "X78n1539_001:0002c18": "題云。宋元徽二年王寶勝造奉光宅寺法雲師。以此",
    "X78n1539_001:0002c19": "勘之。元徽二年雲公年始十歲。寺無光宅。此乃靈瑞",
    "X78n1539_001:0002c20": "預彰也。",
    "X78n1539_001:0002c21": "妙字始成便生勝處",
    "X78n1539_001:0002c22": "[0002c22] 隋開皇中有僧慧超。立行卓爾。常誦法華。有一弟子",
    "X78n1539_001:0002c23": "年至志學病死齊。去泰山不遠。超往焚香具述來意。",
    "X78n1539_001:0002c24": "木偶人忽發聲言。師戒行精苦。所問敢不咨白。遂引",
    "X78n1539_001:0003a01": "至府君前。超白曰。弟子今在何處。君曰。在此。未有生",
    "X78n1539_001:0003a02": "處。超曰欲與相見得否。君即使領東行數十步。果得",
    "X78n1539_001:0003a03": "相見。因問苦樂如何。弟子曰。但被拘繫亦無苦樂。念",
    "X78n1539_001:0003a04": "生處未定。願師昇濟之。師曰作何功德。弟子乞造法",
    "X78n1539_001:0003a05": "華經一部。設齋一百員。師既歸。即書經飯僧。事訖復",
    "X78n1539_001:0003a06": "謁府君。相接如先。師陳所為。君曰。弟子師寫經題妙",
    "X78n1539_001:0003a07": "字始成。便生勝處。師曰生於何處。君曰還生齊郡王",
    "X78n1539_001:0003a08": "武家為男子。待三歲可往&#x8994;之。超過三年即往問言。",
    "X78n1539_001:0003a09": "檀越之子欲得相見。王氏抵拒不言有子。師具說府",
    "X78n1539_001:0003a10": "君之言。其妻在室語夫曰。法師靈感若此。可使見之。",
    "X78n1539_001:0003a11": "即抱兒子安限外。兒一見師走入懷抱悲泣良久。及",
    "X78n1539_001:0003a12": "年長大。志願出家還事超師。 靈瑞集。又出弘贊傳",
    "X78n1539_001:0003a13": "第十及現應錄。",
    "X78n1539_001:0003a14": "題目纔寫已脫冥司",
    "X78n1539_001:0003a15": "[0003a15] 隋釋行堅。常修禪觀。節操嚴甚。因事經游泰山。日夕",
    "X78n1539_001:0003a16": "入嶽寺度霄。藉蒿草於廡下端坐誦經。可一更。忽見",
    "X78n1539_001:0003a17": "其神衣冠甚偉向堅合掌。堅問曰。世傳泰山治鬼是",
    "X78n1539_001:0003a18": "否。神曰弟子有之。堅曰。有兩同學僧已死。今在否。神",
    "X78n1539_001:0003a19": "問名字云。一人已生人間。一人在獄受對。師往見之。",
    "X78n1539_001:0003a20": "神遣使引入墻院。見一人在火中呼號。形變不可識。",
    "X78n1539_001:0003a21": "而血肉焦臭。堅不忍觀。即還廡下復與神坐。堅曰。欲",
    "X78n1539_001:0003a22": "救是僧得否。神曰。可。能為寫法華經。必應得免。堅去。",
    "X78n1539_001:0003a23": "急報前願。經寫裝畢。&#x8CF7;而就廟。神出如故。以事告之。",
    "X78n1539_001:0003a24": "神曰。師為寫經題目。彼已脫去。今生人間。然此處不",
    "X78n1539_001:0003b01": "潔。不宜安經。願師還送人寺中供養。 大宋高僧傳。",
    "X78n1539_001:0003b02": "又出弘贊傳第十及現應錄。",
    "X78n1539_001:0003b03": "第一段 序品",
    "X78n1539_001:0003b04": "唱題之頃地獄皆空買紙之時天堂已化",
    "X78n1539_001:0003b05": "國王布髮天帝賜金",
    "X78n1539_001:0003b06": "唱題之頃地獄皆空",
    "X78n1539_001:0003b07": "[0003b07] 左監門校尉李山龍。馮翊人也。唐武德中暴亡。過七",
    "X78n1539_001:0003b08": "日乃蘇云。初被一使追至閻王殿前。見囚徒數千。王",
    "X78n1539_001:0003b09": "問龍曰汝作何福業。答曰誦得法華經二卷。王稱大",
    "X78n1539_001:0003b10": "善。即命敷座請誦之。龍唱妙法蓮華經序品第一。王",
    "X78n1539_001:0003b11": "曰且止。龍便下座。顧諸囚徒皆乘空而去。王稱誦經",
    "X78n1539_001:0003b12": "之力使聞者皆得解脫。王即遣龍再生。又&#x52D1;使者引",
    "X78n1539_001:0003b13": "遊諸獄。令見鐵城鑊湯等事。使者曰。汝今得脫皆經",
    "X78n1539_001:0003b14": "之力。汝歸當設我食。龍即許之。既蘇乃見親屬經營",
    "X78n1539_001:0003b15": "殯具。即遣備食於水邊。忽見三人謝曰。君不失信。言",
    "X78n1539_001:0003b16": "已而隱。 出太平廣記。",
    "X78n1539_001:0003b17": "買紙之時天堂已化",
    "X78n1539_001:0003b18": "[0003b18] 洛州洛陽人河玄玲。龍朔二年終於京師。冥司遣為",
    "X78n1539_001:0003b19": "主簿。鱗德中玲鄉人死。之冥道與玲相見。玲問鄉人",
    "X78n1539_001:0003b20": "君何至此。答曰被追至此。玲云。我見案主逗留。君枉",
    "X78n1539_001:0003b21": "來也。放君還去。鄉人別玲將出。乃見同村嫗謂鄉人",
    "X78n1539_001:0003b22": "曰。君至此。豈不觀我受苦處耶。便見鑊湯湧沸烹&#x7151;",
    "X78n1539_001:0003b23": "罪人。嫗曰。君可語我夫。為我造法華經一部。脫蒙見",
    "X78n1539_001:0003b24": "許。&#x5374;後十日君可報我於村南水頭。鄉人既蘇。乃即",
    "X78n1539_001:0003c01": "喚其夫令為寫經。其夫急與買紙付人令寫。鄉人至",
    "X78n1539_001:0003c02": "前期日往到水邊。乃別見他嫗謂鄉人曰。君是前所",
    "X78n1539_001:0003c03": "囑寫經者乎。鄉人曰是也。嫗曰前者婦人夫為買紙",
    "X78n1539_001:0003c04": "之日已往生天。所以不獲赴期與君今日相見。故留",
    "X78n1539_001:0003c05": "言囑令我報君。言畢遂不獲見也。 出弘贊第十。",
    "X78n1539_001:0003c06": "國王布髮",
    "X78n1539_001:0003c07": "[0003c07] 大智度論云。昔天竺國有一阿蘭若比丘名摩訶羅。",
    "X78n1539_001:0003c08": "其國王&#x751E;布髮掩泥令比丘蹈過。又有比丘來白王",
    "X78n1539_001:0003c09": "言。此人不多讀經。何以大供養。王言。我曾一日夜半",
    "X78n1539_001:0003c10": "欲見此比丘。即往其所。見此比丘在窟中讀法華經。",
    "X78n1539_001:0003c11": "有一金色光明人乘白象。王合掌供養。我方親近彼",
    "X78n1539_001:0003c12": "即滅沒。我問大德。以我來故。金色光明人滅何耶。比",
    "X78n1539_001:0003c13": "丘言。此言&#x5FA7;吉菩薩。&#x5FA7;吉自言。若有人誦法華經。我",
    "X78n1539_001:0003c14": "當乘白象來教導之。我讀是經。&#x5FA7;吉自來矣。&#x5FA7;吉即",
    "X78n1539_001:0003c15": "法華經中普賢菩薩也。我聞是已禮足而退。是故我",
    "X78n1539_001:0003c16": "今常當供養。 出弘贊第九及現應錄第一卷。",
    "X78n1539_001:0003c17": "天帝賜金",
    "X78n1539_001:0003c18": "[0003c18] 清信士陰明觀。丹陽小鄒村人也。少年曾經出家。無",
    "X78n1539_001:0003c19": "他行業。誦法華經一部。後遂還俗兼有妻子。家業農",
    "X78n1539_001:0003c20": "功。或被宮&#x99C8;役。或居家力作。生業甚貧。衣食不繼。口",
    "X78n1539_001:0003c21": "恒誦經不曾暫息。除寢食祇承官私人事之外皆不",
    "X78n1539_001:0003c22": "&#x5F03;日。在後忽於夜中聞空中有人喚陰明觀陰明觀。",
    "X78n1539_001:0003c23": "喚甚分明。觀起應諾。空中人又曰。汝起。我與汝金寶。",
    "X78n1539_001:0003c24": "寶在村南田東頭大黃蓮樹下。汝可往取。觀懷欣即",
    "X78n1539_001:0004a01": "起。呼其子持火及鍬钁共往田中。子見父將往。猶懷",
    "X78n1539_001:0004a02": "疑恨曰。那得忽爾夜中取金。阿翁狂顛。父固跋去。及",
    "X78n1539_001:0004a03": "至樹下掘鑿。了不見金。兒又諫父。須臾之頃聞空中",
    "X78n1539_001:0004a04": "聲曰。可更近前。依言而取。果有所獲。因此生業用展",
    "X78n1539_001:0004a05": "無復貧寒之弊。村鄉&#x6060;其引用異常。疑有他故。觀乃",
    "X78n1539_001:0004a06": "具向父老說之。彌勤誦習。 出弘贊第八。",
    "X78n1539_001:0004a07": "第二段法說周 方便品",
    "X78n1539_001:0004a08": "亡婦生天神人指路",
    "X78n1539_001:0004a09": "蓮開臘月佛記天宮",
    "X78n1539_001:0004a10": "亡婦生天",
    "X78n1539_001:0004a11": "[0004a11] 陳法藏。雍州萬年縣霸曲人也。身為供膳。貞觀十八",
    "X78n1539_001:0004a12": "年。洛州上番去。後妻亡下番。迴首離本住村可十餘",
    "X78n1539_001:0004a13": "里路。逢亡妻。妻云我今已死經於數日。須臾之間。藏",
    "X78n1539_001:0004a14": "忽見八九家如貧人宅。藏坐一間。偏次屋少。時其妻",
    "X78n1539_001:0004a15": "被喚將去。藏隨後者。見妻被牛頭獄卒鐵叉貫之。內",
    "X78n1539_001:0004a16": "钁湯中骨肉分散。叉出還活。如是七返訖放來相見。",
    "X78n1539_001:0004a17": "形容頓惡。語藏云。與君為後妻。前婦自死。非妾所害。",
    "X78n1539_001:0004a18": "君[袖-由+莫]內有五百錢。家中有牛可直千五百。至家[言*恣]阿",
    "X78n1539_001:0004a19": "婆。努力為妾寫法華經。妾即得離此苦。將妾此語[言*恣]",
    "X78n1539_001:0004a20": "請阿婆。藏歸啟母。賣牛恰得千五百。即喚經生買紙。",
    "X78n1539_001:0004a21": "藏因行更尋妻住處。藏始扣門。便聞比家遙報云。君",
    "X78n1539_001:0004a22": "新婦昨買紙時已即生天。其驚喜信奉增至。所得財",
    "X78n1539_001:0004a23": "利每寫法華。十九年向興善寺供養行道。具向諸僧",
    "X78n1539_001:0004a24": "說。 出弘贊第十。",
    "X78n1539_001:0004b01": "神人指路",
    "X78n1539_001:0004b02": "[0004b02] 袁志通。隴城縣人也。誦法華經。年二十。點入軍差征",
    "X78n1539_001:0004b03": "八蠻。去家萬里。持誦不絕。至南界軍敗。多被損傷。通",
    "X78n1539_001:0004b04": "恓惶不已。忽有五人乘馬在前。最後一人謂通曰。汝",
    "X78n1539_001:0004b05": "修善果。誦念經文。余等善眾守護。不能為害。汝行七",
    "X78n1539_001:0004b06": "里許。有一塔可入中隱。蠻即還營矣。又見二僧謂通",
    "X78n1539_001:0004b07": "曰。檀越以讀誦力故。適遣五人衛護。汝當精進。恒有",
    "X78n1539_001:0004b08": "善神匡贊。言已乘空而去。自爾凡經三陣不被寸鐵。",
    "X78n1539_001:0004b09": "蠻平得歸。貞觀八年抱疾命終。見使者追至閻王殿",
    "X78n1539_001:0004b10": "前。王問作何善行。通曰常持法華齋戒禮懺。王聞合",
    "X78n1539_001:0004b11": "掌稱歎。告取金床玉几至殿。安設氈褥請通上座誦",
    "X78n1539_001:0004b12": "經誦一卷而止。王曰。汝之德業甚深。應更觀地獄令",
    "X78n1539_001:0004b13": "知罪福不差。通見戰懼。復詣王所。王曰。汝見地獄應",
    "X78n1539_001:0004b14": "更勤修。是故我今乞汝長年也。通蘇。述之如上。 出",
    "X78n1539_001:0004b15": "靈瑞集．現應錄。",
    "X78n1539_001:0004b16": "蓮開臘月",
    "X78n1539_001:0004b17": "[0004b17] 釋法融。俗性韋氏。丹陽延陵新亭人也。少小被緇去",
    "X78n1539_001:0004b18": "俗。晦影山林。學法華經。負笈尋師不遠千里。然率性",
    "X78n1539_001:0004b19": "無恒。不為時輩所許。後歸丹陽牛頭山幽栖寺。別為",
    "X78n1539_001:0004b20": "小屋精修故業。遠近學侶翕爾歸之。乃於岩谷之前",
    "X78n1539_001:0004b21": "講法華經一部。于時正在盛冬。凝霜被木。乃於講所",
    "X78n1539_001:0004b22": "忽生二莖金色蓮華。眾甚驚異。嘆未曾有。又有一大",
    "X78n1539_001:0004b23": "鹿常依時聽講。門人發心皆以法華為正業。後不知",
    "X78n1539_001:0004b24": "所終。 出弘贊第三。",
    "X78n1539_001:0004c01": "佛記天宮",
    "X78n1539_001:0004c02": "[0004c02] 清信士陸淳。吳人也。誦法華經一部。蔬食長齋。大業",
    "X78n1539_001:0004c03": "二年五月染患甚篤。經十餘日。於後四日四夜。仰臥",
    "X78n1539_001:0004c04": "看屋了不暫暖。有知識叡師因來看疾。問何所視耶。",
    "X78n1539_001:0004c05": "答云。佛記淳當生焰摩天。今見彼天宮堂殿林木城",
    "X78n1539_001:0004c06": "闕諸天徒眾。看之致樂不覺倦也。過四日身亡。 出",
    "X78n1539_001:0004c07": "弘贊第七。",
    "X78n1539_001:0004c08": "第三段 比喻品 信解品 藥草喻品 授",
    "X78n1539_001:0004c09": "記品",
    "X78n1539_001:0004c10": "經卷重而罪案輕時患痊而壽&#x7B07;永",
    "X78n1539_001:0004c11": "夜明如晝時雨普霑",
    "X78n1539_001:0004c12": "爐香不熱而自熏瞽叟無目而能&#x89A9;",
    "X78n1539_001:0004c13": "經卷重而罪案輕",
    "X78n1539_001:0004c14": "[0004c14] 劉時。雍州萬年縣平康坊人也。永隆二年六月患經",
    "X78n1539_001:0004c15": "二日致死。死經六日。唯心上煖。其家已擇殯日。未敢",
    "X78n1539_001:0004c16": "襲斂。至七日平旦。忽然再蘇云。當時被一人引入大",
    "X78n1539_001:0004c17": "城。宮殿樓觀壯麗異常。見閻羅王云。汝可具錄生時",
    "X78n1539_001:0004c18": "功德。遂答生時唯讀法華經兩卷。更別無功德。王遂",
    "X78n1539_001:0004c19": "索罪案及業秤秤之。法華兩卷乃重於罪案。王撿案",
    "X78n1539_001:0004c20": "云。其人合得九十年活。謂案典曰可放他還。因令得",
    "X78n1539_001:0004c21": "活。遂受戒。不飲酒食肉。造金字法華永充供養。 出",
    "X78n1539_001:0004c22": "弘贊第九。",
    "X78n1539_001:0004c23": "時患痊而壽&#x7B07;永",
    "X78n1539_001:0004c24": "[0004c24] 釋慧峙。始興人也。少而道。素誦法華經。凡三千餘&#x5FA7;。",
    "X78n1539_001:0005a01": "年二十三忽染時患。經涉數旬。乃夢有人將峙到一",
    "X78n1539_001:0005a02": "所。墻院赤白一如官舍。入門即見貴人形長八九尺。",
    "X78n1539_001:0005a03": "身著絳紺袍。戴烏紗帽。云是閻羅王。王問師作何德",
    "X78n1539_001:0005a04": "業。峙答云少來誦法華經。王云可誦。峙即昇一高座",
    "X78n1539_001:0005a05": "面西誦法華經第二卷。到譬喻品中。譬如長者有一",
    "X78n1539_001:0005a06": "大宅便住。王即起云法師還去。命二人送。因即醒悟。",
    "X78n1539_001:0005a07": "疾亦輕損。數日平復。即能讀誦。又年五十五時身又",
    "X78n1539_001:0005a08": "染患。忽夢在始興果心寺浮圖上立。有人推下云。乞",
    "X78n1539_001:0005a09": "汝八十餘年命。因即痊愈。到大業十三年。年八十二",
    "X78n1539_001:0005a10": "歲。後不知所終。 出弘贊第七。",
    "X78n1539_001:0005a11": "夜明如晝",
    "X78n1539_001:0005a12": "[0005a12] 有辛老者。失其名。年八十餘。住鄭州市南角。常讀法",
    "X78n1539_001:0005a13": "華經。專心清潔。自三十年來每夜讀經。夜明如晝不",
    "X78n1539_001:0005a14": "可燈燭。若捨經卷。還暗如常不復見物。 出弘贊第",
    "X78n1539_001:0005a15": "九。",
    "X78n1539_001:0005a16": "時雨普霑",
    "X78n1539_001:0005a17": "[0005a17] 釋慧遠。俗性朴氏。京兆人也。年甫十歲投吉藏法師",
    "X78n1539_001:0005a18": "而出家焉。具戒已後博聞多識。講法華經。晚辭人境",
    "X78n1539_001:0005a19": "卜居藍谷。乘閑樂道。貞觀十九年在寺夏坐。時屬亢",
    "X78n1539_001:0005a20": "旱。乃講法華以祈甘液。遠近聽之。雲集霧隨。每有二",
    "X78n1539_001:0005a21": "老應時而至。既非舊識。遠點記之。潛思詰問。未之發",
    "X78n1539_001:0005a22": "也。既講至藥草喻品。大雨霑洽。向之二老三日不來。",
    "X78n1539_001:0005a23": "後策杖俱臻。遠&#x6060;呼而問。乃逡巡對曰。弟子龍也。比",
    "X78n1539_001:0005a24": "蒙法師弘譬喻之品。開方便之門。思酬德慧。忽然降",
    "X78n1539_001:0005b01": "雨。且時未應。下感擅洒之故。為龍王所笞耳。因忽不",
    "X78n1539_001:0005b02": "現。遠雅性謙揖。雖遇沙彌必下騎而存問也。或問其",
    "X78n1539_001:0005b03": "故。答曰。髣&#x9AF4;染衣仙聖幢相。獅子致敬。今成正覺。在",
    "X78n1539_001:0005b04": "予一介。敢不遵乎。遠常誦法華。頻有靈感。或不加油。",
    "X78n1539_001:0005b05": "炷燈數日自明。 出弘贊第三。",
    "X78n1539_001:0005b06": "爐香不熱而自熏",
    "X78n1539_001:0005b07": "[0005b07] 釋智琰。俗性朱氏。吳郡人也。祖獻。梁散騎侍郎。父&#x73C9;",
    "X78n1539_001:0005b08": "陳。奉朝請。母張氏。八歲出家。事通玄寺璩法師為弟",
    "X78n1539_001:0005b09": "子。隋煬帝在蕃。深加禮異。至大唐統宇。還歸武丘山",
    "X78n1539_001:0005b10": "寺。講念之餘常行法華普賢等懺。又誦法華三千餘",
    "X78n1539_001:0005b11": "&#x5FA7;。感應冥符。神瑞非一。宵爐未熱自起煙芬。夕灌纔",
    "X78n1539_001:0005b12": "空潛加溢水。貞觀八年卒。春秋七十一。凡講法華三",
    "X78n1539_001:0005b13": "十餘&#x5FA7;。 出弘贊第三。",
    "X78n1539_001:0005b14": "瞽叟無目而能&#x89A9;",
    "X78n1539_001:0005b15": "[0005b15] 清信士王梵行。瑯&#x7458;臨沂人也。少失兩眼。其母慈念。",
    "X78n1539_001:0005b16": "口授法華。至年十三。一部通利。仍晝夜誦習。憑心專",
    "X78n1539_001:0005b17": "到。誦得一萬七千遍。雖目無&#x89A9;。而行來不須前導。自",
    "X78n1539_001:0005b18": "識坑坎。能織席簟縫衣書疏。勝有眼人。人咸疑其別",
    "X78n1539_001:0005b19": "有所得。年七十一。開皇六年終。屍陀草野。鳥獸不敢",
    "X78n1539_001:0005b20": "近。肉既消畫。唯餘白骨。舌方出口。長一尺餘。色如蓮",
    "X78n1539_001:0005b21": "華。其弟慧義以塼函盛之。久而不爛。",
    "X78n1539_001:0005b22": "第四段因緣周 化城喻品",
    "X78n1539_001:0005b23": "羽族慣聞而便脫業軀比丘暗誦而即離鬼難",
    "X78n1539_001:0005b24": "感悟前生之師弟通交二世之爺孃",
    "X78n1539_001:0005c01": "羽族慣聞而便脫業軀",
    "X78n1539_001:0005c02": "[0005c02] 東晉時有僧法志。結庵餘杭山。誦法華經。朝夕不懈。",
    "X78n1539_001:0005c03": "有雉巢于庵之側。每聞誦經聲則翔集于座旁。若侍",
    "X78n1539_001:0005c04": "立聽受狀。如是者七年。一日憔悴。師撫之曰。汝雖羽",
    "X78n1539_001:0005c05": "族而能聽經。苟脫業軀必生人道。明旦遽殞。即埋之。",
    "X78n1539_001:0005c06": "及夜方假寐。夢童子再拜曰。我即雉也。因聽師誦經。",
    "X78n1539_001:0005c07": "今生于山前王氏家為男子。右腋猶有雉毳可驗。僧",
    "X78n1539_001:0005c08": "詰朝至其家。問之果然。王氏一日設齋。志方踵門。此",
    "X78n1539_001:0005c09": "子遽然曰我和尚來也。舉眾異之。&#x643A;以示志。志撫之",
    "X78n1539_001:0005c10": "曰此我雉兒耳。遂解衣周視其腋下。果有雉毳三莖。",
    "X78n1539_001:0005c11": "至七歲。宜聽出家。父母唯之。至時入山。十六落髮。以",
    "X78n1539_001:0005c12": "腋有毳命名曇翼。授與蓮經不遺一字。既為僧已。隨",
    "X78n1539_001:0005c13": "方問道了悟宗乘。得大辯才。東遊會稽因至秦望山。",
    "X78n1539_001:0005c14": "遂伐石誅茅為住山計。專誦法華。僅于一紀。一日將",
    "X78n1539_001:0005c15": "曛。有一女子身被彩服。手&#x643A;筠籠。內有白豕一隻。大",
    "X78n1539_001:0005c16": "蒜兩根。立於師前泣而言曰。妾山前某氏女。入山採",
    "X78n1539_001:0005c17": "薇。路逢猛虎奔遁至此。日已夕。草木陰翳。&#x72B2;狼縱橫。",
    "X78n1539_001:0005c18": "歸無生理。敢託一宿可乎。師稱嫌疑堅&#x5374;不從。女子",
    "X78n1539_001:0005c19": "雨淚哀鳴。師不得已讓以草床。即蒙頂誦經。至于三",
    "X78n1539_001:0005c20": "更號呼疾作。稱腹疼痛。顗師視之。師投以藥。女子痛",
    "X78n1539_001:0005c21": "益甚。叫不絕聲。曰倘得師為我案摩臍腹間。庶得小",
    "X78n1539_001:0005c22": "安。不然即死。佛法以慈悲方便為本。師忍坐觀不一",
    "X78n1539_001:0005c23": "引手見救耶。師曰。吾大戒僧。摩挲女身。此何理也。懇",
    "X78n1539_001:0005c24": "求之切。即以巾布褁錫杖頭遙以案摩。斯須告云。已",
    "X78n1539_001:0006a01": "瘳矣。翌晨女出庭際。以彩服化祥雲。豕變白象。蒜化",
    "X78n1539_001:0006a02": "雙蓮。女子足躡蓮華。跨象乘雲而謂曰。我普賢菩薩",
    "X78n1539_001:0006a03": "也。以汝不久當歸我眾。特來相試。觀汝心中。如水中",
    "X78n1539_001:0006a04": "月不可汙染。言訖縹緲而去。爾時天上雨花。地皆振",
    "X78n1539_001:0006a05": "動。是日太守孟公顗方晨起。忽見南方祥雲氤氳光",
    "X78n1539_001:0006a06": "射庭際。而雲下隱有金石絲竹之音。訪問得師普賢",
    "X78n1539_001:0006a07": "示化狀。遂併師之道行聞于朝廷。即奉&#x52D1;建寺。額號",
    "X78n1539_001:0006a08": "法華。時晉安帝義&#x7188;十三年也。 出現應錄及法華",
    "X78n1539_001:0006a09": "寺&#x7891;。",
    "X78n1539_001:0006a10": "比丘暗誦而得離鬼難",
    "X78n1539_001:0006a11": "[0006a11] 昔外國山寺有年少比丘。每誦法華。&#x751E;於寺外經行",
    "X78n1539_001:0006a12": "遇羅剎女鬼變為婦人。甚好姿首。來嬈比丘。比丘被",
    "X78n1539_001:0006a13": "惑遂與之通。通後精神怳忽無所覺。鬼負之飛行。欲",
    "X78n1539_001:0006a14": "還本處規規將噉。於夜前分從一伽藍上過。比丘在",
    "X78n1539_001:0006a15": "鬼上聞伽藍中有誦法華經聲。因即少惺。憶己所習。",
    "X78n1539_001:0006a16": "乃心暗誦之。鬼便覺重。漸漸近地。遂不能勝。&#x5F03;之而",
    "X78n1539_001:0006a17": "去。比丘少時醒&#x7AB9;。聞有鍾聲。尋聲到寺扣門求進。具",
    "X78n1539_001:0006a18": "陳本末。然計去其鄉已二千餘里。諸僧云。此人犯重",
    "X78n1539_001:0006a19": "不可同止。有一上座云。此鬼神所惑。非是自心。既脫",
    "X78n1539_001:0006a20": "免。現經威力。可留住寺。令其懺悔。後遇彼鄉信乃發",
    "X78n1539_001:0006a21": "遣之。 出弘贊第六。",
    "X78n1539_001:0006a22": "感悟前生之師弟",
    "X78n1539_001:0006a23": "[0006a23] 釋曇諦者。其先康居人也。後移吳興。諦母黃氏。晝眠",
    "X78n1539_001:0006a24": "夢見一僧呼黃為母。寄一麈尾并鐵鏤書鎮。黃既眠",
    "X78n1539_001:0006b01": "覺。見二物具存。私密異之。因而懷孕生諦。諦年五歲。",
    "X78n1539_001:0006b02": "母以麈尾等弄示之。諦曰秦王所餉。母曰汝置何處。",
    "X78n1539_001:0006b03": "答曰不憶。至年十歲出家。學不從師。悟自天發。後隨",
    "X78n1539_001:0006b04": "父之樊鄧。遇見關中僧[契-大+石]道人。忽然喚[契-大+石]。[契-大+石]曰童子",
    "X78n1539_001:0006b05": "何以呼宿士名。諦曰阿上本是諦沙彌。汝曾為眾僧",
    "X78n1539_001:0006b06": "採菜被野&#x732A;所傷。不覺失聲耳。今何忘耶。然僧[契-大+石]經",
    "X78n1539_001:0006b07": "為弘覺法師弟子。為僧採菜被野&#x732A;所傷。[契-大+石]初不憶",
    "X78n1539_001:0006b08": "此。乃詣諦父。諦父具說諦生本末并示書鎮麈尾等。",
    "X78n1539_001:0006b09": "[契-大+石]乃悟而泣曰。即[契-大+石]先師弘覺法師也。而師經為秦",
    "X78n1539_001:0006b10": "主姚萇講法華。貧道為都講。姚萇餉師二物。今遂在",
    "X78n1539_001:0006b11": "此耳。追計弘覺捨命。正是寄物之日。復憶採菜之事。",
    "X78n1539_001:0006b12": "彌增悲悼。諦遊學內外。過目則記。講法華．大品．維摩",
    "X78n1539_001:0006b13": "各十五遍。終於宋元嘉末年。費長房曰。弘覺法師弟",
    "X78n1539_001:0006b14": "子僧[契-大+石]。師徒匠道名重二秦。什物三衣亦復何限。唯",
    "X78n1539_001:0006b15": "書鎮麈尾保惜在懷。及移識托生。此之二物遂得同",
    "X78n1539_001:0006b16": "往。 出弘贊第二本出高僧傳。",
    "X78n1539_001:0006b17": "通交二世之爺孃",
    "X78n1539_001:0006b18": "[0006b18] 新羅國有金果毅。生一男子。從少出家。樂讀法華經。",
    "X78n1539_001:0006b19": "至第二卷誤燒一字。年十八忽從天喪。邊生別處金",
    "X78n1539_001:0006b20": "果毅家。又得出家。即&#x5FA7;受讀法華經。至第二卷每於",
    "X78n1539_001:0006b21": "一字隨問隨忘。夢有人云。小師前生向某鄉某金果",
    "X78n1539_001:0006b22": "毅家生。亦得出家。在彼生時。讀誦法華。誤燒一字。是",
    "X78n1539_001:0006b23": "以今生隨得隨忘。彼舊經現存。往彼自看。此小師依",
    "X78n1539_001:0006b24": "夢向彼尋&#x8994;。果得其家。借問投宿前生父母。依俙欲",
    "X78n1539_001:0006c01": "識。尋訪舊經。乃見第二實燒一字。小師及前父母悲",
    "X78n1539_001:0006c02": "喜交并。二家遂為親好。彼此無二。當即言及州縣。州",
    "X78n1539_001:0006c03": "縣奏聞。舉國傳詠。即貞觀時也。 出弘贊第九。",
    "X78n1539_001:0006c04": "第五段 五百弟子授記品 授學無學人記",
    "X78n1539_001:0006c05": "品",
    "X78n1539_001:0006c06": "野雉忽爾轉身閻王聳然彈指",
    "X78n1539_001:0006c07": "融酥滿器兵衛盈庭",
    "X78n1539_001:0006c08": "神人警寢而進船天帝收經而入藏",
    "X78n1539_001:0006c09": "野雉忽爾轉身",
    "X78n1539_001:0006c10": "[0006c10] 師諱道生。遁蹟虎丘寺。有講臺石。至今存焉。一時居",
    "X78n1539_001:0006c11": "半塘。誦法華經。忽有一雉常來聽受。一日不見。師念",
    "X78n1539_001:0006c12": "之。夜入夢云。某因聽經。遂獲改報。今在某家為兒子。",
    "X78n1539_001:0006c13": "待過數年&#x5374;來奉事。洎師詢之。果爾。及出家。無何童",
    "X78n1539_001:0006c14": "子之年便命終。因瘞于林。一夕俄而放光。輝照塘塢。",
    "X78n1539_001:0006c15": "鄉人異之。啟看。乃獲一舌。生青蓮華。因是起塔。後葺",
    "X78n1539_001:0006c16": "成寺。即今半塘寺是也。 出現應錄上之一。",
    "X78n1539_001:0006c17": "閻王聳然彈指",
    "X78n1539_001:0006c18": "[0006c18] 釋慧度。吳興人也。菜食長齋。誦法華經。忽染祖暴亡。",
    "X78n1539_001:0006c19": "五日還活。自說見閻羅王。服遠遊冠。衣纓如今王者。",
    "X78n1539_001:0006c20": "侍衛亦然。始時儀容溫雅。亦判罪人事。便大瞋怒。鬚",
    "X78n1539_001:0006c21": "面動異。問度有何業。答誦法華經。王聳然彈指。召出",
    "X78n1539_001:0006c22": "金床與度坐。請誦一&#x5FA7;究竟。王曰。此功德不可思議。",
    "X78n1539_001:0006c23": "法師年壽未盡。亦以經力扶持。更延二紀。後果得二",
    "X78n1539_001:0006c24": "十四年。陳文帝元嘉時亡。春秋七十餘。 出弘贊第",
    "X78n1539_001:0007a01": "六。",
    "X78n1539_001:0007a02": "融酥滿器",
    "X78n1539_001:0007a03": "[0007a03] 釋智藏。夏州人也。年少出家。住大興善寺。每誦法華",
    "X78n1539_001:0007a04": "經。以千&#x5FA7;為限。當損心吐血經數日。寺僧季暮告藏",
    "X78n1539_001:0007a05": "曰。傳聞損心用小便和麵作漿服之即差。藏云。誓於",
    "X78n1539_001:0007a06": "千&#x5FA7;之內不以穢物熏經。此雖為藥。終乖宿志。乃洒",
    "X78n1539_001:0007a07": "掃庭除。奉經置案。燒香旋繞禮拜祈誠。爾夜忽如睡",
    "X78n1539_001:0007a08": "夢。見一梵僧與藏取水和麵作漿。授之令服。藏飲之",
    "X78n1539_001:0007a09": "未半。欻然即悟。乃心力倍常。還遵舊貫。貞觀九年有夏",
    "X78n1539_001:0007a10": "州僧石法師聞藏誦經。奉酥三斤以充供養。藏盛以",
    "X78n1539_001:0007a11": "一器。初日以銅匙取中心桃許。明日更取乃見舊處",
    "X78n1539_001:0007a12": "融酥凝滿。從夏至秋日取如故。藏私心慶悅。始悟醍",
    "X78n1539_001:0007a13": "醐自出。到八月。分此舊酥與同寺僧靈響禪師。為響",
    "X78n1539_001:0007a14": "說之。又每聞異香及彈指之響。屢為幽人喚之令起。",
    "X78n1539_001:0007a15": "而前後所誦一萬餘&#x5FA7;。儀鳳三年。年八十八。終於淨",
    "X78n1539_001:0007a16": "影寺焉。但以戒足少虧。不獲深悟。識者恨之。 出弘",
    "X78n1539_001:0007a17": "贊第八。",
    "X78n1539_001:0007a18": "兵衛盈庭",
    "X78n1539_001:0007a19": "[0007a19] 釋僧映。少出家。住江陽永齊寺。誦法華經。至于年老",
    "X78n1539_001:0007a20": "誦習無輟。與一法師&#x7ADD;房。法師意常嫌誦經聲高。妨",
    "X78n1539_001:0007a21": "癈看讀。請騫師諫之。爾日初夜月朗。僧映依常誦經。",
    "X78n1539_001:0007a22": "騫師欲往諫止。開戶望見映房前有數千人。身著甲",
    "X78n1539_001:0007a23": "鎧持弓帶仗。叉手胡跪以聽誦經。騫師即退歸房。明",
    "X78n1539_001:0007a24": "日備向此法師述昨宵所見。共往懺悔嫌恨之罪。映",
    "X78n1539_001:0007b01": "凡常行往恒聞前後有甲仗之聲。開皇年中卒於寺",
    "X78n1539_001:0007b02": "矣。 出弘贊第七。",
    "X78n1539_001:0007b03": "神人警寢而進船",
    "X78n1539_001:0007b04": "[0007b04] 釋寶玦。張孝秀弟也。出家住匡山寺。誦法華經甚得",
    "X78n1539_001:0007b05": "通利。而不能善攝身口。梁邵陵王嫌之。夜遣二人密",
    "X78n1539_001:0007b06": "往殺玦。玦時在床臥息。忽夢見四人到床前。手搖玦",
    "X78n1539_001:0007b07": "云。邵陵王遣人來殺汝。汝那得安眠。玦因驚覺即起。",
    "X78n1539_001:0007b08": "向後開門。仍覺前戶有人入聲。心轉惶怖。出至房後",
    "X78n1539_001:0007b09": "本有池水。由來未經涉入。不測深淺。怳忽之間忽見",
    "X78n1539_001:0007b10": "一船二人倚篙待之。玦乃上船到彼岸竟。即見邵陵",
    "X78n1539_001:0007b11": "王所遣二人已在池邊。但[得-彳]水不得過。自後折節讀",
    "X78n1539_001:0007b12": "誦。善能斷契。人所倣&#x52B9;。時人呼為盧山殺契者是也。",
    "X78n1539_001:0007b13": " 出弘贊第六。",
    "X78n1539_001:0007b14": "天帝邀經而入藏 靜和宅主",
    "X78n1539_001:0007b15": "[0007b15] 宅主。康宗大王之庶女。權臣晉康公之室也。知權勢",
    "X78n1539_001:0007b16": "&#x6C37;山不久。歎浮生火宅無安。思修出要。幸聞圓妙始",
    "X78n1539_001:0007b17": "開白蓮社。同願&#x524F;成。力為外護。又塑成無量壽如來。",
    "X78n1539_001:0007b18": "下安于主殿。又願成金字蓮經。凡百粧嚴。無一不備。",
    "X78n1539_001:0007b19": "寄&#x732E;于圓妙。妙請山人一如書寫。如後夢感神人自",
    "X78n1539_001:0007b20": "空而下曰。所寫金字法華已安忉利天第二額梨藏",
    "X78n1539_001:0007b21": "中。 出海東傳弘錄。",
    "X78n1539_001:0007b22": "第六段 法師品 見寶塔品",
    "X78n1539_001:0007b23": "鬼莫能害舌不可耕",
    "X78n1539_001:0007b24": "皂客還輸本錢仙翁特請一品",
    "X78n1539_001:0007c01": "空中彈指座上生香",
    "X78n1539_001:0007c02": "鬼莫能害",
    "X78n1539_001:0007c03": "[0007c03] 紹興二十八年。無為軍指使李遇。迎新郡大守於城",
    "X78n1539_001:0007c04": "西。既行十餘里。忽見百許人從路旁出。皆如三五歲",
    "X78n1539_001:0007c05": "兒。大呼而前。合圍擊之。李初不懼與相敺。每奮拳必",
    "X78n1539_001:0007c06": "十數輩仆地。纔仆即起。已散復合。如是數四。有躍而",
    "X78n1539_001:0007c07": "登肩取巾解髮者。李益窘走不可脫。且擊且前。俄一",
    "X78n1539_001:0007c08": "老叟布袍草履。不知自何來。厲聲咄曰。此官人常持",
    "X78n1539_001:0007c09": "法華經。若損他。豈不累我。叱令退。鬼遂散。老人亦不",
    "X78n1539_001:0007c10": "現。老人疑土地神云。 出夷堅于志。詳見現應錄。",
    "X78n1539_001:0007c11": "舌不可耕",
    "X78n1539_001:0007c12": "[0007c12] 龍朔年間。京師高文常讀法華經。一日乘馬出順義",
    "X78n1539_001:0007c13": "門。忽見兩騎追捉。問之。乃曰我是閻王遣來追汝。文",
    "X78n1539_001:0007c14": "慞惶逃避。皆不免。即被拽下馬。挽&#x5374;頭髮。如同刀割。",
    "X78n1539_001:0007c15": "家人輿歸。至晚蘇云。閻王問我何故盜僧&#x83D3;子。因何",
    "X78n1539_001:0007c16": "說三寶之過。遂依法伏罪。無敢措言。王判盜&#x83D3;之罪",
    "X78n1539_001:0007c17": "合吞鐵丸四百五十枚。四年受之。說過之罪。合耕其",
    "X78n1539_001:0007c18": "舌。因令放釋。遂蘇。少選還絕。口如吞物。通身皰赤。有",
    "X78n1539_001:0007c19": "苦楚相。又經一日醒云。某在地獄四日。吞丸乃盡。苦",
    "X78n1539_001:0007c20": "毒不可復言。方欲拔舌耕之。拔而不出。勘案所。乃曰",
    "X78n1539_001:0007c21": "常讀法華經。舌不可出。遂放得活。今現在化度寺圓",
    "X78n1539_001:0007c22": "滿師處聽法懺悔云。 出南山三寶感通錄。詳見弘",
    "X78n1539_001:0007c23": "贊第九卷釋法眼傳及現應錄。",
    "X78n1539_001:0007c24": "皂客還送本錢",
    "X78n1539_001:0008a01": "[0008a01] 嚴恭。字近禮。本泉州人也。家富於財而無兄弟。父母",
    "X78n1539_001:0008a02": "愛恭。言無所違。陳大建初。恭請於父母。願得錢五萬",
    "X78n1539_001:0008a03": "往楊州市物。父母從之。恭乘船載錢而下。去楊州數",
    "X78n1539_001:0008a04": "十里。江中逢一船載黿(黿。說文云大&#x9F08;也)。將詣市賣之。恭問。",
    "X78n1539_001:0008a05": "知其故。念黿將死。因請贖之。黿主曰。我黿大頭別。千",
    "X78n1539_001:0008a06": "錢乃可。恭問有幾頭。答有五十。恭曰我有錢五萬。願",
    "X78n1539_001:0008a07": "以贖之。黿主喜。取錢付黿而去。恭盡以黿放江中。而",
    "X78n1539_001:0008a08": "空船詣楊州。其黿主別恭行十餘里。船沒而死。是日",
    "X78n1539_001:0008a09": "昏暮。烏衣客五十人詣恭本家寄宿。并以錢五萬付",
    "X78n1539_001:0008a10": "恭父母曰。君兒在楊州。附此錢歸。願依數受也。恭父",
    "X78n1539_001:0008a11": "母&#x6060;愕。疑恭死。客曰。兒無恙。但不須錢。故附歸耳。恭",
    "X78n1539_001:0008a12": "父受之。記是本錢。而皆水溼。留客為設食。客明旦辭",
    "X78n1539_001:0008a13": "去。後月餘。恭還家。父母大喜。既而問附錢所由。恭言",
    "X78n1539_001:0008a14": "無之。父母說客形狀及附錢日月。乃贖黿之日。於是",
    "X78n1539_001:0008a15": "知五十客皆所贖黿也。父子驚嘆。因徙家楊州。專勤",
    "X78n1539_001:0008a16": "福業。常讀法華經。一時讀至見寶塔品。輟經嘆曰。寶",
    "X78n1539_001:0008a17": "塔之內有二如來。分身諸佛其數不少。我今何為不",
    "X78n1539_001:0008a18": "能感見。慨歎良久。至夜忽夢一胡僧語曰。若誦此經。",
    "X78n1539_001:0008a19": "欲見諸佛。當解說書寫流通供養。斯願可諧。恭因發",
    "X78n1539_001:0008a20": "心造經一百部。未及成辦。忽得重病。乃更發願增造",
    "X78n1539_001:0008a21": "一千部。病既愈。即於住宅起造經堂。若紙若筆必以",
    "X78n1539_001:0008a22": "淨心。不行欺詐。隨得便營。書生常十數人。如法供給。",
    "X78n1539_001:0008a23": "恭親撿校。勞不告倦。有人從貸經錢一萬。恭不得已",
    "X78n1539_001:0008a24": "與之。其人得錢。船過中流。忽爾沉覆。錢失人活。是日",
    "X78n1539_001:0008b01": "恭入庫。見元錢俱溼。頗&#x6060;之。後見貸人。方知沒溺。一",
    "X78n1539_001:0008b02": "日忽有異僧年八十許。自云從龜茲國來。今往羅浮",
    "X78n1539_001:0008b03": "山去。聞君造經。願請一部。恭授與經。僧贈金一瓶。重",
    "X78n1539_001:0008b04": "四十兩。願助造經。言已而退。莫知所止。又有候志從",
    "X78n1539_001:0008b05": "鄱陽來。至宮亭。有人引入廟。見神人案&#x5292;而坐。問志",
    "X78n1539_001:0008b06": "還識楊州造法華經嚴恭否。我欲寄錢一萬入其功",
    "X78n1539_001:0008b07": "德。語已便隱。志次日至當塗。忽有一人來&#x8994;候志。乃",
    "X78n1539_001:0008b08": "留錢一萬。逼令受之而去。志思惟。知是神錢。纔到楊",
    "X78n1539_001:0008b09": "州以錢付恭。恭志更彌堅。造至三千部。又有漁人夜",
    "X78n1539_001:0008b10": "見江中火。焰焰浮來。以船迎之。乃是經一函。即嚴恭",
    "X78n1539_001:0008b11": "所造。後發願云。無一字不經眼。無一字不用心。然嚴",
    "X78n1539_001:0008b12": "恭造經之多。至於子孫猶傳其業。世號嚴法華也。隋",
    "X78n1539_001:0008b13": "季盜賊縱橫。至江都。皆相與約。勿入嚴法華里。里賴",
    "X78n1539_001:0008b14": "之獲全。前後所寫二千五百餘部。 本出靈瑞集及",
    "X78n1539_001:0008b15": "感通錄。詳見弘贊第十及現應錄。",
    "X78n1539_001:0008b16": "仙翁特請一品",
    "X78n1539_001:0008b17": "[0008b17] 昔有一法師常誦法華經。一日雲遊經過山路。有一",
    "X78n1539_001:0008b18": "僕請入山中小齋。及至門。有一老人容儀不凡。出揖",
    "X78n1539_001:0008b19": "迎入。敷一高座。老人請云。願聞寶塔品。師陞座。誦一",
    "X78n1539_001:0008b20": "&#x5FA7;。老人以桃一顆金一葉報之。仍命一僕送出。師出",
    "X78n1539_001:0008b21": "谷口。問其僕曰。老人是誰。其僕以指書師掌上。姓孫",
    "X78n1539_001:0008b22": "名思邈。其僕遂不現。師食桃不死。賣金暴富。 出現",
    "X78n1539_001:0008b23": "應錄。",
    "X78n1539_001:0008b24": "空中彈指",
    "X78n1539_001:0008c01": "[0008c01] 楊州栖靈寺僧道藝。常誦此經。每至見寶塔品。空中",
    "X78n1539_001:0008c02": "彈指數十下。自此之後精誦倍常。",
    "X78n1539_001:0008c03": "座上生香",
    "X78n1539_001:0008c04": "[0008c04] 釋萬相。雍州萬年人也。諷誦法華。兼敷義理。凡講十",
    "X78n1539_001:0008c05": "餘&#x5FA7;。曾於簷下誦經。忽有白雉馴伏左右。以手取之。",
    "X78n1539_001:0008c06": "初不驚擾。隨相來去。或爐中火炭自然而出。或床後",
    "X78n1539_001:0008c07": "薦間異香頻發。又於房後木上金銅龕像無何而至。",
    "X78n1539_001:0008c08": "青雀一雙兩邊侍立。相收得像。鳥忽飛去。又於中夜",
    "X78n1539_001:0008c09": "靜坐。忽然似夢。見西北天中寶塔高廣嚴飾。望之無",
    "X78n1539_001:0008c10": "際。又見東北七星中七佛從星中出。金容端粹朗照",
    "X78n1539_001:0008c11": "赫然。相悲喜交祫。禮拜讚嘆。少選之間&#x5010;然而滅。其",
    "X78n1539_001:0008c12": "所誦凡四千餘&#x5FA7;。將終之際。令門人稱普賢菩薩名。",
    "X78n1539_001:0008c13": "俄自云。普賢菩薩來。右&#x8107;而卒。春秋七十四。 出弘",
    "X78n1539_001:0008c14": "贊第八。",
    "X78n1539_001:0008c15": "第七段 提婆達多品 勸持品",
    "X78n1539_001:0008c16": "身托蓮胎名標花座聖僧教誦海神請聞",
    "X78n1539_001:0008c17": "鴿受人身鬼脫廁報",
    "X78n1539_001:0008c18": "身托蓮胎",
    "X78n1539_001:0008c19": "[0008c19] 王淹。字公遠。瑯&#x7458;臨沂人也。祖份尚書左僕射。淹官",
    "X78n1539_001:0008c20": "至黃門郎新安大守。專心佛道。無懈晨昏。持誦法華",
    "X78n1539_001:0008c21": "積有年稔。其弟固。亦菜食。誦法華經。淹亡與固夢云。",
    "X78n1539_001:0008c22": "吾得生西方無量壽佛國。胎生在鐵葉蓮華內。五百",
    "X78n1539_001:0008c23": "歲方得出胎見佛。以誦法華苦到。故得生西方。以愚",
    "X78n1539_001:0008c24": "癡多疑。故受胎生。止報汝知。汝誦經勿懈也。於是別",
    "X78n1539_001:0009a01": "矣。 出弘贊第六。",
    "X78n1539_001:0009a02": "名標花座",
    "X78n1539_001:0009a03": "[0009a03] 明州開元寺僧可久。常誦法華經。時稱久法華。平生",
    "X78n1539_001:0009a04": "迴誦持善利。莊嚴淨土。元祐八年無病端然坐亡。過",
    "X78n1539_001:0009a05": "三日復蘇云。吾已神遊淨土。其土之相與十六觀經",
    "X78n1539_001:0009a06": "所說莊嚴一同。七寶池中所有蓮臺皆標當生者姓",
    "X78n1539_001:0009a07": "名。一紫金臺標云大宋成都府廣教院熏法華。已生",
    "X78n1539_001:0009a08": "其中。又一金臺標明州孫十二郎。又一金臺標明州",
    "X78n1539_001:0009a09": "久法華。又一銀臺標明州徐道姑。言訖復坐亡。至後",
    "X78n1539_001:0009a10": "五年。徐道姑果坐亡。亡時聞異香滿室。過十二年孫",
    "X78n1539_001:0009a11": "十二郎卒。時聞天樂之聲。靈瑞重疊。此本出龍舒淨",
    "X78n1539_001:0009a12": "土文。 詳見現應錄。",
    "X78n1539_001:0009a13": "聖僧教誦",
    "X78n1539_001:0009a14": "[0009a14] 隋時并州人高守節。家代信奉。而守節尤為精到。年",
    "X78n1539_001:0009a15": "十六七時曾遊代都。道遇沙門。年可六十。自稱海雲。",
    "X78n1539_001:0009a16": "與之談敘。因謂曰。兒能誦經不。答曰誠其本心。雲即",
    "X78n1539_001:0009a17": "將向五臺。至一處見三草屋。纔得容身。乃於中止。教",
    "X78n1539_001:0009a18": "誦法華經。在外乞求給其衣食。節屢見胡僧來至。與",
    "X78n1539_001:0009a19": "師言笑終日。歸去後雲&#x8F19;問曰識向胡僧不。曰不識。",
    "X78n1539_001:0009a20": "雲貌似戲言曰。是文殊師利菩薩。節雖頻承此告。未",
    "X78n1539_001:0009a21": "悟其旨。後忽使節下山取物。仍誡曰。夫女人者眾惡",
    "X78n1539_001:0009a22": "之本。壞菩提道。破涅槃城。汝向人間。宜其深慎。節敬",
    "X78n1539_001:0009a23": "諾受教。下山中路乃見一女人。年十四五。衣服鮮華",
    "X78n1539_001:0009a24": "慈容雅麗。乘一白馬直就其前。向節曰。身有急患。要",
    "X78n1539_001:0009b01": "須下乘。馬好跳躍。制不自由。希君扶接。濟此微命。節",
    "X78n1539_001:0009b02": "遂念師言。竟不迴顧。女亦追尋數里。苦切其辭。節執",
    "X78n1539_001:0009b03": "志如初。俄而致失。既還本處。具陳其事。師曰。汝真丈",
    "X78n1539_001:0009b04": "夫矣。雖然。此是文殊師利菩薩。節尚未悟。猶謂戲言。",
    "X78n1539_001:0009b05": "然於此誦經凡歷三載。法華一部甚得精淳。後聞長",
    "X78n1539_001:0009b06": "安度人。心希剃落。晨昏方便。諮師欲去。師云。汝誦得",
    "X78n1539_001:0009b07": "法華。大乘種子今已成就。汝必欲去。當詢好師。此之",
    "X78n1539_001:0009b08": "一別難重相見。汝京內可於禪定道場依止臥倫禪",
    "X78n1539_001:0009b09": "師。節入京求度。不遂其心。乃往倫所。倫曰汝從何來。",
    "X78n1539_001:0009b10": "答從五臺山來。和尚遺與師為弟子。倫曰和尚名誰。",
    "X78n1539_001:0009b11": "答曰名海雲。倫大驚嘆曰。五臺山者文殊所居。海雲",
    "X78n1539_001:0009b12": "比丘即是華嚴經中善財童子第三善知識。汝何以",
    "X78n1539_001:0009b13": "&#x5F03;此聖人。千劫萬劫無由一遇。何其誤耶。節乃始悟",
    "X78n1539_001:0009b14": "由來。恨不碎其身骨。而愚情眷眷猶希再&#x89A9;。遂辭倫",
    "X78n1539_001:0009b15": "返&#x8FF9;。日夜奔馳乃至故處。都無所見。 出弘贊第七。",
    "X78n1539_001:0009b16": "海神請聞",
    "X78n1539_001:0009b17": "[0009b17] 釋緣光。新羅人也。按梁貢職圖云。魏曰斯盧。宋曰新",
    "X78n1539_001:0009b18": "羅。本東夷震韓之國也。光世家名族。幼歸緇服。識量",
    "X78n1539_001:0009b19": "過人。以生居邊壤。正教未融。以隋仁壽年間來至吳",
    "X78n1539_001:0009b20": "會。正逢智者敷弘妙典。光伏膺朝夕。數年之中&#x6B58;然",
    "X78n1539_001:0009b21": "大悟。智者即令就講妙法華經。俊朗之徒莫不神伏。",
    "X78n1539_001:0009b22": "後於天台別院增修妙觀。忽見數人云。天帝請講。光",
    "X78n1539_001:0009b23": "默然許之。於是奄然氣絕。經于旬日顏色如常。還歸",
    "X78n1539_001:0009b24": "本識。既而器業成就。將歸故國。與數十人同乘大舶",
    "X78n1539_001:0009c01": "至海中。船忽不行。見一人乘馬凌波來至船首云。海",
    "X78n1539_001:0009c02": "神請師暫到宮中講說。光曰貧道此身誓當利物。船",
    "X78n1539_001:0009c03": "及餘伴未委如何。彼云。人並同行船亦勿慮。於是舉",
    "X78n1539_001:0009c04": "眾同下。行數步。但見通衢平直。香花&#x5FA7;道。海神將百",
    "X78n1539_001:0009c05": "千侍從迎入宮中。珠璧焜煌映奪心目。因為講法華",
    "X78n1539_001:0009c06": "經一&#x5FA7;。大施珍寶還送上船。光達至本鄉。每弘茲典。",
    "X78n1539_001:0009c07": "自少誦持。日餘一&#x5FA7;。迄於報盡。此業無虧。年垂八十",
    "X78n1539_001:0009c08": "終於所住。闍維既畢。髏舌獨存。一國見聞。咸歎希有。",
    "X78n1539_001:0009c09": "光有妹二人。早懷清信。收之供養。數聞髏舌自誦法",
    "X78n1539_001:0009c10": "華。妹有不識字處。問之皆&#x5675;。 出弘贊第三。",
    "X78n1539_001:0009c11": "鴿受人身",
    "X78n1539_001:0009c12": "[0009c12] 有一老僧失其名。住并州石壁寺。禪觀為業。貞觀年",
    "X78n1539_001:0009c13": "末。房楹上有二鴿雛。老師每以餘食飼之。後雖漸長。",
    "X78n1539_001:0009c14": "羽翼未成。乃並學飛。俱墮地而死。僧因收葬。經旬日",
    "X78n1539_001:0009c15": "後。夜夢有二小兒告曰。兒等為先有罪。遂受鴿身。比",
    "X78n1539_001:0009c16": "來聞師讀法華經。得受人身。兒等今於寺側十餘里",
    "X78n1539_001:0009c17": "某村某甲家托生為男。十月之外當即誕育。僧乃依",
    "X78n1539_001:0009c18": "期往視。見此家一婦雙生二男。作滿月齋。僧呼二孩",
    "X78n1539_001:0009c19": "子曰鴿兒。並應曰諾。一應之後。歲餘始言也。 出弘",
    "X78n1539_001:0009c20": "贊第九。",
    "X78n1539_001:0009c21": "鬼脫廁報",
    "X78n1539_001:0009c22": "[0009c22] 釋慧果。豫州人也。小以蔬苦自業。宋初遊京師。至瓦",
    "X78n1539_001:0009c23": "冠寺誦法華經。&#x751E;於廁前見一鬼致敬於果云。昔為",
    "X78n1539_001:0009c24": "眾僧而作維那。小不如法。墮在噉糞鬼中。法師德業",
    "X78n1539_001:0010a01": "高明。又慈悲為意。願助以&#x39DE;濟之方也。又云。昔有錢",
    "X78n1539_001:0010a02": "三千。埋在柿樹根下。願取為福。果即告眾掘之。實得",
    "X78n1539_001:0010a03": "三千。為造法華一部。并設法會。後夢見此鬼云。已得",
    "X78n1539_001:0010a04": "改生。大勝昔日。果以宋大始六年卒。春秋七十有六。",
    "X78n1539_001:0010a05": " 出弘贊第六。",
    "X78n1539_001:0010a06": "第八段 安樂行品",
    "X78n1539_001:0010a07": "龍天請講鬼虎欽風仙鶴來儀野雞轉報",
    "X78n1539_001:0010a08": "瓶水自滿異香普熏經字放光鴆毒無驗",
    "X78n1539_001:0010a09": "龍天請講",
    "X78n1539_001:0010a10": "[0010a10] 釋玄光。海東熊川人也。越滄溟求中國禪法。聞衡山",
    "X78n1539_001:0010a11": "思大禪師雙弘定慧。兼善毗尼。一志徑造南岳。思察",
    "X78n1539_001:0010a12": "其根器。授以法華四安樂行。光利若神錐。無堅不犯。",
    "X78n1539_001:0010a13": "稟而行之。常修精進。俄證法華三昧。思印之曰。汝之",
    "X78n1539_001:0010a14": "所證。真實不&#x8657;。當還本國。施設善權。敷揚吾教。光頂",
    "X78n1539_001:0010a15": "禮而別。即住錫江南。附舶至于大洋。偶見彩雲雅樂",
    "X78n1539_001:0010a16": "降節而至。空中聲曰。天帝召海東玄光禪師於龍宮",
    "X78n1539_001:0010a17": "說親證法門。光拱手避讓。唯見青衣前導。尋入宮城。",
    "X78n1539_001:0010a18": "不類人間官府。羽衛之設無非鱗介鬼神。師既登寶",
    "X78n1539_001:0010a19": "殿。次陟高臺。如問而談者凡七日。事畢。龍王躬自送",
    "X78n1539_001:0010a20": "別。光復登舟。舟人謂泛洋不進者半日而已。光遂至",
    "X78n1539_001:0010a21": "熊川翁山結茅卓錫。同類相從。乃成梵剎。南岳祖堂",
    "X78n1539_001:0010a22": "列二十八賢。光居一焉。 出現應錄。",
    "X78n1539_001:0010a23": "鬼虎欽風",
    "X78n1539_001:0010a24": "[0010a24] 釋弘明。會稽山陰人也。小出家。止山陰雲門寺。誦法",
    "X78n1539_001:0010b01": "華經。精勤禮懺六時不輟。每旦瓶水自滿。實諸天童",
    "X78n1539_001:0010b02": "子以為給使也。明&#x751E;於雲門寺坐禪。虎來入明堂內。",
    "X78n1539_001:0010b03": "伏于床下。見明端然不動。久久乃去。又時見一小兒",
    "X78n1539_001:0010b04": "來聽明誦經。明曰汝是何人。答云昔時此寺沙彌。盜",
    "X78n1539_001:0010b05": "帳下食。今墮圊中。聞上人道業。故來聽誦。願助方便。",
    "X78n1539_001:0010b06": "使免斯累也。明即說法勸化頓解方隱。明以齊永明",
    "X78n1539_001:0010b07": "四年卒於&#x6822;林寺。春秋八十四。 出弘贊第六。",
    "X78n1539_001:0010b08": "仙鶴來儀",
    "X78n1539_001:0010b09": "[0010b09] 釋玄璧。蘇州吳縣人也。住流水寺。常講法華。猛獸毒",
    "X78n1539_001:0010b10": "虫妖精惡賊頻繁遘遇。未&#x751E;忤其情守。常坐一床。方",
    "X78n1539_001:0010b11": "四尺。未&#x751E;倚臥。每講法華二十餘&#x5FA7;。州咸來聽受。忽",
    "X78n1539_001:0010b12": "有一鶴從外飛來。於殿下池中三度含水噴洒於地。",
    "X78n1539_001:0010b13": "徑詣佛邊聖僧座上一立不動。直至講了然始飛去。",
    "X78n1539_001:0010b14": "如此經年。後乃恒住。上堂即&#x76B7;翼引前。下講即傾身",
    "X78n1539_001:0010b15": "隨從。法師或令其舞。即振翮頓足顧影&#x4EFE;頭乍起乍",
    "X78n1539_001:0010b16": "&#x4EFE;。或來去變態殊絕難以具名。數州文翰之士。莫不",
    "X78n1539_001:0010b17": "偉而同詠。璧後不知所終。 出弘贊第三。",
    "X78n1539_001:0010b18": "野&#x9DC4;轉報",
    "X78n1539_001:0010b19": "[0010b19] 桂府城五里有雉山寺。其始者昔有一僧卓庵此地。",
    "X78n1539_001:0010b20": "日誦法華經。仍能講說。忽有一雉常來伏翼聽受。終",
    "X78n1539_001:0010b21": "第五卷雉即不來。後八年。山下民家生一男子。年始",
    "X78n1539_001:0010b22": "八歲不葷不戲。堅欲投其師出家。父母聽之。一日僧",
    "X78n1539_001:0010b23": "浴。令兒淨背。堅不肯袒衣。僧問其故。答曰。某前身即",
    "X78n1539_001:0010b24": "雉也。因聽師講誦故報為人。今腋下猶有雉毳。故不",
    "X78n1539_001:0010c01": "袒也。僧因授是經前五卷。覽同舊習。後二卷則不能",
    "X78n1539_001:0010c02": "也。從此山以雉名。因山置寺。寺猶存也。 此本出戒",
    "X78n1539_001:0010c03": "殺類見現應錄。",
    "X78n1539_001:0010c04": "瓶水自滿",
    "X78n1539_001:0010c05": "[0010c05] 釋僧定。不知何許人也。住江陽禪眾寺。誦法華經。甚",
    "X78n1539_001:0010c06": "好聲韻。不能謹節。流宕塵俗。然每感諸天童子為之",
    "X78n1539_001:0010c07": "給使。有時醉臥。法衣離身。自然卷襞引被整覆。衣服",
    "X78n1539_001:0010c08": "塵垢未暇浣治。乃復取之久以香潔。或瓶水自滿。或",
    "X78n1539_001:0010c09": "地恒掃淨。定眠喜唾。一時酒醒。見天童子在前。&#x5FA7;身",
    "X78n1539_001:0010c10": "咕唾。自爾折節。遵修戒業。後不知所終。 出弘贊第",
    "X78n1539_001:0010c11": "六。",
    "X78n1539_001:0010c12": "異香普熏",
    "X78n1539_001:0010c13": "[0010c13] 清信士央呵擔。住京城西南豐谷鄉。少懷善念。常誦",
    "X78n1539_001:0010c14": "法華。行安樂行。慈悲在意。不乘畜產。&#x8657;幻為心。名霑",
    "X78n1539_001:0010c15": "令史。往還京省。以誦業相仍。恐路逢相識。人事暄&#x51C9;。",
    "X78n1539_001:0010c16": "便廢所誦。故所行必由小徑。&#x4EFE;聲怡顏。緣念相續。及",
    "X78n1539_001:0010c17": "終之時。感異香殊氣充於村曲。後十年妻亡重發。唯",
    "X78n1539_001:0010c18": "舌鮮好。餘皆朽盡。 出弘贊第八。",
    "X78n1539_001:0010c19": "經字放光",
    "X78n1539_001:0010c20": "[0010c20] 後魏太子中庶子御史中承陸載。本吳人也。仕魏。有",
    "X78n1539_001:0010c21": "才調。善談謔。而性愛&#x8657;淨。常以佛法為意。誦法華經。",
    "X78n1539_001:0010c22": "末年精到。經字放光。頻感舍利。 出弘贊第六。",
    "X78n1539_001:0010c23": "鴆毒無驗",
    "X78n1539_001:0010c24": "[0010c24] 釋法相。河南人也。東晉義&#x7188;中忽悟無常。超然出俗。",
    "X78n1539_001:0011a01": "廓爾幽閉。不偶朋執。誦法華經。日夜不懈。曾因經行",
    "X78n1539_001:0011a02": "泰山祠。日暮因宿廟側民家。夜起誦經。忽聞扣門聲。",
    "X78n1539_001:0011a03": "相時出看。見有一人玄衣武冠。見相致敬云。是泰山",
    "X78n1539_001:0011a04": "府君。聞師誦經。故來參聽。弟子廟中一石函在。多有",
    "X78n1539_001:0011a05": "財物。以布施師。師可開取。其石蓋重過千&#x920E;。人莫勝",
    "X78n1539_001:0011a06": "舉。相試提之。飄然而開。於是取得絹一百匹許。錢百",
    "X78n1539_001:0011a07": "餘貫。以施貧人。濟諸窮者。後渡江止越城寺。忽然失",
    "X78n1539_001:0011a08": "志。遊宕無度。時鎮北將軍司馬恬惡其無度。招而鴆",
    "X78n1539_001:0011a09": "之。頻傾三鐘。神色不變。湛然無擾。括大異之。慚懼悔",
    "X78n1539_001:0011a10": "愧。每加供養。 出弘贊第六。",
    "X78n1539_001:0011a11": "第九段 從地涌出品 如來壽量品 分別",
    "X78n1539_001:0011a12": "功德品",
    "X78n1539_001:0011a13": "冥授補闕帝親試通賜壽題肩應病授藥",
    "X78n1539_001:0011a14": "相師已定豈期延壽天帝相邀&#x5374;向西方",
    "X78n1539_001:0011a15": "冥授補闕",
    "X78n1539_001:0011a16": "[0011a16] 竟陵王蕭子良。齊永明七年請僧雲副為善知識。副",
    "X78n1539_001:0011a17": "共王造法華經千部。王亦澡潔中表手寫法華經一",
    "X78n1539_001:0011a18": "部。永明十一年四月末。副夢一人送經一卷云。言有",
    "X78n1539_001:0011a19": "誤。明日偶得一部法華。試略披看。遂見第五卷壽量",
    "X78n1539_001:0011a20": "品有一句異。云一塵一劫。于時募集數十部經。悉無",
    "X78n1539_001:0011a21": "此句。即言推義。乃是法華之極致。是以即[撗-(由/八)+早]經文。便",
    "X78n1539_001:0011a22": "有白鶴來翔以應嘉瑞。副後不知所終。 出弘贊第",
    "X78n1539_001:0011a23": "十。",
    "X78n1539_001:0011a24": "帝親試通",
    "X78n1539_001:0011b01": "[0011b01] 權適。字持正。安東府人也。少業文才。政和年中以賓",
    "X78n1539_001:0011b02": "貢入宋。配國學。擢為甲科第一人。將還本國。相者曰。",
    "X78n1539_001:0011b03": "君才高命短。年不過四十。位不過五品。宜誦大乘經",
    "X78n1539_001:0011b04": "以資&#x7B07;祿。公心然之。約三日了誦法華經。皇帝聞之。",
    "X78n1539_001:0011b05": "呼令前誦。無一字錯。皇情大悅。賜觀音像．法華塔各",
    "X78n1539_001:0011b06": "一軸。及還本國享壽攸久。歷盡清華。拜為雙學士。",
    "X78n1539_001:0011b07": " 出海東傳弘錄及適本傳。",
    "X78n1539_001:0011b08": "賜壽題肩",
    "X78n1539_001:0011b09": "[0011b09] 釋法朗。河北武城人也。住彭城淨道寺。為沙彌時。誦",
    "X78n1539_001:0011b10": "法華經。自少至老誦習無懈。至年五十三。開皇十三",
    "X78n1539_001:0011b11": "年。死經七日。見閻羅王。王前有六道人。王問初一僧",
    "X78n1539_001:0011b12": "何德業。初人答誦維摩經。王曰度南邊立。問第二僧",
    "X78n1539_001:0011b13": "有何德業。答誦涅槃經十卷。王曰亦南邊立。問第三",
    "X78n1539_001:0011b14": "僧有何德業。答誦金光明經。王曰亦南邊立。問第四",
    "X78n1539_001:0011b15": "僧答講涅槃經。王曰度西行立。問第五僧。答講十地",
    "X78n1539_001:0011b16": "論。王斂眉而言度北行立。第六問法朗云有何行業。",
    "X78n1539_001:0011b17": "答誦法花經。王曰度東行立。王問第六僧竟。遣人領",
    "X78n1539_001:0011b18": "北行立者向地獄道。領西行立者向畜生道。領南行",
    "X78n1539_001:0011b19": "三僧向人道。次語法朗領往天道。令見其生處。可放",
    "X78n1539_001:0011b20": "還家。賜壽八十五歲。朗從天宮還。忽然而活。看左臂",
    "X78n1539_001:0011b21": "上隱隱有赤字。作八十五歲字。 出弘贊第七。",
    "X78n1539_001:0011b22": "應病授藥",
    "X78n1539_001:0011b23": "[0011b23] 清信女章氏。隋右光祿大夫陳陵妻也。誦法華經。每",
    "X78n1539_001:0011b24": "恨四體羸乏不堪久誦。忽夢僧持一梡藥作黃色。來",
    "X78n1539_001:0011c01": "在章前。與之令服。章服已。經小時。因腹痛驚覺。腹痛",
    "X78n1539_001:0011c02": "既甚。須臾下痢。純作黃色。似夢所見。痢竟。所患都差。",
    "X78n1539_001:0011c03": "自後四體休健。常能讀誦。日夜一&#x5FA7;無復困極也。",
    "X78n1539_001:0011c04": " 出弘贊第七。",
    "X78n1539_001:0011c05": "相師已定豈期延壽",
    "X78n1539_001:0011c06": "[0011c06] 劉弘仁。年十八時任國子學生。與同志十人於相師",
    "X78n1539_001:0011c07": "處求相吉凶。相師皆&#x5C05;其富貴貧賤之時。夭壽年月",
    "X78n1539_001:0011c08": "之數。謂弘仁曰。年至五十一。其年四月十一日必死。",
    "X78n1539_001:0011c09": "弘仁時任蘇州嘉興縣令。其餘九人皆如相師之說。",
    "X78n1539_001:0011c10": "禍福不差。及弘仁十八已來。吉凶皆驗。至今正年五",
    "X78n1539_001:0011c11": "十一矣。自度至期必死。以四月一日遂詣州與諸官",
    "X78n1539_001:0011c12": "僚取訣。時韓王元嘉為蘇州刺史。問其所由。弘仁具",
    "X78n1539_001:0011c13": "陳其事。王教之修福。弘仁至四月八日遂即遇疾甚",
    "X78n1539_001:0011c14": "篤。王請諸寺僧尼為弘仁轉法華經一千&#x5FA7;。至十一",
    "X78n1539_001:0011c15": "日轉經數畢。諸僧又為弘仁更讀一百遍。弘仁流汗",
    "X78n1539_001:0011c16": "[雨/沫]霂。所患都愈。平復如常。信知福力誠不可量也。",
    "X78n1539_001:0011c17": " 出弘贊第九。",
    "X78n1539_001:0011c18": "天帝邀相&#x5374;向西方",
    "X78n1539_001:0011c19": "[0011c19] 釋跋澄。少出家。精神暗鈍而長齋蔬食。年二十五。發",
    "X78n1539_001:0011c20": "心誦法華經。願生西方。日誦一行。或至半偈。或都不",
    "X78n1539_001:0011c21": "得。年登八十方始通利。後因眠息。夢見一人著朱衣",
    "X78n1539_001:0011c22": "武冠。手抱請疏。開示澄云。天帝遣來奉請。澄答云。貧",
    "X78n1539_001:0011c23": "道願生西方。且忉利天雖是勝處。然不稱貧道所願。",
    "X78n1539_001:0011c24": "朱衣人於是即去。睡覺。召諸弟子述向所夢。明日又",
    "X78n1539_001:0012a01": "夢七寶浮圖。澄身居五層上。向西望見寶繩階道無",
    "X78n1539_001:0012a02": "有涯際。有二金剛執杵在兩廂立。數箇青衣童子捉",
    "X78n1539_001:0012a03": "白拂拂此階道。問童子云此是何處。答云。此是西方。",
    "X78n1539_001:0012a04": "寶繩階道來迎澄法師。睡覺述斯。以語諸弟子云。汝",
    "X78n1539_001:0012a05": "可貿吾三衣六物作一供齋。依語營辦。齋前問大眾",
    "X78n1539_001:0012a06": "云見千佛以不。眾云不見。復問聞非常香氣以不。眾",
    "X78n1539_001:0012a07": "云咸聞。於是端坐正念而終。 出弘贊第六及現應",
    "X78n1539_001:0012a08": "錄。"
}