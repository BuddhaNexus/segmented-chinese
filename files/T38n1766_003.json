{
    "T38n1766_003:0028b02": "涅槃玄義發源機要卷第三",
    "T38n1766_003:0028b04": "宋錢塘沙門釋智圓述",
    "T38n1766_003:0028b05": "◎德有三種者。然此釋體。正約法身以三德",
    "T38n1766_003:0028b06": "互融故。須備舉而於此三各自具三。謂三身",
    "T38n1766_003:0028b07": "三智三脫。開之成九。合之成三。三九雖殊同",
    "T38n1766_003:0028b08": "歸一體。一尚無一豈有九三。雖無九三九三",
    "T38n1766_003:0028b09": "宛爾。佛果既爾生因亦然。乃識體宗用三展",
    "T38n1766_003:0028b10": "轉相成。只我一念。若知此旨前後易明。法身",
    "T38n1766_003:0028b11": "者下釋三德相。一一德中各自具三。在文可",
    "T38n1766_003:0028b12": "見。釋法身中云。非色即報身。即色謂應身。雙",
    "T38n1766_003:0028b13": "非謂法身。由三身互融故。名真善妙色。又真",
    "T38n1766_003:0028b14": "下約三觀。釋因修三觀果證三身。例一切法",
    "T38n1766_003:0028b15": "者。亦應云真善妙心真善妙陰界入等。乃至",
    "T38n1766_003:0028b16": "根塵細開凡聖備歷。皆可加於真善妙三字。",
    "T38n1766_003:0028b17": "以明諸法同歸三諦焉。又例一切法者。即是",
    "T38n1766_003:0028b18": "以真善妙三字攝一切三法也。法身藏等者。",
    "T38n1766_003:0028b19": "包含三故名藏。皆具常等。名德下二結云藏",
    "T38n1766_003:0028b20": "德者。亦爾。二般若言一切種智者。大論云。一",
    "T38n1766_003:0028b21": "相寂滅相種種行類相貌。皆知名一切種智。",
    "T38n1766_003:0028b22": "一相寂滅即中道雙遮也。種種皆知即中道",
    "T38n1766_003:0028b23": "雙照也。當知三智圓融名一切種智。故下結",
    "T38n1766_003:0028b24": "云。三智一心中得。照中即一切種智。照真即",
    "T38n1766_003:0028b25": "一切智。照俗即道種智。三解脫自在解脫等",
    "T38n1766_003:0028b26": "者。自在即方便解脫。解脫即實慧解脫。其性",
    "T38n1766_003:0028b27": "廣博即實相解脫。無縛下次第釋出三脫義",
    "T38n1766_003:0028b28": "也。體縛即脫者。體達也。即是實慧達結業之",
    "T38n1766_003:0028b29": "縛。即解脫也。此即釋上解脫二字。調伏眾生",
    "T38n1766_003:0028c01": "自在無礙。即方便解脫。此即釋上自在二字。",
    "T38n1766_003:0028c02": "令彼眾生離二死苦。名無瘡疣。所引三文皆",
    "T38n1766_003:0028c03": "下經中明百句解脫中語。攝一切法攝一切",
    "T38n1766_003:0028c04": "人者。十界實法假人俱在一念即三德故。悉",
    "T38n1766_003:0028c05": "皆入中者。我究竟入諸子分入。餘義亦顯者。",
    "T38n1766_003:0028c06": "謂餘四章也。世人解諦等者。下疏云。舊或以",
    "T38n1766_003:0028c07": "境為四諦。或以智為四諦。謂凡夫無智但有",
    "T38n1766_003:0028c08": "於境。所以經云。有苦無諦。或云。苦集滅道皆",
    "T38n1766_003:0028c09": "是對境說智智即是諦。境能發智令智無所",
    "T38n1766_003:0028c10": "有。智能照境了境本無。境智相成故言四諦。",
    "T38n1766_003:0028c11": "下疏中闕約教釋。諦義應謂言教詮辨分明",
    "T38n1766_003:0028c12": "是審諦義。經云。心喜說真諦。說即教也。各得",
    "T38n1766_003:0028c13": "一途故云非無此義。今用理釋諦者。此即用",
    "T38n1766_003:0028c14": "興皇義也。故下疏云。興皇云諦者。只是佛性",
    "T38n1766_003:0028c15": "涅槃非境非智非漏非無漏。非因非果非世",
    "T38n1766_003:0028c16": "出世。故名聖諦。此乃約理釋也。然今約一理",
    "T38n1766_003:0028c17": "隨機而有四種四諦之別。則興皇所釋未為",
    "T38n1766_003:0028c18": "盡善理。當即境正者。以境是事事元依理故",
    "T38n1766_003:0028c19": "境正。即智教俱正者。以依境發智依智說教",
    "T38n1766_003:0028c20": "故。以理下理為境智教之本。舉本攝末故以",
    "T38n1766_003:0028c21": "理釋諦義方允合。能生生所生者。習因招苦",
    "T38n1766_003:0028c22": "果也。所生還生能生者。於苦果上還起集因。",
    "T38n1766_003:0028c23": "因又招果故云苦集迴轉。道名能壞者。戒定",
    "T38n1766_003:0028c24": "慧能治苦集也。滅是所壞者。苦集盡處名滅",
    "T38n1766_003:0028c25": "諦也。更互生滅者。能壞生則所壞滅聖人是",
    "T38n1766_003:0028c26": "也。所壞生則能壞滅凡夫是也。逼迫下如次",
    "T38n1766_003:0028c27": "對四諦。如經者。如四諦品及聖行品明四諦",
    "T38n1766_003:0028c28": "慧中說下三文。末皆云如經。悉指二品。有無",
    "T38n1766_003:0028c29": "量相者。以約十界明四諦故。解苦無苦者。陰",
    "T38n1766_003:0029a01": "入皆如無苦可捨。煩惱即菩提無集可斷。邊",
    "T38n1766_003:0029a02": "邪皆中正無道可修。生死即涅槃無滅可證。",
    "T38n1766_003:0029a03": "故云。乃至解滅無滅。皆即一心三諦故。云而",
    "T38n1766_003:0029a04": "有於實。苦因即集。苦盡即滅。苦對即道。一中",
    "T38n1766_003:0029a05": "有無量等者。一即是一實四諦。無量即三種",
    "T38n1766_003:0029a06": "四諦。取道諦所治以當其用者。苦集滅處用",
    "T38n1766_003:0029a07": "義乃彰。調御下即迦葉問。云何諸調御心喜",
    "T38n1766_003:0029a08": "說真諦。故佛以四諦一品答之。只是一無差",
    "T38n1766_003:0029a09": "別者。前約理釋諦妙在此也。此中遺一章者。",
    "T38n1766_003:0029a10": "此非正文。乃是古本闕落。不生不生一義後",
    "T38n1766_003:0029a11": "人校勘籤。於卷上或注於界外寫者。不曉輒",
    "T38n1766_003:0029a12": "入。文中亦始疏中。如是下有白書重點二字。",
    "T38n1766_003:0029a13": "亦是文中合重書。如是二字而疏本闕落。勘",
    "T38n1766_003:0029a14": "者籤之。今於如是字下重點寫者。不曉亦書",
    "T38n1766_003:0029a15": "在文中。鸚鵡學語斯言驗矣。然此不生不生",
    "T38n1766_003:0029a16": "之義。若欲例說者。如德王中明四句。謂生",
    "T38n1766_003:0029a17": "生生不生不生生不生不生也。生生是無明",
    "T38n1766_003:0029a18": "生死。生不生是斷德解脫。不生生是智德",
    "T38n1766_003:0029a19": "般若。不生不生是理體法身。而此四句即一",
    "T38n1766_003:0029a20": "而四即四而一。令易解故總唱四句。即名不",
    "T38n1766_003:0029a21": "生不生即體。不生生即宗。生不生即用。如此",
    "T38n1766_003:0029a22": "演說。即教非但經體義明餘義亦顯。性有五",
    "T38n1766_003:0029a23": "種者。正因約理餘四約事。以約理故。雖非",
    "T38n1766_003:0029a24": "因果體遍因果。所生智慧因緣之境。已是於",
    "T38n1766_003:0029a25": "因智慧望果。復是於因。故曰因因。果果性者。",
    "T38n1766_003:0029a26": "菩提智德已是於果。復得涅槃斷德之果。故",
    "T38n1766_003:0029a27": "云果果。今且下約五陰正示。以五陰之境常",
    "T38n1766_003:0029a28": "現前故。所以止觀初唯觀陰煩惱等九。待發",
    "T38n1766_003:0029a29": "方觀。今從要的故約陰境以示五性。五陰下",
    "T38n1766_003:0029b01": "所以者。所以猶義理也。五陰是事佛性是理。",
    "T38n1766_003:0029b02": "事由理變。此事即理故云所以也。五陰是因",
    "T38n1766_003:0029b03": "復生智慧之因。故曰因因。問五陰是果何名",
    "T38n1766_003:0029b04": "因耶。答凡夫妄果望佛仍因。智慧增成者。分",
    "T38n1766_003:0029b05": "證究竟悉曰增成智慧。所滅者。所滅即無明。",
    "T38n1766_003:0029b06": "無明滅處即涅槃果。餘一切法者。即界入等。",
    "T38n1766_003:0029b07": "果果性為名者。以經名大涅槃故。正性為體",
    "T38n1766_003:0029b08": "者。正性是妙理故。因因性果性為宗者。以因",
    "T38n1766_003:0029b09": "果為宗故。問既以因果為宗。何故不攝涅槃",
    "T38n1766_003:0029b10": "斷果耶。答其實兼之。但經題正約果果而立",
    "T38n1766_003:0029b11": "其義。既便故。宜當名。若準前義。亦應云總攝",
    "T38n1766_003:0029b12": "五性為名也。因性為用者。十二因緣是所破",
    "T38n1766_003:0029b13": "故。以所顯能用義明矣。二即不二等者。二謂",
    "T38n1766_003:0029b14": "因果不二即理體。事理融一故並相即不二。",
    "T38n1766_003:0029b15": "不可為二者。以名事分別。則不二之體不可",
    "T38n1766_003:0029b16": "為因果之宗。故云不可。為二下句例說。既立",
    "T38n1766_003:0029b17": "下正約名事分別。以立五章修行喉襟者。如",
    "T38n1766_003:0029b18": "身之喉。如衣之衿。蓋言要也。莫過因果者。以",
    "T38n1766_003:0029b19": "因收萬善果攝萬德。故略有三種者。謂三修",
    "T38n1766_003:0029b20": "五行一行也。次第標釋故不先列。問淨名玄",
    "T38n1766_003:0029b21": "云。涅槃非無五行之因。而果正因傍以果為",
    "T38n1766_003:0029b22": "宗。又上句云。莫過因果。何故但引三種明因",
    "T38n1766_003:0029b23": "之文。以釋宗義耶。答雖引因文因必克果。則",
    "T38n1766_003:0029b24": "與上句義同符。經簡示則與淨名玄義義同。",
    "T38n1766_003:0029b25": "下名三修云能得常果成涅槃食。五行中云",
    "T38n1766_003:0029b26": "修是行已得二十五三昧住大涅槃。德王中",
    "T38n1766_003:0029b27": "到彼岸師子吼中住大涅槃。一行中大乘大",
    "T38n1766_003:0029b28": "涅槃。此等皆是所克之果。故知明因意在於",
    "T38n1766_003:0029b29": "果。則是今經明宗之意。以此經中正譚果人",
    "T38n1766_003:0029c01": "所證故也。斥諸比丘者。以圓斥小也。顯於非",
    "T38n1766_003:0029c02": "常非無常者。即因果所顯之體也。劣三修者。",
    "T38n1766_003:0029c03": "即所破無常也。是煩惱薪者。以二乘人無明",
    "T38n1766_003:0029c04": "全在故。勝三修即當住因果也。涅槃食者。即",
    "T38n1766_003:0029c05": "所證理分理極理悉名。為食。四眾即四十真",
    "T38n1766_003:0029c06": "因也。即是甘嗜者。智能證理故喻甘嗜。履而",
    "T38n1766_003:0029c07": "行之者。履踐其性體而修因至果。法常等者。",
    "T38n1766_003:0029c08": "法即所履之境。佛即能履之智。何意增減者。",
    "T38n1766_003:0029c09": "增至二三減至二一。置事緣理者。諸比丘棄",
    "T38n1766_003:0029c10": "置小乘事行。而對佛稱嘆昔教苦無常無我",
    "T38n1766_003:0029c11": "三修之理觀也。故經云。譬如諸迹之中象跡",
    "T38n1766_003:0029c12": "第一。此無常想亦復如是。舉勝理破劣理者。",
    "T38n1766_003:0029c13": "苦等劣理也。常樂我勝理也。問何故但言三",
    "T38n1766_003:0029c14": "修。答空濫果證。今明修義故且不言。既增減",
    "T38n1766_003:0029c15": "由機。亦應至四。二者下約次第五行明修因",
    "T38n1766_003:0029c16": "也。初謂戒定慧者。以五行中聖行居初故云初",
    "T38n1766_003:0029c17": "也。聖行不出三種故標戒定慧。居家下次第",
    "T38n1766_003:0029c18": "釋出。初文即戒聖行。即經云。在家不樂猶如",
    "T38n1766_003:0029c19": "牢獄。出家閑曠猶若虛空。文云。梵行者。非指",
    "T38n1766_003:0029c20": "四等之梵行。蓋指出家為梵行耳。以離在家",
    "T38n1766_003:0029c21": "染穢故。此明戒聖行也。從頭下明定聖行。此",
    "T38n1766_003:0029c22": "即特勝禪也。引文雖略而有修有證。從頭至",
    "T38n1766_003:0029c23": "足修也。唯有下證也。證此特勝。發開身倉備",
    "T38n1766_003:0029c24": "見己身三十六物。觀察下明慧聖行。而有四",
    "T38n1766_003:0029c25": "種慧行。初觀八苦等是生滅。次無生。次無量。",
    "T38n1766_003:0029c26": "次無作。在文可見。如經者。指第十一卷。得二",
    "T38n1766_003:0029c27": "十五三昧者。即慧行果由慧行成。謂無畏地",
    "T38n1766_003:0029c28": "得二十五三昧隨機利生也。分證三德名住",
    "T38n1766_003:0029c29": "涅槃況出等者。舉分果況出極果。從淺至深",
    "T38n1766_003:0030a01": "者。因淺果深。顯非下以因果事顯雙非理。德",
    "T38n1766_003:0030a02": "王下五行約修十德明證故。彼品云。菩薩修",
    "T38n1766_003:0030a03": "行大般涅槃證十功德也。然五行通證十德",
    "T38n1766_003:0030a04": "通修。捨傍取正。以分二別。疏記委論。四大如",
    "T38n1766_003:0030a05": "篋者。大如毒蛇。身如篋笥。四大成身如蛇在",
    "T38n1766_003:0030a06": "篋。五陰如害者。即經云。五旃陀羅拔刀隨之",
    "T38n1766_003:0030a07": "也。經文甚廣。截流者。流喻煩惱生死。從因名",
    "T38n1766_003:0030a08": "煩惱河。從果名生死河。經中凡有六河。謂煩",
    "T38n1766_003:0030a09": "惱生死善求惡業佛性涅槃。初從下第二十",
    "T38n1766_003:0030a10": "五經有十番。初少欲。二知足。三寂靜。四精",
    "T38n1766_003:0030a11": "進。五正念。六正定。七正慧。八解脫。九讚嘆",
    "T38n1766_003:0030a12": "解脫。十以涅槃化眾生。今舉初二及第十。中",
    "T38n1766_003:0030a13": "間並略。故云乃至。又善下文在第二十九。彼",
    "T38n1766_003:0030a14": "云。若見戒戒相戒因戒果戒上戒下戒聚戒",
    "T38n1766_003:0030a15": "一戒。二此戒彼戒戒滅戒等戒修修者。戒波",
    "T38n1766_003:0030a16": "羅蜜若有如是見者。名不修戒。釋曰。見有戒",
    "T38n1766_003:0030a17": "體防止戒相。修時名因成時名果。聖上凡下",
    "T38n1766_003:0030a18": "多戒名聚。總一別二。自此他彼。息過名滅餘",
    "T38n1766_003:0030a19": "善名等。修上七門名為戒修。修人名者戒能",
    "T38n1766_003:0030a20": "到果。名波羅蜜。見如是相名不修戒。今文直",
    "T38n1766_003:0030a21": "顯修相故。云不見等也。定慧等亦爾者。謂定",
    "T38n1766_003:0030a22": "定相定因定果等。例戒釋之。原始要終者。始",
    "T38n1766_003:0030a23": "因也。終果也。何所不運何所不克者。大因大",
    "T38n1766_003:0030a24": "果無所不攝。故因運萬善果克萬德。因果融",
    "T38n1766_003:0030a25": "通即事而理。一切下圓因圓果遍融一切。名",
    "T38n1766_003:0030a26": "無礙人。生佛無差名為一道。如是修證能出",
    "T38n1766_003:0030a27": "二死。或修十想至知欲者。並在第三十四卷",
    "T38n1766_003:0030a28": "也。經云。菩薩若四眾能修十想。當知是人能",
    "T38n1766_003:0030a29": "得涅槃。一者無常想。乃至十者無愛想。知根",
    "T38n1766_003:0030b01": "知欲者。經云。菩薩於三十七品。知根知因知",
    "T38n1766_003:0030b02": "攝知增知主知導知勝知實知畢竟者。則得",
    "T38n1766_003:0030b03": "名為清淨梵行。又云。三十七品根本是欲因。",
    "T38n1766_003:0030b04": "名明觸等。故今云知根知欲也。接小接通者。",
    "T38n1766_003:0030b05": "小即三藏以圓常法。接引兩教三乘也。此約",
    "T38n1766_003:0030b06": "通途接引。故云接小。若明三接則不通六度",
    "T38n1766_003:0030b07": "菩薩及兩教二乘。委明如疏記。從漸入頓者。",
    "T38n1766_003:0030b08": "以地前為漸登地為頓。故文云下引迦葉品",
    "T38n1766_003:0030b09": "證別意。本立道生者。涅槃本立則諸行道生。",
    "T38n1766_003:0030b10": "涅槃也者。其唯行之本歟。如無下如無綱維",
    "T38n1766_003:0030b11": "則綱目不正也。綱皮喻涅槃。毛目喻諸行。",
    "T38n1766_003:0030b12": "靡無也。要在於常者。雖破偏次第圓融三行",
    "T38n1766_003:0030b13": "不同。而常果無別。故向文云。雖三不同悉以",
    "T38n1766_003:0030b14": "常為宗。行會於常者。行即因常即果。能顯下",
    "T38n1766_003:0030b15": "果上所顯理也。即前宗本義。故知宗本約理",
    "T38n1766_003:0030b16": "宗要約智宗助約行。以此尋文義無不曉。七",
    "T38n1766_003:0030b17": "曜謂日月五星也。北辰者。荊州星占曰。北辰",
    "T38n1766_003:0030b18": "一名天關。一名北極。北極者。紫宮天座也。論",
    "T38n1766_003:0030b19": "語為政以德。譬如北辰居其所。而眾星拱之。",
    "T38n1766_003:0030b20": "似萬下尚書曰。江漢朝宗于海。七曜萬川喻",
    "T38n1766_003:0030b21": "行。北辰東海喻智。或人下人理教行並能",
    "T38n1766_003:0030b22": "資助。令分真極果常智開發也。謂依人聞",
    "T38n1766_003:0030b23": "教。依教修行。以行契理。由斯四法得入分真",
    "T38n1766_003:0030b24": "乃至極果。故云由助得力。或道助者。道即理",
    "T38n1766_003:0030b25": "也。亦是用偏人偏教等為助。如止觀對治助",
    "T38n1766_003:0030b26": "開中說。如弊下即如來藏經喻也。彼經云。譬",
    "T38n1766_003:0030b27": "如持金像行詣於他國。裹以穢弊物棄之在",
    "T38n1766_003:0030b28": "曠野。天眼見之者。即以告眾人去穢現真像。",
    "T38n1766_003:0030b29": "一切大歡喜。我天眼亦爾。觀彼眾生類惡業",
    "T38n1766_003:0030c01": "煩惱纏生死備眾苦。又見彼眾生無明塵垢",
    "T38n1766_003:0030c02": "中如來性不動無能毀壞者。力士下今經喻",
    "T38n1766_003:0030c03": "也。額珠如前引。經寶藏者。如來性品云。一",
    "T38n1766_003:0030c04": "切眾生悉有佛性。從本已來常為無量煩惱",
    "T38n1766_003:0030c05": "所覆。是故眾生不能得見。如貧女舍多有真",
    "T38n1766_003:0030c06": "金之藏。家人大小無有知者。井中下經云。如",
    "T38n1766_003:0030c07": "闇室中井及種種寶。人亦知有闇故不見。有",
    "T38n1766_003:0030c08": "善方便然大明燈照之得見。是人終不生念。",
    "T38n1766_003:0030c09": "是水及寶本無今有。涅槃亦爾。本自有之。非",
    "T38n1766_003:0030c10": "適今也。大智如來以善方便然智慧燈。令諸",
    "T38n1766_003:0030c11": "菩薩得見涅槃正因佛性。附此眾生者。由心",
    "T38n1766_003:0030c12": "神不斷故。但約下謂其理元一。約時有異故",
    "T38n1766_003:0030c13": "云兩時異。或作若字者誤。本有下神時雖無",
    "T38n1766_003:0030c14": "當果之事。而有當果之理。時或作助者誤。金",
    "T38n1766_003:0030c15": "心即等覺。種覺即妙覺。明乳下乳喻眾生。酪",
    "T38n1766_003:0030c16": "喻佛性。醪煖喻修行。醪應作撈。謂取酪必撈",
    "T38n1766_003:0030c17": "攪也。應法師云。應作酵古孝切。起酒麵也。經",
    "T38n1766_003:0030c18": "文多作醪音勞。三蒼說文皆云有滓酒也。醪",
    "T38n1766_003:0030c19": "非字體。胡麻喻眾生。油喻佛性。擣壓喻修行。",
    "T38n1766_003:0030c20": "雙取二文者。取如來性文證本有。取師子吼",
    "T38n1766_003:0030c21": "及迦葉文證當有。又引下即迦葉品云。為非",
    "T38n1766_003:0030c22": "佛性說為佛性。非佛性者。謂牆壁瓦石。此師",
    "T38n1766_003:0030c23": "但得簡去木石之文。豈識依正互融之理。當",
    "T38n1766_003:0030c24": "知木石剎塵悉由心變當體即心。我心成佛",
    "T38n1766_003:0030c25": "即剎塵俱成。安有木石別居心外。則非本有",
    "T38n1766_003:0030c26": "之用者。謂眾生則有本有之用。木石則無也。",
    "T38n1766_003:0030c27": "寧曉因中有依正互融之理。果上有依正互",
    "T38n1766_003:0030c28": "融之事耶。因中有果過者。斥彼所解過同外",
    "T38n1766_003:0030c29": "道。若相續常者。由因相續得至果故。亦應至",
    "T38n1766_003:0031a01": "無常者。此亦他人不了二鳥雙遊之旨。故有",
    "T38n1766_003:0031a02": "斯難。若達雙遊則常與無常二皆理具。了因",
    "T38n1766_003:0031a03": "了本有等者。了因是智照本有性。如燈照物。",
    "T38n1766_003:0031a04": "生因是福從因至果。如泥成瓶。鷸蚌下今師",
    "T38n1766_003:0031a05": "雙斥二家也。專執者。不許專破。專破者。不許",
    "T38n1766_003:0031a06": "專執。更互是非其猶鷸蚌。而併為今師漁父",
    "T38n1766_003:0031a07": "所擒也。春秋後語第十云。趙將伐燕。蘇代為",
    "T38n1766_003:0031a08": "燕說趙王曰。臣從外來過小水。見蚌方出暴。",
    "T38n1766_003:0031a09": "而鷸啄其肉。蚌夾其喙。鷸曰。今日不雨明日",
    "T38n1766_003:0031a10": "不雨。必見蚌脯。蚌亦謂鷸曰。今日不出明日",
    "T38n1766_003:0031a11": "不出。必見死鷸。兩者不相捨。漁父得而併擒",
    "T38n1766_003:0031a12": "之。今趙且伐燕。燕趙相支以弊其眾。臣恐強",
    "T38n1766_003:0031a13": "秦之為漁父也。故願大王熟計之。趙王乃止。",
    "T38n1766_003:0031a14": "今當下雙斥二家。初約理非三世以斥專執。",
    "T38n1766_003:0031a15": "次約適緣四說以斥專破。初文中非三藏通",
    "T38n1766_003:0031a16": "教之宗也。佛性之名不在二教故。工匠揆則",
    "T38n1766_003:0031a17": "任用者。揆度也。左傳曰。山有木工則度之。有",
    "T38n1766_003:0031a18": "本任下闕用字。矟用者。山卓切。埤蒼云。矟長",
    "T38n1766_003:0031a19": "丈八尺。或作槊。俗字也。佛即破之者。此段皆",
    "T38n1766_003:0031a20": "師子吼中破定性文也。屒直為曲者。屒音臣",
    "T38n1766_003:0031a21": "字誤也。屒應作熨。下陳如品疏云。向時曲者。",
    "T38n1766_003:0031a22": "任机熨机直為床。向時直者為床。令熨床曲",
    "T38n1766_003:0031a23": "為机。若專下約適緣四說。以斥專破也。是諸",
    "T38n1766_003:0031a24": "佛法界者。法界遍攝四門互融。舊義下云云",
    "T38n1766_003:0031a25": "者。今四句互融不同。舊師各執。又約理非四",
    "T38n1766_003:0031a26": "句不同。專執而隨機說四不同專難故。此二",
    "T38n1766_003:0031a27": "家悉為令破。須除惑都盡等者。惑許漸除",
    "T38n1766_003:0031a28": "理須頓見。不可一期等者由智漸滿故理漸",
    "T38n1766_003:0031a29": "見。三云下此師明佛果在二諦外。故真可漸",
    "T38n1766_003:0031b01": "知果須頓得。既不下除惑由見理故。理既下",
    "T38n1766_003:0031b02": "以理體圓通如太虛空不可分知故。若初下",
    "T38n1766_003:0031b03": "反覆詰難也。初既稱後即是頓見。則不須後",
    "T38n1766_003:0031b04": "見。初不稱後者。謂初淺後深也。既有淺深故",
    "T38n1766_003:0031b05": "非頓見。然第二師但執漸見。恐彼被難轉計",
    "T38n1766_003:0031b06": "於頓。故此遮之。如法觀佛等者。佛即佛果涅",
    "T38n1766_003:0031b07": "槃即真諦。此計涅槃在真不同。前師謂涅槃",
    "T38n1766_003:0031b08": "是俗也。佛與涅槃既是一相。不應真漸見佛",
    "T38n1766_003:0031b09": "頓得。引華嚴者。彼謂即俗而真故可分知。果",
    "T38n1766_003:0031b10": "在惑外不即生死故不可漸得。既不即生死。",
    "T38n1766_003:0031b11": "豈非虛妄分別生死涅槃異耶。以佛果無所",
    "T38n1766_003:0031b12": "證但證涅槃故。真與下佛果所證。涅槃即是",
    "T38n1766_003:0031b13": "真諦故也。依此知是執佛果不出二諦家難",
    "T38n1766_003:0031b14": "也。若以今家會通並是通義。約當教則不出",
    "T38n1766_003:0031b15": "二諦。約被接見中故出二諦。今明下將明正",
    "T38n1766_003:0031b16": "義。先斥古師諸解相攻。故云馳逐由是諍計",
    "T38n1766_003:0031b17": "水動妙理珠昏。然理下文有二。初明理非漸",
    "T38n1766_003:0031b18": "頓。次有因緣下明漸頓。隨機約理則不同執",
    "T38n1766_003:0031b19": "家。約機則不同難家。寧得稱理者。以如理而",
    "T38n1766_003:0031b20": "解方名智。故智不稱理全是邪執。如方下如",
    "T38n1766_003:0031b21": "方鑿入於圓柄。言不相應也。不見下不見約",
    "T38n1766_003:0031b22": "理無得約智。俱非漸頓。能所一如故。不見不",
    "T38n1766_003:0031b23": "得而見而得。明宗中意者。即前文云。初破無",
    "T38n1766_003:0031b24": "常而修常。即是以圓接小接通。次以大涅槃",
    "T38n1766_003:0031b25": "心修無常。次修於常。即次第別意後即無常",
    "T38n1766_003:0031b26": "而修於常。即圓頓人。雖三不同悉以常為宗。",
    "T38n1766_003:0031b27": "同歸常果即前二是頓漸。後一是頓頓。所接",
    "T38n1766_003:0031b28": "藏通及別次第。既已會歸則顯前教。是頓家",
    "T38n1766_003:0031b29": "之漸頓。乃無差漸則有差。故向云無差別中",
    "T38n1766_003:0031c01": "差別。以解行俱頓故名頓頓。是不定觀者。兼",
    "T38n1766_003:0031c02": "前二句及後漸漸。即三種止觀也。漸更下謂",
    "T38n1766_003:0031c03": "約漸漸句。更自開四也。前文但明三句者。此",
    "T38n1766_003:0031c04": "既細開漸漸。故前闕之。此中細開仍闕三句。",
    "T38n1766_003:0031c05": "前後互顯四句咸足。漸修漸見者。藏通當教",
    "T38n1766_003:0031c06": "修行見真也。漸修頓見別教地前。漸修登地",
    "T38n1766_003:0031c07": "頓見也。漸修頓漸見者。別接通也。接歸地前",
    "T38n1766_003:0031c08": "還是漸見。接歸登地則是頓見。漸修非頓漸",
    "T38n1766_003:0031c09": "見者。圓接通別也。異前三教故非頓漸。餘三",
    "T38n1766_003:0031c10": "亦可解者。謂漸頓頓漸頓頓皆各開四。準漸",
    "T38n1766_003:0031c11": "配釋思之可知。今且明頓頓中四義以示後",
    "T38n1766_003:0031c12": "學。頓頓修漸見者。修圓頓發藏通三乘境也。",
    "T38n1766_003:0031c13": "頓頓修頓見者。圓修圓發也。頓頓修頓漸見",
    "T38n1766_003:0031c14": "者。修圓頓發別教菩薩境也。頓頓修非頓漸",
    "T38n1766_003:0031c15": "見者。約理故雙非亦是發煩惱等境也。照境",
    "T38n1766_003:0031c16": "之用者。即當有用上有照境之能。舌爛口中",
    "T38n1766_003:0031c17": "事蹟如疏記。當說如來定是無為者。體用俱",
    "T38n1766_003:0031c18": "是無為也。那忽下責彼違經。光宅云下無常",
    "T38n1766_003:0031c19": "智謂凡夫智。常住境謂佛境。意云。凡智觀佛",
    "T38n1766_003:0031c20": "既不逐佛境為常。今佛智觀凡豈逐凡境為",
    "T38n1766_003:0031c21": "無常耶。此亦不可者。如大論云。若如法觀佛",
    "T38n1766_003:0031c22": "般若與涅槃。是三則一相。豈非凡智逐佛境",
    "T38n1766_003:0031c23": "為常耶。若然者反例佛智逐俗境為無常也。",
    "T38n1766_003:0031c24": "作九世者。過現未各更開三也。欲明佛智無",
    "T38n1766_003:0031c25": "遷。且約未來三世以說。復有當現在等者。當",
    "T38n1766_003:0031c26": "即未來也。今遂來等者。謂至未來時則未來",
    "T38n1766_003:0031c27": "成現在。望今成過去故云及過去。例如今日",
    "T38n1766_003:0031c28": "望明日為未來。至明日時今日乃為過去。若",
    "T38n1766_003:0031c29": "於今日併知明日之事。則是遍知三世。以今",
    "T38n1766_003:0032a01": "日是現在明日是未來。明日望今日是過去",
    "T38n1766_003:0032a02": "故。既於一念遍照故非逐境生滅。此亦下今",
    "T38n1766_003:0032a03": "斥照。當知已息者。今照正現在故。向者當現",
    "T38n1766_003:0032a04": "在智已息也。豈不生滅者。即照當智已滅。照",
    "T38n1766_003:0032a05": "現智方生。正是無常也。文中照當智。或作知",
    "T38n1766_003:0032a06": "者字誤。逆照者。反觀過去名逆照。則知向九",
    "T38n1766_003:0032a07": "世家約未來三世。是順照也。從初流來者。流",
    "T38n1766_003:0032a08": "來為迷真起妄之始。天子登極者。易緯曰。天",
    "T38n1766_003:0032a09": "子者。繼天治物改政一統各得其宜。父天母",
    "T38n1766_003:0032a10": "地以養人至尊之號也。終不與境相稱者。境",
    "T38n1766_003:0032a11": "體常照智體亦然。若後不照何能契境。佛在",
    "T38n1766_003:0032a12": "因日等者。指地前為在因時。導發初心者。謂",
    "T38n1766_003:0032a13": "引導開發初心眾生也。其心便能橫竪照了。",
    "T38n1766_003:0032a14": "但力用微劣未能周廣。故云數境數時。數去",
    "T38n1766_003:0032a15": "聲。三四五並名數。若據下云百千萬展轉而",
    "T38n1766_003:0032a16": "增。則數當其十境。謂十方故橫。時謂三世故",
    "T38n1766_003:0032a17": "竪。懸鏡高堂者。梁元帝講學碑云。詳其懸鏡",
    "T38n1766_003:0032a18": "高堂衢罇待酌。或改堂為臺者非。萬物在空",
    "T38n1766_003:0032a19": "者。萬物喻境。空喻佛智。況復下諦智三一既",
    "T38n1766_003:0032a20": "乃相即。豈所照俗境能照俗智是無常耶因",
    "T38n1766_003:0032a21": "中聖人謂初地已上也。亦冥亦會者。冥約體",
    "T38n1766_003:0032a22": "一會約契合故。冥之與會其義兩殊。第二下",
    "T38n1766_003:0032a23": "此師立義。復破開善冥一之義。二體既殊者。",
    "T38n1766_003:0032a24": "佛智有知真諦無知。有無兩異。故曰體殊。豈",
    "T38n1766_003:0032a25": "可下責開善。但會下示己義會極為冥。不以",
    "T38n1766_003:0032a26": "體一為冥也。慧印下引證會極為冥。寂亦冥",
    "T38n1766_003:0032a27": "也。肇論下即般若無知論中文也。故彼論云。",
    "T38n1766_003:0032a28": "用即寂寂即用。用寂體一也。佛雖知幻等者。",
    "T38n1766_003:0032a29": "如下經中長者難佛云。瞿曇知幻應是幻人。",
    "T38n1766_003:0032b01": "佛反問云。汝知旃陀羅。應即是旃陀羅耶。若",
    "T38n1766_003:0032b02": "其非者。如來之幻。豈是幻人。若爾下依經顯",
    "T38n1766_003:0032b03": "義。須知中智雙照當體雙遮。故知俗不冥俗",
    "T38n1766_003:0032b04": "真不同真三當有。起用下前列章云。自在起",
    "T38n1766_003:0032b05": "用。今云當有者。謂今第三即是第二。當有果",
    "T38n1766_003:0032b06": "成起自在用。相由明義故云當有起用。望前",
    "T38n1766_003:0032b07": "列章。乃是互現。疏中此例甚眾。或改此文。當",
    "T38n1766_003:0032b08": "有為自在者非。且約三種下即三輪施化也。",
    "T38n1766_003:0032b09": "不思議謂芥納須彌。即身輪現通。二鳥雙遊",
    "T38n1766_003:0032b10": "謂雙照。常與無常即心輪。鑒機善惡邪正雙",
    "T38n1766_003:0032b11": "攝。謂聲教等被即口輪說法也。不思議用者。",
    "T38n1766_003:0032b12": "四相品明。身密中經云。善男子。是大涅槃能",
    "T38n1766_003:0032b13": "建大義。汝等今當至心諦聽。廣為人說。莫生",
    "T38n1766_003:0032b14": "驚疑。若有菩薩摩訶薩住大涅槃。須彌山王",
    "T38n1766_003:0032b15": "如是高廣。悉能取令入於芥子。其諸眾生依",
    "T38n1766_003:0032b16": "須彌者。亦不迫迮無往來相如本無異。唯應",
    "T38n1766_003:0032b17": "度者。見是菩薩以須彌山納芥子中。復還安",
    "T38n1766_003:0032b18": "止本所住處。此名不思議用。而古來解釋七",
    "T38n1766_003:0032b19": "家不同。一云下次第出七家義也。何謂神通",
    "T38n1766_003:0032b20": "者。但是眾生自見。何顯菩薩神通。況經云如",
    "T38n1766_003:0032b21": "是高廣悉能取令入芥子中。而此師云其實",
    "T38n1766_003:0032b22": "不入。顯背佛言。三解下此成論師義。下釋四",
    "T38n1766_003:0032b23": "相品疏文。重破此論師意云。此是聖人權巧",
    "T38n1766_003:0032b24": "於凡不解。故云既是不可思議等。餘者下經",
    "T38n1766_003:0032b25": "所談。無非聖人境界。既皆釋義驗悉解知。那",
    "T38n1766_003:0032b26": "於權巧獨云不解耶。小大皆空者。長沙所解",
    "T38n1766_003:0032b27": "義與此同。彼頌云。須彌本不有。芥子本來空。",
    "T38n1766_003:0032b28": "將空納不有。何處不相容。若其下破也。況大",
    "T38n1766_003:0032b29": "小相入正論事用。不應以皆空約理釋之。大",
    "T38n1766_003:0032c01": "中有小性者。須彌有芥子性故能小。小中有",
    "T38n1766_003:0032c02": "大性者。芥子有須彌性故能大。此亦下破此",
    "T38n1766_003:0032c03": "解凡有三失。一同外道。二同小乘。由執定性",
    "T38n1766_003:0032c04": "故。縱非外道還同小乘有門之義。故云又似",
    "T38n1766_003:0032c05": "毘曇三不成妙用。故云還是大容於小等。地",
    "T38n1766_003:0032c06": "論師義大約與第四師義同。興皇謂法性本",
    "T38n1766_003:0032c07": "空絕大小相。故云本無大小。世諦虛假相待",
    "T38n1766_003:0032c08": "而說有大小名。其體無異。但是一有為法耳。",
    "T38n1766_003:0032c09": "小是大小者。芥子是須彌之大相也。大是小",
    "T38n1766_003:0032c10": "大者。須彌是芥子之大相也。既是一有為法",
    "T38n1766_003:0032c11": "中有此二相。何妨相入。故云故得相容。大不",
    "T38n1766_003:0032c12": "自大等者。須彌自無大相。待他芥子之小為",
    "T38n1766_003:0032c13": "大相也。小不自小等者。芥子自無小相。待他",
    "T38n1766_003:0032c14": "須彌之大為小相也。故墮外道他性之執。自",
    "T38n1766_003:0032c15": "性下舉前第五師。況斥興皇也。前解云大中",
    "T38n1766_003:0032c16": "有小性小中有大性。即是自性大小其義甚",
    "T38n1766_003:0032c17": "巧。尚己被破。況今作他解其義迂拙耶。今明",
    "T38n1766_003:0032c18": "下明今義二。初依理起用。二用遍法界由分",
    "T38n1766_003:0032c19": "證妙理故。有大用而自在應機。普周十界故。",
    "T38n1766_003:0032c20": "有二文。初又二。初理絕四計。以芥子之小須",
    "T38n1766_003:0032c21": "彌之大。二並是事而此事即理。並絕四性。豈",
    "T38n1766_003:0032c22": "同古師。文中先明小。次以大例。明小中初句",
    "T38n1766_003:0032c23": "明不自生。亦不下明不他生。大不下此二句",
    "T38n1766_003:0032c24": "屬推大。然是相對而來以此段正推小。故下",
    "T38n1766_003:0032c25": "云大亦如是。方是明大也。因緣故小大者。明",
    "T38n1766_003:0032c26": "不共生。應以上句亦不字貫下。亦不下明不",
    "T38n1766_003:0032c27": "無因生。不在下引經以證理絕四計也。內自",
    "T38n1766_003:0032c28": "外他兩中間共常自有無因。由此妙理本絕",
    "T38n1766_003:0032c29": "四執。故不可以九界心思言議也。大亦下明",
    "T38n1766_003:0033a01": "大例小可見。故云亦如是。通達下明依理起",
    "T38n1766_003:0033a02": "用。通達此理者。通達向明絕四之理也。即事",
    "T38n1766_003:0033a03": "而真者。達大小事即實相理。唯應度者。即能",
    "T38n1766_003:0033a04": "感之人見不思議等。即能應之事。感應道交",
    "T38n1766_003:0033a05": "以所見也。大小俱言不思議者。以須彌之大",
    "T38n1766_003:0033a06": "芥子之小。俱由心變無非心性。而此心性本",
    "T38n1766_003:0033a07": "具依正心性既一相入何疑。但由在迷則無",
    "T38n1766_003:0033a08": "外用。此理顯已轉變無方。內則果住楞嚴。外",
    "T38n1766_003:0033a09": "則建斯大義。如經廣說者。指四相品。一往下",
    "T38n1766_003:0033a10": "明用遍法界。在於道後者。唯於佛界現變也。",
    "T38n1766_003:0033a11": "其理實通者。謂變於十界。乃至現地獄身等。",
    "T38n1766_003:0033a12": "乃至下以例善惡等用。亦遍十界菩薩。為正",
    "T38n1766_003:0033a13": "下云云者。此則九界邪正悉為佛界非邪非",
    "T38n1766_003:0033a14": "正。所攝下明善惡其義例爾。三界下例二鳥",
    "T38n1766_003:0033a15": "雙遊用。亦遍十界。是三無為常者。謂虛空擇",
    "T38n1766_003:0033a16": "滅非擇滅。通舉乃三。其實但證擇滅無為也。",
    "T38n1766_003:0033a17": "如疏記。以真空比生死故真空名常。又二下",
    "T38n1766_003:0033a18": "菩薩破空出假。空既可破。故二乘無常菩薩",
    "T38n1766_003:0033a19": "是常。常無常雙用者。句首合有二字。即前",
    "T38n1766_003:0033a20": "例章云二。二鳥雙遊用也。俱亡二邊者。中",
    "T38n1766_003:0033a21": "智之體非常非無常故俱亡。即亡而照雙用",
    "T38n1766_003:0033a22": "二邊。而用有二異一並用。如鳥喻品以鴛鴦",
    "T38n1766_003:0033a23": "雙遊並息。以喻涅槃二用。同時前後下二單",
    "T38n1766_003:0033a24": "用如已前二用無常破邪常。今經用真常破無",
    "T38n1766_003:0033a25": "常。喻以倒瀉病無不盡。宜一下結示二意。用",
    "T38n1766_003:0033a26": "時雖單佛意必並。故知單用不失雙遊。用自",
    "T38n1766_003:0033a27": "在故者。單並適宜也。善惡下以例攝善。攝惡",
    "T38n1766_003:0033a28": "亦是雙遊。不妨亦有單並之別。故云或雙用",
    "T38n1766_003:0033a29": "或前後也。邪即外道等者。彼品之初。如來始",
    "T38n1766_003:0033b01": "告陳如。談五陰常住結正觀行故。捨無常色",
    "T38n1766_003:0033b02": "獲得常色等。能如是知是名沙門。名婆羅門。",
    "T38n1766_003:0033b03": "以斥外道虛假詐稱都無實行。外道聞之心",
    "T38n1766_003:0033b04": "生瞋恚。遂索論議。凡十外道。其第十人即弘",
    "T38n1766_003:0033b05": "廣也。以是權人故在正攝。故經云。是婆羅門",
    "T38n1766_003:0033b06": "乃往過去於普光明佛所發菩提心。久已通",
    "T38n1766_003:0033b07": "達了知法相。為眾生故現處外道。邪即諸魔",
    "T38n1766_003:0033b08": "等者。即經云。世尊知已。即告陳如。阿難比丘",
    "T38n1766_003:0033b09": "今為所在。答言。阿難比丘在娑羅林外。去此",
    "T38n1766_003:0033b10": "太會十二由旬。而為六萬四千億魔之所嬈",
    "T38n1766_003:0033b11": "亂。平等皆攝者。非但攝陳如。阿難亦攝。外道",
    "T38n1766_003:0033b12": "諸魔同歸祕藏也。若見此意等者。謂見不思",
    "T38n1766_003:0033b13": "議雙遊雙攝之三意也。具此三者。名自在用",
    "T38n1766_003:0033b14": "善巧。四隨者禪經名隨大論名悉。謂隨樂欲",
    "T38n1766_003:0033b15": "隨便宜隨對治隨第一義也。住首楞嚴者。謂",
    "T38n1766_003:0033b16": "分住及究竟住。悉能起十界用。故云種種示",
    "T38n1766_003:0033b17": "現。雖終日示現而不離楞嚴。故云不動法性。",
    "T38n1766_003:0033b18": "其見下見形聞聲俱蒙四益。若專本用即是",
    "T38n1766_003:0033b19": "體者。以本用在理故是體。當用在果故是宗。",
    "T38n1766_003:0033b20": "自在化他故是用。手出香色乳等者。此謂觀",
    "T38n1766_003:0033b21": "音經文也。今約觀解。應以兩手表二智。出乳",
    "T38n1766_003:0033b22": "表說教。令他飽滿法味也。舊醫偷教者。外道",
    "T38n1766_003:0033b23": "偷佛教也。用佛常樂之名。故云竊取乳名。不",
    "T38n1766_003:0033b24": "解下不解四德真義也。而為下由不解四德則",
    "T38n1766_003:0033b25": "起四倒。妄計念念相續為常。妄計人天悅意",
    "T38n1766_003:0033b26": "為樂。妄計轉動自在為我。妄計薄皮所覆臭",
    "T38n1766_003:0033b27": "身為淨。由此四事所誑而起四倒。毒亂下四",
    "T38n1766_003:0033b28": "倒毒乳悶亂真心。而傷法身害慧命也。醎苦",
    "T38n1766_003:0033b29": "酢喻三修也。以榍出榍者。又作楔同。先結切。",
    "T38n1766_003:0033c01": "說文楔櫼也。櫼子林切。以正乳之楔。出邪乳",
    "T38n1766_003:0033c02": "之楔。或說方便法者。以小乘無常治邪常也。",
    "T38n1766_003:0033c03": "或說真實法者。以圓常治無常也。此即別教",
    "T38n1766_003:0033c04": "十行隨機利他。如經者。即哀嘆品文也。犢喻",
    "T38n1766_003:0033c05": "佛也。得中道理柔和善順名調善。不馳空不住",
    "T38n1766_003:0033c06": "有。不處涅槃高原不居生死下濕。不染真諦",
    "T38n1766_003:0033c07": "三昧。如不食酒。不著俗諦三昧。如不食糟。泥",
    "T38n1766_003:0033c08": "洹智易得如滑草。分別智難生如麥[麥*弋]。特牛",
    "T38n1766_003:0033c09": "無乳譬無慈悲。明佛有不共慈悲。革凡成聖",
    "T38n1766_003:0033c10": "者。此約別教革地前凡成登地聖。亦革下革",
    "T38n1766_003:0033c11": "十地聖成妙覺無上道。佛教下圓信圓修初",
    "T38n1766_003:0033c12": "後不二。故云即得安住等。四出證義者。即",
    "T38n1766_003:0033c13": "本無今有偈。人師名為四出偈。亦名四柱偈。",
    "T38n1766_003:0033c14": "則涅槃如室四出如柱。一出菩薩品。二出梵",
    "T38n1766_003:0033c15": "行品。三出二十五卷。四出二十六卷。大意是",
    "T38n1766_003:0033c16": "同而為緣則異。一菩薩釋差無差。二釋得無",
    "T38n1766_003:0033c17": "得。三釋有不定有無不定無。四為破定性說",
    "T38n1766_003:0033c18": "無定性。故云明無差別差別等也。例此說之。",
    "T38n1766_003:0033c19": "無咎者。例彼四出說乳多種。邪乳名乳乳者",
    "T38n1766_003:0033c20": "以生死喻乳。涅槃喻非乳。凡夫因果俱生故",
    "T38n1766_003:0033c21": "名乳。乳子何須惑者。結責問者。子謂男子",
    "T38n1766_003:0033c22": "之美稱也。詣師學書者。此方古者子生六歲",
    "T38n1766_003:0033c23": "而教數與方名。十歲入小學學六甲書計之",
    "T38n1766_003:0033c24": "事。則文學之謂也。出欲論者。明梵天出離欲",
    "T38n1766_003:0033c25": "界也。釋天即忉利也。倉雅之類者。然倉雅多",
    "T38n1766_003:0033c26": "種。倉有蒼頡篇埤倉三倉。雅有廣雅博雅小",
    "T38n1766_003:0033c27": "雅。倉即人名。帝王世紀曰。黃帝垂衣裳蒼頡",
    "T38n1766_003:0033c28": "造文字。雅非人名。爾近也。博於聞識可近而",
    "T38n1766_003:0033c29": "取正。故曰爾雅。謝氏正引蒼頡以證梵佉婁。",
    "T38n1766_003:0034a01": "是人名。雅則相帶而來還。是世間二字者。例",
    "T38n1766_003:0034a02": "如此方蒼雅二書。俱說文字詁訓之義。名為",
    "T38n1766_003:0034a03": "二字。是則梵是一人。佉婁是一人也。婆和者。",
    "T38n1766_003:0034a04": "是小兒習語之聲。以喻方便小教也。所謂有",
    "T38n1766_003:0034a05": "為無為者。苦集有為道滅無為。此名生滅二",
    "T38n1766_003:0034a06": "諦為二字也。半滿為二字者。前有為無為合",
    "T38n1766_003:0034a07": "為半字。對大為滿。六行俱明者。勝劣各三修",
    "T38n1766_003:0034a08": "也。是大乘非滿者。意謂涅槃勝劣俱談。則是",
    "T38n1766_003:0034a09": "大小滿足故稱滿也。法華廢小故。是大非滿。",
    "T38n1766_003:0034a10": "由是無常者。由應作猶。謂談常住謂在涅槃",
    "T38n1766_003:0034a11": "也。此都下法華開權顯實。超出諸教已今當",
    "T38n1766_003:0034a12": "說。最為第一。却謂非滿。世間相常住知法常無",
    "T38n1766_003:0034a13": "性。顯談常住却謂無常。非聖反經。顛亂已甚",
    "T38n1766_003:0034a14": "不可與言。故云不須論難。興皇五滿略如疏",
    "T38n1766_003:0034a15": "記。彈小褒大者。彈三藏褒三教也。帶半者。帶",
    "T38n1766_003:0034a16": "二乘也。廢半明滿者。若以四教明之。則後三",
    "T38n1766_003:0034a17": "教俱得滿名。若在法華涅槃。則前三悉是半",
    "T38n1766_003:0034a18": "字。唯圓名滿。開半明滿者。廢約相待開約絕",
    "T38n1766_003:0034a19": "待。故知半滿二字其名則通其義則異。須跋",
    "T38n1766_003:0034a20": "此云善賢。陳如品云。娑羅林外有一梵志。名",
    "T38n1766_003:0034a21": "須跋陀。年百二十得非想定起涅槃想。佛令",
    "T38n1766_003:0034a22": "阿難召來為說第一義諦。得羅漢果。彼聞圓",
    "T38n1766_003:0034a23": "常而證小果者。由小半即大滿故。明於常住",
    "T38n1766_003:0034a24": "二字者。如哀嘆品。又結下約五時結為四句",
    "T38n1766_003:0034a25": "也。初句是鹿苑。次句法華涅槃三句二味。四",
    "T38n1766_003:0034a26": "句即鹿苑已前。天教也。邪三下初約邪慧",
    "T38n1766_003:0034a27": "釋。次約邪禪釋。如執掣電速滅喻妄常非久",
    "T38n1766_003:0034a28": "住飛蛾起火喻妄樂唯是苦。蠶繭自縛喻妄",
    "T38n1766_003:0034a29": "我非自在。追求下明由起邪執。故追求五塵。",
    "T38n1766_003:0034b01": "亦是下約邪禪釋。此即六行觀也。外道於初",
    "T38n1766_003:0034b02": "禪覺觀支中。厭離覺觀以初禪為苦麁障二",
    "T38n1766_003:0034b03": "法。動亂定心故苦。從二法生喜樂故麁。二",
    "T38n1766_003:0034b04": "法翳上定故障。二禪異此名勝妙出。修上三",
    "T38n1766_003:0034b05": "禪四空皆爾。此厭三欣三亦得名邪三修也。",
    "T38n1766_003:0034b06": "能破欲染下明三修有破惑之功。染即是貪。",
    "T38n1766_003:0034b07": "遊諸覺華者。七覺如華故云覺華。又邪修下",
    "T38n1766_003:0034b08": "哀嘆品文。但有新舊兩伊。今以義加世伊及",
    "T38n1766_003:0034b09": "非新非故伊。例前一乳多種分別。智論明四",
    "T38n1766_003:0034b10": "依菩薩依義立名。名為法施。此其例也。然經",
    "T38n1766_003:0034b11": "以舊伊喻外。今既義立世伊。故以舊伊之名。",
    "T38n1766_003:0034b12": "以名二乘也。別有疏本者。開淨名前玄以為",
    "T38n1766_003:0034b13": "三部。謂四悉四卷。四教四卷。三觀兩卷。今",
    "T38n1766_003:0034b14": "指四教也。謂戒定慧藏者。即是律藏詮戒。經",
    "T38n1766_003:0034b15": "藏詮定。論藏詮慧。藏有三別故云三藏。此是",
    "T38n1766_003:0034b16": "合字解義。四念處中謂聲聞緣覺菩薩。故言",
    "T38n1766_003:0034b17": "三經律論。故言藏者。即分字解義也。為彼嬰",
    "T38n1766_003:0034b18": "兒等者。三乘悉名嬰兒。歷修三學如登梯隥。",
    "T38n1766_003:0034b19": "畏憚長遠者。不能行五百由旬也。止息化城",
    "T38n1766_003:0034b20": "者。偏約二乘以說。若菩薩因中不入至果方",
    "T38n1766_003:0034b21": "入。菩薩下此指圓頓菩薩。修小三學以為助",
    "T38n1766_003:0034b22": "道。亦是漸次止觀行人也。下明通別亦爾。浮",
    "T38n1766_003:0034b23": "囊是小戒。白骨是小定。八苦是小慧。近遠俱",
    "T38n1766_003:0034b24": "通者。鈍根近通偏真。利根遠通中道。即受接",
    "T38n1766_003:0034b25": "人也。若能下借彼法華開小之文。以成通人",
    "T38n1766_003:0034b26": "受接之義。所行事理者。事則塵劫修行入空",
    "T38n1766_003:0034b27": "出假。理則初心知中登地開發故。非兩教三",
    "T38n1766_003:0034b28": "乘所知。兩教菩薩所證真理。既同二乘故。",
    "T38n1766_003:0034b29": "悉在二乘所攝。故上云不與二乘共。顯前菩",
    "T38n1766_003:0034c01": "薩與二乘共。是彼境界也。非諸二乘下地所",
    "T38n1766_003:0034c02": "知者。圓融三諦之教非兩教二乘非別教下",
    "T38n1766_003:0034c03": "地所知也。下地即地前也。證道同圓則有知",
    "T38n1766_003:0034c04": "分。從淺至深者。三教互有淺深。圓教唯深菩",
    "T38n1766_003:0034c05": "薩備修四教。故云從淺至深。即是漸頓之教",
    "T38n1766_003:0034c06": "等者。歷三教偏漸至圓頓故。故名漸頓漸圓",
    "T38n1766_003:0034c07": "也。此乃文中一種者。即次第五行從漸至圓。",
    "T38n1766_003:0034c08": "於三種止觀中。即次第止觀也。復有下一行",
    "T38n1766_003:0034c09": "即不次第五行也。於三種止觀中即圓頓止",
    "T38n1766_003:0034c10": "觀也。發軫者。文選曰。發軫清洛汭。注云。軫",
    "T38n1766_003:0034c11": "車也。言發車洛陽也。今以發軫喻初修也。更",
    "T38n1766_003:0034c12": "無別異者。圓法無別從漸入故名漸圓。非謂",
    "T38n1766_003:0034c13": "圓有漸頓之異。通是雜藏者。以當教三乘及",
    "T38n1766_003:0034c14": "被接者。其人不一故稱雜也。正譬說教次第",
    "T38n1766_003:0034c15": "者。以從牛初出於乳。譬佛出世先說華嚴。乃",
    "T38n1766_003:0034c16": "至最後變成醍醐。譬佛最後說法華涅槃也。",
    "T38n1766_003:0034c17": "如第十三卷中說。不應以淺深意取者。不應",
    "T38n1766_003:0034c18": "謂乳等定淺。則以華嚴等為劣。醍醐定深則",
    "T38n1766_003:0034c19": "以涅槃為勝。須知約次第相生故有五味。而",
    "T38n1766_003:0034c20": "諸味中悉有圓融故無勝劣。鹿苑顯無祕密",
    "T38n1766_003:0034c21": "亦有此亦不約開未開。別以分勝劣也。若謂",
    "T38n1766_003:0034c22": "下廣引諸文用破定執。所喻淺深之見。四味",
    "T38n1766_003:0034c23": "若淺不應喻深。醍醐若深不應喻淺。醫占王",
    "T38n1766_003:0034c24": "病等者。醫喻佛。王喻眾生。病喻執無常。乳喻",
    "T38n1766_003:0034c25": "今經。以常藥破無常病也。甜酥八味者。乳酪",
    "T38n1766_003:0034c26": "時淡醍醐時濃。酥居中間故具眾味。一生味。",
    "T38n1766_003:0034c27": "二熟味。三酥味。四漿味。五乳味。六甜味。七",
    "T38n1766_003:0034c28": "淡味。八膩味。以喻涅槃具常樂我淨。恒安無",
    "T38n1766_003:0034c29": "垢清涼不老不死之八德也。況其深矣者。況",
    "T38n1766_003:0035a01": "比也。不可言深者。既喻二乘其法乃淺。如血",
    "T38n1766_003:0035a02": "變為乳者。無明即明如血變乳。從法界體至",
    "T38n1766_003:0035a03": "界法者。即依圓頓理。說圓頓教也。",
    "T38n1766_003:0035a04": "涅槃玄義發源機要卷第三◎"
}