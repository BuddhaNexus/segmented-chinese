{
    "T35n1735_022:0660a13": "大方廣佛華嚴經疏卷第二十二",
    "T35n1735_022:0660a15": "唐清涼山大華嚴寺沙門澄觀撰",
    "T35n1735_022:0660a16": "十行品第二十一(從第十九經半盡第二十一經)",
    "T35n1735_022:0660a17": "[0660a17] 來意有二。一前序此正故。二前辨所依佛智。",
    "T35n1735_022:0660a18": "此辨能依之行故。二釋名者。隨緣順理",
    "T35n1735_022:0660a19": "造修名行。數越塵沙寄圓辨十。仁王名為",
    "T35n1735_022:0660a20": "十止。就三學中定心增故。梵網名。為長養。",
    "T35n1735_022:0660a21": "長道根故。若具梵本。應云功德華聚。菩",
    "T35n1735_022:0660a22": "薩說十行品則兼能說人。今文略耳。宗趣",
    "T35n1735_022:0660a23": "可知。四釋文者。此品不同前二。有行德",
    "T35n1735_022:0660a24": "者以行為主。故略無之。又行德已純熟進",
    "T35n1735_022:0660a25": "趣中收。故唯一品義當行中之解。品有七",
    "T35n1735_022:0660a26": "分。一三昧分。二加分。三起分。四本分。五說",
    "T35n1735_022:0660a27": "分。六現證分。七重頌分。今初三昧分。功德林",
    "T35n1735_022:0660a28": "入者為眾首故。表說十行眾德建立故。承",
    "T35n1735_022:0660a29": "佛神力是入定因。入菩薩善思惟者。顯定別",
    "T35n1735_022:0660b01": "名。揀因異果故名菩薩。巧順事理揀擇無",
    "T35n1735_022:0660b02": "礙。無心成事名善思惟。二入是已下明加分",
    "T35n1735_022:0660b03": "有三。初總辨作加因緣。二辨加所為。三正",
    "T35n1735_022:0660b04": "顯加相。初中四。一總標加因。二十方下加緣",
    "T35n1735_022:0660b05": "顯現。三告功德林下讚有加因。四善男子下",
    "T35n1735_022:0660b06": "雙顯加定因緣。於中二。初別顯所因。二令",
    "T35n1735_022:0660b07": "汝入下結因所屬。今初。亦有四因。一伴佛",
    "T35n1735_022:0660b08": "同加準十住會。即是神力加也。二主佛宿願。",
    "T35n1735_022:0660b09": "三主佛現威。四大眾機感略無助化善根。或",
    "T35n1735_022:0660b10": "是諸字中攝故。餘義具於前會。二為增長下",
    "T35n1735_022:0660b11": "辨加所為。有十一句。前十別明。後所謂下",
    "T35n1735_022:0660b12": "一句總結。乃至起分皆同前會。但住行之殊。",
    "T35n1735_022:0660b13": "第三善男子下。正辨加相中三。初語業加。",
    "T35n1735_022:0660b14": "命其說故。二是時諸佛下意業加。與智慧",
    "T35n1735_022:0660b15": "故。有別顯徵釋。別顯中初總餘別。別中一",
    "T35n1735_022:0660b16": "捷辯。二無斷辯。三無師智。前後二會並無此",
    "T35n1735_022:0660b17": "智。即是本覺之智了因自得悟。不由師。假",
    "T35n1735_022:0660b18": "佛緣顯故得云與。及無癡智並是迅辯。四",
    "T35n1735_022:0660b19": "應辯五無謬錯辯。六豐義味辯。七一切世間",
    "T35n1735_022:0660b20": "最上妙辯。八總策前七九。此七無勝。三爾時",
    "T35n1735_022:0660b21": "下身業加。增威力故。第三時功德林下。起",
    "T35n1735_022:0660b22": "分可知。第四告諸下本分文二。初行體後行",
    "T35n1735_022:0660b23": "相。前中若約所依。即前善思三昧為體。若",
    "T35n1735_022:0660b24": "約所觀即二諦雙融。若約能觀悲智無礙。",
    "T35n1735_022:0660b25": "今從教相。即下四行為體。若約十行別體。",
    "T35n1735_022:0660b26": "即以十波羅蜜為體。義見初會。今就教相",
    "T35n1735_022:0660b27": "中。若直就經文文分為二。初標顯。二何以",
    "T35n1735_022:0660b28": "下徵釋。初中先標行體難思。行即深心所修",
    "T35n1735_022:0660b29": "行海也。與法界下顯難思之相。深等法界",
    "T35n1735_022:0660c01": "廣齊虛空。故心言罔及也。又超下位名不",
    "T35n1735_022:0660c02": "思議。又即理之事行。同事法界之無量。等",
    "T35n1735_022:0660c03": "虛空之無邊。即事之理。行同理法界之寂",
    "T35n1735_022:0660c04": "寥。等虛空之絕相。此二俱非言之表詮心之",
    "T35n1735_022:0660c05": "顯詮。故難思議。況二交徹。能令一行攝一切",
    "T35n1735_022:0660c06": "行。一位攝一切位。純雜無礙故。第十行。云",
    "T35n1735_022:0660c07": "入因陀羅網法界。成就如來無礙解脫。人中",
    "T35n1735_022:0660c08": "雄猛大師子吼。乃至到一切法實相源底故。",
    "T35n1735_022:0660c09": "又若唯遮者則凡聖絕分故。非但遮常心",
    "T35n1735_022:0660c10": "言。亦應融常心言。是則於中思議不可盡",
    "T35n1735_022:0660c11": "也。遮融無二。則思與非思體俱寂滅。方曰",
    "T35n1735_022:0660c12": "真不思議。從徵釋中。何以因人之行便叵思",
    "T35n1735_022:0660c13": "耶。釋云同佛果故佛窮事行之邊。極理行",
    "T35n1735_022:0660c14": "之際。斷一切障證一切理。因圓果滿融無",
    "T35n1735_022:0660c15": "障礙。菩薩同彼寧可思議。若取論勢。菩薩",
    "T35n1735_022:0660c16": "行為總句。餘皆是別。不可思議即真實行也。",
    "T35n1735_022:0660c17": "彼約地前不見。此約凡愚叵思。亦名真實",
    "T35n1735_022:0660c18": "行布。位中無真如觀故。無觀相行。二與法",
    "T35n1735_022:0660c19": "界等即是勝行。亦是佛本故。三與虛空等即",
    "T35n1735_022:0660c20": "因行也。是無常因亦未得地智。缺常果因",
    "T35n1735_022:0660c21": "也。四學三世佛而修行者是不怯弱行。未能",
    "T35n1735_022:0660c22": "順理真實救護。故無大行。餘同前會。第二",
    "T35n1735_022:0660c23": "佛子何等下辨行相。文分為三。初總徵其",
    "T35n1735_022:0660c24": "名。二佛子下標數顯勝。故云三世諸佛同",
    "T35n1735_022:0660c25": "說。三何等下徵數列名。先徵次列後結。列",
    "T35n1735_022:0660c26": "中。然與本業名雖小異。而義意大同。一施",
    "T35n1735_022:0660c27": "悅自他故名歡喜。約三施說在因皆悅故。",
    "T35n1735_022:0660c28": "下經云。為令眾生生歡喜故。若就果說。財",
    "T35n1735_022:0660c29": "獲富饒無畏。身心安泰。法施當獲法喜皆",
    "T35n1735_022:0661a01": "歡喜義。此約隨相。本業云。始入法空不為",
    "T35n1735_022:0661a02": "外道邪論所倒。入正位故名歡喜行。此約",
    "T35n1735_022:0661a03": "離相。二三聚淨戒亦益自他。故名饒益。或",
    "T35n1735_022:0661a04": "以後攝前。本業云。得常化一切眾生法。皆",
    "T35n1735_022:0661a05": "利眾生故。此唯據利他。三忍順物理名無",
    "T35n1735_022:0661a06": "違逆。彼云得實法忍無我我所名無瞋恨。此",
    "T35n1735_022:0661a07": "約以後攝初。晉云無恚恨。亦是以初攝後。",
    "T35n1735_022:0661a08": "而實二忍順物法忍順理。以後遵前。皆順",
    "T35n1735_022:0661a09": "事理。四勤無怠退名無屈撓。亦通三勤。彼",
    "T35n1735_022:0661a10": "云。常住功德現化眾生。故名無盡。謂若有",
    "T35n1735_022:0661a11": "怠退斯則有盡。而攝論三精進中。三名無",
    "T35n1735_022:0661a12": "弱無退無喜足。則是以後攝初。五以慧資",
    "T35n1735_022:0661a13": "定離沈掉故。名無癡亂。彼云。命終之時。",
    "T35n1735_022:0661a14": "無明之鬼不亂不濁住正念。故名離癡亂。",
    "T35n1735_022:0661a15": "此但從一義。故下經云。於死此生彼心無",
    "T35n1735_022:0661a16": "癡亂。六慧能顯發三諦之理。般若現前故名",
    "T35n1735_022:0661a17": "善現。彼云。生生常在佛國中生。此但據得",
    "T35n1735_022:0661a18": "報。謂即空照有而能現生。七不滯事理故",
    "T35n1735_022:0661a19": "名無著。彼云。於我無我乃至一切法空故。",
    "T35n1735_022:0661a20": "此即涉有不迷於空。謂於我而無有我也。",
    "T35n1735_022:0661a21": "若於我無我皆不著者。則雙不滯也。以有",
    "T35n1735_022:0661a22": "不捨不受方便智故。八大願可尊故。又成",
    "T35n1735_022:0661a23": "大行願乃能得故。故名難得。彼云。三世佛",
    "T35n1735_022:0661a24": "法中常敬順故。名尊重行。彼約修心此約",
    "T35n1735_022:0661a25": "難勝。九善巧說法名善法行。彼經云。說法",
    "T35n1735_022:0661a26": "授人動成物則故。同於九地法師位故。十",
    "T35n1735_022:0661a27": "言行不虛故名真實。又稱二諦故。故彼經",
    "T35n1735_022:0661a28": "云。二諦非如非相非非相。故名真實。然上",
    "T35n1735_022:0661a29": "約十度釋名。度各有三。並見初會。第五佛",
    "T35n1735_022:0661b01": "子何等為下說分。十行則為十段。一一各三。",
    "T35n1735_022:0661b02": "謂一徵名。二釋相。三結名。今初。歡喜行即",
    "T35n1735_022:0661b03": "是檀度。初徵名中已如前釋。第二佛子此菩",
    "T35n1735_022:0661b04": "薩下。釋相分二。先略辨體相。後修此行時",
    "T35n1735_022:0661b05": "下。廣顯名相。今初。瑜伽菩薩地。菩薩六度",
    "T35n1735_022:0661b06": "各有九門。一者自性。謂出行體。二者一切。",
    "T35n1735_022:0661b07": "謂能具行。三者難行。謂就中別顯。四者一切",
    "T35n1735_022:0661b08": "門。謂行差別。五者善士。謂作饒益。六者一",
    "T35n1735_022:0661b09": "切種。謂偏攝聖教。七者遂求。謂隨所須。八",
    "T35n1735_022:0661b10": "者與二世樂。謂於現在作大饒益。令得未",
    "T35n1735_022:0661b11": "來廣大安樂。九者清淨。謂勝離相成波羅蜜。",
    "T35n1735_022:0661b12": "今文分三。以攝於九。一總標施主。二其心",
    "T35n1735_022:0661b13": "下離所不應。三但為下彰其意樂。今初。含",
    "T35n1735_022:0661b14": "攝前四及與六七。謂一者施主惠施。顯施自",
    "T35n1735_022:0661b15": "性。惠有二義。一惠即是施。二謂巧惠籌量",
    "T35n1735_022:0661b16": "可不。凡所有物悉能施者。攝餘五門。謂一若",
    "T35n1735_022:0661b17": "內若外。二若難若易。三財法無畏。四一切種",
    "T35n1735_022:0661b18": "門。五隨求與故。二離所不應即清淨施。文",
    "T35n1735_022:0661b19": "有五句。以攝十義。心平等者略有四義。一",
    "T35n1735_022:0661b20": "無執取。離妄見故。二不積聚。施觀漸與頓",
    "T35n1735_022:0661b21": "皆平等故。三不高舉。但行謙下不與他競。",
    "T35n1735_022:0661b22": "離憍慢故。四無向背。不朋黨故。言無有",
    "T35n1735_022:0661b23": "悔&#x608B;者。此有三義。一不退弱。施已無悔故。",
    "T35n1735_022:0661b24": "二不下劣。勝物無&#x608B;故。三不留滯。速與無",
    "T35n1735_022:0661b25": "&#x608B;故。言不望果報者。不求異熟果故。不",
    "T35n1735_022:0661b26": "求名稱者。無所依故。不貪利養者。不望",
    "T35n1735_022:0661b27": "報恩故。三彰其意樂中。有十二句攝上二",
    "T35n1735_022:0661b28": "門。謂前十一句明善士施。此有五相。一但",
    "T35n1735_022:0661b29": "為救護者。不損惱故。二攝受者。自手授與",
    "T35n1735_022:0661c01": "故。三饒益者。應其時故。上三下益。次有八",
    "T35n1735_022:0661c02": "句。明其上攀不出二意。一淨信故。二恭敬",
    "T35n1735_022:0661c03": "故。八中一創起習學。二憶持不忘。三愛樂",
    "T35n1735_022:0661c04": "不捨。四淨治其障。五更修增廣。六住持不",
    "T35n1735_022:0661c05": "斷。七令不隱沒。八演以示人。後令諸眾生",
    "T35n1735_022:0661c06": "離苦得樂。結歸慈悲。即二世樂。上但為之言",
    "T35n1735_022:0661c07": "流下諸句。又上救護是無畏施。攝受是財饒",
    "T35n1735_022:0661c08": "益是法。第二廣顯名相中。廣前一切施也。",
    "T35n1735_022:0661c09": "亦具諸施恐繁不配。文中二。先現行財施。",
    "T35n1735_022:0661c10": "後願行法施。財中復二。一隨相。二離相。前",
    "T35n1735_022:0661c11": "中亦二。一明施行。二迴向行。前中亦二。初",
    "T35n1735_022:0661c12": "願受勝生行施。二示異類身行施。前中",
    "T35n1735_022:0661c13": "依無著論有六意樂。一方便。二歡喜。三恩",
    "T35n1735_022:0661c14": "德。四廣大。五善好。六清淨。下並具之。於中",
    "T35n1735_022:0661c15": "文四。一願具施緣。即方便意樂先作意故。亦",
    "T35n1735_022:0661c16": "即廣前為大施主。二假使下難求能求。三爾",
    "T35n1735_022:0661c17": "時菩薩下。明難捨能捨舉難況易。即便施",
    "T35n1735_022:0661c18": "者無留滯也。四如是下明一切無違。有三",
    "T35n1735_022:0661c19": "意樂。初即廣大意樂。能廣行故。二但更下。即",
    "T35n1735_022:0661c20": "歡喜意樂也。三作如是念下。恩德意樂也。",
    "T35n1735_022:0661c21": "我今應下是隨順心。第二又作下。明示異類",
    "T35n1735_022:0661c22": "身而行布施。迴現施善未來受身。以悲深",
    "T35n1735_022:0661c23": "故。亦廣大心也。第二以此下迴向行。初自期",
    "T35n1735_022:0661c24": "大果。亦廣大意樂也。後願施田亦得二果。是",
    "T35n1735_022:0661c25": "善好意樂。第二菩薩如是下。明離相施即清",
    "T35n1735_022:0661c26": "淨意樂也。隨相離相行必同時。言不並彰故",
    "T35n1735_022:0661c27": "分前後。應將離相別別貫前。如大般若。",
    "T35n1735_022:0661c28": "不欲繁文故。併居一處。前後體勢類此可",
    "T35n1735_022:0661c29": "知。文分為三。初人空觀。次法空觀。後二觀",
    "T35n1735_022:0662a01": "之益。即成彼岸智。今初也。如是利益眾生者。",
    "T35n1735_022:0662a02": "牒前事行。欲顯正利益時。即無我想等故。",
    "T35n1735_022:0662a03": "所無之法略有十句。我謂主宰諸蘊假者也。",
    "T35n1735_022:0662a04": "故智論三十五云。於五蘊中我我所心起故。",
    "T35n1735_022:0662a05": "瑜伽大同此說。此句為總。但是一我隨事",
    "T35n1735_022:0662a06": "立下別名。然由迷緣生實性。計有即蘊異",
    "T35n1735_022:0662a07": "蘊之我。既了性空迷想斯寂。故云無也。若",
    "T35n1735_022:0662a08": "別別觀無之所以。如十定品第二定辨。二眾",
    "T35n1735_022:0662a09": "生者。智論云。五蘊和合中生故。瑜伽名為有",
    "T35n1735_022:0662a10": "情。謂諸賢聖如實了知。唯有此法更無餘",
    "T35n1735_022:0662a11": "故。三有想者。智論瑜伽俱名生者。謂計有",
    "T35n1735_022:0662a12": "我人能起眾事。如父生子故。有即所起諸",
    "T35n1735_022:0662a13": "趣生也。四命者。謂命根成就故。瑜伽云。壽",
    "T35n1735_022:0662a14": "命和合故活存現。五種種者。智論名為眾數。",
    "T35n1735_022:0662a15": "謂陰界入等諸因緣。是眾數法故。新譯名異",
    "T35n1735_022:0662a16": "生。能受異趣生故。六補特伽羅者。此云數",
    "T35n1735_022:0662a17": "取趣。瑜伽云。計有我人。數數往取諸趣無",
    "T35n1735_022:0662a18": "厭故。此名依一聲中呼一人。若依多聲",
    "T35n1735_022:0662a19": "中呼多人。即云補特伽羅。七人者。有靈於",
    "T35n1735_022:0662a20": "土木之稱。智論云。行人法故。大般若名士",
    "T35n1735_022:0662a21": "夫。瑜伽釋云能作一切士夫用故。八摩納",
    "T35n1735_022:0662a22": "婆。此云儒童。謂計有我人。為少年有學之",
    "T35n1735_022:0662a23": "者。此名依一聲中但呼一人。若呼多人多",
    "T35n1735_022:0662a24": "聲中呼。應云摩納婆&#x56A9;迦也。九作者者。",
    "T35n1735_022:0662a25": "作諸業故。智論云。手足能有所作故。十受",
    "T35n1735_022:0662a26": "者者。智論云。計後世受罪福果報故。大般",
    "T35n1735_022:0662a27": "若第三四。大品第二及金剛般若中說數有",
    "T35n1735_022:0662a28": "增減。名或小異。大意不殊。迴向十定準斯",
    "T35n1735_022:0662a29": "會釋。二但觀下明法空觀。菩薩既了法空。",
    "T35n1735_022:0662b01": "安有我耶。故上云人空非如二乘人空法",
    "T35n1735_022:0662b02": "有。故此直云但觀法界空等。法界眾生界總",
    "T35n1735_022:0662b03": "舉所觀法體。不出此二。菩薩了之究竟無",
    "T35n1735_022:0662b04": "差。橫則無邊。等虛空故。&#x7AEA;則無際。離始",
    "T35n1735_022:0662b05": "終故。空法者此二皆空也。空亦總句。何以知",
    "T35n1735_022:0662b06": "空。但有名字無實所有故。無何所有。一",
    "T35n1735_022:0662b07": "外無自共之相狀。二內無有為無為之體性。",
    "T35n1735_022:0662b08": "三無所住之處。所謂不在內外中間有中",
    "T35n1735_022:0662b09": "住故。四無二法之相依。有去不留空故。五",
    "T35n1735_022:0662b10": "無造作之功用故無所有。無所有故空。空",
    "T35n1735_022:0662b11": "故眾生界即法界也。第三作是下觀益。九句",
    "T35n1735_022:0662b12": "皆云不見者。窮於法性到彼岸故。初三即",
    "T35n1735_022:0662b13": "是三輪。福田者施所生也。業約成因而招當",
    "T35n1735_022:0662b14": "果。剋獲為果酬因曰報。習因習續於前。習",
    "T35n1735_022:0662b15": "果剋獲為後。習因習果通名為因。能牽後",
    "T35n1735_022:0662b16": "報此報酬因。此則果通現得又報謂有漏。",
    "T35n1735_022:0662b17": "果謂無漏。同是當果。漏無漏殊。小施小果大",
    "T35n1735_022:0662b18": "施大果。第二願行法施。文分為二。初觀悲",
    "T35n1735_022:0662b19": "境為起願由。二我當盡學下。起願利益。不",
    "T35n1735_022:0662b20": "壞法性是堅固因。安隱快樂是堅固果。第二",
    "T35n1735_022:0662b21": "饒益行。釋相之中先略後廣。皆顯三聚含於",
    "T35n1735_022:0662b22": "九戒。今初。略中文三。初明持相。次彰離過。",
    "T35n1735_022:0662b23": "後顯持意。今初。初句為總。總該三聚即戒",
    "T35n1735_022:0662b24": "自性。於色聲下別釋淨義。意地無著是真律",
    "T35n1735_022:0662b25": "義。亦為生說。即饒益有情戒也。二不求下彰",
    "T35n1735_022:0662b26": "其離過。亦是於果無依。顯清淨義。三但堅",
    "T35n1735_022:0662b27": "持下。顯持戒意。初句為總。盡壽堅持。作如",
    "T35n1735_022:0662b28": "是下以誓自要成上堅相。謂一切利養恭敬。",
    "T35n1735_022:0662b29": "他論本隨煩惱不能伏故。一切惡止得佛正",
    "T35n1735_022:0662c01": "法。是真善行。纏謂八纏。即無慚無愧掉舉惡",
    "T35n1735_022:0662c02": "作惛睡慳嫉。初二障戒。正障律儀。次二障",
    "T35n1735_022:0662c03": "止。次二障觀。後二障捨。即障善法饒益。",
    "T35n1735_022:0662c04": "於相修中。纏繞身心所以偏說。或說十纏。",
    "T35n1735_022:0662c05": "謂加忿覆。於被舉時為重障故。此即隨惑。",
    "T35n1735_022:0662c06": "縛謂四縛。即貪欲瞋恚戒取我見。貪利不遂",
    "T35n1735_022:0662c07": "熱惱生瞋。梵行命難則生毀謗。謗則戒取我",
    "T35n1735_022:0662c08": "則濁亂。不毀不持方為平等。第二佛子菩薩",
    "T35n1735_022:0662c09": "如是下。廣顯三聚。即分為三。初攝律儀。二",
    "T35n1735_022:0662c10": "攝眾生。三攝善法。今初即堅持不犯。為第",
    "T35n1735_022:0662c11": "一難持。文中亦二。先顯難持之境。謂多而且",
    "T35n1735_022:0662c12": "麗加以惑心。日日長時。故為難也。後爾時",
    "T35n1735_022:0662c13": "菩薩下。起觀對治。即能持於難持也。言乃",
    "T35n1735_022:0662c14": "至者。大品云。貪著五欲障礙生天。況復菩",
    "T35n1735_022:0662c15": "提勝事皆障故。云乃至。第二唯除下攝眾生",
    "T35n1735_022:0662c16": "戒。於中四。初明忘犯濟物。如祇陀末利",
    "T35n1735_022:0662c17": "唯酒唯戒。唯除教化。即行於非道不捨智",
    "T35n1735_022:0662c18": "心。即通達佛道。二佛子下輕身益物。為",
    "T35n1735_022:0662c19": "第二難持。乃至捨命亦無缺故。三菩薩自",
    "T35n1735_022:0662c20": "得下。彰持分齊。是第三難持。謂恒住正念",
    "T35n1735_022:0662c21": "無誤失故。即以難況易以誤況故。本性慣",
    "T35n1735_022:0662c22": "習故分齊者。初發心住。了見心性成正覺",
    "T35n1735_022:0662c23": "故。解法無生常見佛故。觸境皆佛。豈容佛",
    "T35n1735_022:0662c24": "所生欲想耶。四爾時菩薩下。明深起大悲",
    "T35n1735_022:0662c25": "是善士相。在文分三。初悲物著欲。二生勸",
    "T35n1735_022:0662c26": "持心。三徵釋所以。今初。七句初二為總。無",
    "T35n1735_022:0662c27": "時不起。是長夜中想念。下別。一想念未得。",
    "T35n1735_022:0662c28": "二趣向可得。三貪著已得。四決謂為淨。五",
    "T35n1735_022:0662c29": "耽染無厭。六迷醉沈溺。七隨境流轉。八欲",
    "T35n1735_022:0663a01": "罷不能。二我今下生勸持心。初勸他持戒。",
    "T35n1735_022:0663a02": "次住淨戒下兼讚戒功德。三徵釋者。大悲益",
    "T35n1735_022:0663a03": "他菩薩家業故。第三作是學已下。明攝善",
    "T35n1735_022:0663a04": "法戒。文分為二。初明自分現攝。後辨勝進",
    "T35n1735_022:0663a05": "當攝。今初。善法雖多不出悲智故。文中略",
    "T35n1735_022:0663a06": "舉於中分三。初雙標悲智。二然知已下。雙",
    "T35n1735_022:0663a07": "釋二相。三如是解者已下。雙明二果。今初",
    "T35n1735_022:0663a08": "也。先智後悲。智中先明離過。謂離惡行無",
    "T35n1735_022:0663a09": "明。後以智下明其成德。為眾生下即是攝悲。",
    "T35n1735_022:0663a10": "二雙釋二相中。悲智雙運文分為二。先以",
    "T35n1735_022:0663a11": "智導悲自成正觀。二一切諸法下。通明入",
    "T35n1735_022:0663a12": "法顯彼倒因。今初。文有四對。前三二互相",
    "T35n1735_022:0663a13": "望。後一當體以辨。前三對中。前二不離後一",
    "T35n1735_022:0663a14": "不即。即顯生之與倒非即離也。眾生即能",
    "T35n1735_022:0663a15": "起顛倒之人。乃染分依他。顛倒即所起之妄。",
    "T35n1735_022:0663a16": "是遍計所執。初對明不離者。謂依似執實",
    "T35n1735_022:0663a17": "故。離生無倒。依執似起離倒無生。第二對",
    "T35n1735_022:0663a18": "明不相在。重釋前義。言不離者。明因果相",
    "T35n1735_022:0663a19": "待緣成非先有體。二物相在因中無果。故",
    "T35n1735_022:0663a20": "倒內無生。若必有者則應遍計是依他起。果",
    "T35n1735_022:0663a21": "中無因故。生內無倒。若要令有者。則應無",
    "T35n1735_022:0663a22": "有不倒眾生。第三對明不即。不壞因果能",
    "T35n1735_022:0663a23": "所遍計之二相故。由前三對則知生倒非",
    "T35n1735_022:0663a24": "一非異非即非離。第四對當體以辨倒心。託",
    "T35n1735_022:0663a25": "境方生故非內法。若是內者無境應有境。",
    "T35n1735_022:0663a26": "由情計故非外法。若是外者。智者於境不",
    "T35n1735_022:0663a27": "應不染。既非內外寧在中間。則知心境。",
    "T35n1735_022:0663a28": "當體自虛。將何對也。以明即離眾生亦爾。",
    "T35n1735_022:0663a29": "即蘊求無故非內法。離蘊亦無故非外法。",
    "T35n1735_022:0663b01": "既非內外亦絕中間。本性自空何能起倒。",
    "T35n1735_022:0663b02": "將何對他明非即離。既如是知則自無倒。",
    "T35n1735_022:0663b03": "為物說此倒惑自除。二一切下。通明入法",
    "T35n1735_022:0663b04": "顯彼倒因。謂由不達緣成不堅。妄生遍",
    "T35n1735_022:0663b05": "計。故云誑惑愚夫。實則愚夫自誑。若獼猴",
    "T35n1735_022:0663b06": "執月。三如是已下。雙明二果。即前悲智所",
    "T35n1735_022:0663b07": "成之果也。亦九戒中二世樂戒也。先總後別。",
    "T35n1735_022:0663b08": "總中由解諸法不實幻化。即是覺了諸行",
    "T35n1735_022:0663b09": "了行相虛。名達生死。知行體寂是了涅",
    "T35n1735_022:0663b10": "槃。了之究竟即得菩提。自得度下別有九",
    "T35n1735_022:0663b11": "對。一度苦。二脫集。以了生死故。三調之",
    "T35n1735_022:0663b12": "以道。四寂之以滅。以了涅槃故。次四即",
    "T35n1735_022:0663b13": "證四諦之德。如次配上。謂由斷苦故。得",
    "T35n1735_022:0663b14": "安樂等。九即證佛菩提之樂。第二佛子已下",
    "T35n1735_022:0663b15": "勝進當攝。於中有二十句。前十具勝德。一",
    "T35n1735_022:0663b16": "順佛二離世。三行勝法。四住等理。五等慈。",
    "T35n1735_022:0663b17": "六明智。七離過。八忘緣。九捨執。十不斷",
    "T35n1735_022:0663b18": "煩惱而入涅槃。後十住深智。末句為總即",
    "T35n1735_022:0663b19": "是佛智。餘別顯深廣之義。一上無過。二言",
    "T35n1735_022:0663b20": "不及。三離依著。四無變動。五超數量。六",
    "T35n1735_022:0663b21": "無邊畔。七無終盡。八絕色相。由上故深。第",
    "T35n1735_022:0663b22": "三無違逆行。即是忍度。於釋相中文分二",
    "T35n1735_022:0663b23": "別。初略辨行相。後對境正修。今初分三。一",
    "T35n1735_022:0663b24": "修忍行。二離忍過。三修忍意今初。常修忍",
    "T35n1735_022:0663b25": "法。即標行所屬。謙下等言彰忍之相。文有",
    "T35n1735_022:0663b26": "十句。初總顯自性。謙尊而光卑而不可踰。",
    "T35n1735_022:0663b27": "若海之下百川歸焉。恭敬崇彼安敢不忍。",
    "T35n1735_022:0663b28": "不自害下九句別明。通有三釋。一約三毒。",
    "T35n1735_022:0663b29": "二就三業。三據三忍。初云。前三治瞋行忍。",
    "T35n1735_022:0663c01": "瞋必害故。一無如前境而自刑害。二力及",
    "T35n1735_022:0663c02": "害他。三以死相敵無論先後。及與一時但",
    "T35n1735_022:0663c03": "取兩害。次三治貪成忍故。梁攝論云。取是",
    "T35n1735_022:0663c04": "貪愛別名。一自貪名利。二使彼令取。或",
    "T35n1735_022:0663c05": "隨喜彼取。三兼行上二。後三治癡修忍。癡",
    "T35n1735_022:0663c06": "故執著一著己德能。云何毀我。二彼人若",
    "T35n1735_022:0663c07": "是云何辱我。三俱染可知。此九皆過菩薩",
    "T35n1735_022:0663c08": "正觀。以不不之能治之觀下文自辨。二約",
    "T35n1735_022:0663c09": "三業者。害必加身著必由意。自他讚舉名",
    "T35n1735_022:0663c10": "為取也。苟心讚他尚為諂媚。況自稱舉。故",
    "T35n1735_022:0663c11": "並安忍之。三約三忍者。害即怨害。取即不",
    "T35n1735_022:0663c12": "能安受饑寒等苦。妄受取故。著則不見諦",
    "T35n1735_022:0663c13": "理。由見諦理。三忍皆成。故思益云。諸法念",
    "T35n1735_022:0663c14": "念滅。其性常不住。於中無罵辱。亦無有恭",
    "T35n1735_022:0663c15": "敬。若節節解身。其心常不動等。又上三即",
    "T35n1735_022:0663c16": "約違順中庸之境。故成三毒。餘可準思。二",
    "T35n1735_022:0663c17": "亦不下離忍過也。名引中人利誘下士。菩",
    "T35n1735_022:0663c18": "薩上士。故不貪求。三但作下修忍之意也。所",
    "T35n1735_022:0663c19": "以修者。先自忍己後為生說。令修忍行離",
    "T35n1735_022:0663c20": "惡斷惑。是內安忍惑亡智現。則住法忍。既",
    "T35n1735_022:0663c21": "去煩惱&#x945B;穢。則身心柔和堪任法器。如彼",
    "T35n1735_022:0663c22": "鍊金。上來皆是清淨忍也。第二佛子下。對",
    "T35n1735_022:0663c23": "境修忍廣顯行相。文中分二。先明修忍",
    "T35n1735_022:0663c24": "行。後明修忍意。前中有三。初耐冤害。次安",
    "T35n1735_022:0663c25": "受苦。三諦察法。今初分二。先彰難忍之境。",
    "T35n1735_022:0663c26": "後明能忍之行。此亦難行忍也。今初分三。",
    "T35n1735_022:0663c27": "初明口加毀辱故。梁攝論以耐冤害。亦名",
    "T35n1735_022:0663c28": "他毀辱忍。略顯十種。一觸忌諱故。二惡軌",
    "T35n1735_022:0663c29": "則故。三令憂慼故。四無風雅故。五極庸",
    "T35n1735_022:0664a01": "賤故。六詮邪惡故。七不入人心故。八詮",
    "T35n1735_022:0664a02": "猥雜故。九極鄙惡故。十極&#x9E81;獷故。以是言",
    "T35n1735_022:0664a03": "下總結所作。多人多口各多惡言。二又此下",
    "T35n1735_022:0664a04": "身加逼害。上二事廣。三如是經下總辨長",
    "T35n1735_022:0664a05": "時。是謂難忍之境也。二菩薩遭此下明能",
    "T35n1735_022:0664a06": "忍行。先結前生後。謂遭前極苦。二作是念下",
    "T35n1735_022:0664a07": "正顯忍相。以失自要。文有十句。初一假設",
    "T35n1735_022:0664a08": "不忍失念易志故。云動亂。餘九明失。一則",
    "T35n1735_022:0664a09": "不調瞋恚。二則不護根門。三迷忍法門。四",
    "T35n1735_022:0664a10": "不修忍行。五隨風外轉。六動亂內生。七不",
    "T35n1735_022:0664a11": "惜善根。八未忘彼此。上八自損。由此不",
    "T35n1735_022:0664a12": "能利他今能忍故。以不不之。便成八行。",
    "T35n1735_022:0664a13": "自他俱利自他俱調。若說此勝利成善士",
    "T35n1735_022:0664a14": "行。二菩薩爾時下。安受苦忍。雖仍前文義",
    "T35n1735_022:0664a15": "當安受故。引往所受苦以況今苦。而欲安",
    "T35n1735_022:0664a16": "受。所以引者。無始顯昔苦時長。諸苦明其",
    "T35n1735_022:0664a17": "事廣。雖事廣時長而空無二利。今時促苦",
    "T35n1735_022:0664a18": "少能成忍。度自利利他安不忍哉。故練磨",
    "T35n1735_022:0664a19": "頌云。汝已惡道經多劫。無益受苦尚能超。",
    "T35n1735_022:0664a20": "今行少善得菩提大利不應生退屈。由",
    "T35n1735_022:0664a21": "斯重自勸勉誡勵。令淨而無亂喜不憂慼。",
    "T35n1735_022:0664a22": "調其瞋蔽攝護根門。是自住忍法。令物同",
    "T35n1735_022:0664a23": "忍。第三復更已下諦察法忍。亦仍前起故",
    "T35n1735_022:0664a24": "云復更。斯則一忍之中。便具三忍。表非全",
    "T35n1735_022:0664a25": "異故。一境具明。文分三別。一自成法忍。文",
    "T35n1735_022:0664a26": "有五句。初句總標。無我已下釋成空義。以",
    "T35n1735_022:0664a27": "苦空無常無我四行釋之。倒為其次。又約",
    "T35n1735_022:0664a28": "大乘故苦樂等雙遣。一人我法我兩亡。二常",
    "T35n1735_022:0664a29": "與無常非實相待有故。三空有俱寂故云",
    "T35n1735_022:0664b01": "無二四苦樂。皆遣云無所有。二諸法空下",
    "T35n1735_022:0664b02": "令他成忍。眾生迷空故應為。說皆清淨忍",
    "T35n1735_022:0664b03": "也。三是故下結行應修。然莊嚴論中。由三",
    "T35n1735_022:0664b04": "思五想則能忍受。一思他毀辱我是我自",
    "T35n1735_022:0664b05": "業。二思彼我俱是行苦。三思聲聞自利尚",
    "T35n1735_022:0664b06": "不以苦加人。此三文在安受忍中。思昔諸",
    "T35n1735_022:0664b07": "苦自他調攝故。言五想者。一本親想。眾生",
    "T35n1735_022:0664b08": "無始無非親屬故。二修法想。打罵不可得",
    "T35n1735_022:0664b09": "故。三修無常想。四修苦想。五修攝取想。即",
    "T35n1735_022:0664b10": "此文攝對前可思。第二為慈念下明修忍",
    "T35n1735_022:0664b11": "意。文有十句義兼通別。通則三忍皆為此",
    "T35n1735_022:0664b12": "十在義可知。別則為初五。故修耐冤害。慈",
    "T35n1735_022:0664b13": "念為總。次但欲饒益於他。不懼他不饒益。",
    "T35n1735_022:0664b14": "本欲安人豈當加報。愍彼淪倒寧懷恨心。",
    "T35n1735_022:0664b15": "以忍調行攝諸恚怒。次一安受苦忍。隨逐",
    "T35n1735_022:0664b16": "眾生無疲苦故。次二句。為覺自他修諦",
    "T35n1735_022:0664b17": "察法。後二通於前三。上一為言下流至此。",
    "T35n1735_022:0664b18": "斯即九中二世樂也。第四無屈撓行。撓者曲",
    "T35n1735_022:0664b19": "也弱也。即牢強精進也。釋相中二。先總顯",
    "T35n1735_022:0664b20": "其相。後隨難別釋。前中文三。初正顯精進。",
    "T35n1735_022:0664b21": "二性無下明離過失。三但為下辨進所為。",
    "T35n1735_022:0664b22": "此之三段。初即總舉次是釋。精謂無雜故。三",
    "T35n1735_022:0664b23": "是釋進趣所為故。今初正顯中。初句標行",
    "T35n1735_022:0664b24": "所屬。所謂已下顯勝列名。精進多名望業",
    "T35n1735_022:0664b25": "用故。初第一者亦是首義。此義有三。一大",
    "T35n1735_022:0664b26": "故。第一謂為大菩提故。二勝故。第一光明",
    "T35n1735_022:0664b27": "功德故。三殊勝故。第一謂超出故。第二大亦",
    "T35n1735_022:0664b28": "三義。一最勝故。大勝中極故。如世大王。二",
    "T35n1735_022:0664b29": "最妙故。大事理融通故。如世大德。三上故。",
    "T35n1735_022:0664c01": "大行體高上如世尊長第三勝者亦有三義。",
    "T35n1735_022:0664c02": "一無上故。勝不可加故。二無等故。勝不可",
    "T35n1735_022:0664c03": "匹故。三普遍故。勝體周法界無可勝故。二",
    "T35n1735_022:0664c04": "離過中即難行精進。性無間雜最為難故。",
    "T35n1735_022:0664c05": "先離自惱之過。謂本隨煩惱任運不起。故",
    "T35n1735_022:0664c06": "曰性無。圓融教中地前得爾。後終不為下明",
    "T35n1735_022:0664c07": "離惱他。三辨精進所為中。有二十句具",
    "T35n1735_022:0664c08": "含三種精進。但為是被甲四弘願故。而行即",
    "T35n1735_022:0664c09": "是方便加行所為之法。是所攝善。文分為四。",
    "T35n1735_022:0664c10": "初三斷惑。次七度生。次四知法。後六求佛。即",
    "T35n1735_022:0664c11": "四弘也。今初。初斷現行。次斷種子。後斷餘",
    "T35n1735_022:0664c12": "習。二度眾生中為成十力智故。煩惱是漏",
    "T35n1735_022:0664c13": "意令其盡。境界即遍趣行。心行義兼於業生",
    "T35n1735_022:0664c14": "死義。兼宿住處非處力。總故不明。三有四",
    "T35n1735_022:0664c15": "句。知法中初總餘別。別中一事法界。若自入",
    "T35n1735_022:0664c16": "法則以淨信為根本。若約利他則以慈悲",
    "T35n1735_022:0664c17": "為根本等。二即理法界。云平等性。三事理",
    "T35n1735_022:0664c18": "無礙法界。三世之事。即平等理性也。事隨理",
    "T35n1735_022:0664c19": "融義含事事無礙。四有六句。求佛中初二即",
    "T35n1735_022:0664c20": "智。初句教智光明。後句證智。次二知境先真",
    "T35n1735_022:0664c21": "後俗。後二皆權智。前句知機識藥。後句四",
    "T35n1735_022:0664c22": "辯宣陳分別演說。即是樂說。說於法義句即",
    "T35n1735_022:0664c23": "是辭上之四弘。初二知苦斷集。後二修道",
    "T35n1735_022:0664c24": "證滅。即無作四諦之境也。第二佛子菩薩下。",
    "T35n1735_022:0664c25": "隨難別釋。於中二。先明被甲精進。後明利",
    "T35n1735_022:0664c26": "樂精進。今初。全同瑜伽之文。但論以被甲",
    "T35n1735_022:0664c27": "為初。約先心自誓故。本業三進之中初名",
    "T35n1735_022:0664c28": "大誓。今居攝善之後。就假設遇緣耳。文有",
    "T35n1735_022:0664c29": "兩番問答。初番可知。後設復有下第二番中。",
    "T35n1735_022:0665a01": "更難於前。得大善利者。我本發心願代物",
    "T35n1735_022:0665a02": "苦。但慮不容相代。今聞苦身能遂順本悲",
    "T35n1735_022:0665a03": "心。不慮時長。但增喜慶長劫不懈。況盡壽",
    "T35n1735_022:0665a04": "耶。一念不悔即忘身無間。自慶得利即平等",
    "T35n1735_022:0665a05": "通達。有深功德為難行也。第二菩薩以此",
    "T35n1735_022:0665a06": "下。利樂精進。即用前加行攝善。以利眾生。",
    "T35n1735_022:0665a07": "令彼涅槃真安樂也。第五離癡亂行。釋相",
    "T35n1735_022:0665a08": "中二。先總顯無癡亂。後別明無癡亂。今",
    "T35n1735_022:0665a09": "初。句雖有六義乃有十。初總餘別。總云成",
    "T35n1735_022:0665a10": "就正念者。然通三義皆名正念。一就奢摩",
    "T35n1735_022:0665a11": "他品名為正念。正念即定。以彼定心離妄",
    "T35n1735_022:0665a12": "念之亂。故名為正。此從業用立名。亦&#x96A3;近",
    "T35n1735_022:0665a13": "立稱故。八正道中正念定攝。起信論云。心若",
    "T35n1735_022:0665a14": "馳散即當攝來令住正念。二就毘&#x9262;舍那",
    "T35n1735_022:0665a15": "品。亦名正念。謂不偏鑒達明了於緣。故下",
    "T35n1735_022:0665a16": "經云。正念諸法未曾忘失。三雙運道名為",
    "T35n1735_022:0665a17": "正念。次下經云。以正念故善解世間等。謂",
    "T35n1735_022:0665a18": "於緣明了是無癡義。不異所緣名無亂義。",
    "T35n1735_022:0665a19": "即雙運也。又下經。云禪定持心常一緣智慧",
    "T35n1735_022:0665a20": "了境同三昧。雖有毘&#x9262;舍那及雙運道。皆",
    "T35n1735_022:0665a21": "就心一境。辨名禪自性。別中初句復是無亂",
    "T35n1735_022:0665a22": "之總。謂不隨境轉故無散亂。三障不能壞",
    "T35n1735_022:0665a23": "名為堅固。四緣不能牽故云不動。五超劣",
    "T35n1735_022:0665a24": "顯勝故云最上。六異世無染故云清淨。上",
    "T35n1735_022:0665a25": "五釋無亂也。下四義釋無癡。謂七稱法界",
    "T35n1735_022:0665a26": "故云廣。八趣一切智故云大。九引發難量",
    "T35n1735_022:0665a27": "故云無量。十不捨大悲名無迷惑。上九別",
    "T35n1735_022:0665a28": "句攝為三禪。前六現法樂住。次二引生功德。",
    "T35n1735_022:0665a29": "後一饒益有情。第二以是下。別顯無癡亂。如",
    "T35n1735_022:0665b01": "次釋前十義。即為十段。亦初一為總釋前",
    "T35n1735_022:0665b02": "正念。於中分二。初結前生後。後善解已下",
    "T35n1735_022:0665b03": "顯正念之能。文曲分二。先雙標後雙釋。今",
    "T35n1735_022:0665b04": "初也。正念有觀故能善解。正念有止所以能",
    "T35n1735_022:0665b05": "持。世言無益但須善解。出世有益偏語憶",
    "T35n1735_022:0665b06": "持。出世不解應不持義。世言不持應無",
    "T35n1735_022:0665b07": "記憶。故文雖影略義必兩兼。解事解理故",
    "T35n1735_022:0665b08": "名善解。二所謂下雙釋分二。先通就諸境",
    "T35n1735_022:0665b09": "明無癡亂。後此菩薩下。別約所持明無癡",
    "T35n1735_022:0665b10": "亂。今初也。據無癡亂文但有九。開初為二",
    "T35n1735_022:0665b11": "句亦有十。謂法義別故。初句即法無礙合",
    "T35n1735_022:0665b12": "蘊成二。謂色與心。非色謂心即餘四蘊。二",
    "T35n1735_022:0665b13": "能持建立下義無礙也。義有二種。自性亦二。",
    "T35n1735_022:0665b14": "一事二理。事即質礙為色性等。理即無性為",
    "T35n1735_022:0665b15": "色等性。皆無名相中。施設建立持言及義。",
    "T35n1735_022:0665b16": "即文義二持。今正覺理事離妄分別。名無癡",
    "T35n1735_022:0665b17": "亂。此二釋上能持。下八釋上善解。義必兼",
    "T35n1735_022:0665b18": "具故癡亂雙舉。三於五蘊生滅得無癡亂。",
    "T35n1735_022:0665b19": "十地品云。死有二種業。一能壞諸行。二不",
    "T35n1735_022:0665b20": "覺知故相續不絕。今此菩薩。於二事理靜",
    "T35n1735_022:0665b21": "無遺照。故無癡亂。四偏語胎生明無癡亂。",
    "T35n1735_022:0665b22": "瑜伽第二說四種入胎。一正知入而不知",
    "T35n1735_022:0665b23": "住出。所謂輪王。二正知入住不正知出。所",
    "T35n1735_022:0665b24": "謂獨覺。三俱能正知。所謂菩薩。四俱不正",
    "T35n1735_022:0665b25": "知。謂餘有情。前之二人尚有癡亂也。凡夫",
    "T35n1735_022:0665b26": "癡亂相者。謂下者見所生處。在於廁穢中",
    "T35n1735_022:0665b27": "者。見在舍宅。上者見處華林。若男於母生",
    "T35n1735_022:0665b28": "愛。於父生瞋。謂競母故。女則反上。大集",
    "T35n1735_022:0665b29": "二十七。涅槃十八二十九。俱舍第九。皆具說",
    "T35n1735_022:0665c01": "之。次三及十文並可知。八九各有通別。別",
    "T35n1735_022:0665c02": "謂四魔十魔及業。如離世間品。及如大品魔",
    "T35n1735_022:0665c03": "事品起信論說。若依智論。除諸法實相皆",
    "T35n1735_022:0665c04": "菩薩魔事。起心動念悉是魔業。今以智覺察",
    "T35n1735_022:0665c05": "不隨其轉。如人覺賊及偷狗故。知魔界如",
    "T35n1735_022:0665c06": "與佛界如。如無二故。既覺其事即不造",
    "T35n1735_022:0665c07": "其業。第二此菩薩下。別約所持法門明無",
    "T35n1735_022:0665c08": "癡亂。文有二別。先正明後徵釋。前中三。初",
    "T35n1735_022:0665c09": "結前標。後次所謂下正顯所持。三菩薩下結",
    "T35n1735_022:0665c10": "無癡亂。二正顯中有十五法。一所證理體。大",
    "T35n1735_022:0665c11": "分深義。所謂空故。即事真故。二即體業用",
    "T35n1735_022:0665c12": "之法。三具德相故。四一具一切故云種種。",
    "T35n1735_022:0665c13": "上四即所詮理法。五即能詮教法義。見初卷。",
    "T35n1735_022:0665c14": "六行法以因嚴果故。七果法。上七通明四",
    "T35n1735_022:0665c15": "法。下八唯約地位。亦果行收。謂八即初地大",
    "T35n1735_022:0665c16": "願。已證理故名正希望。決定解斷二障。故",
    "T35n1735_022:0665c17": "云清淨。九即根本智。十即後得。此二通至",
    "T35n1735_022:0665c18": "七地。十一甚廣大法。即八地法證深法忍。",
    "T35n1735_022:0665c19": "如法界故。十二九地是法師位。了物機故。",
    "T35n1735_022:0665c20": "十三十地。知世間集共不共等故。苦無常等",
    "T35n1735_022:0665c21": "通色心故。名之為共。色心類殊名為不共。",
    "T35n1735_022:0665c22": "又器世間名共。共業感故。眾生世間名不",
    "T35n1735_022:0665c23": "共。自業成故。此二唯約所知。又隨他意行名",
    "T35n1735_022:0665c24": "共。隨自意行名不共。又靜慮無色四等五",
    "T35n1735_022:0665c25": "通。雖共凡小菩薩無漏大悲故名不共。十四",
    "T35n1735_022:0665c26": "等覺智。十五如來智。上&#x7AEA;明諸位。若約橫",
    "T35n1735_022:0665c27": "配者。初一唯因後一唯果。中間六智通於因",
    "T35n1735_022:0665c28": "果。而別義相顯。三結無癡亂者。不忘不癡",
    "T35n1735_022:0665c29": "不失無亂。心常憶下通結相續。第二何以故",
    "T35n1735_022:0666a01": "下徵釋。釋中。以因深故不亂眾生。得無亂",
    "T35n1735_022:0666a02": "果。不壞正法增廣大智。得無癡果。不斷",
    "T35n1735_022:0666a03": "善根得相續果。因果影響孱然無差。第二",
    "T35n1735_022:0666a04": "復次下別釋上九。攝為三禪。初六釋前現法",
    "T35n1735_022:0666a05": "樂住。即為六段。今初釋前心無散亂文二。",
    "T35n1735_022:0666a06": "初標。二所謂下釋。釋中又二。前釋種種音聲。",
    "T35n1735_022:0666a07": "略列七種。言沮壞六根者。非唯引奪耳根。",
    "T35n1735_022:0666a08": "亦令餘根不能緣境。故名沮壞根。以見等",
    "T35n1735_022:0666a09": "而為義故。又沮壞者。如治禪病經云。因於",
    "T35n1735_022:0666a10": "外聲動六情根。心脈顛倒。五種惡風從心",
    "T35n1735_022:0666a11": "脈入風動心故。或歌或舞作種種變。此即",
    "T35n1735_022:0666a12": "破壞之義。既壞意身餘皆隨壞。然色可冥",
    "T35n1735_022:0666a13": "目觸味合知。香少詮顯。為禪定刺唯在於",
    "T35n1735_022:0666a14": "聲。故偏語之。明無癡亂。非餘四塵不能亂",
    "T35n1735_022:0666a15": "也。故上忍中遇身加害。心無散亂。二此菩",
    "T35n1735_022:0666a16": "薩下釋不能惑亂。文亦分二。先總明長時不",
    "T35n1735_022:0666a17": "亂。後所謂下。別顯不亂之相。句有十一。初",
    "T35n1735_022:0666a18": "總餘別。別為五對。一境審心定。二教達行成。",
    "T35n1735_022:0666a19": "三憶因念緣。四觀真起用。五外淨他惑自",
    "T35n1735_022:0666a20": "決義門。雖遇惡聲此皆無損。上皆一切種",
    "T35n1735_022:0666a21": "禪。謂通名義止觀及二利故。第三不作下釋",
    "T35n1735_022:0666a22": "前堅固。謂四障不壞。是知正念堅固。亦是出",
    "T35n1735_022:0666a23": "前不亂之因。言法障者。於法不了如彼牛",
    "T35n1735_022:0666a24": "羊。此即所知障也。三障為言攝在煩惱。體",
    "T35n1735_022:0666a25": "即無明故。斯亦清淨靜慮也。第四佛子如上",
    "T35n1735_022:0666a26": "下。釋前不動。謂諸惡緣不能牽故。悉能壞",
    "T35n1735_022:0666a27": "亂眾生身心。彰聲之過不能壞此菩薩心。對",
    "T35n1735_022:0666a28": "顯難思。第五菩薩入下。釋前最上。謂超劣",
    "T35n1735_022:0666a29": "顯勝故。此下三段亦即出前無癡亂緣。正",
    "T35n1735_022:0666b01": "示現法樂住之相。言超勝者。初標人揀禪。",
    "T35n1735_022:0666b02": "云菩薩入。異凡小故。住於已下舉法以揀",
    "T35n1735_022:0666b03": "聖法。即是無漏揀於凡夫。思惟觀察揀於二",
    "T35n1735_022:0666b04": "乘。二乘入禪不能緣境故。身子不覺刑害",
    "T35n1735_022:0666b05": "之手。迦葉不聞涅槃之音。善知已下正顯",
    "T35n1735_022:0666b06": "勝相。了性相故。相則念念不住。取不可得。",
    "T35n1735_022:0666b07": "性則三相性空固無所得。不得性相違順",
    "T35n1735_022:0666b08": "何依。第六如是聞已下。釋前清淨。即清淨禪。",
    "T35n1735_022:0666b09": "順違中境不生三毒。不染善取有定慧",
    "T35n1735_022:0666b10": "故。了相無相故名善取。有斯正念。大地為",
    "T35n1735_022:0666b11": "鼓妙高為椎。豈能亂哉。第七知一切下釋",
    "T35n1735_022:0666b12": "廣。謂稱法界如虛空故。亦近釋前文有",
    "T35n1735_022:0666b13": "六句。初總餘別。別中無得相空無作人空。無",
    "T35n1735_022:0666b14": "際性空。此三相盡故法界理現。與法界等事",
    "T35n1735_022:0666b15": "如理。故無有差別。理即事故。第八菩薩如",
    "T35n1735_022:0666b16": "是下釋前大義。此下二段。釋引生功德。今",
    "T35n1735_022:0666b17": "云大者。趣一切智不退轉故。即難行禪也。",
    "T35n1735_022:0666b18": "第九善入下。釋前無量。謂能引發難量德",
    "T35n1735_022:0666b19": "故。文分為三。初引自利德。文有六句。初標",
    "T35n1735_022:0666b20": "一切門禪。次四別顯後一類結多門。則何",
    "T35n1735_022:0666b21": "定不攝。復云門者三昧無量。數如虛空。今",
    "T35n1735_022:0666b22": "一中攝多故名為門。如牽衣一角。如&#x882D;王",
    "T35n1735_022:0666b23": "來。次增長下引利他德。後是時下結不為",
    "T35n1735_022:0666b24": "亂。非唯不亂本定更增。如豬揩金山風熾",
    "T35n1735_022:0666b25": "於火。第十作如是下釋無迷惑。謂耽著禪",
    "T35n1735_022:0666b26": "味不起大悲。是為迷惑。今悲以導禪。故無",
    "T35n1735_022:0666b27": "迷也。此即饒益有情禪也。住清淨念即現世",
    "T35n1735_022:0666b28": "樂。得智斷果即後世樂。是謂與二世樂也。",
    "T35n1735_022:0666b29": "第六善現行。體即般若。瑜伽一切般若。亦有",
    "T35n1735_022:0666c01": "三種。一能於所知真實隨覺通達慧。二能於",
    "T35n1735_022:0666c02": "如所說五明處及三聚中。決定善巧慧。三能",
    "T35n1735_022:0666c03": "作一切有情義利慧。攝論以加行根本後",
    "T35n1735_022:0666c04": "得為三。皆六度明義。唯識以生法俱空。本",
    "T35n1735_022:0666c05": "業以照於三諦。皆十度明義。經有十度應",
    "T35n1735_022:0666c06": "依本業今為順文。且依瑜伽則權實無",
    "T35n1735_022:0666c07": "礙。皆名善現。雖彼依六度。今圓行菩薩則",
    "T35n1735_022:0666c08": "十度齊修。據行布分兼正不同。亦不相濫。",
    "T35n1735_022:0666c09": "就釋相中。古人亦依本業三慧分三。初明",
    "T35n1735_022:0666c10": "中道。次念生無性等以為照無。普入已下明",
    "T35n1735_022:0666c11": "其照有。此得次第三諦。失於圓融。又照無",
    "T35n1735_022:0666c12": "經中佛法世法二互不異。亦不雜亂。豈獨是",
    "T35n1735_022:0666c13": "無。今約圓融依於瑜伽兼正以辨。各具三",
    "T35n1735_022:0666c14": "諦故。彼論釋初慧云。於一切法悟平等",
    "T35n1735_022:0666c15": "性。入大總相究達一切所知邊際。遠離增",
    "T35n1735_022:0666c16": "益損減二邊。順入中道故。文分二別。先明",
    "T35n1735_022:0666c17": "行相後顯成益。前中亦二。先略後廣。前中",
    "T35n1735_022:0666c18": "又二。先總標。後能知下解釋。今初也。三業清",
    "T35n1735_022:0666c19": "淨是能示體。示於三業正是現義。住無得",
    "T35n1735_022:0666c20": "現。現即無得寂用無礙。斯即中道可稱善現。",
    "T35n1735_022:0666c21": "若異後有無。而說中者相待中也。二釋中能",
    "T35n1735_022:0666c22": "知三業。皆無所有是住無得義。不妄取有",
    "T35n1735_022:0666c23": "離二邊縛。是清淨義。凡所示現無性無依。",
    "T35n1735_022:0666c24": "釋示無得義。以境無定性心無所依。皆不",
    "T35n1735_022:0666c25": "可得也。三業皆示故致凡言。二住如實下廣",
    "T35n1735_022:0666c26": "辨行相中三。初如實隨覺慧。二佛子此菩薩",
    "T35n1735_022:0666c27": "作如是下。於五明等善巧慧。三菩薩爾時",
    "T35n1735_022:0666c28": "下。能作有情義利慧。今初如實覺。於三業",
    "T35n1735_022:0666c29": "而現三業。於中先別明後總結。前中三業即",
    "T35n1735_022:0667a01": "為三段。今初意業是二本故。首而明之。如",
    "T35n1735_022:0667a02": "實心者用所依也。住者心冥體也。知無量心",
    "T35n1735_022:0667a03": "等者不礙用也。即所示意業。多心多法皆有",
    "T35n1735_022:0667a04": "諦也。境既無相心何所得。即無諦也。有無不",
    "T35n1735_022:0667a05": "二故曰甚深。即中道義也。不可以次第三",
    "T35n1735_022:0667a06": "觀而觀。故名難入。唯圓機方能入故。何者。",
    "T35n1735_022:0667a07": "若偏觀三諦是常是斷。是相待故。若總觀者。",
    "T35n1735_022:0667a08": "一則壞於三諦。異則迷於一實。故即一而",
    "T35n1735_022:0667a09": "三。即三而一。非三非一。雙照三一。在境則",
    "T35n1735_022:0667a10": "三諦圓融。在心則三觀俱運。住之與知即是",
    "T35n1735_022:0667a11": "觀也。古德以凡所下至於難入。明唯識觀",
    "T35n1735_022:0667a12": "非無所以。然且唯識之義不彰。又有釋云。",
    "T35n1735_022:0667a13": "心非境外故無得。境非心外故無相。即心",
    "T35n1735_022:0667a14": "是境故甚深。即境是心故難入。亦是一理。二",
    "T35n1735_022:0667a15": "住於正位下釋示身業。正位等三即示所依。",
    "T35n1735_022:0667a16": "方便已下依體起用。由非惑業之生故。生",
    "T35n1735_022:0667a17": "滅即無生滅。此中正位即真如異名。非約見",
    "T35n1735_022:0667a18": "道以智契會。故稱為住無住。住者即住真",
    "T35n1735_022:0667a19": "如。三住涅槃下釋示語業。前之三句示之所",
    "T35n1735_022:0667a20": "依。言語道斷。顯示而無相即言亡言。是斷",
    "T35n1735_022:0667a21": "言道故。晉經云。非有說有言語道斷。然上",
    "T35n1735_022:0667a22": "之所住總有七種。體一名異異從義別。一如",
    "T35n1735_022:0667a23": "實心者。即自性清淨心。是為總相。次正位等",
    "T35n1735_022:0667a24": "三。即心之體性。正位者法所住故。真如語",
    "T35n1735_022:0667a25": "其自體是實是常法性。約為諸法之本。迷",
    "T35n1735_022:0667a26": "此真如有諸法故。成諸法已不失自性。",
    "T35n1735_022:0667a27": "故名法性。亦即因相。涅槃等三即是果相。住",
    "T35n1735_022:0667a28": "涅槃界即是真如體圓寂故。出二礙故。故智",
    "T35n1735_022:0667a29": "論云。有菩薩發心即觀涅槃行道。恐此涅",
    "T35n1735_022:0667b01": "槃濫唯在果。故云住寂靜性。謂約真如體",
    "T35n1735_022:0667b02": "無妄動。即是涅槃。如此之性體為有無。故",
    "T35n1735_022:0667b03": "云無性。無性之性即是實性。非謂斷無故",
    "T35n1735_022:0667b04": "舉多名。方顯所住之深奧。依此示現方明",
    "T35n1735_022:0667b05": "所現之為善。二入離下總結三業中。初句結",
    "T35n1735_022:0667b06": "心故無縛著。次句結身即所住真如等。三",
    "T35n1735_022:0667b07": "結前語。即超諸世間等。末句總結三業。皆寂",
    "T35n1735_022:0667b08": "用無礙故名善巧。善現之名從斯而立。第二",
    "T35n1735_022:0667b09": "佛子下辨五明處。三聚中決定善巧慧故。於",
    "T35n1735_022:0667b10": "文中解世間法。於中分三。初以理會事。",
    "T35n1735_022:0667b11": "二菩薩如是下。事理無礙。三永不下順理起",
    "T35n1735_022:0667b12": "悲。今初。文有六句。一眾生緣生故說無性。",
    "T35n1735_022:0667b13": "二法依真起故會歸無為。三國是心之相分",
    "T35n1735_022:0667b14": "故。四時依法以假言故。五名無得物之功",
    "T35n1735_022:0667b15": "故。若名在法中見義。應知名故。六物無當",
    "T35n1735_022:0667b16": "名之實故。若法在名中聞名則應識義。召",
    "T35n1735_022:0667b17": "火應當燒口故。二菩薩如是下。明事理無",
    "T35n1735_022:0667b18": "礙。文有七句。初一總顯甚深。餘句別顯深",
    "T35n1735_022:0667b19": "相。然世法與佛法實無二體。假約事理以",
    "T35n1735_022:0667b20": "分其二。故以五句顯非一異。一世相即空",
    "T35n1735_022:0667b21": "故云寂靜。二佛法平等故無增益。三以理",
    "T35n1735_022:0667b22": "無不事故。佛法不異世法。事無不理。故",
    "T35n1735_022:0667b23": "世法不異佛法。四此全理之事與全事之",
    "T35n1735_022:0667b24": "理。而事理不雜。五各全收盡互無所遺。故",
    "T35n1735_022:0667b25": "云亦無差別。末句了前諸法。同法界體。故",
    "T35n1735_022:0667b26": "得鎔融。普入三世橫豎該攝。若約漏無漏",
    "T35n1735_022:0667b27": "說為世法佛法。各具事理釋者。一生死即",
    "T35n1735_022:0667b28": "涅槃故。云世間寂靜。二無有一法非佛法",
    "T35n1735_022:0667b29": "故。更何所增。三二法染淨雖殊。同一真性",
    "T35n1735_022:0667c01": "故不相異。四不壞相故。無有雜亂。五皆是",
    "T35n1735_022:0667c02": "即理之事。而各互收無遺。即無差也。六同",
    "T35n1735_022:0667c03": "一法界總顯所因。三永不下順理起悲。謂",
    "T35n1735_022:0667c04": "無緣之悲以導前亡機之智。入假化物。初",
    "T35n1735_022:0667c05": "句為總。謂雖深入智慧不忘本心。非如",
    "T35n1735_022:0667c06": "八地心欲放捨。下三句別。一不捨願炷。二",
    "T35n1735_022:0667c07": "增大悲油。三兼前智光故。堪為依處。第三",
    "T35n1735_022:0667c08": "菩薩爾時下。作一切有情義利慧。於中二。",
    "T35n1735_022:0667c09": "先建攝生志。二先人後己。今初文有五句。",
    "T35n1735_022:0667c10": "成熟是總。或因成果熟故。或始末勸獎故。",
    "T35n1735_022:0667c11": "餘句是別。一折伏。二攝化。三令悟本性成",
    "T35n1735_022:0667c12": "大菩提。四斷惑清淨得涅槃果。二復作下先",
    "T35n1735_022:0667c13": "人後己。文分為四。一假設自度。二而諸眾",
    "T35n1735_022:0667c14": "生下。觀物輪迴具業惑苦。三菩薩如是下。",
    "T35n1735_022:0667c15": "結所不應有二過故。一違本誓心。二墮慳",
    "T35n1735_022:0667c16": "貪失。此為不可。四我當下決志先拔。第二",
    "T35n1735_022:0667c17": "是菩薩下顯行成益。於中三業不空。是為",
    "T35n1735_022:0667c18": "遍益。終至菩提是究竟益(此下入二十經)。"
}