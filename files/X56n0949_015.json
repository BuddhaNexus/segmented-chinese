{
    "X56n0949_015:0887a11": "閑居編第十五",
    "X56n0949_015:0887a13": "宋孤山沙門 智圓 著",
    "X56n0949_015:0887a14": "錢唐律德梧公門人覆講記",
    "X56n0949_015:0887a15": "[0887a15] 吾養疾孤山不與世接者二年矣閑門幽徑苔荒草",
    "X56n0949_015:0887a16": "深輪蹄之跡未&#x751E;有也每以寂寥自勝怡然無悶而",
    "X56n0949_015:0887a17": "樂聞人善不翅己有恨不能口頌其美於天下君子",
    "X56n0949_015:0887a18": "前往往書之簡牘以詒後世粵天禧改元之歲春二",
    "X56n0949_015:0887a19": "月十有六日律師曰擇梧者吾友也泛舟見尋蔭茂",
    "X56n0949_015:0887a20": "林嘯清風者久之既而語吾曰釋氏之道我知之矣",
    "X56n0949_015:0887a21": "非夫戒學則無以檢其容杜其暴也禮容修麤暴不",
    "X56n0949_015:0887a22": "作則禪靜智明可得而發也聖賢之域可得而躋也",
    "X56n0949_015:0887a23": "是以能仁制之上首受之法密派之南山嗣之法既",
    "X56n0949_015:0887a24": "下衰人之多僻以縱任為達道指戒律為剩物其將",
    "X56n0949_015:0887b01": "絕者猶一&#x7DAB;耳得不大懼乎我所以勤而講授者非",
    "X56n0949_015:0887b02": "徒言也亦有意於振而用之耳從我學亦眾矣望涂",
    "X56n0949_015:0887b03": "而畏者有之中道而畫者有之其克荷者十一爾我",
    "X56n0949_015:0887b04": "&#x751E;欲廣其道也於是竊圖誘進之計來學中有能講",
    "X56n0949_015:0887b05": "徹於律鈔者則書其名于其講堂年而月之一講則",
    "X56n0949_015:0887b06": "一書再講則再書屢講則屢書俾不講者知所以誡",
    "X56n0949_015:0887b07": "一講以上知所以勸既誡且勸則望涂而畏者必整",
    "X56n0949_015:0887b08": "轡而進中道而畫者必加鞭而至然後鳴唱於四方",
    "X56n0949_015:0887b09": "踐言而行則戒律之道不遠而復矣無外於我道同",
    "X56n0949_015:0887b10": "矣敢謀之無外以為如何哉吾踧然而對曰吾聞戒",
    "X56n0949_015:0887b11": "律之道布在貝葉得其人則其道舉亡其人則其道",
    "X56n0949_015:0887b12": "弛吾友之用心果如是邪吾敢賀戒律之家得其人",
    "X56n0949_015:0887b13": "矣其道何患於喪乎吾樂其善言多其善誘肆筆之",
    "X56n0949_015:0887b14": "為記。",
    "X56n0949_015:0887b15": "大宋高僧慈光闍梨塔記",
    "X56n0949_015:0887b16": "[0887b16] 闍梨事跡載在僧史卒於雍&#x7188;間壽七十五臘五十",
    "X56n0949_015:0887b17": "五晤恩諱也脩己字也路氏姓也姑蘇維桑之地也",
    "X56n0949_015:0887b18": "天台三觀所學法門也志因所承師也錢唐慈光院",
    "X56n0949_015:0887b19": "傳道之處也高尚廉簡所理之行也我師諱源清受",
    "X56n0949_015:0887b20": "道之資也吁滅後三十一年有法孫智圓者得遺骨",
    "X56n0949_015:0887b21": "於它舍乃鬻衣僦工刻石為塔葬之於孤山瑪瑙坡",
    "X56n0949_015:0887b22": "越三年懼後世不知乃於塔之左勒崖以識之是時",
    "X56n0949_015:0887b23": "天禧二年冬十月既望越三日乙巳記。",
    "X56n0949_015:0887b24": "故梵天寺昭闍梨行業記",
    "X56n0949_015:0887c01": "[0887c01] 古君子有德善可稱者子孫必銘之金石而明著于",
    "X56n0949_015:0887c02": "後世焉於戲有梵天闍梨者釋氏中有德善可稱者",
    "X56n0949_015:0887c03": "與滅後四年門人曰從政大懼師之徽猷堙沒走孤",
    "X56n0949_015:0887c04": "山之下亟謁潛夫以論譔為請者半載于茲矣吾嘉",
    "X56n0949_015:0887c05": "其忠乃為述之曰闍梨諱慶昭字子文姓胡氏錢唐",
    "X56n0949_015:0887c06": "人也妙齡厭俗遯入空門事師于開化院年十三歲",
    "X56n0949_015:0887c07": "受具品於會稽開元寺善由夙殖行無緇磷及年二",
    "X56n0949_015:0887c08": "十一&#x751E;誦法華經一日恥乎口道其言而心晦其旨",
    "X56n0949_015:0887c09": "&#x5010;然有學焉之志而聞天台教法會同一性主盟群",
    "X56n0949_015:0887c10": "宗是時有大法師諱源清者傳此道於同郡奉先寺",
    "X56n0949_015:0887c11": "遂北面事之服勤左右者凡十七年茂名峻業&#x9834;拔",
    "X56n0949_015:0887c12": "儕輩奉先捐代而闍梨嗣之講道誨人有父師之風",
    "X56n0949_015:0887c13": "故後進歸之者眾矣未幾徙居石壁山陶然林下有",
    "X56n0949_015:0887c14": "終焉之圖粵郡城之南有梵天寺寺有上方即故禪",
    "X56n0949_015:0887c15": "師巖公棲真之所也郤倚青嶂下瞰澄江雖密邇區",
    "X56n0949_015:0887c16": "中而超然事外寺主沙門曰遇明者心欣頓宗且慕",
    "X56n0949_015:0887c17": "高義遂以上方為講院虔請居之以傳授來學既辭",
    "X56n0949_015:0887c18": "不得命乃由石壁而戾止梵天焉即景德元年四月",
    "X56n0949_015:0887c19": "也真風既揚遠邇從化化緣斯既我報亦終既而遘",
    "X56n0949_015:0887c20": "疾彌留以天禧元年四月二十六日歸寂于所居世",
    "X56n0949_015:0887c21": "壽五十五僧臘四十一門人孺慕奉全身葬于大慈",
    "X56n0949_015:0887c22": "山崇教院之右禮也祕丞張公君房為錢唐日重其",
    "X56n0949_015:0887c23": "道因命工琢石為塔以識之闍梨所講法華止觀及",
    "X56n0949_015:0887c24": "諸部經論共百餘周傳業弟子自咸潤而下凡九十",
    "X56n0949_015:0888a01": "七人初闍梨之居梵天也&#x751E;夢異人語之曰住此十",
    "X56n0949_015:0888a02": "三載矣至終而驗噫雖夢寐偶然豈不或信闍梨性",
    "X56n0949_015:0888a03": "厚重不尚夸耀講誦之外端居靜室宴如也不結託",
    "X56n0949_015:0888a04": "以譽而名亦傳於後無財食以聚眾而徒亦僅千百",
    "X56n0949_015:0888a05": "不誑誕以駭世世或歸其仁君子謂絕此三病得此",
    "X56n0949_015:0888a06": "三利求之叔世為難能乎雖欲勿稱識者其舍諸吾",
    "X56n0949_015:0888a07": "執野史筆江湖間纖善微惡往往&#x8FF9;諸簡牘以勸以",
    "X56n0949_015:0888a08": "懲況闍梨之行業偉異者邪既答門人之請而亦假",
    "X56n0949_015:0888a09": "之以為訓焉時天禧四年龍集庚申夏五月五日記。",
    "X56n0949_015:0888a10": "僕夫泉記",
    "X56n0949_015:0888a11": "[0888a11] 僕夫泉在錢唐郡孤山之墟瑪瑙院佛殿之西北隅",
    "X56n0949_015:0888a12": "深可累尺廣不極尋其色素其味甘挹之弗&#x76E0;撓之",
    "X56n0949_015:0888a13": "易澄供飲無羸瓶之凶浸畦絕為機之歎異乎哉大",
    "X56n0949_015:0888a14": "中祥符九年秋九月二十二日客有惠吾怪竹數根",
    "X56n0949_015:0888a15": "因命僕夫植之僕夫施鍤掘地及膚寸而斯泉迸流",
    "X56n0949_015:0888a16": "當斯時也自夏逮秋天弗雨草木多焦死泉源皆竭",
    "X56n0949_015:0888a17": "而斯泉也獨見乎潤物濟人之功是不易其常性也",
    "X56n0949_015:0888a18": "亦猶君子於困窮蹇剝之際弗改其道往往修辭立",
    "X56n0949_015:0888a19": "誠潛利於物者吾感而異之遂疏鑿成沼既由僕夫",
    "X56n0949_015:0888a20": "而得之因號僕夫泉或曰僕夫之稱非雅也宜易之",
    "X56n0949_015:0888a21": "對曰世有因鷙蟲而得者遂號虎跑因妖女而化者",
    "X56n0949_015:0888a22": "遂號舒姑吾之僕夫男子也豈不貴於妖女乎人類",
    "X56n0949_015:0888a23": "也豈不愈於鷙蟲乎虎跑舒姑召而不嫌而獨鄙僕",
    "X56n0949_015:0888a24": "夫之稱者則是貴異類而賤同類好怪誕而惡淳正",
    "X56n0949_015:0888b01": "吾無取焉且斯泉也實由僕夫而得之棄而不稱是",
    "X56n0949_015:0888b02": "忘本也忘本背義吾心所不忍也雖僕夫之號鄙且",
    "X56n0949_015:0888b03": "賤焉人盡惡之吾終不能改其稱也或者曰然吾子",
    "X56n0949_015:0888b04": "之用心非吾所知也或者退因記之。"
}