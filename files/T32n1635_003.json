{
    "T32n1635_003:0054c02": "大乘寶要義論卷第三",
    "T32n1635_003:0054c04": "西天譯經三藏朝散大夫",
    "T32n1635_003:0054c05": "試鴻臚少卿傳梵大師賜紫",
    "T32n1635_003:0054c06": "沙門臣法護等奉 詔譯",
    "T32n1635_003:0054c07": "[0054c07] 入定不定印經云。佛言。妙吉祥。假使有人於",
    "T32n1635_003:0054c08": "十方一切世界一切有情悉挑其目至滿一",
    "T32n1635_003:0054c09": "劫。若有善男子善女人。於彼如上諸有情所",
    "T32n1635_003:0054c10": "起慈愍心。悉使其目平復如故。至滿一劫。妙",
    "T32n1635_003:0054c11": "吉祥。若復有人。於信解大乘菩薩所發清淨",
    "T32n1635_003:0054c12": "心。暫一觀視者。如是福蘊倍勝於前阿僧祇",
    "T32n1635_003:0054c13": "數。假使有人遍往十方一切有情諸牢獄中。",
    "T32n1635_003:0054c14": "悉為解除牢獄繫縛。而復令得轉輪聖王或",
    "T32n1635_003:0054c15": "帝釋天主上妙快樂。妙吉祥。若復有人。於信",
    "T32n1635_003:0054c16": "解大乘菩薩所發清淨心瞻仰讚歎。如是福",
    "T32n1635_003:0054c17": "蘊倍勝於前阿僧祇數。信力入印法門經云。",
    "T32n1635_003:0054c18": "佛言。妙吉祥。若有善男子善女人。於一切世",
    "T32n1635_003:0054c19": "界極微塵等諸有情所。日日常以天百味飲",
    "T32n1635_003:0054c20": "食及天妙衣。於殑伽沙數等劫中普行布施。",
    "T32n1635_003:0054c21": "若復有人。於一優婆塞無異師尊具修十善",
    "T32n1635_003:0054c22": "業者。當起是念。此是學佛戒行人。於一日中",
    "T32n1635_003:0054c23": "以一食施。如是福蘊倍勝於前阿僧祇數。如",
    "T32n1635_003:0054c24": "是次第。若一苾芻。若隨信行人。若隨法行人。",
    "T32n1635_003:0054c25": "乃至若緣覺。倍倍供施。若復有人但見一畫",
    "T32n1635_003:0054c26": "佛形像或經夾中畫如來像者。如是福蘊倍",
    "T32n1635_003:0054c27": "勝於前阿僧祇數。何況合掌尊重。或以華",
    "T32n1635_003:0054c28": "香塗香燈明淨心供養。如是福蘊倍勝於前",
    "T32n1635_003:0054c29": "阿僧祇數。復次若有於殑伽沙數等諸佛世",
    "T32n1635_003:0055a01": "尊及聲聞眾。日日常以天百味飲食及天妙",
    "T32n1635_003:0055a02": "衣。於殑伽沙數等劫中布施供養。若復有人。",
    "T32n1635_003:0055a03": "於一羊車行菩薩人所。隨於何佛種植善根。",
    "T32n1635_003:0055a04": "淨心具足者攝取是人。於一日中以一食施。",
    "T32n1635_003:0055a05": "如是福蘊倍勝於前阿僧祇數。若有人於一",
    "T32n1635_003:0055a06": "切世界極微塵等諸羊車行菩薩人所。日日",
    "T32n1635_003:0055a07": "常以天百味飲食及天妙衣。於殑伽沙數等",
    "T32n1635_003:0055a08": "劫中布施供養。若復有人。於一象車行菩薩",
    "T32n1635_003:0055a09": "人所。一日之中以一食施。如是福蘊倍勝於",
    "T32n1635_003:0055a10": "前阿僧祇數。若有人於一切世界極微塵等",
    "T32n1635_003:0055a11": "諸象車行菩薩人所。日日常以天百味飲食",
    "T32n1635_003:0055a12": "及天妙衣。於殑伽沙數等劫中布施供養。若",
    "T32n1635_003:0055a13": "復有人。於一日月神通行菩薩人所。一日之",
    "T32n1635_003:0055a14": "中以一食施。如是福蘊倍勝於前阿僧祇數。",
    "T32n1635_003:0055a15": "若有人於一切世界極微塵等諸日月神通行",
    "T32n1635_003:0055a16": "菩薩人所。日日常以天百味飲食及天妙衣。",
    "T32n1635_003:0055a17": "於殑伽沙數等劫中布施供養。若復有人。於",
    "T32n1635_003:0055a18": "一聲聞神通行菩薩人所。一日之中以一食",
    "T32n1635_003:0055a19": "施。如是福蘊倍勝於前阿僧祇數。若有人於",
    "T32n1635_003:0055a20": "一切世界極微塵等諸聲聞神通行菩薩人所。",
    "T32n1635_003:0055a21": "日日常以天百味飲食及天妙衣。於殑伽沙",
    "T32n1635_003:0055a22": "數等劫中布施供養。若復有人。於一如來神",
    "T32n1635_003:0055a23": "通行菩薩人所。一日之中以一食施。如是福",
    "T32n1635_003:0055a24": "蘊倍勝於前阿僧祇數。",
    "T32n1635_003:0055a25": "[0055a25] 此中應問。何名羊車行菩薩人乃至如來神",
    "T32n1635_003:0055a26": "通行菩薩人邪。答如入定不定印經云。佛",
    "T32n1635_003:0055a27": "言。妙吉祥。菩薩有五種行。所謂羊車行。象車",
    "T32n1635_003:0055a28": "行。日月神通行。聲聞神通行。如來神通行。",
    "T32n1635_003:0055a29": "此中羊車行象車行二菩薩人。於阿耨多羅",
    "T32n1635_003:0055b01": "三藐三菩提有所退轉。其日月神通行聲聞",
    "T32n1635_003:0055b02": "神通行如來神通行三菩薩人。於阿耨多羅",
    "T32n1635_003:0055b03": "三藐三菩提不復退轉。彼羊車行菩薩人。其",
    "T32n1635_003:0055b04": "復云何。譬如有人欲過五佛剎微塵數世界。",
    "T32n1635_003:0055b05": "乃自思念我當乘其羊車。念已即乘隨路而",
    "T32n1635_003:0055b06": "去。時極長久歷受勤苦行百由旬。忽為大風",
    "T32n1635_003:0055b07": "所吹退八十由旬。妙吉祥。於汝意云何。是人",
    "T32n1635_003:0055b08": "乘彼羊車。若經一劫。乃至不可說不可說劫。",
    "T32n1635_003:0055b09": "能過爾所世界或一世界不。妙吉祥言。不也",
    "T32n1635_003:0055b10": "世尊。若能過者無有是處。佛言。妙吉祥。如",
    "T32n1635_003:0055b11": "是如是。或有菩薩先發大菩提心已。後於大",
    "T32n1635_003:0055b12": "乘法中不持不誦。返於聲聞法中愛樂修習",
    "T32n1635_003:0055b13": "同其稱讚。受持讀誦解釋其義。復令他人持",
    "T32n1635_003:0055b14": "習解了。由是緣故智慧鈍劣。於無上智道有",
    "T32n1635_003:0055b15": "所退轉。是菩薩雖先修習大菩提心慧根慧",
    "T32n1635_003:0055b16": "眼。以其智慧成鈍劣故有所壞失。此名羊車",
    "T32n1635_003:0055b17": "行菩薩人。",
    "T32n1635_003:0055b18": "[0055b18] 何名象車行菩薩人。譬如有人欲過如前佛",
    "T32n1635_003:0055b19": "剎微塵數世界。乃自思念。我當乘其八支具",
    "T32n1635_003:0055b20": "足妙好象車。念已即乘隨路而去。經于百年",
    "T32n1635_003:0055b21": "行二千由旬。忽為大風所吹退千由旬。妙吉",
    "T32n1635_003:0055b22": "祥。於汝意云何。乃至是人能過一世界不。妙",
    "T32n1635_003:0055b23": "吉祥言。不也世尊。若能過者無有是處。佛言。",
    "T32n1635_003:0055b24": "妙吉祥。如是如是。或有菩薩先發大菩提心",
    "T32n1635_003:0055b25": "已。後於大乘法中不持不誦。返於聲聞法中",
    "T32n1635_003:0055b26": "愛樂修習乃至持讀解了。此名象車行菩薩",
    "T32n1635_003:0055b27": "人。何名日月神通行菩薩人。譬如有人欲過",
    "T32n1635_003:0055b28": "如前佛剎微塵數世界。乃至其人作日月神",
    "T32n1635_003:0055b29": "通行隨路而去。妙吉祥。於汝意云何。是人能",
    "T32n1635_003:0055c01": "過爾所世界不。妙吉祥白佛言。世尊。是人能",
    "T32n1635_003:0055c02": "過。時極長久歷受勤苦。佛言。妙吉祥。如是",
    "T32n1635_003:0055c03": "如是。或有菩薩先發大菩提心已。不於聲聞",
    "T32n1635_003:0055c04": "法中愛樂修習。乃至一四句偈亦不持讀。唯",
    "T32n1635_003:0055c05": "於大乘法中愛樂讀誦解釋解了。此名日月",
    "T32n1635_003:0055c06": "神通行菩薩人。何名聲聞神通行菩薩人。譬",
    "T32n1635_003:0055c07": "如有人欲過如前佛剎微塵數世界。乃至其",
    "T32n1635_003:0055c08": "人作聲聞神通行隨路而去。妙吉祥。於汝意",
    "T32n1635_003:0055c09": "云何。是人能過爾所世界不。妙吉祥白佛言。",
    "T32n1635_003:0055c10": "世尊。是人能過。佛言。妙吉祥。如是如是。或",
    "T32n1635_003:0055c11": "有菩薩發大菩提心已。於大乘法中愛樂修",
    "T32n1635_003:0055c12": "習。而復於他修大乘者信解大乘者持誦大",
    "T32n1635_003:0055c13": "乘者攝受大乘者諸菩薩所。信奉歸向親近",
    "T32n1635_003:0055c14": "於彼。希求大乘受持讀誦。乃至值遇失命因",
    "T32n1635_003:0055c15": "緣。亦不暫時捨離大乘。而復於他修大乘者。",
    "T32n1635_003:0055c16": "以香華等尊重供養。於未學菩薩亦不起慢",
    "T32n1635_003:0055c17": "心。此名聲聞神通行菩薩人。",
    "T32n1635_003:0055c18": "[0055c18] 何名如來神通行菩薩人。譬如有人欲過如",
    "T32n1635_003:0055c19": "前佛剎微塵數世界。乃至其人求佛神通行",
    "T32n1635_003:0055c20": "隨路而去。妙吉祥。於汝意云何。是人速能過",
    "T32n1635_003:0055c21": "爾所世界不。妙吉祥白佛言。世尊是人一剎",
    "T32n1635_003:0055c22": "那間發是心時。即能速過爾所世界。佛言。妙",
    "T32n1635_003:0055c23": "吉祥。如是如是。或有菩薩發大菩提心已。乃",
    "T32n1635_003:0055c24": "至善解大乘最上甚深廣大義理。常為救度",
    "T32n1635_003:0055c25": "一切有情。發大菩提心慈悲攝受。於六波羅",
    "T32n1635_003:0055c26": "蜜多四攝法等發勤勇心已。復令他人亦如",
    "T32n1635_003:0055c27": "是安住。此名如來神通行菩薩人。",
    "T32n1635_003:0055c28": "[0055c28] 此中應言。若有毀謗正法者。是即於法作其",
    "T32n1635_003:0055c29": "障難。斯極大罪。如般若波羅蜜多經云。或有",
    "T32n1635_003:0056a01": "修菩薩乘者。雖曾得見百千俱胝那庾多諸",
    "T32n1635_003:0056a02": "佛如來。於諸佛所廣行布施。乃至修習智慧。",
    "T32n1635_003:0056a03": "而起有所得心。雖往諸佛會中聽受宣說般。",
    "T32n1635_003:0056a04": "若波羅蜜多不生尊重。若身若心悉不清淨",
    "T32n1635_003:0056a05": "起染污慧成大罪業。即於甚深般若波羅蜜",
    "T32n1635_003:0056a06": "多而生毀謗。由謗此甚深般若波羅蜜多故。",
    "T32n1635_003:0056a07": "是即毀謗過去未來現在諸佛世尊及佛一切",
    "T32n1635_003:0056a08": "智。以是緣故是謂於法作大障難。此業相續",
    "T32n1635_003:0056a09": "墮大地獄。經俱胝那庾多百千歲。從一地獄",
    "T32n1635_003:0056a10": "出復入一地獄。如是展轉數數成壞。地獄出",
    "T32n1635_003:0056a11": "已復墮餓鬼及畜生趣。舍利子白佛言。世尊。",
    "T32n1635_003:0056a12": "此障正法罪業相續當墮五無間地獄。今可",
    "T32n1635_003:0056a13": "說是校量罪業為不可說邪。佛言。止舍利",
    "T32n1635_003:0056a14": "子。汝不應說。",
    "T32n1635_003:0056a15": "[0056a15] 復次諸修菩薩行者有多種魔事。如般若波",
    "T32n1635_003:0056a16": "羅蜜多經云。復次須菩提。若有建立諸名字",
    "T32n1635_003:0056a17": "者。菩薩當知。是為魔事。若有魔來詣菩薩所",
    "T32n1635_003:0056a18": "作如是說。汝此菩薩現成正覺建立是名。菩",
    "T32n1635_003:0056a19": "薩爾時隨起伺察。若住不退轉相。即彼魔異",
    "T32n1635_003:0056a20": "不得其便。若起解心謂我得記。即生慢意。於",
    "T32n1635_003:0056a21": "餘菩薩所乃起欺慢。此是惡魔巧以方便欲",
    "T32n1635_003:0056a22": "令菩薩遠離般若。善友不攝惡友隨逐。或墮",
    "T32n1635_003:0056a23": "聲聞地。或墮緣覺地。起欺慢相應心者。獲罪",
    "T32n1635_003:0056a24": "甚重過四根本。菩薩當知。此為魔事。妙吉祥",
    "T32n1635_003:0056a25": "神通游戲經云。妙吉祥言。天子。隨有事業成",
    "T32n1635_003:0056a26": "此。皆是魔事。若其所求若有所取若有所捨。",
    "T32n1635_003:0056a27": "皆是魔事。若有所欲若有想像若有領納若",
    "T32n1635_003:0056a28": "有計度。皆是魔事。又復天子。若於菩提心有",
    "T32n1635_003:0056a29": "所取著。皆是魔事。於布施持戒忍辱精進禪",
    "T32n1635_003:0056b01": "定智慧諸心有所取著。皆是魔事。又施起慢",
    "T32n1635_003:0056b02": "心戒住分別忍生忿恚精進戲論禪定取相",
    "T32n1635_003:0056b03": "智慧作意。此等皆是魔事。若起厭捨心樂居",
    "T32n1635_003:0056b04": "寂靜。此是魔事。若於少欲知足頭陀功德起",
    "T32n1635_003:0056b05": "領解意。此是魔事。若行於空若行無相若行",
    "T32n1635_003:0056b06": "無願若行無戲論若行遠離。於如來言教所",
    "T32n1635_003:0056b07": "行起我慢意有所分別。皆是魔事。天子。乃至",
    "T32n1635_003:0056b08": "若有分別若無分別見聞覺知想念生時。皆",
    "T32n1635_003:0056b09": "是魔事。天子問言。妙吉祥。是諸魔事何因所",
    "T32n1635_003:0056b10": "起。妙吉祥言。天子。諸魔事者。皆從增上相",
    "T32n1635_003:0056b11": "應所起。何以故。而諸魔事於增上相應法中",
    "T32n1635_003:0056b12": "伺求其便。若非相應勝法魔何所作。天子言。",
    "T32n1635_003:0056b13": "妙吉祥。何等是菩薩增上相應。何等是不相",
    "T32n1635_003:0056b14": "應。妙吉祥言。天子。若二法相應是即增上相",
    "T32n1635_003:0056b15": "應。何以故。以二法相應是為世間和合依止。",
    "T32n1635_003:0056b16": "此增上相應即是正相應增語。此正相應即",
    "T32n1635_003:0056b17": "是不相應增語。此不相應即是無戲論增語。",
    "T32n1635_003:0056b18": "此無戲論即是正相應增語。若相應若不相",
    "T32n1635_003:0056b19": "應。是中建立。是故天子。無眼相應無色相應。",
    "T32n1635_003:0056b20": "乃至無意相應無法相應。此說名為菩薩正",
    "T32n1635_003:0056b21": "相應。",
    "T32n1635_003:0056b22": "[0056b22] 復次天子。當知諸菩薩有二十種法隨起魔",
    "T32n1635_003:0056b23": "事令魔勇悍。何等二十。一者於修解脫事業",
    "T32n1635_003:0056b24": "者。於怖畏生死者。於修相應勝行者。方便親",
    "T32n1635_003:0056b25": "近承事供養。此等皆是菩薩魔事。二者若但",
    "T32n1635_003:0056b26": "觀空棄捨有情。是菩薩魔事。三者但觀無為",
    "T32n1635_003:0056b27": "於有為善根而生懈倦。是菩薩魔事。四者雖",
    "T32n1635_003:0056b28": "起定意而不修定行。是菩薩魔事。五者說法",
    "T32n1635_003:0056b29": "者樂說聽者不起大悲。是菩薩魔事。六者於",
    "T32n1635_003:0056c01": "有戒有德人所求行布施。於破戒人所而生",
    "T32n1635_003:0056c02": "毀謗。是菩薩魔事。七者樂說聲聞緣覺言論",
    "T32n1635_003:0056c03": "隱覆大乘言論。是菩薩魔事。八者隱覆甚深",
    "T32n1635_003:0056c04": "言論樂說種類言論。是菩薩魔事。九者雖知",
    "T32n1635_003:0056c05": "菩薩道。而不求修波羅蜜多道。是菩薩魔事。",
    "T32n1635_003:0056c06": "十者以稱讚增上相應語言。與不相應諸有",
    "T32n1635_003:0056c07": "情類而為教示。是菩薩魔事。十一者雖種植",
    "T32n1635_003:0056c08": "善根而背菩提心。是菩薩魔事。十二者雖於",
    "T32n1635_003:0056c09": "相應觀行相續所行。而不為諸有情如應教",
    "T32n1635_003:0056c10": "示。是菩薩魔事。十三者雖求盡彼無餘煩惱。",
    "T32n1635_003:0056c11": "於生死相續煩惱厭棄。是菩薩魔事。十四者",
    "T32n1635_003:0056c12": "雖復伺察勝慧。而不取大悲所緣之境。是菩",
    "T32n1635_003:0056c13": "薩魔事。十五者於一切善行若不具方便。是",
    "T32n1635_003:0056c14": "菩薩魔事。十六者雖復希求菩薩藏法。而樂",
    "T32n1635_003:0056c15": "受持路伽邪陀外道典籍。是菩薩魔事。十七",
    "T32n1635_003:0056c16": "者雖復多聞於所聞法。而常祕惜不令他知。",
    "T32n1635_003:0056c17": "是菩薩魔事。十八者雖復多聞以世間緣為",
    "T32n1635_003:0056c18": "他說授。貿取其財為無義利。是菩薩魔事。十",
    "T32n1635_003:0056c19": "九者於住大乘諸法師所而不親近尊重承",
    "T32n1635_003:0056c20": "事。返於住彼聲聞緣覺乘人非同分者同其",
    "T32n1635_003:0056c21": "稱讚。是菩薩魔事。二十者若時菩薩恃有財",
    "T32n1635_003:0056c22": "寶威德富盛。若天帝釋。若梵王。若護世。若王",
    "T32n1635_003:0056c23": "及長者。皆不親近尊重承事。以威德富盛故。",
    "T32n1635_003:0056c24": "是菩薩魔事。此等是為菩薩二十種法隨起",
    "T32n1635_003:0056c25": "魔事令魔勇悍。海意經云。若有菩薩具大名",
    "T32n1635_003:0056c26": "稱。富盛自在種族高勝。眷屬廣多具有福行。",
    "T32n1635_003:0056c27": "由如是故而生懈怠。不以智求相應勝行。驕",
    "T32n1635_003:0056c28": "倨放逸。或見菩薩出家圓滿常以智行求相",
    "T32n1635_003:0056c29": "應法。悍勞忍苦大風大熱。悉能甘受。血肉",
    "T32n1635_003:0057a01": "銷瘦容貌醜惡。而前菩薩如是見彼勝功能",
    "T32n1635_003:0057a02": "已生欺慢意。彼有善說而不聽受。而復增起",
    "T32n1635_003:0057a03": "驕倨癡慢。此為菩薩魔力鉤制。",
    "T32n1635_003:0057a04": "[0057a04] 又云。有四種法能於大乘而為障難。一者顯",
    "T32n1635_003:0057a05": "露己德。二者隱覆他德。三者我慢熾盛。四者",
    "T32n1635_003:0057a06": "忿恚堅固。又諸菩薩勿應以發菩提心便為",
    "T32n1635_003:0057a07": "喜足。然當廣修相應勝行。",
    "T32n1635_003:0057a08": "[0057a08] 此中應問。在家菩薩云何所行。答如勇授長",
    "T32n1635_003:0057a09": "者問經云。佛言。長者。在家菩薩雖處其家。常",
    "T32n1635_003:0057a10": "修正士所行諸業。非正士所行而實不作。依",
    "T32n1635_003:0057a11": "法受用不以非法。艱苦希求正命自資。不以",
    "T32n1635_003:0057a12": "邪命而活。不惱他人。自所得利雖常受用起",
    "T32n1635_003:0057a13": "無常觀。廣以實法而行布施大捨無&#x608B;。尊事",
    "T32n1635_003:0057a14": "父母。於妻子奴婢及作事人乃至朋友知識。",
    "T32n1635_003:0057a15": "常以正法而相教示。又復何等是在家菩薩",
    "T32n1635_003:0057a16": "不正所行。如出家障難經云。佛告尊者大名",
    "T32n1635_003:0057a17": "言。汝今當知。諸生盲者。聾者&#x7602;者。及旋陀",
    "T32n1635_003:0057a18": "羅不知樂者。多毀謗者。諂曲者。不男者。常為",
    "T32n1635_003:0057a19": "僕使者。轉女人身者。駝驢&#x732A;狗乃至毒蛇。如",
    "T32n1635_003:0057a20": "是等類。世世生生於佛教中不生愛樂。又復",
    "T32n1635_003:0057a21": "大名。在家菩薩若有四種法者。是為難事。一",
    "T32n1635_003:0057a22": "者於先佛所曾種善根諸有情類。及求出離",
    "T32n1635_003:0057a23": "心者。樂聖道心者。於彼若作障難。此為在家",
    "T32n1635_003:0057a24": "菩薩第一難事。二者貪著財寶子息眷屬不信",
    "T32n1635_003:0057a25": "業報。若男若女若妻子等諸親眷屬。於富貴",
    "T32n1635_003:0057a26": "中捨欲出家者。若於彼等作障難者。此為在",
    "T32n1635_003:0057a27": "家菩薩第二難事。三者在家菩薩毀謗正法。",
    "T32n1635_003:0057a28": "未聞之法雖復聽受。聞已不信返生毀謗。此",
    "T32n1635_003:0057a29": "為在家菩薩第三難事。四者於具戒德沙門",
    "T32n1635_003:0057b01": "婆羅門所起損害心。及多種過失心。此為在",
    "T32n1635_003:0057b02": "家菩薩第四難事。如是四種及別別起諸障",
    "T32n1635_003:0057b03": "難法。皆是在家菩薩乃至世世所生而為難",
    "T32n1635_003:0057b04": "事。如有一人墮穢污井。乃謂餘人言。快哉此",
    "T32n1635_003:0057b05": "井。有清潔水。餘人聞已於穢水中起清水想。",
    "T32n1635_003:0057b06": "不以穢污為不清淨。諸染欲有情亦復如是。",
    "T32n1635_003:0057b07": "自染欲泥。而復教令他人亦染。自嗅惡香教",
    "T32n1635_003:0057b08": "他亦然。自墮貪瞋癡等諸險難處。而復教令",
    "T32n1635_003:0057b09": "他人亦墮。又如有人獲其怨對棄擲火坑。是",
    "T32n1635_003:0057b10": "火猛焰高七人量無薪無煙。諸染欲者亦復如",
    "T32n1635_003:0057b11": "是。親近女人讚說欲事墮欲火坑。而復教令",
    "T32n1635_003:0057b12": "他人亦墮。使彼墮已病苦憂惱常所侵逼。又",
    "T32n1635_003:0057b13": "如一人教令餘人登刀鋒山受其快樂。而復謂",
    "T32n1635_003:0057b14": "言。是山平坦無復巇險。可登其山受於快樂。",
    "T32n1635_003:0057b15": "世間父母愛戀子息亦復如是。以愛子故於",
    "T32n1635_003:0057b16": "欲染事隨生取著。而欲染法其實大惡。猶如",
    "T32n1635_003:0057b17": "毒蛇。是人染心。於彼妻前。返以美言讚說欲",
    "T32n1635_003:0057b18": "事。彼三惡趣極大險怖。亦以美言返為善說。",
    "T32n1635_003:0057b19": "作是說者。當墮地獄餓鬼畜生道中。"
}