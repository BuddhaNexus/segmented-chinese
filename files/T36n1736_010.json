{
    "T36n1736_010:0070b16": "大方廣佛華嚴經隨疏演義鈔卷",
    "T36n1736_010:0070b17": "第十",
    "T36n1736_010:0070b19": "唐清涼山大華嚴寺沙門澄觀述",
    "T36n1736_010:0070b20": "[0070b20] 第三義理分齊中。疏文分二。先總明大意。",
    "T36n1736_010:0070b21": "後今顯別教下。開章別釋。前中分三。初",
    "T36n1736_010:0070b22": "結前生後。二總顯深廣。三結屬所攝。今初",
    "T36n1736_010:0070b23": "兩句。前句結前。謂前教攝中不別明攝者。",
    "T36n1736_010:0070b24": "以五教中第五圓教。指於此經義當已攝。",
    "T36n1736_010:0070b25": "況諸師立教。皆以華嚴為圓故知圓攝。後",
    "T36n1736_010:0070b26": "未知下。一句生後。[0070b26] 疏。然此教海下。第二總",
    "T36n1736_010:0070b27": "明深廣。有法喻合。令初至方顯深廣。法",
    "T36n1736_010:0070b28": "說也。初二句總標。宏大也。即是廣義。色空交",
    "T36n1736_010:0070b29": "映德用重重。釋深義也。然上二句言含",
    "T36n1736_010:0070c01": "法喻。如海傍無邊涯連天一色。空徹海底。",
    "T36n1736_010:0070c02": "海映空天。即下四門之二。總攝歸真。並皆",
    "T36n1736_010:0070c03": "空淨。理事無礙。即色空交映。色不礙空。",
    "T36n1736_010:0070c04": "空不礙色也。德用重重。即唯明深義。具十",
    "T36n1736_010:0070c05": "玄門。重重無盡。即事事無礙。如海十德互相",
    "T36n1736_010:0070c06": "周遍。[0070c06] 疏。語其橫收下。釋上廣也。如下二",
    "T36n1736_010:0070c07": "地中。說人天十善等。即其文也。總無下。雙",
    "T36n1736_010:0070c08": "結深廣。疏。其猶下。喻明可知。[0070c08] 疏。前之四",
    "T36n1736_010:0070c09": "教下。法合。以四教合於百川。圓教合於大",
    "T36n1736_010:0070c10": "海。於中先正合。後解妨。今初。言尚非三四",
    "T36n1736_010:0070c11": "況初二者。合前故隨一滴&#x9008;異百川。即舉",
    "T36n1736_010:0070c12": "勝顯劣。三即終教。四即頓教。初二即小乘",
    "T36n1736_010:0070c13": "及與始教。雖有戒善。是圓教戒善。尚不同",
    "T36n1736_010:0070c14": "終頓之勝。以彼不能事事無礙故。況初二",
    "T36n1736_010:0070c15": "之劣。以彼尚不得二空。及事理無礙等故。",
    "T36n1736_010:0070c16": "其猶大海尚異江河。況於溝洫。[0070c16] 疏。斯則有",
    "T36n1736_010:0070c17": "其所通。無其所局者。二釋妨也。謂有難言。",
    "T36n1736_010:0070c18": "先則總收。後則總揀。二義天隔何以會通。故",
    "T36n1736_010:0070c19": "為此釋。總收者。約其所通。如圓教中有小",
    "T36n1736_010:0070c20": "乘戒善之法四諦因緣。有始教中十地十",
    "T36n1736_010:0070c21": "如八識四智。有終教中事理無礙。有頓教中",
    "T36n1736_010:0070c22": "言思斯絕等。如海有百川之水。水義同也。",
    "T36n1736_010:0070c23": "後總揀者。約無其所局。如小乘唯人空自",
    "T36n1736_010:0070c24": "利。始教五性三乘。終教不說德用該收。頓",
    "T36n1736_010:0070c25": "教一向事理雙絕等。如彼百川不同鹹味。",
    "T36n1736_010:0070c26": "不具十德。海則具之。一次二不宿三餘",
    "T36n1736_010:0070c27": "水入中四普同五無六深七廣八大身九潮十",
    "T36n1736_010:0070c28": "普受大雨。[0070c28] 疏。故此圓教下。結屬所攝。於中",
    "T36n1736_010:0070c29": "三。初總顯深廣。次一乘有二下。別釋深義。",
    "T36n1736_010:0071a01": "後通妨。二中言同教者。謂終頓二教。雖說",
    "T36n1736_010:0071a02": "一性一相無二無三。不辯圓融具德。事事",
    "T36n1736_010:0071a03": "無礙故非別教。而別教中有一性一相事理",
    "T36n1736_010:0071a04": "無礙。言思斯絕。同彼二教。[0071a04] 疏。以別該同下。",
    "T36n1736_010:0071a05": "三通妨難。謂有難言。既同頓同實。何異頓",
    "T36n1736_010:0071a06": "實。故此通云。即此同中必有別義。如事理",
    "T36n1736_010:0071a07": "無礙。必有事事無礙耳。猶彼江水入海亦",
    "T36n1736_010:0071a08": "鹹。[0071a08] 疏。今顯別教下。第二開章別釋中二。先",
    "T36n1736_010:0071a09": "標章。後初中下。依章別釋。釋初章中三。初",
    "T36n1736_010:0071a10": "具列。次略釋。後結廣從略。疏教即能詮下",
    "T36n1736_010:0071a11": "二略釋也。但釋教義理事．二對。言乃至光",
    "T36n1736_010:0071a12": "香等者。謂諸法顯義體。但能詮理並為教",
    "T36n1736_010:0071a13": "體。如下教體中明。有以光明而為佛事",
    "T36n1736_010:0071a14": "等是也。義即所詮。即五教等一切義理者。",
    "T36n1736_010:0071a15": "如前立教中約所詮。差別七十五法八識等",
    "T36n1736_010:0071a16": "義。十對法等皆是義也。疏。理即生空等者。",
    "T36n1736_010:0071a17": "具五教理。生空所顯。是小乘教理。二空所",
    "T36n1736_010:0071a18": "顯。是始教理。無性真如。是終教理。而言等",
    "T36n1736_010:0071a19": "者。等餘二教之理。謂頓教理亦即無性真如。",
    "T36n1736_010:0071a20": "體絕安立。如性雙遣。亦不離如。圓教之理。",
    "T36n1736_010:0071a21": "總融諸理。無有障礙耳。[0071a21] 疏。事即色心等",
    "T36n1736_010:0071a22": "者。等取其餘事類。如身廣有多義。謂六道",
    "T36n1736_010:0071a23": "四聖等。若事門中無不此攝。[0071a23] 疏。餘可思",
    "T36n1736_010:0071a24": "者。即餘八門。謂三境智者。即五教所觀之境。",
    "T36n1736_010:0071a25": "能觀之智。總收不出二諦二智。別即初小乘",
    "T36n1736_010:0071a26": "四諦涅槃為境。無漏淨慧為智。及他心等",
    "T36n1736_010:0071a27": "十智。始教亦通四諦二諦等為境。加行根",
    "T36n1736_010:0071a28": "本後得等智。終教則是三諦等境。權實無礙",
    "T36n1736_010:0071a29": "等智。頓教則無境為境。絕智為智。圓教則",
    "T36n1736_010:0071b01": "無盡之境。無盡之智。四行位者。五教。修行不",
    "T36n1736_010:0071b02": "同得位差別。位通因通果。五因果自互",
    "T36n1736_010:0071b03": "不通。如七方便等為因。須陀洹等為果。等",
    "T36n1736_010:0071b04": "覺已下皆因妙覺為果等。六依即國土。正",
    "T36n1736_010:0071b05": "即佛身等。七體則法報。用則應化等。八",
    "T36n1736_010:0071b06": "人則覺者等。法則菩提等。九逆則婆須無厭",
    "T36n1736_010:0071b07": "等。順則觀音正趣等。十應即赴感。佛及菩薩",
    "T36n1736_010:0071b08": "等。感即當機。菩薩眾生等。各隨五教以",
    "T36n1736_010:0071b09": "辯差別。諸教具有故云可思。又此十對初",
    "T36n1736_010:0071b10": "一為總。後後漸略。若辯次第者。如來說",
    "T36n1736_010:0071b11": "能詮之教。所詮之理。則無法不盡。法有教",
    "T36n1736_010:0071b12": "理行果。行果並在所詮理中故。二就所詮",
    "T36n1736_010:0071b13": "理。雖復眾多不出事之與理。即性及相無",
    "T36n1736_010:0071b14": "法不攝。三理該下八。且置而勿論。就其事",
    "T36n1736_010:0071b15": "中不出境智。四智觀於境。便有造修之行。",
    "T36n1736_010:0071b16": "所成之位。五行位。未極總屬因收。極則為",
    "T36n1736_010:0071b17": "果。六果中多法不出依正。因亦有之。七隨",
    "T36n1736_010:0071b18": "依正中皆有體用。如正中體者法報。用者",
    "T36n1736_010:0071b19": "應化。依中體者法性等剎。用者應物隨現。交",
    "T36n1736_010:0071b20": "入無礙因門例然。八正中自有人法不同。以",
    "T36n1736_010:0071b21": "法成人。以人弘法。九於人中逆化順化。",
    "T36n1736_010:0071b22": "十人之逆順必有感應。宜逆化感之。則婆",
    "T36n1736_010:0071b23": "須等應之。宜順化感之。則文殊等應之。",
    "T36n1736_010:0071b24": "若依後後開一成二。則法彌多矣。謂如果",
    "T36n1736_010:0071b25": "分依正為二。因亦如之。則有四矣。正有",
    "T36n1736_010:0071b26": "體用。依亦如之。則成八矣。如是相望展轉",
    "T36n1736_010:0071b27": "成多。不必全爾。是故疏中不為此釋耳。",
    "T36n1736_010:0071b28": "又此十對。就其正意總相該收。以為十玄",
    "T36n1736_010:0071b29": "所依體事。若以義取。隨一事中即有十",
    "T36n1736_010:0071c01": "對。如下勝音蓮華處說。故下但約一塵即",
    "T36n1736_010:0071c02": "具十對。[0071c02] 疏。第二攝歸真實者。疏文有三。初",
    "T36n1736_010:0071c03": "標章。次真空絕相者。即指法之本後。後經云",
    "T36n1736_010:0071c04": "下。引文證成。二中。然杜順和尚法界觀中。",
    "T36n1736_010:0071c05": "總有三觀。一真空絕相觀。二事理無礙觀。三",
    "T36n1736_010:0071c06": "周遍含容觀。即是今疏四門之中。後之三",
    "T36n1736_010:0071c07": "門。初攝歸真實。即真空絕相觀也。於中自",
    "T36n1736_010:0071c08": "有四句十門。一會色歸空觀。二明空即色觀。",
    "T36n1736_010:0071c09": "三空色無礙觀。四泯絕無寄觀。此為四句。",
    "T36n1736_010:0071c10": "前二各四。故為十門。初句四門者。前三同",
    "T36n1736_010:0071c11": "言色不即空。以即空故。釋則不同。一色即",
    "T36n1736_010:0071c12": "空。明不即斷空。以即真空故。二色不",
    "T36n1736_010:0071c13": "空。明青黃等不即真空。以青黃無體故。即",
    "T36n1736_010:0071c14": "是真空。三色不即空。空中無色可即。故",
    "T36n1736_010:0071c15": "云不即空。以會色歸空。無有體故。即是",
    "T36n1736_010:0071c16": "真空。上三以法揀情。四色即是空。以無性",
    "T36n1736_010:0071c17": "故。如色既然。萬法皆爾。第二明空即色觀",
    "T36n1736_010:0071c18": "亦四門。前之三門。準前釋言同釋別。但翻",
    "T36n1736_010:0071c19": "云空不即色。以即色故。亦有三義。一空不",
    "T36n1736_010:0071c20": "即色。斷空不即色。以真空必不異色故。",
    "T36n1736_010:0071c21": "二空不即色。以空理非青黃故非色。青",
    "T36n1736_010:0071c22": "黃之真。必不異青黃。故云即色。三空不",
    "T36n1736_010:0071c23": "即色。空是所依故不即色。必與能依為",
    "T36n1736_010:0071c24": "所依。故云即色也。上三揀情。四空即是色。",
    "T36n1736_010:0071c25": "凡是真空。必不異色故。第三空色無礙觀",
    "T36n1736_010:0071c26": "者。謂色舉體是真空故。色不盡而空現。空",
    "T36n1736_010:0071c27": "舉體不異色故。空即色而空不隱。是故二",
    "T36n1736_010:0071c28": "法無礙一味。第四泯絕無寄觀者。謂此真空",
    "T36n1736_010:0071c29": "不可言即色不即色即空不即空。一切法",
    "T36n1736_010:0072a01": "皆不可。不可亦不可。此語亦不受。&#x9008;絕無",
    "T36n1736_010:0072a02": "寄。言解不及。以生心動念乖法體故。以",
    "T36n1736_010:0072a03": "前八門揀情顯理。第三門解終趣行。第四",
    "T36n1736_010:0072a04": "門正成行體。由解成行。行起解絕。上皆法",
    "T36n1736_010:0072a05": "界觀義。所以疏中。不廣引者。以第三色空",
    "T36n1736_010:0072a06": "無礙。濫於第二事理無礙觀故。彼所以立",
    "T36n1736_010:0072a07": "者。以第四泯絕無寄。泯前三故。故名真空",
    "T36n1736_010:0072a08": "絕相。今但取一門總意。亦即泯絕無寄。又欲",
    "T36n1736_010:0072a09": "令四門成四種法界故。初門即事。次門即",
    "T36n1736_010:0072a10": "理。三即事理無礙。四即事事無礙。故第三事",
    "T36n1736_010:0072a11": "理無礙觀中。疏文分三。初總標。二一理遍於",
    "T36n1736_010:0072a12": "事下。別釋。三上之十事下。總結。今初。言十",
    "T36n1736_010:0072a13": "對皆無礙者。謂一教義無礙。二事理無礙。",
    "T36n1736_010:0072a14": "三行位無礙。乃至十應感無礙。今且約事",
    "T36n1736_010:0072a15": "理者。事理是所詮法中之總故。又諸處多",
    "T36n1736_010:0072a16": "明理事無礙故。為成四法界故。[0072a16] 疏。一理遍",
    "T36n1736_010:0072a17": "於事下。第二別釋十門即為十別。一一門",
    "T36n1736_010:0072a18": "中多先正釋。後會前義。即前性相。不同中十",
    "T36n1736_010:0072a19": "對之義。或一門會一義。或二門同會一義。",
    "T36n1736_010:0072a20": "或一門以會多義。至文當知。又十對中唯",
    "T36n1736_010:0072a21": "會法性。以是同教一乘義理分齊故。如前",
    "T36n1736_010:0072a22": "云三乘一乘別。今但會一乘五性一性別。",
    "T36n1736_010:0072a23": "今但會一性。十對皆然。今初。第一門不會。",
    "T36n1736_010:0072a24": "至第二門。一時會故。疏中三。初標門。次謂",
    "T36n1736_010:0072a25": "無分限下。正釋。謂理不可分故無分限。事",
    "T36n1736_010:0072a26": "隨緣別故。分位歷然。而不相雜。故得相",
    "T36n1736_010:0072a27": "遍。今明理不異事故遍事中。後故一一纖",
    "T36n1736_010:0072a28": "塵下。結成遍義。若不全遍則理可分。事",
    "T36n1736_010:0072a29": "不全攝亦不即理。如一纖塵。事事皆爾。正",
    "T36n1736_010:0072b01": "遍此時。不妨遍餘。故亦非餘處無理。全",
    "T36n1736_010:0072b02": "此全彼。亦非二理。[0072b02] 疏。二事遍於理門者。文",
    "T36n1736_010:0072b03": "中二。先正明。後會前。前中所以要全同",
    "T36n1736_010:0072b04": "者。以事無別體。還如理故。若不全同。則",
    "T36n1736_010:0072b05": "不如理。色不異空義不極成。然相遍二門",
    "T36n1736_010:0072b06": "超情難見。何者。謂事既有分。理即無分。",
    "T36n1736_010:0072b07": "如何得遍。若塵遍法界。塵應非小。理遍",
    "T36n1736_010:0072b08": "同事。應如小塵。今明由事與理。有非",
    "T36n1736_010:0072b09": "一非異義故。以非異故全同。以非一故",
    "T36n1736_010:0072b10": "不壞。分別則事理兩分。如海之波。一波",
    "T36n1736_010:0072b11": "全遍大海。以同海故。大海全在小波。以海",
    "T36n1736_010:0072b12": "無二故。全在一波。亦全在諸波。同一海",
    "T36n1736_010:0072b13": "故。[0072b13] 疏。由上二義下。二會前義。於中二。先會",
    "T36n1736_010:0072b14": "一性。後會一乘。前中三。初明一性五性。二",
    "T36n1736_010:0072b15": "明成佛不成佛。三明無性即佛性。初中先正",
    "T36n1736_010:0072b16": "明。後引證。前中謂事有分限。理無分限。五",
    "T36n1736_010:0072b17": "性約事。一性約理。今理遍事。則一性之",
    "T36n1736_010:0072b18": "理。全在五性之中。事遍於理。五性即是一",
    "T36n1736_010:0072b19": "性。故云互該徹故皆同一性。[0072b19] 疏。故出現下。",
    "T36n1736_010:0072b20": "二引證。此文釋通二義。一正是事事無礙義。",
    "T36n1736_010:0072b21": "以眾生及佛皆是事故。今取釋文皆同一性",
    "T36n1736_010:0072b22": "之義故。證事理無礙。由理遍事故眾生",
    "T36n1736_010:0072b23": "隨理而在佛中。[0072b23] 疏。理遍事故一成一切成",
    "T36n1736_010:0072b24": "下。第二明成佛不成佛義。謂理無二實。故",
    "T36n1736_010:0072b25": "該多事而皆成也。理如虛空故事同理而",
    "T36n1736_010:0072b26": "無成矣。經云。譬如虛空下。引證。亦出現品",
    "T36n1736_010:0072b27": "成正覺中義引之耳。文云。佛子。譬如虛空",
    "T36n1736_010:0072b28": "一切世界若成若壞。常無增減。何以故。虛空",
    "T36n1736_010:0072b29": "無生故。諸佛菩提亦復如是。若成正覺不",
    "T36n1736_010:0072c01": "成正覺亦無增減。何以故。菩提無相無非",
    "T36n1736_010:0072c02": "相。無一無種種故。即無所成義由上二義。",
    "T36n1736_010:0072c03": "欲成則念念常成。欲不成則十方三際無",
    "T36n1736_010:0072c04": "成佛者。故成與不成自在無礙。[0072c04] 疏。一性無",
    "T36n1736_010:0072c05": "性即是佛性者。第三會佛性義。先正會。後故",
    "T36n1736_010:0072c06": "涅槃下。引證。以第一義空即佛性故。大意",
    "T36n1736_010:0072c07": "秖爾。欲窮法源。故復略引。然此經二十七。",
    "T36n1736_010:0072c08": "師子吼品。問於佛性。總有六問。一問云何",
    "T36n1736_010:0072c09": "為佛性(一問體性)二以何義故。名說佛性(二問",
    "T36n1736_010:0072c10": "性名義)三何故復名常樂我淨(三問性德)四若一",
    "T36n1736_010:0072c11": "切眾生有佛性者。何故不見一切眾生所有",
    "T36n1736_010:0072c12": "佛性(四問眾生不見所以)五十住菩薩住何等法。不",
    "T36n1736_010:0072c13": "得了了見於佛性。佛住何等法而了了",
    "T36n1736_010:0072c14": "見(五問住法差別)六十住菩薩以何等眼不了了",
    "T36n1736_010:0072c15": "見。佛何眼而了了見(六問用眼不同)答中答第一",
    "T36n1736_010:0072c16": "問經云。佛性者。名第一義空。第一義空名",
    "T36n1736_010:0072c17": "為智慧。所言空者。不見空與不空。智者",
    "T36n1736_010:0072c18": "見空及與不空。常與無常。苦之與樂。我與",
    "T36n1736_010:0072c19": "無我。空者。一切生死。不空者。謂大涅槃。乃",
    "T36n1736_010:0072c20": "至云。無我者。即是生死。我者。謂大涅槃。見",
    "T36n1736_010:0072c21": "一切空。不見不空。不名中道。乃至云。見",
    "T36n1736_010:0072c22": "一切無我。不見我者。不名中道。中道者。名",
    "T36n1736_010:0072c23": "為佛性。以是義故佛性常恒無有變異。無",
    "T36n1736_010:0072c24": "明覆故。令諸眾生不能得見。薦福釋云。然",
    "T36n1736_010:0072c25": "佛性有二。一性得。二修得。佛性名第一義",
    "T36n1736_010:0072c26": "空。第一義空名為智慧。智慧者。即性得中",
    "T36n1736_010:0072c27": "道智慧覺性。如密嚴云。如來清淨藏。亦名",
    "T36n1736_010:0072c28": "無垢智。常住無始終。離四句言說。亦如",
    "T36n1736_010:0072c29": "下經云無相智無礙智。具足在於眾生身",
    "T36n1736_010:0073a01": "中等。非是從緣智慧。名智慧也有自性",
    "T36n1736_010:0073a02": "遍照法界光明義。故名智慧也。從所言空",
    "T36n1736_010:0073a03": "下。明修得性。修得覺性。觀第一義空。不見",
    "T36n1736_010:0073a04": "空與不空。離有無相故。從智者見空下。",
    "T36n1736_010:0073a05": "明見中道之人。智者即佛及菩薩也。從空",
    "T36n1736_010:0073a06": "者下。明空有等法也。空即遍計依他。不空",
    "T36n1736_010:0073a07": "即圓成實性。下文云。一切諸法皆是虛假。隨",
    "T36n1736_010:0073a08": "其滅處。即是第一義空等。故知第一義空。是",
    "T36n1736_010:0073a09": "不空如來藏。非空如來藏。諸佛菩薩真俗雙",
    "T36n1736_010:0073a10": "觀。有無齊照。故名中道。又準下文云。佛",
    "T36n1736_010:0073a11": "性云何為空。第一義空故。云何非空。以其",
    "T36n1736_010:0073a12": "常故。云何非空非非空。能與善法作種",
    "T36n1736_010:0073a13": "子故。準此經文。第一義空。不是空如來藏。",
    "T36n1736_010:0073a14": "上即薦福意。亦有深理。今正釋者。與上少",
    "T36n1736_010:0073a15": "異。初云佛性者。名第一義空。第一義空。名",
    "T36n1736_010:0073a16": "為智慧者。即雙標空智。以第一義空該通",
    "T36n1736_010:0073a17": "心境故。明即是智慧。揀異瓦礫非情。從所",
    "T36n1736_010:0073a18": "言空者下。經自雙釋二義。所言空者。即是",
    "T36n1736_010:0073a19": "牒上第一義空。以空有雙絕。方名第一義",
    "T36n1736_010:0073a20": "空。故云不見空與不空。智者見空及與不空",
    "T36n1736_010:0073a21": "下。釋上智慧。經文稍略。若具應云所言智",
    "T36n1736_010:0073a22": "慧者。能見於空及與不空。故此中者字。非",
    "T36n1736_010:0073a23": "是人也。秖是牒詞。此中言見。非約修見。但",
    "T36n1736_010:0073a24": "明性見。本有智性。能了空義及不空故。若",
    "T36n1736_010:0073a25": "無本智。誰知空不空耶。我無我等亦爾。約",
    "T36n1736_010:0073a26": "修見者。自在下經。佛答第五六問中。及",
    "T36n1736_010:0073a27": "無明覆下。方論見不見耳。今以即智明",
    "T36n1736_010:0073a28": "空。故名第一義空。即空之智。方是常恒智",
    "T36n1736_010:0073a29": "性。不生故常。不滅故恒。古德引下經空等二",
    "T36n1736_010:0073b01": "門。證成第一義空。非空如來藏。今觀所",
    "T36n1736_010:0073b02": "引。正證是空如來藏義。云何非空已下。方",
    "T36n1736_010:0073b03": "證名為智慧之義。空智相成方為真佛性",
    "T36n1736_010:0073b04": "義。則知。二藏亦不相離。以其佛性妄法不",
    "T36n1736_010:0073b05": "染。故名為空。具恒沙妙德。故名不空。要",
    "T36n1736_010:0073b06": "空諸妄方顯不空之德。故不相離思之。又",
    "T36n1736_010:0073b07": "言第一義空者。第一義諦上論空故。明知",
    "T36n1736_010:0073b08": "空性智性無二性也。故初言即是第一義",
    "T36n1736_010:0073b09": "空。又云。見一切空。不見不空。不名中道。",
    "T36n1736_010:0073b10": "中道者名為佛性。若爾雙見。方有佛性。不",
    "T36n1736_010:0073b11": "雙見時。應無佛性。故知一切空不空等言",
    "T36n1736_010:0073b12": "含於能所。約其所見空與不空。即是中道",
    "T36n1736_010:0073b13": "佛性。約其能見即是智慧。若不雙見不",
    "T36n1736_010:0073b14": "識佛性。若見中道名見佛性。餘如彼經",
    "T36n1736_010:0073b15": "及疏。[0073b15] 疏。又出現云。無一眾生下。第二會一",
    "T36n1736_010:0073b16": "乘無不有者。釋成一乘之義。若有一人無",
    "T36n1736_010:0073b17": "智慧性。即有二乘三乘耳。三依理成事門",
    "T36n1736_010:0073b18": "中二。先總釋。後會前。前中言要因理成者。",
    "T36n1736_010:0073b19": "以諸緣起皆無自性故。由無性理事方成",
    "T36n1736_010:0073b20": "故。故中論云。以有空義故。一切法得成。又",
    "T36n1736_010:0073b21": "離真心無別體故。疏於中有二下。第二會",
    "T36n1736_010:0073b22": "上二義。由前離真心外無別體故。成初",
    "T36n1736_010:0073b23": "具分唯識。由前無性理成。故成真如隨緣",
    "T36n1736_010:0073b24": "之義。今初。言具分者。以不生滅與生滅。",
    "T36n1736_010:0073b25": "和合非一非異名阿賴耶識。即是具分。以",
    "T36n1736_010:0073b26": "具有生滅不生滅故。不生滅即如來藏。即",
    "T36n1736_010:0073b27": "會前唯心真妄別中即通真心也。若不全",
    "T36n1736_010:0073b28": "依真心。事不依理故。唯約生滅。便非具",
    "T36n1736_010:0073b29": "分。有云。影外有質為半頭唯識。質影俱彰",
    "T36n1736_010:0073c01": "為具分者。此乃唯識宗中之具分耳。次引",
    "T36n1736_010:0073c02": "證言覺林偈。即夜摩宮中偈讚品。先有喻",
    "T36n1736_010:0073c03": "云。譬如工畫師。分布諸彩色。虛妄取異色。",
    "T36n1736_010:0073c04": "大種無差別等。疏所引偈。即合上半。初句",
    "T36n1736_010:0073c05": "合譬如工畫師。下三句皆合分布諸彩色。次",
    "T36n1736_010:0073c06": "引證具分偈亦合分布諸彩色。並如夜摩",
    "T36n1736_010:0073c07": "偈讚品釋。[0073c07] 疏。二明真如隨緣成故者。即會前",
    "T36n1736_010:0073c08": "真如隨緣凝然別中隨緣義也。緣從真起。故",
    "T36n1736_010:0073c09": "依理成。離如來藏一切諸法不可得故。如",
    "T36n1736_010:0073c10": "問明品釋。[0073c10] 疏。四事能顯理門中分二。先正",
    "T36n1736_010:0073c11": "明。後引證。前中謂由事攬理成者。躡前第三",
    "T36n1736_010:0073c12": "門也。故事虛而理實者。由攬理成事。離",
    "T36n1736_010:0073c13": "理無事故。事即虛理則實也。以事虛故能",
    "T36n1736_010:0073c14": "顯實理。事若有實。實理則隱。以事虛故。全",
    "T36n1736_010:0073c15": "事中之理。挺然露現。如波相虛令水現也。",
    "T36n1736_010:0073c16": "以波攬水成。故波虛而水實。是故波能顯",
    "T36n1736_010:0073c17": "水。若離波說水。即事外明空。疏。依他無",
    "T36n1736_010:0073c18": "性等者。釋成上義。即是會前依他空有即離",
    "T36n1736_010:0073c19": "別中即義。既云無性即是圓成。明非但無",
    "T36n1736_010:0073c20": "遍計妄性。別有圓成。是所顯理。後夜摩下。",
    "T36n1736_010:0073c21": "引證。總引三文。初夜摩偈。即力林菩薩偈。",
    "T36n1736_010:0073c22": "三偈連綿。二引十忍品。即如嚮忍。三引須",
    "T36n1736_010:0073c23": "彌偈。即勝慧菩薩偈。下半云。如是解法性。",
    "T36n1736_010:0073c24": "即見盧舍那。此前有一偈。反釋云。迷惑無",
    "T36n1736_010:0073c25": "知者。妄取五蘊相。不了彼真性。是人不見",
    "T36n1736_010:0073c26": "佛。其中深旨如隨經疏文。[0073c26] 疏。五以理奪事",
    "T36n1736_010:0073c27": "門等者。於中分二。先正釋。後會前。今初。",
    "T36n1736_010:0073c28": "言事既全理即事盡無遺者。以離真理外",
    "T36n1736_010:0073c29": "無片事可得故。斯則水存。已壞波矣。[0073c29] 疏。",
    "T36n1736_010:0074a01": "故說生佛不增不減下。二會前也。於中三。",
    "T36n1736_010:0074a02": "初正會。次引證。後非約一分眾生下。揀異權",
    "T36n1736_010:0074a03": "宗。[0074a03] 疏。出現品云下。引證。略引二經。初引出",
    "T36n1736_010:0074a04": "現云。乃至云設一切等者。其乃至中合云。",
    "T36n1736_010:0074a05": "菩提無相無非相。無一無種種故。佛子。假",
    "T36n1736_010:0074a06": "使有人能化作恒河沙等心。一一心復化作",
    "T36n1736_010:0074a07": "恒河沙等佛。皆無色無形無相。如是盡恒",
    "T36n1736_010:0074a08": "河沙劫無有休息。佛子。於汝意云何。此",
    "T36n1736_010:0074a09": "人化心化作如來。凡有幾何如來性起。妙",
    "T36n1736_010:0074a10": "德菩薩言。如我解於仁所說義。化與不化",
    "T36n1736_010:0074a11": "等無有異。云何問言凡有幾何。普賢菩薩",
    "T36n1736_010:0074a12": "言。善哉佛子。如汝所說。設一切眾生下同",
    "T36n1736_010:0074a13": "疏。末後云皆以無相平等故者。義引合云",
    "T36n1736_010:0074a14": "等無有異。何以故。菩提無相故。若無有相",
    "T36n1736_010:0074a15": "則無增減。[0074a15] 疏。不增不減經下。二引他經。言",
    "T36n1736_010:0074a16": "雖小異而文義多同。[0074a16] 疏。六事能隱理門。即",
    "T36n1736_010:0074a17": "隨緣之中別義。以隨緣成事。此事遍於真",
    "T36n1736_010:0074a18": "理故。事顯理隱也。[0074a18] 疏。故法身下。引證。即法",
    "T36n1736_010:0074a19": "身經。疏。財首偈云者。即問明品。未曾有",
    "T36n1736_010:0074a20": "一法得入於法性。釋曰。妄想體虛無可入",
    "T36n1736_010:0074a21": "故。七真理即事門者。以事必依理虛無體",
    "T36n1736_010:0074a22": "故。是故此理舉體皆事。方為真理。如水即",
    "T36n1736_010:0074a23": "波。無動而非濕。故水即波也。[0074a23] 疏。法性不違",
    "T36n1736_010:0074a24": "法相等故者。等字。等於餘文。具云法性不",
    "T36n1736_010:0074a25": "違相。法相不違性。生不違法性。法性",
    "T36n1736_010:0074a26": "不違生。此兩對明事理無違相。不違性。",
    "T36n1736_010:0074a27": "生不違性。自屬事能顯理。及第八事法即",
    "T36n1736_010:0074a28": "理門故。但略引性不違相一句。即第二十",
    "T36n1736_010:0074a29": "九經。[0074a29] 疏。上之二門下。併合七八二門。會前",
    "T36n1736_010:0074b01": "五義。一會二諦空有即離別中相即義也。濕",
    "T36n1736_010:0074b02": "喻真諦。波喻俗諦。夜摩偈者。即精進林菩",
    "T36n1736_010:0074b03": "薩偈。彼初偈云。諸法無差別。無有能知者。",
    "T36n1736_010:0074b04": "唯佛與佛知。智慧究竟故。次文即云。如金",
    "T36n1736_010:0074b05": "與金色。其性無差別。法非法亦然。體性無",
    "T36n1736_010:0074b06": "有異。然法非法。有其二義。一善法為法。惡",
    "T36n1736_010:0074b07": "法為非法。此順標中諸法無差別。二者法相",
    "T36n1736_010:0074b08": "為法。法性為非法。即金喻法性。色喻法相。",
    "T36n1736_010:0074b09": "今文正用後意。故證事法即理。二諦相即。",
    "T36n1736_010:0074b10": "[0074b10] 疏。此亦喻於如來之藏。與阿賴耶展轉無別",
    "T36n1736_010:0074b11": "者。二重會前唯心真妄別中通真心義。即",
    "T36n1736_010:0074b12": "金喻如來藏。色喻生死等。故密嚴云。如來",
    "T36n1736_010:0074b13": "清淨藏。世間阿賴耶。如金與指環。展轉無",
    "T36n1736_010:0074b14": "差別。由前第三門中已會故。致亦言。[0074b14] 疏。又",
    "T36n1736_010:0074b15": "由事即理下。會不斷常亦是二諦門中開出。",
    "T36n1736_010:0074b16": "[0074b16] 疏。又由理事相即故。起滅同時者。會四相",
    "T36n1736_010:0074b17": "時一前後別中一時之義。事全同理。故事",
    "T36n1736_010:0074b18": "即滅也。以事虛無體故引偈。即善慧菩薩。",
    "T36n1736_010:0074b19": "[0074b19] 疏。亦令究竟下。會能所斷證。即離別中相",
    "T36n1736_010:0074b20": "即義也。然引十地斷惑經文。但初一句是",
    "T36n1736_010:0074b21": "斷惑相。三時無斷方說斷故。後之一句是般",
    "T36n1736_010:0074b22": "若相。今以般若亦為能斷故。因便引之。",
    "T36n1736_010:0074b23": "故論釋此句云。即是觀行相。謂無分別智體",
    "T36n1736_010:0074b24": "絕名言。真智內發。不同聲聞依聲而悟。故",
    "T36n1736_010:0074b25": "既為真智。故可斷惑。疏。迴向品云無有智",
    "T36n1736_010:0074b26": "外如者。亦證斷惑能所不二。義如前說。上",
    "T36n1736_010:0074b27": "所引經。皆至下本文自當曉了。[0074b27] 疏。九真理",
    "T36n1736_010:0074b28": "非事門者。謂即事之理而非是事。以真妄",
    "T36n1736_010:0074b29": "異故。實非虛故。所依非能依故。如即波",
    "T36n1736_010:0074c01": "之水非波。以濕非動故。是則不異有之真",
    "T36n1736_010:0074c02": "空。空存也。[0074c02] 疏。十事法非理門者。謂全理之",
    "T36n1736_010:0074c03": "事。而恒非理。以性相異故。能依非所依",
    "T36n1736_010:0074c04": "故。是故舉體全理。而事相宛然。如全水之",
    "T36n1736_010:0074c05": "波。波恒非水。以動非濕故。是則不異空之",
    "T36n1736_010:0074c06": "幻事。事存也疏。上七八二門下。用前四門",
    "T36n1736_010:0074c07": "會前佛身無為。有為別中無為義也。然大品",
    "T36n1736_010:0074c08": "亦云。須菩提白佛言世尊。若是法平等無",
    "T36n1736_010:0074c09": "有高下。為是有為為是無為。佛言。非有",
    "T36n1736_010:0074c10": "為法。非無為法。何以故。離有為法。無為法",
    "T36n1736_010:0074c11": "不可得。離無為法。有為法不可得。須菩",
    "T36n1736_010:0074c12": "提。有為無為不合不散。皆其義也。[0074c12] 疏。上之",
    "T36n1736_010:0074c13": "十事下。第三總結。即結釋十門。於中二。先",
    "T36n1736_010:0074c14": "總標。後約理望事下。別束十門以成八字。",
    "T36n1736_010:0074c15": "理望於事有成有壞有即有離者。一有",
    "T36n1736_010:0074c16": "成者。即第三依理成事門。二有壞者。即第",
    "T36n1736_010:0074c17": "五以理奪事門。既奪彼事事則壞也。三有",
    "T36n1736_010:0074c18": "即者。即第七真理即事門。四有離者。即第九",
    "T36n1736_010:0074c19": "真理非事門。疏。事望於理有顯有隱有一",
    "T36n1736_010:0074c20": "有異者。亦有四門。一有顯者。即第四事能顯",
    "T36n1736_010:0074c21": "理門。二有隱者。即第六事能隱理門。三有",
    "T36n1736_010:0074c22": "一者。即第八事法即理門。四有異者。即第十",
    "T36n1736_010:0074c23": "事法非理門。此上言成壞等者。就功能說",
    "T36n1736_010:0074c24": "如有成者。是理成事。非理自成。則一一門。",
    "T36n1736_010:0074c25": "皆有事理無礙。故云約理望事。約事望理。",
    "T36n1736_010:0074c26": "餘可思之。上來相參。故有四對八義。而初",
    "T36n1736_010:0074c27": "相遍二門。今不會者。以相遍之義。義皆相",
    "T36n1736_010:0074c28": "似。非如一成一壞等故。故不顯之。又相遍",
    "T36n1736_010:0074c29": "者。即後八門之所以。故謂由相遍方有成壞",
    "T36n1736_010:0075a01": "等耳。若欲攝者。即事理相即二義所。收後",
    "T36n1736_010:0075a02": "之不即二門。即不壞能所方有相遍。有相",
    "T36n1736_010:0075a03": "遍故。方論不即。疏。逆順自在等者。事理相",
    "T36n1736_010:0075a04": "望。各四義中。皆二義逆。二義順。謂依理成",
    "T36n1736_010:0075a05": "事。真理即事順也。以理奪事。真理非事逆也。",
    "T36n1736_010:0075a06": "事能顯理。事法即理順也。事能隱理。事法非",
    "T36n1736_010:0075a07": "理逆也。欲成即成。欲壞即壞。故云自在。成",
    "T36n1736_010:0075a08": "不礙壞。壞不礙成。顯不礙隱。隱不礙顯。",
    "T36n1736_010:0075a09": "故云無礙。正當成時即是壞等。故得同",
    "T36n1736_010:0075a10": "時。四對皆無前後。故云頓起。又上四對。",
    "T36n1736_010:0075a11": "何以約理望事。但云成等。不云顯等。約",
    "T36n1736_010:0075a12": "事望理。但云顯等。不云成等。深有所以。",
    "T36n1736_010:0075a13": "何者事從理生。可許云成。理非新有。但可",
    "T36n1736_010:0075a14": "言顯。事成必滅。故得云壞。真理常住。故但",
    "T36n1736_010:0075a15": "云隱。其即之與一。離之與異。大旨即同。",
    "T36n1736_010:0075a16": "細明亦異。理無形相。但可即事。而事有萬",
    "T36n1736_010:0075a17": "差。故可言與理冥一。理絕諸相。故云離",
    "T36n1736_010:0075a18": "事。事有差異。異云異理。上約義別。有此",
    "T36n1736_010:0075a19": "不同。若統收者。應成五對無礙之義。一相",
    "T36n1736_010:0075a20": "遍對。二相成對。三相害對。四相即對。五不即",
    "T36n1736_010:0075a21": "對。五中前四。明事理不離。後一明事理不",
    "T36n1736_010:0075a22": "即。又五對中共有三義。成顯二義一對。是",
    "T36n1736_010:0075a23": "事理相作義。奪隱及不即二對。是事理相違",
    "T36n1736_010:0075a24": "義。相遍及相即二對。是事理不相礙義。又由",
    "T36n1736_010:0075a25": "第二相作故。有第四相即。由相即故。所",
    "T36n1736_010:0075a26": "以相遍。由有第三相害故。有第五不即。",
    "T36n1736_010:0075a27": "又若無不即。無可相遍。故說真空妙有。各",
    "T36n1736_010:0075a28": "有四義。約理望事。即真空四義。一廢己成",
    "T36n1736_010:0075a29": "他義。即依理成事門。二泯他顯己義。即真理",
    "T36n1736_010:0075b01": "奪事門。三自他俱存義。即真理非事門。四自",
    "T36n1736_010:0075b02": "他俱泯義。即真理即事門。由其即故。而互",
    "T36n1736_010:0075b03": "泯也。又初及三。即理遍於事。門以自存故",
    "T36n1736_010:0075b04": "舉體成他。故遍他也。後約事望理。即妙有",
    "T36n1736_010:0075b05": "四義。一顯他自盡義。即事能顯理門。二自顯",
    "T36n1736_010:0075b06": "隱他義。即事能隱理門。三自他俱存義。即事",
    "T36n1736_010:0075b07": "法非理門。四自他俱泯義。即事法即理門。又",
    "T36n1736_010:0075b08": "初及三。即事遍於理門。以自存故而能顯",
    "T36n1736_010:0075b09": "他。故遍他也。故說約法存亡無礙真空隱",
    "T36n1736_010:0075b10": "顯自在。第四周遍含容觀。於中二。先標舉",
    "T36n1736_010:0075b11": "章門。後依章別釋。今初。然此觀名。即法",
    "T36n1736_010:0075b12": "界觀中之名。以當事事無礙。以理有普遍",
    "T36n1736_010:0075b13": "廣容二義。融於諸事。皆能周遍含容。眾多義",
    "T36n1736_010:0075b14": "門。皆悉由此二義而有。然法界觀立十觀",
    "T36n1736_010:0075b15": "名。與十玄不同。故今疏云。且依古德顯十",
    "T36n1736_010:0075b16": "玄門。即依藏和尚也。至相已有而小有不",
    "T36n1736_010:0075b17": "同。於中文二下。開章。疏今初一同時下。二依",
    "T36n1736_010:0075b18": "章別釋。釋其二章。即為二別。今釋初章。疏",
    "T36n1736_010:0075b19": "文有三。初列名總顯。二指事別明。三結例",
    "T36n1736_010:0075b20": "成益。今初十名全依賢首。是故上云。且依",
    "T36n1736_010:0075b21": "古德就列名中。其第二廣狹自在門。同法",
    "T36n1736_010:0075b22": "界觀中廣容普遍之義。而名小異此門。賢首",
    "T36n1736_010:0075b23": "新立以替至相十玄。諸藏純雜具德門。意云",
    "T36n1736_010:0075b24": "一行為純。萬行為雜等。即事事無礙義。若",
    "T36n1736_010:0075b25": "一理為純。萬行為雜。即事理無礙。恐濫事",
    "T36n1736_010:0075b26": "理無礙。所以改之。主伴一門至相所無。而",
    "T36n1736_010:0075b27": "有唯心迴轉善成門。今為玄門所以。故不",
    "T36n1736_010:0075b28": "立之。而列名次。亦異於彼。彼云。一同時具",
    "T36n1736_010:0075b29": "足相應門。二因陀羅網境界門。三祕密隱顯",
    "T36n1736_010:0075c01": "俱成門。四微細相容安立門。五十世隔法異",
    "T36n1736_010:0075c02": "成門。六諸藏純雜具德門。七一多相容不同",
    "T36n1736_010:0075c03": "門。八諸法相即自在門。九唯心迴轉善成門。",
    "T36n1736_010:0075c04": "十託事顯法生解門。今此十門不依至相",
    "T36n1736_010:0075c05": "者。以賢首所立有次第故。一同時具足相",
    "T36n1736_010:0075c06": "應門。以是總故。冠於九門之初。二廣狹門",
    "T36n1736_010:0075c07": "別中先辯此者。是別門之由。由上事理無",
    "T36n1736_010:0075c08": "礙中。事理相遍故。生下諸門。且約事如理",
    "T36n1736_010:0075c09": "遍故廣。不壞事相故狹。故為事事無礙之",
    "T36n1736_010:0075c10": "始。三由廣狹無礙故。所遍有多。以一望",
    "T36n1736_010:0075c11": "多故。有一多相容。相容則二體俱存。但力",
    "T36n1736_010:0075c12": "用交徹耳。四由此容彼。彼便即此。由此遍",
    "T36n1736_010:0075c13": "彼。此便即彼等故。有相即門。五由互相攝。",
    "T36n1736_010:0075c14": "則互有隱顯。謂攝他時。他可見故。有相",
    "T36n1736_010:0075c15": "入門。又攝他時。他無體故。有相即門。攝",
    "T36n1736_010:0075c16": "他他雖存。而不可見故。有隱顯門。以為",
    "T36n1736_010:0075c17": "門別故。故此三門皆由相攝而有。相入則",
    "T36n1736_010:0075c18": "如二鏡互照。相即則如波水相收。隱顯則",
    "T36n1736_010:0075c19": "如片月相映。六由此攝他。一切齊攝。彼攝",
    "T36n1736_010:0075c20": "亦然。故有微細相容安立門。七由互攝重",
    "T36n1736_010:0075c21": "重故。有帝網無盡。八由既如帝網。隨一即",
    "T36n1736_010:0075c22": "是一切無盡故。有託事顯法生解門。九由",
    "T36n1736_010:0075c23": "上八皆是所依。所依之法既融。次辯能依。",
    "T36n1736_010:0075c24": "能依之時亦爾。十由法法皆然故。隨舉其",
    "T36n1736_010:0075c25": "一。則便為主。連帶緣起。便有主伴。廣如",
    "T36n1736_010:0075c26": "下釋。然刊定記。則分德相業用。各有十玄。",
    "T36n1736_010:0075c27": "德相十者。一同時具足相應德。二相即德。三",
    "T36n1736_010:0075c28": "相在德。四隱顯德。五主伴德。六同體成即",
    "T36n1736_010:0075c29": "德。七具足無盡德。八純雜德。九微細德。十因",
    "T36n1736_010:0076a01": "陀羅網德。二業用十者。一同時具足相應用。",
    "T36n1736_010:0076a02": "二相即用。三相在用。四相入用。五相作用。六",
    "T36n1736_010:0076a03": "純雜用。七隱顯用。八主伴用。九微細用。十因",
    "T36n1736_010:0076a04": "陀羅網用。其德相門中。無業用門中四五",
    "T36n1736_010:0076a05": "二門。業用門中無德相六七二門。彼師",
    "T36n1736_010:0076a06": "意云。業用是應機施設故。有相入相作。以",
    "T36n1736_010:0076a07": "本不入今見入故。本來眾生非佛。今生",
    "T36n1736_010:0076a08": "佛相作故。故是業用。德相不爾。故無相作",
    "T36n1736_010:0076a09": "相入。其德相本具故。有同體即一切法德。",
    "T36n1736_010:0076a10": "及具足無盡德。業用不爾。故無此二。此四",
    "T36n1736_010:0076a11": "互出故各有十。歷門備舉。便成二十。今明",
    "T36n1736_010:0076a12": "德相業用雖異。不妨同一十玄。無不該",
    "T36n1736_010:0076a13": "攝。德相。亦有相入相作故。故彼相在。即",
    "T36n1736_010:0076a14": "相入也。彼相作者。乃相即也。名異義同今",
    "T36n1736_010:0076a15": "見出入。即業用門。常相涉入如鏡互照。即",
    "T36n1736_010:0076a16": "德相門。以眾生為佛。生即佛也。以佛作眾",
    "T36n1736_010:0076a17": "生。佛即生也。故知相作即是相即。若約對",
    "T36n1736_010:0076a18": "機而作。名業用門。本來相即。是名德相",
    "T36n1736_010:0076a19": "門。依此而分。非無小異。統其體事。更無",
    "T36n1736_010:0076a20": "別也。是知相即相作。二名雖異。而無兩門。",
    "T36n1736_010:0076a21": "入在小殊始終一致。又德相不能入作。真如",
    "T36n1736_010:0076a22": "則闕此德。不應有普攝諸法之德。及遍一",
    "T36n1736_010:0076a23": "切法德亦應無有能安立德及能持世間。",
    "T36n1736_010:0076a24": "成就一切諸佛菩薩之德。故常作入於理無",
    "T36n1736_010:0076a25": "違。如有頌言。諸佛猶如淨明鏡。我身一",
    "T36n1736_010:0076a26": "似摩尼珠。諸佛常來入我體。我身遍入諸",
    "T36n1736_010:0076a27": "佛軀。即常入也。又真如隨緣成一切法。何無",
    "T36n1736_010:0076a28": "作耶。若隨情見作入。則但有業用義也。其",
    "T36n1736_010:0076a29": "同體成即德乃是。此中託事顯法生解門。但",
    "T36n1736_010:0076b01": "名異耳。故彼自釋云。一一即是一切諸法也。",
    "T36n1736_010:0076b02": "故與下釋託事義同。其具足無盡德。即帝",
    "T36n1736_010:0076b03": "網門。亦微細門攝。並如下會。又彼不存廣",
    "T36n1736_010:0076b04": "狹而存純雜。亦如下會。而彼無十世隔法",
    "T36n1736_010:0076b05": "異成門。彼以時為所依體事故。故彼體事。",
    "T36n1736_010:0076b06": "亦有十種。謂色心時處身方教義行位。則攝",
    "T36n1736_010:0076b07": "法無遺。斯亦有理。今明時無別體故。不",
    "T36n1736_010:0076b08": "為所依。但依法立故入玄門耳。亦如下",
    "T36n1736_010:0076b09": "會。[0076b09] 疏。今且於前十中下。第二指事別明。分",
    "T36n1736_010:0076b10": "二。先總辯所依。即於前彰無礙中一事法。",
    "T36n1736_010:0076b11": "後如下文中。一蓮華葉下。別顯十門。即為",
    "T36n1736_010:0076b12": "十別。初即同時具足相應門。以近初列故",
    "T36n1736_010:0076b13": "不標次。文中先正明。後引證。前中又二。初",
    "T36n1736_010:0076b14": "明當門中具。後明具餘九門。疏。則具教等",
    "T36n1736_010:0076b15": "十對。同時相應具足圓滿者。初當門中具也。",
    "T36n1736_010:0076b16": "此中正意。則明具前教義。理事境智行位因",
    "T36n1736_010:0076b17": "果等十對之法。前十對法無法不包故。此頓",
    "T36n1736_010:0076b18": "具則無所不具。所以具者。廣有十因。略",
    "T36n1736_010:0076b19": "而言之。法界融故。然古德就一華之上義",
    "T36n1736_010:0076b20": "有此十。探玄記云。此一蓮華。表令生解為",
    "T36n1736_010:0076b21": "能詮教。則是所詮乃名為義。如下勝音菩",
    "T36n1736_010:0076b22": "薩蓮華處說。二華相為事。華體為理。三華",
    "T36n1736_010:0076b23": "是所觀。亦即是能觀。以此經中可以內行",
    "T36n1736_010:0076b24": "為外事故。四行事之華。結成位故。如淨",
    "T36n1736_010:0076b25": "行品。五因事之華。攬成果故。六華臺所依亦",
    "T36n1736_010:0076b26": "入正故。如國土身等。七華體同真。用應機",
    "T36n1736_010:0076b27": "故。八全攬為人。恒是法故。九逆同五熱。順",
    "T36n1736_010:0076b28": "同十度故。十應赴群機。亦能感故。如一",
    "T36n1736_010:0076b29": "華事既爾。餘一切事準以知之。如事法既",
    "T36n1736_010:0076c01": "爾。餘教義等一切皆然。準思可見。如具自",
    "T36n1736_010:0076c02": "十對既爾。彼一華葉具十門亦。然。釋曰若",
    "T36n1736_010:0076c03": "依古德。此義則一事華上。已有此十義。前",
    "T36n1736_010:0076c04": "十對上。復各有十。令一事華頓具十十。亦",
    "T36n1736_010:0076c05": "有斯理。今此疏意。但令頓具前十。已無不",
    "T36n1736_010:0076c06": "收耳。[0076c06] 疏。亦具後之九門及彼門中所具教等。",
    "T36n1736_010:0076c07": "以是總故者。此第二明具餘九門。亦釋成總",
    "T36n1736_010:0076c08": "義。若唯具當門。不成總故。而言所具教等",
    "T36n1736_010:0076c09": "者。下九門各有教義理事境智等故。今能具",
    "T36n1736_010:0076c10": "門既全在初門。門門所具。居然在此。然九門",
    "T36n1736_010:0076c11": "具教等雖同。於義各別。謂如廣狹門。則",
    "T36n1736_010:0076c12": "十皆廣狹。謂教廣狹。義廣狹。理廣狹。事廣狹",
    "T36n1736_010:0076c13": "等。若相入門。則十皆相入。下七例然。[0076c13] 疏。故",
    "T36n1736_010:0076c14": "下文云下。第二引證。於中有二。先引妙嚴",
    "T36n1736_010:0076c15": "品。即普智眼廣果天王偈。彼偈下半云。如是",
    "T36n1736_010:0076c16": "法性佛所說。智眼能明此方便。此明一門中",
    "T36n1736_010:0076c17": "具無盡法。則無不具足也。後引華藏偈",
    "T36n1736_010:0076c18": "下半云。寶光現佛如雲集。此是如來剎自",
    "T36n1736_010:0076c19": "在。今但引於塵含法界。便是總義以教義",
    "T36n1736_010:0076c20": "理事境智。及廣狹相入等即法界故。問但",
    "T36n1736_010:0076c21": "言法界。寧知非是理法界耶。答曰。以下半",
    "T36n1736_010:0076c22": "云寶光現佛如雲集。此是如來剎自在。明知",
    "T36n1736_010:0076c23": "是含事法界耳。疏。一塵尚具況一葉者。",
    "T36n1736_010:0076c24": "舉細況&#x9E81;。釋成玄妙耳。又妙嚴品。喻佛",
    "T36n1736_010:0076c25": "身云。譬如虛空具含眾像。此舉佛身具足",
    "T36n1736_010:0076c26": "諸法也。人晉經性起品云。三世一切劫佛",
    "T36n1736_010:0076c27": "剎及諸法。諸根心心所。一切虛妄法。於一",
    "T36n1736_010:0076c28": "佛身中。此法皆悉現。是故說菩提無量無",
    "T36n1736_010:0076c29": "有邊。亦約佛身心具也。又普賢三昧品云。",
    "T36n1736_010:0077a01": "能令一切國土所有微塵。悉能容受無邊",
    "T36n1736_010:0077a02": "法界。據能令之言。但以業用。總由德相。",
    "T36n1736_010:0077a03": "本自具足。即是德相。令物見之。即為業用。",
    "T36n1736_010:0077a04": "下業用準之。第十行云。此菩薩於其身中。",
    "T36n1736_010:0077a05": "現一切剎。一切眾生。一切諸佛。八十云。善",
    "T36n1736_010:0077a06": "財見普賢一一身分。一一毛孔。皆有十方",
    "T36n1736_010:0077a07": "一切世界。三千界中地水等輪。諸山河海",
    "T36n1736_010:0077a08": "人天宮殿。種種時劫。諸佛菩薩。如見現",
    "T36n1736_010:0077a09": "在世界。如是前際後際。一切世界中悉亦",
    "T36n1736_010:0077a10": "明見。乃至十方剎塵中。現三世一切境界。一",
    "T36n1736_010:0077a11": "切佛剎。一切眾生。一切佛出興一切菩薩。及",
    "T36n1736_010:0077a12": "聞佛菩薩眾會言音。斯並同時具足相應門",
    "T36n1736_010:0077a13": "也。[0077a13] 疏。二即彼華葉普周法界而不壞本位下。",
    "T36n1736_010:0077a14": "二廣狹自在無礙門。於中二。先正明廣狹。",
    "T36n1736_010:0077a15": "後會通純雜。前中有三。初正明。次引證。後",
    "T36n1736_010:0077a16": "句數。今初。上二句出廣狹相。言以分即無",
    "T36n1736_010:0077a17": "分無分即分者。出其所以。由華是事分限",
    "T36n1736_010:0077a18": "歷然。而即同真性。故無分限。便廣無際。以",
    "T36n1736_010:0077a19": "事如理故。無分即分者。明廣即狹。以不壞",
    "T36n1736_010:0077a20": "相故。[0077a20] 疏。十定品下。二引證。即第十無礙輪",
    "T36n1736_010:0077a21": "三昧之文。當四十三。有一蓮華盡十方際。即",
    "T36n1736_010:0077a22": "是經文。然其猶略。具云佛子。菩薩摩訶薩",
    "T36n1736_010:0077a23": "有一蓮華。其華廣大盡十方際。以不可說",
    "T36n1736_010:0077a24": "葉不可說寶不可說香。而為莊嚴等。次云",
    "T36n1736_010:0077a25": "而不妨外有可見者。乃是義引。彼經具云。",
    "T36n1736_010:0077a26": "眾生見者無不禮敬。故知亦有外相可見",
    "T36n1736_010:0077a27": "也。七十七經。善財歎樓閣云。不動本處",
    "T36n1736_010:0077a28": "而能普詣一切佛剎者之所住處。七十六",
    "T36n1736_010:0077a29": "經。摩耶夫人云。又善男子。彼妙光明入我",
    "T36n1736_010:0077b01": "身時。我身形量雖不踰本。然其實已超",
    "T36n1736_010:0077b02": "過世間。所以者何。我身爾時量同虛空。",
    "T36n1736_010:0077b03": "悉能容受十方菩薩受生莊嚴諸宮殿故。如",
    "T36n1736_010:0077b04": "是等文。皆廣狹自在也。[0077b04] 疏。是故或唯廣下。",
    "T36n1736_010:0077b05": "三句數分別。初事如理故廣。二不壞本相",
    "T36n1736_010:0077b06": "故狹。三此二同時。故有即廣即狹。四同時",
    "T36n1736_010:0077b07": "互奪。故有俱泯。五具前四一時照了。故云",
    "T36n1736_010:0077b08": "解境行起解絕。故有第六。總絕前五。誰復",
    "T36n1736_010:0077b09": "以廣狹存泯當其方寸。[0077b09] 疏。然此廣狹亦名",
    "T36n1736_010:0077b10": "純雜下。二會純雜門。以古十玄有此名",
    "T36n1736_010:0077b11": "故。賢首意云。萬行純雜。有通事理無礙。及",
    "T36n1736_010:0077b12": "單約事說故廢之耳。謂同一法界故純。不",
    "T36n1736_010:0077b13": "壞事相故雜。此即事理無礙也。一行長行故",
    "T36n1736_010:0077b14": "純。不妨餘行故雜。此但約事也。故昔廢之",
    "T36n1736_010:0077b15": "而立廣狹。今欲會取即事同理而遍故純。",
    "T36n1736_010:0077b16": "不壞一多故雜。則亦有事事無礙義耳。如",
    "T36n1736_010:0077b17": "以入門取之。則一切皆入故純。入中有多",
    "T36n1736_010:0077b18": "法門。故名為雜。如妙嚴品說。諸眾海各各",
    "T36n1736_010:0077b19": "唯得一解脫門純也。普賢菩薩得不思議解",
    "T36n1736_010:0077b20": "脫門雜也。六十五經慈行童女云。我於三",
    "T36n1736_010:0077b21": "十六恒河沙佛所。修得此法。彼諸如來各",
    "T36n1736_010:0077b22": "以異門。令我入是般若波羅蜜普莊嚴門。",
    "T36n1736_010:0077b23": "即純雜無礙也。又善財童子所求諸善知識",
    "T36n1736_010:0077b24": "各言。我唯知此一法門故。又云多劫唯",
    "T36n1736_010:0077b25": "修此一門者。即純門也。諸善知識皆推進",
    "T36n1736_010:0077b26": "云。如諸菩薩種種知見。種種修行。種種證",
    "T36n1736_010:0077b27": "得者。此雜門也。自言知一推他有多。自他",
    "T36n1736_010:0077b28": "雖異然屬一義。此亦純雜無礙門也。又善",
    "T36n1736_010:0077b29": "財普獲諸善知識解行德證。亦雜門也。然上",
    "T36n1736_010:0077c01": "所引數處經文。多皆約行。一行多行為純",
    "T36n1736_010:0077c02": "雜故並通。及單約事明。然通德相。若準",
    "T36n1736_010:0077c03": "無著無縛解脫迴向云。以無著無縛解脫",
    "T36n1736_010:0077c04": "心。於一門中示現。經不可說不可說劫無",
    "T36n1736_010:0077c05": "有窮盡。令一切眾生皆得悟入。以無著無",
    "T36n1736_010:0077c06": "縛解脫心。成就普賢自在力。於種種門",
    "T36n1736_010:0077c07": "示現。經不可說不可說劫無有窮盡。令一",
    "T36n1736_010:0077c08": "切眾生皆得悟入。其身普現一切佛前者。",
    "T36n1736_010:0077c09": "即約用純雜也。[0077c09] 疏。萬行例然者。即約行說",
    "T36n1736_010:0077c10": "純雜。通於事理事事無礙。及單約事行也。",
    "T36n1736_010:0077c11": "約事事無礙者。如一施行一切皆施名純。",
    "T36n1736_010:0077c12": "施中具於諸行名雜。第三一多相容不同",
    "T36n1736_010:0077c13": "門。於中有三。初正明。次引證。後重料揀。",
    "T36n1736_010:0077c14": "初中有二。先正釋。即如理之遍。如理之包。",
    "T36n1736_010:0077c15": "後舒攝同時下。句數料揀。例上廣狹。故云",
    "T36n1736_010:0077c16": "思之。若具作者。一或唯入。以一入一切故。",
    "T36n1736_010:0077c17": "二或唯攝。以一攝一切故。三即入即攝。同",
    "T36n1736_010:0077c18": "時無礙故。四非入非攝。以入即攝故非入。",
    "T36n1736_010:0077c19": "攝即入故非攝。五或具前四。以是解境故。",
    "T36n1736_010:0077c20": "六或絕前五。以是行境行起解絕故。疏下",
    "T36n1736_010:0077c21": "云。以一佛土滿十方。十方入一亦無餘者。引",
    "T36n1736_010:0077c22": "證。即德相之文其下半云。世界本相亦不",
    "T36n1736_010:0077c23": "壞。無比功德故能爾。上即晉經依賢首引。",
    "T36n1736_010:0077c24": "即當華藏偈云。以一剎種入一切。一切入",
    "T36n1736_010:0077c25": "一亦無餘。體相如本無差別。無等無量悉",
    "T36n1736_010:0077c26": "周遍。第八迴向云。此菩薩於一毛孔中。普能",
    "T36n1736_010:0077c27": "容納一切國土。第九迴向云。於一身中悉",
    "T36n1736_010:0077c28": "能包納。盡法界不可說不可說身。而眾生界",
    "T36n1736_010:0077c29": "無增無減。如一身乃至遍法界一切身。",
    "T36n1736_010:0078a01": "悉亦如是。十定品第二定云。三千大千世界",
    "T36n1736_010:0078a02": "微塵數三千大千世界。悉入是菩薩身。是菩",
    "T36n1736_010:0078a03": "薩身亦入是諸世界。第七定云。菩薩自見其",
    "T36n1736_010:0078a04": "身往彼眾會。亦見自身普入諸地。普賢",
    "T36n1736_010:0078a05": "行品。有十種普入。謂一切世界入一毛道。一",
    "T36n1736_010:0078a06": "毛道入一切世界等。上來經文。並通德相",
    "T36n1736_010:0078a07": "業用。離世間品十種無礙用中。亦說。眾生一",
    "T36n1736_010:0078a08": "多相入。六十經云。上方菩薩以自在力。令",
    "T36n1736_010:0078a09": "一切世界展轉相入。六十一經云。此諸菩薩",
    "T36n1736_010:0078a10": "入一切無諍境界。乃至能令大小相入。以",
    "T36n1736_010:0078a11": "一切方普入一方等。十行品云。能於一一",
    "T36n1736_010:0078a12": "三昧中。普入無數諸三昧。無量無邊諸國土。",
    "T36n1736_010:0078a13": "悉令共入一微塵。如是等文。多約業用。",
    "T36n1736_010:0078a14": "明相入義。或通德用。或各局一。可以意得。",
    "T36n1736_010:0078a15": "[0078a15] 疏。若一與一切對辯下。三重料揀。謂上來",
    "T36n1736_010:0078a16": "約一華葉望餘。但有一入一攝。多入多攝",
    "T36n1736_010:0078a17": "之義。故今更對餘一多等。皆有攝入。於中",
    "T36n1736_010:0078a18": "有二。先明相入。後辯相攝。初中言一入",
    "T36n1736_010:0078a19": "一切者。如前初句。第二一切入一者。即以",
    "T36n1736_010:0078a20": "多法來入此一華。第三一入一者。即以一",
    "T36n1736_010:0078a21": "華隨對一法。如一華葉入一佛身。第四一",
    "T36n1736_010:0078a22": "切入一切者。獨用一華此句不成。即將多",
    "T36n1736_010:0078a23": "華及諸佛諸菩薩等。別入餘華諸佛等也。",
    "T36n1736_010:0078a24": "[0078a24] 疏。互攝亦然者。後例辯相攝也。上之四句。",
    "T36n1736_010:0078a25": "但明入義。今攝亦四。第一句一攝一切者。謂",
    "T36n1736_010:0078a26": "以一華普攝一切諸法。第二句一切攝一",
    "T36n1736_010:0078a27": "者。謂以餘一切華。攝此一華等。第三句一",
    "T36n1736_010:0078a28": "攝一者。即以一華但攝一佛等。第四句一",
    "T36n1736_010:0078a29": "切攝一切者。即以多華多佛等。攝餘多華多",
    "T36n1736_010:0078b01": "佛等也。此二種四句相隱。故疏說之。隨一",
    "T36n1736_010:0078b02": "四句中。復應更有具四絕五。皆以成六",
    "T36n1736_010:0078b03": "句。例前可思。故略不顯。然相入門。刊定記",
    "T36n1736_010:0078b04": "主。德相不立。謂業用則有。德相之中即有",
    "T36n1736_010:0078b05": "相在。此公意謂。相入相在二相別故。今明入",
    "T36n1736_010:0078b06": "即在義。如一鏡影在多鏡中。豈非入耶。若",
    "T36n1736_010:0078b07": "常相入。即屬德相。今見相入。即是業用。曾",
    "T36n1736_010:0078b08": "何大殊。◎"
}