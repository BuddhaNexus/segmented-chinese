{
    "T49n2035_046:0417b03": "佛祖統紀卷第四十六",
    "T49n2035_046:0417b05": "宋咸淳四明東湖沙門志磐撰",
    "T49n2035_046:0417b06": "法運通塞志第十七之十三",
    "T49n2035_046:0417b07": "哲宗(神宗第六子。母欽成皇后朱氏。十二月七日為龍興節)(陵名永泰)",
    "T49n2035_046:0417b08": "[0417b08] 元祐元年。高麗王子祐世僧統義天來朝。",
    "T49n2035_046:0417b09": "&#x52C5;禮部蘇軾館伴。有司共張甚設(共張作供帳讀見漢書疏",
    "T49n2035_046:0417b10": "廣傳)義天四上表乞傳華嚴教。乃&#x52C5;主客楊",
    "T49n2035_046:0417b11": "傑送至錢唐。受法於慧因淨源法師。復往",
    "T49n2035_046:0417b12": "天竺謁慈辯諫法師傳天台教。見靈芝照",
    "T49n2035_046:0417b13": "律師請戒法及資持記。至金山謁佛印元",
    "T49n2035_046:0417b14": "禪師。坐納其禮。楊傑驚問其故。元師曰。義",
    "T49n2035_046:0417b15": "天異域僧耳。若屈道徇俗。何以示華夏師",
    "T49n2035_046:0417b16": "法。朝廷聞之。以師為知大體。義天既還國。",
    "T49n2035_046:0417b17": "乃建剎傳教。奉慈辯為始祖。復寄金書華",
    "T49n2035_046:0417b18": "嚴經新舊三譯於慧因。建閣以藏(今俗稱高麗寺)。",
    "T49n2035_046:0417b19": "[0417b19] 二年七月。張商英遊五臺。中夜於祕魔巖",
    "T49n2035_046:0417b20": "見文殊大士身在金色光中。九月自太原",
    "T49n2035_046:0417b21": "出案壽陽。至方山昭化院。即李長者造論之",
    "T49n2035_046:0417b22": "所。於破屋下得華嚴決疑論。疾讀之疑情",
    "T49n2035_046:0417b23": "頓釋。即移縣為長者立像。有圓光白色見",
    "T49n2035_046:0417b24": "於山南。於是父老并請新其院。商英乃為",
    "T49n2035_046:0417b25": "之記。",
    "T49n2035_046:0417b26": "[0417b26] 三年。&#x52C5;內侍齎黃金往東林。粧飾神運五",
    "T49n2035_046:0417b27": "殿佛像○主客楊傑詣雙林禮大士輪藏。",
    "T49n2035_046:0417b28": "瞻仰之次輪忽自轉。大眾歎異。傑為贊以記",
    "T49n2035_046:0417b29": "其事。傑嘗以淨土之道為自信。繪丈六阿",
    "T49n2035_046:0417c01": "彌陀佛隨身觀念。壽終之時感佛來迎。端坐",
    "T49n2035_046:0417c02": "而化。",
    "T49n2035_046:0417c03": "[0417c03] 四年。翰林學士蘇軾知杭州。道過金山謁",
    "T49n2035_046:0417c04": "佛印禪師。值師集眾入室。軾竟造之。師曰。",
    "T49n2035_046:0417c05": "此無坐處。內翰何來。軾曰。暫借和上四大",
    "T49n2035_046:0417c06": "作禪床。師曰。有一轉語。若答得當如所請。",
    "T49n2035_046:0417c07": "若擬議即留所繫玉帶。軾許之。置玉帶几",
    "T49n2035_046:0417c08": "上。師曰。山僧四大本空。五蘊非有。內翰欲",
    "T49n2035_046:0417c09": "於何處坐。軾果擬議。師急呼侍者曰。收取",
    "T49n2035_046:0417c10": "玉帶永鎮山門。遂取納裙為報(師有偈公和韻云。病骨",
    "T49n2035_046:0417c11": "真堪玉帶圍。鈍根仍落箭鋒机。欲教乞食歌姬院。故與雲山舊納衣)子迨四歲不",
    "T49n2035_046:0417c12": "能行。及來杭請辯才法師為落髮。摩",
    "T49n2035_046:0417c13": "頂。數日即善步。軾賦詩為謝。有師來為摩",
    "T49n2035_046:0417c14": "頂起步趁奔鹿之句。",
    "T49n2035_046:0417c15": "[0417c15] 五年。神智昇法師(慈雲下)來居越之興福。時清",
    "T49n2035_046:0417c16": "獻趙公抃為帥。適亢旱大疫。久禱不應。",
    "T49n2035_046:0417c17": "遂請師迎大士入府治。懇禱一夕雨如&#x9714;",
    "T49n2035_046:0417c18": "疫病亦息。抃奏於朝。賜所居曰圓通。錫",
    "T49n2035_046:0417c19": "師號曰神智。初是吳越王錢鏐鎮越患目",
    "T49n2035_046:0417c20": "眚。夢素衣仙人言。來自永嘉。明旦有永嘉",
    "T49n2035_046:0417c21": "僧投牒。以大士像獻言。得之海潮。示夢",
    "T49n2035_046:0417c22": "欲歸越城。武肅即具威儀迎之。一見像即",
    "T49n2035_046:0417c23": "目明。乃創菴曰興福。以奉之。",
    "T49n2035_046:0417c24": "[0417c24] 七年。&#x9834;川守臣蘇軾言。佛陀波利塔院祈禱",
    "T49n2035_046:0417c25": "屢驗。乞降&#x52C5;額。詔賜光梵之院。波利在唐",
    "T49n2035_046:0417c26": "儀鳳初。復回西竺。取尊勝&#x546A;經再來譯傳。",
    "T49n2035_046:0417c27": "後至&#x9834;而亡。里人漆其身造塔。以嚴事之",
    "T49n2035_046:0417c28": "(前志言。波利持梵本入五台不復出)○軾弟轍謫高安(瑞州)時洞山",
    "T49n2035_046:0417c29": "雲菴與聰禪師一夕同夢。與子由出城迓",
    "T49n2035_046:0418a01": "五祖戒禪師。已而子贍至。三人出城候之",
    "T49n2035_046:0418a02": "語所夢。軾曰。八九歲時時夢身是僧往來",
    "T49n2035_046:0418a03": "陝右。又先妣孕時夢眇目僧求託宿。雲菴驚",
    "T49n2035_046:0418a04": "曰。戒公陝右人。一目眇。逆數其終已五十",
    "T49n2035_046:0418a05": "年。而子瞻時四十九。自是常稱戒和上○",
    "T49n2035_046:0418a06": "四明延慶中立法師。令門人介然(鄞福泉延壽受業)創",
    "T49n2035_046:0418a07": "十六觀堂。以延專修淨業之士。延平陳瓘為",
    "T49n2035_046:0418a08": "之記(瓘字瑩中。與晁說之同稟教於立法師)。",
    "T49n2035_046:0418a09": "[0418a09] 八年。知定州蘇軾。繪水陸法像作贊十六",
    "T49n2035_046:0418a10": "篇。世謂辭理俱妙(今人多稱眉山水陸者由於此)。",
    "T49n2035_046:0418a11": "[0418a11] 紹聖二年。蘇軾謫惠州。韶陽南華寺重辯。請",
    "T49n2035_046:0418a12": "軾書柳宗元六祖碑。復題其後曰。釋迦以",
    "T49n2035_046:0418a13": "文設教。其譯於中國必托於儒之能言",
    "T49n2035_046:0418a14": "者。然後傳遠。故大乘諸經至楞嚴則委曲精",
    "T49n2035_046:0418a15": "盡勝妙獨出。以房融筆授故也。柳子厚南",
    "T49n2035_046:0418a16": "遷。始究佛法。作曹溪南岳諸碑。妙絕古",
    "T49n2035_046:0418a17": "今。而南華今無石刻。重辯師謂。自唐以來",
    "T49n2035_046:0418a18": "頌述祖師者多矣。未有通亮如子厚者。",
    "T49n2035_046:0418a19": "蓋推本其言與孟氏合。其可不使學者日",
    "T49n2035_046:0418a20": "見而常誦之○子瞻在惠州被命遷謫儋",
    "T49n2035_046:0418a21": "耳(海外儋州)惠守方子容來吊曰。吾妻沈氏事僧",
    "T49n2035_046:0418a22": "伽謹甚。一夕夢來別。問何往。曰當與蘇子",
    "T49n2035_046:0418a23": "瞻同行。後七十二日有命。今適其日。豈非",
    "T49n2035_046:0418a24": "事已前定。南行之日&#x643A;阿彌陀佛一軸。人問",
    "T49n2035_046:0418a25": "其故。答曰。此軾往生西方公據也。及在儋。",
    "T49n2035_046:0418a26": "得蜀人張氏畫十八阿羅漢。遂為之贊。復",
    "T49n2035_046:0418a27": "題其後曰。佛滅度後閻浮提眾生剛狠自用",
    "T49n2035_046:0418a28": "莫肯信入。故諸聖賢皆隱不現。獨以設像",
    "T49n2035_046:0418a29": "遺言提引未悟。而峨眉五臺廬山天台。猶",
    "T49n2035_046:0418b01": "出光景變異使人了然見之。軾家藏十八",
    "T49n2035_046:0418b02": "羅漢像。每設茶供則化為白乳。或凝為花",
    "T49n2035_046:0418b03": "桃李芍藥僅可指名。或云。羅漢慈悲深重",
    "T49n2035_046:0418b04": "急於接物。故多見神變。倘其然乎。今以授",
    "T49n2035_046:0418b05": "子由。使以時修敬。",
    "T49n2035_046:0418b06": "[0418b06] 三年。袁州仰山有舍利石塔自然出現。高二",
    "T49n2035_046:0418b07": "十丈○黃庭堅謫居黔南。制酒絕慾。讀大",
    "T49n2035_046:0418b08": "藏經凡三年。常曰。利衰毀譽稱譏苦樂。此之",
    "T49n2035_046:0418b09": "八風於四儀中未嘗相離。雖古之元聖大",
    "T49n2035_046:0418b10": "智。有立於八風之外乎。非學道不知也",
    "T49n2035_046:0418b11": "(大般若經云。菩薩所行於利於衰於毀於譽於稱於[言*几]於苦於樂。平等不變)○法雲秀禪",
    "T49n2035_046:0418b12": "師謂魯直曰。君作&#x8276;歌蕩人婬心。使逾",
    "T49n2035_046:0418b13": "禮越禁。其罪非止墮惡道而已。魯直自此",
    "T49n2035_046:0418b14": "不復作。李伯時善畫馬。師戒之曰。為士",
    "T49n2035_046:0418b15": "夫以畫行已可恥。況又作馬。伯時曰。無乃",
    "T49n2035_046:0418b16": "墮惡道乎。師曰。君思其神駿念之不忘。",
    "T49n2035_046:0418b17": "異日必入馬腹。伯時愕然。乃多畫觀音以",
    "T49n2035_046:0418b18": "洗其過。",
    "T49n2035_046:0418b19": "[0418b19] 四年。四明大梅山法英禪師等十八人列狀",
    "T49n2035_046:0418b20": "於郡稱。杭州僧元照至郡分淨土集云是",
    "T49n2035_046:0418b21": "唐慈愍三藏作。雖以勸修淨業為名。意實",
    "T49n2035_046:0418b22": "毀謗禪宗指為異見著空之人。英等今檢",
    "T49n2035_046:0418b23": "藏經即無此文。遂作解謗一通以詰之。乞",
    "T49n2035_046:0418b24": "取問元照窮覈真偽。照無以為答。乃稱古",
    "T49n2035_046:0418b25": "藏有本。州司知其理窮。而敬其持律。但令",
    "T49n2035_046:0418b26": "收毀元本以和解之(解謗書刻板在梅山。說義立理最為雅正)。",
    "T49n2035_046:0418b27": "[0418b27] 述曰。大智以英才偉器受弘律之任。資",
    "T49n2035_046:0418b28": "持之記與會正並行。而獨盛於今時。其",
    "T49n2035_046:0418b29": "為名世有足重者。及觀其偏贊淨土。述",
    "T49n2035_046:0418c01": "新疏以反智者。假慈愍集以畔六祖。何",
    "T49n2035_046:0418c02": "為其若是也耶。大氐此師檢身之學為有",
    "T49n2035_046:0418c03": "餘。而明心之道未盡善也。慈愍集已毀。",
    "T49n2035_046:0418c04": "律家猶存新疏。識者必能別之。",
    "T49n2035_046:0418c05": "[0418c05] 五年二月。錢唐律師元照於四明開元寺建",
    "T49n2035_046:0418c06": "戒壇。準律如法為東南受戒之勝。",
    "T49n2035_046:0418c07": "[0418c07] 元符元年。袁州木平山有舍利石塔自然出",
    "T49n2035_046:0418c08": "現。夜放五色虹光。有丈六佛在月輪中。觀",
    "T49n2035_046:0418c09": "音羅漢列侍左右。",
    "T49n2035_046:0418c10": "[0418c10] 二年。袁州東山石崖有羅漢尊像出見。○夏",
    "T49n2035_046:0418c11": "四月不雨。袁州守臣王古往禱於木平山",
    "T49n2035_046:0418c12": "聖塔。巖中放光。見白衣大士身金瓔珞獲",
    "T49n2035_046:0418c13": "舍利。五色大如棗。中有臺觀之狀。復往仰",
    "T49n2035_046:0418c14": "山塔所。見泗州大士維摩羅漢列居左右。已",
    "T49n2035_046:0418c15": "而大雨霑足。郡聞於朝。詔賜木平塔曰會",
    "T49n2035_046:0418c16": "慶。仰山塔曰瑞慶。",
    "T49n2035_046:0418c17": "[0418c17] 三年詔治泰陵(哲宗壽陵)登封令(洛陽西京)樓异(四明樓攻愧祖官至",
    "T49n2035_046:0418c18": "尚書)請因餘力修嵩高少林道場。官民同役一",
    "T49n2035_046:0418c19": "朝而具。名曰面壁蘭若。既而林中產芝草十",
    "T49n2035_046:0418c20": "二本。雨甘露於池上。夜有光屬於天。後",
    "T49n2035_046:0418c21": "山陳無已為之記。",
    "T49n2035_046:0418c22": "徽宗(神宗第十子。哲宗異母弟。母欽慈太后陳氏。永祐陵)",
    "T49n2035_046:0418c23": "[0418c23] 建中靖國元年。法雲寺佛國禪師惟白。撰",
    "T49n2035_046:0418c24": "續燈錄三十卷進上。賜御製序○七月東坡",
    "T49n2035_046:0418c25": "蘇軾卒於毘陵。時錢濟明侍旁曰。公平生",
    "T49n2035_046:0418c26": "學佛。此日如何。軾曰。此語亦不受。遂化。",
    "T49n2035_046:0418c27": "[0418c27] 崇寧元年。赦書節文。應天下名德僧道。為眾",
    "T49n2035_046:0418c28": "師法未有諡號者。仰所屬勘會以聞。",
    "T49n2035_046:0418c29": "[0418c29] 二年。賜終南山唐澄照律師道宣諡法慧大",
    "T49n2035_046:0419a01": "師。天竺山慈雲大師遵式諡法寶大師。南屏",
    "T49n2035_046:0419a02": "梵臻諡實相大師。孤山智圓諡法海大師。",
    "T49n2035_046:0419a03": "[0419a03] 三年。&#x52C5;迎相國寺三朝御讚釋迦佛牙。入內",
    "T49n2035_046:0419a04": "供養。隔水晶匣舍利出如雨點。因製讚曰。",
    "T49n2035_046:0419a05": "大聖釋迦文。虛空等一塵。有求皆赴感。無",
    "T49n2035_046:0419a06": "剎不分身。玉瑩千輪在。金剛百鍊新。我今",
    "T49n2035_046:0419a07": "恭敬禮。普願濟群倫○詔諡白馬寺摩騰三",
    "T49n2035_046:0419a08": "藏啟道圓通法師。竺法蘭開教總持法師。雙",
    "T49n2035_046:0419a09": "林傅大士等空紹覺大士。方山李長者顯教",
    "T49n2035_046:0419a10": "妙嚴長者○楊州奏。泗州大聖屢見於普",
    "T49n2035_046:0419a11": "慧塔。",
    "T49n2035_046:0419a12": "[0419a12] 四年。金州奏。清湘有豪光見獲石羅漢。賜",
    "T49n2035_046:0419a13": "名感應。瑞像迎至精舍。大放光明○尚書",
    "T49n2035_046:0419a14": "王古因閱大藏撰法寶標目八卷。其法於",
    "T49n2035_046:0419a15": "每經之下錄出因緣事&#x8FF9;所說法門。使覽",
    "T49n2035_046:0419a16": "題便能知旨。沙門梵真為對校。刻其板於",
    "T49n2035_046:0419a17": "永嘉。",
    "T49n2035_046:0419a18": "[0419a18] 五年十月。詔曰。有天下者尊事上帝敢有",
    "T49n2035_046:0419a19": "弗虔。而釋氏之教。乃以天帝置於鬼神之",
    "T49n2035_046:0419a20": "列。瀆神逾分。莫此之甚。有司其除削之。",
    "T49n2035_046:0419a21": "又&#x52C5;水陸道場內設三清等位元豐降詔止",
    "T49n2035_046:0419a22": "絕。務在檢舉施行。舊來僧居多設三教像。",
    "T49n2035_046:0419a23": "遂為院額殿名。釋迦居中。老君居左。孔聖",
    "T49n2035_046:0419a24": "居右。非所以奉天真與儒教之意。可迎",
    "T49n2035_046:0419a25": "其像歸道觀學舍以正其名。洛京沙門永",
    "T49n2035_046:0419a26": "道讀詔泣曰。域中孔老法天制教。故不違",
    "T49n2035_046:0419a27": "天。佛出世法。天人所師。故不違佛。自古",
    "T49n2035_046:0419a28": "明王奉佛以事上帝者。為知此理也。佛法",
    "T49n2035_046:0419a29": "平等。故其垂教雖聖凡俱會。而君臣尊卑之",
    "T49n2035_046:0419b01": "分莫不自殊。祖宗以來奉法已定。一旦除",
    "T49n2035_046:0419b02": "削。吾恐毀法之禍兆於此矣。聞者為之憮",
    "T49n2035_046:0419b03": "然。",
    "T49n2035_046:0419b04": "[0419b04] 大觀元年。詔將作監李遇往啟聖院移釋迦",
    "T49n2035_046:0419b05": "栴檀像置御容殿。輿像已至。而朵殿橫梁",
    "T49n2035_046:0419b06": "低不可度。眾方懼。像忽斂肩俛首。輿竟度",
    "T49n2035_046:0419b07": "無礙。上下為之鼓舞。上&#x751E;聞大后禮像於",
    "T49n2035_046:0419b08": "足下度線。翌旦上幸寺焚香。令小璫持紙",
    "T49n2035_046:0419b09": "度像足。眾失聲曰。過矣。上益嘉歎○&#x52C5;道",
    "T49n2035_046:0419b10": "士位居僧上。○&#x52C5;左街淨因寺道楷。遷主",
    "T49n2035_046:0419b11": "法雲。賜紫衣定照禪師。楷表辭曰。貧道幼",
    "T49n2035_046:0419b12": "別父母。為之誓曰。出家之後期不以利名",
    "T49n2035_046:0419b13": "為求。當一意學道報罔極度生靈答君",
    "T49n2035_046:0419b14": "恩。有渝此心永棄身命。今若竊&#x5190;[冗-几+龍]榮。",
    "T49n2035_046:0419b15": "則上負親心下違本誓。敢辭。上遣開卦尹",
    "T49n2035_046:0419b16": "李孝壽齎&#x52C5;書諭之。楷確執不回。上怒收",
    "T49n2035_046:0419b17": "付獄。有司問。長老有疾法應免罪。楷曰。平",
    "T49n2035_046:0419b18": "生不妄語。豈敢稱疾罔上。遂受罰。著逢",
    "T49n2035_046:0419b19": "掖流淄州。都城道俗莫不流涕(音體眼淚)。",
    "T49n2035_046:0419b20": "[0419b20] 二年正月。上受八寶大赦天下。&#x52C5;淄州道",
    "T49n2035_046:0419b21": "楷自便。師歸隱芙蓉湖之菴居。學者益至。朝",
    "T49n2035_046:0419b22": "廷聞之賜額華嚴○西京寶應寺僧孔清",
    "T49n2035_046:0419b23": "覺。居杭之白雲菴。依倣佛經立四果十地。",
    "T49n2035_046:0419b24": "分大小兩乘造論數篇。傳於流俗。從之者",
    "T49n2035_046:0419b25": "稱白雲和上。名其徒曰。白雲菜。其說專斥",
    "T49n2035_046:0419b26": "禪宗。覺海愚禪師力論其偽。坐流恩州。",
    "T49n2035_046:0419b27": "[0419b27] 鑑曰。白雲之徒幾與白蓮相混。特以無",
    "T49n2035_046:0419b28": "妻子為異耳。人見其晨夕持誦躬耕自",
    "T49n2035_046:0419b29": "活。為似可敬。然察其愚癡誕言妄干正",
    "T49n2035_046:0419c01": "道。則識者所當深嫉而力排之也。",
    "T49n2035_046:0419c02": "[0419c02] 三年。&#x52C5;勳臣戚里應功德墳寺自造屋置",
    "T49n2035_046:0419c03": "田止賜名額蠲免科敷從本家請僧住",
    "T49n2035_046:0419c04": "持。不許指占有額寺院充墳寺功德。許御",
    "T49n2035_046:0419c05": "史臺內侍省彈劾施行。",
    "T49n2035_046:0419c06": "[0419c06] 致和元年。&#x52C5;先聖廟用二十四戟。曾參等",
    "T49n2035_046:0419c07": "所封侯爵犯先聖諱。甚失弟子尊師之禮。",
    "T49n2035_046:0419c08": "別擬封者七人(曾子先封瑕丘伯。司馬牛楚丘。子張宛丘。石處營丘。琴開頓丘。",
    "T49n2035_046:0419c09": "南宮子容龔丘。已上六人在七十弟子數。左丘明瑕丘。穀梁赤龔丘。戴聖楚丘。已上三名在從祀數)。",
    "T49n2035_046:0419c10": "[0419c10] 述曰。世之為儒者。知尊夫子為先聖。而",
    "T49n2035_046:0419c11": "不知避其諱。如唐宋詩人好以先聖名",
    "T49n2035_046:0419c12": "為戲。其不知禮若是。退之詩云。乘槎",
    "T49n2035_046:0419c13": "追聖丘。歐陽詩云。仁義丘與軻。又丘門",
    "T49n2035_046:0419c14": "安敢輒論詩。二儒排佛老尊孔孟。常切",
    "T49n2035_046:0419c15": "切然。而反侮聖人之名。韓歐尚不知禮。",
    "T49n2035_046:0419c16": "餘不足責也。大哉。祐陵之知尊先聖也。",
    "T49n2035_046:0419c17": "謂曾子等封邑犯諱。為失弟子之禮。而",
    "T49n2035_046:0419c18": "別擬其封。後世為儒者有能推此意義",
    "T49n2035_046:0419c19": "達之中朝乞行回避之條。豈不為儒門",
    "T49n2035_046:0419c20": "之有師法。",
    "T49n2035_046:0419c21": "[0419c21] 筠州沙門惠洪(字覺範)坐交宰相張商英節使",
    "T49n2035_046:0419c22": "郭天信流崖州。靈源清禪師聞之歎曰。蘭",
    "T49n2035_046:0419c23": "植中塗。必無經時之翠。桂生幽壑。終抱彌",
    "T49n2035_046:0419c24": "年之丹。古人謂。聰明深察而近於死者。好",
    "T49n2035_046:0419c25": "議人者也。在覺範有之矣。",
    "T49n2035_046:0419c26": "[0419c26] 二年。侍郎邊知白。自京師至臨川。觸暑成",
    "T49n2035_046:0419c27": "病。忽夢白衣天人以水灑之。頂踵清寒。覺",
    "T49n2035_046:0419c28": "而頓爽。於是集古今靈驗。作觀音感應集",
    "T49n2035_046:0419c29": "四卷行於世(刻板上竺)○嘉州奏。風雷折古樹。",
    "T49n2035_046:0420a01": "中有定僧爪髮被體。詔輿至禁中。譯經三",
    "T49n2035_046:0420a02": "藏金總持。令擊金磬以覺之(音教誤也)詢其名。",
    "T49n2035_046:0420a03": "曰我遠法師弟慧持也。因遊峨眉至此。問",
    "T49n2035_046:0420a04": "欲何歸。曰陳留古樹中。詔以禮送之。因圖",
    "T49n2035_046:0420a05": "形製讚云。七百年來老古錐。定中消息許誰",
    "T49n2035_046:0420a06": "知。爭如隻履西歸去。生死何勞木作皮",
    "T49n2035_046:0420a07": "(凡三偈今錄其一出普燈)。",
    "T49n2035_046:0420a08": "[0420a08] 述曰。持師本傳。謂在[郫-卑+((白-日+田)/廾)]縣龍淵順寂。有",
    "T49n2035_046:0420a09": "臨終遺命。今乃云遊峨眉至此。意者聖師",
    "T49n2035_046:0420a10": "神化。不可以生死之&#x8FF9;為之拘也。",
    "T49n2035_046:0420a11": "[0420a11] 三年。譯經三藏明因妙善普濟大師金總持。",
    "T49n2035_046:0420a12": "同譯語仁義。筆受宗正。南遊江浙至秀州",
    "T49n2035_046:0420a13": "車溪。密印寺沙門澄鑑。問三衣右會及旋遶",
    "T49n2035_046:0420a14": "左右。總持答曰。聖教但言以衣覆身。不曾",
    "T49n2035_046:0420a15": "挂於肩上。西天遶旋自北至東耳。",
    "T49n2035_046:0420a16": "[0420a16] 述曰。自昔議右遶(遶圍也作繞者纏也非)如因草菴",
    "T49n2035_046:0420a17": "之立言有二句。自佛之右。自我之右。盡",
    "T49n2035_046:0420a18": "矣。然草菴誤執自我之右。謂右袒(便於執作)右",
    "T49n2035_046:0420a19": "&#x8107;(是吉祥臥。涅槃經頭北足南面西背東)右回詮善(文句記云。左回偏僻以",
    "T49n2035_046:0420a20": "表惡。右回便易以表善。左回如考。右回如老)聖髮右旋(凡人左旋唯佛髮",
    "T49n2035_046:0420a21": "右旋)皆是自我義。遂於涅槃金棺右遶自東",
    "T49n2035_046:0420a22": "而南。謂是譯人之誤。而不知其自誤",
    "T49n2035_046:0420a23": "也。夫自我之右。自用也。自佛之右。遶",
    "T49n2035_046:0420a24": "佛也。今所立義。是遶佛而戀慕也。何關",
    "T49n2035_046:0420a25": "自我之用耶。大經右遶拘尸。正是此義。",
    "T49n2035_046:0420a26": "今人右遶多用自佛。其事已定。尚恐惑於",
    "T49n2035_046:0420a27": "草菴之言。故不得不辯。金總持自北至",
    "T49n2035_046:0420a28": "東。正自佛之右也。若南山東回北轉。自是",
    "T49n2035_046:0420b01": "說戒集眾之義。此自我之右也。毋惑。崖",
    "T49n2035_046:0420b02": "州惠洪得旨自便。",
    "T49n2035_046:0420b03": "[0420b03] 四年。方士言。陳留八關寺佛指。乃海狗指耳。",
    "T49n2035_046:0420b04": "有詔取驗。火焚鐵捶十餘日。色不變。&#x52C5;加",
    "T49n2035_046:0420b05": "禮還之。",
    "T49n2035_046:0420b06": "[0420b06] 六年九月一日。杭州靈芝元照律師趺坐遷",
    "T49n2035_046:0420b07": "化。諡曰大智。毘尼之學親自佛制。文殊已",
    "T49n2035_046:0420b08": "下不措一辭。如世禮樂征伐自天子出。",
    "T49n2035_046:0420b09": "自大法東度律學未明。至唐正觀南山律",
    "T49n2035_046:0420b10": "師。始作戒疏業疏事鈔。以弘四分。流傳四",
    "T49n2035_046:0420b11": "百載。釋義六十家。唯允堪師會正記。獨為盡",
    "T49n2035_046:0420b12": "理。至照律師始約法華開顯。作資持記以",
    "T49n2035_046:0420b13": "明南山之宗。於是會正資持。疏為二派。",
    "T49n2035_046:0420b14": "[0420b14] 七年。初永嘉道士林靈素。挾妖術遊淮泗。",
    "T49n2035_046:0420b15": "乞食於僧寺。是年至楚州。與僧慧世。抗言",
    "T49n2035_046:0420b16": "相歐。辨於官。郡倅石仲喜其口辨脫",
    "T49n2035_046:0420b17": "之。挈入京師。謁太師蔡京以為異人。引見",
    "T49n2035_046:0420b18": "上。即誕言曰。上即天上長生帝君居神霄玉",
    "T49n2035_046:0420b19": "清府。弟曰青華帝君。皆玉帝子也。蔡京即玉",
    "T49n2035_046:0420b20": "清左相仙伯。靈素乃書罰仙吏&#x7987;惠也。上大",
    "T49n2035_046:0420b21": "喜。賜號金門羽客。築通真宮以居之。因自",
    "T49n2035_046:0420b22": "號教主道君皇帝。建寶籙宮設長生青華",
    "T49n2035_046:0420b23": "二帝像。詔改天下天寧觀為神霄玉清宮。",
    "T49n2035_046:0420b24": "靈素既得幸。念楚州之辱。日夜以毀佛為",
    "T49n2035_046:0420b25": "事。引方士劉棟為己助。上益安其說(云云)。",
    "T49n2035_046:0420b26": "初是上嘗夢赴青華帝君召遊神霄宮。覺而",
    "T49n2035_046:0420b27": "異之。&#x52C5;道錄徐知常訪神霄事。或告曰。太",
    "T49n2035_046:0420b28": "一宮道堂林道士。累言神霄。嘗作詩題於",
    "T49n2035_046:0420b29": "壁。知常以聞。召入見。上問曰。朕昔見東華",
    "T49n2035_046:0420c01": "帝君聞改除魔&#x9AE0;之語。何謂也。靈素遂縱言",
    "T49n2035_046:0420c02": "曰。佛教害道久矣。今雖不可滅。宜與改",
    "T49n2035_046:0420c03": "正。以佛剎為宮觀。釋迦為天尊。菩薩為",
    "T49n2035_046:0420c04": "大士。僧為德士。皆留髮頂冠執笏。詔可",
    "T49n2035_046:0420c05": "(耿延禧作林靈素傳)。",
    "T49n2035_046:0420c06": "[0420c06] 趙氏賓退錄云。東坡守楊州。夢行山間。",
    "T49n2035_046:0420c07": "一虎來噬。有道士叱虎去。明旦一道士",
    "T49n2035_046:0420c08": "投謁曰。夜出不至驚否。坡咄曰。鼠子未",
    "T49n2035_046:0420c09": "欲杖汝背。汝謂吾不知汝子夜術耶。",
    "T49n2035_046:0420c10": "道士駭而退。徽宗夢神霄。蓋此類也。",
    "T49n2035_046:0420c11": "[0420c11] 述曰。明皇夢空中楚金二字。為書多寶",
    "T49n2035_046:0420c12": "塔額。肅宗夢僧誦寶勝如來。代宗夢遊",
    "T49n2035_046:0420c13": "山寺。本朝仁宗夢景德寺門龍蟠。神宗夢",
    "T49n2035_046:0420c14": "神僧馳馬空中。此皆佛力法力。諸師慈善",
    "T49n2035_046:0420c15": "根力。自然感化之所致耳。非同神霄子",
    "T49n2035_046:0420c16": "夜妖術之比。恐癡人妄引自證。故不得不",
    "T49n2035_046:0420c17": "區別之。",
    "T49n2035_046:0420c18": "[0420c18] 詔法燈禪師住襄陽。鹿門郡將諷諸山辨",
    "T49n2035_046:0420c19": "金帛。詣京師作千道齋。師曰。童牙事佛且",
    "T49n2035_046:0420c20": "非風狂。豈當用十方檀施千里以媚道士。",
    "T49n2035_046:0420c21": "郡將愧而止。叢林聞而壯之。西蜀寶梵大師",
    "T49n2035_046:0420c22": "昭符。魯直稱之曰。知文知武染衣將相也。",
    "T49n2035_046:0420c23": "其嗣圓明大師敏行。子瞻稱之曰。讀內外",
    "T49n2035_046:0420c24": "教博通其義。以如幻三昧為一方首者也。",
    "T49n2035_046:0420c25": "燈父事圓明。大父事寶梵。有自來矣(石門文字禪)",
    "T49n2035_046:0420c26": "重和元年七月。詔建壽山艮岳。時大旱。靈",
    "T49n2035_046:0420c27": "素禱雨無驗。蔡京始言其姦偽。上不聽。通",
    "T49n2035_046:0420c28": "真宮一靜室常封鑰。京遣人廉之。有黃羅",
    "T49n2035_046:0420c29": "帳朱漆倚卓。京具以奏。隨駕往視之。但粉壁",
    "T49n2035_046:0421a01": "明&#x7A93;而已。京惶恐待罪。",
    "T49n2035_046:0421a02": "[0421a02] 宣和元年正月。詔曰。自先王之澤竭。而胡教",
    "T49n2035_046:0421a03": "始行於中國。雖其言不同。要其歸與道為",
    "T49n2035_046:0421a04": "一教。雖不可廢而猶為中國禮義害。故不",
    "T49n2035_046:0421a05": "可不革。其以佛為大覺金仙。服天尊服。",
    "T49n2035_046:0421a06": "菩薩為大士。僧為德士。尼為女德士。服巾",
    "T49n2035_046:0421a07": "冠執木笏。寺為宮。院為觀。住持為知宮觀",
    "T49n2035_046:0421a08": "事。禁毋得留銅鈸塔像。初釋氏之廢。外廷",
    "T49n2035_046:0421a09": "莫有承向者。開封尹盛章為姦人激以利",
    "T49n2035_046:0421a10": "害。始為之從。乃以上旨諭蔡京。京曰。國家",
    "T49n2035_046:0421a11": "安平日久。英雄無所用。多隱於此徒。一旦",
    "T49n2035_046:0421a12": "毀其居而奪之衣食。是將安所歸乎。必大",
    "T49n2035_046:0421a13": "起怨咨聚而為變。諸君他日盍使誰任其",
    "T49n2035_046:0421a14": "咎。上聞之。怒曰。是輩欲懼我耳。京家人勸",
    "T49n2035_046:0421a15": "之曰。上怒矣。京曰。吾以身當之以報佛。會",
    "T49n2035_046:0421a16": "僧徒將投牒於京求辨論。盛章廉得之。捕",
    "T49n2035_046:0421a17": "其首高僧。日華嚴朋覺二律師。凡七人杖",
    "T49n2035_046:0421a18": "殺之。左街寶覺大師永道上書曰。自古佛法",
    "T49n2035_046:0421a19": "未嘗不與國運同為盛衰。魏太武崔浩滅",
    "T49n2035_046:0421a20": "佛法。未三四年浩竟赤族。文成大興之。周",
    "T49n2035_046:0421a21": "武衛元嵩滅佛法。不五六年元嵩貶死。隋",
    "T49n2035_046:0421a22": "文帝大興之。唐武宗趙歸真李德裕滅佛法。",
    "T49n2035_046:0421a23": "不一年歸真誅德裕竄死。宣宗大興之。我",
    "T49n2035_046:0421a24": "國家太祖太宗列聖相承。譯經試僧大興",
    "T49n2035_046:0421a25": "佛法。成憲具在。雖萬世可守也。陛下何忍。",
    "T49n2035_046:0421a26": "一旦用姦人之言為驚世之舉。陛下不思",
    "T49n2035_046:0421a27": "太武見&#x5F11;於閹人之手乎。周武為鐵獄之",
    "T49n2035_046:0421a28": "囚乎。唐武受奪壽去位之報乎。此皆前監",
    "T49n2035_046:0421a29": "可觀者。陛下何為蹈惡君之禍。而違祖宗",
    "T49n2035_046:0421b01": "之法乎。書奏。上大怒。&#x52C5;流道州。上以京執",
    "T49n2035_046:0421b02": "不肯行。遂罷輔相之議。專決於左右。盛章",
    "T49n2035_046:0421b03": "逼僧錄洪炳。上表奉旨。於是盡改僧為德",
    "T49n2035_046:0421b04": "士。悉從冠服。否則毀之。京數懇列於上前",
    "T49n2035_046:0421b05": "曰。天下佛像非諸僧自為之。皆子為其父。",
    "T49n2035_046:0421b06": "臣為其君。以祈福報恩耳。今大毀之。適足",
    "T49n2035_046:0421b07": "以動人心念。非社&#x799D;之利也。上意為之少",
    "T49n2035_046:0421b08": "回。",
    "T49n2035_046:0421b09": "[0421b09] 述曰。蔡京初見靈素以為異人。引而進",
    "T49n2035_046:0421b10": "之。將結知於上。以固其寵耳。及靈素得",
    "T49n2035_046:0421b11": "君而橫罷佛興道。京始懼物論。亟言其",
    "T49n2035_046:0421b12": "妄無及矣。亦猶京初薦童貫以為能事。",
    "T49n2035_046:0421b13": "及專主北伐不悉稟廟堂。京始大疾",
    "T49n2035_046:0421b14": "之。屢言其過無及矣。大抵蔡京以姦",
    "T49n2035_046:0421b15": "人之資欲引黨助己以專國政。而童貫",
    "T49n2035_046:0421b16": "靈素亦姦人之流。故不能相容。而反相",
    "T49n2035_046:0421b17": "疾。然則蔡京之進二姦不能無罪矣。或",
    "T49n2035_046:0421b18": "謂京能言二姦之罪者知悔舉也。則將",
    "T49n2035_046:0421b19": "應之曰京以二姦專擅不與己協。言其",
    "T49n2035_046:0421b20": "過者疾之之辭。非同中正君子之清議",
    "T49n2035_046:0421b21": "也。",
    "T49n2035_046:0421b22": "[0421b22] 泗州浮圖僧伽像。將加以冠。忽風雨晦冥。",
    "T49n2035_046:0421b23": "裂其冠墮門外。太守聞之大驚。遽詣像",
    "T49n2035_046:0421b24": "前謝曰。僧伽有靈安敢再瀆(獨醒志)○&#x52C5;廢乾",
    "T49n2035_046:0421b25": "明寺為五寺三。監楊戩議廢太平興國寺",
    "T49n2035_046:0421b26": "為邸肆民舍。初折正殿瘞佛像於殿基之",
    "T49n2035_046:0421b27": "下。肢體破裂已而戩病胸腹潰裂而死(夷堅志)",
    "T49n2035_046:0421b28": "○詔天下建神霄宮。州郡憚費。多以巨剎",
    "T49n2035_046:0421b29": "易其額。太平州將折承天寺。一之日董役",
    "T49n2035_046:0421c01": "官兵墜馬死。二之日都匠墜屋死。三之日",
    "T49n2035_046:0421c02": "兵官墮馬折臂。主其議者石儀曹一子十",
    "T49n2035_046:0421c03": "歲為金甲神褫去其衣。納於浴室火龕中。",
    "T49n2035_046:0421c04": "聞神言曰。石某絕嗣。是年子亡。石客死京",
    "T49n2035_046:0421c05": "師○永道至道州。郡守僚屬同時夢佛像荷",
    "T49n2035_046:0421c06": "枷入城。翌日師至。守知其異令善待之。",
    "T49n2035_046:0421c07": "城中軍民多患寒疾。或求救於師。師素受",
    "T49n2035_046:0421c08": "西天真言法。病者飲所&#x546A;水及為摩頂無",
    "T49n2035_046:0421c09": "不愈。求者既多。乃為沼於營內以&#x546A;之○",
    "T49n2035_046:0421c10": "三月京師大水。黿鼉出於院舍。宮廟危甚。詔",
    "T49n2035_046:0421c11": "靈素率道士治水。屢日無驗。役夫數千",
    "T49n2035_046:0421c12": "爭舉挺欲擊殺之。靈素走而免。上聞之不",
    "T49n2035_046:0421c13": "樂。俄而泗州大聖見於大內凝立空中。旁",
    "T49n2035_046:0421c14": "侍慧岸木叉。上焚香拜禱。大聖振錫登城",
    "T49n2035_046:0421c15": "誦密語。頃之一白衣裹巾跪於前。若受",
    "T49n2035_046:0421c16": "戒諭者。萬眾咸&#x89A9;。疑龍神之化人也。既而",
    "T49n2035_046:0421c17": "水退。詔加僧伽大聖六字師號。靈素復勸上",
    "T49n2035_046:0421c18": "削去之。以舍人許翰制辭太褒罷其職",
    "T49n2035_046:0421c19": "○九月臺臣卒僚屬奏。林靈素姦邪小人。",
    "T49n2035_046:0421c20": "妄議遷都改除佛教。罪當誅戮。不報○",
    "T49n2035_046:0421c21": "十月靈素與宦官分黨交諍。又於道上冒",
    "T49n2035_046:0421c22": "太子節。上始惡之。榜於神霄宮曰。&#x7987;惠罪",
    "T49n2035_046:0421c23": "惡不悛。帝命削其仙籍永為下鬼。十一月",
    "T49n2035_046:0421c24": "放靈素歸溫州。賜死於道。囑門人歸葬",
    "T49n2035_046:0421c25": "為數虛&#x51A1;(高宗幸江心。改其故宅為寺。遣人發其&#x51A1;。將加戮焉。以不知其處。遂止)",
    "T49n2035_046:0421c26": "於是內外俱以廢佛教之罪歸之○餘姚",
    "T49n2035_046:0421c27": "法性行持禪師。初受請過上虞。邑令王君請",
    "T49n2035_046:0421c28": "說法要。師登座云。頭戴烏巾身披鶴氅。分",
    "T49n2035_046:0421c29": "明好&#x4E2A;神仙。解弄曹溪伎倆。令與大眾皆",
    "T49n2035_046:0422a01": "擊節長歎。時會中有垂泣不能已者(師號牧菴。",
    "T49n2035_046:0422a02": "得法於象田卿和上。其家為四明盧氏。於志磐為高伯祖。歷位雍熙雲門雪竇護聖。名列祖圖)○石",
    "T49n2035_046:0422a03": "門惠洪禪師寓湘西谷山。取雲門臨濟兩宗。",
    "T49n2035_046:0422a04": "自嘉祐至政和。凡八十一人。為禪林僧寶",
    "T49n2035_046:0422a05": "傳三十卷。自寧通慧之後。傳僧史者唯師",
    "T49n2035_046:0422a06": "而已○昔雲居祐禪師。於宏覺禪師塔東作",
    "T49n2035_046:0422a07": "卵塔曰。凡住持者非生身不壞。火浴無舍",
    "T49n2035_046:0422a08": "利者。皆以骨石填於此。其西作卵塔曰。",
    "T49n2035_046:0422a09": "凡僧眾遷化者藏骨石於此。謂之三塔。白雲",
    "T49n2035_046:0422a10": "端禪師曰。天下叢林之興大智之力也(百丈諡大智)",
    "T49n2035_046:0422a11": "祖堂當設達磨像於中。大智像西向。開山像",
    "T49n2035_046:0422a12": "東向。不當止設開山而略其祖宗也。覺範",
    "T49n2035_046:0422a13": "論之曰。白雲雲居識度高遠斯可為天下",
    "T49n2035_046:0422a14": "法也○八月下詔曰。向緣姦人建議改",
    "T49n2035_046:0422a15": "釋氏之名稱。深為未允。前旨改德士女德",
    "T49n2035_046:0422a16": "士者。依舊稱為僧尼○九月詔大復天下",
    "T49n2035_046:0422a17": "僧尼。道州永道量移近郡(已上雜見國朝會要。本朝通鑑。道法師傳。",
    "T49n2035_046:0422a18": "林靈素傳)。",
    "T49n2035_046:0422a19": "[0422a19] 述曰。佛法厄運。故必有姦人為之亂法。",
    "T49n2035_046:0422a20": "而主上竟受其蔽。及運當泰來故眾人交",
    "T49n2035_046:0422a21": "攻。主上一&#x7AB9;。於是降詔自洗。指靈素為",
    "T49n2035_046:0422a22": "姦人。而且大復佛法。初蔽後明。皆法運",
    "T49n2035_046:0422a23": "使之而然也。",
    "T49n2035_046:0422a24": "[0422a24] 七年四月。四明東湖二靈山知和菴主亡。師",
    "T49n2035_046:0422a25": "晚事南岳辯師(嗣東林總禪師)因遊方至四明郡。",
    "T49n2035_046:0422a26": "以名剎邀之。力距不受。問其故。曰近世",
    "T49n2035_046:0422a27": "住山者多以賄得。吾恥之弗為也。正言陳",
    "T49n2035_046:0422a28": "禾與之遊。自雪竇招居二靈山金襴菴。三",
    "T49n2035_046:0422a29": "十年不出山。問道者以未至其居為之",
    "T49n2035_046:0422b01": "恥。嘗有一虎為侍。師既亡。虎臥死於燼",
    "T49n2035_046:0422b02": "餘之地。三年有僧自蜀來問。海尊者何在。",
    "T49n2035_046:0422b03": "人言此但和公耳。蜀僧曰。正其人也。見其",
    "T49n2035_046:0422b04": "塔曰。此非吉地。歲餘勸土人為結石龕",
    "T49n2035_046:0422b05": "易葬之。見骨身舍利盈溢光燿林表○六",
    "T49n2035_046:0422b06": "月道州永道得旨放回。&#x52C5;住昭先禪院。賜",
    "T49n2035_046:0422b07": "名法道以旌護法○八月詔罷黃老學。",
    "T49n2035_046:0422b08": "[0422b08] 八年七月。吳國公主敬重空門。&#x52C5;品官庶",
    "T49n2035_046:0422b09": "民如有毀辱僧尼罵稱禿字者。照祥符三",
    "T49n2035_046:0422b10": "年指揮治罪○十二月上遜位於皇太子。",
    "T49n2035_046:0422b11": "居龍德宮稱太上皇。",
    "T49n2035_046:0422b12": "[0422b12] 述曰。恭惟 道君上皇。以聰明神武之姿。",
    "T49n2035_046:0422b13": "當天下之無事。其於法 祖宗之崇佛。",
    "T49n2035_046:0422b14": "可謂至矣。賜續燈錄製序。追諡漢唐諸",
    "T49n2035_046:0422b15": "祖師恭禮釋迦佛牙。為之製讚。此十六",
    "T49n2035_046:0422b16": "年之良心也。一旦姦人用事。尚道而毀",
    "T49n2035_046:0422b17": "佛。於是上心始惑。而宣和廢釋之詔行",
    "T49n2035_046:0422b18": "矣。既而天降鴻水。役夫舉挺以逐靈素。",
    "T49n2035_046:0422b19": "忤宦者之黨冒儲君之節。上始大惡之。",
    "T49n2035_046:0422b20": "榜罪於門放死於路。亟下詔罪。已大",
    "T49n2035_046:0422b21": "復佛法罷黃老學。然則上之良心。猶故",
    "T49n2035_046:0422b22": "不失。是蓋大法之厄運。而魔外得以肆",
    "T49n2035_046:0422b23": "其姦也。何傷乎道君之聰明神武哉。",
    "T49n2035_046:0422b24": "欽宗(徽宗長子。母恭顯皇后王氏。四月十三日乾龍節。陵名永寧)",
    "T49n2035_046:0422b25": "[0422b25] 靖康元年正月。金虜犯闕。二月金虜退○",
    "T49n2035_046:0422b26": "詔曰。比自大觀初聖節行香。許就道觀。今",
    "T49n2035_046:0422b27": "後道君聖節仍就道觀。若乾龍節仍就佛寺",
    "T49n2035_046:0422b28": "建道場。一月一依祖宗舊法。其道士官階並",
    "T49n2035_046:0422b29": "與追毀○十一月金虜再犯闕。詔皇弟康王",
    "T49n2035_046:0422c01": "為天下兵馬大元帥。",
    "T49n2035_046:0422c02": "[0422c02] 二年正月。上幸虜營。四月虜退。二帝北狩",
    "T49n2035_046:0422c03": "於韓州。五月康王即皇帝位於宋州。",
    "T49n2035_046:0422c04": "[0422c04] 述曰。太祖始封宋。其後遂以建國。暨汴",
    "T49n2035_046:0422c05": "京失守而高宗即位於宋所以上合建",
    "T49n2035_046:0422c06": "國之符下昭中興之祚也。",
    "T49n2035_046:0422c07": "[0422c07] 十月上幸楊州。遣使八輩召金山克勤禪",
    "T49n2035_046:0422c08": "師。詣行在所演說禪法。賜號圓悟○東京",
    "T49n2035_046:0422c09": "留守宗澤(諡忠愍公婺人)承制。命法道法師住左街",
    "T49n2035_046:0422c10": "天清寺。補宣教郎總管司。參謀軍事。為國",
    "T49n2035_046:0422c11": "行法護佑軍旅。師往淮&#x9834;勸化豪右。出糧",
    "T49n2035_046:0422c12": "助國軍賴以濟。",
    "T49n2035_046:0422c13": "佛祖統紀卷第四十六(終)",
    "T49n2035_046:0422c14": "[0422c14] 六年六月。上清儲祥宮成。詔蘇軾為碑。",
    "T49n2035_046:0422c15": "其略云。惟太宗佐太祖定天下。既即位",
    "T49n2035_046:0422c16": "盡以所賜金帛作上清宮于朝陽門內。所",
    "T49n2035_046:0422c17": "以旌興王之功。且為五代兵革之餘。遺民",
    "T49n2035_046:0422c18": "赤子請命上帝。慶歷三年毀于火。元豐二",
    "T49n2035_046:0422c19": "年命道士王太初修復祠宇。以日者言",
    "T49n2035_046:0422c20": "宮之所在為國家子孫地。乃賜名上清儲",
    "T49n2035_046:0422c21": "祥宮。始太初卒太皇太后內出白金。命道",
    "T49n2035_046:0422c22": "士劍應真繼之。是年訖役○十月上幸",
    "T49n2035_046:0422c23": "國子監。詣至聖文宣王殿。行釋奠禮。一",
    "T49n2035_046:0422c24": "獻再拜。幸武成王廟。肅揖畢。仲游入對。",
    "T49n2035_046:0422c25": "因論孔子廟。自顏淵以降。皆爵命於朝。",
    "T49n2035_046:0422c26": "法服冠冕。而鯉承訓詩禮。仍以聖道傳",
    "T49n2035_046:0422c27": "孟子。今皆野服幅巾以祭為未便。上嘉納",
    "T49n2035_046:0422c28": "之。封鯉泗水侯。伋沂水侯。",
    "T49n2035_046:0422c29": "[0422c29] ○六月。置元祐黨籍。司馬光等三百九",
    "T49n2035_046:0423a01": "人。刻石文德殿門○十一月王安石陪享",
    "T49n2035_046:0423a02": "文宣王廟。○召海陵徐神翁入見。既而懇",
    "T49n2035_046:0423a03": "歸詔即其郡。建仙源萬壽宮以居之。初",
    "T49n2035_046:0423a04": "神翁為天慶觀傭役。執彗掃除。誦度人",
    "T49n2035_046:0423a05": "經。口不絕。四方來問災祥稱為神翁。呂",
    "T49n2035_046:0423a06": "惠卿赴闕枉道過之。翁曰。善守善守既",
    "T49n2035_046:0423a07": "還朝。俄以事出知單州。哲宗不豫。遣惠",
    "T49n2035_046:0423a08": "卿至翁所。翁書吉人。未幾徽宗嗣位。蓋",
    "T49n2035_046:0423a09": "預徵御名(佶字)。後尸解而化。",
    "T49n2035_046:0423a10": "[0423a10] ○上與靈素講道便殿。有青巾弊衣。徑",
    "T49n2035_046:0423a11": "升殿不揖。靈素識之曰。呂大又來矣。遽",
    "T49n2035_046:0423a12": "趨殿隅而隱。唯粉書一詩云。高談闊論",
    "T49n2035_046:0423a13": "若無人。可惜明君不遇真。欲問古今",
    "T49n2035_046:0423a14": "休咎事。須防午未丙丁春。上知洞賓之",
    "T49n2035_046:0423a15": "來。為之歎息。後皆如其言。",
    "T49n2035_046:0423a16": "[0423a16] 二年正月。上元節御樓觀燈。簾幕重密",
    "T49n2035_046:0423a17": "下無知者。忽一人群眾躍出。黑色布衣若",
    "T49n2035_046:0423a18": "僧童者。舉手指簾謂上曰。汝有何神乃",
    "T49n2035_046:0423a19": "敢破壞吾教。吾今語汝報將至矣。上",
    "T49n2035_046:0423a20": "怒命中使傳旨治之。箠掠亂下加以炮",
    "T49n2035_046:0423a21": "烙。復臠其肉終不語。亦無痛苦狀。上大",
    "T49n2035_046:0423a22": "不樂為之罷會。以其人付獄盡之(本朝通鑑)。",
    "T49n2035_046:0423a23": "[0423a23] ○八月有賣菜人至宣德門下。釋擔向",
    "T49n2035_046:0423a24": "門戟手而詈曰。汝壞吾社稷。太祖遣吾",
    "T49n2035_046:0423a25": "來說。汝宜速改捕下開封府獄一夕則不"
}