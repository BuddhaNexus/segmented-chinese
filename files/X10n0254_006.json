{
    "X10n0254_006:0424a21": "大方廣圓覺修多羅了義經心鏡卷第六",
    "X10n0254_006:0424a22": "前住台州赤城山崇善教寺釋智聰述",
    "X10n0254_006:0424a23": "○圓覺菩薩章",
    "X10n0254_006:0424a24": "[0424a24] 諸佛出世。為度生故。度生須說法。法即教。謂之修",
    "X10n0254_006:0424b01": "多羅教。教法詮理。詮理以辨性。見性以成佛。所以",
    "X10n0254_006:0424b02": "種種經論開人眼目。教眼開。即解心通。解心雖通。",
    "X10n0254_006:0424b03": "無行則孤。故須依解以立行。解行相資。如膏助明。",
    "X10n0254_006:0424b04": "目足並進。清涼到已。今圓覺菩薩。聞前開士。一一",
    "X10n0254_006:0424b05": "立義。各伸其問。各陳其說。故吾佛拈花摘草。開明",
    "X10n0254_006:0424b06": "覺性。圓覺大士。擇所未聞。假說權宜。請問建立道",
    "X10n0254_006:0424b07": "場。安居處所。若用三觀。何種為首。末世眾生。進道",
    "X10n0254_006:0424b08": "儀式。一經旨趣。總括於斯。",
    "X10n0254_006:0424b09": "[0424b09] 於是圓覺菩薩(至)如是三請終而復始(初請二問)。",
    "X10n0254_006:0424b10": "[0424b10] 一問安居。習大乘修圓覺行。先選住處。或阿蘭若",
    "X10n0254_006:0424b11": "&#x95B4;寂處。或處伽藍。避喧求寂。遠離闠&#x9599;。今云安居。",
    "X10n0254_006:0424b12": "且就伽藍內。有三種安居。前安居。中安居。後安居。",
    "X10n0254_006:0424b13": "佛在世九旬安居。亦云禁足。亦云護生。蓋西竺分",
    "X10n0254_006:0424b14": "三際。以辨寒暑。(三際已釋文殊章)故佛以熱際護生。熱際",
    "X10n0254_006:0424b15": "蜎飛蠕動。咸出於穴。佛意慈念。諸比丘出入。蹂踐",
    "X10n0254_006:0424b16": "物命。結業增冤。是以制禁九旬不出。九旬安居。始",
    "X10n0254_006:0424b17": "於四月十五日。十六日結夏。終乎七月十五十六",
    "X10n0254_006:0424b18": "日休夏。為自恣。毗尼母云。比丘安居。若無緣事。出",
    "X10n0254_006:0424b19": "界一宿。則犯制。僧家以結夏為歲臘。不序年齒。臘",
    "X10n0254_006:0424b20": "者。接也。交接之義。今通塗問修圓覺。行安居。未必",
    "X10n0254_006:0424b21": "問僧家。九旬安居也。[0424b21] 二問三種淨觀。以何為首。奢",
    "X10n0254_006:0424b22": "摩他。三摩&#x9262;提。禪那。此三。即空假中之三也。此三",
    "X10n0254_006:0424b23": "種。為先用空。為先用假。為先用中。於空利者。已達",
    "X10n0254_006:0424b24": "法性。不須修假中。於假利者。不須修空中。於中利",
    "X10n0254_006:0424c01": "者。不須修空假。若此三中。各於一觀不利者。則兼",
    "X10n0254_006:0424c02": "修。如二十五定輪互修是也。茲為具學大乘圓覺",
    "X10n0254_006:0424c03": "行者。故問之也(次戒聽)。",
    "X10n0254_006:0424c04": "[0424c04] 爾時世尊告圓覺菩薩言(至)及諸大眾默然而聽。",
    "X10n0254_006:0424c05": "[0424c05] 安居修觀。即是方便。應屬言教。悉是如來善權方",
    "X10n0254_006:0424c06": "便(次正說)。",
    "X10n0254_006:0424c07": "[0424c07] 善男子一切眾生(至)下期八十日安置淨居。",
    "X10n0254_006:0424c08": "[0424c08] 若立期限。必制日辰。制期者。域意修真。&#x5C05;時破障。",
    "X10n0254_006:0424c09": "一大藏教。立四種三昧。皆有期限。如法華三七日",
    "X10n0254_006:0424c10": "為期。光明彌陀一七日為期。不先立期。則如猿猴",
    "X10n0254_006:0424c11": "心散。野馬奔逸。道業難成。故修圓覺。須依伽藍。此",
    "X10n0254_006:0424c12": "翻眾園。園是種殖之所。種殖道芽增長。(或云梵剎。或云招提。",
    "X10n0254_006:0424c13": "或云浮屠。隋時改天下寺院為道場。或云靈廟。為寺。為院。為蓮社為精舍。有多種名。皆修心練行之所也)經",
    "X10n0254_006:0424c14": "制修行。有常坐。有常行。有半行半坐。有非行非坐。",
    "X10n0254_006:0424c15": "唯非行非坐。此云隨自意。此三昧。行坐俱修得。若",
    "X10n0254_006:0424c16": "上三種三昧。具身開遮。口說默。意止觀。第四三昧。",
    "X10n0254_006:0424c17": "於四威儀中。意起即覺。永嘉云。行亦禪。坐亦禪。或",
    "X10n0254_006:0424c18": "有緣事故。隨分思察。亦是隨自意三昧中。諸經行",
    "X10n0254_006:0424c19": "法。且不局限。念起即覺。意起時。思惟觀察。亦與修",
    "X10n0254_006:0424c20": "多羅合。如我已說者。如上已說。二十五輪。三種觀",
    "X10n0254_006:0424c21": "法。如無他事因緣。即立期限。建立道場。天台云。道",
    "X10n0254_006:0424c22": "場者。清淨境界。治五住糠。顯實相米。據此雖立三",
    "X10n0254_006:0424c23": "期。不專常行常坐。半行半坐。細觀經意。乃隨自意",
    "X10n0254_006:0424c24": "中。諸經行法中收。此三昧中。有善性。惡性。無記性。",
    "X10n0254_006:0425a01": "第四諸經行法。非善惡無記。即是諸經所修行法。",
    "X10n0254_006:0425a02": "此收一切經。亦以身開遮。口說默。意止觀。但為根",
    "X10n0254_006:0425a03": "有利鈍。故分三期。亦不專定滿日數。若利根者。一",
    "X10n0254_006:0425a04": "七日中。發明。若鈍根者。百二十日。中下亦然。不以",
    "X10n0254_006:0425a05": "期限為制也。如昔六祖。聞誦金剛經。至應無所住",
    "X10n0254_006:0425a06": "而生其心。忽然開悟。圭&#x5CEF;讀圓覺。至既無我人。誰",
    "X10n0254_006:0425a07": "受輪轉。而悟。大抵不入規矩。不成方圓。況楞嚴有",
    "X10n0254_006:0425a08": "云。理則頓悟。乘悟併銷。事非頓除。因次第盡。豈新",
    "X10n0254_006:0425a09": "學捨範模。而能入道哉。進學云業精于懃。荒于嬉",
    "X10n0254_006:0425a10": "行成于思。毀於隨。是以道若未成。必藉思修而入。",
    "X10n0254_006:0425a11": "今云隨分思察者。則成于思。毀於隨之謂也(次專思寂",
    "X10n0254_006:0425a12": "想。入觀道其儀式)。",
    "X10n0254_006:0425a13": "[0425a13] 若佛見在當正思惟(至)稽首十方諸佛名字。",
    "X10n0254_006:0425a14": "[0425a14] 此明行三昧時。入道場。設心用意。若佛在世。丈六",
    "X10n0254_006:0425a15": "金身。三十二相。八十種好。紫金剛體。當正思惟。未",
    "X10n0254_006:0425a16": "必止思佛容貌相好。且如十六觀經。韋提希問佛。",
    "X10n0254_006:0425a17": "教我思惟。佛教修三種淨業。孝養父母。行世仁慈。",
    "X10n0254_006:0425a18": "受持三歸。具足眾戒。此是答思惟。後以十六妙觀。",
    "X10n0254_006:0425a19": "答正受(即三昧)今之思惟。又須身口意。三業清淨。(三業",
    "X10n0254_006:0425a20": "清淨有二種○一身三。口四。意三。三業清淨○二身沐浴。意絕攀緣。三口齋蔬)更慈悲。行",
    "X10n0254_006:0425a21": "方便。攝心靜慮。並是入道正方便。故曰當正思惟。",
    "X10n0254_006:0425a22": "若佛滅後。施設形像。心存目想。生正憶念。還同如",
    "X10n0254_006:0425a23": "來常住之日。懸諸幡華者。楞嚴云。欲坐道場。先持",
    "X10n0254_006:0425a24": "比丘清淨禁戒。要當選擇戒清淨者。結界建立道",
    "X10n0254_006:0425b01": "場。或道或俗。心滅貪婬。持佛淨戒。合佛清淨軌則。",
    "X10n0254_006:0425b02": "四外遍懸幡華。於壇室中。四壁敷設十方如來。及",
    "X10n0254_006:0425b03": "諸菩薩。所有形相。又當陽。張盧舍那。諸大變化。",
    "X10n0254_006:0425b04": "佛菩薩等。初七日中。頂禮十方如來。六時誦&#x546A;行",
    "X10n0254_006:0425b05": "道。第二七中。一向專心發願。第三七中。一向持&#x546A;。",
    "X10n0254_006:0425b06": "至七七日。十方如來。一時出現鏡交光處。此乃棱",
    "X10n0254_006:0425b07": "嚴。建立道場儀法如是。此云懸諸幡華。意同於彼。",
    "X10n0254_006:0425b08": "唯莊嚴之儀略爾。若依現行修懺法修之。經三七",
    "X10n0254_006:0425b09": "日。邀期。稽首諸佛名字。如棱嚴三七日中。頂禮發",
    "X10n0254_006:0425b10": "願也。又如世服藥。言三七日中。已能感應。稽首者。",
    "X10n0254_006:0425b11": "只禮懺法。禮佛時。想念云。能禮所禮性空寂。感應",
    "X10n0254_006:0425b12": "道交難思議。我今道場如帝珠。釋迦牟尼影現中。",
    "X10n0254_006:0425b13": "我身影現如來前。頭面接足歸命禮。禮佛禮法。亦",
    "X10n0254_006:0425b14": "應如是想念(次道觀未成。必有罪障。當求哀懺悔)。",
    "X10n0254_006:0425b15": "[0425b15] 求哀懺悔遇善境界得心輕安。",
    "X10n0254_006:0425b16": "[0425b16] 求哀懺悔者。如行法經云。我今云何。但見釋迦牟",
    "X10n0254_006:0425b17": "尼佛。不見多寶佛塔。恒在不滅。我濁惡眼。是故不",
    "X10n0254_006:0425b18": "見。作是語已。復更懺悔。過七日已。多寶佛塔。從地",
    "X10n0254_006:0425b19": "涌出。以是知道業未成。必有三障之阻礙。應須發",
    "X10n0254_006:0425b20": "露己身。先所作惡業懺悔。以自己懺悔之力。更求",
    "X10n0254_006:0425b21": "佛加被之力。魔障不起。護善境界。得心輕安。梵語",
    "X10n0254_006:0425b22": "懺摩。此翻悔過。西國人云忍義。大似惱人。他人怒。",
    "X10n0254_006:0425b23": "意云請恕。願勿嗔責。天台云。懺者首也。悔者伏也。",
    "X10n0254_006:0425b24": "如人得罪於王。伏&#x6B35;求恕。又懺名白法。悔名黑法。",
    "X10n0254_006:0425c01": "黑法悔而不作。白法企而尚之。取捨合論。又懺名",
    "X10n0254_006:0425c02": "改往。悔名修來。又懺名慚。悔名愧。慚是慚天。愧則",
    "X10n0254_006:0425c03": "愧人。人見顯。天見冥。天台立三種懺。一者作法懺。",
    "X10n0254_006:0425c04": "二者取相懺。三者無生懺。作法懺成。滅身口意三",
    "X10n0254_006:0425c05": "業罪。此依戒門。取相懺成。滅性罪。此依定門。無生",
    "X10n0254_006:0425c06": "懺成。妄想罪滅。此依慧門。作法懺。如建道場。十科",
    "X10n0254_006:0425c07": "行儀。精進。一一不失。餘罪雖滅。大論云。如比丘斬",
    "X10n0254_006:0425c08": "草害命。二罪不滅。取相懺。如梵網經。見光見花。手",
    "X10n0254_006:0425c09": "中有罪滅字。聞空中聲。或感夢。無生懺。如行法經。",
    "X10n0254_006:0425c10": "一切業障海。皆從妄想生。端坐念實相。眾罪如霜",
    "X10n0254_006:0425c11": "露。此三種懺。隨修一種滅罪。雖然。得少輕安。亦如",
    "X10n0254_006:0425c12": "楞嚴云。皆是方便。暫得如是。不作聖心。名善境界。",
    "X10n0254_006:0425c13": "若作聖解。即受群邪。若無生懺成。便登初住。分身",
    "X10n0254_006:0425c14": "百世界作佛。何止輕安而已。三懺悉是善境界。皆",
    "X10n0254_006:0425c15": "可顯圓覺也(次明動中靜)。",
    "X10n0254_006:0425c16": "[0425c16] 過三七日一向攝念。",
    "X10n0254_006:0425c17": "[0425c17] 三七日中。燒香禮佛求哀懺悔。皆屬造作。動而未",
    "X10n0254_006:0425c18": "靜。如濁水撓之愈濁。今言攝念澄心歸一。或專觀",
    "X10n0254_006:0425c19": "空。或專觀假。或專觀中。或專念實相。或數息氣出",
    "X10n0254_006:0425c20": "入。或一念法界。境觀如如。攝心既久。忽不見身。不",
    "X10n0254_006:0425c21": "見心。如雲如影。如琉璃含於寶月。無明妄心自消。",
    "X10n0254_006:0425c22": "圓覺妙心自顯(次明遇夏安居)。",
    "X10n0254_006:0425c23": "[0425c23] 若經夏首三月安居。",
    "X10n0254_006:0425c24": "[0425c24] 上問安居。則是修圓覺人。別卜&#x95B4;寂。置道場處所。",
    "X10n0254_006:0426a01": "今言安居。是佛方便。修圓覺之人。如遇夏首。僧家",
    "X10n0254_006:0426a02": "禁足。九旬不出入。檀越送供。各自修真。修圓覺。或",
    "X10n0254_006:0426a03": "別安道場。用歸眾結夏。有結期不歸。恐妨結夏。歸",
    "X10n0254_006:0426a04": "又妨懺期入觀。遇此境界。或恐疑慮其進修。佛別",
    "X10n0254_006:0426a05": "出其聖制。使不妨正修。故云。若經夏首。三月安居",
    "X10n0254_006:0426a06": "(次出大乘。修圓覺意)。",
    "X10n0254_006:0426a07": "[0426a07] 當為清淨菩薩止住心離聲聞不假徒眾。",
    "X10n0254_006:0426a08": "[0426a08] 此明大乘修圓頓行。不比小乘聲聞緣覺。用心不",
    "X10n0254_006:0426a09": "同。菩薩以法界為心。絕待為念。觀法界眾生。是我",
    "X10n0254_006:0426a10": "父母眷屬。梵網云。一切男子是我父。一切女人是",
    "X10n0254_006:0426a11": "我母。我生生無不從彼受生。一切地水。是我先身。",
    "X10n0254_006:0426a12": "一切火風。是我本體。地水尚猶自身觀之。何況草",
    "X10n0254_006:0426a13": "木江河大地。皆我自身境界。何況有情蠢動含靈。",
    "X10n0254_006:0426a14": "而不度脫。菩薩如此用心。與二乘頓別。聲聞自調",
    "X10n0254_006:0426a15": "自度。&#x6031;&#x6031;取證。怕怖生死。如鬼虎蛇。只要出離。不",
    "X10n0254_006:0426a16": "[(厂@((既-旡)-日+口))*頁]眾生。若望大乘。霄壤懸殊。今云菩薩止住。修圓",
    "X10n0254_006:0426a17": "覺者。專用寂照。用觀深切。盡&#x8657;空遍法界。含裹十",
    "X10n0254_006:0426a18": "方。無一眾生。不在圓覺心內。依正二報。皆是常寂",
    "X10n0254_006:0426a19": "光。若身若心。皆是毗盧。如此身心。安可以時限制",
    "X10n0254_006:0426a20": "之。不限制結。一念中度盡眾生。一念中要取正覺。",
    "X10n0254_006:0426a21": "豈局九十制夏。制結夏者。依律。小乘制身心自行。",
    "X10n0254_006:0426a22": "非存大志。心離聲聞。不假徒眾者。大有意哉。宜自",
    "X10n0254_006:0426a23": "詳悉(次明依制。修圓覺者。別立儀式)。",
    "X10n0254_006:0426a24": "[0426a24] 至安居日即於佛前(至)大因緣故不繫徒眾。",
    "X10n0254_006:0426b01": "[0426b01] 此意別於靜處。立圓覺道場。不入小乘。千二百五",
    "X10n0254_006:0426b02": "十人。祇園結制之限。自於圓覺修心。或經夏首。只",
    "X10n0254_006:0426b03": "就道場。自結制期。所以云不繫徒眾。若小乘聲聞。",
    "X10n0254_006:0426b04": "結制之日。仍於佛前。對首作法曰。我某甲。今依甚",
    "X10n0254_006:0426b05": "處。僧伽藍。大界內。前三月。夏安居。房舍破。修治故。",
    "X10n0254_006:0426b06": "是今時僧。與佛世結夏言詞一般。今立大乘菩薩",
    "X10n0254_006:0426b07": "道場。既無徒眾。對佛自制身心。自立言詞。不與小",
    "X10n0254_006:0426b08": "乘語同。故至安居日。即於佛前作如是言。比丘男",
    "X10n0254_006:0426b09": "僧。比丘尼女僧。西竺以男稱那。以女稱尼。比丘&#x98DC;乞",
    "X10n0254_006:0426b10": "士。以乞為活。不求邪食。不立常住。優婆塞。清信男。",
    "X10n0254_006:0426b11": "亦云鄔婆斯迦。優婆夷清信女。亦云鄔婆索迦。亦",
    "X10n0254_006:0426b12": "族姓男。族姓女。亦云諦信男。諦信女。則今時受三",
    "X10n0254_006:0426b13": "歸五戒。善男善女也。此謂之四眾。凡道俗。依制結",
    "X10n0254_006:0426b14": "夏。修圓覺者。對佛白云。我某甲。踞菩薩乘。修寂滅",
    "X10n0254_006:0426b15": "行。菩薩云。大道心成就眾生。寂滅。不生不滅。為寂",
    "X10n0254_006:0426b16": "滅。不是小乘生滅之滅。同入清淨覺相者。是諸法",
    "X10n0254_006:0426b17": "空相。不生死相。不涅槃相。不生死。非凡夫也。不涅",
    "X10n0254_006:0426b18": "槃。非二乘也。今云實相。是佛性。是常住真心。是性",
    "X10n0254_006:0426b19": "淨明體。是空如來藏。是佛知。是佛見。是圓覺性海。",
    "X10n0254_006:0426b20": "是第一義諦。是實相理地。依此安住。是住毗盧藏。",
    "X10n0254_006:0426b21": "是住戒藏。是住因果藏。是我等見前一念&#x8657;妄心。",
    "X10n0254_006:0426b22": "不須他&#x8994;。空盡妄心。即空如來藏。若色若心。依正",
    "X10n0254_006:0426b23": "因果。凡一切諸法。皆是實相。依此住持。以法界為",
    "X10n0254_006:0426b24": "心地。安住一切眾生。於此即成佛道。不依實相為",
    "X10n0254_006:0426c01": "住持。如何度生。如何得顯圓覺。故云以大圓覺為",
    "X10n0254_006:0426c02": "我伽藍。為我二字。指我自身心。伽藍即道場。是我",
    "X10n0254_006:0426c03": "練心修圓覺處所。圓覺即法界。法界絕待為義。包",
    "X10n0254_006:0426c04": "色心依正。十法界。天堂地獄。無不在乎其間。菩薩",
    "X10n0254_006:0426c05": "為若此也。此之身心。即平等性。無有一法不稱性。",
    "X10n0254_006:0426c06": "智是大圓覺智。一切種智。無一法不現其中。若小",
    "X10n0254_006:0426c07": "乘涅槃。則繫屬有限量。今是大乘涅槃。無繫屬故。",
    "X10n0254_006:0426c08": "不局一法界。故云我今敬請。不依聲聞。當與十方",
    "X10n0254_006:0426c09": "如來。及大菩薩。三月安居。(安居護生之意如上釋竟)若大乘菩",
    "X10n0254_006:0426c10": "薩安居。一切眾生。隨所住處。安樂一切。不局制內",
    "X10n0254_006:0426c11": "制外。所以放生施食。乃長生符。不死藥。故立戒以",
    "X10n0254_006:0426c12": "不殺為首(次明三期日滿。自恣無礙)。",
    "X10n0254_006:0426c13": "[0426c13] 善男子此名菩薩示現安居過三期日隨往無礙。",
    "X10n0254_006:0426c14": "[0426c14] 明大乘結夏滿足。謂之自恣。小乘作法。立二五德。",
    "X10n0254_006:0426c15": "對首出罪懺悔云。眾僧今日自恣。我比丘某甲亦",
    "X10n0254_006:0426c16": "自恣。若有見聞疑罪。大德長老。哀&#x615C;故語我。我若",
    "X10n0254_006:0426c17": "見罪。當如法懺悔。為之解夏自怨。此後出界遊山",
    "X10n0254_006:0426c18": "無妨。今頓教圓修。亦滿三月。安居期滿。隨往無礙。",
    "X10n0254_006:0426c19": "此非對五德之人。出罪懺悔。無自恣懺罪辭。但云",
    "X10n0254_006:0426c20": "隨往無礙(次明菩薩。不取聲聞境界)。",
    "X10n0254_006:0426c21": "[0426c21] 善男子若彼末世修行眾生(至)一切境界終不可取。",
    "X10n0254_006:0426c22": "[0426c22] 此聖人要制。欲一念&#x5FA7;含法界。三世如來。十方菩",
    "X10n0254_006:0426c23": "薩。法界眾生。一念中度脫眾生。一念心安樂眾生。",
    "X10n0254_006:0426c24": "一念心中修菩薩乘者。未成就使即成就。一念心",
    "X10n0254_006:0427a01": "中觀十方如來。在我心中。成就正覺。在我心中。安",
    "X10n0254_006:0427a02": "置諸子。在我心中。住秘密藏。法華云。安置諸子秘",
    "X10n0254_006:0427a03": "密藏中。吾亦不久自住其中。其斯謂歟。若非如此",
    "X10n0254_006:0427a04": "境界者。善用其心。非此心地。終不可取(次明空觀)。",
    "X10n0254_006:0427a05": "[0427a05] 善男子若諸眾生修奢摩他(至)百千世界亦復如是。",
    "X10n0254_006:0427a06": "[0427a06] 此三觀明文。圓覺未到此土時。涅槃亦出三觀。奢",
    "X10n0254_006:0427a07": "摩他者是也。又出瓔珞經。明次第三觀。謂之空假",
    "X10n0254_006:0427a08": "中。至下卷云。佛頂髮放一切光。復集十方。百億佛",
    "X10n0254_006:0427a09": "土。諸菩薩眾。即於眾中。告文殊。普賢。法慧。功德林。",
    "X10n0254_006:0427a10": "金剛幢。金剛藏。善財童子。汝見是眾中。敬首菩薩。",
    "X10n0254_006:0427a11": "問三觀法界。諸佛自性清淨道。一切菩薩所修。三",
    "X10n0254_006:0427a12": "觀法門否。汝等各領百萬大眾。皆應修學。又大論",
    "X10n0254_006:0427a13": "云。因緣所生法。我說即是空。亦名為假名。亦名中",
    "X10n0254_006:0427a14": "道義。此智一心三觀所出之明文。今云奢摩他。曰",
    "X10n0254_006:0427a15": "空觀也。空者以至靜為義。靜則如濁水澄之則靜。",
    "X10n0254_006:0427a16": "靜則清淨。淨則何處不清。何物不淨。棱嚴云。淨極",
    "X10n0254_006:0427a17": "光通達。寂照含&#x8657;空。&#x5374;來觀世間。猶如夢中事。若",
    "X10n0254_006:0427a18": "取空義。即破一切法。無法不破。破者蕩也。蕩壞煩",
    "X10n0254_006:0427a19": "惱結使。愛纏色心幻化。假立&#x8657;偽。若無空破之。則",
    "X10n0254_006:0427a20": "執之為有。受於輪迴。若空治則四大五薀。我人眾",
    "X10n0254_006:0427a21": "生壽者。皆不著相。況眾生無明業識顛倒。非空藥",
    "X10n0254_006:0427a22": "治之。則生死不了。先取至靜。不起思念者。此用三",
    "X10n0254_006:0427a23": "止中體真止。只謂我心。含一切法。具一切法。一切",
    "X10n0254_006:0427a24": "法皆我心。我今以此&#x8657;空。復息&#x8657;妄。止則息攀緣。",
    "X10n0254_006:0427b01": "止散心。即為寂心。心寂即靜極。靜極處萬法清淨。",
    "X10n0254_006:0427b02": "一一心念。如明月臨於萬象。故云從於一身。至一",
    "X10n0254_006:0427b03": "世界。無非圓覺。如此淨心。遍滿法界。一世界中。有",
    "X10n0254_006:0427b04": "一眾生。起一念心。以圓覺心了之。以大圓鏡智照",
    "X10n0254_006:0427b05": "之。盡百千世界眾生。皆悉能知之。先用空觀。此觀",
    "X10n0254_006:0427b06": "先鋒將。逢山開路。遇水疊橋。破一切惡。莫若於空。",
    "X10n0254_006:0427b07": "散即用體真止之。昏即用空朗之。空一切法。先用",
    "X10n0254_006:0427b08": "空觀。即奢摩他也(下誡邪證)。",
    "X10n0254_006:0427b09": "[0427b09] 非彼所聞一切境界終不可取。",
    "X10n0254_006:0427b10": "[0427b10] 此言。邪黨教人。說邪空。偏小妄心。偏指清淨真如。",
    "X10n0254_006:0427b11": "及頑空。析空幻化空。凡夫不識。學此邪方。要治",
    "X10n0254_006:0427b12": "心病。真病轉深。邪師過謬。又有一種為衣食故。忍",
    "X10n0254_006:0427b13": "受諸苦。學於邪術。心勞力疲。縱學成就。身心俱苦。",
    "X10n0254_006:0427b14": "又有一種。附法外學。以自胸中。狂解邪見。附佛法",
    "X10n0254_006:0427b15": "所說。妄引經論。證自己。惡知惡覺。以婬怒癡無妨",
    "X10n0254_006:0427b16": "般若。以煩惱不礙菩提。行禪坐禪。不須習定。錯認",
    "X10n0254_006:0427b17": "名言。疑誤後昆。原始迫以口給。濫竊佛法。貪圖施",
    "X10n0254_006:0427b18": "利。豈知殃及來報。致此寧不寒心。諸佛設教。非此",
    "X10n0254_006:0427b19": "境界。終不可取。我師哀愍。其何以行之哉(次明假觀)。",
    "X10n0254_006:0427b20": "[0427b20] 善男子若諸眾生(至)廣發大願自熏成種。",
    "X10n0254_006:0427b21": "[0427b21] 此觀。以幻化為相。取觀義。假觀。立一切法。莫過乎",
    "X10n0254_006:0427b22": "假。此假從本性空中。具一切法。十界百界千如。森",
    "X10n0254_006:0427b23": "羅萬象。天堂地獄。皆本來性具。謂之假。此性具法。",
    "X10n0254_006:0427b24": "不損一法。法法宛然。假也者。立於一切法。不造作",
    "X10n0254_006:0427c01": "立之。本來具也。以止言之。如上一切諸法。即是實",
    "X10n0254_006:0427c02": "相。遍相一切。隨緣歷境。安心不動。故名隨緣方便",
    "X10n0254_006:0427c03": "止。智度論云。一切禪定攝心。皆名三摩&#x9262;提。秦言",
    "X10n0254_006:0427c04": "正心行處。若菩薩。以度生出假化物。眾生種種諸",
    "X10n0254_006:0427c05": "病。如塵若沙。菩薩法藥。治塵沙病。慈悲忍勞。出沒",
    "X10n0254_006:0427c06": "合變。種種現形。如觀音馬郎婦。彌勒傅大士之儔。",
    "X10n0254_006:0427c07": "皆肯綮修證。為法忘勞。分身散影。木瓶和尚花瓶",
    "X10n0254_006:0427c08": "浴。懶瓚糞火黃獨。文殊普賢寒山拾得。皆是出假",
    "X10n0254_006:0427c09": "化人。故云一切菩薩。依種種門。漸次修行。勤苦三",
    "X10n0254_006:0427c10": "昧。若自凡至聖。則可以自熏成種。若也憶念在懷。",
    "X10n0254_006:0427c11": "十方如來。未&#x751E;不度生而成佛。發四弘誓願。利益",
    "X10n0254_006:0427c12": "有情。當修三觀(下誡邪證)。",
    "X10n0254_006:0427c13": "[0427c13] 非彼所聞一切境界終不可取。",
    "X10n0254_006:0427c14": "[0427c14] 出假化物。涉世最難。雖分身百億。內心不動。如妙",
    "X10n0254_006:0427c15": "莊嚴王。多逢聲色。終被聲色所動。又佛世有貧人。",
    "X10n0254_006:0427c16": "雙生二男。一名雙福。一名雙德。方生四五十日間。",
    "X10n0254_006:0427c17": "因父去犁田。母出採薪。二子在臥內語話。父忽先",
    "X10n0254_006:0427c18": "歸。見聞彼云。生存貧賤之家。父母勤苦。情何可堪。",
    "X10n0254_006:0427c19": "父驚異之。以告其妻。妻未之信也。後夫妻又出。妻",
    "X10n0254_006:0427c20": "先歸。密伺之二子。如先說無異。妻云。恐是精靈鬼",
    "X10n0254_006:0427c21": "魅。欲積薪活燒。夫婦各抱一子。至田野處。佛眼遙",
    "X10n0254_006:0427c22": "觀。急來救之。佛問其夫妻云。二子抱去欲何為。夫",
    "X10n0254_006:0427c23": "妻說如上事。今欲活燒。佛云。是迦葉佛時。兩位菩",
    "X10n0254_006:0427c24": "薩。將入聖&#x5826;。忽邪心起。退墮至此。不可燒也。佛為",
    "X10n0254_006:0428a01": "摩頂說法。二子皆證聖果。父母亦難須陀洹果。古",
    "X10n0254_006:0428a02": "人為見寸心難降。誡云。非彼境界。謂非真三摩&#x9262;",
    "X10n0254_006:0428a03": "提。隨緣方便止。皆不可取。若取邪證。自生瘡疣。為",
    "X10n0254_006:0428a04": "害非淺(次明中觀)。",
    "X10n0254_006:0428a05": "[0428a05] 善男子若諸眾生修於禪那(至)一切境界終不可取。",
    "X10n0254_006:0428a06": "[0428a06] 此中道觀。亦名息二邊分別止。即不一不異。為之",
    "X10n0254_006:0428a07": "中也。即俱離寂靜幻化二相。既離二相。故名中。妙",
    "X10n0254_006:0428a08": "一切法也。今先取數門者。此云六妙門。門即涅槃。",
    "X10n0254_006:0428a09": "為妙門。為能六法次第相通。能至真妙泥洹。故云",
    "X10n0254_006:0428a10": "妙門也。一數息門。二隨息門。三止門。四觀門。五還",
    "X10n0254_006:0428a11": "門。六淨門。修禪者。先攝心在息。從一至十為數。行",
    "X10n0254_006:0428a12": "者。為修無漏真法。先須調心入定。欲界麤散難攝。",
    "X10n0254_006:0428a13": "非數不能治之。故須善調身息。從一至十。則麤亂",
    "X10n0254_006:0428a14": "靜息。心神停住。是為入定之要術。故云先取數門。",
    "X10n0254_006:0428a15": "二隨息門。細心依息。知出知入。故名為隨。三止門。",
    "X10n0254_006:0428a16": "息心靜慮名為止。修禪者。若凝心寂慮。心無波動。",
    "X10n0254_006:0428a17": "則諸禪定自然開發。四觀門。分別推析之心為觀。",
    "X10n0254_006:0428a18": "五還門。轉心返照名為還。六淨門。妄波不興。名為",
    "X10n0254_006:0428a19": "淨。今用數息為門者。是為定。定即止。智者云。息二",
    "X10n0254_006:0428a20": "邊分別止。定寂。慧察。能發真明。出離生死。以此止。",
    "X10n0254_006:0428a21": "通後五門。其心清淨。則萬邪滅矣。縱不滅邪。亦了",
    "X10n0254_006:0428a22": "知生住滅念。分齊頭數。斷三界結使。不了知結使。",
    "X10n0254_006:0428a23": "種種諸法頭數。亦能行住坐臥。四威儀中。分別自",
    "X10n0254_006:0428a24": "己。出息入息念數。無不了知。亦知自己身中。三百",
    "X10n0254_006:0428b01": "六十骨節。八萬四千戶蟲。四大六根。眾毛孔中。息",
    "X10n0254_006:0428b02": "出息入。無不觀察分明。亦能知百千世界。一雨滴",
    "X10n0254_006:0428b03": "數。有如目擊。故云猶如目&#x89A9;所受用物。非止定之",
    "X10n0254_006:0428b04": "功。孰能如是。今中觀。是名息二邊。以止為體。只由",
    "X10n0254_006:0428b05": "心淨極。如軒轅鏡。則森羅萬象。難逃影跡。凡夫修",
    "X10n0254_006:0428b06": "此觀成理顯。造境即中。如駕大白牛車。直到清涼。",
    "X10n0254_006:0428b07": "豈小因緣哉。非此境界。斷不可取(次總結三觀)。",
    "X10n0254_006:0428b08": "[0428b08] 是名三觀初首方便。",
    "X10n0254_006:0428b09": "[0428b09] 方便者。如舟柢岸。始名到家。未渡迷津。須假智&#x6A9D;。",
    "X10n0254_006:0428b10": "今云三觀初首方便者。隨根量。利於何種。宜於先",
    "X10n0254_006:0428b11": "修。如宜空。則先修空。假中亦然。是佛第一方便。宜",
    "X10n0254_006:0428b12": "善思之(次明&#x5FA7;修三觀)。",
    "X10n0254_006:0428b13": "[0428b13] 若諸眾生&#x5FA7;修三種勤行精進即名如來出現于世。",
    "X10n0254_006:0428b14": "[0428b14] 三種&#x5FA7;修者。即總修三觀也。中即空假。空即假中。",
    "X10n0254_006:0428b15": "假即空中。三法一種。不一不異。破一切法。用總空",
    "X10n0254_006:0428b16": "觀。立一切法。用總假觀。妙一切法。用總中觀。此三",
    "X10n0254_006:0428b17": "觀如水與波。水者空也。波者假也。波即是水。水即",
    "X10n0254_006:0428b18": "是波。中觀也。波水同體。假空亦然。又如用刀斷物。",
    "X10n0254_006:0428b19": "用鑽透竅。雖利用不同。鐵則一也。法亦如是。以此",
    "X10n0254_006:0428b20": "三觀。破一切惑。證一切智。如來出世。亦只如然(次明",
    "X10n0254_006:0428b21": "鈍根不成就者)。",
    "X10n0254_006:0428b22": "[0428b22] 若後末世鈍根眾生心欲求道不得成就。",
    "X10n0254_006:0428b23": "[0428b23] 此言障重。不得成就。如磨鏡加藥加功。道心堅固。",
    "X10n0254_006:0428b24": "亦可得之。古云。人一次學能之。己百次學之。人十",
    "X10n0254_006:0428c01": "次學能之。己千次學之。果懷此志也。雖愚者必明。",
    "X10n0254_006:0428c02": "雖柔者必強。故下明力不遂心。令懺除惑業。而起",
    "X10n0254_006:0428c03": "希慕也(次勤懺悔)。",
    "X10n0254_006:0428c04": "[0428c04] 由昔業障當勤懺悔(至)求勝上心。",
    "X10n0254_006:0428c05": "[0428c05] 有障重。加增上心。勇猛精進。深加觀力。更助五悔。",
    "X10n0254_006:0428c06": "五悔如&#x7070;皁。用清水浣灌。障垢自去。五悔者。見行",
    "X10n0254_006:0428c07": "修法華等懺。皆有五悔。嫉&#x59AC;&#x8B1F;曲。不得不先除也",
    "X10n0254_006:0428c08": "(次明此不成而習彼)。",
    "X10n0254_006:0428c09": "[0428c09] 三種淨觀隨學一事(至)心不放捨漸次求證。",
    "X10n0254_006:0428c10": "[0428c10] 如世醫師。治病。此藥不痊。復投別藥。病若變。藥亦",
    "X10n0254_006:0428c11": "轉。豈可以一藥。理百病耶。眾生習業。非止一種。諸",
    "X10n0254_006:0428c12": "佛以一方便門。設百千種藥方醫之。服者皆得病",
    "X10n0254_006:0428c13": "除。故楞伽云。如醫療眾疾。無有若干論。以病差別",
    "X10n0254_006:0428c14": "故。為說種種法。",
    "X10n0254_006:0428c15": "[0428c15] 爾時世尊欲重宣此義而說偈言。",
    "X10n0254_006:0428c16": "[0428c16] 圓覺汝當知一切諸眾生(至)佛境便現前。",
    "X10n0254_006:0428c17": "傅大士三觀頌",
    "X10n0254_006:0428c18": "[0428c18] 獨自精。其實離聲名。三觀一心融方品。荊棘",
    "X10n0254_006:0428c19": "叢中何處生。",
    "X10n0254_006:0428c20": "[0428c20] 獨自作。問我心中何所著。推檢四運并無生。千思",
    "X10n0254_006:0428c21": "萬慮何能縛。",
    "X10n0254_006:0428c22": "○賢善首菩薩章",
    "X10n0254_006:0428c23": "[0428c23] 肇論云。以名求物。物無當名之實。以物求名。名無",
    "X10n0254_006:0428c24": "得物之功。功無當名之實。非物也。名無得物之功。",
    "X10n0254_006:0429a01": "非名也賢善首。因十一位大士。各問深義。雖釋尊",
    "X10n0254_006:0429a02": "開示圓覺。&#x5EFC;談性具圓覺。然未的指。是故亦問立",
    "X10n0254_006:0429a03": "其名字。所以問名者。蓋有召物之功。物有應名之",
    "X10n0254_006:0429a04": "得。圓覺即名也。陀羅尼即體。體即物也。此則名體",
    "X10n0254_006:0429a05": "相副。故云陀羅尼門。流出圓覺。既存名體。必須奉",
    "X10n0254_006:0429a06": "持。奉即取也。持即心也。以取圓覺。持之於心。則眾",
    "X10n0254_006:0429a07": "生。若身若心。念念圓覺。常以寂照止觀。如護身符。",
    "X10n0254_006:0429a08": "即心純是法。與法相應。裴相國云。血氣之屬必有",
    "X10n0254_006:0429a09": "知。凡有知者必同體。一經旨意。無出於斯。",
    "X10n0254_006:0429a10": "[0429a10] 於是賢善首菩薩在大眾中(至)如是三請終而復始。",
    "X10n0254_006:0429a11": "[0429a11] 名字。雖是假名。無名則物無定名。如筌蹄之取魚",
    "X10n0254_006:0429a12": "兔。非筌蹄則魚兔無所獲。故欲魚必用筌。欲兔必",
    "X10n0254_006:0429a13": "用蹄也。猿鶴之類。誰與安名。麒麟鳳凰。孰為作字。",
    "X10n0254_006:0429a14": "耕田鑿井。皆無名中立名。劫初萬物無名無字。皆",
    "X10n0254_006:0429a15": "聖人。依真以立名。如理能通。聖人開疏為道。如理",
    "X10n0254_006:0429a16": "能該羅。依真以作網。故伏羲畫八卦。神農&#x751E;藥草。",
    "X10n0254_006:0429a17": "后稷播百穀。伯益鑿井。貨狄造舡。奚仲作車。&#x86A9;尤",
    "X10n0254_006:0429a18": "制五兵。黃帝造冠冕。以至倉頡制字。隸首筭數。蒙",
    "X10n0254_006:0429a19": "恬筆。蔡倫紙。如此之類。皆聖賢軌真理造之。濟萬",
    "X10n0254_006:0429a20": "民也。一大藏教。百千三昧。皆立名目。又如經卷。不",
    "X10n0254_006:0429a21": "以首題。何以區分。故祖師云。假名中。具三千法門。",
    "X10n0254_006:0429a22": "是故名有召物之功也。名字既立。奉持修習。神物",
    "X10n0254_006:0429a23": "護持。至於流通。他方世界。修之直至佛地。如斯四",
    "X10n0254_006:0429a24": "問。利益博哉。",
    "X10n0254_006:0429b01": "[0429b01] 爾時世尊告賢善首(至)諸大眾默然而聽(次正答名字)。",
    "X10n0254_006:0429b02": "[0429b02] 善男子是經百千萬億(至)亦名如來藏自性差別。",
    "X10n0254_006:0429b03": "[0429b03] 法華云。一切治生產業。皆與實相。不相違背。縱非",
    "X10n0254_006:0429b04": "今佛所說。亦是過去諸佛曾說。何況今之圓覺。是",
    "X10n0254_006:0429b05": "如來藏性。故云。恒沙諸佛所說。金剛經。所謂有佛",
    "X10n0254_006:0429b06": "性種子人。感諸佛之所護念。此圓覺本元是如來",
    "X10n0254_006:0429b07": "成佛真體。佛體真實。安得不能守護。故云。三世如",
    "X10n0254_006:0429b08": "來之所守護。十二部經。亦云十二分教。教能詮理",
    "X10n0254_006:0429b09": "為義。部者部類為義。一修多羅。(此云契經。直說法相。即長行。云散花",
    "X10n0254_006:0429b10": "也)二祇夜。(此云重頌。亦應頌。即貫花也)三和伽那(此云授記。即授記人天作",
    "X10n0254_006:0429b11": "佛也)四伽陀(此云孤起。不重頌者名也。亦曰諷頌)五優陀那(此云無問自說。亦云",
    "X10n0254_006:0429b12": "無我)六尼陀那(此云因緣。說一切因起事)七阿波陀那(此云譬喻。用扇喻月",
    "X10n0254_006:0429b13": "也)八伊帝目多伽(此云本事。此說他人之事)九闍陀伽(此云本生。此說",
    "X10n0254_006:0429b14": "菩薩行因本所行事)十毗佛略(此云方廣。談理無礙)十一阿浮達磨(此云",
    "X10n0254_006:0429b15": "未曾有。佛現種種神通。人云未曾)十二優婆提舍(此云逐分別所說義。又云論義)",
    "X10n0254_006:0429b16": "法華云。我此九部法。隨順眾生說。小乘曰九部。大",
    "X10n0254_006:0429b17": "乘十二部也。其實大小相通。此十二部經。非獨為",
    "X10n0254_006:0429b18": "清淨眼目。語其旨趣。則四種悉檀。理妙域中。固非",
    "X10n0254_006:0429b19": "名號所及。化檀繫表。又非情智所尋。致於遣累忘",
    "X10n0254_006:0429b20": "筌。陶神盡照。近超生死。遠證涅槃。播闡五乘。接群",
    "X10n0254_006:0429b21": "機之深淺。該明六道。辨善惡之升沈。敻(休正反)期出",
    "X10n0254_006:0429b22": "世。而法無不週。邇比王化。而事無不盡。能&#x613D;能要。",
    "X10n0254_006:0429b23": "不質不文。自非天下之至慮。孰能與於斯教哉。清",
    "X10n0254_006:0429b24": "淨眼目。理出於此。此經有五名。一名大方廣圓覺",
    "X10n0254_006:0429c01": "陀羅尼。大方廣即所立法也。大方是體。廣即用也。",
    "X10n0254_006:0429c02": "此是空如來藏。具不空如來藏之用。又可常遍曰",
    "X10n0254_006:0429c03": "大。執持四方。包&#x613D;曰廣。亦可配法身般若解脫。亦",
    "X10n0254_006:0429c04": "如來藏之三德也。圓即寂。覺即照。亦是止觀。寂止",
    "X10n0254_006:0429c05": "也。照觀也。陀羅尼。遮惡持善。圓覺是從定立名。棱",
    "X10n0254_006:0429c06": "嚴。亦是大定。二名修多羅了義。&#x98DC;契經。圓融定慧。",
    "X10n0254_006:0429c07": "非偏小所知。了義究竟顯說。指權歸實。約開顯說。",
    "X10n0254_006:0429c08": "一切諸法。皆是實相。亦有不了義經。方圓不相入",
    "X10n0254_006:0429c09": "者。今即權是實。一念三千。三名秘密王三昧。如來",
    "X10n0254_006:0429c10": "秘要之藏。定善慧之異名。秘密王。亦是能說之人。",
    "X10n0254_006:0429c11": "棱嚴云。妙蓮華王。十方佛母。以密王三昧為人。即",
    "X10n0254_006:0429c12": "正心行處。淨覺。亦以蓮華王為人解。四名如來決",
    "X10n0254_006:0429c13": "定境界。即堅固為義。大涅槃。更無能過者。即不變",
    "X10n0254_006:0429c14": "義也。五名如來藏自性差別。圓覺妙性。性不自守。",
    "X10n0254_006:0429c15": "隨緣作種種名。或云常住真心。或云性淨明體。或",
    "X10n0254_006:0429c16": "云空如來藏。或云涅槃妙心。曰諸法實相。曰王三",
    "X10n0254_006:0429c17": "昧。曰真如。曰法界。曰第一義諦。曰無生妙理。此圓",
    "X10n0254_006:0429c18": "覺。亦能入惡。隨惡受名。為性惡。為性善。為理毒害。",
    "X10n0254_006:0429c19": "為諸阿顛迦。為昏鈍性障。為生老病死。為成住壞",
    "X10n0254_006:0429c20": "空。為鑊湯爐炭。皆是圓覺。隨惡受稱。其實圓覺。非",
    "X10n0254_006:0429c21": "聖非凡。非善非惡。非生非死。非涅槃。非色非心。非",
    "X10n0254_006:0429c22": "天堂非地獄。非佛非眾生。則凡所有相。皆是&#x8657;妄。",
    "X10n0254_006:0429c23": "若見諸相非相。非相即名圓覺。如是則終日圓覺。",
    "X10n0254_006:0429c24": "未&#x751E;圓覺也(次明奉持)。",
    "X10n0254_006:0430a01": "[0430a01] 汝當奉持。",
    "X10n0254_006:0430a02": "[0430a02] 此五種名。名雖差別。其實是佛一路涅槃門。過去",
    "X10n0254_006:0430a03": "諸佛悉已成就。現在諸菩薩。今皆入圓覺。未來修",
    "X10n0254_006:0430a04": "學。當依如是法。此是如來藏。無漏不思議法。如人",
    "X10n0254_006:0430a05": "因事遠出。未得還家。今日明了歸家之路。父子相",
    "X10n0254_006:0430a06": "見團圓事。不欣樂奉持耶(次明自證。境界不入三乘之手)。",
    "X10n0254_006:0430a07": "[0430a07] 善男子是經唯顯如來境界唯佛如來能盡宣說。",
    "X10n0254_006:0430a08": "[0430a08] 此覺圓即如來藏。妙明心元。離一切相。即一切相。",
    "X10n0254_006:0430a09": "但世間眾生聲聞緣覺。欲以所知心。測度如來圓",
    "X10n0254_006:0430a10": "覺境界。用世語言。入佛知見。猶如藕絲懸須彌山。",
    "X10n0254_006:0430a11": "終不能舉。此言果人所證之法深妙。非小乘凡夫",
    "X10n0254_006:0430a12": "之所能及。又此經非世間語言三昧。亦非雕蟲篆",
    "X10n0254_006:0430a13": "刻之辭。非是外道典籍。非聲聞諸小乘。偏圓權實",
    "X10n0254_006:0430a14": "之法。此是圓頓圓覺妙心。此法如火聚。四邊不可",
    "X10n0254_006:0430a15": "取。若能取者。唯佛一人。到究竟即佛。如十五夜月。",
    "X10n0254_006:0430a16": "蟾光桂影圓滿無虧。出三惑。破二死。百千三昧無",
    "X10n0254_006:0430a17": "量行門。一時顯現。如百千燈。光照一室。其光圓無",
    "X10n0254_006:0430a18": "際故。一切世間。種種諸病。唯佛能醫。故云唯佛能",
    "X10n0254_006:0430a19": "盡宣說(次明依圓覺。佛知佛見。修之直至佛地)。",
    "X10n0254_006:0430a20": "[0430a20] 若諸菩薩及末世眾生(至)漸次增進至於佛地。",
    "X10n0254_006:0430a21": "[0430a21] 今言菩薩。乃因人。凡夫末世。依上所立法制。用寂",
    "X10n0254_006:0430a22": "照止心寂。念專一便。不頓修亦可漸次。只要道",
    "X10n0254_006:0430a23": "心堅固。加功進行。何患不成佛。其間有聞而不修。",
    "X10n0254_006:0430a24": "修而不證者。此人有障。更須禮佛懺悔。終久至於",
    "X10n0254_006:0430b01": "佛地。此非妙覺佛。乃登圓初住菩薩名佛。亦百世",
    "X10n0254_006:0430b02": "界作佛。故云佛地(次明圓覺。雖是頓教。亦攝漸修)。",
    "X10n0254_006:0430b03": "[0430b03] 善男子是經名為頓教大乘(至)亦攝漸修一切群品。",
    "X10n0254_006:0430b04": "[0430b04] 此大乘教。本妙覺明。與如來心。不增不減。無漸無",
    "X10n0254_006:0430b05": "頓。今云頓漸者。為修學人。根有利鈍。障有重輕。雖",
    "X10n0254_006:0430b06": "精進。而開悟有遲速。立行有漸頓。非教體有遲速。",
    "X10n0254_006:0430b07": "迷悟在機緣。名頓教漸修。棱嚴云。佛告富樓那言。",
    "X10n0254_006:0430b08": "譬如迷人。於一聚落。惑南為北。此迷為復因迷而",
    "X10n0254_006:0430b09": "有。因悟所出。富樓那言。如是迷人。亦不因迷。又不",
    "X10n0254_006:0430b10": "因悟。何以故。迷本無根。云何因迷。悟非生迷。云何",
    "X10n0254_006:0430b11": "因悟。佛言。彼之迷人。正在迷時。&#x5010;有悟人。指示令",
    "X10n0254_006:0430b12": "悟。富樓那。於意云何。此人縱迷。於此聚落。更生迷",
    "X10n0254_006:0430b13": "不。不也世尊。佛言。十方如來。亦復如是。此迷無本。",
    "X10n0254_006:0430b14": "性必竟空。昔本無迷。似有迷覺。覺迷迷滅。覺不生",
    "X10n0254_006:0430b15": "迷。亦如&#x7796;人。見空中花。&#x7796;病若除。花於空滅。忽有",
    "X10n0254_006:0430b16": "愚人。於彼空花所滅空地。待花更生。汝觀是人。為",
    "X10n0254_006:0430b17": "愚為慧。富樓那言。空本無花。妄見生滅。見花滅空。",
    "X10n0254_006:0430b18": "已是顛倒。敕令更出。斯實狂癡。今此圓覺。亦復如",
    "X10n0254_006:0430b19": "是。本無頓漸。但上機先悟。漸機次悟。若是圓覺之",
    "X10n0254_006:0430b20": "性。本無利鈍。漸頓。今云亦攝漸修者。非小乘之漸。",
    "X10n0254_006:0430b21": "今修圓者。同緣實相。皆用止觀寂照之法。機有利",
    "X10n0254_006:0430b22": "鈍。悟有遲速。為漸也(次引喻)。",
    "X10n0254_006:0430b23": "[0430b23] 譬如大海不讓小流(至)飲其水者皆得充滿。",
    "X10n0254_006:0430b24": "[0430b24] 阿脩羅。此翻無酒。初欲採四天下花。釀海水為酒。",
    "X10n0254_006:0430c01": "魚龍之業。釀之不成。誓不飲酒。故云無酒。用手掌",
    "X10n0254_006:0430c02": "遮月。人間謂之月蝕。有大力用。飲海水不竭。何況",
    "X10n0254_006:0430c03": "蚊&#x8771;。此大乘教。亦攝小乘漸修人(次明凡夫。施實不如聞經福勝)。",
    "X10n0254_006:0430c04": "[0430c04] 善男子假使有人純以七寶(至)聞此經名及一句義。",
    "X10n0254_006:0430c05": "[0430c05] 七寶者。金。銀。吠琉璃。玻&#x74C8;。硨磲。瑪瑙。真珠。三千大",
    "X10n0254_006:0430c06": "千。可為眾多。盡以布施。比聞經一句福。皆不及。蓋",
    "X10n0254_006:0430c07": "慧能趣菩提。施福不趣菩提也(前是凡福。次明不如半偈聖福)。",
    "X10n0254_006:0430c08": "[0430c08] 善男子假使有人教百恒河(至)宣說此經分別半偈。",
    "X10n0254_006:0430c09": "[0430c09] 藥王菩薩。為法焚身。雪山童子。捨全身求得半偈。",
    "X10n0254_006:0430c10": "光明云。滿城盛火。應從中過。乃為法亡軀也。波倫",
    "X10n0254_006:0430c11": "打骨取髓。為求法故。世尊因地。剜身作千&#x76CC;&#x706F;。求",
    "X10n0254_006:0430c12": "得半偈。今云勝阿羅漢。羅漢是小乘。今是大乘。頓",
    "X10n0254_006:0430c13": "機眾生。可聞法一超入如來地。如龍女一生。便往",
    "X10n0254_006:0430c14": "南方成佛。不比小乘。時長行遠。此如靈丹點鐵。可",
    "X10n0254_006:0430c15": "成金也(次明聞經不惑。由宿種善根)。",
    "X10n0254_006:0430c16": "[0430c16] 善男子若復有人聞此經名(至)種諸善根聞此經教。",
    "X10n0254_006:0430c17": "[0430c17] 起信論說。未入正定聚眾生。故說修行信心。一信",
    "X10n0254_006:0430c18": "樂念真如法故。真如法。諸佛所師。眾行之源。二信",
    "X10n0254_006:0430c19": "佛有無量功德。常念親近供養。起發善根。求一切",
    "X10n0254_006:0430c20": "智故。三信法。有大利益。常念修行諸波羅蜜。四者",
    "X10n0254_006:0430c21": "信僧。能正修行。自利利他。常樂親近諸菩薩眾。求",
    "X10n0254_006:0430c22": "學如實行故。如高僧傳中。高僧有十科。世之難學。",
    "X10n0254_006:0430c23": "雖有破群者。無&#x9E81;不擇細。如韓昌黎。始未信佛法",
    "X10n0254_006:0430c24": "時。上論佛骨表。因此貶潮。參大顛。顛云。公雖過",
    "X10n0254_006:0431a01": "人。世智辨聰。是世間有之。汝勝晉時佛圖澄否。韓",
    "X10n0254_006:0431a02": "曰不及。汝比姚秦時鳩摩羅什否。曰不如。汝尚不",
    "X10n0254_006:0431a03": "如此賢。況佛是大聖。天人之師。又安可破之。後於",
    "X10n0254_006:0431a04": "大顛有發明。張無盡。初年時遊僧寺。見佛書梵夾",
    "X10n0254_006:0431a05": "嚴整。怫然怒曰。吾孔聖人。反不如胡人。人所仰重。",
    "X10n0254_006:0431a06": "欲造無佛論毀之。在書院中思惟。深夜不睡。其妻",
    "X10n0254_006:0431a07": "云。如何不睡。張云欲造無佛論。妻向氏云。既是無",
    "X10n0254_006:0431a08": "佛。何論之有。當須著有佛論也。無盡疑其言。遂閣",
    "X10n0254_006:0431a09": "筆。後因訪一同列。見佛龕前。有維摩詰經。信手開",
    "X10n0254_006:0431a10": "經見。云此病非地大。亦不離地大。乃歎曰。胡人之",
    "X10n0254_006:0431a11": "語。亦能爾耶。遂問有幾卷。曰有三卷。借歸看。其妻",
    "X10n0254_006:0431a12": "問曰。讀者何書。維摩詰經。向曰。熟讀此可造無佛",
    "X10n0254_006:0431a13": "論。無盡竦異其言。於是歸心佛乘。後參兜率悅。大",
    "X10n0254_006:0431a14": "有發明。此皆宿下緣種。今日契悟。起信云。復有五",
    "X10n0254_006:0431a15": "門。能成信心。一施門。二戒門。三忍門。四進門。五止",
    "X10n0254_006:0431a16": "觀門。彼文稍廣。今錄止觀門。止者。謂止一切境界。",
    "X10n0254_006:0431a17": "息諸外塵念。以圓覺寂照。照諸塵勞。息諸攀緣。故",
    "X10n0254_006:0431a18": "云止。今之隨順奢摩他。體真止也。觀者。謂分別因",
    "X10n0254_006:0431a19": "緣生滅相。隨順毗婆舍那。此云觀。昏即朗之。以此",
    "X10n0254_006:0431a20": "二義。漸漸修習。不相捨離。又云若修止者。端坐",
    "X10n0254_006:0431a21": "正意。不依氣息。不依形色。不依空。不依地水火風。",
    "X10n0254_006:0431a22": "乃至見聞覺知。一切諸想隨念皆除。亦遣除想。以",
    "X10n0254_006:0431a23": "一切法。本來無想。念念不生。念念不滅。亦不得隨",
    "X10n0254_006:0431a24": "心外念境界。後以心除心。心若馳散。即當攝來。住",
    "X10n0254_006:0431b01": "於正念。是正念者當知唯心。無外境界。即復此心",
    "X10n0254_006:0431b02": "亦自無相。念念不可得。若四威儀中。有所施作。於",
    "X10n0254_006:0431b03": "一切時。常念方便隨順觀察。久習淳熟。其心得住。",
    "X10n0254_006:0431b04": "如此修行。聞經之人。非於一佛二佛下種。乃至恒",
    "X10n0254_006:0431b05": "河沙佛所。以見無種。不值此經。又安得聞(次囑累)。",
    "X10n0254_006:0431b06": "[0431b06] 汝善男子當護末世(至)惱其身心令生退屈。",
    "X10n0254_006:0431b07": "[0431b07] 起信云。莫令此心。墮於邪網。若眾生無善根力。則",
    "X10n0254_006:0431b08": "為諸魔外道。鬼神之所惑亂。若於坐中。現形恐怖。",
    "X10n0254_006:0431b09": "或現端正男女等相。當念唯心。境界則滅。終不",
    "X10n0254_006:0431b10": "為惱。龍樹云。除諸法實相外。餘皆魔事。逢此境界。",
    "X10n0254_006:0431b11": "當勤正念。不取不著。則能遠是諸業障。應知外道",
    "X10n0254_006:0431b12": "所有三昧。皆不離見愛我慢之心。貪著世間名聞",
    "X10n0254_006:0431b13": "利養。正修行人。善為分別。此吾佛最後教誨。至此",
    "X10n0254_006:0431b14": "流通意竟(下諸天鬼神。各言護持。初金剛)。",
    "X10n0254_006:0431b15": "[0431b15] 爾時會中有火首金剛(至)財寶豐足常不乏少。",
    "X10n0254_006:0431b16": "[0431b16] 金剛。梵語跋闍羅波膩。此云金剛手。(波膩&#x98DC;手)謂手執",
    "X10n0254_006:0431b17": "金剛杵。以立名。正法念經云。昔有國王。有二夫人。",
    "X10n0254_006:0431b18": "一生千子。欲試千子當來成佛次第故。俱留孫探",
    "X10n0254_006:0431b19": "得第一籌。釋迦第四籌。乃至樓至第千籌。第二夫",
    "X10n0254_006:0431b20": "人。生二子。一願為梵王。請千兄轉法輪。次願為密",
    "X10n0254_006:0431b21": "跡金剛神。護千兄教法。依經僧寺三門。只合一身",
    "X10n0254_006:0431b22": "金剛。一身梵王。今為對故。塑二金剛。非也。楞嚴云。",
    "X10n0254_006:0431b23": "十恒河沙金剛密跡。此八萬亦未為多。火首摧碎",
    "X10n0254_006:0431b24": "等未詳所譯。(次梵王眾)。",
    "X10n0254_006:0431c01": "[0431c01] 爾時大梵天王二十八天王(至)當令安隱心不退轉。",
    "X10n0254_006:0431c02": "[0431c02] 梵語迦夷。此言淨身。居色界禪天。梵是西語。此云",
    "X10n0254_006:0431c03": "離欲。因中修梵行。不行婬穢也。今為天主。統娑婆。",
    "X10n0254_006:0431c04": "三千大千世界。皆屬號令。有言語覺觀。世間雖修",
    "X10n0254_006:0431c05": "梵行者多。唯加修四無量心(慈悲喜捨)故得為天主也。",
    "X10n0254_006:0431c06": "二十八天王者。欲界六天。色界十八天。無色界四",
    "X10n0254_006:0431c07": "天。總二十八天也。護國天王等。即護世四天王。光",
    "X10n0254_006:0431c08": "明云。護國四鎮。即帝釋天神將。常領八部鬼神。護",
    "X10n0254_006:0431c09": "弘持人。心不退轉(次鬼王)。",
    "X10n0254_006:0431c10": "[0431c10] 爾時大力鬼王名吉槃茶(至)我當使其碎如微塵。",
    "X10n0254_006:0431c11": "[0431c11] 鄭玄曰。聖人精氣。謂之神。賢人精氣謂之鬼。又有",
    "X10n0254_006:0431c12": "云。天神曰靈。地神曰祗。人神曰鬼。鬼者畏也。&#x8657;怯",
    "X10n0254_006:0431c13": "多畏。又有威能令人畏。或云。希求名餓鬼。從人求",
    "X10n0254_006:0431c14": "食。以活性命。光明疏云。神者能也。大力者。能移山",
    "X10n0254_006:0431c15": "填海。劣者能隱顯變化。肇云。神受善惡雜報。現形",
    "X10n0254_006:0431c16": "勝人。劣於天。其身輕微。難見。鬼類眾多。不能盡釋。",
    "X10n0254_006:0431c17": "今言吉槃茶。亦名鳩槃茶。亦名俱槃茶。此&#x98DC;甕形。",
    "X10n0254_006:0431c18": "舊云冬瓜。此神陰如冬瓜。行至肩上。坐便踞之。即",
    "X10n0254_006:0431c19": "厭魅鬼也。(梵語烏衣蘇慢。此厭)厭眼內不祥。(本只作厭字。人厭下加鬼)圭",
    "X10n0254_006:0431c20": "峰云。食人精血。其疾如風。變化稍多。住林野間。管",
    "X10n0254_006:0431c21": "諸鬼眾。號為王。故云。大力鬼王。與十萬鬼王。護持",
    "X10n0254_006:0431c22": "經人。不令鬼神侵惱(下結經竟)。",
    "X10n0254_006:0431c23": "[0431c23] 佛說此經已一切菩薩(至)皆大歡喜信受奉行。",
    "X10n0254_006:0431c24": "[0431c24] 佛說經。通該凡聖。既聞圓覺妙心。實相常住。解圓",
    "X10n0254_006:0432a01": "即偏。同服醍醐。咸霑妙益。是故歡喜奉行也。此經",
    "X10n0254_006:0432a02": "後有加重說偈者。非也。圭&#x5CEF;不著。諸家不留。況世",
    "X10n0254_006:0432a03": "尊說經。當機之人。故有重頌。今法會將散。唯是天",
    "X10n0254_006:0432a04": "龍鬼神。各言護持流通。不須重說。又重頌。被晚來",
    "X10n0254_006:0432a05": "末至者。至此時。安有晚來也。",
    "X10n0254_006:0432a07": "大方廣圓覺修多羅了義心鏡卷第六(終)",
    "X10n0254_006:0432a11": "No. 254-B",
    "X10n0254_006:0432a12": " 四明水雲客  京華野寺僧  吳雲閉花經",
    "X10n0254_006:0432a13": " 白髮註斯經  報國恩雖重  為法一身輕",
    "X10n0254_006:0432a14": " 圓覺大海水  飲者若蚊&#x8771;  以蠡酌佛海",
    "X10n0254_006:0432a15": " 如雞最後鳴  寶慶逢三&#x79A9;  絕筆聽秋聲",
    "X10n0254_006:0432a16": " 皇圖呼萬歲  宰輔茂洪勳  庶民歡樂業",
    "X10n0254_006:0432a17": " 四海慶時清  甘露門重闢  俱遊大覺城",
    "X10n0254_006:0432a18": "[0432a18] 圓覺寂照。迺十二部經之眼目。二六開士之權謀。",
    "X10n0254_006:0432a19": "絕綱大教。秀發圓乘。聞一句義。超七寶布施福。鋟",
    "X10n0254_006:0432a20": "梓流通。勝河沙羅漢果。雖壯心註解。&#x76D6;力乏錐刀。",
    "X10n0254_006:0432a21": "積寸累銖。僅成五卷。今遇不顯名檀越夫婦。發心",
    "X10n0254_006:0432a22": "施財。四十萬錢。圓成第六卷。可謂。月虧而復圓。心",
    "X10n0254_006:0432a23": "開而意足。他日天上人間。龍宮海藏。花臺標名。是",
    "X10n0254_006:0432a24": "為不朽矣。銘曰。",
    "X10n0254_006:0432b01": " 福報不在頻[幻-ㄠ+口]祝  天上人間相隨逐",
    "X10n0254_006:0432b02": " 發心已成佛果因  龍女&#x732E;珠稱疾速",
    "X10n0254_006:0432b03": " 我今稱讚是圓乘  福利有情并眷屬",
    "X10n0254_006:0432b04": " 懺除罪垢淨瑕疵  淨土紋成親禮足",
    "X10n0254_006:0432b05": "[0432b05] 紹定改元八月中秋日   智聰 謹題",
    "X10n0254_006:0432b09": "No. 254-C",
    "X10n0254_006:0432b10": "[0432b10] 昔以大慈尊尊。已知末劫眾生。競貪瞋痴。淪三塗苦。",
    "X10n0254_006:0432b11": "迺金口宣說諸大實事。使眾生見聞知覺。種諸善根。",
    "X10n0254_006:0432b12": "同成佛道。可謂老婆心切。厥後號為大乘經典。流傳",
    "X10n0254_006:0432b13": "於世。信向者。不知幾億萬人矣。今",
    "X10n0254_006:0432b14": "四明聰講主。於講究大乘之中。摭",
    "X10n0254_006:0432b15": "諸佛髓。纂成要訣。名大圓覺心鏡。不啻十萬餘言。皆",
    "X10n0254_006:0432b16": "提撕",
    "X10n0254_006:0432b17": "菩薩之請問。闡揚",
    "X10n0254_006:0432b18": "佛祖之叮嚀。觀之者。了明奧旨。想之者。親禮慈容。味",
    "X10n0254_006:0432b19": "之者。如餤醍醐。化熱惱為清&#x51C9;境界。則",
    "X10n0254_006:0432b20": "聰老此心又切也。(謙)既觀勝茲良因緣。乃辦肯心。書",
    "X10n0254_006:0432b21": "成部類。覬廣布流。又恐歲月泯糜。化於眾緣鋟木。共",
    "X10n0254_006:0432b22": "期播傳綿永。[0432b22] &#x65F9;",
    "X10n0254_006:0432b23": "皇宋紹定改元歲次戊子孟秋望日",
    "X10n0254_006:0432b24": "[0432b24] 從義郎 李謙 謹誌",
    "X10n0254_006:0432c04": "No. 254-D",
    "X10n0254_006:0432c05": "[0432c05] 永正三年丙寅三月廿有七日。伏值",
    "X10n0254_006:0432c06": "榮林智忻首座二十五年遠忌之辰。某懌煩良友數",
    "X10n0254_006:0432c07": "員大手筆。而書圓覺了義徑聰師心鏡六卷。所鳩善",
    "X10n0254_006:0432c08": "因。奉為忻大&#x59C9;。莊嚴報地。伏願三界迷徒。頓證圓覺",
    "X10n0254_006:0432c09": "本性。四生群類。俱生清泰樂邦。"
}