{
    "T21n1340_005:0679c02": "大法炬陀羅尼經卷第五",
    "T21n1340_005:0679c04": "隋天竺三藏法師闍那崛多等譯",
    "T21n1340_005:0679c05": "四聖諦品第九",
    "T21n1340_005:0679c06": "忍校量品第十",
    "T21n1340_005:0679c07": "三乘教品第十一",
    "T21n1340_005:0679c08": "四聖諦品第九",
    "T21n1340_005:0679c09": "佛告阿難。爾時放光如來復告眉間白毫梵",
    "T21n1340_005:0679c10": "天言。梵天。汝今將非自以具足辯才問斯義",
    "T21n1340_005:0679c11": "耶。汝豈不知此菩提門順諸聖諦乎。梵天言。",
    "T21n1340_005:0679c12": "世尊。云何名為順於聖諦。佛告梵天。可不用",
    "T21n1340_005:0679c13": "此諸助道法與彼聖諦和合相應耶。梵天復",
    "T21n1340_005:0679c14": "言。世尊。如來所說四聖諦者。即是諸佛隨順",
    "T21n1340_005:0679c15": "次第而說。無異一切菩提覺法。佛如是說已。",
    "T21n1340_005:0679c16": "佛復告梵天言。汝知佛說四聖諦不。梵天言。",
    "T21n1340_005:0679c17": "世尊。我亦少知四聖諦義。佛言。梵天。汝云何",
    "T21n1340_005:0679c18": "知四聖諦義。梵天言。世尊。我所知者。謂苦聖",
    "T21n1340_005:0679c19": "諦。苦集聖諦。苦滅聖諦。苦滅道聖諦。世尊。",
    "T21n1340_005:0679c20": "我如是知四聖諦義。佛言。梵天。汝言苦諦。其",
    "T21n1340_005:0679c21": "義云何。梵天言。世尊。我親從佛聞如是說。非",
    "T21n1340_005:0679c22": "此五陰名苦諦乎。聖人觀察除斷我見證彼",
    "T21n1340_005:0679c23": "無我。以證知故。見此五陰如賊如怨。即便捨",
    "T21n1340_005:0679c24": "離五有生處。世尊。我如是知苦聖諦義。世尊。",
    "T21n1340_005:0679c25": "若我不聞佛所說者。我終不能作如斯說。何",
    "T21n1340_005:0679c26": "以故。如是義者唯佛證知。非我境界。所有疑",
    "T21n1340_005:0679c27": "惑。唯佛能斷。所以者何。唯佛能知一切諸",
    "T21n1340_005:0679c28": "法無障礙故。如佛所說我如是知。世尊。我今",
    "T21n1340_005:0679c29": "欲聞四聖諦義。唯願世尊為我解釋。何故名",
    "T21n1340_005:0680a01": "聖。云何名諦。佛告梵天。所言諦者名之為實。",
    "T21n1340_005:0680a02": "實名一體。聖名方便。方便證知故名聖諦。梵",
    "T21n1340_005:0680a03": "天復言。世尊。云何名實。佛言。梵天。所言實",
    "T21n1340_005:0680a04": "者名順隨義。汝當諦聽善思念之。吾今為汝",
    "T21n1340_005:0680a05": "分別解說。梵天。汝知諸阿羅漢得漏盡時所",
    "T21n1340_005:0680a06": "捨事不。梵天言。世尊。我不能知諸阿羅漢得",
    "T21n1340_005:0680a07": "漏盡時所捨之事。梵天。諦聽吾為汝說。於有",
    "T21n1340_005:0680a08": "漏法一心厭離不受生死。是名為捨。是名漏",
    "T21n1340_005:0680a09": "盡。亦名畢竟。畢竟捨故住彼實中。一切捨故",
    "T21n1340_005:0680a10": "名之為實。梵天。所言聖諦即是五陰當知五",
    "T21n1340_005:0680a11": "陰是苦因緣。是故五陰名為怨賊。一切聖人",
    "T21n1340_005:0680a12": "如實觀知。故能捨棄。以是義故名苦聖諦。",
    "T21n1340_005:0680a13": "是故世尊說此五陰為眾苦本。名為怨家。亦",
    "T21n1340_005:0680a14": "名欺誑。聖人觀察如實知故名為聖諦。復次",
    "T21n1340_005:0680a15": "梵天。言集諦者是無知滅。此集滅者。是佛世",
    "T21n1340_005:0680a16": "尊為諸賢聖方便而說。此若實者無有是處。",
    "T21n1340_005:0680a17": "何以故。梵天。所言集者即是虛妄。若是虛妄",
    "T21n1340_005:0680a18": "則不名滅。所言滅者則非虛妄。非虛妄者是",
    "T21n1340_005:0680a19": "為聖諦。言聖諦者謂阿利耶。阿利耶者名",
    "T21n1340_005:0680a20": "知五陰。聖人諦知諸陰非實。是故能捨名為",
    "T21n1340_005:0680a21": "聖諦。以捨著故名殺大怨。所有集者當知非",
    "T21n1340_005:0680a22": "實。若見集生是為常見。若見集滅是為斷見。",
    "T21n1340_005:0680a23": "諸佛如來作如是說。非集非滅是為聖諦。此",
    "T21n1340_005:0680a24": "即名道。道者所謂真實之道。即諸聖人深達",
    "T21n1340_005:0680a25": "五陰。應如是知。復次梵天。趣求義故名之為",
    "T21n1340_005:0680a26": "道。梵天當知。譬如有人作是思念。我於過去",
    "T21n1340_005:0680a27": "作何等身。我於過去作如是身。彼二種念則",
    "T21n1340_005:0680a28": "是虛妄。更復思惟。我於過去從何所來。我於",
    "T21n1340_005:0680a29": "過去曾如是來。亦為虛妄。梵天當知。一切諸",
    "T21n1340_005:0680b01": "法皆是分別。無有真實亦復如是。是則名為",
    "T21n1340_005:0680b02": "清淨道也。",
    "T21n1340_005:0680b03": "大法炬陀羅尼經忍校量品第十",
    "T21n1340_005:0680b04": "阿難。爾時彼放光佛復告眉間白毫梵天言。",
    "T21n1340_005:0680b05": "梵天。此陀羅尼法門寬大無邊。今當為汝開",
    "T21n1340_005:0680b06": "顯初問菩薩行法少分之事。當知如來方便",
    "T21n1340_005:0680b07": "密教。梵天。譬如商主為求寶故欲入大海。於",
    "T21n1340_005:0680b08": "先積集種種資裝。所謂船櫂帆桅生熟糇",
    "T21n1340_005:0680b09": "糧。凡是海中供用諸物。咸悉備之置於海岸。",
    "T21n1340_005:0680b10": "唱如是言。誰於今日欲入大海求諸所須以",
    "T21n1340_005:0680b11": "除貧乏。若有能者宜同此行。時眾多人為求",
    "T21n1340_005:0680b12": "利故。若十二十乃至百千俱願入海。時大商",
    "T21n1340_005:0680b13": "主見眾已多。即自思念。是大眾中。其有身羸",
    "T21n1340_005:0680b14": "力少怯弱小心。不堪經險難與終事。我應遣",
    "T21n1340_005:0680b15": "還。如是思已遂宣告曰。諸人當知。今此大海",
    "T21n1340_005:0680b16": "深闊無邊。不可期以時月歲數而尅迴還。方",
    "T21n1340_005:0680b17": "復海中有八大難。何等為八。一者惡波。二者",
    "T21n1340_005:0680b18": "旋流。三者摩竭。四者錯魚。五者諸餘大魚。",
    "T21n1340_005:0680b19": "六者夜叉羅剎。七者惡風。八者惡龍。如是八",
    "T21n1340_005:0680b20": "難難可過度。脫當逢遇船壞命終。誰能堪忍",
    "T21n1340_005:0680b21": "無怖畏者。宜於今日共處此船。若疑不堪荷",
    "T21n1340_005:0680b22": "負險阻。各隨意還。眾人聞已多即退散。如",
    "T21n1340_005:0680b23": "是梵天。今此眾中有無量人。聞此陀羅尼甚",
    "T21n1340_005:0680b24": "深法門寬大無邊。心生驚恐。作如是念。此陀",
    "T21n1340_005:0680b25": "羅尼但說一句。無量歲數尚不能盡。若具說",
    "T21n1340_005:0680b26": "者誰堪聽受。如是無量無邊眾生。或生退心。",
    "T21n1340_005:0680b27": "或起種種愚癡惡邪煩惱障礙。輪轉生死。如",
    "T21n1340_005:0680b28": "是梵天。如來世尊為欲增長彼等眾生諸根",
    "T21n1340_005:0680b29": "欲力。亦令成就不退轉心故。如彼商主見諸",
    "T21n1340_005:0680c01": "商人怯弱不堪慮其敗壞。明說海難乃至命",
    "T21n1340_005:0680c02": "終諸恐怖事遣還本所。梵天當知。彼大商主。",
    "T21n1340_005:0680c03": "能有如是密謀深智大方便力。如來亦爾。以",
    "T21n1340_005:0680c04": "大方便為此億數諸菩薩眾。欲開發彼無量",
    "T21n1340_005:0680c05": "無邊億那由他不可思議大智慧忍。而諸世",
    "T21n1340_005:0680c06": "尊所有不思議大智慧忍之所行處。但為阿",
    "T21n1340_005:0680c07": "毘跋致菩薩摩訶薩說。令得成就不退轉忍。",
    "T21n1340_005:0680c08": "如是甚深大功德忍。一切眾生無能知者。唯",
    "T21n1340_005:0680c09": "除深樂大乘法者。彼當能住如是忍中。",
    "T21n1340_005:0680c10": "爾時眉間白毫梵天復白放光佛言。世尊。彼",
    "T21n1340_005:0680c11": "忍何故名為無量無邊也。佛告梵天。是忍功",
    "T21n1340_005:0680c12": "德不可算數故言無量。不可窮盡故言無邊。",
    "T21n1340_005:0680c13": "諦聽梵天。譬如此閻浮提周遍充滿無價眾",
    "T21n1340_005:0680c14": "寶。於彼須彌山頂。復有一摩尼珠。名曰威花。",
    "T21n1340_005:0680c15": "以此滿閻浮提無價眾寶。與彼山頂一威花",
    "T21n1340_005:0680c16": "珠。本非稱量寧可為比。復次梵天。置無價寶。",
    "T21n1340_005:0680c17": "假使此威華寶滿四天下。彼須彌頂復有一",
    "T21n1340_005:0680c18": "寶。名釋迦毘楞伽。以四天下滿威華寶。亦不",
    "T21n1340_005:0680c19": "敵彼一毘楞伽也。復次梵天。置威華寶。假復",
    "T21n1340_005:0680c20": "聚積彼毘楞伽。上至有頂。猶亦不如補處菩",
    "T21n1340_005:0680c21": "薩。更有妙寶。名曰寶精。此寶能為補處菩薩",
    "T21n1340_005:0680c22": "諸莊嚴具。隨彼菩薩凡所受用。欲入胎時而",
    "T21n1340_005:0680c23": "於母腹先為宮宅。菩薩然後從天降入受最後",
    "T21n1340_005:0680c24": "身。如是菩薩福德力故。感得此寶生身常用。",
    "T21n1340_005:0680c25": "菩薩身大寶亦隨大。是寶能成無量福聚。從",
    "T21n1340_005:0680c26": "初發心乃至十地。諸功德聚是寶所生。梵天",
    "T21n1340_005:0680c27": "當知。如是勝寶過於一切世間出世間勝功德",
    "T21n1340_005:0680c28": "力所生之寶。復次梵天。彼出世無價功德大",
    "T21n1340_005:0680c29": "寶集大善根。開發教化勝出眾寶。云何名為",
    "T21n1340_005:0681a01": "大功德聚及大善根。如是梵天。彼最勝上功",
    "T21n1340_005:0681a02": "德善根者。我先為汝說此法門一句之義。無",
    "T21n1340_005:0681a03": "有價量無有算數。出世勝寶差別說已。復次",
    "T21n1340_005:0681a04": "梵天。又以無價最勝寶故。今更引喻。梵天。譬",
    "T21n1340_005:0681a05": "如此閻浮提除去諸山及眾瓦石。其地平正",
    "T21n1340_005:0681a06": "無有丘墟。自閻浮提地上至三十三天。滿中",
    "T21n1340_005:0681a07": "諸人皆獲初禪成就一心。名上凡夫。梵天。於",
    "T21n1340_005:0681a08": "意云何。彼得初禪勝上凡夫。心所念智所知",
    "T21n1340_005:0681a09": "之處。名為何等。梵天白言。世尊名為世間智",
    "T21n1340_005:0681a10": "慧境界。佛告梵天。於意云何。一須陀洹人心",
    "T21n1340_005:0681a11": "所念智所知之處。復名何等。梵言。世尊。名為",
    "T21n1340_005:0681a12": "出世智慧境界。佛言。梵天。假使滿閻浮提勝",
    "T21n1340_005:0681a13": "上凡夫。盡其心力。能知一須陀洹人心智境",
    "T21n1340_005:0681a14": "不。梵言。不也世尊。何以故。凡夫不知出世事",
    "T21n1340_005:0681a15": "故。如是梵天。一切凡夫尚不得知。云何能得",
    "T21n1340_005:0681a16": "稱量言說。是故雖滿此閻浮提已得初禪勝",
    "T21n1340_005:0681a17": "上凡夫。終不可比一須陀洹。梵天白佛。實爾",
    "T21n1340_005:0681a18": "世尊。何以故。彼諸凡夫唯得初禪。猶尚未得",
    "T21n1340_005:0681a19": "二禪已上乃至四空世間勝法。云何能知須",
    "T21n1340_005:0681a20": "陀洹等所知出世法也。梵天當知。是為第一",
    "T21n1340_005:0681a21": "無價眾寶譬喻差別。復次梵天。置一天下勝",
    "T21n1340_005:0681a22": "上凡夫。假使滿四天下皆是須陀洹。盡其智",
    "T21n1340_005:0681a23": "力。亦不能知一斯陀含心之所行智之所證。",
    "T21n1340_005:0681a24": "乃至不能思惟稱量少分邊際。梵天。是為第",
    "T21n1340_005:0681a25": "二勝寶譬喻差別。復次梵天。置四天下滿須",
    "T21n1340_005:0681a26": "陀洹。假使滿四天下皆斯陀含。終不能知一",
    "T21n1340_005:0681a27": "阿那含心之所緣智之所證。乃至滿四天下",
    "T21n1340_005:0681a28": "諸阿羅漢。亦不能知一辟支佛心智境行。梵",
    "T21n1340_005:0681a29": "天。是為第三第四第五寶喻差別。復次梵天。",
    "T21n1340_005:0681b01": "置阿羅漢。假使滿四天下皆辟支佛。共盡智",
    "T21n1340_005:0681b02": "力。若欲思量一生菩薩入母胎時心智境界",
    "T21n1340_005:0681b03": "證入次第大願深忍問答演說及諸威儀。終",
    "T21n1340_005:0681b04": "不能知。不能思量。不能分別。不能聽說。乃至",
    "T21n1340_005:0681b05": "不得彼法少分。唯除如來應供正遍覺乃能",
    "T21n1340_005:0681b06": "知耳。梵天。是為菩薩第六勝寶譬喻差別。復",
    "T21n1340_005:0681b07": "次梵天。此閻浮提滿中天寶如上喻說。乃至",
    "T21n1340_005:0681b08": "須彌頂寶。名曰威花。我今為說此寶威光及",
    "T21n1340_005:0681b09": "以德用。更引諸喻顯其少分。此言難信。唯除",
    "T21n1340_005:0681b10": "證者。梵天。若取威花勝寶。置於須彌山頂。是",
    "T21n1340_005:0681b11": "大海水深八萬四千由旬。其下乃有諸龍宮",
    "T21n1340_005:0681b12": "殿住所及阿修羅迦樓羅等宮殿住處。所有",
    "T21n1340_005:0681b13": "眾寶及大海中種種寶珠。彼大德龍神通力",
    "T21n1340_005:0681b14": "故。珍寶瓔珞皆有光明。諸阿修羅雖多諂詐。",
    "T21n1340_005:0681b15": "神通瓔珞亦有勝光。如是一切光明。若遇威",
    "T21n1340_005:0681b16": "花。眾寶光明皆滅不現。梵天猶如日輪現時。",
    "T21n1340_005:0681b17": "悉能映蔽諸螢火光喪沒不現。其事若此。梵",
    "T21n1340_005:0681b18": "天當知此日輪光繞須彌山。餘方現時。彼山",
    "T21n1340_005:0681b19": "頂寶。於閻浮提作大照明。",
    "T21n1340_005:0681b20": "爾時梵天白佛言。世尊。是威花寶從何而來。",
    "T21n1340_005:0681b21": "誰德所感。佛告梵天。大海最下有金剛際。於",
    "T21n1340_005:0681b22": "彼際下有一火聚。名為多日。光明熾盛。此即",
    "T21n1340_005:0681b23": "大鐵圍山根本出處。彼有金地名曰解脫。是",
    "T21n1340_005:0681b24": "威花寶從此而生。梵天復言。世尊。彼威花寶",
    "T21n1340_005:0681b25": "云何無價。佛告梵天。此四天下一切所有小",
    "T21n1340_005:0681b26": "大諸山樹木叢林及諸藥草皆悉熾然。遍燒",
    "T21n1340_005:0681b27": "欲界猶如劫盡。彼火盛時。若於梵宮取一威",
    "T21n1340_005:0681b28": "華寶。投置火內。如一念頃大火即滅。猶如",
    "T21n1340_005:0681b29": "大雨能滅小火。此寶威神亦復如是。梵天。此",
    "T21n1340_005:0681c01": "寶現時誰福所致。梵天復言。世尊。我以不知",
    "T21n1340_005:0681c02": "先問此義。是威華寶威力住處。唯願善說令",
    "T21n1340_005:0681c03": "我得解。佛告梵天。如劫盡時。三千世界百億",
    "T21n1340_005:0681c04": "天下。各隨本所一切烔然。當於是時聚威花",
    "T21n1340_005:0681c05": "寶。置於梵宮。是寶威光。能令欲界諸天宮殿",
    "T21n1340_005:0681c06": "下及地獄凡所至處猛火即滅。皆得清涼如",
    "T21n1340_005:0681c07": "秋九月夜後分時。劫火皆滅能作清涼。亦復",
    "T21n1340_005:0681c08": "如是。梵天。是時眾生以福盡故。諸摩尼寶隱",
    "T21n1340_005:0681c09": "沒不現。眾生無計能得是寶。彼威華寶不可",
    "T21n1340_005:0681c10": "得見。如辟支佛出世甚稀。",
    "T21n1340_005:0681c11": "復次梵天。從海下至第四風界。彼有風輪名",
    "T21n1340_005:0681c12": "曰極駃彼風輪上有火輪界。名曰不壞。恒常",
    "T21n1340_005:0681c13": "熾然猛焰不絕。彼火輪上有一威花。安住在",
    "T21n1340_005:0681c14": "一摩尼寶上。以彼二寶威光德力。能持火",
    "T21n1340_005:0681c15": "輪熾然不絕。亦復能制令彼火輪不得燒壞",
    "T21n1340_005:0681c16": "大地諸方大鐵圍山須彌山王及大海水。如",
    "T21n1340_005:0681c17": "是一切皆以依彼威華寶珠及勝摩尼光明德",
    "T21n1340_005:0681c18": "力。乃得安住。",
    "T21n1340_005:0681c19": "復次梵天。所言毘楞伽寶者。純真金色善根",
    "T21n1340_005:0681c20": "所生。自然彫瑩。乃能出過須彌山頂。忉利天",
    "T21n1340_005:0681c21": "處。夜摩天處。兜率天處。住於梵宮。菩薩從閻",
    "T21n1340_005:0681c22": "浮提生兜率已。善根力故。此寶自然生於篋",
    "T21n1340_005:0681c23": "中作降魔事。何以故。梵天。若有諸魔及魔眷",
    "T21n1340_005:0681c24": "屬。發大惡心趣兜率天。作諸障礙壞亂菩薩。",
    "T21n1340_005:0681c25": "雖共盡力而不能動。所以者何。由此摩尼寶",
    "T21n1340_005:0681c26": "莊嚴具在菩薩頸。珠威力故所有魔事自然",
    "T21n1340_005:0681c27": "壞滅。魔王波旬深生憂惱。又是菩薩初從天",
    "T21n1340_005:0681c28": "降入母胎時。彼莊嚴具亦常隨逐。乃至初生",
    "T21n1340_005:0681c29": "出家坐於道場菩提樹下。彼寶恒在。是時魔",
    "T21n1340_005:0682a01": "王與其軍眾無量億數。現百千種大恐怖事。",
    "T21n1340_005:0682a02": "奮其威猛諸鬪戰具。菩薩端坐寂然不動。破",
    "T21n1340_005:0682a03": "魔軍已成等正覺。梵天當知。彼釋迦毘楞伽",
    "T21n1340_005:0682a04": "勝摩尼寶。有如是力。何況菩薩處兜率時。魔",
    "T21n1340_005:0682a05": "王獨能為障礙也。假使餘天及兜率天。亦不",
    "T21n1340_005:0682a06": "能損。以寶常隨菩薩身故。",
    "T21n1340_005:0682a07": "時彼梵天復白佛言。世尊。彼釋迦毘楞伽摩",
    "T21n1340_005:0682a08": "尼寶。唯有是德更有餘力也。佛告梵天。彼",
    "T21n1340_005:0682a09": "寶威力乃有無量。非唯此也。梵天。此閻浮提",
    "T21n1340_005:0682a10": "縱闊七千由旬。其地形相北闊南狹。如婆羅",
    "T21n1340_005:0682a11": "門車。時彼天下有四王治處。何等為四。一者",
    "T21n1340_005:0682a12": "人王。二者蛇王。三者惡馬王。四者惡龍王。",
    "T21n1340_005:0682a13": "梵天。此閻浮提毒蛇遍滿。咸有瞋心盡吐毒",
    "T21n1340_005:0682a14": "火。更相[口*歔]螫己及他身皆為灰燼。當於彼時",
    "T21n1340_005:0682a15": "鳥獸及人。觸此毒火即便喪滅。如是瞋毒諸",
    "T21n1340_005:0682a16": "惡龍等自相燒滅。況復餘類。梵天。此閻浮提",
    "T21n1340_005:0682a17": "蛇毒充滿。於意云何。如是蛇眾可謂多不。梵",
    "T21n1340_005:0682a18": "天言世尊。甚多甚多。佛告梵天。於此三千大",
    "T21n1340_005:0682a19": "千世界。所有惡龍及諸龍王。有大神通。於虛",
    "T21n1340_005:0682a20": "空中起大重雲。奮大電光。震大惡雷。放大霹",
    "T21n1340_005:0682a21": "靂。雨大雹雨。出種種聲現種種威梵天。於意",
    "T21n1340_005:0682a22": "云何。如是龍眾可謂大不。梵言。世尊。甚大",
    "T21n1340_005:0682a23": "甚大。佛告梵天。於此三千大千世界。所有惡",
    "T21n1340_005:0682a24": "人惡馬諸惡毒等。住於邪道。然後遣令觸彼",
    "T21n1340_005:0682a25": "惡蛇惡龍惡馬。乃至惡人皆起瞋心惡心惡",
    "T21n1340_005:0682a26": "力惡行惡事。乃至惡道具足。如是諸恐怖時。",
    "T21n1340_005:0682a27": "如是菩薩於兜率天。開發顯示彼摩尼寶。令",
    "T21n1340_005:0682a28": "彼惡毒眾生等見。眾生覩已惡事消滅。世界",
    "T21n1340_005:0682a29": "清淨惡心自息。柔軟和順慈愛歡欣。皆以見",
    "T21n1340_005:0682a30": "彼摩尼寶故。梵天當知。此釋迦毘楞伽寶。乃",
    "T21n1340_005:0682b01": "有如是無量無邊大威德力。若具說者終不",
    "T21n1340_005:0682b02": "可盡。",
    "T21n1340_005:0682b03": "時彼梵天復白放光佛言。世尊。如佛先說。菩",
    "T21n1340_005:0682b04": "薩身寶名寶精者有何功德。唯願開示令我",
    "T21n1340_005:0682b05": "等聞佛告梵天。汝今不應問斯大事。何以故。",
    "T21n1340_005:0682b06": "一生菩薩善根深重。凡諸果報。非彼世間所",
    "T21n1340_005:0682b07": "堪知見。所以者何。如是菩薩欲入胎時。是寶",
    "T21n1340_005:0682b08": "先導隨菩薩身而作佛事。出時亦爾。是故此",
    "T21n1340_005:0682b09": "寶寶中最勝。乃有如是無量勢力。汝等梵天。",
    "T21n1340_005:0682b10": "若知寶處。則往供養恭敬禮拜。不應問我有",
    "T21n1340_005:0682b11": "何功德。梵天白言。世尊。我於此義無復疑心。",
    "T21n1340_005:0682b12": "為諸眾生故發斯問。欲令聞者生歡喜心。以",
    "T21n1340_005:0682b13": "是義故我諮世尊。如此問者。欲於將來具行",
    "T21n1340_005:0682b14": "佛事增長菩提世尊。是菩薩寶下閻浮提時。",
    "T21n1340_005:0682b15": "威德力故日月光明尚皆喪滅。而況星宿諸",
    "T21n1340_005:0682b16": "火光等能不滅乎。是故此寶最為殊特。常依",
    "T21n1340_005:0682b17": "菩薩摩訶薩所。一切梵天。應將是寶安置梵",
    "T21n1340_005:0682b18": "宮。尊重恭敬禮拜供養作希有事。世尊此寶",
    "T21n1340_005:0682b19": "光明能蔽日月星宿火光。令不復現。而彼日",
    "T21n1340_005:0682b20": "月星火等光無滅沒者。皆是如來神力所為。",
    "T21n1340_005:0682b21": "不使世間常處暗冥。所以者何。如來世尊有",
    "T21n1340_005:0682b22": "大慈者。加被一切諸眾生故。若無如來威神",
    "T21n1340_005:0682b23": "加者。乃至一切梵天光明亦皆失滅。佛告梵",
    "T21n1340_005:0682b24": "天言。加護者義何謂也。梵言。世尊。加護義",
    "T21n1340_005:0682b25": "者。以上被下劣依勝故。諸佛世尊一切諸事。",
    "T21n1340_005:0682b26": "勝出世間諸人天等。譬如日光出時諸螢火",
    "T21n1340_005:0682b27": "光悉皆失滅。如來威力若不加者。一切人天",
    "T21n1340_005:0682b28": "光明喪滅亦復如是。世尊。我於如來威神德",
    "T21n1340_005:0682b29": "力。無復疑心。何以故。我觀如來心無厭足。是",
    "T21n1340_005:0682c01": "故我今為未來世諸眾生等。敢問斯事。",
    "T21n1340_005:0682c02": "佛告梵天。汝今頗知有諸外道五通神仙所",
    "T21n1340_005:0682c03": "得四禪四空三摩跋提入出心行不。梵天言。",
    "T21n1340_005:0682c04": "世尊。我今少知外道諸仙所得禪定三摩跋",
    "T21n1340_005:0682c05": "提。然此眾中有未解者。來世眾生復不能知。",
    "T21n1340_005:0682c06": "是故我今問如是義。欲令眾生不知者知。亦",
    "T21n1340_005:0682c07": "令將來未解者解。",
    "T21n1340_005:0682c08": "梵天。世間無有語言及義文句名字而能離",
    "T21n1340_005:0682c09": "此陀羅尼門修多羅者。梵天所有諸修多羅。",
    "T21n1340_005:0682c10": "或祇夜。或授記。一切他所問者。或有此三十",
    "T21n1340_005:0682c11": "七助菩提法所攝。乃至顯說行者。皆悉入此",
    "T21n1340_005:0682c12": "妙陀羅尼深法門中。是以今此陀羅尼門。即",
    "T21n1340_005:0682c13": "為三世諸佛已說當說。我今現在亦復演說。",
    "T21n1340_005:0682c14": "若有人能如我所說。憶念受持是陀羅尼者。",
    "T21n1340_005:0682c15": "此人未來還得如我說如斯法。我於往昔亦",
    "T21n1340_005:0682c16": "曾供養恭敬尊重無量諸佛。彼諸佛等亦以",
    "T21n1340_005:0682c17": "此陀羅尼修多羅法門。教化成就無量億數",
    "T21n1340_005:0682c18": "諸大菩薩摩訶薩眾。",
    "T21n1340_005:0682c19": "佛告梵天。我念過去無量億劫。有佛世尊。名",
    "T21n1340_005:0682c20": "勝三昧如來應供正遍覺。出現於世。彼最後",
    "T21n1340_005:0682c21": "身所生之處。其父輪王名大精進。七寶具足",
    "T21n1340_005:0682c22": "統四天下。菩薩即是寶后所生第一太子。常",
    "T21n1340_005:0682c23": "處深宮。與八萬四千眾美女俱。如是諸女皆",
    "T21n1340_005:0682c24": "以種種名寶瓔珞摩尼天珠。而為莊飾。前後",
    "T21n1340_005:0682c25": "圍繞遊觀園林。無量妙音以娛菩薩。猶如帝",
    "T21n1340_005:0682c26": "釋歡喜之園。然是菩薩有大人相。一切世間",
    "T21n1340_005:0682c27": "無能及者。梵天。菩薩後時問眾女言。汝等誰",
    "T21n1340_005:0682c28": "有赤檀箜篌。如其有者今宜前進。時有一女",
    "T21n1340_005:0682c29": "以檀箜篌奉授菩薩。菩薩彈已作是思惟。如",
    "T21n1340_005:0683a01": "此聲者。從何所來。為從絃生。為從柱出。為",
    "T21n1340_005:0683a02": "棍有耶。為檀作乎。如是思已知聲無定。復作",
    "T21n1340_005:0683a03": "是念。我若不觸即不出聲。如是聲者應從手",
    "T21n1340_005:0683a04": "出。作是念已。即便以手觸於虛空。聲亦不出。",
    "T21n1340_005:0683a05": "因此方知手無定聲。知無定已即復思念。今",
    "T21n1340_005:0683a06": "此聲者虛妄不實。假眾因緣和合而有。彼諸",
    "T21n1340_005:0683a07": "眾生甚大愚癡。常為無明迷惑所覆。不知見",
    "T21n1340_005:0683a08": "覺。耽著此聲因為放逸。具造眾惡墮三惡道。",
    "T21n1340_005:0683a09": "菩薩如是深厭離時。即入三昧。入三昧已。悉",
    "T21n1340_005:0683a10": "捨世間五欲眾具。凡是所重如棄洟唾身昇",
    "T21n1340_005:0683a11": "虛空。住虛空已復作是念。我今此身必定成",
    "T21n1340_005:0683a12": "佛。如是念時。即便獲得大勝三昧三昧力故",
    "T21n1340_005:0683a13": "足步虛空詣菩提樹。至樹下已。結加端坐身",
    "T21n1340_005:0683a14": "不動搖。梵天。菩薩如是結加坐時。有一魔王",
    "T21n1340_005:0683a15": "名拘知舍住菩薩前以偈讚曰。",
    "T21n1340_005:0683a16": "　丈夫速成佛　　為世安樂故",
    "T21n1340_005:0683a17": "　無憂甘露句　　滅盡諸煩惱",
    "T21n1340_005:0683a18": "佛告梵天。我於爾時作婆羅門。名速疾身。覩",
    "T21n1340_005:0683a19": "彼菩薩坐道樹下將成正覺。內自思念。我今",
    "T21n1340_005:0683a20": "要當在菩薩前一心合掌恭敬而立。彼成佛",
    "T21n1340_005:0683a21": "時乃可休息。於是七日七夜住立。諦觀更無",
    "T21n1340_005:0683a22": "餘念。不念飢渴。不覺疲勞。亦無睡眠。過七日",
    "T21n1340_005:0683a23": "已。菩薩方證無上菩提轉大法輪。梵天。我於",
    "T21n1340_005:0683a24": "爾時彼佛法中起增上信捨家出家。願我當",
    "T21n1340_005:0683a25": "來亦成正覺。如今莫異。梵天。彼佛世尊知我",
    "T21n1340_005:0683a26": "發心精進勇猛堪能荷負無上菩提。便授我",
    "T21n1340_005:0683a27": "記。告言。仁者。汝於未來過無量劫。當得作",
    "T21n1340_005:0683a28": "佛。號曰放光如來應供正遍覺。汝最後身其",
    "T21n1340_005:0683a29": "所生父。轉輪聖王名祭火光。即於生世捨家",
    "T21n1340_005:0683b01": "出家。修行未幾成正遍覺。梵天。我於爾時與",
    "T21n1340_005:0683b02": "菩薩眾十四人俱。我等並於十四年中。專精",
    "T21n1340_005:0683b03": "讀誦此陀羅尼。彼勝三昧。如來於十四年中。",
    "T21n1340_005:0683b04": "有所宣說唯一法句。我等聞是法句義已。即",
    "T21n1340_005:0683b05": "時獲得不退轉忍。以此忍故。無復一切煩惱",
    "T21n1340_005:0683b06": "怖畏。梵天。時彼如來為十四菩薩。於十四年",
    "T21n1340_005:0683b07": "中教化成熟。令住不退轉地。不壞不動猶如",
    "T21n1340_005:0683b08": "金剛。其心牢固眾善熏心。於諸法中得不退",
    "T21n1340_005:0683b09": "轉。時彼梵天。復白佛言。世尊。我今已知彼諸",
    "T21n1340_005:0683b10": "菩薩不退轉行。猶未審知此陀羅尼修多羅",
    "T21n1340_005:0683b11": "說一句門。其義云何。佛告梵天。此修多羅一",
    "T21n1340_005:0683b12": "句門者。即如來藏。此一句門若具說者。假使",
    "T21n1340_005:0683b13": "三千大千世界所有諸聲及眾音樂。所謂四",
    "T21n1340_005:0683b14": "天王聲。忉利天聲。夜摩天聲。兜率天聲。化樂",
    "T21n1340_005:0683b15": "天聲。他化自在天聲。乃至魔王宮殿一切諸",
    "T21n1340_005:0683b16": "聲。皆為法音演茲一句猶不能盡。何以故。由",
    "T21n1340_005:0683b17": "一句門顯示佛藏深寬大故。梵天。此如來藏",
    "T21n1340_005:0683b18": "寬大無量無際無邊不可窮盡。若宣說者。令",
    "T21n1340_005:0683b19": "諸眾生身心清淨安隱快樂。昔所未得今悉",
    "T21n1340_005:0683b20": "得之。斯皆由波如來藏故。",
    "T21n1340_005:0683b21": "大法炬陀羅尼經三乘教品第十一",
    "T21n1340_005:0683b22": "佛告阿難。時放光如來於大眾中。命一婆羅",
    "T21n1340_005:0683b23": "門子毘舍佉言。汝毘舍佉。若聲聞人凡欲教",
    "T21n1340_005:0683b24": "化。云何能令他人歡喜。先當自淨身口意業。",
    "T21n1340_005:0683b25": "發誓精進善學法義。常多思惟成就智慧。然",
    "T21n1340_005:0683b26": "後教他。令生歡喜增長善法。若不如是。不能",
    "T21n1340_005:0683b27": "令他於彼義中分別解說。應如是住如是念",
    "T21n1340_005:0683b28": "如是學。何以故。若無智慧即非善學。尚不自",
    "T21n1340_005:0683b29": "知況能教他。毘舍佉。譬如世間剪角特牛無",
    "T21n1340_005:0683c01": "有鬪事。既不自護亦不護他。何以故。無鬪具",
    "T21n1340_005:0683c02": "故。如是毘舍佉。若沙門婆羅門諸眾生等不",
    "T21n1340_005:0683c03": "勤學者。不能思義。不如說行。不能為他談說",
    "T21n1340_005:0683c04": "議論。何以故。無智慧故。但有憍慢增我所",
    "T21n1340_005:0683c05": "心。自他善法皆悉損減。是故有智慧者不起",
    "T21n1340_005:0683c06": "憍慢。無我所心我想不生。亦無執著不貪己",
    "T21n1340_005:0683c07": "身。何以故。見聖諦故不生煩惱。惡毒滅故無",
    "T21n1340_005:0683c08": "有諍論。離怨敵故無我所心。不自讚故除欲",
    "T21n1340_005:0683c09": "煩惱。不念餘事唯觀因緣。亦教他觀十二因",
    "T21n1340_005:0683c10": "緣一切生滅。毘舍佉。是則名為聲聞行人。善",
    "T21n1340_005:0683c11": "自防護身口意業。亦能教他遠離三過。",
    "T21n1340_005:0683c12": "復次毘舍佉。辟支佛人則不如是。無有說想。",
    "T21n1340_005:0683c13": "但自覺悟不能教他。所以者何。是人斷絕大",
    "T21n1340_005:0683c14": "願深行。唯樂寂靜不願化生。一向不能宣說",
    "T21n1340_005:0683c15": "諸法。亦不能說善惡業報。乃至生死過患涅",
    "T21n1340_005:0683c16": "槃安樂一切不說。唯觀他心知有樂欲。即便",
    "T21n1340_005:0683c17": "普現神通變化。自在無礙令他信解。為物福",
    "T21n1340_005:0683c18": "田生大功德。隨其所願即能成滿。勝聲聞人。",
    "T21n1340_005:0683c19": "以得自在神通力故。毘舍佉。彼亦丈夫以於",
    "T21n1340_005:0683c20": "過去久遠修習少欲知足。今如是行。如是",
    "T21n1340_005:0683c21": "業如是願。以本願故於佛法中但取少分唯",
    "T21n1340_005:0683c22": "現神通隨宜利益。而實不能說法度人令他",
    "T21n1340_005:0683c23": "歡喜。毘舍佉。是人但以自覺彼法。是故不能",
    "T21n1340_005:0683c24": "說法教化。而彼亦有如是方便憐慜眾生示",
    "T21n1340_005:0683c25": "現神通出生善根。世若無佛則住世間。若佛",
    "T21n1340_005:0683c26": "興世便取滅度。是人出時無有師教。唯以自",
    "T21n1340_005:0683c27": "力出家修行。內心思惟而自證覺。是故勝彼",
    "T21n1340_005:0683c28": "聲聞福田。毘舍佉。是為辟支佛所行事業。",
    "T21n1340_005:0683c29": "復次毘舍佉。化眾生耶。我今略說菩薩學處",
    "T21n1340_005:0684a01": "若諸菩薩自所學處。先觀世間所有漏法。即",
    "T21n1340_005:0684a02": "見有為皆從緣起無暫時住念念自滅本性空",
    "T21n1340_005:0684a03": "寂。如是知已欲令一切生歡喜故。應先自行",
    "T21n1340_005:0684a04": "六波羅蜜。亦化眾生令行六波羅蜜。令捨離",
    "T21n1340_005:0684a05": "慳著。彼若無物菩薩給與。教勸行施令心歡",
    "T21n1340_005:0684a06": "喜。又以持戒慰喻開示。如是忍辱精進禪定",
    "T21n1340_005:0684a07": "智慧諸波羅蜜等。菩薩摩訶薩。常應勤行。亦",
    "T21n1340_005:0684a08": "令眾生如是修學菩薩行已。身心歡喜。亦令",
    "T21n1340_005:0684a09": "眾生身心歡喜。而彼菩薩乃至命盡。不捨如",
    "T21n1340_005:0684a10": "是勤精進心。又彼菩薩。以多慈悲精進力故。",
    "T21n1340_005:0684a11": "無量眾生願從其學。皆自思念。我等何時得",
    "T21n1340_005:0684a12": "如是行。毘舍佉。上至諸天猶皆樂彼丈夫所",
    "T21n1340_005:0684a13": "行。何況人也。是故汝等。應當勤學大丈夫行。",
    "T21n1340_005:0684a14": "大法炬陀羅尼經卷第五"
}