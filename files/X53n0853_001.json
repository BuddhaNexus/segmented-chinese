{
    "X53n0853_001:0798a03": " 刻因明入正理論疏前後二記序",
    "X53n0853_001:0798a05": "夫因明入正理論者商羯羅主菩薩造玄弉三藏譯",
    "X53n0853_001:0798a06": "基師為之疏淄洲相尋雖撰述纂斷究暢八門要旨",
    "X53n0853_001:0798a07": "未令於疏文分釋繇旃學者虗功難以成業者乎爰",
    "X53n0853_001:0798a08": "樸揚其門人也覃思研精而考決前哲宗統噩而以",
    "X53n0853_001:0798a09": "彰灼前後二記重披二因玄猷妙曉自他兩益嗟乎",
    "X53n0853_001:0798a10": "[((素糸)*刀)/言]乎(予)遊聽南都之日稟于詵本於西京之高範相",
    "X53n0853_001:0798a11": "伯珍玩年于茲矣於其書也義理冲邃芒乎而闢昧",
    "X53n0853_001:0798a12": "乎而閎也況歷代已尚文字殫殘碩疑縵縵未能卒",
    "X53n0853_001:0798a13": "令成虧乎調適者間亦多焉而今使稍采本衡正其",
    "X53n0853_001:0798a14": "一二繼馮嬴以流于世亦乞天下之辨者再訂焉謂",
    "X53n0853_001:0798a15": "魚處於陸濡以沫矣若到大成必為一濡云爾。",
    "X53n0853_001:0798a16": "享保三年春三月東藩舘林沙門賢敞書于洛東智",
    "X53n0853_001:0798a17": "積上舍",
    "X53n0853_001:0798b06": "因明入正理論疏前記卷上(本)",
    "X53n0853_001:0798b07": "(亦號紀衡)",
    "X53n0853_001:0798b08": "樸揚　智周　撰",
    "X53n0853_001:0798b09": "疏空桑者此是山名宣尼生處有此山故故舉於山",
    "X53n0853_001:0798b10": "以彰人也問六位乃是伏羲所演非夫子說如何得",
    "X53n0853_001:0798b11": "言空桑啟聖資六位耶答既訓言資明知不是夫子",
    "X53n0853_001:0798b12": "所談但助彼六名為資故有六伏羲生空桑樹義俱",
    "X53n0853_001:0798b13": "未詳然准此文取夫子好且延造十翼資六位也六",
    "X53n0853_001:0798b14": "位即六爻。",
    "X53n0853_001:0798b15": "疏歸真寂於兩河者略有二釋一云慶喜出闍王境",
    "X53n0853_001:0798b16": "渡於恒河欲於餘國而入寂滅闍王仰戀遂興於兵",
    "X53n0853_001:0798b17": "欲伐彼國而奪慶喜慶喜知己進退無依恐傷二王",
    "X53n0853_001:0798b18": "及以神力令河分流而於中間化火取滅所有舍利",
    "X53n0853_001:0798b19": "分為二分令彼二王各收其半二云恒河跋提名為",
    "X53n0853_001:0798b20": "兩河世尊於此二河涅槃雖有二釋俱難今說佛事",
    "X53n0853_001:0798b21": "前釋兩河屬在慶喜理為不可世尊但在跋提河所",
    "X53n0853_001:0798b22": "而歸於寂後釋兩河亦為不可今觀文勢後釋為本",
    "X53n0853_001:0798b23": "實但跋提而取滅度對雙樹故而言兩河法師文中",
    "X53n0853_001:0798b24": "大有此例如言金牒南贊即是此流若以師資兩事",
    "X53n0853_001:0798c01": "合之為文初釋亦得。",
    "X53n0853_001:0798c02": "疏喬山者喬是高也。",
    "X53n0853_001:0798c03": "疏[車*閏]曩哲者轉義可知。",
    "X53n0853_001:0798c04": "疏第一敘因者就中有二一廣二略廣如天親陳那",
    "X53n0853_001:0798c05": "等傳明破數論吼石鳴山皆是因明論之因起恐繁",
    "X53n0853_001:0798c06": "不錄略即如疏而有五師如文可解問瑜伽本說因",
    "X53n0853_001:0798c07": "明道理何故不說為因起耶答今且舉彼別造因明",
    "X53n0853_001:0798c08": "瑜伽通說故略不舉餘皆准此然佛雖不別造因明",
    "X53n0853_001:0798c09": "本教主故故敘之耳。",
    "X53n0853_001:0798c10": "疏修在眾經者問為但是經即是因明有非是者答",
    "X53n0853_001:0798c11": "有因明道理處即是因明非約一切皆因明也。",
    "X53n0853_001:0798c12": "故地持云等者引此意者證其因明是佛所說。",
    "X53n0853_001:0798c13": "菩薩求法者一切菩薩未成佛已前皆須於此五明",
    "X53n0853_001:0798c14": "處求也。",
    "X53n0853_001:0798c15": "五明處者瑜伽三十八云一內明處二因明處三聲",
    "X53n0853_001:0798c16": "明處四醫方明處五工巧明處諸佛語言名內明處",
    "X53n0853_001:0798c17": "乃至一切世間工巧業處名工巧明處此五各幾相",
    "X53n0853_001:0798c18": "傳謂內明處略有二相傳一者顯示正因果相二顯",
    "X53n0853_001:0798c19": "示已作不生未作不得相因明論亦二相一顯摧伏",
    "X53n0853_001:0798c20": "他論勝利相二顯免脫他論勝利相聲明亦二相一",
    "X53n0853_001:0798c21": "顯安立義及新成立相二顯語工勝利相醫方明論",
    "X53n0853_001:0798c22": "有四種相一顯病體二顯病因三顯斷已更病生四",
    "X53n0853_001:0798c23": "顯斷已不生工業明業明論者顯各別工巧業處所",
    "X53n0853_001:0798c24": "作成辨種種異相問准佛語言名內明者如何外道",
    "X53n0853_001:0799a01": "云有五明答有二釋一云外道准有餘四餘四亦是",
    "X53n0853_001:0799a02": "五明分故得五明名如言燒衣於別上轉又如說言",
    "X53n0853_001:0799a03": "六種振動非要六種一時俱動方名六動六動之中",
    "X53n0853_001:0799a04": "隨一二種亦得名為六種振動也此亦如彼二云外",
    "X53n0853_001:0799a05": "道之中具有五明問如彼自然外道等計元不許有",
    "X53n0853_001:0799a06": "因果之義內二相彼宗既無如何得有因明論耶答",
    "X53n0853_001:0799a07": "但言外道具有五明非要一切皆具五明如勝論等",
    "X53n0853_001:0799a08": "亦說有彼因果之義今助一釋一切外道皆有內明",
    "X53n0853_001:0799a09": "彼外道等各將己宗所說之教為內明故如至教量",
    "X53n0853_001:0799a10": "各望自宗為其教故此亦應爾瑜伽論云諸佛言教",
    "X53n0853_001:0799a11": "具二相者據自宗中內明而說不可將自以難於他",
    "X53n0853_001:0799a12": "有云成內身故名為內明此釋違教違瑜伽論解內",
    "X53n0853_001:0799a13": "明也約義釋之非無少理無典據也。",
    "X53n0853_001:0799a14": "足目者相傳兩釋一云足者多也目者慧也以多智",
    "X53n0853_001:0799a15": "慧名為足目二云足者脚也足下有目名為足目如",
    "X53n0853_001:0799a16": "聞俱胝比丘足下而有毛等問初言因明源唯佛說",
    "X53n0853_001:0799a17": "何故今說足目創陳答三世通論乃是久遠諸佛已",
    "X53n0853_001:0799a18": "說因明源唯佛說約此劫初言即是足目創陳真似",
    "X53n0853_001:0799a19": "故無違也或可如來但說五明不陳真似足目具論",
    "X53n0853_001:0799a20": "二真似也或可內之因明源唯佛說外道教內足目",
    "X53n0853_001:0799a21": "先也審相傳足目者足下有文其如於目因此名焉",
    "X53n0853_001:0799a22": "問足目既標真似故今時更非因明論耶答足目雖",
    "X53n0853_001:0799a23": "標真似於中奄含未能子細分別今所造真似二要",
    "X53n0853_001:0799a24": "於中一一推究理事俱曉所以重作。",
    "X53n0853_001:0799b01": "幽致幽致者所也理也。",
    "X53n0853_001:0799b02": "是稱命世者應命也前漢書云司馬遷孔子云五百",
    "X53n0853_001:0799b03": "年為一運合有賢人也千年為一期合有聖人應今",
    "X53n0853_001:0799b04": "當合我今日陳那若是五百年出即是賢若是千年",
    "X53n0853_001:0799b05": "出者則是聖人也。",
    "X53n0853_001:0799b06": "觀述作之利害等者名非觀前佛本經等之因明也",
    "X53n0853_001:0799b07": "意欲釋佛經思之利害及於廣略問何以得知不觀",
    "X53n0853_001:0799b08": "前之因明耶答即下疏云將釋深經即其文也從此",
    "X53n0853_001:0799b09": "已前只擬釋經未擬造論由吉祥菩薩指誨已後始",
    "X53n0853_001:0799b10": "造因明論也問山神亦請何得獨言妙吉祥耶答山",
    "X53n0853_001:0799b11": "神雖請未慇重故不即許之今幸幸者願也。",
    "X53n0853_001:0799b12": "妙吉祥等者非俱警察陳那論師但有捨大而歸小",
    "X53n0853_001:0799b13": "者皆警之也如世友菩薩欲與羅漢同造婆沙為未",
    "X53n0853_001:0799b14": "證得無學之果遂被羅漢擯而不從世友云我證無",
    "X53n0853_001:0799b15": "學事不為難若不信者我今擲此縷結於空未至於",
    "X53n0853_001:0799b16": "地必證無學文殊恐彼捨於大心於其空中攝令不",
    "X53n0853_001:0799b17": "下。",
    "X53n0853_001:0799b18": "本真之體義者體一切色體是義者即此上常無常",
    "X53n0853_001:0799b19": "質礙無質等是。",
    "X53n0853_001:0799b20": "之師鬼谷者有二解一云鬼谷者即人名也二云鬼",
    "X53n0853_001:0799b21": "谷者制州松子縣有鬼谷窟人在窟中讀書從窟為",
    "X53n0853_001:0799b22": "名名鬼谷先生蘇秦張儀二人並從此鬼谷先生學",
    "X53n0853_001:0799b23": "從橫二論世間法術更無過者。",
    "X53n0853_001:0799b24": "第二釋題目者文有五釋一一釋中各有三節初以",
    "X53n0853_001:0799c01": "因明正理入名而屬於教第二離釋因明等名第三",
    "X53n0853_001:0799c02": "依彼六釋合釋又此五釋從寬至狹文既具有思之",
    "X53n0853_001:0799c03": "取矣。",
    "X53n0853_001:0799c04": "由明此二因者即生了二因也由教明顯二因道理",
    "X53n0853_001:0799c05": "然復敵智解故云入其正理次下云即正理之入但",
    "X53n0853_001:0799c06": "望敵智又云敵立俱取。",
    "X53n0853_001:0799c07": "由言生智達解者所宗者敵之智因立論言而得生",
    "X53n0853_001:0799c08": "故名言生智也即依主釋或可言者立論之言智者",
    "X53n0853_001:0799c09": "即是敵論者智此釋不好立者之言不得名為達解",
    "X53n0853_001:0799c10": "宗也。",
    "X53n0853_001:0799c11": "因與明異俱是因名者立者言生與敵者智為因敵",
    "X53n0853_001:0799c12": "智與所立宗為因體即是因明也。",
    "X53n0853_001:0799c13": "咸為果苾者敵智與言生為果取立宗與敵智為果",
    "X53n0853_001:0799c14": "故言入殊。",
    "X53n0853_001:0799c15": "立論雖假言生等者此下有二段答伏難語疏中有",
    "X53n0853_001:0799c16": "二雖字即為二也伏難意細尋可解。",
    "X53n0853_001:0799c17": "必藉義言方有智了者此敵者必須了立者義了立",
    "X53n0853_001:0799c18": "者言方有智了即敵者自義言二了也。",
    "X53n0853_001:0799c19": "陳那所造四十部者所造因明有四十部也。",
    "X53n0853_001:0799c20": "淨成宗果者淨謂明淨立論者言能明淨立所立宗",
    "X53n0853_001:0799c21": "無諸過失故言明淨也。",
    "X53n0853_001:0799c22": "瑜伽至即是因明者自性差別名所建立宗等八支",
    "X53n0853_001:0799c23": "名能隨順順所立故言所有事即是因明因明既在",
    "X53n0853_001:0799c24": "彼所有事中明知因體即得名明持業釋也。",
    "X53n0853_001:0800a01": "為因照明者問今此因體唯取言生了彼中二因即",
    "X53n0853_001:0800a02": "是言所詮境及智所緣能所既別何得為證耶答彼",
    "X53n0853_001:0800a03": "中二因宗唯是境汎爾言因含其生了於彼文二因",
    "X53n0853_001:0800a04": "之中取其一分能詮言教緣智為證不取所詮所緣",
    "X53n0853_001:0800a05": "二因體故無有違又釋瑜伽中八能立為因明持業",
    "X53n0853_001:0800a06": "釋者具三義故一能隨順宗二能為因三能照明具",
    "X53n0853_001:0800a07": "此三義持業得名今此論中言生智了亦具三義得",
    "X53n0853_001:0800a08": "持業稱故引伽為證者三義相似也作因明之階漸",
    "X53n0853_001:0800a09": "者即佛教為因明。",
    "X53n0853_001:0800a10": "二教者即佛經及陳那所造論也故言二教也。",
    "X53n0853_001:0800a11": "或此應云因即是明等者此唯取三釋中入及正理",
    "X53n0853_001:0800a12": "解也因即是明解入也正者即理解正理即入正天",
    "X53n0853_001:0800a13": "主正理屬陳那。",
    "X53n0853_001:0800a14": "第五屬在何教者屬者隨也本佛經及陳那天主俱",
    "X53n0853_001:0800a15": "名因明故言屬在何教也。",
    "X53n0853_001:0800a16": "正理亦五者問前三何別答義亦有別初取諸法真",
    "X53n0853_001:0800a17": "實自性差別名為正理次即取於能立能破幽致道",
    "X53n0853_001:0800a18": "理後取自所立宗故三差別。",
    "X53n0853_001:0800a19": "五總通前四者但言正理更不異呼即是正理故言",
    "X53n0853_001:0800a20": "總通前四。",
    "X53n0853_001:0800a21": "教是彼具者因明是所詮教是能詮即此教因宗作",
    "X53n0853_001:0800a22": "具故言彼具。",
    "X53n0853_001:0800a23": "依後四釋教既是所詮者即此論經依因明得名因",
    "X53n0853_001:0800a24": "明論道理即是所詮又更一解說所詮者此意後四",
    "X53n0853_001:0800b01": "解因明入理五釋並據所詮不約能詮解於因明即",
    "X53n0853_001:0800b02": "是入正理之論依主釋也若得初解教為因明因明",
    "X53n0853_001:0800b03": "即論持業釋也論者量音平審。",
    "X53n0853_001:0800b04": "欲令隨論者欲令敵者智隨言生因下所立宗義皆",
    "X53n0853_001:0800b05": "悉明曉即此敵智是言生因家明故言因生之明。",
    "X53n0853_001:0800b06": "如中觀論等者中道正智名為中觀欲令眾生得此",
    "X53n0853_001:0800b07": "正智證所觀理論從所為以標名為因明亦爾經說",
    "X53n0853_001:0800b08": "證入十地方軌教從所說以立其名今此亦爾花依",
    "X53n0853_001:0800b09": "水起即名水花陸亦如是花從所依以彰其號此教",
    "X53n0853_001:0800b10": "亦然依彼善解因明者起故名因明。",
    "X53n0853_001:0800b11": "雖有千名者云劫初之時一切有形類者皆有千名",
    "X53n0853_001:0800b12": "非但梵王。",
    "X53n0853_001:0800b13": "明妨難者總有七難即為七對今立名云一三支不",
    "X53n0853_001:0800b14": "齊難二真似相違難三量非量差別難四言智有無",
    "X53n0853_001:0800b15": "難五智非智異難六能不能立難七因果相從難然",
    "X53n0853_001:0800b16": "答之詞於一一難兩解不同今者各取初釋以立名",
    "X53n0853_001:0800b17": "焉一寬狹不同答二舉真攝似答三齊能生智答四",
    "X53n0853_001:0800b18": "見因比證答五以因從果答六不定定差答七去濫",
    "X53n0853_001:0800b19": "留真答餘釋如文。",
    "X53n0853_001:0800b20": "名義寬故者問若言因有三相寬故名因明者宗體",
    "X53n0853_001:0800b21": "名義亦寬亦通三處何非因明耶答敵者不詳所立",
    "X53n0853_001:0800b22": "之法法於有法有狹於因故故非因明喻亦狹故無",
    "X53n0853_001:0800b23": "三義故非因明次後釋中喻亦因明唯有宗非是因",
    "X53n0853_001:0800b24": "明又一解云因他明故亦名因明果從因立名故亦",
    "X53n0853_001:0800c01": "無失。",
    "X53n0853_001:0800c02": "又諸能立至非唯一相者此意取喻亦名為因是能",
    "X53n0853_001:0800c03": "立故非獨唯因名為能立故云非一相。",
    "X53n0853_001:0800c04": "舉真攝似者真似相形論者既舉真因真明故則攝",
    "X53n0853_001:0800c05": "似。",
    "X53n0853_001:0800c06": "或已攝故者因明名通故言因明己目似有云己字",
    "X53n0853_001:0800c07": "應合為正舉真因明則正攝似似立亦是因明今謂",
    "X53n0853_001:0800c08": "不爾既言舉真而攝於似如何得言正攝似也故為",
    "X53n0853_001:0800c09": "不可應如本釋無勞故字若是此文疏無餘記有因",
    "X53n0853_001:0800c10": "明收者但能為因令他明解亦名因明非獨量立審",
    "X53n0853_001:0800c11": "云量此又疏有餘記無。",
    "X53n0853_001:0800c12": "量立者立量成自義量破者立量破他宗云過破者",
    "X53n0853_001:0800c13": "出過破他似破者則過類等。",
    "X53n0853_001:0800c14": "答是因明類故此疏有餘記無故者答出過破謂真",
    "X53n0853_001:0800c15": "能破自無其過能生立證二正智故是因明。",
    "X53n0853_001:0800c16": "或似真俱因明者答似能破因明名通真似俱攝或",
    "X53n0853_001:0800c17": "前言是因明類故雙答二破由能為因生他智明得",
    "X53n0853_001:0800c18": "因明名名真破能生立證二智似破能生證敵之智",
    "X53n0853_001:0800c19": "所以二破總是因明或似真俱因明者同前可知。",
    "X53n0853_001:0800c20": "現比無智言者體非是言名為無言不能親生敵證",
    "X53n0853_001:0800c21": "智故名無智也。",
    "X53n0853_001:0800c22": "見因亦明等者此有二釋一約三分解見者見分由",
    "X53n0853_001:0800c23": "能為境牽生自證故名為因見體體能了別名之為",
    "X53n0853_001:0800c24": "明因則是明是持業釋也文中言亦意顯持業。",
    "X53n0853_001:0801a01": "見因證明者見者見分牽引生自證名之為因證明",
    "X53n0853_001:0801a02": "者則自證分自證明顯故名為因明因之明故依主",
    "X53n0853_001:0801a03": "釋也。",
    "X53n0853_001:0801a04": "自證亦因者則自證分能生見相故名之為因則自",
    "X53n0853_001:0801a05": "顯現名之為明則持業釋也文中言亦亦顯持業今",
    "X53n0853_001:0801a06": "助一釋亦有依主因屬自證明屬見分見分了別名",
    "X53n0853_001:0801a07": "之為明明之因故依主釋也此意總答見通比現通",
    "X53n0853_001:0801a08": "比現故總得名因明自證唯現亦為因明言云見因",
    "X53n0853_001:0801a09": "亦明比量智由見其因比智得起解所以義名之為",
    "X53n0853_001:0801a10": "明因也明故依主釋也如無常所作具三相因比知",
    "X53n0853_001:0801a11": "聲是無常等也此據悟見因證明者明現量智由見",
    "X53n0853_001:0801a12": "其因現量智起證解其因名之為明因之明故依主",
    "X53n0853_001:0801a13": "釋也如似見烟知是火因現量見此證知是烟故名",
    "X53n0853_001:0801a14": "見因而證明也亦據自悟餘如初釋至二量中當更",
    "X53n0853_001:0801a15": "敘也。",
    "X53n0853_001:0801a16": "又自證亦因者由自證得現量比量此二為因疎能",
    "X53n0853_001:0801a17": "悟他不但為明亦能為因疏悟他故故量亦言因。",
    "X53n0853_001:0801a18": "明之因者則此言及義生並是敵家因也則言了義",
    "X53n0853_001:0801a19": "了敵智能了立者言義故得了名又更一解或皆順",
    "X53n0853_001:0801a20": "照成宗義者則此言及義生等皆能相順如何者是",
    "X53n0853_001:0801a21": "由立者有宗能發其言言所詮同理則名宗故言順",
    "X53n0853_001:0801a22": "照成宗也答是明之因者二生二了俱知智了而為",
    "X53n0853_001:0801a23": "其因審。",
    "X53n0853_001:0801a24": "由不決定故所立非者宗非共許名不決定因共許",
    "X53n0853_001:0801b01": "法故可名定審。",
    "X53n0853_001:0801b02": "從定為名者因喻二種定唯能立宗則不定因喻成",
    "X53n0853_001:0801b03": "邊則名所立若宗成彼自性差別宗則能立問下會",
    "X53n0853_001:0801b04": "相違則初釋中引瑜伽論云猶如於因喻所成故既",
    "X53n0853_001:0801b05": "言喻成何非所立若是所立亦應同宗猶不定故不",
    "X53n0853_001:0801b06": "名因明答雖是喻成非自愛樂不名所立故不相例",
    "X53n0853_001:0801b07": "又解云陳那天主以宗所立能立不定望此二師故",
    "X53n0853_001:0801b08": "宗不得名為因明已前諸因明師將宗唯是能立支",
    "X53n0853_001:0801b09": "收若從古師宗為能立亦無有失前解為本。",
    "X53n0853_001:0801b10": "果有果之明等者果有三種一果則明二果之明三",
    "X53n0853_001:0801b11": "果非明敵證智了是言生果體則是明持業釋也立",
    "X53n0853_001:0801b12": "論言義是果之明能淨成宗名之為明不從他起不",
    "X53n0853_001:0801b13": "名為果故就依主名果之明此言生等雖依義智依",
    "X53n0853_001:0801b14": "義智非他故言生因不得名為果即明所立宗者是",
    "X53n0853_001:0801b15": "果非明文中之言意顯依主有云果有二種一生果",
    "X53n0853_001:0801b16": "二顯果言生者敵證智了因智生因名為生果言顯",
    "X53n0853_001:0801b17": "果者則所立宗敵證照顯名為顯果生果是因亦得",
    "X53n0853_001:0801b18": "名明依主持業二釋顯果唯不得名因亦不名明若",
    "X53n0853_001:0801b19": "作此解何者是果之明前解為本。",
    "X53n0853_001:0801b20": "因有因之明等者有因之明及因即明因之明者敵",
    "X53n0853_001:0801b21": "證者智是彼言生因家之明依主釋也因即明者即",
    "X53n0853_001:0801b22": "言生因能淨成宗故亦名之為明餘因准此。",
    "X53n0853_001:0801b23": "果明不定者宗是果而非是明故名不定有本無言",
    "X53n0853_001:0801b24": "字也言果明時濫此宗果名為有濫。",
    "X53n0853_001:0801c01": "因明兩定者但是其因皆則是明故有本無明字也",
    "X53n0853_001:0801c02": "明名為兩定或其顯二皆名因明名為兩定。",
    "X53n0853_001:0801c03": "因喻具正等此辨能立古今通論故言宗義圓成餘",
    "X53n0853_001:0801c04": "七准此",
    "X53n0853_001:0801c05": "(下二段疏網註)。能依所依皆圓滿者法為能依有法為所依",
    "X53n0853_001:0801c06": "敗彼由言者敗彼敗彼他所立必假於言故說由言",
    "X53n0853_001:0801c07": "(以上二段無餘記)。",
    "X53n0853_001:0801c08": "似立悟證及立論主者問此敵者為先解今出過為",
    "X53n0853_001:0801c09": "先未解今能出過耶若言先不解立及敵相對若言",
    "X53n0853_001:0801c10": "不解何能出過及生他解答立敵相對敵先有其義",
    "X53n0853_001:0801c11": "立者立量破他自量既是帶過敵者却非故得自悟",
    "X53n0853_001:0801c12": "理亦無咎如勝論對聲論立聲無常聲論雖先不解",
    "X53n0853_001:0801c13": "聲無常之義而以所聞聲性作決定過由其聲論顯",
    "X53n0853_001:0801c14": "己勝論亦自解生故立似亦自語也。",
    "X53n0853_001:0801c15": "此頌中據其多分等者此意說云初半果顯內真能",
    "X53n0853_001:0801c16": "立破全悟於他二似之中亦悟證者故言多分問唯",
    "X53n0853_001:0801c17": "識有唯言唯心不通境因則立唯苾唯他不自悟答",
    "X53n0853_001:0801c18": "得多分等如疏自釋雖作此答難猶不盡唯者決定",
    "X53n0853_001:0801c19": "若言小分何名決定唯識言唯不據少分而稱唯故",
    "X53n0853_001:0801c20": "今助釋云立破本意但擬悟他二似亦能分悟他故",
    "X53n0853_001:0801c21": "置唯言自語非本設雖自悟故亦不名悟。",
    "X53n0853_001:0801c22": "共相智決故名比量者有云無常等名共相解聲無",
    "X53n0853_001:0801c23": "常名共相智此解不然豈所立法唯此四經解非共",
    "X53n0853_001:0801c24": "相故應云敵先不許此未許義今令破許分別解同",
    "X53n0853_001:0802a01": "名共相審",
    "X53n0853_001:0802a02": "(下三段細註)。所立設成等者則決定相違三相雖有所立",
    "X53n0853_001:0802a03": "亦成立敵二家自執異解名乖角也。",
    "X53n0853_001:0802a04": "若現量境理幽事顯者色等之上在空等理名之為",
    "X53n0853_001:0802a05": "幽色等則事名為顯也。",
    "X53n0853_001:0802a06": "於境幽顯俱明者問因位五識現量緣境境上之理",
    "X53n0853_001:0802a07": "五識不緣如何名明答今據因果二位合說若言果",
    "X53n0853_001:0802a08": "位諸識及因中定位五識及五俱第六識理中俱明",
    "X53n0853_001:0802a09": "若散位五識事明理昧或散五識親證事故雖不緣",
    "X53n0853_001:0802a10": "理然事無倒理事自得明更思。",
    "X53n0853_001:0802a11": "以因總別既無離合等者但言因者則是總因因之",
    "X53n0853_001:0802a12": "三相名是別也。",
    "X53n0853_001:0802a13": "又有說四以為能立者此師意云現等三量非親能",
    "X53n0853_001:0802a14": "立合結二支因喻外無故並除之喻合離分故開二",
    "X53n0853_001:0802a15": "種所以但四。",
    "X53n0853_001:0802a16": "現量等三者似量現量聖教量。",
    "X53n0853_001:0802a17": "二並極成者或以自性差別為二或以立敵為二審。",
    "X53n0853_001:0802a18": "今此能立婆達聲說者今將能立在婆達聲然恐錯",
    "X53n0853_001:0802a19": "也理門云又以一言說能立彼論意說一言聲中說",
    "X53n0853_001:0802a20": "此能立如何今說在婆達聲又解此能立之中疏主",
    "X53n0853_001:0802a21": "亦引理門一言證能立義故知今錯又則詳疏意或",
    "X53n0853_001:0802a22": "不可錯彼說能立在一言聲說因喻三共能成一能",
    "X53n0853_001:0802a23": "立義故今者據實能立有多合在婆達婆達若其不",
    "X53n0853_001:0802a24": "攝能立婆達乃攝多言不盡若作此釋應亦無違更",
    "X53n0853_001:0802b01": "思。",
    "X53n0853_001:0802b02": "既並多言者婆達聲呼者皆是多言也故云現並多",
    "X53n0853_001:0802b03": "言也。",
    "X53n0853_001:0802b04": "所立非定所立能成義故者能成義言釋彼非定所",
    "X53n0853_001:0802b05": "立以宗能成彼自性差別名曰能成。",
    "X53n0853_001:0802b06": "宗所詮義定唯所立者應兩四句有准所立為宗義",
    "X53n0853_001:0802b07": "有唯能立為喻宗言及因則是俱句第四可知審自",
    "X53n0853_001:0802b08": "性差別如水上半合成宗也後猶如前說審。",
    "X53n0853_001:0802b09": "二云證法總集等者問若以別法成於總聚隨是何",
    "X53n0853_001:0802b10": "宗皆有二過且如佛法以聲一分成立總聚令決無",
    "X53n0853_001:0802b11": "常及有違教相符二過自宗無為體是常住雖非蘊",
    "X53n0853_001:0802b12": "攝仍色界處攝若十八界總自許無為是常住故立",
    "X53n0853_001:0802b13": "為無常此乃是違教如瓶盆等隨何宗亦許無常今",
    "X53n0853_001:0802b14": "若成彼則相符失答文說隨應簡前二過隨其所諍",
    "X53n0853_001:0802b15": "而成立聲故則是識蘊及想受蘊隨計常者則是所",
    "X53n0853_001:0802b16": "立無諸過若爾則是以別成別非別成總答且如五",
    "X53n0853_001:0802b17": "蘊名為總聚總為所立取此總中一分之與聲自性",
    "X53n0853_001:0802b18": "差別名為能立先且對敵成立此聲是無常已則舉",
    "X53n0853_001:0802b19": "此聲成總聚中隨所諍者亦決無常總別俱有所作",
    "X53n0853_001:0802b20": "性故得有正因故得名為以別成總。",
    "X53n0853_001:0802b21": "雖此對宗亦是所立者此彼一分對敵申中自性差",
    "X53n0853_001:0802b22": "別望其所宗自性等亦是所立餘如文顯。",
    "X53n0853_001:0802b23": "合所依義者合者則是不相離宗自性差別是此合",
    "X53n0853_001:0802b24": "宗不所依之義或可自性及以義差別俱名所依名",
    "X53n0853_001:0802c01": "為合也。",
    "X53n0853_001:0802c02": "能依合宗者不相離性合為合宗則此合宗名能依",
    "X53n0853_001:0802c03": "也問初後二釋而有何別答初依能證所證對明後",
    "X53n0853_001:0802c04": "據能依所依對辨第二釋名總別對也。",
    "X53n0853_001:0802c05": "總立別故者則此不相離性名總立別故者則是自",
    "X53n0853_001:0802c06": "性差別名別由不相離性成立故名總立別故也。",
    "X53n0853_001:0802c07": "闕二有二十八等者此仍總談作法而已若論其體",
    "X53n0853_001:0802c08": "瑜伽八中則不得有二合闕成二十八等何以故引",
    "X53n0853_001:0802c09": "瑜是總闕引之時同異亦闕故不得也若准此理闕",
    "X53n0853_001:0802c10": "一亦復不成八句闕引則亦闕同異故對法同此亦",
    "X53n0853_001:0802c11": "不得有闕八等句合結無體闕因喻時彼亦則闕。",
    "X53n0853_001:0802c12": "如聲論師至三相並闕者問德所依因聲論佛法俱",
    "X53n0853_001:0802c13": "不許有宗與同喻二處皆無可闕二相四大異喻因",
    "X53n0853_001:0802c14": "亦不轉如何得闕第三相耶答此文錯也合聲勝二",
    "X53n0853_001:0802c15": "論相對因望勝論三相皆闕彼宗許德依實句德不",
    "X53n0853_001:0802c16": "依聲聲德句故德所依因於聲不轉闕初相也彼無",
    "X53n0853_001:0802c17": "擇滅德因亦無闕第二相也四大實句攝故德依因",
    "X53n0853_001:0802c18": "亦轉闕成第三相也。",
    "X53n0853_001:0802c19": "理門等者等餘三十九部故言等也即此陳那四十",
    "X53n0853_001:0802c20": "部論。",
    "X53n0853_001:0802c21": "能別不成至不定等過者問能別喻無名為不共可",
    "X53n0853_001:0802c22": "如所說宗犯能別則成不共因二喻無名為不共何",
    "X53n0853_001:0802c23": "闕能別言能別過則因不共答能別不成非則是彼",
    "X53n0853_001:0802c24": "因中不共然有因彼因成不共如對數論云立聲滅",
    "X53n0853_001:0803a01": "壞能別不成所聞性因不共不定若所作因分有滅",
    "X53n0853_001:0803a02": "壞所作為因數論不許同異喻中有此因故亦名不",
    "X53n0853_001:0803a03": "共據少分說又復不是疏主釋也敘古人解不共等",
    "X53n0853_001:0803a04": "言等法自相是能別過則亦是彼法自相過如言眼",
    "X53n0853_001:0803a05": "等必為我用望大乘師是能別過積聚性因於異亦",
    "X53n0853_001:0803a06": "轉成法自相相違之過如四相違中解。",
    "X53n0853_001:0803a07": "因中已有異品遍轉等不定過者此是舉例難也。",
    "X53n0853_001:0803a08": "餘難同前者此中亦有闕異喻然與前別破能立中",
    "X53n0853_001:0803a09": "闕喻相似故指如前。",
    "X53n0853_001:0803a10": "以相符至依何立過者此段他意則舉例難兩俱不",
    "X53n0853_001:0803a11": "成則是立敵兩宗因不成故名俱及俱不成則是同",
    "X53n0853_001:0803a12": "喻不成俱不遣者則是異喻也。",
    "X53n0853_001:0803a13": "釋所因云由合喻顯非一切故者由合喻言是顯是",
    "X53n0853_001:0803a14": "陳那師釋彼外道惡立異法為因所以外道意云言",
    "X53n0853_001:0803a15": "一切者意顯其聲不是一切言無常者顯聲是常異",
    "X53n0853_001:0803a16": "是廢詮故舉為因翻顯宗也如何能顯既言一切皆",
    "X53n0853_001:0803a17": "是無常返令喻言諸非一切皆是常住聲非一切故",
    "X53n0853_001:0803a18": "知常住此外道意也釋所因者疏主語也。",
    "X53n0853_001:0803a19": "此因非有至有法有故者觀疏文意此者此彼一切",
    "X53n0853_001:0803a20": "皆是無常故因此無常因有法上無名為非有此中",
    "X53n0853_001:0803a21": "意言一切之因不攝於宗因可宗有一切言中既攝",
    "X53n0853_001:0803a22": "宗已因更依何立敵兩家宗其許因中攝宗有法故",
    "X53n0853_001:0803a23": "兩不許因更依宗名兩俱不成問有法既是攝入因",
    "X53n0853_001:0803a24": "中因無所依何不名所依不成答有法無體則是因",
    "X53n0853_001:0803b01": "中所依不成今聲有法不是無體非所依過但為因",
    "X53n0853_001:0803b02": "寬攝宗有法亦必為因不可以因而依因故名兩俱",
    "X53n0853_001:0803b03": "不成有云此因非有等者非一切因有法無也立敵",
    "X53n0853_001:0803b04": "共許聲是一切因於聲不轉名兩俱不成。",
    "X53n0853_001:0803b05": "或是所立一分義故者疏之意說因於所立一有一",
    "X53n0853_001:0803b06": "無名為一分雖不相離名為所立有法是彼所立一",
    "X53n0853_001:0803b07": "分亦名所立有云外道救云我宗許聲不是一切因",
    "X53n0853_001:0803b08": "非兩俱不成之失今重礙破彼云是所立一分義也",
    "X53n0853_001:0803b09": "正破云汝宗說聲非是一切以慶名說豈得遂以所",
    "X53n0853_001:0803b10": "立宗之一分有法以為其因既是所立一分不至同",
    "X53n0853_001:0803b11": "品故所立因有不其不定過也問彼難意說聲非一",
    "X53n0853_001:0803b12": "切然彼有法但言其聲法言是常不以非一切為法",
    "X53n0853_001:0803b13": "有法如何得言一分所立以為因若一切有法上有",
    "X53n0853_001:0803b14": "分以為因即言法一分為因所立性因聲上亦有取",
    "X53n0853_001:0803b15": "彼為因應是有法一分為因此既不然彼云何爾故",
    "X53n0853_001:0803b16": "後解難應更審思。",
    "X53n0853_001:0803b17": "故此二徒皆非宗過者古師所引一切皆是無常故",
    "X53n0853_001:0803b18": "因陳那所立非一切因名二徒說也。",
    "X53n0853_001:0803b19": "惡立異法者以例說故名之惡立云由此宗違非是",
    "X53n0853_001:0803b20": "宗過等者此總結初句牒彼外人所引後句非也。",
    "X53n0853_001:0803b21": "若以因過宗中不立者此是舉例救令立宗違因過",
    "X53n0853_001:0803b22": "陳那不許但因違宗非是宗違因也。",
    "X53n0853_001:0803b23": "此不成因至所不成故者此外又釋不立猶預所依",
    "X53n0853_001:0803b24": "二不成所以此者則此猶預所依言立敵者兩俱也",
    "X53n0853_001:0803c01": "或偏者隨一也所不成言該上立敵或偏二處彼總",
    "X53n0853_001:0803c02": "意云猶預所依以自不成不能成他名為不成於中",
    "X53n0853_001:0803c03": "遂有兩俱隨一與本兩俱隨一不異故別開云或決",
    "X53n0853_001:0803c04": "者所依不成是或疑者猶預是。",
    "X53n0853_001:0803c05": "云鹿母堂者梵云毗舍佉母此云鹿子今母從子以",
    "X53n0853_001:0803c06": "立其名名鹿子母此鹿子母於給園中為僧造堂堂",
    "X53n0853_001:0803c07": "依人立稱名鹿母堂。",
    "X53n0853_001:0803c08": "有是能立至破謂就他宗者問此之三句更互相違",
    "X53n0853_001:0803c09": "初句之中有釋不許但是能立而非能破何故第三",
    "X53n0853_001:0803c10": "俱句之中有釋又復不許能立亦能破耶答言破謂",
    "X53n0853_001:0803c11": "就他宗第二句中何故有釋不許能破而非能立答",
    "X53n0853_001:0803c12": "能立之中有唯申自而不破他有亦立自亦破於他",
    "X53n0853_001:0803c13": "能破亦爾若言能立皆非能破則違能立是能破者",
    "X53n0853_001:0803c14": "若說能立則是能破後違能立非能破者今顯能立",
    "X53n0853_001:0803c15": "立自破他能破破他及以自立皆不定故故置有釋",
    "X53n0853_001:0803c16": "簡定執也初句有釋據其自立兼破於他第三有釋",
    "X53n0853_001:0803c17": "約唯自立不破於他說彼破他不立自義互舉一義",
    "X53n0853_001:0803c18": "總不相違如佛法中破外道神我無常等但破我是",
    "X53n0853_001:0803c19": "常住等不欲成立無常我等此則唯遮而非表也如",
    "X53n0853_001:0803c20": "破聲論聲是其常兼則成自聲是無常具遮表也但",
    "X53n0853_001:0803c21": "自立不毀他宗則唯立自而非破他有云佛初鹿野",
    "X53n0853_001:0803c22": "中為憍陳如等轉四諦等唯立自義不破他也餘上",
    "X53n0853_001:0803c23": "諸句相對准此各取少差以為句數。",
    "X53n0853_001:0803c24": "有比非量至諸非量等者此將比量及非量為次對",
    "X53n0853_001:0804a01": "彼現量而為其句非是比量體則非量名比非量問",
    "X53n0853_001:0804a02": "何故能立等不對現量等以為句數耶答能立破等",
    "X53n0853_001:0804a03": "與現比等言智有殊自他悟別體既全殊故不相對",
    "X53n0853_001:0804a04": "雖就他宗至別顯似破者此釋伏難外有難云若真",
    "X53n0853_001:0804a05": "能立則真能破則應但立一真能立何須更立能破",
    "X53n0853_001:0804a06": "支也問似能立亦准此知由有此問故斯答。",
    "X53n0853_001:0804a07": "真現至二智了故者現量比量名為二智則此二智",
    "X53n0853_001:0804a08": "名為智了云二智了二智了中通含真似故了因中",
    "X53n0853_001:0804a09": "攝此四也似現似比俱是非量由斯八義體唯七也",
    "X53n0853_001:0804a10": "問似現比真現比外別有體性如何二量攝量得盡",
    "X53n0853_001:0804a11": "耶答現比二量攝諸量盡似現似比體非是量名為",
    "X53n0853_001:0804a12": "非量故二量不攝於理何妨有云二似皆非量收若",
    "X53n0853_001:0804a13": "作此釋真似門別理不可也。",
    "X53n0853_001:0804a14": "一者論體者大論十五云論體有六與對法別者依",
    "X53n0853_001:0804a15": "文附之一者言論謂一切言說言音言詞二者尚論",
    "X53n0853_001:0804a16": "謂諸世間隨其所應聞所有言論三者淨論彼論意",
    "X53n0853_001:0804a17": "云若自所有五塵境等被他侵奪他人所有自侵於",
    "X53n0853_001:0804a18": "他或是無主五塵等勿更相奪乃至或為斷常等五",
    "X53n0853_001:0804a19": "見因如此等起諸諍論名為諍論四者毀謗論彼唯",
    "X53n0853_001:0804a20": "言毀論謂壞憤發以染汙心更相擯毀所起言論名",
    "X53n0853_001:0804a21": "為毀論五者順正論彼唯云順論為諸有情宣說正",
    "X53n0853_001:0804a22": "法研究決擇教誡教授為斷有情所有疑惑為達甚",
    "X53n0853_001:0804a23": "深諸句義故為令知見畢竟淨故隨順正行隨順解",
    "X53n0853_001:0804a24": "脫是故此論名順正論六者教導論彼云教論謂教",
    "X53n0853_001:0804b01": "修習增上心學增上慧學補特伽羅心未定者令心",
    "X53n0853_001:0804b02": "得定未解脫者令得解脫所有言論令彼學解真實",
    "X53n0853_001:0804b03": "智故令彼開解真實智故此論名教誡論此六之中",
    "X53n0853_001:0804b04": "塵等境起論所因非是論體所起言論正論體也故",
    "X53n0853_001:0804b05": "總言生因者是論體也。",
    "X53n0853_001:0804b06": "論所處者彼論有六今但舉二等餘四也如下自列",
    "X53n0853_001:0804b07": "彼云論處者王家執理淳資善伴善解法義汝門婆",
    "X53n0853_001:0804b08": "羅門等前疏論據者彼論有十八謂八能立及二所",
    "X53n0853_001:0804b09": "立疏言能立者彼引喻及因異類言真似現比等者",
    "X53n0853_001:0804b10": "等至教量似言應錯彼論二不取似現量等為所依",
    "X53n0853_001:0804b11": "故有本言以以字應正彼云論依而有二種一所成",
    "X53n0853_001:0804b12": "立二能成立所成有二謂自性差別能成有八謂宗",
    "X53n0853_001:0804b13": "因喻合結三量。",
    "X53n0853_001:0804b14": "論莊嚴者彼論有五一者善自他宗二者言具圓滿",
    "X53n0853_001:0804b15": "言具圓滿者凡所言說皆以其聲不以非聲何等為",
    "X53n0853_001:0804b16": "聲謂具五德一者不鄙謂離遍國鄙俚言詞二者輕",
    "X53n0853_001:0804b17": "易謂所有所說皆以世間共用言詞三者雄朗所謂",
    "X53n0853_001:0804b18": "依義建立言詞能成彼義巧妙雄狀四者相應謂前",
    "X53n0853_001:0804b19": "後法義相符不散五者義善謂能引勝生定生無有",
    "X53n0853_001:0804b20": "顛倒三者無畏謂處大眾等中其心無有下劣憂懼",
    "X53n0853_001:0804b21": "身無戰汗面無怖色音無塞吃悟無怯弱等四者敦",
    "X53n0853_001:0804b22": "肅待時方說而不緩速五者應供為性調善不惱於",
    "X53n0853_001:0804b23": "他終不違越諸調善之地隨順他心而起言說以時",
    "X53n0853_001:0804b24": "如實能引義利言調柔耎如對善友若有依此五論",
    "X53n0853_001:0804c01": "莊嚴興言論者當知復有二十七種稱讚功德廣如",
    "X53n0853_001:0804c02": "彼釋彼釋廣徵云如受欲者以末尼真珠瑠璃等嚴",
    "X53n0853_001:0804c03": "廁環釧等寶莊嚴具以自莊嚴威德熾盛光明普照",
    "X53n0853_001:0804c04": "如是論者以二十七稱讚功德廁此五種論莊嚴具",
    "X53n0853_001:0804c05": "以自莊嚴威德熾盛光明普照是故名此為論莊嚴",
    "X53n0853_001:0804c06": "對法有六四為辯才五者敵六者應供餘皆同此然",
    "X53n0853_001:0804c07": "彼論釋言應供者謂立性聖和發言謂善方便隨順",
    "X53n0853_001:0804c08": "敵論者心。",
    "X53n0853_001:0804c09": "論負彼論有三一者捨言有十三謂十三謂立論者",
    "X53n0853_001:0804c10": "謝對論者曰我論不善汝論為善餘廣如彼二者言",
    "X53n0853_001:0804c11": "屈亦有十三謂立論者為敵論者之所屈伏等餘廣",
    "X53n0853_001:0804c12": "亦如彼三者言過謂立論者為九種過汙染之言過",
    "X53n0853_001:0804c13": "也一者雜亂謂捨所論事雜說異語餘廣如彼然依",
    "X53n0853_001:0804c14": "彼論但說似立不說似破論舉似立影顯似破理合",
    "X53n0853_001:0804c15": "具有故疏具陳對法亦云捨言者謂自發言稱我論",
    "X53n0853_001:0804c16": "云屈言者謂假託餘事方便而退或說別事或現忿",
    "X53n0853_001:0804c17": "怒言過者有九一雜亂二麤獷三不辨了四無限量",
    "X53n0853_001:0804c18": "五非義六不應時七不決定八不顯了九不相續。",
    "X53n0853_001:0804c19": "論出離者彼論云謂立論者先應以彼三種觀察觀",
    "X53n0853_001:0804c20": "察論端方興言論或不興一者觀察得失謂立論者",
    "X53n0853_001:0804c21": "先當觀察我是論將無自損損他及俱損乃至便自",
    "X53n0853_001:0804c22": "思勉不應立論若如是知我所立論不為自損乃至",
    "X53n0853_001:0804c23": "能引人天義利及與安樂便自思勉當立論是名收",
    "X53n0853_001:0804c24": "一或作不作論出離相二者觀察時眾謂立論者應",
    "X53n0853_001:0805a01": "善觀察現前眾合為有僻執為無執耶有賢正無有",
    "X53n0853_001:0805a02": "耶有善巧為無有耶如是若知眾合乃至無善巧者",
    "X53n0853_001:0805a03": "便自思勉於是眾中不應立論若知眾合乃至無不",
    "X53n0853_001:0805a04": "善巧便自思勉於是眾中應當立論是名收二三者",
    "X53n0853_001:0805a05": "觀察善巧不善巧者謂立論者應自觀察等與不善",
    "X53n0853_001:0805a06": "我於論體乃至論出離等為善不善巧耶乃至非有",
    "X53n0853_001:0805a07": "力能便自思勉不應立論若自了知我有善巧乃至",
    "X53n0853_001:0805a08": "非無非力能便自思勉當共立論是名第三或作不",
    "X53n0853_001:0805a09": "作論出離相合准論中不別說彼安心法然三觀察",
    "X53n0853_001:0805a10": "則是安處身心之法若以身無戰懼心無性弱名安",
    "X53n0853_001:0805a11": "處論論莊嚴收不是論出離也。",
    "X53n0853_001:0805a12": "論多所作者彼論云謂有三種一善自他宗二勇猛",
    "X53n0853_001:0805a13": "無畏三辯才無竭問如是三法於所立論何故名為",
    "X53n0853_001:0805a14": "多有所作答能善了知自他宗故於一切法能起談",
    "X53n0853_001:0805a15": "論勇猛無畏故處一切眾能起談論辯才無竭故隨",
    "X53n0853_001:0805a16": "所問難皆善酬答是故此三於所立論多有所作此",
    "X53n0853_001:0805a17": "之立論廣如彼說今者略錄疏中所引。",
    "X53n0853_001:0805a18": "理門等論者陳那所造四十餘部等者等取三十部",
    "X53n0853_001:0805a19": "也。",
    "X53n0853_001:0805a20": "實亦易葉成切者從上展轉相承葉者葉葉相從成",
    "X53n0853_001:0805a21": "得此功勳也。",
    "X53n0853_001:0805a22": "體類有同者真現比名同有體然俱是智名為類同",
    "X53n0853_001:0805a23": "似現似比體則非量名為體同。",
    "X53n0853_001:0805a24": "雖知真似二悟不同者此答伏難他有難云真立得",
    "X53n0853_001:0805b01": "悟他似立俱得自悟如何得自悟則由敵者却出立",
    "X53n0853_001:0805b02": "者過故得自悟如疏答。",
    "X53n0853_001:0805b03": "免脫他論者勉者通也逼脫他宛聲來成所作無常",
    "X53n0853_001:0805b04": "故言脫既真立已即是推伏勉脫他論者真立也猶",
    "X53n0853_001:0805b05": "無過故勉則難也推伏他論者真能破也。",
    "X53n0853_001:0805b06": "二者立具立所依故者則似比現是能立家所依故",
    "X53n0853_001:0805b07": "言立所依故。",
    "X53n0853_001:0805b08": "難體即言境無有異者此答他伏難也有難云儞真",
    "X53n0853_001:0805b09": "立似立及二量體異寄言可別立能破似體同一言",
    "X53n0853_001:0805b10": "云何開二答雖是一言與境不異境者即能立似立",
    "X53n0853_001:0805b11": "既境許分二故知能破似破亦合分二故言境無有",
    "X53n0853_001:0805b12": "異。",
    "X53n0853_001:0805b13": "答隨八所成即是至所立者此廣答云能所相對頌",
    "X53n0853_001:0805b14": "中八義既是能成明必有所成所成即是宗也雖文",
    "X53n0853_001:0805b15": "不標故義定有第二釋者約兼正辨問二解既不兼",
    "X53n0853_001:0805b16": "是文陳而有何別答雖俱不陳兼正有別前義正有",
    "X53n0853_001:0805b17": "後義兼有也問長行亦應但舉能立必對所立法故",
    "X53n0853_001:0805b18": "何假標宗言若言不舉不知因喻是誰能立頌亦不",
    "X53n0853_001:0805b19": "標如何即言隨八所成即是宗也若合說長行本欲",
    "X53n0853_001:0805b20": "釋頌頌中不顯前難而生長行隨頌奄含如何能釋",
    "X53n0853_001:0805b21": "前頌故頌說猛長行頌顯明不可相例。",
    "X53n0853_001:0805b22": "又觀察義至為能立體者此第三釋談其長行舉宗",
    "X53n0853_001:0805b23": "所以。",
    "X53n0853_001:0805b24": "是言便失能成立性者論文宗等多言說能立今疏",
    "X53n0853_001:0805c01": "中取智為了因亦名能立若不爾者因相違決定多",
    "X53n0853_001:0805c02": "言雖具敵智不解豈不名能立即名似立故故知亦",
    "X53n0853_001:0805c03": "取智了因為能立。",
    "X53n0853_001:0805c04": "言了即言生故體亦可爾者言生正為能立體言了",
    "X53n0853_001:0805c05": "既即言生言生為能立然二得故言可爾或可言了",
    "X53n0853_001:0805c06": "二體可爾審。",
    "X53n0853_001:0805c07": "彼論者即瑜伽也。",
    "X53n0853_001:0805c08": "果宗不決定因此徒施者此意其因既闕初相所立",
    "X53n0853_001:0805c09": "故云果宗不決因比徒施因者初相徒者後二同異",
    "X53n0853_001:0805c10": "二相。",
    "X53n0853_001:0805c11": "云宗義舊定因喻先成等者唯此問意合在此論文",
    "X53n0853_001:0805c12": "生前智此一唱論文也。",
    "X53n0853_001:0805c13": "各宗學未了者即敵證等不知立者立何義直為外",
    "X53n0853_001:0805c14": "道法為內道故言各宗學也。",
    "X53n0853_001:0805c15": "故者所以第五轉聲者而是從聲從者遂是所以義",
    "X53n0853_001:0805c16": "也如世說言從彼來知彼事等由斯故字在從聲中",
    "X53n0853_001:0805c17": "文由者因由第三轉攝者第三因聲作具之義由此",
    "X53n0853_001:0805c18": "作具能成所成是故由言具聲中攝第五第三兩聲",
    "X53n0853_001:0805c19": "之中皆有依主今由故等則其事也問八轉聲者簡",
    "X53n0853_001:0805c20": "諸法差別攝法盡三五七中俱有依主豈非雜亂第",
    "X53n0853_001:0805c21": "七復有攝依主法不盡之失答然未見解今且一釋",
    "X53n0853_001:0805c22": "依主名寬三總得名依主其事義有別三五七中攝",
    "X53n0853_001:0805c23": "別所作從彼能作立名所因從復能因立稱能依從",
    "X53n0853_001:0805c24": "彼所依得號如次三五七中別收亦如聲言通至十",
    "X53n0853_001:0806a01": "處根境有差別各各別處此亦如是無前過也又相",
    "X53n0853_001:0806a02": "傳云准彼西域三五七中無依主釋就一誰是誰非",
    "X53n0853_001:0806a03": "然未詳也。",
    "X53n0853_001:0806a04": "雙為言開等者總為敵證示與上同也初後別言疏",
    "X53n0853_001:0806a05": "雖不言然其意者為利有情令法久住如次可知。",
    "X53n0853_001:0806a06": "為廢忘等問廢忘與憶而有何別只為忘已而方憶",
    "X53n0853_001:0806a07": "故答忘據先解憶前未解凡所憶者皆非先解雖先",
    "X53n0853_001:0806a08": "不解差別皆亦憶差別兩釋亦無妨也。",
    "X53n0853_001:0806a09": "為欲憶宗而問為示者如先不解聲之無常今由問",
    "X53n0853_001:0806a10": "故立者具說因喻令憶卒未解宗之無常也非先已",
    "X53n0853_001:0806a11": "解今方言重憶審或可敵者雖先知有所作瓶盆而",
    "X53n0853_001:0806a12": "是無常而不了聲是無常今由問故為說瓶等令解",
    "X53n0853_001:0806a13": "聲無常此解即本解因喻故理門云令彼憶念本極",
    "X53n0853_001:0806a14": "成故本極成者則因喻也審。",
    "X53n0853_001:0806a15": "論諸有問者者問者有云諸有者唯屬敵者敵者非",
    "X53n0853_001:0806a16": "一故稱諸也亦如俗解云諸犯盜盜有多種而稱諸",
    "X53n0853_001:0806a17": "也。",
    "X53n0853_001:0806a18": "各自安立己法性中者如何者是如聲瓶等各當體",
    "X53n0853_001:0806a19": "成就何須建立為敵不信聲上有常無常等不欲成",
    "X53n0853_001:0806a20": "聲瓶體。",
    "X53n0853_001:0806a21": "依現見事決定道理者宗中有法各現見事能立之",
    "X53n0853_001:0806a22": "因名決定道理道理者立敵極成因於有法有名依",
    "X53n0853_001:0806a23": "現見事決定等總成因也今辨因者若將此決定共",
    "X53n0853_001:0806a24": "許之因依於有法成決定不共許道理。",
    "X53n0853_001:0806b01": "能成道理之所依止現見事者能成道理即是因法",
    "X53n0853_001:0806b02": "現見事者即是瓶盆或因喻等體名能成道理引喻",
    "X53n0853_001:0806b03": "是彼別同異依名所依止或別瓶盆等是無常道理",
    "X53n0853_001:0806b04": "所依止故隨現見瓶是無常故(已上)又見事故者舉彼",
    "X53n0853_001:0806b05": "喻依之所依止者即此喻依是彼喻體所依之處名",
    "X53n0853_001:0806b06": "之所依止。",
    "X53n0853_001:0806b07": "相違謂異類等者因喻順成名不相違異喻返成故",
    "X53n0853_001:0806b08": "名相違。",
    "X53n0853_001:0806b09": "即於因喻至真似所攝者此意於此八能立中但是",
    "X53n0853_001:0806b10": "似者但名相違一切真者但名不相違故言隨其所",
    "X53n0853_001:0806b11": "應真似所攝細尋此已下疏文兩重釋相違不相違",
    "X53n0853_001:0806b12": "思之可悉或可二量似者名相違真者名不相違審",
    "X53n0853_001:0806b13": "此疏主釋彼論中相違者異喻不相違者同喻隨其",
    "X53n0853_001:0806b14": "所應真似所攝者亦不定因據異品有即相違攝據",
    "X53n0853_001:0806b15": "因品有即不相違四不成四相違准而可悉真現等",
    "X53n0853_001:0806b16": "不相違攝似現等即相違攝。",
    "X53n0853_001:0806b17": "彼又重至同所成者牒彼論第二釋。",
    "X53n0853_001:0806b18": "似宗二喻亦在此攝者門此似宗等因喻立敵成得",
    "X53n0853_001:0806b19": "為此疏主釋彼論中相違者宗不答亦是違他順己",
    "X53n0853_001:0806b20": "俱得為宗已上文無此證也。",
    "X53n0853_001:0806b21": "今此至亦準彼釋者雖不同於彼論中自性差別等",
    "X53n0853_001:0806b22": "十法次第相生而起當此論中所有之者亦得同彼",
    "X53n0853_001:0806b23": "相違生起也不同彼者即瑜伽論也二至理有故等",
    "X53n0853_001:0806b24": "者此意說云雖兩共許若非至實道理有者亦不名",
    "X53n0853_001:0806c01": "極如似勝論對五頂立雖是兩許然據至理不得名",
    "X53n0853_001:0806c02": "極。",
    "X53n0853_001:0806c03": "成異義過者立敵共許因喻本極成違他順己所言",
    "X53n0853_001:0806c04": "名宗宗既無依則須更成既成宗依則名異義非是",
    "X53n0853_001:0806c05": "本宗故名異義。",
    "X53n0853_001:0806c06": "更有餘過者即能別過也第二過也。",
    "X53n0853_001:0806c07": "因中必有是因同品非定有性過者如對數論立聲",
    "X53n0853_001:0806c08": "滅壞無常德所依故因瓶為因品滅壞無常能別不",
    "X53n0853_001:0806c09": "成因於瓶有名是因同品後陳能別於喻上無名非",
    "X53n0853_001:0806c10": "定有此則亦是法自相過准此道理但能別過多是",
    "X53n0853_001:0806c11": "因同品非定有及法自相過如數論師立眼等為我",
    "X53n0853_001:0806c12": "受用積聚性因臥具喻亦具前過思之可知。",
    "X53n0853_001:0806c13": "異喻一分轉者如大乘對薩婆多立真異熟識是有",
    "X53n0853_001:0806c14": "法定是第八業果故因門無同喻宗中既言第八識",
    "X53n0853_001:0806c15": "八外餘七識則是異喻其業果因於六識有第七識",
    "X53n0853_001:0806c16": "上無即是異品一分轉也。",
    "X53n0853_001:0806c17": "或遍轉過者如大乘對薩婆多云異熟識是有法定",
    "X53n0853_001:0806c18": "是第八識識性因無同喻餘識為異喻識性因異喻",
    "X53n0853_001:0806c19": "遍轉薩婆多不許有第八則是能別不成。",
    "X53n0853_001:0806c20": "異喻一分或遍轉者且一分者如佛弟子對數論師",
    "X53n0853_001:0806c21": "立聲滅壞能別不成門無同喻二十四諦並是異品",
    "X53n0853_001:0806c22": "所作性因於異品一分二十三諦中瓶等上轉故是",
    "X53n0853_001:0806c23": "異品一分攝大乘對小乘立趣生體定是第八識因",
    "X53n0853_001:0806c24": "云根至故亦是此過云不同大乘者問豈因明者唯",
    "X53n0853_001:0807a01": "小乘耶答因明之名通內外道及大小乘佛地唯大",
    "X53n0853_001:0807a02": "故亦無違問二若無常等佛地等共相亦貫於他因",
    "X53n0853_001:0807a03": "明何別言不同耶答佛地共相不由安立理自通餘",
    "X53n0853_001:0807a04": "名之為共因明要由非意安立故故成別也又因明",
    "X53n0853_001:0807a05": "共相貫於異類如所立宗及能立因俱名共相貫宗",
    "X53n0853_001:0807a06": "喻故佛地共相但通自類如言其色名為共相色唯",
    "X53n0853_001:0807a07": "通在色自類故今謂此釋恐理不盡如無常等貫於",
    "X53n0853_001:0807a08": "色等五蘊豈得唯是遍自類耶今助一釋因明共相",
    "X53n0853_001:0807a09": "唯據遍異佛地共相貫自及異如言無常貫遍異類",
    "X53n0853_001:0807a10": "如言色等即是自類此據可說自共相說廣如斷釋",
    "X53n0853_001:0807a11": "彼文便以義為自性者據我無我等分別思今立我",
    "X53n0853_001:0807a12": "將思分別我此則將我為自性彼文者即此論文數",
    "X53n0853_001:0807a13": "論立我是思等也。",
    "X53n0853_001:0807a14": "如縷貫華者且如瓶聲體各別言無常二處俱有無",
    "X53n0853_001:0807a15": "常即是縷瓶聲是華。",
    "X53n0853_001:0807a16": "後所說者至義對眾多者先陳但為自體狹如何者",
    "X53n0853_001:0807a17": "如言瓶及聲俱為自體狹後陳無常可是一切無常",
    "X53n0853_001:0807a18": "法對言瓶及聲俱為自體狹陳故言義對眾多。",
    "X53n0853_001:0807a19": "後所說者義貫於他者問前難據何道理云不遍於",
    "X53n0853_001:0807a20": "他後釋據何義言貫於異類答理實因明先為後通",
    "X53n0853_001:0807a21": "前難隱後通名舉先差別而以為同後釋依正道理",
    "X53n0853_001:0807a22": "云復皆通如說思通我無我數論執思為其我佛法",
    "X53n0853_001:0807a23": "非我。",
    "X53n0853_001:0807a24": "第四有是者自他俱正及俱全過皆得名為俱非一",
    "X53n0853_001:0807b01": "分一分中通過非過故言有是。",
    "X53n0853_001:0807b02": "依其增勝者前陳但具一義後說具二義故言增勝",
    "X53n0853_001:0807b03": "非如勝論德及有德者德者二十四德有德者即實",
    "X53n0853_001:0807b04": "此之二法隨先後陳名字不改一向定故不同因明",
    "X53n0853_001:0807b05": "有法及法。",
    "X53n0853_001:0807b06": "皆應得名能別者此意差別性故前後二陳皆應得",
    "X53n0853_001:0807b07": "名能別所別然緣先陳未有所諍後說敵諍故知先",
    "X53n0853_001:0807b08": "名所別後名能別。",
    "X53n0853_001:0807b09": "必與彼宗後陳義異者如何者是佛法立聲無常生",
    "X53n0853_001:0807b10": "論許聲是常故言彼宗義異立者敵者異。",
    "X53n0853_001:0807b11": "諸法之上共假通名者共假者即是色等一切有顯",
    "X53n0853_001:0807b12": "形皆是自性通名者即此自性上無常等也。",
    "X53n0853_001:0807b13": "其前七句皆是此過者俱不成中前之七句是俱句",
    "X53n0853_001:0807b14": "過故言如此。",
    "X53n0853_001:0807b15": "雖總有四體唯有二者能別中各兩四句名之為四",
    "X53n0853_001:0807b16": "體實不異能別所別名為二也如上文中自當應作",
    "X53n0853_001:0807b17": "更不預述。",
    "X53n0853_001:0807b18": "所以但名二四句者雖有四種四但只是能別所別",
    "X53n0853_001:0807b19": "第二四句其第八句是前偏句者即前所別定成為",
    "X53n0853_001:0807b20": "首中第三句是。答此中但至故但簡三者問文中但",
    "X53n0853_001:0807b21": "言極成有法及以能別何以得知而簡三地答言二",
    "X53n0853_001:0807b22": "極成則簡俱訖以下有失名俱過故。",
    "X53n0853_001:0807b23": "亦如喻言至不簡合結等者此舉例釋喻雖五過能",
    "X53n0853_001:0807b24": "立所立正成喻體故喻過中言是因等但簡初二若",
    "X53n0853_001:0807c01": "無初二設有合結亦不成喻今宗亦爾故但簡三。",
    "X53n0853_001:0807c02": "若言共成非顯真極者釋據實句而論自他兩宗共",
    "X53n0853_001:0807c03": "許即合得為共成今言極者顯此二法是至極之理",
    "X53n0853_001:0807c04": "故言極也。",
    "X53n0853_001:0807c05": "答有四義者一能依所依二能立所立三能成所成",
    "X53n0853_001:0807c06": "四寬狹差別據此不同故分四釋。",
    "X53n0853_001:0807c07": "自比言許他比言執者比釋伏難難云宗中有不極",
    "X53n0853_001:0807c08": "言極簡不極因喻有不極言極簡之答因喻之中安",
    "X53n0853_001:0807c09": "許執言則無不極所以不言極也若爾宗中亦著汝",
    "X53n0853_001:0807c10": "執言簡何故言極答因喻言許執簡過盡故不須極",
    "X53n0853_001:0807c11": "宗中言簡之有法所立必違故言極審。",
    "X53n0853_001:0807c12": "三因喻成中至獨言極者能成因喻必兩家共許故",
    "X53n0853_001:0807c13": "云無不成所成宗中不相離性有許不許故言有不",
    "X53n0853_001:0807c14": "成。",
    "X53n0853_001:0807c15": "三因喻成中至獨言極者能成因喻必兩宗許故因",
    "X53n0853_001:0807c16": "喻無不成所成宗中不相離性有許不許云有不成",
    "X53n0853_001:0807c17": "今助一釋因喻成者無過因喻成就之成此成因喻",
    "X53n0853_001:0807c18": "兩共許言成宗者亦是無過成就也但是此成之中",
    "X53n0853_001:0807c19": "不相離性有許不許若其不作成就之但是因喻對",
    "X53n0853_001:0807c20": "所立宗皆名能成隨一等因豈得名無不成也。",
    "X53n0853_001:0807c21": "宗不成中有別攝者問宗唯後四過無前五過可得",
    "X53n0853_001:0807c22": "說言宗無別攝既有前五何故不以五攝不作別言",
    "X53n0853_001:0807c23": "極簡耶返難因喻思可知也答雖有前五俱名相違",
    "X53n0853_001:0807c24": "不得名為不成後之三過立敵兩許則名極成不許",
    "X53n0853_001:0808a01": "即名不成故前五不攝後四也又解雖有前五由狹",
    "X53n0853_001:0808a02": "不能攝於不成名無別攝故置極言前五過中雖有",
    "X53n0853_001:0808a03": "自他全分一分及俱分過無俱有體而成過者因喻",
    "X53n0853_001:0808a04": "得有。",
    "X53n0853_001:0808a05": "兩俱等寬者因中有四不成及共不定四相違於中",
    "X53n0853_001:0808a06": "一一皆有兩俱隨一及一分過故言寬設許四不成",
    "X53n0853_001:0808a07": "翻為成因於二喻有名不定同無異有名相違故言",
    "X53n0853_001:0808a08": "從寬攝者即是相違不定攝也。",
    "X53n0853_001:0808a09": "彼別非宗至所成故者此意是疏家牒彼瑜伽意非",
    "X53n0853_001:0808a10": "所成故者即自性差別是二種相合名宗即是所成",
    "X53n0853_001:0808a11": "也。",
    "X53n0853_001:0808a12": "立敵相形法為能別者由彼敵者但許有法不許有",
    "X53n0853_001:0808a13": "所立法故以其法差別有法他方許故不以彼差別",
    "X53n0853_001:0808a14": "於法過如前說也。",
    "X53n0853_001:0808a15": "或雙以二而為共宗者取自性差別二共成宗故言",
    "X53n0853_001:0808a16": "共宗也。",
    "X53n0853_001:0808a17": "二釋所依等者釋能別所別置極成言之所以由取",
    "X53n0853_001:0808a18": "能依以為宗故二所依亦必須極成也。",
    "X53n0853_001:0808a19": "五失者一迴倒梵語二改質從文三慰慇重委細而",
    "X53n0853_001:0808a20": "說遂乃那之四凡有所說正似究詞細尋不爾今而",
    "X53n0853_001:0808a21": "不存五事已合成將欲傍說重勝前意生起後說。",
    "X53n0853_001:0808a22": "三不易者逕三達之心覆面者說淺智加減一不易",
    "X53n0853_001:0808a23": "也愚智天隔聖必依時佛出世時眾根利末代根鈍",
    "X53n0853_001:0808a24": "遂易古雅之言而應今時之性此則改千代之上徵",
    "X53n0853_001:0808b01": "言同百王之下末俗二不易也五百羅漢結集三藏",
    "X53n0853_001:0808b02": "迭相監察猶恐謹失凡立獨稱更為第品三不易也。",
    "X53n0853_001:0808b03": "庸受之輩者庸試彰受之輩有本作容字非也。",
    "X53n0853_001:0808b04": "不欲成取此至所依便非者則因三相是差別義與",
    "X53n0853_001:0808b05": "所依因而立有不相離義然能依所依總為因體不",
    "X53n0853_001:0808b06": "唯取能所即不取是故言便非。",
    "X53n0853_001:0808b07": "然於因明未見其過者今助一釋亦得有過立聲無",
    "X53n0853_001:0808b08": "常傍顯苦無我等即有一分造宗之失彼聲論許其",
    "X53n0853_001:0808b09": "聲上而有我耶又復但言無常之時亦傍顯苦無常",
    "X53n0853_001:0808b10": "等亦有一分違宗之過以無漏聲雖是無常而非苦",
    "X53n0853_001:0808b11": "故更思之。",
    "X53n0853_001:0808b12": "前三皆是自不樂者為無果故不知是過知便不樂。",
    "X53n0853_001:0808b13": "能成立法至亦應名宗者此意說云若不言所成立",
    "X53n0853_001:0808b14": "但言成立則名宗者成立之名該於能所因名成立",
    "X53n0853_001:0808b15": "因應名宗喻准此知言自義者即自宗也。",
    "X53n0853_001:0808b16": "因喻時申故須簡者因喻與宗同一時申名為時申",
    "X53n0853_001:0808b17": "由同一時互有濫故故置所成有記無簡云。",
    "X53n0853_001:0808b18": "依理門唯簡於真者即理門論中樂為之言唯簡真",
    "X53n0853_001:0808b19": "成也前三義唯等宗所成立者則猶因由是能成立",
    "X53n0853_001:0808b20": "也故言簡真云。",
    "X53n0853_001:0808b21": "樂者貫通上下者上者通下隨宗及上(為言)。",
    "X53n0853_001:0808b22": "設今及後至說樂為者以因喻二由有過故現非因",
    "X53n0853_001:0808b23": "喻若以有過更將因喻而成立之既被成已即名為",
    "X53n0853_001:0808b24": "宗非因喻故此即後時但名為宗不名因喻。",
    "X53n0853_001:0808c01": "因喻略之者因喻不善樂為言簡者略也。",
    "X53n0853_001:0808c02": "因前已彰者但云所立即顯因為能立訖彰顯也顯",
    "X53n0853_001:0808c03": "得即能立也。",
    "X53n0853_001:0808c05": "因明入正理論疏前記卷上(本)"
}