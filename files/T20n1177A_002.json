{
    "T20n1177A_002:0731a02": "大乘瑜伽金剛性海曼殊室利千",
    "T20n1177A_002:0731a03": "臂千鉢大教王經卷第二",
    "T20n1177A_002:0731a05": "大興善寺三藏沙門大廣智",
    "T20n1177A_002:0731a06": "不空奉　詔譯",
    "T20n1177A_002:0731a07": "二者說諸佛出現證修金剛菩提殊勝第二",
    "T20n1177A_002:0731a08": "品",
    "T20n1177A_002:0731a09": "是時釋迦牟尼如來。告曼殊室利菩薩言。吾",
    "T20n1177A_002:0731a10": "今啟請諸佛如來。令聖力加持一切菩薩摩",
    "T20n1177A_002:0731a11": "訶薩。進修一切如來金剛三密三菩提法三",
    "T20n1177A_002:0731a12": "摩地觀。令諸菩薩心等虛空性如法界。廣度",
    "T20n1177A_002:0731a13": "有情無盡眾生。又令曼殊室利菩薩摩訶薩。",
    "T20n1177A_002:0731a14": "與一切菩薩一切眾生。作為導首。是故曼殊",
    "T20n1177A_002:0731a15": "室利菩薩。對世尊大眾菩薩前告言。若有一",
    "T20n1177A_002:0731a16": "切菩薩及一切有情眾生。志求無上菩提。修",
    "T20n1177A_002:0731a17": "持真實佛金剛聖性三摩地一切法者。一切",
    "T20n1177A_002:0731a18": "法即是一切有情心是也。為有情眾生心地",
    "T20n1177A_002:0731a19": "法藏。有煩惱種性。煩惱種性則是菩提性者。",
    "T20n1177A_002:0731a20": "有情心處本性真淨。空無所得。是故有情心",
    "T20n1177A_002:0731a21": "是大圓鏡智心處是也。菩薩於圓鏡智心作",
    "T20n1177A_002:0731a22": "志求。用功觀照大圓鏡智。心性覺證寂滅。即",
    "T20n1177A_002:0731a23": "得了寤心鏡瑩淨。瑩淨達空即心證平等性",
    "T20n1177A_002:0731a24": "智。證平等性智者。通寤達性本性實空。證",
    "T20n1177A_002:0731a25": "入空中心。心心性如如性體地。名入如如智。",
    "T20n1177A_002:0731a26": "則證妙觀察智也。得入如如性清淨聖智。獲",
    "T20n1177A_002:0731a27": "得金剛成所作智者。證菩提性成就聖智也。",
    "T20n1177A_002:0731a28": "是故則名四智菩提玄通觀智。入一切佛心",
    "T20n1177A_002:0731a29": "金剛三摩地。聖智相應則名瑜伽三密門三",
    "T20n1177A_002:0731b01": "十支契印。加持身密十支三摩地。令身根清",
    "T20n1177A_002:0731b02": "淨。證身體性智聖力。加持口密十支三摩地。",
    "T20n1177A_002:0731b03": "心念觀智清淨。則聖力加持意密寂靜十支",
    "T20n1177A_002:0731b04": "三摩地。則意密地清淨。則如性真淨。證性",
    "T20n1177A_002:0731b05": "印三昧不空聖智金剛喻定三摩地如來法",
    "T20n1177A_002:0731b06": "身。成就如是祕密教者。是故令一切諸大菩",
    "T20n1177A_002:0731b07": "薩摩訶薩及一切眾生。修學教旨入瑜伽一",
    "T20n1177A_002:0731b08": "切法修持佛金剛三摩地三密菩提法教。入",
    "T20n1177A_002:0731b09": "聖性海無邊三昧法界三摩地故。其時大眾",
    "T20n1177A_002:0731b10": "會諸菩薩眾中。唯有大士十六仁大菩薩摩",
    "T20n1177A_002:0731b11": "訶薩。共曼殊室利菩薩。同願同行修證大乘",
    "T20n1177A_002:0731b12": "瑜伽金剛三密菩提三摩地。餘諸一切十信",
    "T20n1177A_002:0731b13": "颰陀婆羅菩薩等。聲聞人眾舍利弗等。不同",
    "T20n1177A_002:0731b14": "曼殊心等虛空性如法界廣度有情自諸菩薩",
    "T20n1177A_002:0731b15": "聲聞人等。心量小智不廣有限志願下劣。過",
    "T20n1177A_002:0731b16": "八十億俱胝那庾多百千劫。修行菩薩道始",
    "T20n1177A_002:0731b17": "滿五波羅蜜。是時曼殊室利共大士十六仁",
    "T20n1177A_002:0731b18": "菩薩摩訶薩。對於如來大眾前。再三重發廣",
    "T20n1177A_002:0731b19": "大弘願。願我等共十六仁普賢大士菩薩等。",
    "T20n1177A_002:0731b20": "心同於虛空廣度有情等若空界。復願一切",
    "T20n1177A_002:0731b21": "眾生。同我無盡大願。我當救之無有休息。復",
    "T20n1177A_002:0731b22": "有大願願我等諸菩薩及我身心。通於法界",
    "T20n1177A_002:0731b23": "同太虛空無有障礙。智身報身常願現於六",
    "T20n1177A_002:0731b24": "道四生胎卵濕化九類有情。眾生之前常現",
    "T20n1177A_002:0731b25": "此身。願見我形適然障滅。令一切眾生發菩",
    "T20n1177A_002:0731b26": "提心。歸向大乘瑜伽祕密。修習菩提速超佛",
    "T20n1177A_002:0731b27": "地。是故師子勇猛菩薩。稽首如來而白世尊。",
    "T20n1177A_002:0731b28": "向者如來所說令曼殊室利。與一切菩薩及",
    "T20n1177A_002:0731b29": "一切眾生皆為上首接引修習無上菩提。云",
    "T20n1177A_002:0731c01": "何修持瑜伽三密門金剛三摩地觀。",
    "T20n1177A_002:0731c02": "爾時曼殊室利菩薩。則為師子菩薩等十六",
    "T20n1177A_002:0731c03": "大士。說次第修行如來祕密成就一切金剛",
    "T20n1177A_002:0731c04": "菩提觀。如何十六大士修行加持菩提觀者。",
    "T20n1177A_002:0731c05": "云何亦得見聞十六菩薩曼殊普賢等。本有",
    "T20n1177A_002:0731c06": "金剛殊勝名號祕密菩提行持傳授加被。修",
    "T20n1177A_002:0731c07": "學一切菩薩有情眾生盡皆成佛。何者本是",
    "T20n1177A_002:0731c08": "次第名號。云何聞覩十六菩薩殊勝名故。如",
    "T20n1177A_002:0731c09": "何名大士十六菩薩。",
    "T20n1177A_002:0731c10": "一者東方第一普賢菩薩摩訶薩。名號金剛",
    "T20n1177A_002:0731c11": "手。為一切有情稽首毘盧遮那如來。加持一",
    "T20n1177A_002:0731c12": "切眾生令入一切金剛薩埵三摩地。妙堅牢",
    "T20n1177A_002:0731c13": "故證修入一切如來清淨法身金剛實性中。",
    "T20n1177A_002:0731c14": "轉戒定慧解脫解脫知見。成金剛法輪。利益",
    "T20n1177A_002:0731c15": "一切有情眾生。令一切菩薩摩訶薩修入佛",
    "T20n1177A_002:0731c16": "心觀。",
    "T20n1177A_002:0731c17": "二者不空王菩薩摩訶薩。號金剛鉤召。自入",
    "T20n1177A_002:0731c18": "三昧。證入毘盧遮那佛心。出一切如來大鉤",
    "T20n1177A_002:0731c19": "召印。召請一切如來作神通力。從金剛大鉤",
    "T20n1177A_002:0731c20": "形。出現加持一切世界。菩薩摩訶薩。入微塵",
    "T20n1177A_002:0731c21": "數諸佛如來法身菩提。令一切菩薩修入菩",
    "T20n1177A_002:0731c22": "提真如觀。",
    "T20n1177A_002:0731c23": "三者摩羅大菩薩摩訶薩。號名金剛弓。自入",
    "T20n1177A_002:0731c24": "三昧。證入毘盧遮那佛心。住如來摩羅大清",
    "T20n1177A_002:0731c25": "淨業最勝悉地。成就金剛菩提箭。迅疾速入",
    "T20n1177A_002:0731c26": "如來聖性聖力。加持一切菩薩身心性智。除",
    "T20n1177A_002:0731c27": "去諸障入迅疾金剛菩提實性觀。",
    "T20n1177A_002:0731c28": "四者極喜王大菩薩摩訶薩號名金剛喜波",
    "T20n1177A_002:0731c29": "羅。自入三昧。證入毘盧遮那佛心。同為一",
    "T20n1177A_002:0732a01": "體。出微塵數歡喜波羅形狀。加持一切菩薩。",
    "T20n1177A_002:0732a02": "入金剛菩提薩埵無我體性智空觀。",
    "T20n1177A_002:0732a03": "五者南方第一虛空藏大菩薩摩訶薩。號名",
    "T20n1177A_002:0732a04": "金剛藏王。自入三昧。證入毘盧遮那佛心金",
    "T20n1177A_002:0732a05": "剛藏性。出一切如來虛空法界寶藏。生金剛",
    "T20n1177A_002:0732a06": "妙寶形。出微塵數一切諸佛如來三昧光明",
    "T20n1177A_002:0732a07": "照耀。加持一切菩薩摩訶薩。修入金剛菩提",
    "T20n1177A_002:0732a08": "輪三摩地法空觀。",
    "T20n1177A_002:0732a09": "六者大威德光大菩薩摩訶薩。號名金剛光",
    "T20n1177A_002:0732a10": "明。自入三昧。證入毘盧遮那佛心。出一切",
    "T20n1177A_002:0732a11": "如來金剛日輪三昧。加持一切菩薩摩訶薩。",
    "T20n1177A_002:0732a12": "令修入金剛三密佛三摩地。得證日輪菩提",
    "T20n1177A_002:0732a13": "一性觀。",
    "T20n1177A_002:0732a14": "七者寶幢摩尼大菩薩摩訶薩。號名金剛幢。",
    "T20n1177A_002:0732a15": "自入三昧。證入毘盧遮那佛心。出一切如來",
    "T20n1177A_002:0732a16": "金剛祕密法藏聖力。加持一切菩薩摩訶薩。",
    "T20n1177A_002:0732a17": "令入金剛勝幢寶藏三摩地。令證一切菩薩。",
    "T20n1177A_002:0732a18": "入無動地涅槃佛性無心觀。",
    "T20n1177A_002:0732a19": "八者常喜悅大菩薩摩訶薩。號名金剛喜智。",
    "T20n1177A_002:0732a20": "自入三昧。證入毘盧遮那佛心。出金剛微笑",
    "T20n1177A_002:0732a21": "喜形。加持一切菩薩摩訶薩。修證入一切如",
    "T20n1177A_002:0732a22": "來金剛歡悅實性三摩地。令一切菩薩。證入",
    "T20n1177A_002:0732a23": "悅意性清淨金剛實際觀。",
    "T20n1177A_002:0732a24": "九者西方第一觀自在王大菩薩摩訶薩。號",
    "T20n1177A_002:0732a25": "名金剛眼。自入三昧已。證入毘盧遮那佛心",
    "T20n1177A_002:0732a26": "自性清淨身。出一切微塵數諸佛如來。令一",
    "T20n1177A_002:0732a27": "切眾生。住三摩地性同為一體。量等法界遍",
    "T20n1177A_002:0732a28": "盡虛空。生大蓮華金剛寶形如空法界。從彼",
    "T20n1177A_002:0732a29": "金剛蓮華形。出生一切如來金剛自性聖智",
    "T20n1177A_002:0732b01": "三摩地神境通自在聖力。加持一切微塵數",
    "T20n1177A_002:0732b02": "佛剎中一切菩薩摩訶薩。令入聖性自在神",
    "T20n1177A_002:0732b03": "用諸佛慈心淨土觀。",
    "T20n1177A_002:0732b04": "十者曼殊室利大菩薩摩訶薩。號名灌頂王",
    "T20n1177A_002:0732b05": "金剛慧。自入首楞嚴三昧。證入毘盧遮那如",
    "T20n1177A_002:0732b06": "來佛心。同為一體。自在聖性。生微塵數般若",
    "T20n1177A_002:0732b07": "波羅蜜慧智。出生殑伽河沙金剛慧劍般若",
    "T20n1177A_002:0732b08": "形。證入一切如來金剛智慧劍同為一性。加",
    "T20n1177A_002:0732b09": "持微塵數佛剎世界諸大菩薩摩訶薩。修入",
    "T20n1177A_002:0732b10": "一切如來金剛三摩地。證金剛慧劍揮滅一",
    "T20n1177A_002:0732b11": "切眾生煩惱罪障。成就一切有情眾生。修證",
    "T20n1177A_002:0732b12": "無上正等菩提觀。",
    "T20n1177A_002:0732b13": "十一者妙慧法輪大菩薩摩訶薩。號名金剛",
    "T20n1177A_002:0732b14": "場。自入法性輪三昧。證入毘盧遮那佛心法",
    "T20n1177A_002:0732b15": "輪性海三摩地。同一切如來金剛聖性一體",
    "T20n1177A_002:0732b16": "法輪智法界金剛界三摩地。出一切佛剎微",
    "T20n1177A_002:0732b17": "塵數微塵數諸佛如來。加持一切菩薩摩訶",
    "T20n1177A_002:0732b18": "薩。令入大曼荼羅灌頂。證得瑜伽三密三摩",
    "T20n1177A_002:0732b19": "地聖性相應同等神通自在聖力。修證法性",
    "T20n1177A_002:0732b20": "法輪三摩地觀。",
    "T20n1177A_002:0732b21": "十二者聖意無言大菩薩摩訶薩。號名金剛",
    "T20n1177A_002:0732b22": "聖語自入一切文字般若無相三昧。證入毘",
    "T20n1177A_002:0732b23": "盧遮那佛心金剛法性。同為一體。出一切如",
    "T20n1177A_002:0732b24": "來祕密三摩地念誦狀形。出生一切微塵數",
    "T20n1177A_002:0732b25": "如來金剛法性身。加持一切諸大菩薩摩訶",
    "T20n1177A_002:0732b26": "薩。令自勤。修證三密三摩地。入法界佛性法",
    "T20n1177A_002:0732b27": "身聖性觀。",
    "T20n1177A_002:0732b28": "十三者北方第一毘首羯磨大菩薩摩訶薩。",
    "T20n1177A_002:0732b29": "號名金剛毘首羯磨轉法輪王。自入三昧已。",
    "T20n1177A_002:0732c01": "證入一切如來毘盧遮那佛心一切清淨摩羅",
    "T20n1177A_002:0732c02": "大寂諸佛菩提法藏。出生微塵數佛剎世界。",
    "T20n1177A_002:0732c03": "一切羯磨如來世尊。同為一切諸佛毘盧遮",
    "T20n1177A_002:0732c04": "那如來性海真如法藏。生一切金剛薩埵毘",
    "T20n1177A_002:0732c05": "首羯磨。成就一切菩薩摩訶薩阿耨菩提。令",
    "T20n1177A_002:0732c06": "諸菩薩當自觀照自性心地。修入證得諸佛",
    "T20n1177A_002:0732c07": "智鏡金剛瑜伽三密三菩提圓通一切金剛三",
    "T20n1177A_002:0732c08": "摩地觀。",
    "T20n1177A_002:0732c09": "十四者難敵精進力大菩薩摩訶薩。號名金",
    "T20n1177A_002:0732c10": "剛慈力迅疾灌頂。自入金剛智地三昧。證入",
    "T20n1177A_002:0732c11": "毘盧遮那佛心。住如來大金剛祕跡三密性",
    "T20n1177A_002:0732c12": "三摩地佛堅牢甲冑性海同為一體。出百千",
    "T20n1177A_002:0732c13": "大金剛甲冑形。住佛手掌中。從金剛甲冑",
    "T20n1177A_002:0732c14": "形。生一切世界微塵數諸佛國土如來守護",
    "T20n1177A_002:0732c15": "一切儀範軌則廣大事業。同一切如來神通",
    "T20n1177A_002:0732c16": "自在聖力。加持一切菩薩摩訶薩。得難敵聖",
    "T20n1177A_002:0732c17": "力精進道行。速證疾入如來金剛甲冑體性",
    "T20n1177A_002:0732c18": "三菩提觀。",
    "T20n1177A_002:0732c19": "十五者摧一切魔怨大菩薩摩訶薩。號名金",
    "T20n1177A_002:0732c20": "剛暴怒。自入三昧。證入毘盧遮那如來佛心",
    "T20n1177A_002:0732c21": "同為一體一性。出金剛大牙器仗金剛狀形。",
    "T20n1177A_002:0732c22": "住佛掌中。從彼金剛牙形。生一切佛世界",
    "T20n1177A_002:0732c23": "微塵數如來金剛身。作一切降伏暴怒等。為",
    "T20n1177A_002:0732c24": "一切佛神通聖力。加持一切菩薩摩訶薩。成",
    "T20n1177A_002:0732c25": "就金剛牙器仗安立世界中。暴怒恐怖攞伏",
    "T20n1177A_002:0732c26": "一切天魔。及一切自性煩惱魔。令一切菩薩",
    "T20n1177A_002:0732c27": "得無礙。修證如來三摩地。令入聖智自性三",
    "T20n1177A_002:0732c28": "密迅疾金剛觀。",
    "T20n1177A_002:0732c29": "十六者金剛拳法界王大菩薩摩訶薩。號名",
    "T20n1177A_002:0733a01": "堅跡金剛界。自入月輪心瑩淨自性智鏡三",
    "T20n1177A_002:0733a02": "昧。入一切佛心如來金剛薩埵菩提地。出一",
    "T20n1177A_002:0733a03": "切佛世界微塵數佛土一切如來。加持一切",
    "T20n1177A_002:0733a04": "菩薩摩訶薩。令修證入一切平等性智三摩",
    "T20n1177A_002:0733a05": "地。證金剛甚深一切法義成就菩提。速超入",
    "T20n1177A_002:0733a06": "一切如來毘盧遮那法身智鏡性。則見我身",
    "T20n1177A_002:0733a07": "同如來形。證入金剛界性。成就一切如來法",
    "T20n1177A_002:0733a08": "智身佛五眼觀。",
    "T20n1177A_002:0733a09": "則是時十六大士菩薩摩訶薩。各各自說觀",
    "T20n1177A_002:0733a10": "門諸佛如來金剛悉地。成就阿耨多羅三藐",
    "T20n1177A_002:0733a11": "三菩提。令一切菩薩摩訶薩及一切有情眾",
    "T20n1177A_002:0733a12": "生。修證入瑜伽三密門三十支三摩地金剛",
    "T20n1177A_002:0733a13": "菩提觀已。其時閻浮提世界。忽然廣博嚴淨。",
    "T20n1177A_002:0733a14": "現為金色世界廓清。即有微塵數千百億佛",
    "T20n1177A_002:0733a15": "剎世界一切諸佛如來。同時出現為作證明。",
    "T20n1177A_002:0733a16": "總共讚歎曼殊室利為於上首。與普賢等十",
    "T20n1177A_002:0733a17": "六大士菩薩摩訶薩。願為一切有情眾生。疾",
    "T20n1177A_002:0733a18": "令修證。速得成就阿耨多羅三藐三菩提。",
    "T20n1177A_002:0733a19": "爾時則是一切如來出現讚歎而作證明。諸",
    "T20n1177A_002:0733a20": "佛如來同聲共說。曼殊室利當為菩薩上首。",
    "T20n1177A_002:0733a21": "普賢十六大士等。得諸佛唱言歎深行德。善",
    "T20n1177A_002:0733a22": "哉善哉曼殊普賢十六大士菩薩。能從往昔",
    "T20n1177A_002:0733a23": "因地無量劫來。發弘大願而度有情。心等虛",
    "T20n1177A_002:0733a24": "空無有休歇。此是十六大士行菩薩行。甚深",
    "T20n1177A_002:0733a25": "無盡之德。如來證明不可校量無有比度。殊",
    "T20n1177A_002:0733a26": "勝之願不可說不可說不可思議。如來說已。",
    "T20n1177A_002:0733a27": "其時忽然出現六大金剛。亦當同聲讚歎曼",
    "T20n1177A_002:0733a28": "殊普賢十六大士深德之行而作證明。金剛",
    "T20n1177A_002:0733a29": "力士言。曼殊普賢等不可說。皆得無礙辯才。",
    "T20n1177A_002:0733b01": "證大法忍成就菩提。降伏魔怨制諸外道。到",
    "T20n1177A_002:0733b02": "於如來聖性金剛智地。一生補處得陀羅尼",
    "T20n1177A_002:0733b03": "金剛聖力。實無所畏自在神通。證如來法身",
    "T20n1177A_002:0733b04": "一切功德一切諸佛之地。無盡大智皆悉具",
    "T20n1177A_002:0733b05": "足。不可思議不可說盡。何者守護云何名為",
    "T20n1177A_002:0733b06": "六大力士金剛助護佛法。一者大樂二者大",
    "T20n1177A_002:0733b07": "笑。三者一髻尊四者降三世。五者四足尊六",
    "T20n1177A_002:0733b08": "者閻曼德六足尊。",
    "T20n1177A_002:0733b09": "爾時佛告師子勇猛。汝當至信如是六力士",
    "T20n1177A_002:0733b10": "大金剛同聲唱言。我等六大金剛發大誓願。",
    "T20n1177A_002:0733b11": "亦當同共曼殊普賢往昔同行同願。奉如來",
    "T20n1177A_002:0733b12": "教令佛法常當守護。勿令天魔諸惡外道惱",
    "T20n1177A_002:0733b13": "亂攪擾。當願盡於未來之際。心等法界常當",
    "T20n1177A_002:0733b14": "荷護。令一切眾生願到菩提成無上道。則是",
    "T20n1177A_002:0733b15": "時大會於是菩薩眾中。師子勇猛雷音菩薩。",
    "T20n1177A_002:0733b16": "從座而起長跪合掌而白佛言。向來所說微",
    "T20n1177A_002:0733b17": "塵數諸佛如來。從何處所來而作證明。佛",
    "T20n1177A_002:0733b18": "告師子勇猛菩薩。如是十六大士。曼殊等往",
    "T20n1177A_002:0733b19": "昔因地。教導有情令發大乘阿耨多羅三藐",
    "T20n1177A_002:0733b20": "三菩提。早得成佛。亦當出現微塵數一切諸",
    "T20n1177A_002:0733b21": "佛。往昔有因。是故當與曼殊普賢十六菩薩",
    "T20n1177A_002:0733b22": "而作證明。是時師子勇猛菩薩在大會眾中。",
    "T20n1177A_002:0733b23": "慇懃稽首而白世尊言。我曾往昔久遠已前",
    "T20n1177A_002:0733b24": "因地之時。早共曼殊室利菩薩。於袈裟幢世",
    "T20n1177A_002:0733b25": "界。有佛號袈裟寶幢如來。與諸菩薩同共作",
    "T20n1177A_002:0733b26": "聲聞中出家。何故今得微塵數諸佛出現來",
    "T20n1177A_002:0733b27": "作證明。我等大會實亦難信。是時釋迦牟尼",
    "T20n1177A_002:0733b28": "世尊告言。則為大會眾諸大菩薩摩訶薩師",
    "T20n1177A_002:0733b29": "子勇猛等。說曼殊室利因地往昔諸佛因緣。",
    "T20n1177A_002:0733c01": "證明成就阿耨菩提。亦說曼殊久遠已前。住",
    "T20n1177A_002:0733c02": "佛世界作大乘菩薩。早已發無上菩提之心。",
    "T20n1177A_002:0733c03": "經無量劫漸次修學。其時於寶幢如來佛出",
    "T20n1177A_002:0733c04": "世時。於聲聞眾中出家而作沙門。方便接引",
    "T20n1177A_002:0733c05": "聲聞之眾。令發無上菩提之心。歸依大乘漸",
    "T20n1177A_002:0733c06": "漸次第當自修學。其心廣大等若虛空。曼殊",
    "T20n1177A_002:0733c07": "大士志誠接引。復發大願幽冥靈聖神道。與",
    "T20n1177A_002:0733c08": "我證明令我誓願。成就有情一切眾生。次第",
    "T20n1177A_002:0733c09": "修學如來聖性金剛菩提。曼殊室利菩薩後",
    "T20n1177A_002:0733c10": "經無量賢劫佛剎世世修行。乃值佛土劫名",
    "T20n1177A_002:0733c11": "淨光。其時世界號名須彌德。於其世中雖有",
    "T20n1177A_002:0733c12": "諸山濁惡五趣諸類雜居。然且國土眾寶所",
    "T20n1177A_002:0733c13": "成。清淨嚴飾無諸穢惡。有百億四天下百億",
    "T20n1177A_002:0733c14": "世界。其中有一四天下佛剎世界。號名師子",
    "T20n1177A_002:0733c15": "臆世界。於其世界中有八十億王城。就八十",
    "T20n1177A_002:0733c16": "億王城中。有一王城名曰自在幢城。於其城",
    "T20n1177A_002:0733c17": "中有一轉輪聖王。號名大威德王。其次彼王",
    "T20n1177A_002:0733c18": "城北有一菩提道場。名曰滿月光明道場。於",
    "T20n1177A_002:0733c19": "其處所。有一守護菩提道場之神。號名慈德。",
    "T20n1177A_002:0733c20": "其時於世界中有一菩薩。名曰離垢幢菩薩",
    "T20n1177A_002:0733c21": "摩訶薩。坐於菩提道場欲成正覺。是故其時",
    "T20n1177A_002:0733c22": "於此世界中。有一大國惡魔徒眾。於其眾中",
    "T20n1177A_002:0733c23": "有一最大惡魔王。名曰金色光。與其眷屬無",
    "T20n1177A_002:0733c24": "量徒眾。俱來至到菩薩處所。皆欲惱亂離垢",
    "T20n1177A_002:0733c25": "菩薩。勿遣成道。其時之世於自在幢城。有一",
    "T20n1177A_002:0733c26": "大威德轉輪聖王。以獲得菩薩聖性智力神",
    "T20n1177A_002:0733c27": "通自在。化作兵眾其數甚多。圍遶菩提道",
    "T20n1177A_002:0733c28": "場。諸魔惶怖悉皆奔散。其時離垢幢菩薩摩",
    "T20n1177A_002:0733c29": "訶薩。遂則得成正覺無上正等菩提。",
    "T20n1177A_002:0734a01": "爾時菩提道場神慈德。見菩薩成道已。慚愧",
    "T20n1177A_002:0734a02": "無量歡喜無盡。將何報願無處思量。便於彼",
    "T20n1177A_002:0734a03": "大威德王邊。發大深願而生子想。其時菩提",
    "T20n1177A_002:0734a04": "道場神慈德。則便頂禮離垢幢如來足作是",
    "T20n1177A_002:0734a05": "願言。願我與此大威德轉輪聖王。世世生生",
    "T20n1177A_002:0734a06": "同願同行。常願修持金剛菩提聖性佛道。接",
    "T20n1177A_002:0734a07": "引有情。在在處處於世所生之時。乃至成佛。",
    "T20n1177A_002:0734a08": "願我常與此王為所生之母。作是願已其大",
    "T20n1177A_002:0734a09": "威德轉輪聖王。於此道場後更增加道場。廣",
    "T20n1177A_002:0734a10": "行供養嚴加守護。經於無數劫。供養道場十",
    "T20n1177A_002:0734a11": "那由他微塵數。諸佛如來菩薩摩訶薩等。其",
    "T20n1177A_002:0734a12": "時曼殊室利向眾會之中告言。諸菩薩摩訶",
    "T20n1177A_002:0734a13": "薩於意云何。彼菩提道場神慈德者。則我身",
    "T20n1177A_002:0734a14": "是也。轉輪威德王者。今毘盧遮那如來身是",
    "T20n1177A_002:0734a15": "也。於是曼殊室利。其時我從往昔於彼威德",
    "T20n1177A_002:0734a16": "轉輪聖王邊先世曾發諸佛深誓。廣大弘願。",
    "T20n1177A_002:0734a17": "則爾時毘盧遮那於後向十方剎土。於一切",
    "T20n1177A_002:0734a18": "諸佛法界之中。處處生世行菩薩道。發引有",
    "T20n1177A_002:0734a19": "情令種善根。修行菩提教化成就阿耨多羅",
    "T20n1177A_002:0734a20": "三藐三菩提。於最後身成等正覺。出生示現",
    "T20n1177A_002:0734a21": "世世成佛。號名毘盧遮那。是故曼殊室利菩",
    "T20n1177A_002:0734a22": "薩言。如是此佛本意成道。願當與我為子。我",
    "T20n1177A_002:0734a23": "則常為其母。發大願已。於後我則常行菩薩",
    "T20n1177A_002:0734a24": "道。化度有情一切眾生遂經七十萬億阿僧",
    "T20n1177A_002:0734a25": "企耶百千殑伽沙微塵數劫。修行菩提。喻令",
    "T20n1177A_002:0734a26": "大千世界末成微塵。一一塵數作為眾生盡",
    "T20n1177A_002:0734a27": "皆成佛。",
    "T20n1177A_002:0734a28": "爾時大聖曼殊菩薩。後更乃值香雲優鉢羅",
    "T20n1177A_002:0734a29": "世界。遇眾香雷音王如來出世之時。於佛世",
    "T20n1177A_002:0734b01": "界作轉輪聖王。號曰名虛空王。云何得為虛",
    "T20n1177A_002:0734b02": "空王。其王往昔因地之時。向諸佛如來前發",
    "T20n1177A_002:0734b03": "大廣願當度有情願。我心等虛空無有休歇。",
    "T20n1177A_002:0734b04": "伏願諸佛覆護加被。虛空幽冥靈聖助我。我",
    "T20n1177A_002:0734b05": "則於此優鉢羅世界生。遂則虛空靈聖證我",
    "T20n1177A_002:0734b06": "為虛空王。其王隨心所念應聖有感。王當壽",
    "T20n1177A_002:0734b07": "命八萬四千劫。其王親族中宮婇女王子大",
    "T20n1177A_002:0734b08": "臣。同心發願常務供養餘無所作。常以種種",
    "T20n1177A_002:0734b09": "樂具衣服床臥。飲食湯藥房舍堂殿。四事供",
    "T20n1177A_002:0734b10": "侍諸佛如來一切菩薩。經滿八萬四千劫。其",
    "T20n1177A_002:0734b11": "王是時後乃獨居安坐。無侶為伴作是思惟。",
    "T20n1177A_002:0734b12": "欲求帝釋梵王邪聲聞緣覺邪。虛空王作",
    "T20n1177A_002:0734b13": "是念已。空中諸天告聲言曰。大王止止。勿",
    "T20n1177A_002:0734b14": "起如是下劣小願之心。大王所集福聚甚多",
    "T20n1177A_002:0734b15": "無有比量。王聞是語我今決定不退無上菩",
    "T20n1177A_002:0734b16": "提之心。何以故天來告我。爾時虛空王。則共",
    "T20n1177A_002:0734b17": "諸國人民及自眷屬。有八十億俱胝那庾多",
    "T20n1177A_002:0734b18": "恒河沙徒侶及一切眾生。往詣眾香雷音王",
    "T20n1177A_002:0734b19": "如來邊。同共向佛發廣大深願。更相供養諸",
    "T20n1177A_002:0734b20": "佛菩薩。心等虛空無有窮盡。虛空王重發誓",
    "T20n1177A_002:0734b21": "言。復願徒眾於當來之世。歡喜相見導引有",
    "T20n1177A_002:0734b22": "情一切眾生。同我先願廣開供養總當成佛。",
    "T20n1177A_002:0734b23": "是故師子勇猛菩薩及諸大眾。見如來說曼",
    "T20n1177A_002:0734b24": "殊室利往昔因緣之法。慚愧無量。其師子勇",
    "T20n1177A_002:0734b25": "猛菩薩及一切大會眾等。咸斷疑網。師子勇",
    "T20n1177A_002:0734b26": "猛言。我等大眾亦當依隨曼殊室利十六大",
    "T20n1177A_002:0734b27": "士菩薩摩訶薩等。同發大願當來接引。廣度",
    "T20n1177A_002:0734b28": "有情一切蒼生。盡皆成佛得阿耨多羅三藐",
    "T20n1177A_002:0734b29": "三菩提故。"
}