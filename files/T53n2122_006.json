{
    "T53n2122_006:0311a02": "法苑珠林卷第六",
    "T53n2122_006:0311a04": "西明寺沙門釋道世撰",
    "T53n2122_006:0311a05": "六道篇第四之二",
    "T53n2122_006:0311a06": "◎鬼神部(此別十一部)",
    "T53n2122_006:0311a07": "述意部會名部住處部列數部業",
    "T53n2122_006:0311a08": "因部身量部壽命部好醜部苦樂",
    "T53n2122_006:0311a09": "部貴賤部舍宅部",
    "T53n2122_006:0311a10": "述意部第一",
    "T53n2122_006:0311a11": "[0311a11] 夫論鬼神之法。特喜妖邪。冥密之中偏多罪",
    "T53n2122_006:0311a12": "戾。或處幽巖。乍依高隴絕澗深叢之裏。荒郊",
    "T53n2122_006:0311a13": "&#x82BF;野之中。異種音聲。特奇形勢。搖動凡識。",
    "T53n2122_006:0311a14": "恐怖愚情。假使威光。虛為怪相。或復鳥形",
    "T53n2122_006:0311a15": "魚質人面獸心。或鼓樂絃歌。鳴桴響鐸。如斯",
    "T53n2122_006:0311a16": "之類。悉皆懺悔。絓是九洲房廟。萬國之靈。姑",
    "T53n2122_006:0311a17": "蘇大伯。延陵季子。禹川文命。窟澤須注。水",
    "T53n2122_006:0311a18": "若山精。風師雨伯。豐隆列缺。迴祿陵侯。或",
    "T53n2122_006:0311a19": "駕竹為龍。飛鳧代雁。形依高廟。體附重樓。",
    "T53n2122_006:0311a20": "行雨去來。分風上下。爰及黃頭大將針髮鬼",
    "T53n2122_006:0311a21": "神繡利勒那槃荼羅剎三千眷屬五百徒黨。",
    "T53n2122_006:0311a22": "悉為懺悔。復有極重之障。稱為餓鬼。眼光似",
    "T53n2122_006:0311a23": "電。咽孔如針。不聞水漿之。名永絕粳糧之",
    "T53n2122_006:0311a24": "味。肢節一時火起。動轉五百車聲。今日善根",
    "T53n2122_006:0311a25": "並皆霑被。當願飢渴之鬼飲食自然。妖媚鬼",
    "T53n2122_006:0311a26": "神無復諛諂。光榮佛法擁護世間。衛像防經。",
    "T53n2122_006:0311a27": "長伸供養。疏善記惡永得熏修也。",
    "T53n2122_006:0311a28": "會名部第二",
    "T53n2122_006:0311a29": "[0311a29] 問曰。云何名鬼道者。如立世論云。鬼道名閃",
    "T53n2122_006:0311b01": "多。為閻摩羅王名閃多故。其生與王同類。故",
    "T53n2122_006:0311b02": "名閃多。復說。此道與餘往還善惡相通。故",
    "T53n2122_006:0311b03": "名閃多。又新婆沙論。問。何故彼趣名閉戾",
    "T53n2122_006:0311b04": "多。答設施論說。如今時鬼世界王名琰摩。如",
    "T53n2122_006:0311b05": "是劫初時有鬼世界。王名&#x7C83;多。是故往彼生",
    "T53n2122_006:0311b06": "彼諸有情類。皆名閉戾多。即是&#x7C83;多界中所",
    "T53n2122_006:0311b07": "有義。從是以後皆立此名。有說。由造作增長",
    "T53n2122_006:0311b08": "增上慳貪身語意惡行往彼生故。感飢渴業。",
    "T53n2122_006:0311b09": "經百千歲不聞水名。豈能得見。況復得觸。或",
    "T53n2122_006:0311b10": "有腹大如山咽如針孔。雖遇飲食而不能受。",
    "T53n2122_006:0311b11": "有說。被驅役故名鬼。恒為諸天處處驅役常",
    "T53n2122_006:0311b12": "馳走故。有悕望故名鬼。謂五趣中。從他有",
    "T53n2122_006:0311b13": "情悕望多者。無過此故。由此因緣故多鬼",
    "T53n2122_006:0311b14": "趣。又鬼神者。婆沙論中。鬼者畏也。謂虛怯",
    "T53n2122_006:0311b15": "多畏。故名為鬼。又希求名鬼。謂彼餓鬼。恒從",
    "T53n2122_006:0311b16": "他人。希求飲食以活性命。故名希求也。",
    "T53n2122_006:0311b17": "住處部第三",
    "T53n2122_006:0311b18": "[0311b18] 如婆沙論說。餓鬼有二住。一正。二邊。第一",
    "T53n2122_006:0311b19": "正住者。說之不定。彼論說云。此閻浮提五百",
    "T53n2122_006:0311b20": "由旬之下有餓鬼界。被閻羅王領。是其正處。",
    "T53n2122_006:0311b21": "又善生優婆塞經。亦同此說。五百由旬之下",
    "T53n2122_006:0311b22": "有閻羅鬼王城。周匝四面七萬五百千由旬。",
    "T53n2122_006:0311b23": "王領鬼眾於中止住。又如五道苦經說。此之",
    "T53n2122_006:0311b24": "餓鬼。正住彼鐵圍兩山中間。故說偈言。",
    "T53n2122_006:0311b25": " 鐵圍兩山間  不&#x89A9;日月光",
    "T53n2122_006:0311b26": " 餓鬼聚其中  償其宿罪故",
    "T53n2122_006:0311b27": "[0311b27] 第二邊住處者。如婆沙論說。亦不定有其二",
    "T53n2122_006:0311b28": "種。一有威德。二無威德。彼有威德者。住山",
    "T53n2122_006:0311b29": "谷。或住空中。或住海邊。皆有宮殿果報過人。",
    "T53n2122_006:0311c01": "彼無威德者。或依不淨糞穢而住。或依草木",
    "T53n2122_006:0311c02": "塚墓而止。或依屏廁故區而居。皆無舍宅。",
    "T53n2122_006:0311c03": "果報劣人。又如論說。四天下中悉有鬼住。東",
    "T53n2122_006:0311c04": "西二方有威德無威德鬼。於北方中唯有威",
    "T53n2122_006:0311c05": "德鬼住。無有無威德鬼。以其報勝故如是。乃",
    "T53n2122_006:0311c06": "至忉利天中亦有威德鬼神住。應彼諸天所",
    "T53n2122_006:0311c07": "驅使故。自上諸天更無住處。故新翻婆沙論",
    "T53n2122_006:0311c08": "亦云。四大天眾及三十三天中唯有大威德",
    "T53n2122_006:0311c09": "鬼。與諸天眾守門防邏導從給使。有說。於此",
    "T53n2122_006:0311c10": "贍部洲西有五百渚。兩行而住(依舊婆沙論云。閻浮提西有五百",
    "T53n2122_006:0311c11": "鬼城於此五百自有兩別矣)於兩行渚中有五百城。二百五",
    "T53n2122_006:0311c12": "十城有威德鬼住。二百五十城無威德鬼住。",
    "T53n2122_006:0311c13": "是故昔有轉輪王名&#x511E;彌。告御者摩怛梨曰。",
    "T53n2122_006:0311c14": "吾欲游觀。汝可引車從是道去。令我見諸有",
    "T53n2122_006:0311c15": "情受善惡果。時摩怛梨即如王教。引車從於",
    "T53n2122_006:0311c16": "二渚中過時。王見彼有威德鬼。首冠華鬘身",
    "T53n2122_006:0311c17": "著天衣。食甘美食猶如天子。乘象馬車各各",
    "T53n2122_006:0311c18": "遊戲。見無威德鬼。頭髮蓬亂裸形無衣。顏色",
    "T53n2122_006:0311c19": "枯悴以髮自覆。執持瓦器而行乞&#x5303;。見已",
    "T53n2122_006:0311c20": "深信善惡業果。問鬼趣形狀云何。答多分如",
    "T53n2122_006:0311c21": "人亦有傍者。或面似&#x732A;。或似種種餘惡禽獸。",
    "T53n2122_006:0311c22": "如今壁上彩畫所作。問語言云何。答劫初成",
    "T53n2122_006:0311c23": "時皆作聖語。後時隨處作種種言。或有說者。",
    "T53n2122_006:0311c24": "隨從何處命終生此。即作彼形即作彼語。評",
    "T53n2122_006:0311c25": "曰。不應作是說。若從無色界歿來生此趣。",
    "T53n2122_006:0311c26": "可無形無言耶。應作是說。隨所生處。言形亦",
    "T53n2122_006:0311c27": "爾。",
    "T53n2122_006:0311c28": "列數部第四",
    "T53n2122_006:0311c29": "[0311c29] 依正法念經云。餓鬼大數有三十六種。行因",
    "T53n2122_006:0312a01": "不等。受報各別。",
    "T53n2122_006:0312a02": "[0312a02] 一鑊湯鬼(由受他雇殺生。受鑊湯煎煮。或受他寄抵拒不還。故受斯報)",
    "T53n2122_006:0312a03": "[0312a03] 二針口臭鬼(以財雇人令行殺戮故。咽如針。鋒滴水不容也)",
    "T53n2122_006:0312a04": "[0312a04] 三食吐鬼(夫勸婦施婦惜言無。積財慳&#x608B;。故常食吐也)",
    "T53n2122_006:0312a05": "[0312a05] 四食糞鬼(由婦人誑夫自噉飲食惡嫌夫故。常食吐糞也)",
    "T53n2122_006:0312a06": "[0312a06] 五食火鬼(由禁人糧食令其自死。故受火燒[口*睪]叫飢渴苦也)",
    "T53n2122_006:0312a07": "[0312a07] 六食氣鬼(多食美食。不施妻兒常困飢渴。唯得嗅氣也)",
    "T53n2122_006:0312a08": "[0312a08] 七食法鬼(為求財利。為人說法。身常飢渴身肉消盡。蒙僧說法命得存立也)",
    "T53n2122_006:0312a09": "[0312a09] 八食水鬼(由酤酒如水以惑愚人。不持齋戒。常患燋渴也)",
    "T53n2122_006:0312a10": "[0312a10] 九希望鬼(由買賣諍價。欺誑取物。常患飢渴。先靈祭祀而得食之也)",
    "T53n2122_006:0312a11": "[0312a11] 十食唾鬼(以不淨食誑出家人。身常飢渴恒被&#x7151;燒。以求人唾兼食不淨)",
    "T53n2122_006:0312a12": "[0312a12] 十一食鬘鬼(以前世時。盜佛華鬘用自莊嚴。若人遭事以鬘賞祭。因得鬘食也)",
    "T53n2122_006:0312a13": "[0312a13] 十二食血鬼(由殺生血食不施妻子。受此鬼身。以血塗祭方得食之)",
    "T53n2122_006:0312a14": "[0312a14] 十三食肉鬼(由以眾生身肉。臠臠秤之。賣買欺誑。因受此報多詐醜惡人",
    "T53n2122_006:0312a15": "惡見之。祭祀雜肉方得食之)",
    "T53n2122_006:0312a16": "[0312a16] 十四食香鬼(由賣惡香多取酬直。唯食香煙。後受窮報)",
    "T53n2122_006:0312a17": "[0312a17] 十五疾行鬼(若有破戒而披法服。誑惑取財。言供病人。竟不施與。便自食之。由",
    "T53n2122_006:0312a18": "受此報。常食不淨。自燒其身)",
    "T53n2122_006:0312a19": "[0312a19] 十六伺便鬼(由謀誑取財不修福業。因受此報。身毛火出。食人氣力不淨以自存活)",
    "T53n2122_006:0312a20": "[0312a20] 十七黑闇鬼(由枉法求財繫人牢中。目無所見聲常哀酸。故受闇處惡蛇遍滿。猶刀割苦)",
    "T53n2122_006:0312a21": "[0312a21] 十八大力鬼(由偷盜人物。施諸惡反不施福田。因受此報。大力神通多被苦惱也)",
    "T53n2122_006:0312a22": "[0312a22] 十九熾然鬼(由破城抄掠殺害百姓。因受此報。[口*睪]哭叫喚遍身火燃。後得為人常被劫奪)",
    "T53n2122_006:0312a23": "[0312a23] 二十伺&#x5B7E;兒便鬼(由殺&#x5B7E;兒心生大怒。因受此報。常伺人便。能害&#x5B7E;兒也)",
    "T53n2122_006:0312a24": "[0312a24] 二十一欲色鬼(由好婬得財不施福田。因受此報。遊行人間與人交會。妄為妖怪以求",
    "T53n2122_006:0312a25": "活命)",
    "T53n2122_006:0312b01": "[0312b01] 二十二海渚鬼(由行曠野見病苦人。欺人誑取財物。生海渚中。受寒熱苦。十倍過人)",
    "T53n2122_006:0312b02": "[0312b02] 二十三閻羅王執杖鬼(由前世時。親近國王大臣專行暴惡。因受此",
    "T53n2122_006:0312b03": "報。為王給使。作執杖鬼)",
    "T53n2122_006:0312b04": "[0312b04] 二十四食小兒鬼(由說&#x546A;術誑惑取人財物。殺害&#x732A;羊。死墮地獄。後受此報。",
    "T53n2122_006:0312b05": "常食小兒)",
    "T53n2122_006:0312b06": "[0312b06] 二十五食人精氣鬼(由詐為親友。我為汝護。令他勇力沒陣而死。竟不救護。",
    "T53n2122_006:0312b07": "故受斯報)",
    "T53n2122_006:0312b08": "[0312b08] 二十六羅剎鬼(由殺生命以為大會。故受此飢火所燒報)",
    "T53n2122_006:0312b09": "[0312b09] 二十七火燒食鬼(由慳嫉覆心。喜噉僧食。先墮地獄。從地獄出。受火爐",
    "T53n2122_006:0312b10": "燒身鬼也)",
    "T53n2122_006:0312b11": "[0312b11] 二十八不淨巷陌鬼(由此不淨食。與梵行之人。因墮此報。常食不淨也)",
    "T53n2122_006:0312b12": "[0312b12] 二十九食風鬼(由見出家人來乞。許而不施其食。因受此報。常患飢渴。如地獄苦)",
    "T53n2122_006:0312b13": "[0312b13] 三十食炭鬼(由典主刑獄。禁其飲食。因受此報。常食火炭也)",
    "T53n2122_006:0312b14": "[0312b14] 三十一食毒鬼(由以毒食令人喪命。因墮地獄。後出為鬼。常飢餓恒食毒火。燒其身",
    "T53n2122_006:0312b15": "也)",
    "T53n2122_006:0312b16": "[0312b16] 三十二曠野鬼(由曠野湖池造已施人。惡口決破令行人渴乏。故受斯報。常患飢渴。",
    "T53n2122_006:0312b17": "火燒其身也)",
    "T53n2122_006:0312b18": "[0312b18] 三十三塚間食灰土鬼(由盜佛華賣已活命。故受此報。常食死人。處燒",
    "T53n2122_006:0312b19": "屍熱灰也)",
    "T53n2122_006:0312b20": "[0312b20] 三十四樹下住鬼(由見人種樹為施人作蔭。惡心斫伐。取財而用。故墮樹中。常被",
    "T53n2122_006:0312b21": "寒熱也)",
    "T53n2122_006:0312b22": "[0312b22] 三十五交道鬼(由盜行路人糧。以惡業故。常被鐵鋸截身因交道祭祀。取食自活也)",
    "T53n2122_006:0312b23": "[0312b23] 三十六魔羅身鬼(由行邪道不信正真。因墮魔鬼。當破人善法也)",
    "T53n2122_006:0312b24": "[0312b24] 依順正理論云。鬼有三種。謂無少多財。無",
    "T53n2122_006:0312b25": "財復有三。炬鍼臭口。炬口鬼者。此鬼口中常",
    "T53n2122_006:0312b26": "吐猛焰熾然無絕。身如被燎多羅樹形。此受",
    "T53n2122_006:0312c01": "極慳所招苦果。鍼口鬼者。此鬼腹大量如山",
    "T53n2122_006:0312c02": "谷口如鍼孔。雖見種種上妙飲食。不能受用。",
    "T53n2122_006:0312c03": "飢渴難忍。臭口鬼者。此鬼口中常出極惡腐",
    "T53n2122_006:0312c04": "爛臭氣。過於糞穢沸溢廁門。惡氣自熏恒空",
    "T53n2122_006:0312c05": "嘔逆。設遇飲食亦不能受。飢渴所惱狂噭亂",
    "T53n2122_006:0312c06": "奔。少財亦有三。謂鍼毛臭毛癭。鍼毛鬼者。此",
    "T53n2122_006:0312c07": "鬼身毛堅剛鋸利不可附近。內鑽自體外射",
    "T53n2122_006:0312c08": "多身。如鹿中毒箭怖狂走。時逢不淨少濟",
    "T53n2122_006:0312c09": "飢渴。臭毛鬼者。此鬼身毛臭甚常穢薰爛肌",
    "T53n2122_006:0312c10": "骨。蒸坌腸腹衝喉變歐。荼毒難忍。攫體拔",
    "T53n2122_006:0312c11": "毛傷裂皮膚。轉加劇苦。時逢不淨少濟飢",
    "T53n2122_006:0312c12": "渴。言癭鬼者。謂此鬼咽惡業力。故生於大癭。",
    "T53n2122_006:0312c13": "如大&#x7655;腫熱晞酸疼。更相[利-禾+皮][(ㄇ@(企-止))/齊]臭膿涌出。",
    "T53n2122_006:0312c14": "爭共取食少得充飢。多財亦有三。謂希祠希",
    "T53n2122_006:0312c15": "棄大勢。希祠鬼者。此鬼常時往祠祀中。饗",
    "T53n2122_006:0312c16": "受他祭。生處法爾時歷異方。如鳥陵空往",
    "T53n2122_006:0312c17": "還無礙。由先勝解作是希望。我若命終諸子",
    "T53n2122_006:0312c18": "孫等必當祠我資具飲食。由勝解力生此鬼",
    "T53n2122_006:0312c19": "中。乘宿善因感此祠祀。或有先性愛親知。為",
    "T53n2122_006:0312c20": "欲皆令豐足資具。以不如法積集珍財。慳&#x608B;",
    "T53n2122_006:0312c21": "居心不能布施。乘斯惡業生此鬼中。住本舍",
    "T53n2122_006:0312c22": "邊便穢等處。親知追念為請沙門梵志孤窮",
    "T53n2122_006:0312c23": "供施崇福。彼鬼見已。於自親知及財物中生",
    "T53n2122_006:0312c24": "己有想。又自明見慳果現前。於所施田心生",
    "T53n2122_006:0312c25": "淨信。相續生長捨相應業。由此便成順現",
    "T53n2122_006:0313a01": "法受。乘斯力故得資具豐饒。希棄鬼者。此鬼",
    "T53n2122_006:0313a02": "欲常收他所棄吐殘糞等用充所食。亦得豐",
    "T53n2122_006:0313a03": "饒。謂彼宿生慳過失故。有飲食處見穢或空。",
    "T53n2122_006:0313a04": "樂淨見穢。亦由現福。如其所應各得豐饒。",
    "T53n2122_006:0313a05": "飲食資具生處法爾。所受不同不可推徵祠",
    "T53n2122_006:0313a06": "到。所以如地獄趣異熟生色。斷已還續。餘趣",
    "T53n2122_006:0313a07": "則無。於人趣中有勝念智修梵行等。餘趣中",
    "T53n2122_006:0313a08": "無。如天中隨欲眾具皆現。如斯等事生處法",
    "T53n2122_006:0313a09": "然。不可於中求其定量。大勢鬼者。大同前婆",
    "T53n2122_006:0313a10": "沙論說。又瑜伽論云。鬼趣有三。一者外障鬼。",
    "T53n2122_006:0313a11": "謂彼有情由習上慳生鬼趣中。常與飢渴相",
    "T53n2122_006:0313a12": "應。皮肉枯槁猶如火炭。頭髮蓬亂脣口乾焦。",
    "T53n2122_006:0313a13": "常以其舌舐掠口面。飢渴慞惶處處馳走。所",
    "T53n2122_006:0313a14": "到泉池為諸有情手執刀仗護不令覷。或變",
    "T53n2122_006:0313a15": "成膿血自不欲飲。是名外障鬼。二者內障鬼。",
    "T53n2122_006:0313a16": "謂彼有情口如針炬其腹寬大。縱得飲食自",
    "T53n2122_006:0313a17": "不能食。是名內障鬼。謂有餓鬼。名猛焰鬘。隨",
    "T53n2122_006:0313a18": "所飲噉皆被燒然。由此因緣飢渴大苦。是名",
    "T53n2122_006:0313a19": "無障鬼。若夫善名利物。感報怡愉。惡是損",
    "T53n2122_006:0313a20": "他招果摧折。但善類登山理為難上。惡如崩",
    "T53n2122_006:0313a21": "墜實可易行。是以天宮閑曠來蹤蓋寡。地獄",
    "T53n2122_006:0313a22": "樊籠往人爭湊也。",
    "T53n2122_006:0313a23": "業因部第五",
    "T53n2122_006:0313a24": "[0313a24] 如智度論說。惡有三品。但造下品之惡。即生",
    "T53n2122_006:0313a25": "餓鬼趣中。依如十地論。亦同此說。於十惡",
    "T53n2122_006:0313a26": "業。隨造何業。一一先生三塗。後得人身。若依",
    "T53n2122_006:0313a27": "正法念經說。若起貪嫉邪佞諂曲欺誑於他。",
    "T53n2122_006:0313a28": "或復慳貪積財不施。皆生鬼道。從鬼命終。多",
    "T53n2122_006:0313a29": "生畜生道中。受遮吒迦鳥身。恒常飢渴受大",
    "T53n2122_006:0313a30": "苦惱。唯飲天雨仰口而承。不得更飲餘水。是",
    "T53n2122_006:0313b01": "故常困飢渴也。依業報差別經說。具造十業",
    "T53n2122_006:0313b02": "生餓鬼中。一身行輕惡。二口行惡。三意行",
    "T53n2122_006:0313b03": "輕惡。四慳&#x6F81;多貪。五起非分惡。六諂曲嫉&#x59AC;。",
    "T53n2122_006:0313b04": "七起於邪見。八愛著資生。即便命終。九困",
    "T53n2122_006:0313b05": "飢而亡。十枯渴而死。以是業生餓鬼中。",
    "T53n2122_006:0313b06": "[0313b06] 又分別功德論云。有諸沙門行諸禪觀。或在",
    "T53n2122_006:0313b07": "塚間。或在樹下。時在塚間觀於死屍。夜見飢",
    "T53n2122_006:0313b08": "鬼打一死屍。沙門問曰。何以打此死屍耶。答",
    "T53n2122_006:0313b09": "曰。此屍困我如是。是以打之。道人曰。何以不",
    "T53n2122_006:0313b10": "打汝心打此死屍。當復何益也。於須臾頃。復",
    "T53n2122_006:0313b11": "有一天。以天曼陀羅花散此臭屍。沙門問",
    "T53n2122_006:0313b12": "曰。何為散花此臭屍耶。答曰。由我此屍得生",
    "T53n2122_006:0313b13": "天上。此屍即是我之善友。故來散花報往昔",
    "T53n2122_006:0313b14": "恩。道人答曰。何不以花散汝心中。乃散臭屍。",
    "T53n2122_006:0313b15": "夫為善惡之本皆心所為。乃捨本求末耶。",
    "T53n2122_006:0313b16": "身量部第六",
    "T53n2122_006:0313b17": "[0313b17] 如五道經說。餓鬼形量極大者長一由旬。頭",
    "T53n2122_006:0313b18": "如大山。咽內如針。頭髮蓬亂形容羸瘦。柱",
    "T53n2122_006:0313b19": "杖而行。如是者極眾。最小者如有知小兒。或",
    "T53n2122_006:0313b20": "曰。三寸中間形量。依經具說。不可備錄。",
    "T53n2122_006:0313b21": "壽命部第七",
    "T53n2122_006:0313b22": "[0313b22] 如觀佛三昧經說。其有餓鬼。極長壽者八萬",
    "T53n2122_006:0313b23": "四千歲。短則不定。依成實論。極長壽者七萬",
    "T53n2122_006:0313b24": "歲。短亦不定。若依優婆塞經說。極長壽者一",
    "T53n2122_006:0313b25": "萬五千歲。如人間五千年為餓鬼中一日一夜。",
    "T53n2122_006:0313b26": "如是日夜。即彼鬼壽一萬五千歲(計此人間日月歲數當二",
    "T53n2122_006:0313b27": "千七百萬歲也)若依正法念經說。有鬼壽命五百歲。如",
    "T53n2122_006:0313b28": "人間十年為餓鬼一日一夜。如是日夜。壽五",
    "T53n2122_006:0313b29": "百歲(計此人間日月歲數當一百八十萬歲也)。",
    "T53n2122_006:0313b30": "好醜部第八",
    "T53n2122_006:0313c01": "[0313c01] 如婆沙論云。鬼中好者如有威德。鬼形容端",
    "T53n2122_006:0313c02": "正諸天無異。又一切五嶽四瀆山海諸神。悉",
    "T53n2122_006:0313c03": "多端正名為好也。第二醜者。謂無威德鬼。",
    "T53n2122_006:0313c04": "形容鄙惡不可具說。身如餓狗之腔。頭若飛",
    "T53n2122_006:0313c05": "蓬之亂。咽同細小之針。&#x811A;如朽槁之木。口常",
    "T53n2122_006:0313c06": "垂涎鼻常流涕。耳內生膿眼中血出。諸如",
    "T53n2122_006:0313c07": "是等。名為大醜。",
    "T53n2122_006:0313c08": "苦樂部第九",
    "T53n2122_006:0313c09": "[0313c09] 如婆沙論說。鬼中苦者。即彼無威德鬼。恒常",
    "T53n2122_006:0313c10": "飢渴累年不聞漿水之名。豈得逢斯甘&#x994D;。設",
    "T53n2122_006:0313c11": "值大河欲飲即變為炬火。縱得入口即腹爛",
    "T53n2122_006:0313c12": "燋。然如斯之類。豈不苦哉。第二鬼中樂者。即",
    "T53n2122_006:0313c13": "彼有威德中。富足豐美。衣食自然。身服天",
    "T53n2122_006:0313c14": "衣。口餐天供。形常優縱。策乘輕馳。任情游",
    "T53n2122_006:0313c15": "戲。共天何殊。如斯之類。豈不樂哉。問曰。既",
    "T53n2122_006:0313c16": "有斯樂便勝於人。何故經說人鬼殊趣。答曰。",
    "T53n2122_006:0313c17": "經說鬼神不如人道。略述二意。一受報公顯",
    "T53n2122_006:0313c18": "不及於人。為彼鬼神晝伏夜游故。不及於人",
    "T53n2122_006:0313c19": "二。虛怯多畏不及於人。雖有威德以報卑劣",
    "T53n2122_006:0313c20": "常畏於人。縱晝夜值人恒避路私隱。問曰。既",
    "T53n2122_006:0313c21": "劣於人何得威德報同於天。答然由前身大",
    "T53n2122_006:0313c22": "行檀故。得受威報由前身諂曲不實故。受斯",
    "T53n2122_006:0313c23": "鬼道也。",
    "T53n2122_006:0313c24": "貴賤部第十",
    "T53n2122_006:0313c25": "[0313c25] 如婆沙論云。有威德者。即名為貴。無威德者。",
    "T53n2122_006:0313c26": "即名為賤。又為鬼王者。即名為貴。受驅使者。",
    "T53n2122_006:0313c27": "即名為賤。貧富如何。答有威德者。多饒衣食",
    "T53n2122_006:0313c28": "僕使自在。即名為富。身常驅驅恒被敦役。",
    "T53n2122_006:0313c29": "&#x9E81;食不聞。弊服難值。如斯之類。即名為貧",
    "T53n2122_006:0314a01": "也。◎",
    "T53n2122_006:0314a02": "◎舍宅部第十一",
    "T53n2122_006:0314a03": "[0314a03] 如婆沙論說。有威德者。便有宮宅七寶莊嚴。",
    "T53n2122_006:0314a04": "一切山河諸神悉有舍宅。依之而住。無威德",
    "T53n2122_006:0314a05": "者。如浮游浪鬼。飢渴之徒悉無舍宅。權依塚",
    "T53n2122_006:0314a06": "墓。暫止叢林。草木巖穴。是其居處。",
    "T53n2122_006:0314a07": "[0314a07] 故。莊嚴論云。佛言。我昔曾聞有大商主子。名",
    "T53n2122_006:0314a08": "曰億耳。入海採寶。既得迴還。與伴別宿。失伴",
    "T53n2122_006:0314a09": "慞惶。飢渴所逼。遙見一城。謂為有水。往至城",
    "T53n2122_006:0314a10": "邊欲索水飲。然此城者是餓鬼城。到彼城中。",
    "T53n2122_006:0314a11": "四衢道頭眾人集處。空無所見。飢渴所逼唱",
    "T53n2122_006:0314a12": "言。飢渴所逼。又見一城謂有水。往至城邊",
    "T53n2122_006:0314a13": "欲索飲。然此城者是餓鬼城。到彼城中四衢",
    "T53n2122_006:0314a14": "道頭處人集處。空無所見。飢渴所逼。唱言",
    "T53n2122_006:0314a15": "水水。諸餓鬼輩聞是水聲。皆來雲集。誰慈悲",
    "T53n2122_006:0314a16": "者欲與我水。比諸餓鬼身如焦柱。以髮自纏。",
    "T53n2122_006:0314a17": "皆來合掌作如是言。願乞我水。億耳語言。我",
    "T53n2122_006:0314a18": "渴所逼故來求水。爾時餓鬼聞億耳為渴所",
    "T53n2122_006:0314a19": "逼自行求水。悕望都息。皆各長歎。作如是言。",
    "T53n2122_006:0314a20": "汝可不知。此餓鬼城。云何此中而索水耶。即",
    "T53n2122_006:0314a21": "說偈言。",
    "T53n2122_006:0314a22": " 我等處此城  百千萬歲中",
    "T53n2122_006:0314a23": " 尚不聞水名  況復得飲者",
    "T53n2122_006:0314a24": " 譬如多羅林  熾然被火焚",
    "T53n2122_006:0314a25": " 我等亦如是  肢節皆火燃",
    "T53n2122_006:0314a26": " 頭髮悉蓬亂  形體皆毀破",
    "T53n2122_006:0314a27": " 晝夜念飲食  慞惶走十方",
    "T53n2122_006:0314a28": " 飢渴所逼切  張口馳求索",
    "T53n2122_006:0314a29": " 有人執杖隨  尋逐加楚撻",
    "T53n2122_006:0314b01": " 槌打不得近  我等憂此苦",
    "T53n2122_006:0314b02": " 云何能得水  以用慧施人",
    "T53n2122_006:0314b03": " 我等先身時  慳貪極嫉&#x59AC;",
    "T53n2122_006:0314b04": " 不曾施一人  漿水及飲食",
    "T53n2122_006:0314b05": " 自物不與他  抑彼令不施",
    "T53n2122_006:0314b06": " 以是重業故  今受是苦惱",
    "T53n2122_006:0314b07": "感應緣(略引六驗)",
    "T53n2122_006:0314b08": "宋司馬文宣宋王胡宋李旦唐眭仁",
    "T53n2122_006:0314b09": "蒨臨川諸山鬼怪雜明俗中鬼神",
    "T53n2122_006:0314b10": "[0314b10] 宋司馬文宣。河內人也。頗信法。元嘉九年",
    "T53n2122_006:0314b11": "丁母難弟喪。月望旦忽見其弟。身形於靈座",
    "T53n2122_006:0314b12": "上不異平日。迴遑歎嗟諷求飲食。文乃試與",
    "T53n2122_006:0314b13": "言曰。汝平生時修行十善。若如經言應得生",
    "T53n2122_006:0314b14": "天。若在人道。何故乃生此鬼中耶。說吟俯",
    "T53n2122_006:0314b15": "仰默然無對。文宣即夕夢見其弟。云生所修",
    "T53n2122_006:0314b16": "善。蒙報生天。旦靈床之鬼。是魔魁耳。非其",
    "T53n2122_006:0314b17": "身也。恐兄疑怪。故詣以白兄。文宣明旦請",
    "T53n2122_006:0314b18": "僧轉首楞嚴經。令人撲繫之。鬼乃逃入床下。",
    "T53n2122_006:0314b19": "又走戶外。形稍醜惡舉家駭懼詈叱遣之。鬼",
    "T53n2122_006:0314b20": "云。餓乞食耳。積日乃去。頃之母靈床頭有一",
    "T53n2122_006:0314b21": "鬼。膚體赤色身甚長壯。文宣長息。孝祖與",
    "T53n2122_006:0314b22": "言往反。答對周悉。初雖恐懼末稍安習之。",
    "T53n2122_006:0314b23": "鬼亦轉相附狎。居處出入殆同家人。於時京",
    "T53n2122_006:0314b24": "師傳相報告。往來觀者門巷疊跡。時南林寺",
    "T53n2122_006:0314b25": "有僧。與靈味寺僧含沙門。與鬼言論亦甚&#x6B35;",
    "T53n2122_006:0314b26": "曲。鬼云。昔世&#x751E;為尊貴以犯眾惡。受報未竟",
    "T53n2122_006:0314b27": "果此鬼身。去寅年有四百部鬼。大行疾癘。所",
    "T53n2122_006:0314b28": "應鍾災者。不&#x5FD3;道人耳。而犯橫極眾多濫福",
    "T53n2122_006:0314b29": "善。故使我來監察之也。僧以食與之。鬼曰。我",
    "T53n2122_006:0314c01": "自有糧不得進此食也。含曰。鬼多知我生。何",
    "T53n2122_006:0314c02": "來何因作道人。答曰。人中來。出家因緣本誓",
    "T53n2122_006:0314c03": "願也。問諸存亡生死所趣。略皆答對。具有",
    "T53n2122_006:0314c04": "靈驗條次繁多。故不曲載。含曰。人鬼道殊。汝",
    "T53n2122_006:0314c05": "既不求食何為久留。鬼曰。此間有一女子應",
    "T53n2122_006:0314c06": "在收捕。而奉戒精勤。故難可得。比日稽留用",
    "T53n2122_006:0314c07": "此故也。藉亂主人有愧不少。自此已後不甚",
    "T53n2122_006:0314c08": "見形。後往視者但聞語耳。時元嘉十年也。至",
    "T53n2122_006:0314c09": "三月二十八日語文宣云。暫來寄住。而汝傾",
    "T53n2122_006:0314c10": "家營福。見畏如此那得久留。孝祖云。聽汝寄",
    "T53n2122_006:0314c11": "住。何故據人先亡靈筵耶。答曰。汝家亡者各",
    "T53n2122_006:0314c12": "有所屬。此座空設。故權寄耳。於是辭去。",
    "T53n2122_006:0314c13": "[0314c13] 宋王胡者。長安人也。叔死數載。元嘉二十三",
    "T53n2122_006:0314c14": "年忽見形。還家責胡。以修謹有闕家事不理。",
    "T53n2122_006:0314c15": "罰胡五杖。傍人及&#x96A3;里並聞其語及杖聲。又",
    "T53n2122_006:0314c16": "見杖瘢&#x8FF9;。而不&#x89A9;其形。唯胡猶得親接。叔",
    "T53n2122_006:0314c17": "謂胡曰。吾不應死。神道須吾算諸鬼錄。今大",
    "T53n2122_006:0314c18": "從吏兵恐驚損墟里。故不將進耳。胡亦大見",
    "T53n2122_006:0314c19": "眾鬼紛鬧若村外。俄然叔辭去曰。吾來年七",
    "T53n2122_006:0314c20": "月七日當復暫還。欲將汝行游歷幽途使知",
    "T53n2122_006:0314c21": "罪福之報也。不須費設。若意不已止可荼來",
    "T53n2122_006:0314c22": "耳。至斯果還。語胡家人云。吾今將胡游觀",
    "T53n2122_006:0314c23": "畢。當使還不足憂也。胡即頓臥床上泯然如",
    "T53n2122_006:0314c24": "盡。叔於是將胡。遍觀群山。備&#x89A9;鬼怪。未至嵩",
    "T53n2122_006:0314c25": "高山。諸鬼過胡。並有饌設。餘施味不異世",
    "T53n2122_006:0314c26": "中。唯薑甚脆美。胡欲懷將還。左右人笑胡",
    "T53n2122_006:0314c27": "云。止可此食。不得將還也。胡末見一處。屋",
    "T53n2122_006:0314c28": "宇華曠。帳筵精整。有二少僧居焉。胡造之。",
    "T53n2122_006:0314c29": "二僧為設雜&#x83D3;檳榔等。胡遊歷久之。備見罪",
    "T53n2122_006:0315a01": "福苦樂之報。乃辭歸。叔謂胡曰。汝既已知善",
    "T53n2122_006:0315a02": "之可修。何宜在家。白足阿練。戒行精高可師",
    "T53n2122_006:0315a03": "事也。長安道人足白。故時人謂為白足阿練",
    "T53n2122_006:0315a04": "也。甚為魏虜所敬。虜主事為師。胡既奉此",
    "T53n2122_006:0315a05": "練。於其寺中。遂見嵩山上年少僧者游學眾",
    "T53n2122_006:0315a06": "中。胡大驚與敘乖闊。問何時來。二僧答云貧",
    "T53n2122_006:0315a07": "道本住此寺。往日不憶與君相識。胡復說嵩",
    "T53n2122_006:0315a08": "高之遇。此僧云。君謬耳。豈有此耶。至明日二",
    "T53n2122_006:0315a09": "僧無何而去。胡乃具告諸沙門敘說往日嵩",
    "T53n2122_006:0315a10": "山所見。眾咸驚怪。即追求二僧不知所在。乃",
    "T53n2122_006:0315a11": "悟其神人焉。元嘉末。有長安僧釋曇爽。來",
    "T53n2122_006:0315a12": "游江南。具說如此也。",
    "T53n2122_006:0315a13": "[0315a13] 宋李旦。字世則。廣陵人也。以孝謹質素。著",
    "T53n2122_006:0315a14": "稱鄉里。元嘉三年正月十四日暴死。心下不",
    "T53n2122_006:0315a15": "冷。七日而蘇。唅以飲粥。宿昔復常云。有一",
    "T53n2122_006:0315a16": "人。持信幡來至床頭稱。府君教喚。旦便隨去。",
    "T53n2122_006:0315a17": "直北向行。道甚平淨。既至城閣高麗似今宮",
    "T53n2122_006:0315a18": "闕。遣傳教慰勞問呼。旦可前至。大廳事上見",
    "T53n2122_006:0315a19": "有三十人。單衣青幘列坐森然。一人東坐披",
    "T53n2122_006:0315a20": "袍隱机。左右侍衛可有百餘。視旦而語坐人",
    "T53n2122_006:0315a21": "云。當示以諸獄令世知也。旦聞言已。舉頭四",
    "T53n2122_006:0315a22": "視。都失向處。乃是地獄中。見群罪人受諸苦",
    "T53n2122_006:0315a23": "報。呻吟號呼不可忍視。尋有傳教稱。府君信",
    "T53n2122_006:0315a24": "君可還去。當更相迎。因此而還。至六年正月",
    "T53n2122_006:0315a25": "復死。七日又活。述所見事較略如先。或有罪",
    "T53n2122_006:0315a26": "囚寄語報家道。生時犯罪使為作福。稍說姓",
    "T53n2122_006:0315a27": "字親識鄉伍。旦依言尋求皆得之。又云。甲申",
    "T53n2122_006:0315a28": "年當行疾癘殺諸惡人。佛家弟子作八關齋。",
    "T53n2122_006:0315a29": "戒修心善行可得免也。旦本作道家祭酒。",
    "T53n2122_006:0315b01": "即欲棄錄本法。道民諫制。故遂兩事。而常",
    "T53n2122_006:0315b02": "勸化作八關齋。",
    "T53n2122_006:0315b03": "[0315b03] 宋尚書僕射滎陽鄭鮮之。元嘉四年從大駕",
    "T53n2122_006:0315b04": "巡京。至都夕暴亡。乃靈語著人曰。吾壽命久",
    "T53n2122_006:0315b05": "盡早應過世。賴比歲來敬信佛法放生布施。",
    "T53n2122_006:0315b06": "以此功德延駐數年耳。夫幽顯報應有若影",
    "T53n2122_006:0315b07": "響宜放落俗務崇心大教。于時勝貴多皆聞",
    "T53n2122_006:0315b08": "云(右三驗出冥報記也)。",
    "T53n2122_006:0315b09": "[0315b09] 唐眭仁蒨者。趙郡邯鄲人也。少事經學不信",
    "T53n2122_006:0315b10": "鬼神。常欲試其有無。就見鬼人學之十餘",
    "T53n2122_006:0315b11": "年不能得見。後徙家向縣。於路見一人如天",
    "T53n2122_006:0315b12": "官。衣冠甚暐曄乘好馬。從五十餘騎。視仁",
    "T53n2122_006:0315b13": "蒨而不言。後數見之常如此。經十年凡數十",
    "T53n2122_006:0315b14": "相見。後忽駐馬呼仁蒨曰。比頻見君情相眷",
    "T53n2122_006:0315b15": "慕。願與君交游。蒨即拜之問公何人耶。答曰。",
    "T53n2122_006:0315b16": "吾是鬼耳。姓成名景。本弘農。西晉時為別駕。",
    "T53n2122_006:0315b17": "今任胡國長史。仁蒨問其國何在王何姓名。",
    "T53n2122_006:0315b18": "答曰。黃河已北總為臨胡國。國都在樓煩西",
    "T53n2122_006:0315b19": "北。沙磧是也。其王即是故趙武靈王今統此",
    "T53n2122_006:0315b20": "國總受太山控攝。每月各使上相朝於太山。",
    "T53n2122_006:0315b21": "是以數來過此與君相遇也。吾乃能有相益。",
    "T53n2122_006:0315b22": "令君預知禍難。而先避之可免橫害。唯死生",
    "T53n2122_006:0315b23": "之命與大禍福之報。不能移動耳。仁蒨從之。",
    "T53n2122_006:0315b24": "景因命其從騎常掌事。以是贈之遣隨蒨行",
    "T53n2122_006:0315b25": "有事令先報之。即爾所不知當來告我。於是",
    "T53n2122_006:0315b26": "便別。常事恒隨逐如侍從者。須有所問無",
    "T53n2122_006:0315b27": "不先知。時大業初陵岑之象為邯鄲令。子文",
    "T53n2122_006:0315b28": "本年未弱冠。之象請仁蒨於家。教文本書。蒨",
    "T53n2122_006:0315b29": "以此事告文本。仍謂曰。成長史語我。有一事",
    "T53n2122_006:0315c01": "羞君不得道。既與君交亦不能不告君。鬼神",
    "T53n2122_006:0315c02": "道亦有食。然不能得飽。常苦飢。若得人食",
    "T53n2122_006:0315c03": "便得一年飽。眾鬼多偷竊人食。我既貴重不",
    "T53n2122_006:0315c04": "能。偷之。從君請一餐。蒨既告文本。文本即為",
    "T53n2122_006:0315c05": "具饌備設珍羞。蒨曰。鬼不欲入人屋。可於外",
    "T53n2122_006:0315c06": "水邊張幕設席陳酒食於上。文本如其言。至",
    "T53n2122_006:0315c07": "時仁蒨見景兩客來坐。從百餘騎既坐。文本",
    "T53n2122_006:0315c08": "向席再拜謝以食之不精。亦傳景意辭謝。初",
    "T53n2122_006:0315c09": "文本將設食。仁蒨請有金帛以贈之。文本問。",
    "T53n2122_006:0315c10": "是何等物。蒨云。鬼所用物。皆與人異。唯黃金",
    "T53n2122_006:0315c11": "及絹為得通用。然亦不如假者。以黃色塗大",
    "T53n2122_006:0315c12": "錫作金。以紙為絹帛。最為貴上。文本如言",
    "T53n2122_006:0315c13": "作之。及景食畢令其從騎更代坐食。文本以",
    "T53n2122_006:0315c14": "所作金錢絹贈之。景深喜謝曰。因眭生煩郎",
    "T53n2122_006:0315c15": "君供給。郎君頗欲知壽命乎。文本辭云。不願",
    "T53n2122_006:0315c16": "知也。景笑而去。數年後。仁蒨遇病不甚困篤。",
    "T53n2122_006:0315c17": "而又不起。月餘日。蒨馮常掌事。掌事不知。便",
    "T53n2122_006:0315c18": "問長史。長史報云。國內不知。後月因朝太山",
    "T53n2122_006:0315c19": "為問消息相報。至後月長史來報云。是君鄉",
    "T53n2122_006:0315c20": "人趙某為太山主簿。主簿一員闕。薦君為此",
    "T53n2122_006:0315c21": "官。故為文案經紀召君耳。案成者當死。蒨問",
    "T53n2122_006:0315c22": "請將案出。景云。君壽應年六十餘。今始四十。",
    "T53n2122_006:0315c23": "但以趙主簿橫徵召耳。當為請之。乃曰。趙主",
    "T53n2122_006:0315c24": "簿相問。眭兄昔與同學恩情深至。今幸得為",
    "T53n2122_006:0315c25": "太山主簿。適遇一員官闕。明府今擇人。吾已",
    "T53n2122_006:0315c26": "啟公。公許相用。兄既不得長生。命當有死。死",
    "T53n2122_006:0315c27": "遇濟會未必當官。何惜一二十年。苟生延時",
    "T53n2122_006:0315c28": "耶。今文書已出不可復止願。決作來意無所",
    "T53n2122_006:0315c29": "疑也。蒨憂懼病逾篤。景請蒨曰趙主簿必欲",
    "T53n2122_006:0316a01": "致君。君可自往太山於府君陳訴。則可以",
    "T53n2122_006:0316a02": "免。蒨問何因見府君。景曰。鬼者可得見耳。往",
    "T53n2122_006:0316a03": "太山廟。東度一小嶺平地。是其都所。君往自",
    "T53n2122_006:0316a04": "當見之。蒨以告文本。文本為具行裝。數日景",
    "T53n2122_006:0316a05": "又告蒨曰。文書欲成。君訴懼不可免。急作一",
    "T53n2122_006:0316a06": "佛像。彼文書自消。蒨告文本。以三千錢為畫",
    "T53n2122_006:0316a07": "一座像。於寺西壁記。而景來告曰。免矣。蒨",
    "T53n2122_006:0316a08": "情不信佛。意尚疑之。因問景云。佛法說。有三",
    "T53n2122_006:0316a09": "世因果。此為虛實。答曰。皆實。蒨曰。即如是",
    "T53n2122_006:0316a10": "人死當分入六道。那得盡為鬼。而趙武靈王",
    "T53n2122_006:0316a11": "及君今尚為鬼耶。景曰。君縣內幾戶。蒨曰。萬",
    "T53n2122_006:0316a12": "餘戶。又曰。獄囚幾人。蒨曰。常二十人已下。",
    "T53n2122_006:0316a13": "又曰。萬戶之內有五品官幾人。蒨曰。無。又",
    "T53n2122_006:0316a14": "曰。九品已上官幾人。蒨曰。數十人。景曰。六",
    "T53n2122_006:0316a15": "道之義分一如此耳。其得天道萬無一人。如",
    "T53n2122_006:0316a16": "君縣內無一五品官。得人道者萬有數人。如",
    "T53n2122_006:0316a17": "君縣內九品數十人。入地獄者萬亦數十。如",
    "T53n2122_006:0316a18": "君獄內囚。唯鬼及畜生最為多也。如君縣",
    "T53n2122_006:0316a19": "內課役戶。就此道中又有等級。因指其從者",
    "T53n2122_006:0316a20": "曰。彼人大不如我。其不及彼者尤多。蒨曰。鬼",
    "T53n2122_006:0316a21": "有死乎。曰然。蒨曰。死入何道。答曰。不知。如",
    "T53n2122_006:0316a22": "人知生而不知死彼之事。蒨問曰。道家章醮",
    "T53n2122_006:0316a23": "為有益不。景曰。道者被天帝總統六道。是",
    "T53n2122_006:0316a24": "為天曹。閻羅王者如人間天子。太山府君",
    "T53n2122_006:0316a25": "如尚書令。錄五道神如諸尚書。若我輩國如",
    "T53n2122_006:0316a26": "大州郡。每人間事道上章謂請福。如求神",
    "T53n2122_006:0316a27": "之恩。天曹受之下閻羅王云。以某月日得某",
    "T53n2122_006:0316a28": "甲訴云云。宜盡理勿令枉濫。閻羅敬受而奉",
    "T53n2122_006:0316a29": "行之。如人奉詔也。無理不可求免。有枉必",
    "T53n2122_006:0316b01": "當得申。何為益也。蒨又問。佛法家修福何如。",
    "T53n2122_006:0316b02": "景曰。佛是大聖無文書行下。其修福者。天神",
    "T53n2122_006:0316b03": "敬奉多得寬宥。若福厚者雖有惡道文簿不",
    "T53n2122_006:0316b04": "得追攝。此非吾所識。亦莫知其所以然。言畢",
    "T53n2122_006:0316b05": "即去。蒨一二日能起便愈。文本父卒還鄉里。",
    "T53n2122_006:0316b06": "蒨寄書曰。鬼神定是貪諂。往日欲郎君飲食",
    "T53n2122_006:0316b07": "乃爾慇勤。比知無復利相見殊落漠。然常掌",
    "T53n2122_006:0316b08": "事猶見。隨本縣為賊所陷死亡略盡。僕為掌",
    "T53n2122_006:0316b09": "事所道如常賊不見。竟以獲全。貞觀十六年",
    "T53n2122_006:0316b10": "九月八日。文官賜射於玄武門。文本時為中",
    "T53n2122_006:0316b11": "書侍郎。與家兄太府卿及治書侍御史馬周",
    "T53n2122_006:0316b12": "給事中韋琨。及臨對坐。文本自語人云爾(右一驗出",
    "T53n2122_006:0316b13": "冥報記)。",
    "T53n2122_006:0316b14": "[0316b14] 臨川間。諸山縣有妖魅來。常因大風雨有聲",
    "T53n2122_006:0316b15": "如嘯能射人。其所著者如蹄頭腫大毒有雌",
    "T53n2122_006:0316b16": "雄。雄急雌緩。急者不過半日。緩者不延經宿。",
    "T53n2122_006:0316b17": "其有旁人常以救之。救之小免則死。俗名曰",
    "T53n2122_006:0316b18": "刀勞鬼。故外書云。鬼神者。其禍福發揚之驗",
    "T53n2122_006:0316b19": "於世者也。老子曰。昔者得一者。天得一以",
    "T53n2122_006:0316b20": "清。地得一以寧。神得一以靈。谷得一以盈。侯",
    "T53n2122_006:0316b21": "王得一以為天下禎。然則天地鬼神。與我並",
    "T53n2122_006:0316b22": "生者也。氣分則性異。域立則形殊。莫能相兼",
    "T53n2122_006:0316b23": "也。生者主陽。死者主陰。性之所託各安其方。",
    "T53n2122_006:0316b24": "太陰之中怪物存焉(右二條出搜神記)。",
    "T53n2122_006:0316b25": "[0316b25] 韓詩外傳曰。死為鬼。鬼者歸也。精氣歸於天。",
    "T53n2122_006:0316b26": "肉歸於土。血歸於水。脈歸於澤。聲歸於雷。動",
    "T53n2122_006:0316b27": "作歸於風。眼歸於日月。骨歸於木。筋歸於山。",
    "T53n2122_006:0316b28": "齒歸於石。膏歸於露。露歸於草。呼吸之氣復",
    "T53n2122_006:0316b29": "歸於人。",
    "T53n2122_006:0316c01": "[0316c01] 禮記祭義曰。宰我曰。吾聞鬼神之名不知其",
    "T53n2122_006:0316c02": "所謂。子曰。氣之也者。神之盛也。魄也者鬼之",
    "T53n2122_006:0316c03": "盛也。合鬼與神教之至也。依崔鴻十六國春",
    "T53n2122_006:0316c04": "秋前涼錄曰。張傾安定馬氏人。初傾之殺麴",
    "T53n2122_006:0316c05": "儉。儉有恨言。恨言。是月光見白狗。拔劍斫",
    "T53n2122_006:0316c06": "之。傾委地不起。左右見儉在傍。遂乃暴卒。",
    "T53n2122_006:0316c07": "[0316c07] 依神異經曰。東北方有鬼星石室。三百戶而",
    "T53n2122_006:0316c08": "共所。石傍題曰鬼門。門晝日不閉。至暮則有",
    "T53n2122_006:0316c09": "人語。有火青色(右此四驗出其御覽)。",
    "T53n2122_006:0316c10": "[0316c10] 南陽宋定伯年少時。夜行逢鬼。問曰。言鬼。",
    "T53n2122_006:0316c11": "尋復問之。卿復誰。定伯誑之言。我亦鬼。鬼",
    "T53n2122_006:0316c12": "問。欲至何所。答曰。欲至宛市。鬼言。我亦欲",
    "T53n2122_006:0316c13": "至宛。遂行數里。鬼言。步行太遲。可共遞相",
    "T53n2122_006:0316c14": "檐也。定伯曰。大善。鬼便先檐定伯數里。鬼",
    "T53n2122_006:0316c15": "言。卿大重將非鬼也。定伯言。我新死故身重",
    "T53n2122_006:0316c16": "耳。伯因復檐鬼。鬼略無重。如是再三。定伯復",
    "T53n2122_006:0316c17": "言。我新死不知鬼悉何所畏忌。鬼答言。唯",
    "T53n2122_006:0316c18": "不喜人唾。於是共行。道遇水。定伯令鬼先度。",
    "T53n2122_006:0316c19": "聽之了無聲音。定伯自度漕灌作聲。鬼復",
    "T53n2122_006:0316c20": "言。何以聲。定伯曰。新死不習度水故爾。勿怪",
    "T53n2122_006:0316c21": "吾也。行欲至宛。定伯便檐鬼著頭上急持",
    "T53n2122_006:0316c22": "之。鬼大呼聲咋咋然。索下不復聽之。徑至宛",
    "T53n2122_006:0316c23": "市中下著地。化為一羊便賣之。恐其變化。為",
    "T53n2122_006:0316c24": "羊唾之。得錢千五百乃去。于時石崇言。定",
    "T53n2122_006:0316c25": "伯賣鬼得千五百文(右此一驗出列異傳)。",
    "T53n2122_006:0316c26": "[0316c26] 趙泰傳曰。泰曾奄然而絕。有使二人。扶而",
    "T53n2122_006:0316c27": "從西入趣宮治。合有三重黑門。周匝數十里。",
    "T53n2122_006:0316c28": "高梁瓦屋。是日亦有同死者。男子五六千",
    "T53n2122_006:0316c29": "人。皆在門外。有吏著帛單衣持筆疏人姓",
    "T53n2122_006:0317a01": "名。男女左右別記。謂曰莫動。當將汝入呈太",
    "T53n2122_006:0317a02": "山府君。名簿在第二十須臾便至。府君西向",
    "T53n2122_006:0317a03": "坐。邊有持刀直衛。左右至者案名一一呼入",
    "T53n2122_006:0317a04": "至府君所。依罪輕重斷之入獄。案抱朴子",
    "T53n2122_006:0317a05": "曰。按九鼎記及青靈經。並云。人物之死俱有",
    "T53n2122_006:0317a06": "鬼也。",
    "T53n2122_006:0317a07": "[0317a07] 魏孫恩作逆時吳興紛亂。一男子避急突入",
    "T53n2122_006:0317a08": "蔣侯廟。始入門木像彎弓射之即死。行人及",
    "T53n2122_006:0317a09": "守廟者。無不必見(右此一驗出幽冥錄)。",
    "T53n2122_006:0317a10": "畜生部(此別十部)",
    "T53n2122_006:0317a11": "述意部會名部住處部身量部壽",
    "T53n2122_006:0317a12": "命部業因部受報部修福部苦樂",
    "T53n2122_006:0317a13": "部好醜部",
    "T53n2122_006:0317a14": "述意部第一",
    "T53n2122_006:0317a15": "[0317a15] 夫論畜生。癡報所感種類既多。條緒非一。",
    "T53n2122_006:0317a16": "稟茲穢質。生此惡塗。頓罷慧明。唯多貪恚。所",
    "T53n2122_006:0317a17": "以蜂蠆蘊毒。蛇蝮懷瞋。鴿雀嗜婬豺狼騁暴。",
    "T53n2122_006:0317a18": "或復被毛戴角。抱翠銜珠。嘴巨鋒芒。爪甲",
    "T53n2122_006:0317a19": "長利。或復聽物往還。受人驅策。犬勤夜吠。雞",
    "T53n2122_006:0317a20": "競曉鳴。牛弊田農。馬勞行陣。肌肉於是消耗。",
    "T53n2122_006:0317a21": "皮膚為之零落。或可潛藏草澤遂被罝羅。竄",
    "T53n2122_006:0317a22": "伏陂池橫遭罾網。如是畜生悉皆懺悔。乃至",
    "T53n2122_006:0317a23": "&#x9D7E;鵬大質。螻蟻細軀。偃鼠飲河。鷦鷯巢木。水",
    "T53n2122_006:0317a24": "生陸產羽族毛群。錦質紫鱗丹鰓&#x9833;尾。如此",
    "T53n2122_006:0317a25": "之流。悉皆代為懺悔。當令信根清淨。捨此惡",
    "T53n2122_006:0317a26": "形。慧命莊嚴。復茲天報。無復驅馳之苦。永離",
    "T53n2122_006:0317a27": "屠割之悲。縱意逍遙。隨心放蕩。飲啄自在。嗚",
    "T53n2122_006:0317a28": "嘯無為。出彼樊籠。免乎繫縛也。",
    "T53n2122_006:0317a29": "會名部第二",
    "T53n2122_006:0317b01": "[0317b01] 畜生者。如婆沙論中釋。生謂眾生。畜謂畜養。",
    "T53n2122_006:0317b02": "謂彼橫行。稟性愚癡。不能自立。為他畜養。故",
    "T53n2122_006:0317b03": "名畜生。問曰。若以畜養名畜生者。如諸龍水",
    "T53n2122_006:0317b04": "陸空行。豈可為人所養名為畜生耶。答曰。養",
    "T53n2122_006:0317b05": "者義寬。具滿人間及以六天。不養者處狹。唯",
    "T53n2122_006:0317b06": "在人中山野澤內。又古昔諸龍亦為人養。具",
    "T53n2122_006:0317b07": "在文史。今從畜養偏多。故名畜生。又立世論",
    "T53n2122_006:0317b08": "云。畜生梵名底(都履反)栗車。由因諂曲業故。",
    "T53n2122_006:0317b09": "於中受生故。復說。此道眾生多覆身行。故說",
    "T53n2122_006:0317b10": "名底栗車。",
    "T53n2122_006:0317b11": "[0317b11] 依新婆沙論。名為傍生。故問。云何傍生趣。答",
    "T53n2122_006:0317b12": "其形傍故行亦傍。故形亦傍。是故名傍生。",
    "T53n2122_006:0317b13": "有說。彼諸有情由造作增上愚癡身語意惡",
    "T53n2122_006:0317b14": "行。往彼生闇鈍。故名傍生。謂此遍於五趣",
    "T53n2122_006:0317b15": "皆有。如&#x637A;落迦中。有無足者。如孃矩吒蟲",
    "T53n2122_006:0317b16": "等。有二足者如鐵嘴鳥等。有四足者如黑駿",
    "T53n2122_006:0317b17": "狗等。有多足者如百足等。於鬼趣中。有無足",
    "T53n2122_006:0317b18": "者如毒蛇等。有二足者如烏鴟等。有四足者",
    "T53n2122_006:0317b19": "如狐狸象馬等。有多足者如六足百足等。於",
    "T53n2122_006:0317b20": "人趣三洲中。有無足者如一切腹行蟲。有二",
    "T53n2122_006:0317b21": "足者如鴻雁等。有四足者如象馬等。有多足",
    "T53n2122_006:0317b22": "者如百足等。於拘盧洲中。有二足者如鴻雁",
    "T53n2122_006:0317b23": "等。有四足者如象馬等。無有無足及多足者。",
    "T53n2122_006:0317b24": "彼是受無惱害業果處故。四天王眾天及三",
    "T53n2122_006:0317b25": "十三天中。有二足者如妙色鳥等。有四足者",
    "T53n2122_006:0317b26": "如象馬等。餘無者如前釋。上四天中。唯有",
    "T53n2122_006:0317b27": "二足者如妙色鳥等。餘皆無者。空居天處轉",
    "T53n2122_006:0317b28": "勝妙故。問彼處若無象馬等者如何為乘。亦",
    "T53n2122_006:0317b29": "聞彼天乘象馬等。云何言無。答由彼諸天福",
    "T53n2122_006:0317c01": "業力故。作非情數象馬等形。而為御乘自娛",
    "T53n2122_006:0317c02": "樂也。",
    "T53n2122_006:0317c03": "[0317c03] 依樓炭經說。畜生不同。大約有其三種。一魚。",
    "T53n2122_006:0317c04": "二鳥。三獸。於此三中。一一無量。魚有六千四",
    "T53n2122_006:0317c05": "百種。鳥有四千五百種。獸有二千四百種。",
    "T53n2122_006:0317c06": "於彼經中。但列總數不別列名。正法念經。種",
    "T53n2122_006:0317c07": "數不同有四十億。亦不列名。",
    "T53n2122_006:0317c08": "住處部第三",
    "T53n2122_006:0317c09": "[0317c09] 如新婆沙論。問傍生本住何處。答本所住處",
    "T53n2122_006:0317c10": "在大海中。後時流轉遍在諸趣。問其形云何。",
    "T53n2122_006:0317c11": "答多分傍側。亦有&#x7AEA;者。如緊捺落畢舍遮醯",
    "T53n2122_006:0317c12": "盧索迦等。問語言云何。答劫初成時皆作聖",
    "T53n2122_006:0317c13": "語。後以飲食時分有情不平等故。諂誑增上",
    "T53n2122_006:0317c14": "故。便有種種語。乃至有不能言者。又舊婆沙",
    "T53n2122_006:0317c15": "論說。畜生住處乃有邊正之別。第一正住者。",
    "T53n2122_006:0317c16": "或說在鐵圍兩界之間冥闇之中。或在大海",
    "T53n2122_006:0317c17": "之內。或在洲渚之上。第二邊住者。謂在五趣",
    "T53n2122_006:0317c18": "之中。如地獄中。或有無足畜生如彼蛇等。或",
    "T53n2122_006:0317c19": "有二足者如彼烏鳩等。或有四足者如彼狗",
    "T53n2122_006:0317c20": "等(此中。或有實報或有化者不定)於鬼趣中亦有無足二足四",
    "T53n2122_006:0317c21": "足多足畜生。謂彼有威德鬼中亦有象馬駝",
    "T53n2122_006:0317c22": "驢等。無威德鬼中唯有狗等。修羅趣中(一同鬼趣中說)",
    "T53n2122_006:0317c23": "於天趣中。唯有二足四足畜生。更無餘種",
    "T53n2122_006:0317c24": "(然欲色二界諸天。有具不具報化畜生一如前天中說)。",
    "T53n2122_006:0317c25": "身量部第四",
    "T53n2122_006:0317c26": "[0317c26] 如菩薩處胎經云。第一大鳥不過金翅鳥。頭",
    "T53n2122_006:0317c27": "尾相去八千由旬高下亦爾。若其飛時從一",
    "T53n2122_006:0317c28": "須彌。至一須彌終不中止。廣如經說。第二獸",
    "T53n2122_006:0317c29": "者不過於龍。如阿含經說。難陀跋難陀二龍。",
    "T53n2122_006:0318a01": "其形最大。繞須彌山七匝。頭猶山頂尾在海",
    "T53n2122_006:0318a02": "中。第三魚身者不過摩竭大魚。如四分律說。",
    "T53n2122_006:0318a03": "摩竭大魚身長。或三百由旬四百由旬。乃至",
    "T53n2122_006:0318a04": "極大者。長七百由旬。故阿含經云。眼如日月。",
    "T53n2122_006:0318a05": "鼻如大山。口如赤谷。若依俗書。莊周說云。",
    "T53n2122_006:0318a06": "有大鵬。其形極大。鴻鵬之背不知幾千里。",
    "T53n2122_006:0318a07": "將欲飛時擊水三千里。翼若垂天之雲。搏扶",
    "T53n2122_006:0318a08": "搖而上。去地九萬。方乃得逝。要從北溟至",
    "T53n2122_006:0318a09": "於南溟。一飛六月。終不中息(此當內典小金翅鳥。俗情不測謂",
    "T53n2122_006:0318a10": "言別有大鵬之鳥)俗書復說。水獸大者。不過巨靈之",
    "T53n2122_006:0318a11": "鼇。其形最大。首冠蓬萊海中游戲。亦不說",
    "T53n2122_006:0318a12": "其高下長短也(此鼇未同小小之摩竭。不可較其優劣也)莊周說。",
    "T53n2122_006:0318a13": "小鳥之微不過於鷦螟之鳥。蚊子鬚上養子。",
    "T53n2122_006:0318a14": "有卵鬚上孚乳。其卵不落(此亦未達。內典眾生受報極小者形如微塵。",
    "T53n2122_006:0318a15": "天眼方&#x89A9;。故內律云。佛令比丘漉水而飲。舍利弗乃多遍而漉。猶有細蟲。因此七日不飲水。身形枯",
    "T53n2122_006:0318a16": "&#x9847;。佛知而故問。汝云何憔悴。答言。佛令漉水而飲。弟子。縱多遍漉。以天眼觀蟲。猶尚而過如器中",
    "T53n2122_006:0318a17": "漂水沙。以護生命不敢飲水。故身憔悴佛告舍利弗。若以天眼觀一切人民無有活者。自今已後但聽肉眼看",
    "T53n2122_006:0318a18": "水清淨。其內無蟲即得開飲。故知眾生微報處處皆遍。小者豈同鷦螟之質大也)。",
    "T53n2122_006:0318a19": "壽命部第五",
    "T53n2122_006:0318a20": "[0318a20] 如毘曇說云。畜生道中。壽極長者不過一劫。",
    "T53n2122_006:0318a21": "如持地龍王及伊羅&#x9262;龍等。壽極短者不過",
    "T53n2122_006:0318a22": "蜉蝣之蟲。朝生夕死不盈一日。中間長短不",
    "T53n2122_006:0318a23": "可具述。如智度論說。佛令舍利弗觀鴿過未。",
    "T53n2122_006:0318a24": "前後各八萬劫。猶不捨鴿身。故知畜生壽報",
    "T53n2122_006:0318a25": "長遠。非凡所測也。",
    "T53n2122_006:0318a26": "業因部第六",
    "T53n2122_006:0318a27": "[0318a27] 依業報差別經中說。具造十業得畜生報。一",
    "T53n2122_006:0318a28": "身行惡。二口行惡。三意行惡。四從貪煩惱。起",
    "T53n2122_006:0318b01": "諸惡業。五從瞋煩惱。起諸惡業。六從癡煩惱。",
    "T53n2122_006:0318b02": "起諸惡業。七毀罵眾生。八惱害眾生。九施不",
    "T53n2122_006:0318b03": "淨物。十行於邪婬。若依正法念經說。畜生種",
    "T53n2122_006:0318b04": "類各各差別。業因得報亦各不同。備如經說。",
    "T53n2122_006:0318b05": "不可具述。若依地持。具造十惡。一一能令眾",
    "T53n2122_006:0318b06": "生墮於地獄畜生餓鬼中。後得人身猶有習",
    "T53n2122_006:0318b07": "報(具如餘篇中說)。",
    "T53n2122_006:0318b08": "受報部第七",
    "T53n2122_006:0318b09": "[0318b09] 依賢愚經云。爾時有諸估客欲詣他國。其諸",
    "T53n2122_006:0318b10": "商人共將一狗。至於中路。眾賈頓息。伺人不",
    "T53n2122_006:0318b11": "看。狗便盜肉。眾人瞋打而折其&#x811A;棄野而去。",
    "T53n2122_006:0318b12": "時舍利弗天眼見狗。癵躄飢餓困篤垂死。著",
    "T53n2122_006:0318b13": "衣持&#x9262;入城乞食。得已持出飛至狗所。慈心",
    "T53n2122_006:0318b14": "憐愍以食施與。狗得其食活命歡喜。即為狗",
    "T53n2122_006:0318b15": "說微妙之法。狗便命終。生舍衛國婆羅門家。",
    "T53n2122_006:0318b16": "後舍利弗獨行乞食。婆羅門見。而問言。尊",
    "T53n2122_006:0318b17": "者獨行無沙彌耶。舍利弗言。我無沙彌。聞卿",
    "T53n2122_006:0318b18": "有子。當用見與。婆羅門言我有一子。字曰均",
    "T53n2122_006:0318b19": "提。年既孤幼。不任使命。比前長大當用相與。",
    "T53n2122_006:0318b20": "後至七歲。以其兒付令使出家。便受其兒。將",
    "T53n2122_006:0318b21": "至祇桓聽為沙彌。漸為說法。心開意解得阿",
    "T53n2122_006:0318b22": "羅漢果。功德悉備。均提沙彌始得道已。自以",
    "T53n2122_006:0318b23": "智力觀過去世本造何行遭聖獲果。觀見前",
    "T53n2122_006:0318b24": "身作一餓狗。蒙和上恩今得人身并獲道果。",
    "T53n2122_006:0318b25": "欣心內發而自念言。我蒙師恩得脫諸苦。今",
    "T53n2122_006:0318b26": "當盡身供給所須。求作沙彌不受大戒。佛告",
    "T53n2122_006:0318b27": "阿難。由過去世迦葉佛時。均提出家少年聲",
    "T53n2122_006:0318b28": "好。善巧讚唄人所樂聽。有一老僧音聲濁鈍",
    "T53n2122_006:0318b29": "不能經唄。已得羅漢功德皆具。年少比丘自",
    "T53n2122_006:0318c01": "恃好聲。見而訶之聲如狗吠。時老比丘便呼",
    "T53n2122_006:0318c02": "年少。汝識我不。我得羅漢儀式悉具。年少聞",
    "T53n2122_006:0318c03": "說。心驚毛&#x7AEA;惶怖自責。即於其前懺悔過咎。",
    "T53n2122_006:0318c04": "由其惡言五百世中常受狗身。由其出家持",
    "T53n2122_006:0318c05": "淨戒故。今得見我蒙得解脫。又智度論云。愚",
    "T53n2122_006:0318c06": "癡多故。受蚯蚓蜣蜋螻蟻鵂鶩角&#x9D44;之屬諸",
    "T53n2122_006:0318c07": "騃蟲鳥。龍樹菩薩或云。婬欲情多故欲受鶩",
    "T53n2122_006:0318c08": "身。或云。愚癡多故亦受鶩身。此二鶩身為",
    "T53n2122_006:0318c09": "同為異。答謂習欲生者是水鳥鳧鴨之流。習",
    "T53n2122_006:0318c10": "癡生者是陸鳥&#x9D44;梟之類。或晝見夜亦見。由",
    "T53n2122_006:0318c11": "欲生故恒多連飛。並汎鳥之類。或夜見晝不",
    "T53n2122_006:0318c12": "見。由癡生故恒多夜游伺。鼠鴟亦二種。習欲",
    "T53n2122_006:0318c13": "生者是老鴟。則晝見夜不見。習癡生者是",
    "T53n2122_006:0318c14": "角鴟。則夜見晝不見。又長阿含及增一經云",
    "T53n2122_006:0318c15": "金翅鳥有四種。一卵生。二胎生。三濕生。四化",
    "T53n2122_006:0318c16": "生。皆先大布施。由心高陵虛苦惱眾生心多",
    "T53n2122_006:0318c17": "瞋慢生此鳥中。有如意寶珠以為瓔珞。變化",
    "T53n2122_006:0318c18": "萬端無事不辨。身高四十里。衣廣八十里。",
    "T53n2122_006:0318c19": "長四十里。重二兩半。食黿鼉蟲&#x9F08;以為段食",
    "T53n2122_006:0318c20": "(涅槃經云。能食能消一切魚金銀等寶唯除金剛也)洗浴衣服為細滑食。亦",
    "T53n2122_006:0318c21": "有婚姻。兩身相觸以成陰陽。壽命一劫。或",
    "T53n2122_006:0318c22": "有減者。大海北岸一樹。名究羅瞋摩。高百由",
    "T53n2122_006:0318c23": "旬。蔭五十由旬。樹東有卵生龍宮。卵生金翅",
    "T53n2122_006:0318c24": "鳥宮。樹南有胎生龍宮。胎生金翅鳥宮。樹西",
    "T53n2122_006:0318c25": "有濕生龍宮。濕生金翅鳥宮。樹北有化生龍",
    "T53n2122_006:0318c26": "宮。化生金翅鳥宮。各各縱廣六千由旬。莊飾",
    "T53n2122_006:0318c27": "如上。若卵生金翅鳥飛下海中。以翅搏水水",
    "T53n2122_006:0318c28": "即兩披。深二百由旬。取卵生龍隨意而食之",
    "T53n2122_006:0318c29": "(華嚴經云。此鳥食龍所扇之風。風若入人眼人眼則失明故不來人間恐損人眼也)胎濕化",
    "T53n2122_006:0319a01": "等亦復如是(涅槃經云唯不能食受三歸者)有化龍子。於六齋",
    "T53n2122_006:0319a02": "日受齋八禁。時金翅鳥欲取食之。銜上須彌",
    "T53n2122_006:0319a03": "山北大鐵樹上。高十六萬里。求覓其尾了不",
    "T53n2122_006:0319a04": "可得。鳥聞亦受五戒。又觀佛三昧經云。金",
    "T53n2122_006:0319a05": "翅鳥王。名曰正音。於眾羽族快樂自在。於閻",
    "T53n2122_006:0319a06": "浮提日食一龍王及五百小龍。於四天下更",
    "T53n2122_006:0319a07": "食。日日數亦如上。周而復始。經八千歲死相",
    "T53n2122_006:0319a08": "既現。諸龍吐毒不能得食。飢逼慞惶求不得",
    "T53n2122_006:0319a09": "安。至金剛山。從金剛山直下。從大水際至風",
    "T53n2122_006:0319a10": "輪際。為風所吹還上金剛山。如是七返。然",
    "T53n2122_006:0319a11": "後命終。以其毒故。令十寶山同時火起。難陀",
    "T53n2122_006:0319a12": "龍王懼燒此山。即降大雨滴如車軸。鳥肉消",
    "T53n2122_006:0319a13": "盡唯餘心存心。又直下七返如前住金剛山。",
    "T53n2122_006:0319a14": "難陀龍王取為明珠。轉輪聖王得為如意珠。",
    "T53n2122_006:0319a15": "若人念佛心亦如是。又樓炭長阿含經等云。",
    "T53n2122_006:0319a16": "龍還有四。皆先多瞋恚心曲不端。大行布施",
    "T53n2122_006:0319a17": "今受此形。由施福故以七寶為宮(宮之所在如前金翅鳥中說也)",
    "T53n2122_006:0319a18": "身高四十里。衣長四十里。廣八十里。重二兩",
    "T53n2122_006:0319a19": "半。神力自在。百味飲食。最後一口變為蝦&#x87C7;。",
    "T53n2122_006:0319a20": "若自化眷屬發於道心乞施皂衣能使諸龍各",
    "T53n2122_006:0319a21": "興供養者。沙不雨身及離眾患(亦能變身為蛇等。不遭蝦&#x87C7;及金翅",
    "T53n2122_006:0319a22": "鳥)。",
    "T53n2122_006:0319a23": "[0319a23] 食黿鼉魚&#x9F08;以為段食。洗浴衣服為細滑食。",
    "T53n2122_006:0319a24": "亦有婚姻。身相觸以成陰陽。壽命一劫。或有",
    "T53n2122_006:0319a25": "減者。得免金翅鳥食。唯有十六王。一娑竭。二",
    "T53n2122_006:0319a26": "難陀。三跋難陀。四伊那婆羅。五提頭賴吒。六",
    "T53n2122_006:0319a27": "善見。七阿盧。八伽句羅。九伽毘羅。十阿波",
    "T53n2122_006:0319a28": "羅。十一伽[少/兔]。十二瞿伽[少/兔]。十三阿耨達。十四",
    "T53n2122_006:0319a29": "善住。十五憂睒伽波頭。十六得叉迦。",
    "T53n2122_006:0319b01": "[0319b01] 又樓炭華嚴經云。娑竭龍王住須彌山北大",
    "T53n2122_006:0319b02": "海底。宮宅縱廣八萬由旬。七寶所成。牆壁七",
    "T53n2122_006:0319b03": "重。欄楯羅網。嚴飾其上。園林浴池眾鳥和鳴。",
    "T53n2122_006:0319b04": "金壁銀門。門高二千四百里。廣二千二百里。",
    "T53n2122_006:0319b05": "彩畫殊好。常有五百鬼神之所守護。能隨心",
    "T53n2122_006:0319b06": "降雨。群龍所不能及。住淵涌流入海。青&#x7460;",
    "T53n2122_006:0319b07": "璃色。又海龍王經云。龍王白佛言。我從劫",
    "T53n2122_006:0319b08": "初正住大海。從拘樓秦佛時。大海之中妻子",
    "T53n2122_006:0319b09": "甚少。今者海龍眷屬繁多。佛告龍王。其於佛",
    "T53n2122_006:0319b10": "法出家。違犯戒行不捨直見不墮地獄。如斯",
    "T53n2122_006:0319b11": "之類壽終已後皆生龍中。佛告龍王。拘樓秦",
    "T53n2122_006:0319b12": "佛時。九十八億居家出家。違其禁戒皆生龍",
    "T53n2122_006:0319b13": "中。拘那含牟尼佛時。八十億居家出家。毀戒",
    "T53n2122_006:0319b14": "恣心。壽終之後皆生龍中。迦葉佛時。六十四",
    "T53n2122_006:0319b15": "億居家出家。犯戒皆生龍中。於我世中九百",
    "T53n2122_006:0319b16": "九十億居家出家。&#x9B2A;諍誹謗經戒。死生龍",
    "T53n2122_006:0319b17": "中。今已有出者。以是之故。在大海中。諸龍妻",
    "T53n2122_006:0319b18": "子眷屬不可稱計。泥洹後多有惡優婆塞違",
    "T53n2122_006:0319b19": "失禁戒。當生龍中或墮地獄。",
    "T53n2122_006:0319b20": "[0319b20] 又僧護經云。爾時世尊告僧護比丘。汝於海",
    "T53n2122_006:0319b21": "中所見龍王。受此龍身。牙甲鱗角。其狀可畏。",
    "T53n2122_006:0319b22": "臭穢難近。以畜生道障出家法。不能得免金",
    "T53n2122_006:0319b23": "翅鳥王之所食噉。龍性多睡。有五法不能隱",
    "T53n2122_006:0319b24": "身。一生時。二死時。三婬時。四瞋時。五睡時。",
    "T53n2122_006:0319b25": "復有四毒不能如法。一以聲毒故不能如法。",
    "T53n2122_006:0319b26": "若出聲者聞則害人。二以見毒故不能如法。",
    "T53n2122_006:0319b27": "若見身者必能害人。三以氣毒故不能如法。",
    "T53n2122_006:0319b28": "若被氣噓必能害人。四以觸毒故不能如法。",
    "T53n2122_006:0319b29": "若觸身者必能害人。",
    "T53n2122_006:0319c01": "修福部第八",
    "T53n2122_006:0319c02": "[0319c02] 如菩薩處胎經云。佛告智積菩薩。吾昔一時",
    "T53n2122_006:0319c03": "無央數劫為金翅鳥王。七寶宮殿後園浴池",
    "T53n2122_006:0319c04": "皆七寶成。心得自在如轉輪王。乃能入海求",
    "T53n2122_006:0319c05": "龍為食。時彼海中有化生龍子。於其齋日奉",
    "T53n2122_006:0319c06": "持八禁。時金翅鳥王身長八千由旬。左右兩",
    "T53n2122_006:0319c07": "翅各長四千由旬。以翅斫海取龍。水未合頃",
    "T53n2122_006:0319c08": "飛銜龍出。鳥欲食龍時。先從尾而吞。到須彌",
    "T53n2122_006:0319c09": "山北有大鐵樹。高下六萬里。銜龍至彼欲得",
    "T53n2122_006:0319c10": "食噉。求龍尾不知處。以經日夜明日龍始出",
    "T53n2122_006:0319c11": "尾語金翅鳥。化生龍者我身是也。我不持八",
    "T53n2122_006:0319c12": "齋法者汝即灰滅。時金翅鳥聞悔過自責。佛",
    "T53n2122_006:0319c13": "之威神甚深難量。我有宮殿。去此不遠。共我",
    "T53n2122_006:0319c14": "至彼以相娛樂。龍即隨鳥至宮觀看。今此眷",
    "T53n2122_006:0319c15": "屬不聞如來八關齋法。唯願指授禁戒威儀。",
    "T53n2122_006:0319c16": "若壽終後得生人中。爾時龍子具以禁戒法",
    "T53n2122_006:0319c17": "便讀誦之。即於鳥宮而說頌曰。",
    "T53n2122_006:0319c18": " 我是龍王子  修道七萬劫",
    "T53n2122_006:0319c19": " 以針刺樹葉  犯戒作龍身",
    "T53n2122_006:0319c20": " 我宮在海水  亦以七寶成",
    "T53n2122_006:0319c21": " 摩尼玻璃珠  明月珠金銀",
    "T53n2122_006:0319c22": " 可隨我到彼  觀看修佛事",
    "T53n2122_006:0319c23": " 復益善根本  慈潤悉周遍",
    "T53n2122_006:0319c24": "[0319c24] 爾時鳥聞龍子所說。受八關齋法。口自發言。",
    "T53n2122_006:0319c25": "從今以後盡形壽不殺生如諸佛教。金翅鳥",
    "T53n2122_006:0319c26": "眷屬受三自歸已。即從龍子到海宮殿。彼有",
    "T53n2122_006:0319c27": "七寶塔。諸佛所說諸法深藏。別有七寶函滿",
    "T53n2122_006:0319c28": "中佛經。見諸供養猶如天上。龍子語鳥。我受",
    "T53n2122_006:0319c29": "龍身劫壽未盡。未曾殺生嬈觸水性。時龍子",
    "T53n2122_006:0320a01": "龍女心開意解。壽終之後。皆當得生阿彌陀",
    "T53n2122_006:0320a02": "佛國。",
    "T53n2122_006:0320a03": "苦樂部第九",
    "T53n2122_006:0320a04": "[0320a04] 如經說云。如有福龍。依報快樂具足。妻妾伎",
    "T53n2122_006:0320a05": "女衣服飲食象馬七珍無不備有。優樂自在",
    "T53n2122_006:0320a06": "過逾於人。乃至六欲天中亦有鳥獸。自在受",
    "T53n2122_006:0320a07": "樂。亦有薄福諸龍。日別熱沙爆身。為諸小",
    "T53n2122_006:0320a08": "蟲之所唼食。又如人間畜生驅策鞭打擔輕",
    "T53n2122_006:0320a09": "負重馳騁走使不得自在。乃至水陸空行乏",
    "T53n2122_006:0320a10": "少水草共相殘害。又復鐵圍山間。兩界畜生",
    "T53n2122_006:0320a11": "恒居暗瞑。受苦無間無暫時樂。如是諸苦不",
    "T53n2122_006:0320a12": "可具陳。◎",
    "T53n2122_006:0320a13": "◎好醜部第十",
    "T53n2122_006:0320a14": "[0320a14] 如經說云。如龍驥驎鳳孔雀鸚鵡山&#x9DC4;畫雉。",
    "T53n2122_006:0320a15": "為人所貴情希愛樂。如獼猴&#x72B2;狼虎兕蚖蝮",
    "T53n2122_006:0320a16": "服鳥梟鴟等。人所惡見不喜聞音。如是好醜",
    "T53n2122_006:0320a17": "陳列難盡。貴賤可知。不可具述。",
    "T53n2122_006:0320a18": "感應緣(略引其七)",
    "T53n2122_006:0320a19": "黃初有魅怪蜀山有猳國怪越山有鳥怪",
    "T53n2122_006:0320a20": "季桓子井有羊怪晉懷瑤家地有犬怪",
    "T53n2122_006:0320a21": "&#x7690;辛氏時有狗怪西國行記人畜交孕",
    "T53n2122_006:0320a22": "怪",
    "T53n2122_006:0320a23": "[0320a23] 魏黃初中。頓丘界有人騎馬夜行。見道中有",
    "T53n2122_006:0320a24": "物大如兔。兩眼如鏡。跳梁遮馬令不得前。人",
    "T53n2122_006:0320a25": "遂驚懼墮馬。魅便就把驚怖暴死。良久得",
    "T53n2122_006:0320a26": "蘇。蘇已失魅不知所在。乃便上馬前行數里",
    "T53n2122_006:0320a27": "逢一人。相問訊已說向者事變如此。今相得",
    "T53n2122_006:0320a28": "為伴甚佳歡喜。人曰。我獨行得君為伴快不",
    "T53n2122_006:0320a29": "可言。君馬行疾且前。我在後隨也。遂共行語",
    "T53n2122_006:0320b01": "曰。向者物何如乃令君懼怖耶。對曰。其身如",
    "T53n2122_006:0320b02": "兔而眼如鏡形甚可惡。伴曰。試顧視我耶。",
    "T53n2122_006:0320b03": "人顧視之猶復是也。魅便跳上馬人遂墜地",
    "T53n2122_006:0320b04": "怖死。家人怪馬獨歸。即行推覓。於道得之。",
    "T53n2122_006:0320b05": "宿昔乃蘇說狀如是。",
    "T53n2122_006:0320b06": "[0320b06] 蜀中西南高山之上有物與猴相類。長七尺。",
    "T53n2122_006:0320b07": "能作人行善走逐人。名曰猳國。一名馬化。或",
    "T53n2122_006:0320b08": "曰玃&#x7328;。伺道行婦女。有長者輒盜取將去。人",
    "T53n2122_006:0320b09": "不得知。若有行人經過其傍。皆以長繩相引",
    "T53n2122_006:0320b10": "猶故不免。此物能別男女氣臭。故取女男不",
    "T53n2122_006:0320b11": "知也。若取得人女則為家室。其無子者終身",
    "T53n2122_006:0320b12": "不得還。十年之後形皆類之。意亦迷惑不復",
    "T53n2122_006:0320b13": "思歸。若有子者輒抱送還其家。產子皆如人",
    "T53n2122_006:0320b14": "形。有不養者其母輒死。故懼怕之無敢不養。",
    "T53n2122_006:0320b15": "及長與人不異。皆以楊為姓。故今蜀中西南",
    "T53n2122_006:0320b16": "多諸楊率。皆是猳國馬化之子孫也。",
    "T53n2122_006:0320b17": "[0320b17] 越地深山中有鳥。大如鳩青色。名曰治鳥。穿",
    "T53n2122_006:0320b18": "大樹作巢。如五六升器。戶口徑數寸。周飾",
    "T53n2122_006:0320b19": "以土堊。赤自相分。狀如射侯。伐木者見此",
    "T53n2122_006:0320b20": "樹即避之去。或夜冥不見鳥。鳥亦知人不見。",
    "T53n2122_006:0320b21": "便鳴喚曰。咄咄上去。明日便急上去。咄咄下",
    "T53n2122_006:0320b22": "去。明日便宜急下。若不使去但言笑而已者。",
    "T53n2122_006:0320b23": "人可止伐也。若有穢惡及其所止者。則有虎",
    "T53n2122_006:0320b24": "通夕來守。人不去便傷害人。此鳥白日見其",
    "T53n2122_006:0320b25": "形是鳥也。夜聽其嗚亦鳥也。時有觀樂者便",
    "T53n2122_006:0320b26": "作人形。長三尺。至澗中取石蟹就人火炙之。",
    "T53n2122_006:0320b27": "人不可犯也。越人謂此鳥是越柷之祖也。",
    "T53n2122_006:0320b28": "[0320b28] 季桓子穿井獲如土缶其。中有羊馬便。問之",
    "T53n2122_006:0320b29": "仲尼曰。吾穿井而獲狗何耶。仲尼曰。以丘所",
    "T53n2122_006:0320c01": "聞羊也。丘聞之。木石之怪驅蚑&#x8744;&#x873D;。水中",
    "T53n2122_006:0320c02": "之怪是龍罔。土中之怪曰賁羊。夏鼎志曰。罔",
    "T53n2122_006:0320c03": "象如三歲兒。赤目黑色大耳長臂赤爪。索縛",
    "T53n2122_006:0320c04": "則可得食。王子曰。木精為游光。金精為清",
    "T53n2122_006:0320c05": "明。[0320c05] 晉元康中。吳郡婁縣懷瑤家。忽聞地中",
    "T53n2122_006:0320c06": "有犬子聲隱其聲。上有小穿大如螾。瑤以杖",
    "T53n2122_006:0320c07": "刺之。入數尺覺如物。乃掘視之得犬子雌雄。",
    "T53n2122_006:0320c08": "各一目猶未開。形大如常犬也。哺之而食。",
    "T53n2122_006:0320c09": "左右咸往觀焉。長老或云。此名犀犬。得之者",
    "T53n2122_006:0320c10": "令家富昌。宜當養之。以目未開還置穿中。覆",
    "T53n2122_006:0320c11": "以磨礱。宿昔發視左右無孔還失所在。瑤家",
    "T53n2122_006:0320c12": "積年無他禍福也。",
    "T53n2122_006:0320c13": "[0320c13] 大興中吳郡府舍中。又得二牧物如初。其後",
    "T53n2122_006:0320c14": "太守張茂為吳興兵所殺。尸子曰。地中有犬。",
    "T53n2122_006:0320c15": "名曰地狼。有人名曰無傷。夏鼎志曰。掘地而",
    "T53n2122_006:0320c16": "得狗名曰賈。掘地而得豚名曰邪。掘地而得",
    "T53n2122_006:0320c17": "人名曰聚。聚毋傷也。此物之自然。無謂鬼",
    "T53n2122_006:0320c18": "神而怪之。然則與地狼名異其實一物也。淮",
    "T53n2122_006:0320c19": "南萬畢曰。千歲羊肝化為地宰。蟾蜍得&#x82FD;卒",
    "T53n2122_006:0320c20": "時為鶉。此皆因氣作。以相感而惑也。[0320c20] 睪辛",
    "T53n2122_006:0320c21": "氏有老婦人居於王宮。得耳疾曆時醫為挑",
    "T53n2122_006:0320c22": "治。出頂蟲大如繭。婦人去後。置以瓠籬。覆之",
    "T53n2122_006:0320c23": "以盤。俄爾頂蟲乃化為犬。其文五色。因名盤",
    "T53n2122_006:0320c24": "瓠。遂畜之。時戎吳盛強數侵邊境。遣將征討",
    "T53n2122_006:0320c25": "不能禽勝。乃募天下有能得戎吳將軍首者。",
    "T53n2122_006:0320c26": "購金千斤封邑萬戶。又賜以少女。後盤瓠銜",
    "T53n2122_006:0320c27": "得一頭將造王闕。王診視之即是戎吳。為之",
    "T53n2122_006:0320c28": "柰何。群臣皆曰。盤瓠是畜不可官秩。又不",
    "T53n2122_006:0320c29": "可妻。雖有功無施也。少女聞之啟王曰。大王",
    "T53n2122_006:0321a01": "既以我許天下矣。盤瓠銜首而來為國除害。",
    "T53n2122_006:0321a02": "此天命使然。豈狗之智力哉。王者重言。&#x8987;者",
    "T53n2122_006:0321a03": "重信。不可以子女微軀而負明約於天下。國",
    "T53n2122_006:0321a04": "之禍也。王懼而從之。令少女隨。盤瓠將女",
    "T53n2122_006:0321a05": "上南山。山草木茂盛無人行&#x8FF9;。於是女解去",
    "T53n2122_006:0321a06": "上衣為僕豎之紛。著獨拘之叉。隨盤瓠",
    "T53n2122_006:0321a07": "昇山入谷止于石室之中。王悲思之遣往視",
    "T53n2122_006:0321a08": "覓。天輒風雨嶺震雲晦往者莫至。蓋經三年",
    "T53n2122_006:0321a09": "產六男六女。盤瓠死後自相配偶為夫妻。",
    "T53n2122_006:0321a10": "織績木皮染以草實。好五色衣服裁制著用。",
    "T53n2122_006:0321a11": "經後母歸以語王。王遣追之男女。天不復雨",
    "T53n2122_006:0321a12": "衣服[袖-由+遍]褳言語侏離。飲食蹲踞好山惡都。王",
    "T53n2122_006:0321a13": "順其意有詔賜以名山廣澤。號曰蠻夷。蠻夷",
    "T53n2122_006:0321a14": "者。外癡內黠。安土重賜以其受異氣於天命",
    "T53n2122_006:0321a15": "故。待以不常之伴。田作價販無開濕符傳",
    "T53n2122_006:0321a16": "租稅之賦。有邑君長皆賜印綬。冠用獺皮。取",
    "T53n2122_006:0321a17": "其游食於水。今即梁漢巴蜀武陵長沙廬江",
    "T53n2122_006:0321a18": "群夷是也。周糝雜魚肉叩槽而號。每祭盤",
    "T53n2122_006:0321a19": "瓠。其俗至今。故世稱赤[骨*尹]橫頵盤瓠子孫",
    "T53n2122_006:0321a20": "(右六條出搜神記)。",
    "T53n2122_006:0321a21": "[0321a21] 奘法師西國記云。僧伽羅國(雖非印度之國路次附出)此國",
    "T53n2122_006:0321a22": "本寶渚也。多有珍寶栖止鬼神。其後南印度",
    "T53n2122_006:0321a23": "有一國王。女聘&#x96A3;國吉日送歸。路逢師子。侍",
    "T53n2122_006:0321a24": "衛之徒棄女逃難。女居輿中心甘喪命。時師",
    "T53n2122_006:0321a25": "子王負女而去。入深山處幽谷。捕鹿採&#x83D3;以",
    "T53n2122_006:0321a26": "時資給。既積歲月遂孕男女。形貌同人性種",
    "T53n2122_006:0321a27": "畜也。男漸長大力格猛獸。年方弱冠人智斯",
    "T53n2122_006:0321a28": "發。請其母曰。我何謂乎。父則野獸母乃是人。",
    "T53n2122_006:0321a29": "既非族類如何配偶。母乃述昔事以告其子。",
    "T53n2122_006:0321b01": "曰人畜殊途宜速逃逝。曰我先已逃不能自",
    "T53n2122_006:0321b02": "濟其子於後逐師子父。登山踰嶺。察其游止",
    "T53n2122_006:0321b03": "可以逃難。伺父去已遂檐負母下趣人里。母",
    "T53n2122_006:0321b04": "曰。宜各慎密勿說事源。人或知聞輕鄙我等。",
    "T53n2122_006:0321b05": "於是父國。國非家族宗祀已滅。投寄邑人。",
    "T53n2122_006:0321b06": "人謂之曰。爾曹何國人也。曰我本此國流離",
    "T53n2122_006:0321b07": "異域。子母相&#x643A;來歸故里。人皆哀愍更共資",
    "T53n2122_006:0321b08": "給。其師子王還無所見。追戀妻兒憤恚既發。",
    "T53n2122_006:0321b09": "便出山谷往來村邑。咆哮震吼。暴害人物殘",
    "T53n2122_006:0321b10": "毒生類。邑人輒出遂取而殺。擊鼓吹貝負弩",
    "T53n2122_006:0321b11": "持鉾。群從成旅然後免害。其王懼仁化之不",
    "T53n2122_006:0321b12": "洽也。乃縱獠者期於擒獲。王躬率四兵眾以",
    "T53n2122_006:0321b13": "萬計。掩捕林藪彌跨山谷。師子震吼人畜僻",
    "T53n2122_006:0321b14": "易。既不擒獲。尋復招募其有擒執師子除國",
    "T53n2122_006:0321b15": "害者。當酬重賞式旌茂績。子聞王之令。乃謂",
    "T53n2122_006:0321b16": "母曰。飢寒以久宜可應募。或有所得以相撫",
    "T53n2122_006:0321b17": "育。母曰。言不可。若是彼獸雖是畜也猶是",
    "T53n2122_006:0321b18": "汝父。豈以艱辛而興逆害。子曰。人畜異類",
    "T53n2122_006:0321b19": "禮義安在。既以違阻此心何異。乃抽小刃。出",
    "T53n2122_006:0321b20": "應招募。是時千眾萬騎雲屯霧合。師子踞在",
    "T53n2122_006:0321b21": "林中。人莫敢近。子即其前父遂馴伏。於是乎",
    "T53n2122_006:0321b22": "親愛忘怒。乃剚刃於腹中。尚懷慈愛猶無忿",
    "T53n2122_006:0321b23": "毒。乃至刳腹含苦而死。王曰。斯何人哉。若此",
    "T53n2122_006:0321b24": "之異也。誘之以福利。震之以威禍。然後具陳",
    "T53n2122_006:0321b25": "始末備述情事。王曰。逆哉。父而尚害況非親",
    "T53n2122_006:0321b26": "乎。畜種難馴兇情易動。除民之害其功大矣。",
    "T53n2122_006:0321b27": "斷父之命其心逆矣。重賞以酬其功。遠放以",
    "T53n2122_006:0321b28": "誅其逆。則國典不虧王言不貳。於是裝二大",
    "T53n2122_006:0321b29": "船多儲糧糗。母留在國周給賞功。子女各從",
    "T53n2122_006:0321c01": "一舟隨波飄蕩。其男船泛海至此寶渚。見豐",
    "T53n2122_006:0321c02": "珍玉便於中止。其後商人採寶復至渚中。乃",
    "T53n2122_006:0321c03": "殺其商主留其子女。如是繁息子孫眾多。遂",
    "T53n2122_006:0321c04": "立君臣以位上下。連都築邑據有疆域。以其",
    "T53n2122_006:0321c05": "先祖擒執師子。因舉元功而為國號。其女船",
    "T53n2122_006:0321c06": "者。泛至波刺斯西。神鬼所魅產育群女。故今",
    "T53n2122_006:0321c07": "西大女國是也。故師子國人。形貌卑黑方",
    "T53n2122_006:0321c08": "頤大顙。情性獷烈安忍鴆毒。斯亦猛獸遺種",
    "T53n2122_006:0321c09": "故。其人多勇健斯一說也。若據佛法所記。則",
    "T53n2122_006:0321c10": "依起世經。昔此寶洲大鐵城中。五百羅剎女",
    "T53n2122_006:0321c11": "之所居也。",
    "T53n2122_006:0321c12": "[0321c12] 又屈支國東境城北天祠前有大龍池。諸龍",
    "T53n2122_006:0321c13": "易形交合牝馬。逐生龍駒之子。方乃馴駕。",
    "T53n2122_006:0321c14": "所以此國多出善馬。聞諸先志曰。近代有王",
    "T53n2122_006:0321c15": "號曰金華。政教明察感龍馭乘。王欲終沒鞭",
    "T53n2122_006:0321c16": "觸其耳。因即潛隱以至千金。城中無井取彼",
    "T53n2122_006:0321c17": "池水。龍變為人與諸婦人會。生子驍勇走及",
    "T53n2122_006:0321c18": "奔馬。如是漸染人皆龍種。恃力作威不恭王",
    "T53n2122_006:0321c19": "命。王力乃引搆突厥殺此人。少長俱戮略無",
    "T53n2122_006:0321c20": "&#x564D;類。城今荒蕪人煙斷絕(右二驗出奘法師傳)。",
    "T53n2122_006:0321c21": "[0321c21] 述曰。數見愚俗邪說之人云。貴賤不同人畜",
    "T53n2122_006:0321c22": "殊別。何有人作畜生畜生。作人。佛說虛誑",
    "T53n2122_006:0321c23": "恐不依實。若汝守愚不信佛言者。何故。前列",
    "T53n2122_006:0321c24": "俗典書史具述。目驗所&#x89A9;豈亦不信。如行恩",
    "T53n2122_006:0321c25": "含忍。即同楚子蛭痼疾皆愈。宋公不禱妖星",
    "T53n2122_006:0321c26": "夕退。若也行惡如漢鴆趙王如意。蒼狗成肉。",
    "T53n2122_006:0321c27": "齊殺彭生立豕為祟。近事尚然。況復行因善",
    "T53n2122_006:0321c28": "惡業報。昇沈殊趣累劫受殃也。"
}