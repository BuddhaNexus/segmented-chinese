{
    "X67n1304_005:0359b09": "林泉老人評唱丹霞淳禪師頌古&#x8657;堂集卷五",
    "X67n1304_005:0359b11": "後學性一閱",
    "X67n1304_005:0359b12": "生生道人梓",
    "X67n1304_005:0359b13": "第六十九則 依經解義(經教)",
    "X67n1304_005:0359b14": "[0359b14] 示眾云。恁麼也不得。不恁麼也不得。恁麼不恁麼總",
    "X67n1304_005:0359b15": "不得。只如披沙揀金。還有不犯手勢的麼。",
    "X67n1304_005:0359b16": "[0359b16] 舉僧問同安。依經解義三世佛冤。離經一字即同",
    "X67n1304_005:0359b17": "魔說。此理如何(只知口闊不覺舌長)。安云。孤峰&#x9008;秀不挂&#x70DF;",
    "X67n1304_005:0359b18": "蘿(低頭才擬議)。片月橫空白雲自異(鷂子過新羅)。",
    "X67n1304_005:0359b19": "[0359b19] 師云。玉軸琅函擬破題。佛魔寧免立&#x5826;梯。止啼黃葉",
    "X67n1304_005:0359b20": "曾為喻。何必區區守悟迷。可惜情塵汩沒識浪漂沉。",
    "X67n1304_005:0359b21": "固閉玄關穿鑿解&#x7A7D;。向依經離經處狗囓枯骨。於佛",
    "X67n1304_005:0359b22": "冤魔說邊鷂過新羅。故來取覆同安。要達其中妙理。",
    "X67n1304_005:0359b23": "若非老婆心切。爭肯如斯與說。欲圖見性識心。不免",
    "X67n1304_005:0359b24": "多唇恃舌。所以向他道。孤峰&#x9008;秀不挂煙蘿。片月橫",
    "X67n1304_005:0359c01": "空白雲自異。只如同安恁麼道。還解得這僧疑情麼。",
    "X67n1304_005:0359c02": "若也舌頭上無十字關。&#x811A;跟下無五色線。自然開口",
    "X67n1304_005:0359c03": "道著舉步踏著。方信佛本無冤魔本無說。著甚做依",
    "X67n1304_005:0359c04": "經解義。他幾曾離經一字。子細點檢將來。這僧大似",
    "X67n1304_005:0359c05": "驅雷捉電捕影追風。審空花濃淡論兔角短長。枉恁",
    "X67n1304_005:0359c06": "狐疑&#x8657;勞心力。是他同安優遊平易不共你忙。搖廣",
    "X67n1304_005:0359c07": "長舌出險崖句。任渠攀仰縱汝登臨。應須越格超宗",
    "X67n1304_005:0359c08": "莫使磕天撞地。還知麼。有心用處還應錯。無意看時",
    "X67n1304_005:0359c09": "&#x5374;宛然。頌曰。",
    "X67n1304_005:0359c10": "[0359c10] 雲自高飛水自流(彼此不相干)。海天空&#x6FF6;漾&#x8657;舟(隨流方得",
    "X67n1304_005:0359c11": "妙)。夜深不向蘆灣宿(風力扶帆行不棹)。&#x9008;出中間與兩頭",
    "X67n1304_005:0359c12": "(笛聲喚月下滄洲)。",
    "X67n1304_005:0359c13": "[0359c13] 師云。雲本無心出岫高飛遠颺而普廕群萌。水非有",
    "X67n1304_005:0359c14": "意興波駕險乘&#x8657;而令達彼岸。既恁海天空&#x6FF6;獨漾",
    "X67n1304_005:0359c15": "&#x8657;舟。當從花藏優遊頓拋浮世。休愁魔說莫結佛冤。",
    "X67n1304_005:0359c16": "不即不離兮性本如如。無增無減兮情非逸逸。運慈",
    "X67n1304_005:0359c17": "航於島嶼。撥短棹於蘆灣。既能不涉春秋。爭肯經停",
    "X67n1304_005:0359c18": "宿夜。這邊那畔不滯其蹤。內外中間匪留其跡。非止",
    "X67n1304_005:0359c19": "隨流得妙。況兼住岸不迷。塞斷狂瀾抉殘怒浪。放詞",
    "X67n1304_005:0359c20": "源之浩瀚。縱性水之澄渟。直饒絕點純清。未免天機",
    "X67n1304_005:0359c21": "漏泄。不必尋言逐句。應須捨妄歸真。休因一句隨他",
    "X67n1304_005:0359c22": "語。謾使千山走衲僧。",
    "X67n1304_005:0359c23": "第七十則 問諸佛師(佛祖)",
    "X67n1304_005:0359c24": "[0359c24] 示眾云。仰之彌高。誰識本來真面目。鑽之彌堅。果難",
    "X67n1304_005:0360a01": "分訴此形容。有忍俊不禁欲承頭者麼。",
    "X67n1304_005:0360a02": "[0360a02] 舉僧問新羅雲住禪師。如何是諸佛師(誰敢呼名道字)。住",
    "X67n1304_005:0360a03": "云文殊聳耳(驚動傍邊一箇人)。",
    "X67n1304_005:0360a04": "[0360a04] 師云。洞山一日謂眾曰。知有佛向上人。方有說話分。",
    "X67n1304_005:0360a05": "僧問如何是佛向上人。山曰非佛。保福別云。佛非。法",
    "X67n1304_005:0360a06": "眼別云。方便呼為佛。林泉道。三人證龜成&#x9F08;。設使毗",
    "X67n1304_005:0360a07": "盧有師。有名呼不得。法身有主。無位可安排。況諸佛",
    "X67n1304_005:0360a08": "之師乎。此皆實際理地不受一塵。據實而論也。新羅",
    "X67n1304_005:0360a09": "&#x5374;云文殊聳耳。如人被罵。不甘者承頭。非止眼跳耳",
    "X67n1304_005:0360a10": "熱。其由內顫身搖不消勘辨根源。是實難以抵諱。文",
    "X67n1304_005:0360a11": "殊乃過去七佛之師。故恁答也。若便恁麼會去。休於",
    "X67n1304_005:0360a12": "言句內。埋沒祖師心。頌曰。",
    "X67n1304_005:0360a13": "[0360a13] 無相光中未兆身(形興未質)。清&#x8657;渺邈月為&#x96A3;(大小明白)。一",
    "X67n1304_005:0360a14": "輪明月當軒照(隱而彌彰)。玉殿蕭蕭不見人(顯而不露)。",
    "X67n1304_005:0360a15": "[0360a15] 師云。十四祖龍樹尊者得法後至南印土。彼國之人",
    "X67n1304_005:0360a16": "多信福業。祖為說法。遞相謂曰。人有福業世間第一。",
    "X67n1304_005:0360a17": "徒言佛性誰能視之。祖曰。汝欲見性。先須除我慢。彼",
    "X67n1304_005:0360a18": "云佛性大小。曰。非大非小。非廣非狹。無福無報。不死",
    "X67n1304_005:0360a19": "不生。彼聞理勝悉回初心。祖於座上現自在身如滿",
    "X67n1304_005:0360a20": "月輪。一切眾唯聞法音不&#x89A9;祖相。彼眾中有長者子",
    "X67n1304_005:0360a21": "名迦那提婆謂眾曰。識此相否。眾曰目所未&#x89A9;安能",
    "X67n1304_005:0360a22": "辨識。提婆曰。此是尊者現佛性體相以示我等。何以",
    "X67n1304_005:0360a23": "知之。蓋以無相三昧形如滿月。佛性之義廓然&#x8657;明。",
    "X67n1304_005:0360a24": "言訖輪相即隱。復居本座而說偈言。身現圓月相。以",
    "X67n1304_005:0360b01": "表諸佛體。說法無其形。用辨非聲色。彼聞偈已悉悟",
    "X67n1304_005:0360b02": "無生。若也於斯洒洒落落了了明明。丹霞頌意不言",
    "X67n1304_005:0360b03": "可知。只如文殊聳耳合作麼生參究。心中多少事。那",
    "X67n1304_005:0360b04": "許外人知。",
    "X67n1304_005:0360b05": "第七十一則 孤峰獨宿(殿堂)",
    "X67n1304_005:0360b06": "[0360b06] 示眾云。言如劈竹心似直絃。不勞掉弄花唇。索甚之",
    "X67n1304_005:0360b07": "乎者也。揀易省易會處試請道看。",
    "X67n1304_005:0360b08": "[0360b08] 舉僧問雲居簡禪師。孤峰獨宿時如何(舒&#x811A;自由展&#x811A;自在)。",
    "X67n1304_005:0360b09": "居云。九間僧堂裏不臥。誰教你孤峰獨宿(巧說不如直道)。",
    "X67n1304_005:0360b10": "[0360b10] 師云。南康軍雲居道簡禪師。范陽人。久入先雲居之",
    "X67n1304_005:0360b11": "室。密受真印而分掌寺務典司樵爨。以臘高堂中為",
    "X67n1304_005:0360b12": "第一座屬。先雲居將順寂。主事請問誰堪繼嗣。居曰",
    "X67n1304_005:0360b13": "堂中簡主事。雖承言意不在言。師謂令揀擇可當說",
    "X67n1304_005:0360b14": "法者。僉曰第二座可。然自&#x4FFB;禮先請第一座。若謙讓",
    "X67n1304_005:0360b15": "即堅請第二座。師既密承受記略不辭免。即自持道",
    "X67n1304_005:0360b16": "具入方丈攝眾演法。主事等不愜素志罔循規式。師",
    "X67n1304_005:0360b17": "察其情乃潛&#x5F03;去。其夜安樂樹神號泣詰旦。主事大",
    "X67n1304_005:0360b18": "眾奔至麥莊悔過哀請歸院。眾聞空中連聲唱曰和",
    "X67n1304_005:0360b19": "尚來也。後僧問維摩豈不是金粟如來。曰是。云為甚",
    "X67n1304_005:0360b20": "麼&#x5374;在釋迦會下聽法。曰他不爭人我。又問路逢猛",
    "X67n1304_005:0360b21": "虎時如何。曰。千人萬人不逢。為甚麼闍黎偏逢。又問",
    "X67n1304_005:0360b22": "孤峰獨宿時如何。曰。九間僧堂裏不臥。誰教你孤&#x5CEF;",
    "X67n1304_005:0360b23": "獨宿。雲居答話例皆如此。可謂佛法中迷&#x5374;多少人。",
    "X67n1304_005:0360b24": "世法中悟&#x5374;多少人。端的還丹一粒點鐵成金。至理",
    "X67n1304_005:0360c01": "一言轉凡成聖。若能恁麼直截會得。何必咬文嚼字",
    "X67n1304_005:0360c02": "究妙窮玄。合璧聯珠攢花簇錦。所以道眾生被解礙。",
    "X67n1304_005:0360c03": "菩薩未離覺。這僧大似賣弄孤危不立道方高。殊不",
    "X67n1304_005:0360c04": "知坐著白雲宗不妙。故雲居答處優遊平易。殊無艱",
    "X67n1304_005:0360c05": "難險阻之態。真所謂詩到平常處。方知格調高。怕伊",
    "X67n1304_005:0360c06": "不信。試問丹霞。頌曰。",
    "X67n1304_005:0360c07": "[0360c07] 法爾非修本十分(&#x56ED;同太&#x8657;無欠無餘)。平常酬答最分明(翻令",
    "X67n1304_005:0360c08": "所得遲)。雖然指出長安道(將謂吾辜負汝)。無柰遊人不肯行",
    "X67n1304_005:0360c09": "(誰知汝事負吾)。",
    "X67n1304_005:0360c10": "[0360c10] 師云。當知一切法從本以來。離言說相。離名字相。離",
    "X67n1304_005:0360c11": "心緣相。畢竟平等。無有變異。唯有一心。故名真如。不",
    "X67n1304_005:0360c12": "假修持本來成就。塵塵既爾法法皆然。正隨緣時當",
    "X67n1304_005:0360c13": "明不變。於成事處莫昧體空。方可二六時中平常合",
    "X67n1304_005:0360c14": "道道合平常。世法佛法打成一片。何必矜伐孤峰獨",
    "X67n1304_005:0360c15": "宿。怪他不來堂內高眠。為是當家人。故說知心話。只",
    "X67n1304_005:0360c16": "恐邪街暗巷生客頭迷。便恁端然指出長安大道。可",
    "X67n1304_005:0360c17": "惜&#x7ADB;竮飄蕩四散。遊人不肯前行。唯圖倒褪。只如不",
    "X67n1304_005:0360c18": "涉途程一句合作麼生道。塵埃滿面君休笑。坐看爭",
    "X67n1304_005:0360c19": "名奪利人。",
    "X67n1304_005:0360c20": "第七十二則 問本來心(心眼)",
    "X67n1304_005:0360c21": "[0360c21] 示眾云。無影無形。非內非外。慶喜尚難尋&#x8994;。神光何",
    "X67n1304_005:0360c22": "處安排。有知下落者試來舉似。",
    "X67n1304_005:0360c23": "[0360c23] 舉僧問護國澄禪師。如何是本來心(一堂風冷淡。千古意分明)。",
    "X67n1304_005:0360c24": "國云。犀因翫月紋生角。象被雷驚花入牙(休於言下&#x8994;。莫",
    "X67n1304_005:0361a01": "向句中求)。",
    "X67n1304_005:0361a02": "[0361a02] 師云。隨州護國院淨果守澄禪師。上堂曰。諸方老宿",
    "X67n1304_005:0361a03": "盡在曲[彔*頁]木&#x7240;上為人。及至問著祖師西來意。未曾",
    "X67n1304_005:0361a04": "有一人當頭道著。時有人問。請和尚當頭道。曰。河北",
    "X67n1304_005:0361a05": "驢鳴。河南犬吠。林泉道。不是知音徒側耳。悲風流水",
    "X67n1304_005:0361a06": "豈相干。僧又問如何是本來心。非過去。非現在。非未",
    "X67n1304_005:0361a07": "來。亦非已滅。亦非未至。亦非空寂。子細看來。未舉念",
    "X67n1304_005:0361a08": "時遭八百。擬開口處隔三千。所以二祖道覓心了不",
    "X67n1304_005:0361a09": "可得。故護國以紋生角花入牙拈向面前任伊定奪。",
    "X67n1304_005:0361a10": "據護國恁麼祗對。是本來心不是本來心。具眼者辨",
    "X67n1304_005:0361a11": "看。護國既能信手拈來。這僧理合全身擔荷。若非丹",
    "X67n1304_005:0361a12": "霞見義勇為。險不七古千年之成滯貨。頌曰。",
    "X67n1304_005:0361a13": "[0361a13] 三&#x811A;靈龜荒逕走(心心無間)。一枝瑞草亂峰垂(念念無差)。崑",
    "X67n1304_005:0361a14": "岡含玉山先潤(枉多虫曰今面上有色)。&#x51C9;兔懷胎月未知(爭肯",
    "X67n1304_005:0361a15": "妄傳消息)。",
    "X67n1304_005:0361a16": "[0361a16] 師舉韶國師云。通玄峰頂不是人間。心外無法滿目",
    "X67n1304_005:0361a17": "青山。三&#x811A;靈龜荒逕走者。休便使心作倖費力追尋。",
    "X67n1304_005:0361a18": "一枝瑞草亂峰垂。枉了將心用心轉見病深。崑岡有",
    "X67n1304_005:0361a19": "玉山先潤。丹霞恁麼舉來。口是心苗無心不道。復云",
    "X67n1304_005:0361a20": "&#x51C9;兔懷胎月未知。他若知有&#x5374;成剩法。若以真妄妄",
    "X67n1304_005:0361a21": "生分別。更是遠之遠矣。不見道。有心用處還應錯。無",
    "X67n1304_005:0361a22": "意看時&#x5374;宛然。",
    "X67n1304_005:0361a23": "第七十三則 本來父母(省訪)",
    "X67n1304_005:0361a24": "[0361a24] 示眾云。未生以前不有爺羹娘飯。劫空之際那消私",
    "X67n1304_005:0361b01": "事公酬。怕有疑情未決者莫惜唇皮。",
    "X67n1304_005:0361b02": "[0361b02] 舉僧問護國。如何是本來父母(高&#x7740;眼看)。國云頭不白",
    "X67n1304_005:0361b03": "者(莫錯認)。僧云將何奉獻(薄批明月。細切清風)。國云。殷勤無米",
    "X67n1304_005:0361b04": "飯。堂前不問親(將無做有豈費神思)。",
    "X67n1304_005:0361b05": "[0361b05] 師云。空劫前時未兆身。了無名相寄雙親。非從養育",
    "X67n1304_005:0361b06": "彰玄德。豈假恩怜契本真。莫並乾坤聯世譜。休同考",
    "X67n1304_005:0361b07": "妣敘人倫。他家久證無生忍。何必區區問正因。昔有",
    "X67n1304_005:0361b08": "尼禮拜雲巖。巖曰汝爺在否。尼云在。曰年多少。云六",
    "X67n1304_005:0361b09": "十五。曰。汝有箇爺非年六十五。汝還知否。云莫是恁",
    "X67n1304_005:0361b10": "麼來者。曰恁麼來者猶是兒孫。洞山代云。直得不恁",
    "X67n1304_005:0361b11": "麼來者亦是兒孫。林泉道。證父攘羊。當仁不讓。護國",
    "X67n1304_005:0361b12": "雖答這僧頭不白者。大似明來暗謝智起惑亡。不墮",
    "X67n1304_005:0361b13": "偏方唯居正位。這僧不識好惡賣假孝順。又問將何",
    "X67n1304_005:0361b14": "奉獻。國云。殷勤無米飯。堂前不問親。佛事人情一時",
    "X67n1304_005:0361b15": "周足。未審丹霞向甚麼處相見。頌曰。",
    "X67n1304_005:0361b16": "[0361b16] 出門遍界無知己(眼高四海)。入戶盈眸不見親(傍若無人)。&#x8657;",
    "X67n1304_005:0361b17": "室夜寒何所有(淨&#x8EB6;&#x8EB6;赤洒洒)。碧天明月頗為&#x96A3;(問道方知)。",
    "X67n1304_005:0361b18": "[0361b18] 師云。相識滿天下。知心有幾人。雖云遍界不曾藏。其",
    "X67n1304_005:0361b19": "奈通身無影像。其由歸家穩坐及盡今時。入戶盈眸",
    "X67n1304_005:0361b20": "二親莫&#x89A9;。僧問石霜。咫尺之間為甚麼不&#x89A9;師顏。霜",
    "X67n1304_005:0361b21": "云我道遍界不曾藏。僧復問雪峰。遍界不曾藏意旨",
    "X67n1304_005:0361b22": "如何。峰云甚麼處不是石霜。天童拈云。石霜雪峰相",
    "X67n1304_005:0361b23": "去多少。直是千里萬里。若有人問長蘆。遍界不曾藏",
    "X67n1304_005:0361b24": "意旨如何。但向道甚麼處是石霜。恁麼看來。&#x8657;室夜",
    "X67n1304_005:0361c01": "寒更何所有。唯餘碧天明月端可為&#x96A3;。到這裏。清光",
    "X67n1304_005:0361c02": "照眼似迷家。明白轉身還墮位。",
    "X67n1304_005:0361c03": "第七十四則 西來的意(祖教)",
    "X67n1304_005:0361c04": "[0361c04] 示眾云。天竺都來五步。太山只重三斤。沒足石人親",
    "X67n1304_005:0361c05": "曾計較。無星鐵秤任便評量。有不信者三思然後再",
    "X67n1304_005:0361c06": "思可矣。",
    "X67n1304_005:0361c07": "[0361c07] 舉僧問荷玉慧禪師。如何是西來的的意(金烏東出。玉兔",
    "X67n1304_005:0361c08": "西沉)。玉云不禮拜更待何時(傷嗟今古人。幾箇知恩德)。",
    "X67n1304_005:0361c09": "[0361c09] 師云。石頭參同契道。竺土大僊心。東西密相付。人根",
    "X67n1304_005:0361c10": "有利鈍。道無南北祖。靈源明皎潔。枝派暗流注。執事",
    "X67n1304_005:0361c11": "元是迷。契理亦非悟。斯之的意何必重宣。這僧大似",
    "X67n1304_005:0361c12": "終日數十不知二五。那信物物頭頭堂堂獨露。莫不",
    "X67n1304_005:0361c13": "迷真執妄認奴作郎。甘受輪回&#x8657;生浪死。所以荷玉",
    "X67n1304_005:0361c14": "按牛頭喫草。嗔不知恩故云不禮拜更待何時。可謂",
    "X67n1304_005:0361c15": "赤心片片知人少。覿面堆堆&#x89A9;者稀。要知至理一言。",
    "X67n1304_005:0361c16": "請問丹霞和尚。頌曰。",
    "X67n1304_005:0361c17": "[0361c17] &#x8657;堂寂寂夜深寒(凍殺法身。清損漁父)。&#x643A;得瑤琴月下彈(清音",
    "X67n1304_005:0361c18": "無間斷。誰肯暫來聽)。不是知音徒側耳(枉費精神)。悲風流水豈相",
    "X67n1304_005:0361c19": "干(一曲兩曲無人會。雨過夜塘秋水深)。",
    "X67n1304_005:0361c20": "[0361c20] 師云。情存一念悟。寧越昔時迷。雖則寒&#x7070;枯木一念",
    "X67n1304_005:0361c21": "萬年。明月堂前&#x8657;閑寬廓。寂兮寥兮肌生於粟。杳兮",
    "X67n1304_005:0361c22": "冥兮眼布於花。是故宗師深愍此輩。&#x643A;瑤琴於月下。",
    "X67n1304_005:0361c23": "整絃索於星前。休沐龍池探拔鳳沼。定金徽之遠近。",
    "X67n1304_005:0361c24": "理玉軫之幽微。節奏合宜吟猱得所。悲風流水乃琴",
    "X67n1304_005:0362a01": "操之佳名。洛浦離騷亦玄音之雅號。若非叡思凝神。",
    "X67n1304_005:0362a02": "端的徒勞側耳。未委何人達斯妙趣。伯牙與子期。不",
    "X67n1304_005:0362a03": "是閑相識。",
    "X67n1304_005:0362a04": "第七十五則 阿育家風(家風)",
    "X67n1304_005:0362a05": "[0362a05] 示眾云。富有萬德。樂不過身安。蕩無纖塵。喜不過無",
    "X67n1304_005:0362a06": "事。我衲僧家。懶修精進定。愛作吉祥眠。莫有知此況",
    "X67n1304_005:0362a07": "味者麼。",
    "X67n1304_005:0362a08": "[0362a08] 舉僧問阿育通禪師。如何是和尚家風(&#x5FA4;則經行困則眠)。",
    "X67n1304_005:0362a09": "育云渾身不直五文錢(已太多生)。僧云恁麼則太貧寒",
    "X67n1304_005:0362a10": "生(莫向言中取則)。育云祖代如此(累及先宗)。僧云如何施設(直須",
    "X67n1304_005:0362a11": "句外明宗)。育云隨家豐儉(既能窮對副。必解掌門風)。",
    "X67n1304_005:0362a12": "[0362a12] 師舉香嚴智閑禪師云。去年貧未是貧。今年貧始是",
    "X67n1304_005:0362a13": "貧。去年無卓錐之地。今年和錐也無。林泉道。猶有這",
    "X67n1304_005:0362a14": "箇在。據香嚴恁般說道家門。若比阿育似乎更甚。於",
    "X67n1304_005:0362a15": "衲僧分上當合如是。所以道渾身不直五文錢。灌溪",
    "X67n1304_005:0362a16": "閑禪師頌云。抖擻多年穿破衲。[監*毛]毿一片逐雲飛。拈",
    "X67n1304_005:0362a17": "來搭向肩頭上。也勝時人著錦衣。林泉道。少賣弄好。",
    "X67n1304_005:0362a18": "昔須菩提華房百寶。憍陳如弊服五錢。或曰迦葉波",
    "X67n1304_005:0362a19": "亦爾。乞食貧里習糞掃衣。行頭&#x9641;行故如是也。這僧",
    "X67n1304_005:0362a20": "見恁麼道。不免隨言生解逐語分宗。識情礙塞。作可",
    "X67n1304_005:0362a21": "怜愍道太貧寒生。阿育便以本分事相為道。祖代如",
    "X67n1304_005:0362a22": "此。非是養子不及父家門一世衰。亦非舉條攀例敗",
    "X67n1304_005:0362a23": "辱門風。待要這僧向實際理地不受纖塵抄直處疾",
    "X67n1304_005:0362a24": "會。其奈轉生疑慮。審問根由道如何施設。阿育須索",
    "X67n1304_005:0362b01": "將無作有。打發這僧道隨家豐儉。可謂老作家手段",
    "X67n1304_005:0362b02": "終別。俗諺云。待客不可不豐。治家不可不儉。豐儉合",
    "X67n1304_005:0362b03": "宜果能施設。還委悉麼。更窮須道搊搜字。爭肯教人",
    "X67n1304_005:0362b04": "下眼看。頌曰。",
    "X67n1304_005:0362b05": "[0362b05] 祖代家風沒一文(豈知〔皮被〕裹珍珠)。清貧終是更清貧(早是",
    "X67n1304_005:0362b06": "那堪)。著衣喫飯隨豐儉(要不悶依本分)。物物頭頭用最親(信手",
    "X67n1304_005:0362b07": "拈來無非恰好)。",
    "X67n1304_005:0362b08": "[0362b08] 師舉釋迦如來傳法偈云。法本法無法。無法法亦法。",
    "X67n1304_005:0362b09": "今付無法時。法法何曾法。所以道釋迦慳無物與人",
    "X67n1304_005:0362b10": "也。論至於斯何至五文。端的一文也無。龍牙居遁禪",
    "X67n1304_005:0362b11": "師頌云。學道先須且學貧。學貧貧後道方親。一朝體",
    "X67n1304_005:0362b12": "得成貧道。道用還如貧底人。此豈非清貧終是更清",
    "X67n1304_005:0362b13": "貧。汝但二六時中著衣喫飯。隨家豐儉甚生次第。不",
    "X67n1304_005:0362b14": "見道萬事信緣安樂法。不須費力強追求。若然則隨",
    "X67n1304_005:0362b15": "富隨貧且歡樂。不開口笑是癡人。若解如斯放下。不",
    "X67n1304_005:0362b16": "教塵境相謾。物物頭頭皆堪使用。恁麼看來且道有",
    "X67n1304_005:0362b17": "一文沒一文。把住放行全在我。拈來拋去更由誰。足",
    "X67n1304_005:0362b18": "知阿育能施設。美語甜言不皺眉。",
    "X67n1304_005:0362b19": "第七十六則 四海晏清(對機)",
    "X67n1304_005:0362b20": "[0362b20] 示眾云。一心不生萬法無咎。二障永斷六國安寧。子",
    "X67n1304_005:0362b21": "細看來由未勦絕。有了幹者麼。",
    "X67n1304_005:0362b22": "[0362b22] 舉僧問金峰志禪師。四海晏清時如何(且莫無風起浪)。峰",
    "X67n1304_005:0362b23": "云猶是&#x5826;下漢(舉頭盡是兒孫事。祖父從來不出門)。",
    "X67n1304_005:0362b24": "[0362b24] 師云。撫州金峰玄明從志禪師。嗣曹山。僧問如何是",
    "X67n1304_005:0362c01": "金峰正主。曰。此去鎮縣不遙。闍&#x68C3;莫造次。云何不道",
    "X67n1304_005:0362c02": "取。曰口如磉盤。林泉道。深談實相善說法要。又問千",
    "X67n1304_005:0362c03": "峰萬峰那箇是金峰。峰乃斫額。林泉道。遠觀不審。近",
    "X67n1304_005:0362c04": "&#x89A9;分明。復問四海晏清時如何。汝豈不聞道皇道太",
    "X67n1304_005:0362c05": "平無忌諱。縱橫何處不風流。非止河清海晏其由國",
    "X67n1304_005:0362c06": "泰民安。六賊歸降四臣不昧。雖是一了百當。難逃萬",
    "X67n1304_005:0362c07": "別千差。皆不出乎建化玄門。安得不為&#x5826;下漢邪。汝",
    "X67n1304_005:0362c08": "還欲識至尊金容麼。東宮雖至的。不面舜堯顏。寂寂",
    "X67n1304_005:0362c09": "簾垂處。丹墀費仰攀。頌曰。",
    "X67n1304_005:0362c10": "[0362c10] 四海&#x70DF;塵已晏然(至道無為)。當軒明月照人寒(靜極光通達)。",
    "X67n1304_005:0362c11": "大功不賜將軍賞(聖情難測)。寶馬金槍頓懶觀(成而不處)。",
    "X67n1304_005:0362c12": "[0362c12] 師云。這邊冷淡那畔相應。應須坐斷十方。莫使迷惑",
    "X67n1304_005:0362c13": "三界。不有纖毫堪介意。了無一法可當情。頓&#x5F03;萬緣",
    "X67n1304_005:0362c14": "勦絕諸趣。何止四海&#x70DF;塵晏然而已哉。直得回光返",
    "X67n1304_005:0362c15": "照擺手歸來。披透戶清風對當軒皓月。蕭條侵骨冷",
    "X67n1304_005:0362c16": "皎潔逼人寒。機盡功忘。控寶馬而孰能賞鑑。神疲意",
    "X67n1304_005:0362c17": "懶。擲金鏘而誰解觀瞻。&#x5826;下漢浪得其名。寰中旨豈",
    "X67n1304_005:0362c18": "容觸犯。莫有再敢當風者麼。若解塵中能作主。須知",
    "X67n1304_005:0362c19": "化外自來賓。",
    "X67n1304_005:0362c20": "第七十七則 非思量處(對機)",
    "X67n1304_005:0362c21": "[0362c21] 示眾云。口談辭喪。胸中空有五車書。心緣慮忘。言外",
    "X67n1304_005:0362c22": "不知三昧法。有會領略者麼。",
    "X67n1304_005:0362c23": "[0362c23] 舉僧問蜀州西禪禪師。如何是非思量處(勘破了也)。禪",
    "X67n1304_005:0362c24": "云誰見&#x8657;空夜點頭(除是丹霞)。",
    "X67n1304_005:0363a01": "[0363a01] 師舉三祖大師信心銘云。非思量處。識情難測。真如",
    "X67n1304_005:0363a02": "法界。無自無他。這僧只知非思量處。豈知識情難測。",
    "X67n1304_005:0363a03": "由是西禪於真如境內法界其間。離分別心無自他",
    "X67n1304_005:0363a04": "想。以&#x8657;空夜點頭為酬。看誰可見。只如西禪恁麼道。",
    "X67n1304_005:0363a05": "是思量非思量。識情可測不可測。具眼者辨看。若此",
    "X67n1304_005:0363a06": "一句語下見諦明白。不枉拖條竹杖著緉草鞋。出一",
    "X67n1304_005:0363a07": "叢林入一保社。於禪床&#x811A;拂子邊窮玄究妙。息慮忘",
    "X67n1304_005:0363a08": "緣離心意識處參。出凡聖路處學。自然心燈晃晃智",
    "X67n1304_005:0363a09": "炬煌煌。儻能達本還源。自解回光返照。何必區區更",
    "X67n1304_005:0363a10": "問林泉老漢。頌曰。",
    "X67n1304_005:0363a11": "[0363a11] 一點靈明六不收(千自由百自在)。昭然何用更凝眸(眨眼蹉過)。",
    "X67n1304_005:0363a12": "箇中消息人難委(且休歇過)。獨有&#x8657;空暗點頭(泄漏天機)。",
    "X67n1304_005:0363a13": "[0363a13] 師云。本來佛性&#x4E98;古&#x4E98;今。妙覺真心無蹤無影。背之",
    "X67n1304_005:0363a14": "則昏昏蒙蒙。向之則明明了了。&#x98DC;手覆手不在他人。",
    "X67n1304_005:0363a15": "舉足下足只由自己。但肯寸心不昧。自然萬法皆明。",
    "X67n1304_005:0363a16": "非唯照見五蘊皆空。欲使洞達十&#x8657;頓現。此點靈明",
    "X67n1304_005:0363a17": "何六門而之可攝也。既恁昭然無間。何消更用凝眸。",
    "X67n1304_005:0363a18": "不見一法即如來。方得名為觀自在。若論箇中消息。",
    "X67n1304_005:0363a19": "就裏行藏。非是人。難委悉。蓋由汝善熒惑。被無始劫",
    "X67n1304_005:0363a20": "來妄情埋沒。不識家珍。唯認茫茫業識。甘受輪回。見",
    "X67n1304_005:0363a21": "道&#x8657;空點頭。不解&#x98DC;為&#x63D1;&#x6060;。可謂是寒山逢拾得。拍",
    "X67n1304_005:0363a22": "手&#x54B2;呵呵。",
    "X67n1304_005:0363a23": "第七十八則 白眉晒熱(歲時)",
    "X67n1304_005:0363a24": "[0363a24] 示眾云。一片老婆心。為人無間歇。不惜兩莖眉。磨唇",
    "X67n1304_005:0363b01": "哈呾舌。嚼飯喂嬰兒。舉措知時節。有知恩報恩風流",
    "X67n1304_005:0363b02": "如雅者麼。",
    "X67n1304_005:0363b03": "[0363b03] 舉僧侍立白眉霞禪師次(少當努力)。眉云可晒熱(尋常語裏",
    "X67n1304_005:0363b04": "指示分明)。僧云是(具實祇對)。眉云祇如熱向甚麼處迴避(入草",
    "X67n1304_005:0363b05": "求人)。僧云鑊湯爐炭裏迴避(大丈夫須猛烈)。眉云鑊湯爐炭",
    "X67n1304_005:0363b06": "裏又作麼生迴避(要識真金火裏看)。僧云眾苦不能到(真師",
    "X67n1304_005:0363b07": "子兒善能哮吼)。",
    "X67n1304_005:0363b08": "[0363b08] 師云。撫州曹山慧霞了悟禪師。嗣先曹山本寂禪師。",
    "X67n1304_005:0363b09": "僧問佛未出世及出世。答曹山不如。不如曹山。是此",
    "X67n1304_005:0363b10": "曹山之語。非先曹山答也。白眉老漢慈悲心重利物",
    "X67n1304_005:0363b11": "情深。於十二時動轉施為。莫不入[廓-享+墨]垂手開發學徒。",
    "X67n1304_005:0363b12": "見僧才侍立次。猛然提挈道可晒熱。他豈不知人人",
    "X67n1304_005:0363b13": "各有寒暑不犯的本來面目。這僧披襟當之便道是。",
    "X67n1304_005:0363b14": "豈免白眉以養子之緣方來便去。待要直明本分一",
    "X67n1304_005:0363b15": "事。這僧必是箇久參衲子慣戰作家。便道鑊湯爐炭",
    "X67n1304_005:0363b16": "裏迴避。雖特以毒去毒以熱去熱。執謝情忘本無分",
    "X67n1304_005:0363b17": "別。白眉只恐口頭取辨。復更逼拶道鑊湯爐炭裏又",
    "X67n1304_005:0363b18": "作麼生迴避。這僧敢作敢為能做能當。但向道眾苦",
    "X67n1304_005:0363b19": "不能到。眉默置。林泉道。拈&#x5374;肯路根塵空。脫體無依",
    "X67n1304_005:0363b20": "活卓卓。方知臨危不變真大丈夫。更看丹霞別推長",
    "X67n1304_005:0363b21": "處。頌曰。",
    "X67n1304_005:0363b22": "[0363b22] 崑岡片玉火中潤(是真難滅)。碧落孤蟾水底圓(上下光通)。一",
    "X67n1304_005:0363b23": "念翛然無異色(塵中能作主)。任從滄海變桑田(化外自來賓)。",
    "X67n1304_005:0363b24": "[0363b24] 師舉論才德頌云。大圭廉不割。利&#x5292;用不缺。當其斬",
    "X67n1304_005:0363c01": "馬時。良玉不如鐵。置鐵在紅爐。鐵消易如雪。良玉同",
    "X67n1304_005:0363c02": "其中。三日燒不熱。君論才與德。詠此知憂劣。崑岡片",
    "X67n1304_005:0363c03": "玉火中溫潤。信不誣矣。又若碧落孤蟾向水底團&#x571D;。",
    "X67n1304_005:0363c04": "一月印千江。千江一月攝。若離分別取捨情量。自然",
    "X67n1304_005:0363c05": "縱橫得妙左右逢原者也。但肯一念翛然。愁甚六根",
    "X67n1304_005:0363c06": "解脫。既無異色必具威神。任滄海之&#x98DC;騰。縱桑田之",
    "X67n1304_005:0363c07": "改變。中心樹子依舊根深蒂固葉綴花聯。不有榮枯",
    "X67n1304_005:0363c08": "何緣凋謝。還知這僧鐵石肝&#x8193;松筠節操麼。不動金",
    "X67n1304_005:0363c09": "剛體。非同敗壞身。",
    "X67n1304_005:0363c10": "第七十九則 透法身句(法身)",
    "X67n1304_005:0363c11": "[0363c11] 示眾云。松直棘曲。鶴白烏玄。水長船高。泥多佛大。恁",
    "X67n1304_005:0363c12": "麼說話有透脫者麼。",
    "X67n1304_005:0363c13": "[0363c13] 舉僧問廣德延禪師。如何是透法身句(熊&#x98DC;斤斗。驢舞柘枝)。",
    "X67n1304_005:0363c14": "德云。無力登山水。茆戶絕知音(勿謂秦無人)。",
    "X67n1304_005:0363c15": "[0363c15] 師云。襄州萬銅山廣德延禪師。師一日不安。僧問和",
    "X67n1304_005:0363c16": "尚患甚麼。曰無私不墜。云恁麼則已知和尚病源也。",
    "X67n1304_005:0363c17": "曰你道老僧患甚麼。云和尚忌口好。師便打。林泉道。",
    "X67n1304_005:0363c18": "藥不瞑眩。厥疾弗瘳。又問透法身句。其實法身圓同",
    "X67n1304_005:0363c19": "太&#x8657;無欠無餘。良由取捨所以不如。莫逐有緣勿住",
    "X67n1304_005:0363c20": "空忍。一種平懷泯然自盡。若有纖毫妄情窒礙。被玄",
    "X67n1304_005:0363c21": "關固閉金&#x93BB;縈纏。焉能倜儻縱橫得妙。既云法身無",
    "X67n1304_005:0363c22": "為不墮諸數。何必即三而一即一而三。向三一不相",
    "X67n1304_005:0363c23": "涉處。要汝縱橫透脫左右無拘。所以廣德答以無力",
    "X67n1304_005:0363c24": "登山水。茆戶絕知音。若遇知音。端能賞鑒。自不以有",
    "X67n1304_005:0364a01": "力無力邊追尋登山涉水畔採摭。茆戶寂寥蓬&#x7A93;慘",
    "X67n1304_005:0364a02": "切。神通游戲妙用無方。雖則頭頭顯現。孰能信手拈",
    "X67n1304_005:0364a03": "來。物物全彰。誰解全身放下。祇如廣德恁麼道。是透",
    "X67n1304_005:0364a04": "法身句不是透法身句。且待別時來。分明向你說。丹",
    "X67n1304_005:0364a05": "霞多口多。於斯還漏泄。頌曰。",
    "X67n1304_005:0364a06": "[0364a06] 體妙探玄盡涉程(草鞋跟斷處。幾個解還鄉)。爭如野老異中行",
    "X67n1304_005:0364a07": "(步步踏&#x7740;)。功忘日用平懷穩(清閑真道本。無事小神仙)。免事君王寵",
    "X67n1304_005:0364a08": "辱驚(利&#x93BB;名韁俱掣斷。從今不受五更寒)。",
    "X67n1304_005:0364a09": "[0364a09] 師云。鳳縈金網趍霄漢以何期。龍滯瑤池會風雲而",
    "X67n1304_005:0364a10": "何日。若解洒洒落落巍巍堂堂。把佛祖言教且權拈",
    "X67n1304_005:0364a11": "放一邊。體妙探玄例皆餘事。但盡法愛自爾情忘。豈",
    "X67n1304_005:0364a12": "涉途程方至寶所。況痿羸野老異類中行。兀兀無知",
    "X67n1304_005:0364a13": "騰騰自樂。論甚體大相大用大。拈放一邊。折麼法身",
    "X67n1304_005:0364a14": "報身化身。皆歸實際。若不功忘機盡。安能執謝情休。",
    "X67n1304_005:0364a15": "時間逸興逍遙。日用平懷自穩。那羨縉紳軒冕。寧誇",
    "X67n1304_005:0364a16": "爵祿榮華。免事君王常縈寵辱之驚。罷例朝門不有",
    "X67n1304_005:0364a17": "利名之念。若然則優哉悠哉而無以加矣。還明此理",
    "X67n1304_005:0364a18": "麼。相識滿天下。知心能幾人。",
    "X67n1304_005:0364a19": "第八十則 石門家風(家風)",
    "X67n1304_005:0364a20": "[0364a20] 示眾云。一日&#x9262;盂兩度洗。半肩雲衲十分閑。萬緣坐",
    "X67n1304_005:0364a21": "斷忘功業。天際白雲任往還。莫有同聲相應同氣相",
    "X67n1304_005:0364a22": "求的衲僧麼。",
    "X67n1304_005:0364a23": "[0364a23] 舉僧問石門蘊禪師。如何是和尚家風(不勞重舉似。何必再",
    "X67n1304_005:0364a24": "商量)。門云。物外獨騎千里象。萬年松下擊金鐘(名聞四海。",
    "X67n1304_005:0364b01": "聲震九州)。",
    "X67n1304_005:0364b02": "[0364b02] 師云。襄州石門獻蘊禪師。京兆人。初問青林如何用",
    "X67n1304_005:0364b03": "心得齊於諸聖。林仰面良久曰會麼。云不會。曰。去。無",
    "X67n1304_005:0364b04": "子用心處。師禮拜乃契悟。更不他遊。遂作園頭。一日",
    "X67n1304_005:0364b05": "歸侍立次。林曰子今日作甚麼來。云種菜來。曰。&#x5FA7;界",
    "X67n1304_005:0364b06": "是佛身。子向甚麼處種。云。金鋤不動土。靈苗在處生。",
    "X67n1304_005:0364b07": "林忻然。來日入園喚蘊闍&#x68C3;。師應喏。林曰。剩栽無影",
    "X67n1304_005:0364b08": "樹。留與後人看。云。若是無影樹。豈受栽邪。曰。不受栽",
    "X67n1304_005:0364b09": "且止。你曾見他枝葉麼。曰不曾見。曰。既不曾見。爭知",
    "X67n1304_005:0364b10": "不受栽。云。祇為不曾見。所以不受栽。曰如是如是。林",
    "X67n1304_005:0364b11": "泉道。也是怜兒不覺醜。師聞法後居石門山。僧問如",
    "X67n1304_005:0364b12": "何是和尚家風。有甚不知。有甚難見。汝但一切時中",
    "X67n1304_005:0364b13": "動止起居處能具正眼。不被六根六塵使作。即俗明",
    "X67n1304_005:0364b14": "真因事顯理。不於意路徒費草鞋錢。跳出玄關作箇",
    "X67n1304_005:0364b15": "懆性漢。所以向他道。物外獨騎千里象。萬年松下擊",
    "X67n1304_005:0364b16": "金鐘。恁麼叮嚀付囑竭力提&#x643A;。幸勿漫錯尋思。&#x8F19;莫",
    "X67n1304_005:0364b17": "左科背聽。頌曰。",
    "X67n1304_005:0364b18": "[0364b18] 夜明簾外月朦朧(見半不見半)。騎象翻身擊寶鐘(孰是知音)。",
    "X67n1304_005:0364b19": "洪韻上騰三界外(驚天動地)。聾夫何事睡猶濃(喚不回頭爭奈",
    "X67n1304_005:0364b20": "何)。",
    "X67n1304_005:0364b21": "[0364b21] 師云。漢明帝起光明殿。以珠璣為簾箔。金扈玉&#x5826;晝",
    "X67n1304_005:0364b22": "夜長明。雖是&#x70DF;雲慘淡星月朦朧。子細觀瞻孰能具",
    "X67n1304_005:0364b23": "眼。這僧既來窮玄究妙。爭免石門應緣施設。直得橫",
    "X67n1304_005:0364b24": "身物外垂手塵中。騎香象於建化門頭。擊金鐘於壺",
    "X67n1304_005:0364c01": "天境外。洪韻上騰三界。清音普&#x5FA7;十方。其奈聵者不",
    "X67n1304_005:0364c02": "聞空勞心力。儻能返聞聞處。遊觀音入理之門。未見",
    "X67n1304_005:0364c03": "見時了普賢無虧之用。恁麼會得。方信舉足下足鳥",
    "X67n1304_005:0364c04": "道無殊。坐臥經行莫非玄路。赤窮活計不勞根問端",
    "X67n1304_005:0364c05": "由。清白家風何必推窮子細。還相委悉麼。山中老宿",
    "X67n1304_005:0364c06": "依然在。桉上楞嚴久不看。"
}