{
    "T29n1562_001:0329a03": "阿毘達磨順正理論卷第一",
    "T29n1562_001:0329a05": "尊者眾賢造",
    "T29n1562_001:0329a06": "三藏法師玄奘奉　詔譯",
    "T29n1562_001:0329a07": "辯本事品第一之一",
    "T29n1562_001:0329a08": "　諸一切種諸冥滅　　拔眾生出生死埿",
    "T29n1562_001:0329a09": "　敬禮如是如理師　　對法藏論我當說",
    "T29n1562_001:0329a10": "論曰。諸欲造論。必有宗承。於所奉尊。理先歸",
    "T29n1562_001:0329a11": "敬。所以經主觀諸世間。皆為邪師異論所惑。",
    "T29n1562_001:0329a12": "自師永離一切諸冥。立教不虛。處大師位。成",
    "T29n1562_001:0329a13": "就尊勝不共功德。為緣引發殷淨信心。欲正",
    "T29n1562_001:0329a14": "流通彼所立教。故先讚禮佛薄伽梵自利利",
    "T29n1562_001:0329a15": "他圓滿功德。用標嘉瑞。許發論端。此中世尊",
    "T29n1562_001:0329a16": "智斷二德皆具足故。自利圓滿。恩德備故。利",
    "T29n1562_001:0329a17": "他圓滿。所以者何。一切種冥皆永滅故。智德",
    "T29n1562_001:0329a18": "圓滿。諸境界冥亦永滅故。斷德圓滿。授正教",
    "T29n1562_001:0329a19": "手拔眾生出生死泥故。恩德圓滿。聲聞獨覺。",
    "T29n1562_001:0329a20": "雖破諸冥。而猶未能滅一切種。故不成就一",
    "T29n1562_001:0329a21": "切種智。未得所有無知差別。不行智故。意樂",
    "T29n1562_001:0329a22": "隨眠智等闕故。不能如理濟拔有情。自利利",
    "T29n1562_001:0329a23": "他德未滿故。雖有聖德而不名師。唯佛世尊",
    "T29n1562_001:0329a24": "二德圓滿。無倒濟拔一切有情。成就希奇廣",
    "T29n1562_001:0329a25": "大名稱。位居尊極。獨號大師。故先讚禮大師",
    "T29n1562_001:0329a26": "功德。以開所說對法藏論。對法者何。頌曰。",
    "T29n1562_001:0329a27": "　淨慧隨行名對法　　及能得此諸慧論",
    "T29n1562_001:0329a28": "論曰。慧者擇法義。淨者無漏義。諸漏名垢。擇",
    "T29n1562_001:0329a29": "法離垢故名淨慧。何緣得知此無漏慧名為",
    "T29n1562_001:0329b01": "對法。以佛世尊恣天帝等所請問故。如契經",
    "T29n1562_001:0329b02": "言。我有甚深阿毘達磨及毘奈耶。恣汝請問。",
    "T29n1562_001:0329b03": "此以聖道及聖道果。恣天帝釋隨意請問。恣",
    "T29n1562_001:0329b04": "筏蹉類請問亦爾。復以何緣唯無漏慧名為",
    "T29n1562_001:0329b05": "對法。由此現觀諸法相已。不重迷故。豈不現",
    "T29n1562_001:0329b06": "觀非唯慧能。是則對法應非唯慧。實非唯慧。",
    "T29n1562_001:0329b07": "謂及隨行。何謂隨行。謂慧隨轉色受想等諸",
    "T29n1562_001:0329b08": "心所法。生等及心。此則總說淨慧隨行。無漏",
    "T29n1562_001:0329b09": "五蘊名為對法。何故不說受等隨行名為對",
    "T29n1562_001:0329b10": "法。慧於見等三現觀中。皆有能故。生等及色",
    "T29n1562_001:0329b11": "有事非餘。受等唯通緣事現觀。受等各有領",
    "T29n1562_001:0329b12": "納等用。如慧能見應名對法。受等如盲。豈名",
    "T29n1562_001:0329b13": "對法。不能簡別四聖諦故。以於現覺苦等相",
    "T29n1562_001:0329b14": "中其見現觀最為殊勝。於諸諦中。簡擇轉",
    "T29n1562_001:0329b15": "故。受等雖與淨慧俱行。而慧力持趣彼彼境。",
    "T29n1562_001:0329b16": "故現觀中非為最勝。是故成就無漏慧根。說",
    "T29n1562_001:0329b17": "為勝義阿毘達磨。為有世俗阿毘達磨觀彼",
    "T29n1562_001:0329b18": "說此為勝義耶。有謂能得此諸慧論。此謂所",
    "T29n1562_001:0329b19": "得無漏慧根能得諸慧。謂彼世間殊勝修慧",
    "T29n1562_001:0329b20": "思慧聞慧及彼隨行。非離如是慧及隨行無",
    "T29n1562_001:0329b21": "漏慧根可能證得。彼是能得此方便故。同無",
    "T29n1562_001:0329b22": "漏慧受對法名。如慈方便亦名慈等。能得諸",
    "T29n1562_001:0329b23": "論。謂彼根本阿毘達磨。是無漏慧勝資糧故。",
    "T29n1562_001:0329b24": "亦名對法。如業異熟。漏等資糧亦名業等。前",
    "T29n1562_001:0329b25": "諸慧言。亦說生得。離生得慧無能誦持對法",
    "T29n1562_001:0329b26": "教者。唯生得慧能正誦持契經等法。故彼亦",
    "T29n1562_001:0329b27": "名阿毘達磨。豈不此論是無漏慧勝資糧故",
    "T29n1562_001:0329b28": "亦名對法。何故乃名對法。俱舍頌曰。",
    "T29n1562_001:0329b29": "　攝彼勝義依彼故　　此立對法俱舍名",
    "T29n1562_001:0329c01": "論曰。此就依主及多財釋。藏謂堅實。猶如",
    "T29n1562_001:0329c02": "樹藏。對法論中諸堅實義皆入此攝。是彼藏",
    "T29n1562_001:0329c03": "故名對法藏。即是對法之堅實義。藏或所依。",
    "T29n1562_001:0329c04": "猶如刀藏。謂彼對法是此所依。引彼義言造",
    "T29n1562_001:0329c05": "此論故。此論以彼對法為藏。名對法藏。即是",
    "T29n1562_001:0329c06": "對法為所依義。此論所依阿毘達磨。何因故",
    "T29n1562_001:0329c07": "說。誰復先說。雖不應問說對法人。佛教依法",
    "T29n1562_001:0329c08": "不依人故。而欲必以人為量者。此及前問。今",
    "T29n1562_001:0329c09": "當總答。頌曰。",
    "T29n1562_001:0329c10": "　若離擇法定無餘　　能滅諸惑勝方便",
    "T29n1562_001:0329c11": "　由惑世間漂有海　　因此傳佛說對法",
    "T29n1562_001:0329c12": "論曰。由離擇法無勝方便。能滅世間引苦諸",
    "T29n1562_001:0329c13": "惑。故世尊言。若於一法未達未知。我終不說",
    "T29n1562_001:0329c14": "能正盡苦。世間未滅諸煩惱故。於三有海生",
    "T29n1562_001:0329c15": "死輪迴。為令世間修習擇法滅諸煩惱。故言",
    "T29n1562_001:0329c16": "因此佛說對法。佛若不說。舍利子等諸大聲",
    "T29n1562_001:0329c17": "聞。亦無有能於諸法相如理簡擇。是故此論",
    "T29n1562_001:0329c18": "所依根本。阿毘達磨定是佛說。經主稱傳顯",
    "T29n1562_001:0329c19": "已不信。阿毘達磨是佛所說。何緣不信。傳聞",
    "T29n1562_001:0329c20": "尊者迦多衍尼子等造故。不說對法為所依",
    "T29n1562_001:0329c21": "故。如世尊告阿難陀言。汝等從今當依經量。",
    "T29n1562_001:0329c22": "諸部對法義宗異故。此皆不然。諸大聲聞。隨",
    "T29n1562_001:0329c23": "佛聖教而結集故。阿毘達磨是佛所許。亦名",
    "T29n1562_001:0329c24": "佛說。能順遍知雜染清淨因果智故。如諸契",
    "T29n1562_001:0329c25": "經。若佛所許不名佛說。便應棄捨。無量契經",
    "T29n1562_001:0329c26": "若不說依非佛語者。毘柰耶藏應非佛說。臨",
    "T29n1562_001:0329c27": "涅槃時不勸依故。若言亦勸苾芻當依別解",
    "T29n1562_001:0329c28": "脫經無斯過者。是則應許廣毘柰耶非佛所",
    "T29n1562_001:0329c29": "說。便非定量。若毘柰耶即是廣釋戒經本故",
    "T29n1562_001:0330a01": "是佛說者。阿毘達磨廣釋契經。何故偏疑非",
    "T29n1562_001:0330a02": "佛所說。又即慧蘊。及與隨行。并勝資糧。名為",
    "T29n1562_001:0330a03": "對法四依中說智是所依。不說依言。有不成",
    "T29n1562_001:0330a04": "過又彼唯說經非定依。而竟不言阿毘達磨",
    "T29n1562_001:0330a05": "及毘柰耶依有差別。又定應許阿毘達磨是",
    "T29n1562_001:0330a06": "經差別。故成所依。或應頌等亦非所依。世尊",
    "T29n1562_001:0330a07": "唯勸依經量故。又今言依。欲顯何義。若顯量",
    "T29n1562_001:0330a08": "義。理未必然。如何世尊先說四量。而今但說",
    "T29n1562_001:0330a09": "經為量耶。或應先時依唯說一。以法等三經",
    "T29n1562_001:0330a10": "所攝故。或即於彼已遮依人。亦即勸依經之",
    "T29n1562_001:0330a11": "差別。而今復說有唐捐過。故今言依。應顯別",
    "T29n1562_001:0330a12": "義謂汝昔來心屬於我。是則依仗補特伽羅。",
    "T29n1562_001:0330a13": "自今以往無別所依。應唯仗經勿令忘失。又",
    "T29n1562_001:0330a14": "今言經。總說一切如來聖教。若不爾者。應頌",
    "T29n1562_001:0330a15": "等教應非所依。而復勸依別解脫者。為令於",
    "T29n1562_001:0330a16": "戒起尊重心。以彼戒經不應求義。唯當恭敬",
    "T29n1562_001:0330a17": "如說而行。毀重戒者不可修治。故重勸依令",
    "T29n1562_001:0330a18": "堅持戒。是故言依非唯量義。又勸阿難依經",
    "T29n1562_001:0330a19": "量者。正為勸依阿毘達磨。是經之量故名經",
    "T29n1562_001:0330a20": "量。即是眾經所有定義。阿毘達磨能決眾經。",
    "T29n1562_001:0330a21": "判經了義不了義故。阿毘達磨名能總攝。不",
    "T29n1562_001:0330a22": "違一切聖教理言。故順此理名了義經。與此",
    "T29n1562_001:0330a23": "理違名不了義。不了義者恐違法性。依正理",
    "T29n1562_001:0330a24": "教應求意旨。若異此者如先但說。依了義經。",
    "T29n1562_001:0330a25": "今亦應爾。唯勸依經。不應言量。所言諸部阿",
    "T29n1562_001:0330a26": "毘達磨義宗異故。非佛說者。經亦應爾。諸部",
    "T29n1562_001:0330a27": "經中。現見文義有差別故。由經有別。宗義不",
    "T29n1562_001:0330a28": "同。謂有諸部。誦七有經。彼對法中建立中有。",
    "T29n1562_001:0330a29": "如是建立漸現觀等。讚學根本異門等經。說",
    "T29n1562_001:0330b01": "一切有部中不誦。撫掌喻等眾多契經。於餘",
    "T29n1562_001:0330b02": "部中曾所未誦。雖有眾經諸部同誦。然其名",
    "T29n1562_001:0330b03": "句互有差別。謂有經說汝阿氏多。於當來世",
    "T29n1562_001:0330b04": "成等正覺。非黑非白。非黑非白異熟業等。",
    "T29n1562_001:0330b05": "無量名句諸部不同。是故不應由義宗異。阿",
    "T29n1562_001:0330b06": "毘達磨便非佛說。阿毘達磨定是佛說。由佛",
    "T29n1562_001:0330b07": "攝受三藏教故。如世尊說。老耄出家持吾三",
    "T29n1562_001:0330b08": "藏甚為難得。若謂此言依雜藏說。理必不然。",
    "T29n1562_001:0330b09": "以彼即是經差別故。曾無處說。別持彼故。唯",
    "T29n1562_001:0330b10": "有處說。持素怛纜及毘柰耶摩怛理迦。而無",
    "T29n1562_001:0330b11": "別處言持雜藏。亦不可說雜藏即是摩怛理",
    "T29n1562_001:0330b12": "迦。由別釋故。如大尊者迦葉波言。摩怛理迦。",
    "T29n1562_001:0330b13": "名目何等。謂四念住。廣說乃至八支聖道。",
    "T29n1562_001:0330b14": "四正行四法迹四無礙解。空空無願無願無",
    "T29n1562_001:0330b15": "相無相。諸現觀邊。諸世俗智。雜修靜慮。無諍",
    "T29n1562_001:0330b16": "願智。邊際定智。止觀等法。及集異門法蘊施",
    "T29n1562_001:0330b17": "設。如是等類。一切總謂摩怛理迦。非雜藏中",
    "T29n1562_001:0330b18": "此等諸法具足可得。故說雜藏。即是第三非",
    "T29n1562_001:0330b19": "為善說。又契經說。於阿毘達磨阿毘毘柰耶",
    "T29n1562_001:0330b20": "應勤修學。故知佛說阿毘達磨。若爾阿毘毘",
    "T29n1562_001:0330b21": "柰耶藏。應為第四。不爾由許毘柰耶藏即是",
    "T29n1562_001:0330b22": "阿毘毘柰耶故。所有最勝增上尸羅相應論",
    "T29n1562_001:0330b23": "道。以能現對毘柰耶故。名阿毘毘柰耶。所有",
    "T29n1562_001:0330b24": "甚深諸法性相相應論道。以能現對法性相",
    "T29n1562_001:0330b25": "故。名阿毘達磨。或諸契經名為達磨。論能現",
    "T29n1562_001:0330b26": "前決擇其義。名阿毘達磨別解脫。本名毘柰",
    "T29n1562_001:0330b27": "耶律。唯現前廣辯緣起。名阿毘毘柰耶。是",
    "T29n1562_001:0330b28": "故所言。不成疑難。又佛聖教三蘊所收。猶如",
    "T29n1562_001:0330b29": "契經。毘柰耶藏阿毘達磨定應量攝。正法滅",
    "T29n1562_001:0330c01": "經。亦作是說。",
    "T29n1562_001:0330c02": "　阿毘達磨毘柰耶　　阿笈摩中要文義",
    "T29n1562_001:0330c03": "　當有不傳諸弟子　　恐聞齊己有輕陵",
    "T29n1562_001:0330c04": "又說此法此毘柰耶。此大師教法即對法。現",
    "T29n1562_001:0330c05": "見經中。有前句事。或時彼事。離前句說。如正",
    "T29n1562_001:0330c06": "等覺或但言覺。增上尸羅唯說尸羅。諸欲貪",
    "T29n1562_001:0330c07": "等但說貪等。故知此法即是對法。世尊有處。",
    "T29n1562_001:0330c08": "亦以法聲方便說有。阿毘達磨。謂若有說隨",
    "T29n1562_001:0330c09": "順契經。顯毘柰耶不違法性。應隨此等理教",
    "T29n1562_001:0330c10": "信知。阿毘達磨真是佛說。謗正法罪深為可",
    "T29n1562_001:0330c11": "怖。勿自愛人習語惡行訕謗對法言非佛說。",
    "T29n1562_001:0330c12": "謗論已了。如上所言。為令世間修習擇",
    "T29n1562_001:0330c13": "法。因此佛說阿毘達磨。何等名為彼所擇法。",
    "T29n1562_001:0330c14": "頌曰。",
    "T29n1562_001:0330c15": "　有漏無漏法　　除道餘有為",
    "T29n1562_001:0330c16": "　於彼漏隨增　　故說名有漏",
    "T29n1562_001:0330c17": "　無漏謂道諦　　及三種無為",
    "T29n1562_001:0330c18": "　謂虛空二滅　　此中空無礙",
    "T29n1562_001:0330c19": "　擇滅謂離繫　　隨繫事各別",
    "T29n1562_001:0330c20": "　畢竟礙當生　　別得非擇滅",
    "T29n1562_001:0330c21": "論曰。說一切法略有二種。一者有漏。二者無",
    "T29n1562_001:0330c22": "漏。是則總說。次當別解。除道聖諦。餘有為",
    "T29n1562_001:0330c23": "法。是名有漏。此復云何。謂五取蘊。色乃至",
    "T29n1562_001:0330c24": "識。如說云何名色取蘊。謂有漏色隨順諸取。",
    "T29n1562_001:0330c25": "廣說乃至。識亦如是。何緣取蘊名為有漏。以",
    "T29n1562_001:0330c26": "於彼中漏隨增故。有身見等諸煩惱中立漏名",
    "T29n1562_001:0330c27": "想。令染污心常漏泄故。與漏相應。及漏境界。",
    "T29n1562_001:0330c28": "隨增漏故。名漏隨增。隨增眠義後當廣辯。",
    "T29n1562_001:0330c29": "由此已遮不同界地及無漏緣。煩惱境界隨",
    "T29n1562_001:0331a01": "眠有漏。彼此展轉不隨增故。非相對立如是",
    "T29n1562_001:0331a02": "二名。有漏無漏復有何相。如世尊言。有漏法",
    "T29n1562_001:0331a03": "者。謂所有色隨順諸取。是能增益諸有取義。",
    "T29n1562_001:0331a04": "廣說乃至。識亦如是。與此相違。是無漏法。有",
    "T29n1562_001:0331a05": "漏無漏略相如是。為廣分別。復作是言。謂於",
    "T29n1562_001:0331a06": "過去未來現在。諸所有色生長現貪或瞋或",
    "T29n1562_001:0331a07": "癡。或隨一一餘隨煩惱諸心所法。乃至廣說。",
    "T29n1562_001:0331a08": "復為何義作如是說。為別分別順諸取義。若",
    "T29n1562_001:0331a09": "爾唯應說能生長貪等煩惱。或隨一一餘隨",
    "T29n1562_001:0331a10": "煩惱。非總相說。能別了知。為令一切別知義",
    "T29n1562_001:0331a11": "故。以非一切一切煩惱皆可現行。故唯總說。",
    "T29n1562_001:0331a12": "或隨一一餘隨煩惱。又諸隨眠行相微細。彼",
    "T29n1562_001:0331a13": "現行位有不能知。忿等行相麁顯易知。故唯",
    "T29n1562_001:0331a14": "總說。餘隨煩惱或墮世間。名為有漏世間所",
    "T29n1562_001:0331a15": "攝。名墮世間。謂處世間不出為義。依苦諦體",
    "T29n1562_001:0331a16": "立世間名。故契經言。吾當為汝宣說世間及",
    "T29n1562_001:0331a17": "世間集。又作是言。觀世間集於世間無。是為",
    "T29n1562_001:0331a18": "非有乃至廣說。復云何知。諸墮世間皆名有",
    "T29n1562_001:0331a19": "漏。如契經言。吾當為汝說有漏法及無漏法。",
    "T29n1562_001:0331a20": "有漏法者。謂諸所有眼。諸所有色。諸所有眼",
    "T29n1562_001:0331a21": "識。諸所有眼觸。諸所有眼觸為緣內所生。或",
    "T29n1562_001:0331a22": "樂受或苦受或不苦不樂受。如是乃至。墮世",
    "T29n1562_001:0331a23": "間意。墮世間法。墮世間意識。墮世間意觸。廣",
    "T29n1562_001:0331a24": "說乃至。名有漏法。無漏法者。謂出世間意。出",
    "T29n1562_001:0331a25": "世間法。出世間意識。廣說乃至。名無漏法。依",
    "T29n1562_001:0331a26": "此聖言。及由正理。有漏無漏法相成立。無法",
    "T29n1562_001:0331a27": "自制。譬喻論師違理背經。妄作是說。非有情",
    "T29n1562_001:0331a28": "數離過身中所有色等。名無漏法。此必不然。",
    "T29n1562_001:0331a29": "違契經故。如契經言。謂於過去未來現在諸",
    "T29n1562_001:0331b01": "所有色。生長現貪或瞋或癡。乃至廣說。非有",
    "T29n1562_001:0331b02": "情數。離過身中所有色等。既能生長有情貪",
    "T29n1562_001:0331b03": "等。云何無漏。所以者何。無比指鬘烏盧頻螺",
    "T29n1562_001:0331b04": "迦葉波等。緣世尊身生長貪瞋癡等漏故。彼",
    "T29n1562_001:0331b05": "計於言。非境第七。是依第七。如油於麻為漏",
    "T29n1562_001:0331b06": "所依。故名有漏。此不應理。以於去來說起現",
    "T29n1562_001:0331b07": "故。未曾依去來起現在貪等。是故彼計決定",
    "T29n1562_001:0331b08": "非善。又上經言。或隨一一餘隨煩惱諸心所",
    "T29n1562_001:0331b09": "法非隨煩惱。有非心所。為簡彼故復言心所。",
    "T29n1562_001:0331b10": "故知復言心所法者。為顯於言是境第七。又",
    "T29n1562_001:0331b11": "應滅道是無智依。如言無明以於苦等無智",
    "T29n1562_001:0331b12": "為性。此中於言第七聲故。若此於言非許依",
    "T29n1562_001:0331b13": "者。因何固執。彼定是依。故於色等生長癡等。",
    "T29n1562_001:0331b14": "非定漏依方名有漏。又一切聲皆應無漏。以",
    "T29n1562_001:0331b15": "聲定非漏所依故。不應執聲定是無漏。經",
    "T29n1562_001:0331b16": "言聲體是雜染故。非說無漏名為雜染。是應",
    "T29n1562_001:0331b17": "理言。又諸異生身中善識應成無漏。非漏依",
    "T29n1562_001:0331b18": "故。若言漏分隨逐故者。學位諸識皆應有漏。",
    "T29n1562_001:0331b19": "又顯色等糞穢酒等非漏依故。應皆無漏。又",
    "T29n1562_001:0331b20": "阿羅漢身是無漏。不應正理。故契經說。諸所",
    "T29n1562_001:0331b21": "有苦皆取為緣。然阿羅漢身定是苦。故契經",
    "T29n1562_001:0331b22": "言。",
    "T29n1562_001:0331b23": "　阿羅漢壽終　　深生大歡喜",
    "T29n1562_001:0331b24": "　其猶捨毒器　　亦如眾病除",
    "T29n1562_001:0331b25": "譬喻者說。先業所引六處名壽。此若無漏。",
    "T29n1562_001:0331b26": "聖不應觀如毒器等。如契經言。諸阿羅漢常",
    "T29n1562_001:0331b27": "自羞厭訶毀己身。聖者不應羞厭訶毀諸無",
    "T29n1562_001:0331b28": "漏法。故阿羅漢身定有漏。由契經言。無明所",
    "T29n1562_001:0331b29": "蔽。貪愛所縛。愚夫智者同感有身。若謂無明",
    "T29n1562_001:0331c01": "所感身滅。餘明所引身復續生。智者應無無",
    "T29n1562_001:0331c02": "明貪愛所感有身。便違經說。又諸覺分應成",
    "T29n1562_001:0331c03": "有果。若阿羅漢身非有者。如病如毒可厭毀",
    "T29n1562_001:0331c04": "身。而言非彼三有所攝。除譬喻師。誰為此計。",
    "T29n1562_001:0331c05": "又眼等法有過離過。體相同故。不應別執。",
    "T29n1562_001:0331c06": "又譬喻部。異生身中眼等亦非諸漏依止。彼",
    "T29n1562_001:0331c07": "執五識無染污故。若阿羅漢無諸取蘊豈不",
    "T29n1562_001:0331c08": "違經。如說彼觀自五取蘊如癰病等。又彼傳",
    "T29n1562_001:0331c09": "執。非有情數外法是苦而非苦諦。應執有貪",
    "T29n1562_001:0331c10": "非貪隨眠。眼非眼界。受非受蘊。如契經言觸",
    "T29n1562_001:0331c11": "俱生受名為受蘊。故應諸苦皆是苦諦。由契",
    "T29n1562_001:0331c12": "經言。若於諸苦。或於苦集。迷惑猶預。是於苦",
    "T29n1562_001:0331c13": "諦集諦生疑。如是已辯。譬喻論宗闕於至",
    "T29n1562_001:0331c14": "理。為有至教證彼執耶。彼謂亦有。故契經言。",
    "T29n1562_001:0331c15": "離貪瞋癡則離諸漏。又說有六心栽覆事。所",
    "T29n1562_001:0331c16": "謂有漏有取諸色心栽覆事。聲等亦爾。彼謂",
    "T29n1562_001:0331c17": "此中心栽覆事。既說有漏有取諸色。故知別",
    "T29n1562_001:0331c18": "有無漏諸色。廣說乃至。觸亦如是。彼依義准",
    "T29n1562_001:0331c19": "妄為是計。然聖教中。不應依此義准理門起",
    "T29n1562_001:0331c20": "諸戲論。如契經說。我諸所有觸所生受。一切",
    "T29n1562_001:0331c21": "皆滅。亦應義准。別有諸受。非觸所生。而不應",
    "T29n1562_001:0331c22": "許。又契經說。大迦葉波。於施主家心無繫著。",
    "T29n1562_001:0331c23": "亦應義准餘阿羅漢。於施主家心有繫著。又",
    "T29n1562_001:0331c24": "彼經中非容義准。無若聲故。由彼不言。謂",
    "T29n1562_001:0331c25": "若有漏有取諸色心栽覆事。但言有漏有取",
    "T29n1562_001:0331c26": "諸色心栽覆事。此顯色過。非為簡色。是故彼",
    "T29n1562_001:0331c27": "宗亦無至教。雖彼上座誤引經言。若諸苾芻。",
    "T29n1562_001:0331c28": "有漏有取。彼於現法不般涅槃。又引經言。",
    "T29n1562_001:0331c29": "　真梵離諸漏　　不染於世間",
    "T29n1562_001:0332a01": "　謂獨覺世尊　　自在離諸漏",
    "T29n1562_001:0332a02": "此於彼義都不相應。我亦不許阿羅漢等有",
    "T29n1562_001:0332a03": "漏取故。眼等雖名有漏順取。而非取漏。經亦",
    "T29n1562_001:0332a04": "不言阿羅漢等無順取法離諸有漏。言亦不",
    "T29n1562_001:0332a05": "染者。謂於世間一切境界煩惱斷。故由契經。",
    "T29n1562_001:0332a06": "說貪等名。染謂於世間所攝受事及一切趣。",
    "T29n1562_001:0332a07": "永離貪等。故名不染。由此即釋餘契經言。",
    "T29n1562_001:0332a08": "佛告苾芻。阿羅漢等於諸世間已得離繫。雖",
    "T29n1562_001:0332a09": "行世間而能摧伏。不為世間之所染污。謂於",
    "T29n1562_001:0332a10": "世間諸有漏事。不為一切煩惱所縛。是故說",
    "T29n1562_001:0332a11": "言。阿羅漢等於諸世間已得離繫。雖行世間",
    "T29n1562_001:0332a12": "而能摧伏。不為世間所染污者。此經意說。阿",
    "T29n1562_001:0332a13": "羅漢等雖處世間。亦復成就而於世間得對",
    "T29n1562_001:0332a14": "治故。摧伏世間煩惱染污。是故彼宗都無至",
    "T29n1562_001:0332a15": "教。又彼起執依訓詞門。謂與漏俱名為有漏。",
    "T29n1562_001:0332a16": "此釋非理。立相異故。如契經言。謂於過去未",
    "T29n1562_001:0332a17": "來現在諸有色等。生長現愛或恚或慢。乃至",
    "T29n1562_001:0332a18": "廣說。如何去來與現俱起。又譬喻者。唐攪虛",
    "T29n1562_001:0332a19": "空。十八界中前十五界一向有漏。經所說故。",
    "T29n1562_001:0332a20": "謂契經言。有漏法者。諸所有眼諸所有色。諸",
    "T29n1562_001:0332a21": "所有眼識。如是乃至。身觸身識諸所有言。顯",
    "T29n1562_001:0332a22": "無餘義。彼言我等不誦此經。非不誦經能成",
    "T29n1562_001:0332a23": "所樂。欲成所樂當勤誦經。又彼不以一切契",
    "T29n1562_001:0332a24": "經皆為定量。豈名經部。謂見契經。與自所執",
    "T29n1562_001:0332a25": "宗義相違。即便誹撥。或隨自執改作異文。",
    "T29n1562_001:0332a26": "言本經文傳誦者失。或復一切皆不信受。如",
    "T29n1562_001:0332a27": "順別處等經皆言非聖教攝。是對法者實愛",
    "T29n1562_001:0332a28": "自宗。制造安置阿笈摩內。彼由此故背無量",
    "T29n1562_001:0332a29": "經。違越聖言多興異執。我此論中漸當顯示。",
    "T29n1562_001:0332b01": "已辯有漏及有漏因。云何無漏。謂道聖諦及",
    "T29n1562_001:0332b02": "三無為。有異釋言。與漏等類故名有漏。如有",
    "T29n1562_001:0332b03": "種族。復有釋言。為漏所污故名有漏。如有",
    "T29n1562_001:0332b04": "毒食。或有釋言。與漏俱斷故名有漏。如天帝",
    "T29n1562_001:0332b05": "釋有怛策迦與彼俱墮。如是等類訓釋眾多。",
    "T29n1562_001:0332b06": "與彼相違名無漏法。道聖諦者。謂非有漏色",
    "T29n1562_001:0332b07": "等五蘊。三無為者。虛空二滅所謂擇滅及非",
    "T29n1562_001:0332b08": "擇滅。此虛空等三種無為。及道聖諦。由是因",
    "T29n1562_001:0332b09": "緣名為無漏。次前已說其道聖諦。後當廣",
    "T29n1562_001:0332b10": "辯。於略所說三無為中。虛空但以無礙為",
    "T29n1562_001:0332b11": "性。於中諸法最極顯現。故名虛空。是則無障",
    "T29n1562_001:0332b12": "以為其相。所有大種及造色聚。一切不能遍",
    "T29n1562_001:0332b13": "覆障故。或非所障。亦非能障是故說言無障",
    "T29n1562_001:0332b14": "為相。已說虛空。擇滅即以離繫為性。於四聖",
    "T29n1562_001:0332b15": "諦各別簡擇。故名為擇。即是善慧差別為",
    "T29n1562_001:0332b16": "性離繫涅槃是此果故。名為擇滅。有作是言。",
    "T29n1562_001:0332b17": "諸所斷法同一擇滅。對法者言。隨繫事別。若",
    "T29n1562_001:0332b18": "諸所斷同一擇滅。證得苦法智忍所斷煩惱",
    "T29n1562_001:0332b19": "滅時。餘煩惱滅為證得不若證得者。修餘對",
    "T29n1562_001:0332b20": "治則為無用。若不證得。是則一物證少非餘。",
    "T29n1562_001:0332b21": "與理相違。有分過故。由是定應計離繫事。隨",
    "T29n1562_001:0332b22": "繫事量。不違正理。已說擇滅。永礙當生得非",
    "T29n1562_001:0332b23": "擇滅。擇謂如理勤所成慧。不由此慧。有法永",
    "T29n1562_001:0332b24": "礙未來法生。名非擇滅。如眼與意專一色時。",
    "T29n1562_001:0332b25": "於所餘色及一切聲香味觸等。念念滅中對",
    "T29n1562_001:0332b26": "彼少分。意處法處得非擇滅。以五識身及與",
    "T29n1562_001:0332b27": "一分意識身等。於已滅境終不能生。緣俱境",
    "T29n1562_001:0332b28": "故。由彼生用繫屬同時。所依緣故。若法能礙。",
    "T29n1562_001:0332b29": "彼法生用。此法離慧定礙彼法。令住未來。永",
    "T29n1562_001:0332c01": "不生故。得非擇滅。此法實有後當成立。隨順",
    "T29n1562_001:0332c02": "本文次第理故。前說除道餘有為法。是名有",
    "T29n1562_001:0332c03": "漏。何謂有為。應當辯說頌曰。",
    "T29n1562_001:0332c04": "　又諸有為法　　謂色等五蘊",
    "T29n1562_001:0332c05": "　亦世路言依　　有離有事等",
    "T29n1562_001:0332c06": "論曰。老病死等災橫差別。隱積損伏。故名為",
    "T29n1562_001:0332c07": "蘊。為別戒等故言色等。戒等五蘊。不能具攝",
    "T29n1562_001:0332c08": "一切有為。色等五蘊具攝有為故此偏說。言",
    "T29n1562_001:0332c09": "有為者。眾緣聚集共所生故。未來未起。何謂",
    "T29n1562_001:0332c10": "有為。是彼類故。亦名有為。如所燒薪。於未燒",
    "T29n1562_001:0332c11": "位是彼類故亦名為薪。或據曾當立名無失。",
    "T29n1562_001:0332c12": "如琴瑟等名為有聲。亦如乳房蓮花池等。諸",
    "T29n1562_001:0332c13": "不生法不越彼類。故名有為。此有為法。彼彼",
    "T29n1562_001:0332c14": "經中。世尊隨義名世路等。彼復云何。謂諸有",
    "T29n1562_001:0332c15": "為亦名世路。色等五蘊生滅法故。未來現在",
    "T29n1562_001:0332c16": "過去路中而流轉故。諸不生法眾緣闕故。雖",
    "T29n1562_001:0332c17": "復不生是彼類故立名無失。有說。無常之所",
    "T29n1562_001:0332c18": "吞食故名世路。或名言依。言謂言音。或謂能",
    "T29n1562_001:0332c19": "說。此則語聲相續差別。依謂名俱義。即具",
    "T29n1562_001:0332c20": "攝五蘊。如契經說。言依有三。無四無五。由此",
    "T29n1562_001:0332c21": "善通品類足論。彼說言依五蘊所攝。豈不亦",
    "T29n1562_001:0332c22": "依無為起說。何故彼義不立言依。彼義與名",
    "T29n1562_001:0332c23": "無俱理故。如說言依。謂名俱義。若義與名可",
    "T29n1562_001:0332c24": "俱說者。立為言依。以無為義與有為名不可",
    "T29n1562_001:0332c25": "俱說。無俱義故不立言依。墮世離世無俱理",
    "T29n1562_001:0332c26": "故。或此滅故建立無為。故契經言。蘊滅名滅。",
    "T29n1562_001:0332c27": "滅非言依。言依是蘊。復有釋言。若於是處三",
    "T29n1562_001:0332c28": "分可得。立為言依。謂依義語。無為唯義。故非",
    "T29n1562_001:0332c29": "言依。有說。亦依而闕於語。或名有離。諸趣輪",
    "T29n1562_001:0333a01": "迴沈溺生死。涅槃永捨故名為離。是息諸趣",
    "T29n1562_001:0333a02": "恒流轉義。若已至得定不還來。此有離故說",
    "T29n1562_001:0333a03": "名有離。如有財者名為有財。即是有為有出",
    "T29n1562_001:0333a04": "離義。一切有為皆同船筏。是故聖道亦應捨",
    "T29n1562_001:0333a05": "離。如契經言。法尚應斷。何況非法。或名有",
    "T29n1562_001:0333a06": "事。事謂所依。或是所住。即是因義。果依於",
    "T29n1562_001:0333a07": "因。從因生故。如子依母。或果住因。能覆因",
    "T29n1562_001:0333a08": "故。如人住床。是因為果所映蔽義。因果前後",
    "T29n1562_001:0333a09": "故。及細麁性故此有事故。說名有事。喻如前",
    "T29n1562_001:0333a10": "說。此唯有為。如是等類。說有為法諸名差別。",
    "T29n1562_001:0333a11": "於此所說有為法中。頌曰。",
    "T29n1562_001:0333a12": "　有漏名取蘊　　亦說為有諍",
    "T29n1562_001:0333a13": "　及苦集世間　　見處三有等",
    "T29n1562_001:0333a14": "論曰。豈不前說。除道聖諦。餘有為法。名為有",
    "T29n1562_001:0333a15": "漏。何故此中復重說耶。雖前已說。而欲顯彼",
    "T29n1562_001:0333a16": "差別名想。或為顯彼名想定義。故復重說。前",
    "T29n1562_001:0333a17": "說一切有為名蘊。今說有漏名為取蘊。義准",
    "T29n1562_001:0333a18": "無漏但名為蘊。即諸漏中立取名想。以能執",
    "T29n1562_001:0333a19": "取三有生故。或能執持引後有業。故名為取。",
    "T29n1562_001:0333a20": "蘊從取生。或能生取。故名取蘊。如草糠火。如",
    "T29n1562_001:0333a21": "花果樹。即有漏法亦名有諍。謂煩惱中立諍",
    "T29n1562_001:0333a22": "名想。觸動善品故。損害自他故。蘊與諍俱。或",
    "T29n1562_001:0333a23": "諍蘊俱而得生起。故名有諍。此中意顯蘊之",
    "T29n1562_001:0333a24": "與諍非隨闕一。餘可得生。及者顯餘有漏名",
    "T29n1562_001:0333a25": "想。謂或名苦。即五取蘊。是諸逼迫所依處故。",
    "T29n1562_001:0333a26": "自性麁重不安隱故。或名為集。即彼種類能",
    "T29n1562_001:0333a27": "為因故。能集成故。或名世間。可毀壞故。如世",
    "T29n1562_001:0333a28": "尊說。性可毀壞故名世間。若爾道諦應是世",
    "T29n1562_001:0333a29": "間。不爾第二毀壞無故。道諦毀壞性不定故。",
    "T29n1562_001:0333b01": "世間毀壞性決定故。或名見處。薩迦耶等五",
    "T29n1562_001:0333b02": "見住中。隨增眠故。豈不有漏一切煩惱皆隨",
    "T29n1562_001:0333b03": "增耶。豈不諸見漏取諍攝前已說耶。雖有此",
    "T29n1562_001:0333b04": "理。而彼諸見。於有漏法一切種時相無差別。",
    "T29n1562_001:0333b05": "堅執無動隨增眠故。體用增盛。為顯有漏是",
    "T29n1562_001:0333b06": "能生長。此諸見處。故應重說。貪等癡疑則不",
    "T29n1562_001:0333b07": "如是。以彼貪等有一切種無一切時。癡一切",
    "T29n1562_001:0333b08": "時非無差別。疑無差別而不堅執。是故有漏",
    "T29n1562_001:0333b09": "不說彼處。或名三有。有因有依。三有攝故。等",
    "T29n1562_001:0333b10": "言為攝名有染等。如是等類是有漏法。隨義",
    "T29n1562_001:0333b11": "別名。如上所言。色等五蘊名有為法。色蘊者",
    "T29n1562_001:0333b12": "何。頌曰。",
    "T29n1562_001:0333b13": "　色者唯五根　　五境及無表",
    "T29n1562_001:0333b14": "論曰。色謂色蘊。言五根者所謂眼耳鼻舌身",
    "T29n1562_001:0333b15": "根。言五境者。所謂色聲香味所觸境。謂眼等",
    "T29n1562_001:0333b16": "所攝所行。及無表者。謂法處色。唯者唯此所",
    "T29n1562_001:0333b17": "顯。十處一處少分。名為色蘊。如是諸色其相",
    "T29n1562_001:0333b18": "云何。頌曰。",
    "T29n1562_001:0333b19": "　彼識依淨色　　名眼等五根",
    "T29n1562_001:0333b20": "論曰。彼謂前說眼等五根。識即眼耳鼻舌身",
    "T29n1562_001:0333b21": "識。依者眼等五識所依。如是所依淨色為體。",
    "T29n1562_001:0333b22": "即此淨色名眼等根。故薄伽梵於契經中說",
    "T29n1562_001:0333b23": "眼等根淨色為相。本論亦說。云何眼根。眼識",
    "T29n1562_001:0333b24": "所依淨色為性。如是廣說。諸聖教中以根別",
    "T29n1562_001:0333b25": "識。不以境界。故知彼言顯根非境。有說。彼者",
    "T29n1562_001:0333b26": "是境非根而無意識緣色等故。名色等識。彼",
    "T29n1562_001:0333b27": "識所依名眼等過由淨色言所簡別故。若爾",
    "T29n1562_001:0333b28": "色言應成無用。彼識依淨名眼等根。義已成",
    "T29n1562_001:0333b29": "故。無識所依淨而非色。為簡彼故。應用色言。",
    "T29n1562_001:0333c01": "若謂色言是契經說。契經可爾。不說識依差",
    "T29n1562_001:0333c02": "別言故。若謂此言是本論說。彼亦同疑應俱",
    "T29n1562_001:0333c03": "思擇。如是釋者為遣疑難。須置色言。若識依",
    "T29n1562_001:0333c04": "言就有財釋。則應淨信名眼等根。故置色",
    "T29n1562_001:0333c05": "言。為簡此釋。無有一法以識為依色而是淨。",
    "T29n1562_001:0333c06": "可為此釋。是故色言甚為有用。由此即釋本",
    "T29n1562_001:0333c07": "論所言。又於此中前言為簡耳等四根。彼雖",
    "T29n1562_001:0333c08": "皆用淨色為性。而彼非為眼識所依。故彼四",
    "T29n1562_001:0333c09": "根非眼根攝。後言為簡無間滅依。彼雖亦為",
    "T29n1562_001:0333c10": "眼識所依。而彼非用淨色為性。故彼意根非",
    "T29n1562_001:0333c11": "眼根攝。或復前言。顯同分眼。後言為顯彼同",
    "T29n1562_001:0333c12": "分眼。餘根亦爾。若爾淨色相無別故。應不成",
    "T29n1562_001:0333c13": "五。不爾。功能有差別故。如何得知功能別者。",
    "T29n1562_001:0333c14": "不共境識所依定故。又因別故。現見別因果",
    "T29n1562_001:0333c15": "有差別。猶如琴瑟簫笛等聲。然眼耳等所因",
    "T29n1562_001:0333c16": "四大各有差別。因差別故。眼等淨色體有差",
    "T29n1562_001:0333c17": "別。體雖有別因無異故。其果淨色應無別者。",
    "T29n1562_001:0333c18": "此難不然。雖同一相。現見異故。猶如內外大",
    "T29n1562_001:0333c19": "種差別。若言如聲。因雖有別而相一故。同一",
    "T29n1562_001:0333c20": "處攝眼等五根亦應爾者。無如是過。聲雖因",
    "T29n1562_001:0333c21": "別而與一識為境界故。一處所攝。眼等五根。",
    "T29n1562_001:0333c22": "別類境識所依性故。又是別依用所顯故。不",
    "T29n1562_001:0333c23": "應諸根同一處攝。又如識受。雖同了別領納",
    "T29n1562_001:0333c24": "一相。由因別故。而有六識三受差別。此亦如",
    "T29n1562_001:0333c25": "是。如彼識受。雖六三異而相同故一處所攝。",
    "T29n1562_001:0333c26": "眼等亦應一處攝者。受與無為。何因同處。故",
    "T29n1562_001:0333c27": "非一處攝。顯自相同有。自相雖異。同處攝故。",
    "T29n1562_001:0333c28": "已辯眼等相。色等今當說。頌曰。",
    "T29n1562_001:0333c29": "　色二或二十　　聲唯有八種",
    "T29n1562_001:0334a01": "　味六香四種　　觸十一為性",
    "T29n1562_001:0334a02": "論曰。言色二者。是二種義。謂顯與形。此中顯",
    "T29n1562_001:0334a03": "色有十二種形色有八。故或二十。顯十二者。",
    "T29n1562_001:0334a04": "謂青黃赤白雲烟塵霧影光明闇。於十二中",
    "T29n1562_001:0334a05": "青等四種是正顯色。雲等八種是此差別。其",
    "T29n1562_001:0334a06": "義隱者今當略釋。地水氣騰說之為霧。障光",
    "T29n1562_001:0334a07": "明起。於中餘色可見名影。翻此為闇。日焰名",
    "T29n1562_001:0334a08": "光。月星火藥寶珠電等諸焰名明。形色八者。",
    "T29n1562_001:0334a09": "謂長短方圓高下正不正。此中正者。謂平等",
    "T29n1562_001:0334a10": "形。不平等形名為不正。餘色易了故今不釋。",
    "T29n1562_001:0334a11": "有說。色有二十一種。空一顯色第二十一。此",
    "T29n1562_001:0334a12": "即空界色之差別。於顯色中青黃赤白影光",
    "T29n1562_001:0334a13": "明闇。唯顯可知。於形色中身表業性。唯形可",
    "T29n1562_001:0334a14": "了。餘色形顯俱可了知。如何一事有二體者。",
    "T29n1562_001:0334a15": "非宗所許。故無此過。辯業品中當更思擇。",
    "T29n1562_001:0334a16": "已說色處。當說聲處。能有呼召故名為聲。或",
    "T29n1562_001:0334a17": "唯音響說之為聲。善逝聖教咸作是言。聲是",
    "T29n1562_001:0334a18": "耳根所取境界。是四大種所造色性。此聲八",
    "T29n1562_001:0334a19": "種。謂有執受或無執受大種為因及有情數",
    "T29n1562_001:0334a20": "非有情數差別為四。此復可意及不可意差",
    "T29n1562_001:0334a21": "別成八。執受大種。謂現在世有情數攝。長養",
    "T29n1562_001:0334a22": "等流異熟地等。與此相違名無執受。此中執",
    "T29n1562_001:0334a23": "受大種為因。聲有二種。謂有情類加行所生。",
    "T29n1562_001:0334a24": "及餘不待加行所起。其有情類加行所生。復",
    "T29n1562_001:0334a25": "有二種。一者手等加行所生。二者語表業為",
    "T29n1562_001:0334a26": "自性。此語表業復有二種。謂依名起。及不待",
    "T29n1562_001:0334a27": "名。依名起者復有二種。一者有記。二者無記。",
    "T29n1562_001:0334a28": "不待名者二種亦然。是有執受大種為因聲",
    "T29n1562_001:0334a29": "相差別。其無執受大種為因聲亦二種。一者有",
    "T29n1562_001:0334b01": "情加行所起。二者諸界擾動所生。初謂螺貝",
    "T29n1562_001:0334b02": "鍾鼓等聲。後謂風林河等所發有情數者語",
    "T29n1562_001:0334b03": "手等聲。餘聲即是非有情數。如是諸聲聞生",
    "T29n1562_001:0334b04": "悅者。名可意聲與此相違。名不可意。八中唯",
    "T29n1562_001:0334b05": "有初二應理。以有情數非有情數。即有執受",
    "T29n1562_001:0334b06": "及無執受大種為因。聲所攝故。於色等中亦",
    "T29n1562_001:0334b07": "應可說可意等異。何獨在聲。色等亦應說有",
    "T29n1562_001:0334b08": "執受及無執受大種為因。理實應說。然由聲",
    "T29n1562_001:0334b09": "處自性難知。故但就因說有二種。色等不爾。",
    "T29n1562_001:0334b10": "是故不說。本論所攝聲相無異。故不應立此",
    "T29n1562_001:0334b11": "八種聲。豈不有聲用有執受及無執受大種為",
    "T29n1562_001:0334b12": "因而得生起。如手鼓等合所生聲無如是聲。",
    "T29n1562_001:0334b13": "二具四大各別果故。非二四大同得一果為",
    "T29n1562_001:0334b14": "俱有因。成過失故。雖有執受與無執受二四",
    "T29n1562_001:0334b15": "大種共相扣擊而俱為因。各別發聲彼聲各",
    "T29n1562_001:0334b16": "據自所依故。不成三體。雖有執受與無執受",
    "T29n1562_001:0334b17": "手鼓大種相擊為因發生二聲。而相映奪隨取",
    "T29n1562_001:0334b18": "一種。其差別相不易可知。是故聲處唯有二",
    "T29n1562_001:0334b19": "種。已說聲處。當說味處。越次說者。顯彼境",
    "T29n1562_001:0334b20": "識生無定故。味謂所噉。是可甞義。此有六種。",
    "T29n1562_001:0334b21": "甘酢醎辛苦淡別故。已說味處。當說香處。香",
    "T29n1562_001:0334b22": "謂所嗅。此有四種。好香惡香等不等香有差",
    "T29n1562_001:0334b23": "別故。等不等者。增益損減。依身別故。有說。",
    "T29n1562_001:0334b24": "微弱增盛異故。本論中說。香有三種。好香惡",
    "T29n1562_001:0334b25": "香及平等香。若能長養諸根大種。名為好香。",
    "T29n1562_001:0334b26": "與此相違。名為惡香。無前二用。名平等香。或",
    "T29n1562_001:0334b27": "諸福業增上所生。名為好香。若諸罪業增上",
    "T29n1562_001:0334b28": "所生。名為惡香。唯四大種勢力所生。名平等",
    "T29n1562_001:0334b29": "香。此雖增上果而亦有差別。故唯大種勢力",
    "T29n1562_001:0334c01": "所生。亦是有情增上果攝。已說香處。當說觸",
    "T29n1562_001:0334c02": "處。觸謂所觸。十一為性。即十一實以為體義。",
    "T29n1562_001:0334c03": "謂四大種及七造觸。滑性澁性重性輕性及",
    "T29n1562_001:0334c04": "冷飢渴。若爾身根應成所觸。此既能觸彼彼",
    "T29n1562_001:0334c05": "定觸。此故有說。身根唯能觸非所觸。譬如眼",
    "T29n1562_001:0334c06": "根唯能見非所見。復有說者。無有少法能觸",
    "T29n1562_001:0334c07": "少法。所依所緣無間生時。立觸名想。若依此",
    "T29n1562_001:0334c08": "識能得彼境。此於彼境假說能觸。境非識依",
    "T29n1562_001:0334c09": "故非能觸。即由此因唯說地等名為所觸。依",
    "T29n1562_001:0334c10": "彼色等定非所觸。此中意顯依身根識。不緣",
    "T29n1562_001:0334c11": "彼境而生起故。若彼色等非所觸者。如何華",
    "T29n1562_001:0334c12": "等由身觸時色等變壞。由彼所依被損壞故。",
    "T29n1562_001:0334c13": "現見所依有損益故能依損益。非此相違。如",
    "T29n1562_001:0334c14": "地方所甘澤潤沃稼穡叢林鮮榮滋茂。烈日所",
    "T29n1562_001:0334c15": "迫。與此相違。故知所依大種被損。能依色等",
    "T29n1562_001:0334c16": "變壞非餘。如是義言後當廣辯。此中大種至",
    "T29n1562_001:0334c17": "次當說。今應略釋滑澁等相。滑即是性故言",
    "T29n1562_001:0334c18": "滑性。如別即性故言別性。訓釋詞者。可相逼",
    "T29n1562_001:0334c19": "觸。故名為滑。即是軟煖堪執持義此有澁用。",
    "T29n1562_001:0334c20": "故名有澁。如有毛者說為有毛。澁即是性故",
    "T29n1562_001:0334c21": "言澁性。是力麁燥堅硬異名。能為鎮壓。故",
    "T29n1562_001:0334c22": "名為重。是能成辦摧伏他義。重即是性故言",
    "T29n1562_001:0334c23": "重性。毘婆沙說。令稱權昇故名為重。易可移",
    "T29n1562_001:0334c24": "轉故名為輕。現見世間。物形雖大。而有輕故。",
    "T29n1562_001:0334c25": "易令遷動。輕即是性故言輕性。毘婆沙說。不",
    "T29n1562_001:0334c26": "令稱首墜故名輕。由彼所逼希煖欲生。故名",
    "T29n1562_001:0334c27": "為冷。又令凝結及易了知。故名為冷。是彼損",
    "T29n1562_001:0334c28": "益疾可知義。食欲名飢。飲欲名渴。豈不欲是",
    "T29n1562_001:0334c29": "心所法故違觸相耶。以於因中立果名故。無",
    "T29n1562_001:0335a01": "相違失。如言河樂階隥亦樂。食為人命。草為",
    "T29n1562_001:0335a02": "畜命。餘所未說。悶力劣等攝在此中。故不",
    "T29n1562_001:0335a03": "別說。悶不離滑。力即澁重劣在軟煖。輕性",
    "T29n1562_001:0335a04": "中攝。如是其餘所觸種類。隨其所應十一中",
    "T29n1562_001:0335a05": "攝。何緣滑等展轉差別。所依大種增微別故。",
    "T29n1562_001:0335a06": "水火界增故生滑性。地風界增故生澁性。地",
    "T29n1562_001:0335a07": "水界增故生重性。火風界增故生輕性。故死",
    "T29n1562_001:0335a08": "身內重性偏增。水風界增故生於冷。由是亦",
    "T29n1562_001:0335a09": "說此所生悶。若爾云何言不離滑。隨一一增。",
    "T29n1562_001:0335a10": "此有無過。或復悶者。是滑差別。非唯滑性。應",
    "T29n1562_001:0335a11": "知此因亦有差別。是故滑性。或因水風界增",
    "T29n1562_001:0335a12": "故起。或因水火界增故生。所以二言無相違",
    "T29n1562_001:0335a13": "失。風界增故生飢。火界增故生渴餘隨所應",
    "T29n1562_001:0335a14": "皆當配釋。如是所造。離大種外。別有體性。後",
    "T29n1562_001:0335a15": "當廣辯。",
    "T29n1562_001:0335a16": "說一切有部順正理論卷第一"
}