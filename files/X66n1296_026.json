{
    "X66n1296_026:0148b19": "宗門拈古彚集卷第二十六",
    "X66n1296_026:0148b21": "古杭白巖嗣祖沙門　淨符　彚集",
    "X66n1296_026:0148b22": "△南五",
    "X66n1296_026:0148b23": "袁州仰山南塔光涌禪師(南五仰山寂嗣)因僧問。文殊是七",
    "X66n1296_026:0148b24": "佛之師。未審文殊還有師否。塔曰遇緣即有。曰如何",
    "X66n1296_026:0148c01": "是文殊師。塔豎起拂子。僧曰莫只者便是麼。塔放下",
    "X66n1296_026:0148c02": "拂子叉手。",
    "X66n1296_026:0148c03": "寶壽方云。文殊固有師也。只是無人敢道。直饒南",
    "X66n1296_026:0148c04": "塔與麼提持。在他七佛之師則得。若論文殊之師。",
    "X66n1296_026:0148c05": "就是老僧也只好口挂壁上。",
    "X66n1296_026:0148c06": "南塔因歸省仰山。山問汝來作甚麼。塔曰禮覲和尚。",
    "X66n1296_026:0148c07": "山曰還見和尚麼。塔曰見。山曰和尚何似驢。塔曰某",
    "X66n1296_026:0148c08": "甲見和尚亦不似佛。山曰不似佛似個什麼。塔曰。若",
    "X66n1296_026:0148c09": "有所似。與驢何別。山大驚曰。凡聖兩忘。情盡體露。吾",
    "X66n1296_026:0148c10": "以此驗人二十年無決了者。子保任之。",
    "X66n1296_026:0148c11": "白巖符云。盡謂他父子如空合空似水投水。只是",
    "X66n1296_026:0148c12": "仰山末上欠驅耕奪食辣手。若以山僧看來。却是",
    "X66n1296_026:0148c13": "仰山惡毒。何故。當途錦穽。雖智者難忘。",
    "X66n1296_026:0148c14": "□□日云。仰山不合大驚小怪。與伊驀頭印定。當",
    "X66n1296_026:0148c15": "時待伊道若有所似與驢何別。便好震威喝出。溈",
    "X66n1296_026:0148c16": "仰法道不致今日。",
    "X66n1296_026:0148c17": "晉州霍山景通禪師(南五仰山寂嗣)參仰山。山閉目坐。通乃",
    "X66n1296_026:0148c18": "翹起右足曰。如是如是。西天二十八祖亦如是。東土",
    "X66n1296_026:0148c19": "六祖亦如是。和尚亦如是。景通亦如是。仰下禪牀打",
    "X66n1296_026:0148c20": "四藤條。通因此自稱集雲峰下四藤條天下大禪佛。",
    "X66n1296_026:0148c21": "雪竇顯云。仰山藤條未到折。因甚只與四下。須是",
    "X66n1296_026:0148c22": "個斬釘截鐵漢始得。",
    "X66n1296_026:0148c23": "翠巖芝云。此四藤條亦不得作賞會。亦不得作罰",
    "X66n1296_026:0148c24": "會。如今作麼生會。",
    "X66n1296_026:0149a01": "昭覺勤云。師資會合。輥芥投針。一期借路經過。不",
    "X66n1296_026:0149a02": "免遞相鈍置。雪竇道藤條未到折因甚只打四下。",
    "X66n1296_026:0149a03": "胡餅裏討甚麼汁。又云。須是斬釘截鐵漢始得。大",
    "X66n1296_026:0149a04": "似隨邪逐惡。",
    "X66n1296_026:0149a05": "雲葢智云。大禪佛翹一足。仰山打四藤條。不是盲",
    "X66n1296_026:0149a06": "枷瞎棒。且欲分付知音。若不同牀睡。焉知被底穿。",
    "X66n1296_026:0149a07": "天童忞云。者囫圇吞棗漢。你要知者四藤條落處",
    "X66n1296_026:0149a08": "麼。一藤條打他西天二十八祖亦如是。一藤條打",
    "X66n1296_026:0149a09": "他東土六祖亦如是。一藤條打他和尚亦如是。一",
    "X66n1296_026:0149a10": "藤條打他某甲亦如是。諸仁者。還肯山僧恁麼判",
    "X66n1296_026:0149a11": "斷也無。若肯。不惟埋沒仰山。何處有他大禪佛。若",
    "X66n1296_026:0149a12": "不肯。怎奈囫圇吞棗。者裏也須是個斬釘截鐵漢",
    "X66n1296_026:0149a13": "始得。",
    "X66n1296_026:0149a14": "杭州無著文喜禪師(南五仰山寂嗣)在仰山充典座。文殊甞",
    "X66n1296_026:0149a15": "現於粥鑊上。著以攪粥篦便打曰。文殊自文殊。文喜",
    "X66n1296_026:0149a16": "自文喜。殊乃說偈曰。苦瓠連根苦。甜瓜徹蒂甜。修行",
    "X66n1296_026:0149a17": "三大劫。却被老僧嫌。",
    "X66n1296_026:0149a18": "白巖符云。無著老漢眼中猶有物在。若是個見怪",
    "X66n1296_026:0149a19": "不怪底衲僧。莫說一文殊現相。縱使百千萬億文",
    "X66n1296_026:0149a20": "殊徧空徧界。還動得他一絲毫麼。",
    "X66n1296_026:0149a21": "髻珠昰徵云。且道粥鑊邊打底。與當年金剛窟見",
    "X66n1296_026:0149a22": "底。是同是別。者裏定當得。要見無著也不難。",
    "X66n1296_026:0149a23": "魏府興化存獎禪師(南五臨濟玄嗣)在大覺為院主。一日覺",
    "X66n1296_026:0149a24": "喚院主。我聞你道向南方行脚一遭。拄杖頭不曾撥",
    "X66n1296_026:0149b01": "著一個會佛法底。你憑個甚麼道理與麼道。化便喝。",
    "X66n1296_026:0149b02": "覺便打。化又喝。覺又打。化來日從法堂過。覺召院主。",
    "X66n1296_026:0149b03": "我直下疑你昨日者兩喝。化又喝。覺又打。化再喝。覺",
    "X66n1296_026:0149b04": "又打。化曰。存獎在三聖師兄處學得個賓主句。總被",
    "X66n1296_026:0149b05": "師兄折倒了也。願與存獎個安樂法門。覺曰。者瞎漢",
    "X66n1296_026:0149b06": "來者裏納敗缺。脫下衲衣痛與一頓。化於言下薦得",
    "X66n1296_026:0149b07": "臨濟於黃檗處喫棒底道理。",
    "X66n1296_026:0149b08": "中峰本云。二虎之下。獸不容蹄。兩刃之間。人不容",
    "X66n1296_026:0149b09": "足。當大覺興化棒喝交馳之際。豈容心思意解於",
    "X66n1296_026:0149b10": "其間哉。雖然祗如大覺云脫下衲衣痛與一頓。興",
    "X66n1296_026:0149b11": "化言下大悟。又悟個甚麼。者裏見得。許你作臨濟",
    "X66n1296_026:0149b12": "半個兒孫。",
    "X66n1296_026:0149b13": "南澗問云。龍驤虎驟舉步猶迷。一縱一擒翻成鈍",
    "X66n1296_026:0149b14": "置。三聖大覺各具一隻眼。若非興化老漢。洎合勞",
    "X66n1296_026:0149b15": "而無功。脫下衲衣痛與一頓則且置。作麼生是臨",
    "X66n1296_026:0149b16": "濟在黃檗喫棒底道理。驀拈拄杖云。太平本是將",
    "X66n1296_026:0149b17": "軍致。不許將軍見太平。",
    "X66n1296_026:0149b18": "白巖符云。興化一生點胷點肋。坐斷天下人舌頭。",
    "X66n1296_026:0149b19": "到者裏為什麼不震威再喝。却道我在三聖學得",
    "X66n1296_026:0149b20": "個賓主句總被師兄折倒了也。而大覺棒未折。為",
    "X66n1296_026:0149b21": "什麼不盡令行。乃亦曰者瞎漢來者裹納敗缺脫",
    "X66n1296_026:0149b22": "下衲衣痛與一頓。者裏也有些子誵訛。你若不曾",
    "X66n1296_026:0149b23": "與他興化大覺二老打個契合過來。要作臨濟兒",
    "X66n1296_026:0149b24": "孫且緩緩。即饒你與二老契勘分明。白巖者裏未",
    "X66n1296_026:0149c01": "敢全許。為什麼。不見道我尚未曾向紫羅帳裏與",
    "X66n1296_026:0149c02": "你撒珍珠。",
    "X66n1296_026:0149c03": "興化示眾。若是作家戰將。不用如何若何。便請單刀",
    "X66n1296_026:0149c04": "直入。時有旻德長老出眾便喝。化亦喝。德又喝。化亦",
    "X66n1296_026:0149c05": "喝。德禮拜歸眾。化曰適來若是別人。三十棒一棒也",
    "X66n1296_026:0149c06": "較不得。何故。為他旻德會一喝不作一喝用。",
    "X66n1296_026:0149c07": "首山念云。看他興化與麼用。為什麼放得他過。諸",
    "X66n1296_026:0149c08": "上座。且道甚處是一喝不作一喝用。前一喝後一",
    "X66n1296_026:0149c09": "喝。且道那個是賓那個是主。雖然如是。亦須仔細。",
    "X66n1296_026:0149c10": "便下座。又曰。二俱有過。二俱無過。",
    "X66n1296_026:0149c11": "瑯瑘覺云。且道那一喝是不作一喝用。興化若無",
    "X66n1296_026:0149c12": "後句。疑殺天下人。雖然如是。曉者還稀。",
    "X66n1296_026:0149c13": "昭覺勤云。作家相見須是恁麼。機如掣電眼似流",
    "X66n1296_026:0149c14": "星。原始要終扶頭接尾。所謂羽毛相似言氣相合。",
    "X66n1296_026:0149c15": "祇如兩家互換相喝。且作麼生辨得一喝不作一",
    "X66n1296_026:0149c16": "喝用。要作臨濟兒孫切須明取。且道二老宿意作",
    "X66n1296_026:0149c17": "麼生。百尺竿頭須進步。紫羅帳裏撒真珠。",
    "X66n1296_026:0149c18": "教忠光云。興化與旻德各出隻手。要發明臨濟正",
    "X66n1296_026:0149c19": "法眼藏。殊不知臨濟一宗掃土而盡。且道利害在",
    "X66n1296_026:0149c20": "什麼處。具眼者辨取。",
    "X66n1296_026:0149c21": "雲居莊云。二尊宿一人買帽相頭。一人隔靴抓癢。",
    "X66n1296_026:0149c22": "雖則一期施設。怎奈遞相鈍置。何故。見義不為。何",
    "X66n1296_026:0149c23": "勇之有。",
    "X66n1296_026:0149c24": "伏龍長云。陣雲動地而來。雪刃挨身而入。鐵旗鐵",
    "X66n1296_026:0150a01": "皷未為好手。全殺全活方見作家。較他登九龍御",
    "X66n1296_026:0150a02": "輦而被烹。失千里烏騅而自刎者。葢相萬萬。劒戟",
    "X66n1296_026:0150a03": "盡為農器用。馬牛歸放華山陽。何以見得。王登寶",
    "X66n1296_026:0150a04": "位。野老謳歌。",
    "X66n1296_026:0150a05": "通玄奇云。者兩個漢大似一對無孔鐵錘。看他你",
    "X66n1296_026:0150a06": "擲我拋遞相抑揚。雖則二俱敏手。旻德未免輸他",
    "X66n1296_026:0150a07": "一籌。被伊塗污面門。至今羞慙無地。",
    "X66n1296_026:0150a08": "報恩琇云。且道那裏是他一喝不作一喝用處。直",
    "X66n1296_026:0150a09": "饒倜儻分明。要見旻德則易。見興化則難。",
    "X66n1296_026:0150a10": "靈隱禮云。首山但識二俱有過二俱無過。殊不知",
    "X66n1296_026:0150a11": "興化父子個裏殺活。二俱放過二俱不放過。諸仁",
    "X66n1296_026:0150a12": "者。且道靈隱底是。首山底是。良久喝一喝云。不得",
    "X66n1296_026:0150a13": "動著。動着三十棒。",
    "X66n1296_026:0150a14": "棲霞成云。興化旻德聚頭作閙。主賓歷然即不無。",
    "X66n1296_026:0150a15": "一喝不作一喝用也須更見臨濟始得。",
    "X66n1296_026:0150a16": "崆峒慈云。一人權衡在手收放自由。一人影草隨",
    "X66n1296_026:0150a17": "身逢場作戲。雖則舒展無殊。主賓有序。怎奈互相",
    "X66n1296_026:0150a18": "鈍置。檢點將來。二俱失利。何故。當仁不讓始是丈",
    "X66n1296_026:0150a19": "夫。喝。",
    "X66n1296_026:0150a20": "寶掌白云。興化和尚向針鋒上削鐵。電影裏驅雷。",
    "X66n1296_026:0150a21": "送斷鴈於秋旻。掃殘霞於賸水。職到威成。毋容少",
    "X66n1296_026:0150a22": "滲。者裏還著得佛法身心也無。若教頻下淚。滄海",
    "X66n1296_026:0150a23": "也須乾。",
    "X66n1296_026:0150a24": "廣胤標云。看他興化父子主賓互換。師授資承。赤",
    "X66n1296_026:0150b01": "手提持。二俱作者則固是。為什麼興化又道他旻",
    "X66n1296_026:0150b02": "德會一喝不作一喝用。還知者老漢為人處麼。",
    "X66n1296_026:0150b03": "佛日晳云。興化雖慣向針鋒尖上張弓架箭。電光",
    "X66n1296_026:0150b04": "影裏辨敵施能。檢點將來。也只是擒降將的手段。",
    "X66n1296_026:0150b05": "旻德雖則久經行陣不顧危亡。怎奈鼻孔落在興",
    "X66n1296_026:0150b06": "化手裏。果是臨濟德山把手共行的漢。待興化未",
    "X66n1296_026:0150b07": "開口已前。踏翻香案。拽下座爛捶一頓。管取興化",
    "X66n1296_026:0150b08": "生受生受。即今還有恁麼人麼。新隆安性命在汝",
    "X66n1296_026:0150b09": "手裏。有麼有麼。喝一喝云。金翅鳥王當宇宙。個中",
    "X66n1296_026:0150b10": "誰是出頭人。",
    "X66n1296_026:0150b11": "資國秀云。興化生平氣宇如王。因甚到者裏便全",
    "X66n1296_026:0150b12": "身放下。還委悉麼。從來相識貴知音。水入水兮金",
    "X66n1296_026:0150b13": "博金。不似尋常盲瞎漢。強將亂喝當生平。是則是。",
    "X66n1296_026:0150b14": "祇如教忠道臨濟一宗掃土而盡。又作麼生。喝。多",
    "X66n1296_026:0150b15": "謂海枯終見底。誰知人老不知心。",
    "X66n1296_026:0150b16": "興化侍臨濟。因洛浦來參。濟問甚麼處來。浦曰鑾城",
    "X66n1296_026:0150b17": "來。濟曰有事相借問得麼。浦曰新戒不會。濟曰打破",
    "X66n1296_026:0150b18": "大唐國覓個不會的人也無。參堂去。化隨後問。適來",
    "X66n1296_026:0150b19": "新到。是成褫他不成褫他。濟曰我誰管你成褫不成",
    "X66n1296_026:0150b20": "褫。化曰。和尚祇解將死雀就地彈。不解將一轉語葢",
    "X66n1296_026:0150b21": "覆却。濟曰你又作麼生。化曰請和尚作新到。濟遂曰",
    "X66n1296_026:0150b22": "新戒不會。化曰却是老僧罪過。濟曰你語藏鋒。化擬",
    "X66n1296_026:0150b23": "議。濟便打。至晚濟又曰。我今日問新到。是將死雀就",
    "X66n1296_026:0150b24": "地彈。就窠子裏打。及至你出得語。又喝起了向青雲",
    "X66n1296_026:0150c01": "裏打。化曰草賊大敗。濟便打。",
    "X66n1296_026:0150c02": "廣教玉云。若論此事。擊石火閃電光。搆得搆不得",
    "X66n1296_026:0150c03": "俱未免喪身失命。看他臨濟權衡在手縱奪隨宜。",
    "X66n1296_026:0150c04": "興化雖云為眾竭力。未免禍出私門。總似今日門",
    "X66n1296_026:0150c05": "風委地。汝輩瞻前顧後。有什麼氣息。喝一喝云。龍",
    "X66n1296_026:0150c06": "象蹴踏是誰堪。雪曲應希徒側耳。",
    "X66n1296_026:0150c07": "興化見同參僧來。纔上法堂化便喝。僧亦喝。化又喝。",
    "X66n1296_026:0150c08": "僧亦又喝。化近前拈棒。僧又喝。化曰。你看者瞎漢。猶",
    "X66n1296_026:0150c09": "作主在。僧擬議。化直打下法堂。侍者問適來者僧有",
    "X66n1296_026:0150c10": "甚觸忤和尚。化曰是他適來也有權也有實也有照",
    "X66n1296_026:0150c11": "也有用。及乎我將手向伊面前橫兩橫。到者裏却去",
    "X66n1296_026:0150c12": "不得。似者般瞎漢不打。更待何時。",
    "X66n1296_026:0150c13": "昭覺勤云。辨王庫刀。振塗毒鼓。掣電未足以擬其",
    "X66n1296_026:0150c14": "迅。震霆未足以方其威。可謂善驅耕夫之牛。能奪",
    "X66n1296_026:0150c15": "饑人之食。祇如主賓互換。有照有用。有權有實則",
    "X66n1296_026:0150c16": "且置。甚處是興化將手向伊面前橫兩橫處。者裏",
    "X66n1296_026:0150c17": "洞明得。可以荷負臨濟正法眼藏。如或泥水不分。",
    "X66n1296_026:0150c18": "未免瞎驢隨大隊。",
    "X66n1296_026:0150c19": "天童華云。興化門墻千仞。從來家法森嚴。者僧暗",
    "X66n1296_026:0150c20": "透重關。要看洞中春色。好則好。未免二俱失利。祇",
    "X66n1296_026:0150c21": "如興化道。我將手向伊面前橫兩橫。又作麼生。天",
    "X66n1296_026:0150c22": "堂未就。地獄先成。",
    "X66n1296_026:0150c23": "育王光云。高提祖印獨耀寰中。大啟洪爐烹凡煅",
    "X66n1296_026:0150c24": "聖。非興化不能驗同參。非同參不能見興化。直得",
    "X66n1296_026:0151a01": "主賓互換照用雙行。且道那裏是興化將手向伊",
    "X66n1296_026:0151a02": "面前橫兩橫處。者裏明得。臨濟一宗不至掃土。脫",
    "X66n1296_026:0151a03": "或未然。育王為你道破。拈拄杖卓一卓云。金鏃慣",
    "X66n1296_026:0151a04": "調曾百戰。鐵鞭多力恨無讐。",
    "X66n1296_026:0151a05": "南堂欲云。阿呵呵。獅子兒返躑。龍馬駒[跳兆+孛]跳。打破",
    "X66n1296_026:0151a06": "上頭關。主賓俱失照。有底便道當時再與一喝。不",
    "X66n1296_026:0151a07": "然掀倒禪牀拂袖而去。恁麼見解有甚共語處。山",
    "X66n1296_026:0151a08": "僧不逢別者終不開拳。適值大道師兄遠臨。要使",
    "X66n1296_026:0151a09": "現前一眾與他古人兩得相見。還委悉麼。青山不",
    "X66n1296_026:0151a10": "鎻長飛勢。滄海合知來處高。",
    "X66n1296_026:0151a11": "靈隱禮云。興化據寰中正令。展肘後神符。直得盡",
    "X66n1296_026:0151a12": "大地人一時喫棒。其奈令行太嚴。未免傷鋒犯手。",
    "X66n1296_026:0151a13": "要知者僧納敗處麼。當斷不斷反招其亂。縱饒不",
    "X66n1296_026:0151a14": "顧危亡掀倒禪牀喝散大眾。也只是個有頭無尾",
    "X66n1296_026:0151a15": "客作擔板漢。",
    "X66n1296_026:0151a16": "白巖符云。者僧若是個識休咎辨機宜底漢子。待",
    "X66n1296_026:0151a17": "興化近前拈棒。便好退身三步云住住。今日若是",
    "X66n1296_026:0151a18": "別人。怪和尚去在。他若眼目定動。却好與一喝。拂",
    "X66n1296_026:0151a19": "袖而出。不獨見向來同參契誼。而臨濟正法眼藏",
    "X66n1296_026:0151a20": "在掌握矣。",
    "X66n1296_026:0151a21": "興化因僧問四方八面來時如何。化曰打中間底。僧",
    "X66n1296_026:0151a22": "便禮拜。化曰。我昨日赴個村齋。中途遇一陣卒風暴",
    "X66n1296_026:0151a23": "雨。却向古廟裏軃避得過。",
    "X66n1296_026:0151a24": "福嚴容云。者僧雖解單刀直入。怎奈興化有百匝",
    "X66n1296_026:0151b01": "千重。所以將在謀而不在勇。興化雖運籌帷幄決",
    "X66n1296_026:0151b02": "勝千里。未免旁觀者哂。若問山僧四方八面來時",
    "X66n1296_026:0151b03": "如何。未是作家。他若擬議。劈脊便棒。",
    "X66n1296_026:0151b04": "棲霞成云。者僧禮拜不是好心。若非興化頂門有",
    "X66n1296_026:0151b05": "眼。幾幾乎被伊揭却腦葢。",
    "X66n1296_026:0151b06": "資國秀云。者僧有擒王射馬之才。怎奈龍頭蛇尾。",
    "X66n1296_026:0151b07": "興化有破壁更旗之術。猶虧末後一槌。當時若是",
    "X66n1296_026:0151b08": "見他禮拜。劈脊便打。何故。不入虎穴焉得虎子。雖",
    "X66n1296_026:0151b09": "然。祗如興化末上與麼道。又作麼生。",
    "X66n1296_026:0151b10": "蟠龍長云。為人須為徹。殺人須見血。興化恁麼猶",
    "X66n1296_026:0151b11": "欠穩在。若當時就其旗鼓未動氣力未衰。便能活",
    "X66n1296_026:0151b12": "捉生擒。非但與者僧浣腸換骨。亦且免慕羶之流",
    "X66n1296_026:0151b13": "向卒風暴雨處軃跟。",
    "X66n1296_026:0151b14": "興化因後唐莊宗車駕幸河北回至魏府行宮。詔問",
    "X66n1296_026:0151b15": "曰。朕收中原獲得一寶。未曾有人酬價。化曰請陛下",
    "X66n1296_026:0151b16": "寶看。帝以兩手舒幞頭脚。化曰君王之寶誰敢酬價。",
    "X66n1296_026:0151b17": "報慈遂徵云。且道興化肯莊宗不肯莊宗。若肯莊",
    "X66n1296_026:0151b18": "宗。興化眼在什麼處。若不肯莊宗。過在什麼處。",
    "X66n1296_026:0151b19": "雪竇顯云。至尊所得只可旁觀。若非興化作家。往",
    "X66n1296_026:0151b20": "往高價酬却。",
    "X66n1296_026:0151b21": "雲峰悅云。真不掩偽。曲不藏直。有眼者辯取。",
    "X66n1296_026:0151b22": "翠巖芝云。興化當時下一著。可謂酩酊。如今作麼",
    "X66n1296_026:0151b23": "生斷。",
    "X66n1296_026:0151b24": "黃龍心云。興化一期見機而作。怎奈埋沒伊一朝",
    "X66n1296_026:0151c01": "天子。當時若但向道。蚌蛤之珠收得也無用處。教",
    "X66n1296_026:0151c02": "伊向後別有生涯。免得遞相鈍置。如今若有人問。",
    "X66n1296_026:0151c03": "又作麼生酬償。",
    "X66n1296_026:0151c04": "笑巖寶云。作家君王不妨做得出說得行。興化明",
    "X66n1296_026:0151c05": "眼宗師亦善能相席別償。然略且蒙昧當時。未必",
    "X66n1296_026:0151c06": "光輝後世。我若作興化。待帝舒幞頭脚。直云陛下",
    "X66n1296_026:0151c07": "何得說真方賣假藥。瞥令喜識見盡寶愛情忘。不",
    "X66n1296_026:0151c08": "獨致君王得大解脫。亦免使天下人承虗接響。只",
    "X66n1296_026:0151c09": "在光影門頭做活計。",
    "X66n1296_026:0151c10": "博山來云。徑寸之璧照乘之珠。望中原光影萬一",
    "X66n1296_026:0151c11": "不得。為比文殊寶冠隱晦不得。淨名方丈說示不",
    "X66n1296_026:0151c12": "來。興化畢竟酬價不可得。然雖如是。誰道黃金如",
    "X66n1296_026:0151c13": "糞土。",
    "X66n1296_026:0151c14": "天童忞云。雪竇興化不無顢頇放過。黃龍晦堂太",
    "X66n1296_026:0151c15": "煞傷觸風化。若是山僧。待他引幞頭脚。但云皇天",
    "X66n1296_026:0151c16": "無親惟德是輔。不惟使莊宗履安知危。亦顯衲僧",
    "X66n1296_026:0151c17": "家袖裏有金錘。以拂子畫一畫云。且道者寶作麼",
    "X66n1296_026:0151c18": "生酬價。良久云。可憐三尺龍鬚。喚作尋常破布。",
    "X66n1296_026:0151c19": "寶掌白云。莊宗是一朝天子。輕將中原之寶撒向",
    "X66n1296_026:0151c20": "人前。興化是天下宗師。且不能逆鱗擒角。當時待",
    "X66n1296_026:0151c21": "伊引幞頭脚。便道魚珠不勞拈出。縱使同光十倍",
    "X66n1296_026:0151c22": "施呈。也較三千里。何故。隨處等閒垂一釣。會須牽",
    "X66n1296_026:0151c23": "動碧潭龍。",
    "X66n1296_026:0151c24": "白巖符云。盡道興化只有順捋虎鬚的胸襟。且無",
    "X66n1296_026:0152a01": "逆披龍鱗的辣手。殊不知他興化舌頭是龍泉是",
    "X66n1296_026:0152a02": "石密。大有利害。若人委悉得。請為同光帝別代一",
    "X66n1296_026:0152a03": "轉語。",
    "X66n1296_026:0152a04": "興化到雲居問。權借一問以為影草時如何。居無對。",
    "X66n1296_026:0152a05": "化曰。想和尚答者話不得。不如禮拜了退。居後出住",
    "X66n1296_026:0152a06": "曰。我二十年前不曾對興化一語。為他致個問頭奇",
    "X66n1296_026:0152a07": "特。如今思量。當時不消道個何必。化聞廼曰。雲居老",
    "X66n1296_026:0152a08": "漢二十年祇道得個何必。若是興化即不然。怎如道",
    "X66n1296_026:0152a09": "個不必。",
    "X66n1296_026:0152a10": "徑山杲云。何必不必。綿綿密密。覿面當機。有人續",
    "X66n1296_026:0152a11": "得末後句。許伊親見二尊宿。",
    "X66n1296_026:0152a12": "天童忞云。雲居放憨。興化廝賴。雖則互相激揚。怎",
    "X66n1296_026:0152a13": "奈只作得個賓中主。作不得主中主。若是天童。如",
    "X66n1296_026:0152a14": "今有個衲僧恁麼問。但云好。纔擬議。劈脊打出。不",
    "X66n1296_026:0152a15": "惟使他差異禪和無開口處。且顯宗師家有三玄",
    "X66n1296_026:0152a16": "戈甲照用同時底手眼。",
    "X66n1296_026:0152a17": "興化示眾。我聞前廊下也喝。後架裏也喝。諸子。汝莫",
    "X66n1296_026:0152a18": "盲喝亂喝。直饒喝得興化向半天裏。却撲下來一點",
    "X66n1296_026:0152a19": "氣也無。待我欵欵地甦息起來向你道未在。何故。我",
    "X66n1296_026:0152a20": "未曾向紫羅帳裏撒珍珠與你諸人去在。胡喝亂喝",
    "X66n1296_026:0152a21": "作麼。",
    "X66n1296_026:0152a22": "天寧琦云。我當時若見。只向他道何必。待者老漢",
    "X66n1296_026:0152a23": "東西顧視。却與一喝。驚羣須是英靈漢。敵勝還他",
    "X66n1296_026:0152a24": "師子兒。",
    "X66n1296_026:0152b01": "興化曰。若立一塵。家國興盛野老顰蹙。不立一塵。家",
    "X66n1296_026:0152b02": "國喪亡野老安怗。",
    "X66n1296_026:0152b03": "雪竇顯舉若立一塵家國興盛。不立一塵家國喪",
    "X66n1296_026:0152b04": "亡。遂拈拄杖云。還有同生同死底衲僧麼。",
    "X66n1296_026:0152b05": "昭覺勤云。當時若有個漢出來。道得一句互為賓",
    "X66n1296_026:0152b06": "主。免得雪竇者老漢後面自點胸。",
    "X66n1296_026:0152b07": "鼓山賢云。且道立即是。不立即是。若道有時立有",
    "X66n1296_026:0152b08": "時不立。却似瘧病相似。若道雙照雙遮遮照同時。",
    "X66n1296_026:0152b09": "猶未離教家極則。畢竟作麼生。拈拄杖卓一卓。",
    "X66n1296_026:0152b10": "鎮州寶壽沼禪師(南五臨濟玄嗣)僧問訊次。壽曰百千諸聖",
    "X66n1296_026:0152b11": "盡不出此方丈內。僧曰。祇如古人道。大千沙界海中",
    "X66n1296_026:0152b12": "漚。未審此方丈向甚麼處著。壽曰千聖現在。僧曰阿",
    "X66n1296_026:0152b13": "誰證明。壽便擲下拂子。僧從西過東立。壽便打。僧曰",
    "X66n1296_026:0152b14": "若不久參焉知端的。壽曰三十年後此話大行。",
    "X66n1296_026:0152b15": "昭覺勤云。寶壽在方丈裏布網張羅。者僧釣餌邊",
    "X66n1296_026:0152b16": "擎頭截角。三度衝浪上來。三度被他籠罩。且道他",
    "X66n1296_026:0152b17": "得個什麼。還會麼。重賞之下必有勇夫。",
    "X66n1296_026:0152b18": "寶壽因僧問。萬里無片雲時如何。壽曰青天也須喫",
    "X66n1296_026:0152b19": "棒。曰未審青天有什麼過。壽便打。",
    "X66n1296_026:0152b20": "天奇瑞云。大小寶壽可謂為人為徹。殺人見血。",
    "X66n1296_026:0152b21": "證果興云。寶壽者漢不妨說也說得到。用也用得",
    "X66n1296_026:0152b22": "到。只是遲了。若是山僧。待道萬里無片雲時如何。",
    "X66n1296_026:0152b23": "便與劈頭一棒。免得他向青天著倒。",
    "X66n1296_026:0152b24": "寶壽因胡釘鉸參。壽問莫是胡釘鉸麼。胡曰不敢。壽",
    "X66n1296_026:0152c01": "曰還釘得虗空麼。胡曰請和尚打破來。壽便打。胡曰",
    "X66n1296_026:0152c02": "和尚莫錯打某甲。壽曰向後有多口阿師與你點破",
    "X66n1296_026:0152c03": "在。胡後到趙州舉前話。州曰汝因甚麼被他打。胡曰",
    "X66n1296_026:0152c04": "不知某甲過在甚麼處。州曰祇者一縫尚不奈何。胡",
    "X66n1296_026:0152c05": "乃有省。",
    "X66n1296_026:0152c06": "雪竇顯云。我要打者三個漢。一打趙州不合瞎却",
    "X66n1296_026:0152c07": "胡釘鉸眼。二打寶壽不能塞斷趙州口。三打胡釘",
    "X66n1296_026:0152c08": "鉸不合放過寶壽。驀拈拄杖云。更有一個。大眾一",
    "X66n1296_026:0152c09": "時退。乃擊禪牀一下。",
    "X66n1296_026:0152c10": "溈山喆云。者漢雖然省去。可惜趙州放過。當時待",
    "X66n1296_026:0152c11": "問過在甚麼處。劈脊便棒。非但承他寶壽威光。亦",
    "X66n1296_026:0152c12": "乃與叢林為龜為鑑。",
    "X66n1296_026:0152c13": "徑山杲云。直饒釘得者一縫。檢點將來亦非好手。",
    "X66n1296_026:0152c14": "可憐兩個老禪翁。却對俗人說家醜。",
    "X66n1296_026:0152c15": "鼓山永云。寶壽雖具打破虗空底鉗錘。未免傷鋒",
    "X66n1296_026:0152c16": "犯手。胡公末後悟去。誰知眼尚[目*荅]眵。",
    "X66n1296_026:0152c17": "天寧琦云。胡釘鉸原不知者一縫。當時趙州若不",
    "X66n1296_026:0152c18": "與賊過梯。便是踏破百二十緉草鞋也未瞥地在。",
    "X66n1296_026:0152c19": "雖然釘鉸明得。也較寶壽三千里。",
    "X66n1296_026:0152c20": "資福廣云。千鈞之弩不為鼷鼠發機。寶壽不得無",
    "X66n1296_026:0152c21": "過。趙州雖善挽轉。也是就地彈雀。",
    "X66n1296_026:0152c22": "雲溪挺云。寶壽雖則孫承祖業。未免依樣畵葫蘆。",
    "X66n1296_026:0152c23": "胡釘鉸終是死漢。若解知恩報恩。打趙州拳頭有",
    "X66n1296_026:0152c24": "分在。",
    "X66n1296_026:0153a01": "寶壽因西院來參問。踏倒化城來時如何。壽曰不斬",
    "X66n1296_026:0153a02": "死漢。院曰斬。壽便打。院連道斬斬。壽又隨聲打。少頃",
    "X66n1296_026:0153a03": "乃謂侍僧曰。適來者僧將赤肉抵他乾棒。著甚死急。",
    "X66n1296_026:0153a04": "次有一僧來白曰。某甲啟和尚。者問話底僧在大覺",
    "X66n1296_026:0153a05": "處來。兩人同參。在者裏見解總與麼。恐已後委悉和",
    "X66n1296_026:0153a06": "尚法道。須是趂出二人。若不趂出。已後難得人承嗣。",
    "X66n1296_026:0153a07": "壽即將陳白僧趂出。",
    "X66n1296_026:0153a08": "風穴喜云。西院踏破化城。要且脚跟未得點地。寶",
    "X66n1296_026:0153a09": "壽不斬死漢。早已血濺梵天。則且置。祇如趂出者",
    "X66n1296_026:0153a10": "僧。意作麼生。韜略雙全多意氣。安南塞北一齊收。",
    "X66n1296_026:0153a11": "寶壽問新到近離甚處。曰崔禪。壽曰還將得崔禪喝",
    "X66n1296_026:0153a12": "來麼。曰不將得來。壽曰與麼則不從崔禪來。僧便喝。",
    "X66n1296_026:0153a13": "壽拈棒。僧擬議。壽便打。",
    "X66n1296_026:0153a14": "雲居舜云。寶壽與麼問也險。者僧食到口邊被人",
    "X66n1296_026:0153a15": "奪却。",
    "X66n1296_026:0153a16": "白巖符云。者僧不妨頑軟。怎奈有始無終。若是個",
    "X66n1296_026:0153a17": "漢。當時待拈棒。好更與一喝。拂袖便出。管取寶壽",
    "X66n1296_026:0153a18": "另眼相看。",
    "X66n1296_026:0153a19": "鎮州三聖慧然禪師(南五臨濟玄嗣)到德山纔展具。山曰不",
    "X66n1296_026:0153a20": "用展炊巾。者裏無殘羮餿飯。聖曰。賴遇無。設有向甚",
    "X66n1296_026:0153a21": "處著。山便打。聖接棒推倒向繩牀上。山大笑。聖哭曰",
    "X66n1296_026:0153a22": "蒼天蒼天。便下參堂。",
    "X66n1296_026:0153a23": "瑯瑘覺云。若無欒布作。怎得見韓光。",
    "X66n1296_026:0153a24": "溈山行云。三聖撥草瞻風有舒有卷。德山勘凡驗",
    "X66n1296_026:0153b01": "聖有放有收。德山笑去即且置。三聖哭蒼天便出。",
    "X66n1296_026:0153b02": "意作麼生。不貪香餌味。可謂碧潭龍。",
    "X66n1296_026:0153b03": "雲巖游云。三聖便展坐具。作賊人心虗。山云不用",
    "X66n1296_026:0153b04": "展炊巾。尾巴露也。聖云設有向什處著。口是禍門。",
    "X66n1296_026:0153b05": "山便打。裂破古今。聖接棒推山向繩牀上。老鼠入",
    "X66n1296_026:0153b06": "牛角。更有一轉語。待無舌人忌口却向汝道。",
    "X66n1296_026:0153b07": "清化嶾云。赤眼火金剛。伎倆恰相當。好手逢好手。",
    "X66n1296_026:0153b08": "何更哭蒼蒼。洞中春色幾人知。門外秋紅風落了。",
    "X66n1296_026:0153b09": "三聖到仰山。山問汝名甚麼。聖曰慧寂。山曰慧寂是",
    "X66n1296_026:0153b10": "我名。聖曰我名慧然。山大笑而已。",
    "X66n1296_026:0153b11": "昭覺勤舉雪竇頌畢云。者個笑。千古萬古清風凜",
    "X66n1296_026:0153b12": "凜地。為甚麼。雪竇却道只應千古動悲風。也是死",
    "X66n1296_026:0153b13": "而不弔。",
    "X66n1296_026:0153b14": "徑山杲云。兩個藏身露影漢。殊不顧旁觀者哂。",
    "X66n1296_026:0153b15": "愚菴盂云。仰山向虗空裏穵縫。三聖煉石補天。陳",
    "X66n1296_026:0153b16": "希夷一覺睡千年。至今不知。直是好笑。",
    "X66n1296_026:0153b17": "鳳山啟云。同聲相應。同氣相求。出沒卷舒隨機自",
    "X66n1296_026:0153b18": "在。自是衲僧巴鼻。若只對泥神土地而壁立萬仞。",
    "X66n1296_026:0153b19": "又安知雲龍之變化。霧豹之文蔚哉。雖然。且道仰",
    "X66n1296_026:0153b20": "山一笑是何節拍。擲拄杖歸方丈。",
    "X66n1296_026:0153b21": "三聖上堂曰。我逢人即出。出即不為人。便下座。興化",
    "X66n1296_026:0153b22": "獎云。我即不然。逢人即不出。出即便為人。",
    "X66n1296_026:0153b23": "保寧勇云。此二尊宿恁麼為人。猶在半途。保寧今",
    "X66n1296_026:0153b24": "日路見不平。拈拄杖下座。大眾一時走散。擲杖歸",
    "X66n1296_026:0153c01": "方丈。",
    "X66n1296_026:0153c02": "寶峰文云。者兩個老古錐。竊得臨濟些子活計。各",
    "X66n1296_026:0153c03": "自分疆列界氣衝宇宙。使明眼衲僧見。只得好笑。",
    "X66n1296_026:0153c04": "且道笑個甚麼。還知落處麼。若知。一任七顛八倒。",
    "X66n1296_026:0153c05": "若不知。且向二老葛藤裏咬嚼。",
    "X66n1296_026:0153c06": "昭覺勤云。一人在孤峰頂上土面灰頭。一人在十",
    "X66n1296_026:0153c07": "字街頭斬釘截鐵。有頭有尾。同死同生。且道出即",
    "X66n1296_026:0153c08": "不為人底是。出即便為人底是。萬古碧潭空界月。",
    "X66n1296_026:0153c09": "再三撈摝始應知。",
    "X66n1296_026:0153c10": "靈隱嶽云。二老漢滅却臨濟正法眼。却向長安路",
    "X66n1296_026:0153c11": "上把手共行。直至於今遞相鈍置。且如何是共行",
    "X66n1296_026:0153c12": "一句。掣開金殿鎻。撞動玉樓鐘。",
    "X66n1296_026:0153c13": "天童覺云。墮也墮也。今日不是減古人聲光。且要",
    "X66n1296_026:0153c14": "長後人節操。若是本色漢。提佛祖印。轉鐵牛機。把",
    "X66n1296_026:0153c15": "拄杖一時穿却。方見衲僧手段。",
    "X66n1296_026:0153c16": "徑山杲云。真淨老人大似欺誣亡沒。杲上座即不",
    "X66n1296_026:0153c17": "然。豁開三要三玄路。坐斷須彌第一峰。且道在三",
    "X66n1296_026:0153c18": "聖分上耶。在興化分上耶。具眼者辨取。",
    "X66n1296_026:0153c19": "仰山欽云。二老可謂一條拄杖兩人舁。今日被天",
    "X66n1296_026:0153c20": "寧抝作兩橛了也。以拄杖倚左邊云。且聽各自平",
    "X66n1296_026:0153c21": "分。",
    "X66n1296_026:0153c22": "報恩秀云。者兩個漢大似才高語壯倚勢欺人。拈",
    "X66n1296_026:0153c23": "拄杖云。還見三聖興化麼。復靠却杖云。直饒具衲",
    "X66n1296_026:0153c24": "僧手段。也且向者邊立。",
    "X66n1296_026:0154a01": "天寧琦云。三聖興化明眼宗師。因什麼活計本同",
    "X66n1296_026:0154a02": "生涯逈異。但有路可上。更高人也行。",
    "X66n1296_026:0154a03": "徑山琇云。一人得其體。一人得其用。總未有作家",
    "X66n1296_026:0154a04": "手段。萬壽既已出了。且道有為人處無為人處。祝",
    "X66n1296_026:0154a05": "融峰頂上。露滴萬年松。",
    "X66n1296_026:0154a06": "烏石道云。一人向高高峰頂立。一人向深深海底",
    "X66n1296_026:0154a07": "行。欲扶臨濟正宗。猶迂遠在。石溪則不然。何以見",
    "X66n1296_026:0154a08": "得。兩頭俱坐斷。一劒倚天寒。",
    "X66n1296_026:0154a09": "松隱然云。者二老同門出入。夙世怨家。一人向孤",
    "X66n1296_026:0154a10": "峰頂上臥月眠雲。一人向十字街頭揚塵簸土。檢",
    "X66n1296_026:0154a11": "點將來二俱漏逗。各與三十拄杖。且道龍峰與麼",
    "X66n1296_026:0154a12": "是賞伊是罰伊。驀拈拄杖卓一卓云。天上有星皆",
    "X66n1296_026:0154a13": "拱北。人間無水不朝東。",
    "X66n1296_026:0154a14": "雪竇雲云。者兩個漢一人有餘處不足。一人不足",
    "X66n1296_026:0154a15": "處有餘。細檢將來。好各與三十拄杖。復云。山僧與",
    "X66n1296_026:0154a16": "麼批判。且道是為人不為人。具眼者辨取。",
    "X66n1296_026:0154a17": "愚菴盂云。山僧今日出也。還是為人是不為人。若",
    "X66n1296_026:0154a18": "是為人。則落興化圈套裏。若不為人。又落三聖圈",
    "X66n1296_026:0154a19": "套裏。若總不恁麼。又落山僧圈套裏。畢竟如何。喝",
    "X66n1296_026:0154a20": "一喝云。一把柳絲收不得。和烟搭在玉欄杆。",
    "X66n1296_026:0154a21": "棲霞成云。者兩個漢。鼓兩片皮。美則美矣。善則未",
    "X66n1296_026:0154a22": "善。何故。靈龜負圖。自取喪身之兆。",
    "X66n1296_026:0154a23": "寶壽新云。三聖有割己之能。豈無為人之心。興化",
    "X66n1296_026:0154a24": "有為人之心。豈無割己之能。還端的得麼。易分雪",
    "X66n1296_026:0154b01": "裏粉。難辨墨中煤。",
    "X66n1296_026:0154b02": "五磊權云。欽祖幸然抝折。今日不肖兒孫未免更",
    "X66n1296_026:0154b03": "將鸞膠為伊續起。逢人即出。逢人不出。兩彩一賽。",
    "X66n1296_026:0154b04": "如箭中的。金鳳銜花下彩樓。眼裏瞳人吹觱栗。三",
    "X66n1296_026:0154b05": "臺須是大家催。無限清風生八極。",
    "X66n1296_026:0154b06": "資福侶云。三聖如虎頭戴角。興化如牛羊無角。識",
    "X66n1296_026:0154b07": "得二老。一飲一啄。咄。",
    "X66n1296_026:0154b08": "寶掌白云。三聖興化二尊宿。將一箇秤錘拋來擲",
    "X66n1296_026:0154b09": "去。使人啗啄不入。且道當恁麼時。誰者在先誰者",
    "X66n1296_026:0154b10": "在後。良久云。一把柳絲收不得。和烟搭在玉欄杆。",
    "X66n1296_026:0154b11": "神鼎澤云。者兩個漢大似手執兵符。各覇一方。若",
    "X66n1296_026:0154b12": "到老祖門下。總與三十拄杖趂出。何故。四祖新開",
    "X66n1296_026:0154b13": "舖席。賞罰分明。",
    "X66n1296_026:0154b14": "菩提珍舉真淨語畢云。真淨老人錯下名言。累及",
    "X66n1296_026:0154b15": "後人循途守轍列界分疆。殊不知二大老背手抽",
    "X66n1296_026:0154b16": "金鏃。翻身控角弓。激揚臨濟賓主即不無。若是活",
    "X66n1296_026:0154b17": "計。何曾夢見。今日新菩提落處也要諸人共知。以",
    "X66n1296_026:0154b18": "拄杖畫一畫云。自出洞來無敵手。得饒人處且饒",
    "X66n1296_026:0154b19": "人。乃擲下拄杖下座。",
    "X66n1296_026:0154b20": "河渚謙云。一人牙如劒樹。一人口似血盆。共拈一",
    "X66n1296_026:0154b21": "條龜毛索子。擬穿天下人鼻孔。殊不知自己鼻孔",
    "X66n1296_026:0154b22": "却被天下人穿却。",
    "X66n1296_026:0154b23": "三聖問僧近離甚處。僧便喝。聖亦喝。僧又喝。聖又喝。",
    "X66n1296_026:0154b24": "僧曰行棒即瞎。便喝。聖拈棒。僧轉身作受棒勢。聖曰",
    "X66n1296_026:0154c01": "下坡不走。快便難逢。便打。僧曰者賊。便出去。聖遂拋",
    "X66n1296_026:0154c02": "下棒。次有僧問。適來怎容得者僧。聖曰是伊曾見先",
    "X66n1296_026:0154c03": "師來。",
    "X66n1296_026:0154c04": "天井新云。拈頭作尾則易。看樓打樓則難。何故。不",
    "X66n1296_026:0154c05": "見道。白雲盡處是青山。行人更在青山外。",
    "X66n1296_026:0154c06": "法忍謐云。者僧具超方手眼。三聖展格外威權。雖",
    "X66n1296_026:0154c07": "然縱奪可觀。未免旁觀者哂。",
    "X66n1296_026:0154c08": "覆盆菴主(南五臨濟玄嗣)因有僧從山下哭上。盆閉却門。僧",
    "X66n1296_026:0154c09": "於門上畵一圓相。門外立地。盆從菴後出。却從山下",
    "X66n1296_026:0154c10": "哭上。僧喝曰猶作者個去就在。盆便換手搥胸曰可",
    "X66n1296_026:0154c11": "惜先師一場埋沒。僧曰苦苦。盆曰菴主被謾。",
    "X66n1296_026:0154c12": "白巖符云。有僧從山下哭上。揑怪不少。盆閉却門。",
    "X66n1296_026:0154c13": "著忙作麼。僧於門上畵一圓相門外立地。我早候",
    "X66n1296_026:0154c14": "白。盆從菴後出却從山下哭上。伊更候黑。僧喝曰",
    "X66n1296_026:0154c15": "猶作者個去就在。明於責人昧於責己。盆換手搥",
    "X66n1296_026:0154c16": "胸曰可惜先師一場埋沒。赤眼撞著火柴頭。僧曰",
    "X66n1296_026:0154c17": "苦苦。灼然灼然。盆曰菴主被謾。咦。且信一半。復云。",
    "X66n1296_026:0154c18": "者兩個漢驀拶相逢。如龍得水似虎逢山。意氣威",
    "X66n1296_026:0154c19": "獰則不無。若到白巖者裏。且各與他二十拄杖。為",
    "X66n1296_026:0154c20": "什麼。古佛堂前無如是事。",
    "X66n1296_026:0154c21": "瓶山謙云。者僧鬼家伎倆姑置不論。菴主隨邪逐",
    "X66n1296_026:0154c22": "惡。好與二十笤帚。",
    "X66n1296_026:0154c24": "宗門拈古彚集卷第二十六"
}