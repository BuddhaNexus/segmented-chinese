{
    "T36n1736_063:0502b18": "大方廣佛華嚴經隨疏演義鈔卷",
    "T36n1736_063:0502b19": "第六十三",
    "T36n1736_063:0502b21": "唐清涼山大華嚴寺沙門澄觀述",
    "T36n1736_063:0502b22": "[0502b22] 疏。總收七覺下。第三會通相攝。即瑜伽意。於",
    "T36n1736_063:0502b23": "中有二。先正相攝。念通定慧者。遍行定慧",
    "T36n1736_063:0502b24": "故。四念是慧須得念故。神足是定。心定須",
    "T36n1736_063:0502b25": "念方守境故。後雖是前三下。通妨。謂有問",
    "T36n1736_063:0502b26": "言。既是前三。此何重說。增故名覺。[0502b26] 疏。依位",
    "T36n1736_063:0502b27": "所明下。第四辨果。雜集云。覺支修果者。謂",
    "T36n1736_063:0502b28": "見道所斷煩惱永斷。由七覺支是見道自體",
    "T36n1736_063:0502b29": "故。瑜伽云。最初獲得七覺支。故名初有學。",
    "T36n1736_063:0502c01": "見聖&#x8FF9;已。則永斷滅見道所斷一切煩惱。",
    "T36n1736_063:0502c02": "唯餘修道所斷煩惱。[0502c02] 疏。又雖一剎那下。第五",
    "T36n1736_063:0502c03": "分位。謂雖見道迅速有十六心。義則一剎那",
    "T36n1736_063:0502c04": "中七法俱起。功能不同不可言一。如七味",
    "T36n1736_063:0502c05": "香搗篩和合焚。如麻子七香齊發。念除妄念",
    "T36n1736_063:0502c06": "下。別示異相。[0502c06] 疏。大乘七覺下。六明理觀。即",
    "T36n1736_063:0502c07": "頓門禪意。不念諸法即是念覺故。昔人云。真",
    "T36n1736_063:0502c08": "如無念非念法。能階實相。無生豈生心。能",
    "T36n1736_063:0502c09": "到無念念者。則念真如。無生生者。生乎實",
    "T36n1736_063:0502c10": "相故。起信云。若知離念無有能念所念。是",
    "T36n1736_063:0502c11": "名隨順。若離於念名為得入。淨名亦云。常",
    "T36n1736_063:0502c12": "求無念實相智慧故。般若云。若念一切法。",
    "T36n1736_063:0502c13": "則不念般若波羅蜜。不念一切法則念般",
    "T36n1736_063:0502c14": "若波羅蜜等。餘可虛求。疏第七八正。疏文有",
    "T36n1736_063:0502c15": "七。一約類辨意。二釋名。三出體。四釋文。",
    "T36n1736_063:0502c16": "五辨果。六類攝。七權實。今初。言約類者。",
    "T36n1736_063:0502c17": "即七類中名現觀後起道。言辨意者。為斷",
    "T36n1736_063:0502c18": "修道諸惑故。總含雜集五門之中所緣境",
    "T36n1736_063:0502c19": "也。故彼論云。八正所緣境者。謂即後時四聖",
    "T36n1736_063:0502c20": "諦如實性。由見道後所緣境界。即先所見諸",
    "T36n1736_063:0502c21": "諦如實性為體。釋曰。即疏文中現觀後起意",
    "T36n1736_063:0502c22": "也。[0502c22] 疏。離八邪故下。第二釋名。瑜伽云。問何",
    "T36n1736_063:0502c23": "因緣故名八支聖道。答諸聖有學已見跡者。",
    "T36n1736_063:0502c24": "由八支攝行跡正道能無餘。斷一切煩惱。",
    "T36n1736_063:0502c25": "能於解脫究竟作證。是故名為八支聖道。",
    "T36n1736_063:0502c26": "對疏可知。疏八正自體下。第三出體可知。",
    "T36n1736_063:0502c27": "疏文中下。第四釋文。即當辨相。全是雜集",
    "T36n1736_063:0502c28": "之文。而合八為六合戒三故。瑜伽文廣意",
    "T36n1736_063:0502c29": "不殊此故。釋正見云。當知。此中若覺支時",
    "T36n1736_063:0503a01": "所得真覺。若得彼已以慧安立。如證而覺。",
    "T36n1736_063:0503a02": "總略此二合名正見。釋曰。所得是一。安立",
    "T36n1736_063:0503a03": "是二。即二見道合名正見。疏中依前所證",
    "T36n1736_063:0503a04": "真實者。即真見道。依實揀擇。即相見道。[0503a04] 疏。",
    "T36n1736_063:0503a05": "正精進者。瑜伽云。依止正見及正思惟正語",
    "T36n1736_063:0503a06": "業命勤修行者。所有一切欲勤精進出離勇",
    "T36n1736_063:0503a07": "猛勢力發起策勵。其心相續無間。今雜集意。",
    "T36n1736_063:0503a08": "但顯功能不顯其相。[0503a08] 疏。正念者。瑜伽論云。",
    "T36n1736_063:0503a09": "由四念住增上力故。得無顛倒所攝正念及",
    "T36n1736_063:0503a10": "與正定。[0503a10] 疏。若能如上下。第五辨果。言分別",
    "T36n1736_063:0503a11": "誨示等者。上攝八為六。今等取後四故。雜",
    "T36n1736_063:0503a12": "集云。道支修果者。謂分別誨示他。欲令他",
    "T36n1736_063:0503a13": "信。煩惱障淨。隨煩惱障淨。最勝功德障淨故。",
    "T36n1736_063:0503a14": "[0503a14] 疏。然其八中下。第六類攝即瑜伽意。以戒定",
    "T36n1736_063:0503a15": "慧三流類攝之。於中有二。先正攝為三學。",
    "T36n1736_063:0503a16": "後定慧大同下。對同揀異。異唯在戒故。瑜",
    "T36n1736_063:0503a17": "伽問云。何故此名聖所愛戒。答以諸聖者賢",
    "T36n1736_063:0503a18": "善正了。長時愛樂欣慕悅意。我於何時當",
    "T36n1736_063:0503a19": "正獲得。諸語惡行諸身惡行諸邪命等事不",
    "T36n1736_063:0503a20": "作律儀。由彼長時於此尸羅深心愛樂欣慕",
    "T36n1736_063:0503a21": "悅意故。獲得時名聖所愛戒。既獲得已。終",
    "T36n1736_063:0503a22": "不正知。而說妄語等。釋曰。即新建立意也。",
    "T36n1736_063:0503a23": "[0503a23] 疏。若依此經下。第七顯權實。由上所明皆",
    "T36n1736_063:0503a24": "約寄位故。示本經真實之義。今文略舉。具",
    "T36n1736_063:0503a25": "云隨順菩提修八聖道。是菩薩道。所謂正",
    "T36n1736_063:0503a26": "見遠離一切諸邪見故。起正思惟捨妄分",
    "T36n1736_063:0503a27": "別。心常隨順一切智故。常行正語離語四",
    "T36n1736_063:0503a28": "過。順聖言故。恒修正業教化眾生。令調",
    "T36n1736_063:0503a29": "伏故。安住正命頭陀知足。威儀審正隨順",
    "T36n1736_063:0503b01": "菩提。行四聖種。一切過失皆永離故。起正",
    "T36n1736_063:0503b02": "精進。勤修一切菩薩苦行。入佛十力無罣",
    "T36n1736_063:0503b03": "礙故。心常正念悉能憶持一切言音。除滅",
    "T36n1736_063:0503b04": "世間散動心故。心常正定善入菩薩不思議",
    "T36n1736_063:0503b05": "解脫門。於一三昧中。出生一切諸三昧故。",
    "T36n1736_063:0503b06": "釋曰。據此文證。豈不深玄。[0503b06] 疏。上之七類總",
    "T36n1736_063:0503b07": "以喻顯下。即第五段。然婆沙智論皆有此文。",
    "T36n1736_063:0503b08": "並以樹況於道品。故名道樹。第二護小乘",
    "T36n1736_063:0503b09": "行可知。[0503b09] 疏。大文第四彼果分者。前已指經故",
    "T36n1736_063:0503b10": "此不牒。即從佛子菩薩住此焰慧地所有身",
    "T36n1736_063:0503b11": "見下。是然總唯二果。前一開二。後一開四。",
    "T36n1736_063:0503b12": "便成六果。然有二門。一行斷分別故云。二",
    "T36n1736_063:0503b13": "中一離障果。二成德果。二對前分別。故云",
    "T36n1736_063:0503b14": "前從護煩惱生。後從護小乘生。隨文釋中。具",
    "T36n1736_063:0503b15": "以六果別別對前。今初一是護煩惱者。以",
    "T36n1736_063:0503b16": "修道品對治行故。遠離煩惱顯涅槃故。",
    "T36n1736_063:0503b17": "業亦隨亡。初為二果。[0503b17] 疏。所起執著出沒是",
    "T36n1736_063:0503b18": "此總相者。此是斷惑正斷三地正受解法慢",
    "T36n1736_063:0503b19": "故。[0503b19] 疏。本即所有身見等者。疏文有三。一釋",
    "T36n1736_063:0503b20": "經。此中二我計執自高說為我慢。非定法",
    "T36n1736_063:0503b21": "慢。二而云下釋論本字。三此中身見下。出",
    "T36n1736_063:0503b22": "所斷體。於中有二。一約實位說。具引唯",
    "T36n1736_063:0503b23": "識已見初地。二約寄位既是初果。初果初",
    "T36n1736_063:0503b24": "斷見故。[0503b24] 疏。以上三事防護自己所得者。三",
    "T36n1736_063:0503b25": "事即一治故。二我所故。三財物故。自己有所",
    "T36n1736_063:0503b26": "得。即前執著出沒法定兩慢。此為所護。總",
    "T36n1736_063:0503b27": "用三句釋論護字。疏五中下總料揀也。五",
    "T36n1736_063:0503b28": "即前一本二起。三行四護五過。[0503b28] 疏。得道品等",
    "T36n1736_063:0503b29": "者。正謂正道。助即助道。方便即方便道。並",
    "T36n1736_063:0503c01": "如前說。[0503c01] 疏。第二成德果。文中二。先開章名。",
    "T36n1736_063:0503c02": "如下釋。次此之四果下辨所從。言初二護",
    "T36n1736_063:0503c03": "小心果者。對下小行故云小心通上狹心。",
    "T36n1736_063:0503c04": "皆小乘心。今此二果俱從狹小二心所生。",
    "T36n1736_063:0503c05": "言二果者。一增上心欲果。二報恩心果。上",
    "T36n1736_063:0503c06": "護狹心是利他心。上護小心是自利心。護二",
    "T36n1736_063:0503c07": "利行為報佛心。俱護小乘即是心欲。今更",
    "T36n1736_063:0503c08": "增上即是其果。修此二利為報佛恩故。是",
    "T36n1736_063:0503c09": "其果。言後一是護小乘行果者。即發勤精",
    "T36n1736_063:0503c10": "進果。前護行中修二利行。謂成就莊嚴佛土",
    "T36n1736_063:0503c11": "等有五句。經前四自利後一利他。今皆勤行",
    "T36n1736_063:0503c12": "即是其果。上言後一復從前三果生者。即增",
    "T36n1736_063:0503c13": "上欲本心界滿足果。謂於前增上心欲得滿",
    "T36n1736_063:0503c14": "足故。報恩心得滿足故。於勤精進得滿",
    "T36n1736_063:0503c15": "足故。下疏文具。[0503c15] 疏。前中初果者下。隨文釋",
    "T36n1736_063:0503c16": "也。先釋第一果。通約護小故云上求下救。",
    "T36n1736_063:0503c17": "[0503c17] 疏。今初即牒前小乘中總句者。總句經云。",
    "T36n1736_063:0503c18": "菩薩修行如是功德。為不捨一切眾生故。",
    "T36n1736_063:0503c19": "疏文具配釋之。[0503c19] 疏。二治少欲功德者。謂不",
    "T36n1736_063:0503c20": "欲布施頭陀等。今求上上勝法治之。三治",
    "T36n1736_063:0503c21": "不求勝智者。上不求功德。此不求智慧。",
    "T36n1736_063:0503c22": "此二治不攝善。初一治不離惡則惡止善",
    "T36n1736_063:0503c23": "行。總為自利。四即利他則離自利利他二行",
    "T36n1736_063:0503c24": "之過。亦是自分。後二亦勝進。前解後行解。",
    "T36n1736_063:0503c25": "言自見取者。執取自見以為勝故。[0503c25] 疏。起",
    "T36n1736_063:0503c26": "報恩心果。疏文有二。先對三地明報恩義。",
    "T36n1736_063:0503c27": "則通對狹小。後上希求下。即近對護小乘中",
    "T36n1736_063:0503c28": "護小心也。[0503c28] 疏。先別明後總結。亦可別明是",
    "T36n1736_063:0503c29": "報恩行。總結三心是報恩德。[0503c29] 疏。別中彼行",
    "T36n1736_063:0504a01": "有九種類攝為七者。二三各二句故。此是論",
    "T36n1736_063:0504a02": "攝亦可九句。初一報恩心中六報恩行。後二",
    "T36n1736_063:0504a03": "解釋。今初總欲起行順佛化意也。[0504a03] 疏。二有",
    "T36n1736_063:0504a04": "二句依同法者。即心極和善同住安樂。和善",
    "T36n1736_063:0504a05": "自行同住不擾於人故。共為同法起報恩",
    "T36n1736_063:0504a06": "心。言順同行善友意者。以於同行起和",
    "T36n1736_063:0504a07": "順故。同行即受善友之教。故於善友成報",
    "T36n1736_063:0504a08": "恩行。疏二句依法起行者。依師受法造緣修",
    "T36n1736_063:0504a09": "行。名依法行。順師受教。知之言知。不知",
    "T36n1736_063:0504a10": "言不知。故名為直。以石投水水能受石。心",
    "T36n1736_063:0504a11": "能受境如水柔軟。[0504a11] 疏。無稠林行論經下。有",
    "T36n1736_063:0504a12": "一句云無諂曲心。論釋云。不妄說己德。經",
    "T36n1736_063:0504a13": "以稠林含於諂曲。疏以不覆亦含自&#x8A43;。",
    "T36n1736_063:0504a14": "[0504a14] 疏。初二依人下。通相收束。約經初有三句。",
    "T36n1736_063:0504a15": "一句於師。二句於友。次三依行。經有四句。",
    "T36n1736_063:0504a16": "前二成德。後二離過。後二依教。一領教二",
    "T36n1736_063:0504a17": "得旨。[0504a17] 疏。寂滅通結餘句者。無覆無慢受教",
    "T36n1736_063:0504a18": "得旨。皆寂滅義。此依古釋直順經文。若準",
    "T36n1736_063:0504a19": "論經三句小異。忍名善心成就。調柔云寂",
    "T36n1736_063:0504a20": "滅。寂滅云善寂滅。論云善心成就者。是對",
    "T36n1736_063:0504a21": "治修行。增長故者。結前增上心欲果。此果",
    "T36n1736_063:0504a22": "從前第三分護煩惱行。及護小乘行二種對",
    "T36n1736_063:0504a23": "治生。彼治此滿故名善心。今云忍者。即忍",
    "T36n1736_063:0504a24": "可也。論云寂滅心成就者。是前對治修行增",
    "T36n1736_063:0504a25": "長力故。即結前二離障果。由護煩惱對治家",
    "T36n1736_063:0504a26": "力。得無二障故。既無二障故曰調柔。論",
    "T36n1736_063:0504a27": "云。如是善寂滅心成就者。彼果前二句顯。釋",
    "T36n1736_063:0504a28": "曰。善即初句。寂滅即第二句。總合上二為",
    "T36n1736_063:0504a29": "善寂滅。成彼報恩心果。云彼果前二句顯。",
    "T36n1736_063:0504b01": "由此一果通。從前二種對治增上。及二遠",
    "T36n1736_063:0504b02": "離生故。釋曰。總上三句結前四果。[0504b02] 疏。謂二",
    "T36n1736_063:0504b03": "利行下。此釋果名。於前不捨下。辨所生",
    "T36n1736_063:0504b04": "處。正是無盡行相者。以今經文釋成第四",
    "T36n1736_063:0504b05": "無盡行相。先牒前者。此果正從護小乘行",
    "T36n1736_063:0504b06": "生。而是前果成時。此果即成故。[0504b06] 疏。若琴絃",
    "T36n1736_063:0504b07": "之緩急者。此是如來教守樓那。彼是大富",
    "T36n1736_063:0504b08": "長者之子。足不履地。出家之後。精勤修道。",
    "T36n1736_063:0504b09": "足下血流。佛問。汝曾鼓琴耶。答云曾鼓。絃",
    "T36n1736_063:0504b10": "緩如何。答云不鳴。絃急如何。答云即絕。當",
    "T36n1736_063:0504b11": "如何可。答云。不緩不急。佛誨之言。修道亦",
    "T36n1736_063:0504b12": "爾。[0504b12] 疏。六修習過餘者。即經無等等精進。前",
    "T36n1736_063:0504b13": "句行修之初。此句行修之次。依前起行行修",
    "T36n1736_063:0504b14": "勝出。故名過餘。後句行修之終故無能壞。",
    "T36n1736_063:0504b15": "[0504b15] 疏。九自斷疑等。即善分別道非道。言如無",
    "T36n1736_063:0504b16": "畏者。謂如四無畏言是出苦道。若有難言。",
    "T36n1736_063:0504b17": "若言聖道能出苦者。何故阿羅漢有瘡疾",
    "T36n1736_063:0504b18": "等。佛於此難正見無由。心無怯畏善為決",
    "T36n1736_063:0504b19": "斷故。論云能斷疑惑等者。降伏他言正修",
    "T36n1736_063:0504b20": "習故。疏分二疑。二疑皆斷為正修習。[0504b20] 疏。本",
    "T36n1736_063:0504b21": "心界滿足果者。疏文三。初釋名。二出因。三",
    "T36n1736_063:0504b22": "引證。初中即是經中總句。心界清淨清淨即",
    "T36n1736_063:0504b23": "滿足。界即性義。心性差別故。先釋心界。言",
    "T36n1736_063:0504b24": "菩提分心者。謂依菩提心樂欲心也。即前",
    "T36n1736_063:0504b25": "增上心欲果釋滿足。云正念真如修上道品",
    "T36n1736_063:0504b26": "者。以稱如修是滿足故。即前起報恩心果。",
    "T36n1736_063:0504b27": "二由精進故者。是滿足因三故。瑜伽四十八",
    "T36n1736_063:0504b28": "下。引證先舉論。後故知此果下。疏釋論可",
    "T36n1736_063:0504b29": "知。[0504b29] 疏。此一自分下。皆勝進者。勝進八句。前",
    "T36n1736_063:0504c01": "六自利。後二利他前中為四。一第二句於他",
    "T36n1736_063:0504c02": "起解。二第三句於他起行。三有三句行成",
    "T36n1736_063:0504c03": "離障。四有一句障除得證。三中一除煩惱",
    "T36n1736_063:0504c04": "障。二除所知障。云祕密疑事。言微細法慢",
    "T36n1736_063:0504c05": "者。是下品慢難知為微細。微細故祕密。[0504c05] 疏。",
    "T36n1736_063:0504c06": "八上依佛力下二句利他。此句由佛護故",
    "T36n1736_063:0504c07": "成利他行。九即利他德。先舉論。後此除定",
    "T36n1736_063:0504c08": "中智障下。疏揀異第五句智障。今顯於化",
    "T36n1736_063:0504c09": "生中現多三昧。定障解脫故。方能化生。第",
    "T36n1736_063:0504c10": "二位果中。疏四地已上寄出世之首故。重明",
    "T36n1736_063:0504c11": "有者。既為出世不依世間法也。言已上",
    "T36n1736_063:0504c12": "者兼五地故。上明有無。從表心出家下。",
    "T36n1736_063:0504c13": "明出家前&#x5374;。問何以前二在攝報中。此在",
    "T36n1736_063:0504c14": "調柔之中。故云表心出家。於行中說疏。言",
    "T36n1736_063:0504c15": "阿含光者。此地之中道品行德從教修起。故",
    "T36n1736_063:0504c16": "名阿含。又道品智能知教法。亦名阿含。又",
    "T36n1736_063:0504c17": "此道品差別行德。可以言顯。亦名阿含。即",
    "T36n1736_063:0504c18": "證體上有阿含起名示現也。[0504c18] 疏。風等不壞",
    "T36n1736_063:0504c19": "者。經云風雨等緣所不能壞。不似火光風",
    "T36n1736_063:0504c20": "飄雨濕皆能滅無。今風吹不斷雨洗還明。而",
    "T36n1736_063:0504c21": "云等者。餘光不奪不似星月日光映。故合",
    "T36n1736_063:0504c22": "中下地不及即合上。餘寶不及魔合上風。",
    "T36n1736_063:0504c23": "煩惱合雨。別地行中。不捨眾生修道品",
    "T36n1736_063:0504c24": "故。同事偏多。攝報果中破眾生身見者。自",
    "T36n1736_063:0504c25": "破微細見故。餘例前知。四地竟。第五難勝",
    "T36n1736_063:0504c26": "地。[0504c26] 疏。所以來者略有四義。一約寄位。二約",
    "T36n1736_063:0504c27": "三學。三約出世間。四約所得法。初中二。一",
    "T36n1736_063:0504c28": "約地論。二仁王下約他經。於中有二。初雙",
    "T36n1736_063:0504c29": "牒二經。約人以配。揀前地論約所觀行。二",
    "T36n1736_063:0505a01": "以七地未斷分段故者。是賢首略釋七地",
    "T36n1736_063:0505a02": "為羅漢之由。然瑜伽攝論唯識皆云初二三",
    "T36n1736_063:0505a03": "地相同世間。四五六地寄同聲聞者。正明配",
    "T36n1736_063:0505a04": "位。即仁王文。經云爾焰聖覺達地菩薩。修行",
    "T36n1736_063:0505a05": "順法忍。逆五見流集無量功德。住須陀洹。",
    "T36n1736_063:0505a06": "第五地云。勝進達菩薩。於順道忍。以四無",
    "T36n1736_063:0505a07": "畏觀那由他諦內道論外道論藥方工術故。",
    "T36n1736_063:0505a08": "我是一切智人。滅三界疑等煩惱故。集無",
    "T36n1736_063:0505a09": "量功德故。即斯陀含。第六地云。常現真實",
    "T36n1736_063:0505a10": "住順忍中。作中道觀。盡三界集因集果。一",
    "T36n1736_063:0505a11": "切煩惱盡故。乃至證阿那含。第七地云。玄達",
    "T36n1736_063:0505a12": "菩薩十阿僧祇劫中。修無生法樂忍。滅三界",
    "T36n1736_063:0505a13": "習因業果。住最後身中。無量功德皆成就。無",
    "T36n1736_063:0505a14": "生智盡智五分法身皆滿足。第十地阿羅漢",
    "T36n1736_063:0505a15": "梵天位。釋曰。言第十者。此經通約三賢十",
    "T36n1736_063:0505a16": "聖。為十三位。修十三觀故云十等。[0505a16] 疏。言難",
    "T36n1736_063:0505a17": "勝者解深密下。此第一釋中。先引經。後。此",
    "T36n1736_063:0505a18": "從初說下。疏釋初分經下引證。言初分者。",
    "T36n1736_063:0505a19": "即勝慢對治。而是治當地慢隨順如道。經",
    "T36n1736_063:0505a20": "云。佛子。菩薩住此第五地已。善修菩提分",
    "T36n1736_063:0505a21": "法故善淨深心故。復轉求上勝道故。隨順",
    "T36n1736_063:0505a22": "真如故。即其文也。[0505a22] 疏。唯識同此者。上引攝",
    "T36n1736_063:0505a23": "論即是本論。唯識全取彼論。世親釋下即",
    "T36n1736_063:0505a24": "釋攝論。於中二。先舉論。能合難合下。後釋",
    "T36n1736_063:0505a25": "勝相。[0505a25] 疏。瑜伽云者。即四十八論。諸相應增上",
    "T36n1736_063:0505a26": "住文。其莊嚴論即第十三。彼偈云。難退有二",
    "T36n1736_063:0505a27": "種。能退故難勝。今疏所引即彼論釋。其顯揚",
    "T36n1736_063:0505a28": "論即當第十三。此但引於當地之文。此前論",
    "T36n1736_063:0505a29": "云。五難勝地。謂諸菩薩住此地中。先善修",
    "T36n1736_063:0505b01": "治。第四地超一切聲聞獨覺地。證得已下。",
    "T36n1736_063:0505b02": "疏文全同。但有人云。諸法微妙慧蘊。今略無",
    "T36n1736_063:0505b03": "二字義已足故。其十住論亦十住婆沙第一。",
    "T36n1736_063:0505b04": "疏然諸經論下。四結前旨同。若據實位下實",
    "T36n1736_063:0505b05": "寄對辨。既初地中已能雙照。豈至五地方",
    "T36n1736_063:0505b06": "有雙行。故知。約寄即彼經上卷菩薩行品。",
    "T36n1736_063:0505b07": "疏故此地中下。三明斷章。先標名。即前四地",
    "T36n1736_063:0505b08": "下釋意則已盡。唯識具云。五於下乘般涅槃",
    "T36n1736_063:0505b09": "障。謂所知障中俱生一分。令厭生死樂趣",
    "T36n1736_063:0505b10": "涅槃。同於二乘厭苦欣滅。彼障五地無分",
    "T36n1736_063:0505b11": "別道。入五地時便能永斷。由斯五地說斷",
    "T36n1736_063:0505b12": "二愚及彼&#x9E81;重。一純作意背生死愚。即是此",
    "T36n1736_063:0505b13": "中厭生死者。二純作意向涅槃愚。即是此中",
    "T36n1736_063:0505b14": "樂涅槃者。釋曰。此地真如名類無別。故緣",
    "T36n1736_063:0505b15": "彼道名無差別。本分名身淨我慢障。四地",
    "T36n1736_063:0505b16": "出世取身淨故。由此欣滅如前已釋。餘諸",
    "T36n1736_063:0505b17": "經論言異意同。疏由斯證得類無別真如者。",
    "T36n1736_063:0505b18": "四證如。疏亦約生死涅槃皆平等故成賴",
    "T36n1736_063:0505b19": "無別。唯識釋云。謂此真如類無差別。非如",
    "T36n1736_063:0505b20": "眼等類有異故。此由難見。攝論名為相",
    "T36n1736_063:0505b21": "續無差別法界。世親釋云。謂於此中體無",
    "T36n1736_063:0505b22": "有異。非如眼等。隨諸有情相續差別。各各",
    "T36n1736_063:0505b23": "有異。無性意同。而梁論云。由此法界。能令",
    "T36n1736_063:0505b24": "三世諸佛相續身不異者。眾生迷此萬類之",
    "T36n1736_063:0505b25": "異。諸佛證此居然不異。中邊論云。由通",
    "T36n1736_063:0505b26": "達此得十意樂平等淨心者。上約極果。此",
    "T36n1736_063:0505b27": "正順今。疏其所成行下。五成行。舉此二者。",
    "T36n1736_063:0505b28": "以證淨智而達五明。成於真俗不相違",
    "T36n1736_063:0505b29": "故。[0505b29] 疏。此二無礙下。第六得果無差別。法身二",
    "T36n1736_063:0505c01": "諦均故。故疏結云義旨相順。[0505c01] 疏。第二正說",
    "T36n1736_063:0505c02": "下。疏文有二。先依論科。後初則加行下。疏",
    "T36n1736_063:0505c03": "釋但屬四道。不釋其名。下疏自釋。[0505c03] 疏。論云",
    "T36n1736_063:0505c04": "勝慢下。此釋分名。然論具云勝慢對治者。謂",
    "T36n1736_063:0505c05": "十平等深淨心。同念不退轉心故。前已說解",
    "T36n1736_063:0505c06": "法慢對治。今此地中。說身淨分別慢對治。釋",
    "T36n1736_063:0505c07": "曰。上皆論文。疏已分釋。先正釋名。後前地",
    "T36n1736_063:0505c08": "下。對前揀濫。前中具分二慢。疏即後總句。",
    "T36n1736_063:0505c09": "順如與如同一念者。總句。經云隨順真如",
    "T36n1736_063:0505c10": "故。何法同如即十平等。然十平等已是隨",
    "T36n1736_063:0505c11": "如。何故名同。由取勝相則不順如。今若",
    "T36n1736_063:0505c12": "順如則不取勝相。故為能治。[0505c12] 疏。前地治",
    "T36n1736_063:0505c13": "解法慢。對前揀濫。雖與前地同皆治慢。",
    "T36n1736_063:0505c14": "前是世間所治則劣。今治出世身淨之慢。則",
    "T36n1736_063:0505c15": "勝於前故名勝慢。安得濫哉。言得出世",
    "T36n1736_063:0505c16": "智不染身故者。前創出世成念處觀。不染",
    "T36n1736_063:0505c17": "於身即是身淨。取此不染所以為慢。淨",
    "T36n1736_063:0505c18": "無淨相慢何由生。[0505c18] 疏。名深淨心者。此句向",
    "T36n1736_063:0505c19": "上成二平等。以約如法而論等。故名之為",
    "T36n1736_063:0505c20": "深。以約淨法而論等。故名之為淨。故云",
    "T36n1736_063:0505c21": "深淨心也。二者向下。則成此地觀解之心。",
    "T36n1736_063:0505c22": "則五字分二平等。二字是淨所依。其深淨心",
    "T36n1736_063:0505c23": "是能依心。故次引論云。於平等中心得清",
    "T36n1736_063:0505c24": "淨。言深淨心即是論經。今經但云清淨心",
    "T36n1736_063:0505c25": "耳。[0505c25] 疏。此復何異下。對六地揀先問。後此有",
    "T36n1736_063:0505c26": "三下答。三中一所治通局通染則勝。二能所",
    "T36n1736_063:0505c27": "前後。若舉所等以成能等。此心猶淺。若舉",
    "T36n1736_063:0505c28": "能觀以入所觀。此觀則深。三能治通局。一",
    "T36n1736_063:0505c29": "向局理。六地則深故。[0505c29] 疏。結云此皆地地背相",
    "T36n1736_063:0506a01": "捨離。以勝捨劣。又上三義亦皆相成。由初",
    "T36n1736_063:0506a02": "所治局故。能治則通事理皆等。何獨身淨由",
    "T36n1736_063:0506a03": "所治通。能治則局一理平等。無染淨故。淨",
    "T36n1736_063:0506a04": "慢未除以等成觀。此五地中已成等觀。後",
    "T36n1736_063:0506a05": "六地中以觀入理。則以初後成於中間。[0506a05] 疏。",
    "T36n1736_063:0506a06": "即果位十力等者。此一等字等餘果法。謂四",
    "T36n1736_063:0506a07": "無所畏十八不共三身四智等。非釋平等平",
    "T36n1736_063:0506a08": "等淨心。前已總釋。[0506a08] 疏。前中合為三學等者。釋",
    "T36n1736_063:0506a09": "前六中二門分別。一約行。二約位。今初略",
    "T36n1736_063:0506a10": "囑經文。云何見疑二淨相顯。此二同是根本。",
    "T36n1736_063:0506a11": "六種煩惱之中二故。戒取依於六上開出。又",
    "T36n1736_063:0506a12": "執為道相微難見。別為一句。[0506a12] 疏。若約位下。",
    "T36n1736_063:0506a13": "二約位隨難委釋。言欲生真慧者。即出世",
    "T36n1736_063:0506a14": "見道慧也。[0506a14] 疏。次三在見道等者。[0506a14] 疏。釋此三",
    "T36n1736_063:0506a15": "而文有三。一正釋。二入見道時下徵問。三",
    "T36n1736_063:0506a16": "涅槃說下引答問中。言十使俱斷者。開之",
    "T36n1736_063:0506a17": "成八十八使。答有二意。一引涅槃已約",
    "T36n1736_063:0506a18": "重故。涅槃三十三因釋觀方。迦葉問云。如",
    "T36n1736_063:0506a19": "來說。須陀洹斷煩惱如四十里水。云何言",
    "T36n1736_063:0506a20": "斷三結。一我見。二非因見因。三疑網。佛答",
    "T36n1736_063:0506a21": "云。此三重故。亦攝須陀洹人一切所斷結",
    "T36n1736_063:0506a22": "故。譬如王出。雖有四兵但言王出。又云。",
    "T36n1736_063:0506a23": "此三何緣獨得名重。一切眾生常所起故。",
    "T36n1736_063:0506a24": "微難識故。難可斷故。能為一切煩惱因故。",
    "T36n1736_063:0506a25": "是三對治之怨敵故。謂戒定慧。又眾生聞斷",
    "T36n1736_063:0506a26": "多則退轉。故但說三。[0506a26] 疏。又十使中下。二約",
    "T36n1736_063:0506a27": "見修所斷分別言餘四通於見修者。謂貪",
    "T36n1736_063:0506a28": "瞋慢無明。見道之中四障見道。亦皆已斷有",
    "T36n1736_063:0506a29": "障修者。不與斷名。故略不言。[0506a29] 疏。三本三隨",
    "T36n1736_063:0506b01": "者。隨者是末。身見即我。我於過去為有為",
    "T36n1736_063:0506b02": "無故名常見。我於未來為作無作。則起斷",
    "T36n1736_063:0506b03": "見。故說邊見隨於身見。言邪見者。撥無因",
    "T36n1736_063:0506b04": "果以於諦理猶豫不決。遂撥為無。故說",
    "T36n1736_063:0506b05": "邪見隨於疑網。既非因計因必取為實。故",
    "T36n1736_063:0506b06": "說見取隨於戒取。根本既斷枝條自亡。又言",
    "T36n1736_063:0506b07": "隨者。三本名轉如手轉輪。三隨名隨如輪",
    "T36n1736_063:0506b08": "隨手。[0506b08] 疏。上五大小並同者。結前五淨生後",
    "T36n1736_063:0506b09": "二淨。二淨大小開合不同。在位亦別。於中",
    "T36n1736_063:0506b10": "有二。先約小乘。後約大乘。於大乘中先行",
    "T36n1736_063:0506b11": "後位。約行同時義分斷障。即行斷淨成德。",
    "T36n1736_063:0506b12": "即菩提分法上上淨。[0506b12] 疏。若約位分下。二約",
    "T36n1736_063:0506b13": "位。即增微分別。七地已還。雖亦進行斷障",
    "T36n1736_063:0506b14": "義增。八地已上非不斷障進行多故。是以",
    "T36n1736_063:0506b15": "二位各得一名。第二明如道行。疏又順經意",
    "T36n1736_063:0506b16": "下。以下依論但順三心。此之半分及後二",
    "T36n1736_063:0506b17": "分。皆是住心。攝於三位。此隨如道攝第五",
    "T36n1736_063:0506b18": "住。[0506b18] 疏。智清淨等無癡亂故者。即下經文云。",
    "T36n1736_063:0506b19": "十重觀察四諦法門。名智清淨。正是無癡",
    "T36n1736_063:0506b20": "知第一義。如實而知即無亂義。而言等者。",
    "T36n1736_063:0506b21": "等取利益眾生勤方便勝。皆無癡義。與彼行",
    "T36n1736_063:0506b22": "中釋於無癡。義甚相順。[0506b22] 疏。攝德無盡故者下",
    "T36n1736_063:0506b23": "有四果。第一即名攝功德果。下三皆是功德",
    "T36n1736_063:0506b24": "果故。[0506b24] 疏。總中四句皆是正修行故者。問四",
    "T36n1736_063:0506b25": "中。初一是四地行。何言皆是正修行耶。又",
    "T36n1736_063:0506b26": "後經云。入五地已善修菩提分耶。答有二",
    "T36n1736_063:0506b27": "意。一能治之行。必因所治展轉相由。皆是",
    "T36n1736_063:0506b28": "修行。二者四地道品取其淨相。以十淨心",
    "T36n1736_063:0506b29": "而能治之。即入五地。入五地已。菩提分法",
    "T36n1736_063:0506c01": "不取淨相。而非不行。不取而行方能善修",
    "T36n1736_063:0506c02": "故。後十淨雖是所治。隨如道時。亦不捨前",
    "T36n1736_063:0506c03": "十淨心也。若遠公云。皆正修行是論通難。",
    "T36n1736_063:0506c04": "恐有難云。若此如道取前淨心。淨心復取四",
    "T36n1736_063:0506c05": "地覺分。亦應覺分由三地生。何不取耶。故",
    "T36n1736_063:0506c06": "為此答。答云。此四即是四地已上。皆正修行。",
    "T36n1736_063:0506c07": "三地既是世間之法故不言耳。亦是一理。[0506c07] 疏。",
    "T36n1736_063:0506c08": "後句雖起諸行不退失前平等淨心者。即經",
    "T36n1736_063:0506c09": "隨順真如。論云。隨順如道行者。彼平等中",
    "T36n1736_063:0506c10": "深淨心不退轉現成就故。隨彼平等清淨法",
    "T36n1736_063:0506c11": "住。釋曰。不退轉心即此隨如。末句意云。既",
    "T36n1736_063:0506c12": "以前句治於深心。取淨相竟。今以不取",
    "T36n1736_063:0506c13": "深淨之心隨至不退轉行。常於平等中住。",
    "T36n1736_063:0506c14": "為順如道故。疏云雖起諸行不退失前",
    "T36n1736_063:0506c15": "平等深淨之心。次論結云。菩薩如是深心安",
    "T36n1736_063:0506c16": "住。名為隨順如道故。疏云則能隨順真如。",
    "T36n1736_063:0506c17": "正是取此論文也。言平等即如者。會論就",
    "T36n1736_063:0506c18": "經。經云隨如論取平等。云何是同故云平",
    "T36n1736_063:0506c19": "等即如。如前已釋。問論云深心安住。何異",
    "T36n1736_063:0506c20": "前隨彼平等清淨法住。答前唯住平等故。",
    "T36n1736_063:0506c21": "疏云不失平等。今言深心則行順如。為深",
    "T36n1736_063:0506c22": "心住。[0506c22] 疏。後別明中。顯隨如行有八種者。問",
    "T36n1736_063:0506c23": "八皆事行何名如行。答有二意。一此八助",
    "T36n1736_063:0506c24": "顯真如觀故。二如中起行俱無所著。方顯",
    "T36n1736_063:0506c25": "隨如。別行可知。但第七句念智力所持故。",
    "T36n1736_063:0506c26": "[0506c26] 疏。順經釋論。經云得念意與智力故。即以",
    "T36n1736_063:0506c27": "意為思慧。遠公云。念是聞慧念持教故。意",
    "T36n1736_063:0506c28": "是思慧思求義故。智是修慧。以能離障上",
    "T36n1736_063:0506c29": "勝進故。此之三句同名智力。今經無意與",
    "T36n1736_063:0507a01": "言故。以念當二慧智當於修。第二不住道。",
    "T36n1736_063:0507a02": "[0507a02] 疏。所知法中智清淨者。諦是所知之法。智",
    "T36n1736_063:0507a03": "於其中照見離垢。故名清淨。慈悲攝物名",
    "T36n1736_063:0507a04": "利益眾生。無墮稱勤善巧為方便。[0507a04] 疏。瑜伽",
    "T36n1736_063:0507a05": "住品者。即四十八。論云。如是菩薩住此住",
    "T36n1736_063:0507a06": "中。多分希求智殊勝性。於四聖諦由十行",
    "T36n1736_063:0507a07": "相。如實了知。[0507a07] 疏。言實法者。然有二義。一",
    "T36n1736_063:0507a08": "約真實名實已如疏文。二約對下十門隨",
    "T36n1736_063:0507a09": "機異名故。名實法。[0507a09] 疏。二明開合者。疏文有",
    "T36n1736_063:0507a10": "四。初一是合。後三是開。三中一約所化法",
    "T36n1736_063:0507a11": "分別。二約所益分別。三約化類分別。[0507a11] 疏。三",
    "T36n1736_063:0507a12": "對實法以明通別者。六七八九此四唯別。但",
    "T36n1736_063:0507a13": "各一故。第十門望前五門。則名為別。但觀",
    "T36n1736_063:0507a14": "滅道之二諦故。望六至九唯觀一諦。則亦",
    "T36n1736_063:0507a15": "名通。遠公後五亦言通者。何名通別。所觀",
    "T36n1736_063:0507a16": "通四所成唯一。亦得稱別疏。今初瑜伽十",
    "T36n1736_063:0507a17": "句不顯文詞者。即上住品。論云一切文詞如",
    "T36n1736_063:0507a18": "契經說。但取經義。其所立義似今論釋。但",
    "T36n1736_063:0507a19": "有小異故別出之。疏文有三節者。彼先具",
    "T36n1736_063:0507a20": "列三節之名。一為此說。二由此說。三如此",
    "T36n1736_063:0507a21": "說下。疏具辨。疏如次可知者。如次苦集滅",
    "T36n1736_063:0507a22": "道四諦次第。即是今經六七八九。[0507a22] 疏。為說四",
    "T36n1736_063:0507a23": "諦十六行等者。謂苦下有四。即苦空無常",
    "T36n1736_063:0507a24": "無我。集下有四集因生緣。滅下有四滅淨妙",
    "T36n1736_063:0507a25": "離。道亦有四道如行出故。是俗諦。疏即四",
    "T36n1736_063:0507a26": "重。二諸諦等者。言四重者。一假實二諦。二事",
    "T36n1736_063:0507a27": "理二諦。三四諦勝義二諦。四安立非安立二",
    "T36n1736_063:0507a28": "諦。廣如玄中。今是第三重中者。以四諦為",
    "T36n1736_063:0507a29": "俗故。遠公亦說三種二諦。一就相分別。情",
    "T36n1736_063:0507b01": "想之有名為世諦。無相之空名第一義。二相",
    "T36n1736_063:0507b02": "實相對。妄想之法情有理無。名為世諦。即此",
    "T36n1736_063:0507b03": "經中空如來藏真實之法。相寂體有名第一",
    "T36n1736_063:0507b04": "義。即不空如來藏也。三就實分別。不空藏",
    "T36n1736_063:0507b05": "中體名真諦用名世諦。今諸諦第一就第",
    "T36n1736_063:0507b06": "二門似非得意。疏不同瑜伽等者。瑜伽但",
    "T36n1736_063:0507b07": "云依曉悟他。是以通也。[0507b07] 疏。為說法空第一",
    "T36n1736_063:0507b08": "義諦者。即四重中第三重內勝義。與前第一",
    "T36n1736_063:0507b09": "四諦之俗。共為第三重二諦也。三之與四",
    "T36n1736_063:0507b10": "明上二諦非一異義。三則非異。四即非一。",
    "T36n1736_063:0507b11": "又三即二而不二故。經云覺自共相。論云",
    "T36n1736_063:0507b12": "俱處四即不二而二。論疑是一由不二故。",
    "T36n1736_063:0507b13": "經了差別由而二故。又四即於諦常自二。",
    "T36n1736_063:0507b14": "三即於解常自一。五即總了二諦緣起相性。",
    "T36n1736_063:0507b15": "即仁王云。通達此無二真入第一義。[0507b15] 疏。六",
    "T36n1736_063:0507b16": "為正見者。前中三疑四謬五離正念。並非",
    "T36n1736_063:0507b17": "正見。今無此非方為正見。故可明示四諦",
    "T36n1736_063:0507b18": "差別。則不隨事執不謂空無。可令知苦",
    "T36n1736_063:0507b19": "斷集證滅修道矣。事謂苦事所有受皆苦",
    "T36n1736_063:0507b20": "故。集能生苦。[0507b20] 疏。無學之智如是而知者。是",
    "T36n1736_063:0507b21": "釋經智字為答外問。滅是滅理何得言智。",
    "T36n1736_063:0507b22": "故此釋云意在取滅。[0507b22] 疏。道言無二者。略牒",
    "T36n1736_063:0507b23": "經文。具云出生無二故。論經云起不二行",
    "T36n1736_063:0507b24": "故。既稱滅知故不生二行。[0507b24] 疏。前列實法下。",
    "T36n1736_063:0507b25": "應有問言。此之四諦與前實法。俱列四諦",
    "T36n1736_063:0507b26": "有何別耶。答意可知。若準遠公上釋。則前",
    "T36n1736_063:0507b27": "實法四門各別。今則一一皆迷前四。故有不",
    "T36n1736_063:0507b28": "同。亦是一理。[0507b28] 疏。未得本質故者。本質有二。",
    "T36n1736_063:0507b29": "一約未證佛智。則佛智為本質。二既未",
    "T36n1736_063:0507c01": "證於如來之智。於一切智所知之法。即是",
    "T36n1736_063:0507c02": "本質亦影像。知一切所證未親證故。[0507c02] 疏。第",
    "T36n1736_063:0507c03": "二利益眾生勤方便勝者。既為利益觀有",
    "T36n1736_063:0507c04": "為等。何偏明悲。對上觀諦智清淨故。其",
    "T36n1736_063:0507c05": "中雖有諸行悲為主故。[0507c05] 疏。虛妄二字觀內",
    "T36n1736_063:0507c06": "五蘊者。是疏標舉。謂妄想下論釋。從此明下",
    "T36n1736_063:0507c07": "疏釋論。常作我想慢事故妄者論釋。從此辨",
    "T36n1736_063:0507c08": "下。疏釋。疏詐偽二字觀外六塵者是疏。標",
    "T36n1736_063:0507c09": "舉世法牽取愚夫故詐是論。此顯下疏釋論。",
    "T36n1736_063:0507c10": "其世法盡壞故偽是論。此明下疏釋論。上虛",
    "T36n1736_063:0507c11": "偽二境者。虛是內境偽是外境。皆能引心合",
    "T36n1736_063:0507c12": "皆名誑。妄是內心詐是外心。皆能迷境故合",
    "T36n1736_063:0507c13": "名惑。疏論云常等下。向來疏文。合於二境",
    "T36n1736_063:0507c14": "二心。以配誑惑。論中內外能所別明。先明",
    "T36n1736_063:0507c15": "於內先所取。後能取後世法盡利下。明外能",
    "T36n1736_063:0507c16": "所。亦先明所取。後明能取。細尋易了。[0507c16] 疏。愚",
    "T36n1736_063:0507c17": "夫即是依彼正取我慢之人者。上釋誑惑",
    "T36n1736_063:0507c18": "下釋愚夫。前有兩對今唯就前五蘊能所。",
    "T36n1736_063:0507c19": "以明愚夫。五陰是人也。第二別起悲觀。疏",
    "T36n1736_063:0507c20": "正明起願願救生義者。經云求佛智。而云",
    "T36n1736_063:0507c21": "救生。正同三地。欲救眾生不離佛智。[0507c21] 疏。",
    "T36n1736_063:0507c22": "今初無明有愛是流轉因者。義至於此。從",
    "T36n1736_063:0507c23": "故生下皆屬果攝。若取經句。應至故生以",
    "T36n1736_063:0507c24": "為句終。[0507c24] 疏。牒前訶後者。牒前深苦訶後重",
    "T36n1736_063:0507c25": "苦。[0507c25] 疏。機關苦事者。遠公釋云。容物動處。名",
    "T36n1736_063:0507c26": "之為機。於中轉者說以為關。因名為機。苦",
    "T36n1736_063:0507c27": "果隨轉說之為關。今疏意亦爾。不別配二",
    "T36n1736_063:0507c28": "字。[0507c28] 疏。二欲求中受欲者。欲求開二。一縱情",
    "T36n1736_063:0507c29": "五欲不懼當報。是造惡行者。二但耽五欲",
    "T36n1736_063:0508a01": "未必造惡。今是此人順境生貪。違則生瞋。",
    "T36n1736_063:0508a02": "癡迷上二。不言習善行者。善行多在有求",
    "T36n1736_063:0508a03": "之中。亦以過輕故略不說。亦得含在受欲",
    "T36n1736_063:0508a04": "之中。疏觀如實中下。對前料揀可知。[0508a04] 疏。",
    "T36n1736_063:0508a05": "明遠彼滅不向滅者。論云趣無畏處。不求",
    "T36n1736_063:0508a06": "十力大聖導師。意云。欲趣無畏之滅。不求",
    "T36n1736_063:0508a07": "證滅者耳。[0508a07] 疏。順怨道故者煩惱結使名為",
    "T36n1736_063:0508a08": "稠林。是魔所行故名怨道。既趣怨道即遠",
    "T36n1736_063:0508a09": "真道。[0508a09] 疏。略不明老者。上依論觀生老病死。",
    "T36n1736_063:0508a10": "生苦在初病可卒加。通於老少故經明之。",
    "T36n1736_063:0508a11": "今生死言即兼死苦。老言不顯故云略無。",
    "T36n1736_063:0508a12": "亦合有也。[0508a12] 疏。總中無父曰孤者下。別之中",
    "T36n1736_063:0508a13": "經有八事。具釋四字。前之四事明其有苦。",
    "T36n1736_063:0508a14": "後之四事明其有惡。各用二事釋前之一。",
    "T36n1736_063:0508a15": "[0508a15] 疏。常起邪念故為其覆翳者。依無明住地",
    "T36n1736_063:0508a16": "起妄想心。名為邪念。流注相續故曰常起。",
    "T36n1736_063:0508a17": "不同四住善惡間生。[0508a17] 疏。不聞正法故為彼",
    "T36n1736_063:0508a18": "纏裹者。四住之惑容有善間。間則不纏。不",
    "T36n1736_063:0508a19": "聞善間故為纏裹。[0508a19] 疏。二興慈中經有三節。",
    "T36n1736_063:0508a20": "一初為物修因。二獨一發心下孤標大志。",
    "T36n1736_063:0508a21": "三以是功德下以善益物。初令淨障為涅",
    "T36n1736_063:0508a22": "槃因。言畢竟清淨亦涅槃果。後乃至獲得如",
    "T36n1736_063:0508a23": "來十力無礙智慧。令得菩提果。今疏雖總釋",
    "T36n1736_063:0508a24": "義亦已。圓。[0508a24] 疏。先牒前總明上來修善者。略",
    "T36n1736_063:0508a25": "舉修善。實則兼前智慧觀察。見生有苦有",
    "T36n1736_063:0508a26": "惡無治無救。故修善根而為饒益。皆慈相",
    "T36n1736_063:0508a27": "也。以善智慧能饒益故。[0508a27] 疏。前二為救未來",
    "T36n1736_063:0508a28": "者。令住善因得於樂果。屬未來故。即利",
    "T36n1736_063:0508a29": "樂義。頻見上文。上句未住令住。下句先住",
    "T36n1736_063:0508b01": "微善後令增長。故得樂果。亦是上令捨惡。",
    "T36n1736_063:0508b02": "後令增善。疏下有五種令諸外道等者。前",
    "T36n1736_063:0508b03": "五世樂下五出世。五中一起信。二去邪。三",
    "T36n1736_063:0508b04": "正解。四起行。五得果。自下大文第三。疏有",
    "T36n1736_063:0508b05": "四聖果下文二。先指文列名。後四中下釋",
    "T36n1736_063:0508b06": "其差別。前中一攝功德勝者。聞等功德修成",
    "T36n1736_063:0508b07": "名攝。二修行勝者。勝進所行善修習故。三四",
    "T36n1736_063:0508b08": "利他中。三利他行。四利他智。[0508b08] 疏。一忍辱柔",
    "T36n1736_063:0508b09": "和勝者。能忍他惱名為忍辱。能將護他說",
    "T36n1736_063:0508b10": "為柔和。以柔忍故緣不能動。二皆拒惡故",
    "T36n1736_063:0508b11": "名為愧。唯崇戒善故稱為慚。謂內懷下釋",
    "T36n1736_063:0508b12": "慚愧相。慚者羞天故不誑幽。愧者羞人故",
    "T36n1736_063:0508b13": "不誑明。不招譏毀即護他也。[0508b13] 疏。乃至命難",
    "T36n1736_063:0508b14": "不捨戒者。釋堅固言鵝珠草繫即命難也。",
    "T36n1736_063:0508b15": "[0508b15] 疏。一增長因行者。福能生智故名為因。二",
    "T36n1736_063:0508b16": "依止因行。依慧生福名依止因。[0508b16] 疏。六起淨",
    "T36n1736_063:0508b17": "土行。論重釋云。云何莊嚴無煩惱染。得堅",
    "T36n1736_063:0508b18": "固智慧眾生住在其中。及佛法莊嚴故者。意",
    "T36n1736_063:0508b19": "云。淨土有三種淨。一相淨。七珍嚴等易故不",
    "T36n1736_063:0508b20": "明。二住處眾生淨。三法門流布淨。後二難故",
    "T36n1736_063:0508b21": "論重出之。既發意能成即具三淨之因。廣",
    "T36n1736_063:0508b22": "如初地淨土願中。[0508b22] 疏。七依佛法身起行者。",
    "T36n1736_063:0508b23": "依彼相好法身起行求故下依義皆然。",
    "T36n1736_063:0508b24": "[0508b24] 疏。九敬重法行者。上來行德依法成故第三",
    "T36n1736_063:0508b25": "教化眾生。[0508b25] 疏。應化自眾者。隨彼眾類以身",
    "T36n1736_063:0508b26": "同故。即八地中身同事也。[0508b26] 疏。一切種愛語",
    "T36n1736_063:0508b27": "中多約開演者。一切愛語皆有三種。一慰喻",
    "T36n1736_063:0508b28": "愛語。二慶悅愛語。三勝益愛語。三皆開示",
    "T36n1736_063:0508b29": "因果之益等。[0508b29] 疏。即利行自性者。即九門之一",
    "T36n1736_063:0508c01": "唯有一也。[0508c01] 疏。即一切利行未成令成者。一",
    "T36n1736_063:0508c02": "切亦三。此是其一。言有三者。一現法利行。",
    "T36n1736_063:0508c03": "二後法利行。三現法後法利行。以勸離欲",
    "T36n1736_063:0508c04": "令成就故。[0508c04] 疏。上三即難行者。難行唯三故。",
    "T36n1736_063:0508c05": "[0508c05] 疏。八總願一切門一切種者。一切門者有",
    "T36n1736_063:0508c06": "四。一不信令信。二犯戒令戒滿。三惡慧令",
    "T36n1736_063:0508c07": "慧滿。四慳&#x608B;令捨滿。言一切種者。或六或",
    "T36n1736_063:0508c08": "七。如淨行品。[0508c08] 疏。利行愛語亦可參用者。示",
    "T36n1736_063:0508c09": "其所學。約令行邊即是利行。約其示邊即",
    "T36n1736_063:0508c10": "是愛語。[0508c10] 疏。如瑜伽四十三者。即指其源。瑜",
    "T36n1736_063:0508c11": "伽九門淨行品已引。[0508c11] 疏。第二結行成益者。亦",
    "T36n1736_063:0508c12": "名勝進行也。[0508c12] 疏。第四隨順世智勝者明染",
    "T36n1736_063:0508c13": "障對治等者。染即煩惱是第五內明為治。",
    "T36n1736_063:0508c14": "障即所知是前四明為治。然瑜伽十三中列",
    "T36n1736_063:0508c15": "五次第云。一內明。二醫方明。三因明。四聲",
    "T36n1736_063:0508c16": "明。五工巧明。今染在前正順彼論。疏算數",
    "T36n1736_063:0508c17": "即數建立者。第十五中說聲明。論云。云何",
    "T36n1736_063:0508c18": "聲明。當知此處略有六相。一法施設建立",
    "T36n1736_063:0508c19": "相。二義施設建立相。三補特伽羅施設建立",
    "T36n1736_063:0508c20": "相。四時施設建立相。五數施設建立相。六處",
    "T36n1736_063:0508c21": "所根栽施設建立相。第一法施設建立相者。",
    "T36n1736_063:0508c22": "謂名句文身及五德相應聲。一不鄙陋。二不",
    "T36n1736_063:0508c23": "輕易。三雄朗。四相應。五義善。第二義施設建",
    "T36n1736_063:0508c24": "立。略有十種。一根建立。謂見聞等。二大種",
    "T36n1736_063:0508c25": "建立。謂依持洗潤等。三業建立。謂往來宣說",
    "T36n1736_063:0508c26": "思念等。四尋求建立。謂追訪等。五非法建立。",
    "T36n1736_063:0508c27": "謂殺盜等。六法建立。謂施戒等。七興盛建立。",
    "T36n1736_063:0508c28": "謂證得喜悅等。八衰損建立。謂破壞怖畏等",
    "T36n1736_063:0508c29": "九受用建立。謂飲食覆障等。十守護建立謂",
    "T36n1736_063:0509a01": "育養盛滿等。第三補特伽羅施設建立者。謂",
    "T36n1736_063:0509a02": "男女非男女聲相差別。第四時施設建立者。",
    "T36n1736_063:0509a03": "謂過現未來三時聲相差別等。第五數施設",
    "T36n1736_063:0509a04": "建立。謂三數聲相差別。一者一數。二者二數。",
    "T36n1736_063:0509a05": "三者多數。第六處所根栽施設建立者。略有",
    "T36n1736_063:0509a06": "五相。一相續。二名號。三總略。四彼益。五宣",
    "T36n1736_063:0509a07": "說。若頌等名為根栽。如是五種總名處所",
    "T36n1736_063:0509a08": "根栽建立。釋曰。今當第五。又數以記數算",
    "T36n1736_063:0509a09": "以記位。謂一縱十橫等。瑜伽中意略已具矣。",
    "T36n1736_063:0509a10": "[0509a10] 疏。咸善通達正當明義者。釋其總名也。言",
    "T36n1736_063:0509a11": "種種諸論等者。即七例中論體也。七例如",
    "T36n1736_063:0509a12": "初地。[0509a12] 疏。鈔具引。即六論為體等。即等上亦",
    "T36n1736_063:0509a13": "等其類。六中隨一容有多故。從地水火",
    "T36n1736_063:0509a14": "下略示六論之二。於一諍論自有其四。[0509a14] 疏。",
    "T36n1736_063:0509a15": "圖書下即六中之第二論也。隨世所聞即釋",
    "T36n1736_063:0509a16": "上義。出所宗尚故。疏又此圖書下重釋。即",
    "T36n1736_063:0509a17": "因明中論所據也。所據有十。謂所成立有",
    "T36n1736_063:0509a18": "二。即自性差別能成立有八。謂宗因喻同異",
    "T36n1736_063:0509a19": "類。現比教量。今此出教量下。兼現量。[0509a19] 疏。即",
    "T36n1736_063:0509a20": "治所用事者即是本論故。論中但有書字。為",
    "T36n1736_063:0509a21": "所用事中忘障。取與下即論釋此障。論但通",
    "T36n1736_063:0509a22": "云取與寄付。聞法思義作不作事。已作未作",
    "T36n1736_063:0509a23": "事。應作不應作事。此對治故。書釋曰。今以",
    "T36n1736_063:0509a24": "義節論文。於此一障自為三節謂一事",
    "T36n1736_063:0509a25": "中障。二解中障。三業中障。便以疏解意。言",
    "T36n1736_063:0509a26": "作不作者。但作者書之。言作不作者書之",
    "T36n1736_063:0509a27": "言不作。未必惡不作而善作也。下二準之。",
    "T36n1736_063:0509a28": "[0509a28] 疏。印璽亦是現量者。論中有印而無於璽。",
    "T36n1736_063:0509a29": "今以加璽故云亦是現量顯現可見故。又",
    "T36n1736_063:0509b01": "治所取物不守護障。即是論釋印字。如鹽",
    "T36n1736_063:0509b02": "米等以印印之。則無強取。[0509b02] 疏。三又善下醫",
    "T36n1736_063:0509b03": "方明者。然瑜伽醫方明有四。一病相善巧。二",
    "T36n1736_063:0509b04": "病因善巧。三於已生病永滅善巧。四已斷",
    "T36n1736_063:0509b05": "病不復更生善巧。今文具之。[0509b05] 疏。即四大不",
    "T36n1736_063:0509b06": "調眾生毒相病障對治者。即本論文。從善療",
    "T36n1736_063:0509b07": "下。疏以瑜伽四義解釋。一即第三除斷方",
    "T36n1736_063:0509b08": "便。二即第四斷已不生故。涅槃云。世醫所",
    "T36n1736_063:0509b09": "療治雖差還復生。如來所治者畢竟不復",
    "T36n1736_063:0509b10": "發其療治除斷即是第三。其一善字即當第",
    "T36n1736_063:0509b11": "四。從顛至蠱下。辨初二義。先總指經。後",
    "T36n1736_063:0509b12": "於中下別屬顛等。內四大下皆本論釋。然顛",
    "T36n1736_063:0509b13": "狂乾消正明病相。四大不調故沈重地病相。",
    "T36n1736_063:0509b14": "冷水病相。黃熱火病相。風相多端。其顛狂二",
    "T36n1736_063:0509b15": "事。亦是病因。由顛狂故。應食不食。食不",
    "T36n1736_063:0509b16": "應食。應作不應作等。故生諸病。鬼魅蠱",
    "T36n1736_063:0509b17": "毒正是病因。因鬼魅等而生病故。亦是病",
    "T36n1736_063:0509b18": "相鬼等病故。從論經說&#x546A;藥等者。疏會論",
    "T36n1736_063:0509b19": "經。今經無&#x546A;故論以藥&#x546A;為能治。即是今",
    "T36n1736_063:0509b20": "經善方藥攝。病因死因即是所治。以&#x546A;藥力",
    "T36n1736_063:0509b21": "應死不死。[0509b21] 疏。四文筆下工巧明者。瑜伽工",
    "T36n1736_063:0509b22": "巧有十二種。今略有六。一書算計度數印",
    "T36n1736_063:0509b23": "工業。而文筆讚詠但屬書攝。其算數計度通",
    "T36n1736_063:0509b24": "其二明。前疏之中已配聲明。故此不說。二",
    "T36n1736_063:0509b25": "音樂工業。言皆憂惱障對治者。即是本論。",
    "T36n1736_063:0509b26": "凡言對治皆是本論。絃竹娛耳故除憂惱。",
    "T36n1736_063:0509b27": "三營造工業。四營農工業。而言亦者。草樹華",
    "T36n1736_063:0509b28": "果有兩句故。布列宮苑即是營造。樹之園",
    "T36n1736_063:0509b29": "圃即是營農。[0509b29] 疏。此即不喜樂障治者。峻宇",
    "T36n1736_063:0509c01": "彫牆朱軒玉砌。居然悅情。況池塘生春草。園",
    "T36n1736_063:0509c02": "柳變鳴禽。洪波躍淵漁。清風吹落華。縱意林",
    "T36n1736_063:0509c03": "流間。歡愛彌日夕。豈能憂哉。五生成工業。",
    "T36n1736_063:0509c04": "能作能成故。言繫閉障對治者。家有千金不",
    "T36n1736_063:0509c05": "死於市。何能閉哉。六占相工業。是所得報",
    "T36n1736_063:0509c06": "分過惡因障對治者。先舉論。謂皆由下是疏",
    "T36n1736_063:0509c07": "釋論。不知過去作業因感。便取外相為",
    "T36n1736_063:0509c08": "吉凶源。乃造惡業排凶招吉。安得可耶。",
    "T36n1736_063:0509c09": "今示因招使修德業。排凶招吉即為能治。",
    "T36n1736_063:0509c10": "五星者。東方歲星主春主木。西方太白主",
    "T36n1736_063:0509c11": "金主秋。南方熒惑主火主夏。北方辰星主",
    "T36n1736_063:0509c12": "水主冬。中央鎮星以主於土。通主四季。星",
    "T36n1736_063:0509c13": "者散也。列位布散。漢書云。星者金之散氣。",
    "T36n1736_063:0509c14": "與人相應。凡物之精上為列星也。言二十",
    "T36n1736_063:0509c15": "八宿者。謂角亢氐房心尾箕斗牛女虛危室",
    "T36n1736_063:0509c16": "壁奎婁胃昴畢觜參井鬼柳星張翼軫。廣如",
    "T36n1736_063:0509c17": "大集四十中。經云。娑婆世界主大梵天王釋",
    "T36n1736_063:0509c18": "提桓因四天王等。而白佛言。過去天仙分布",
    "T36n1736_063:0509c19": "安置諸宿辰曜。攝護國土養育眾生。於四",
    "T36n1736_063:0509c20": "方中各有所主。東方七宿。一者角宿主於",
    "T36n1736_063:0509c21": "眾鳥。二者亢宿主於出家求聖道者。三者",
    "T36n1736_063:0509c22": "氐宿主水出眾生。四者房宿主行車求利。",
    "T36n1736_063:0509c23": "五者心宿主洲渚眾生。六者尾宿。七者箕宿",
    "T36n1736_063:0509c24": "主於國師。南方七宿。一者井宿主於金師。",
    "T36n1736_063:0509c25": "二者鬼宿主於一切國王大臣。三者柳宿主",
    "T36n1736_063:0509c26": "雪山龍。四者星宿主巨富者。五者張宿主於",
    "T36n1736_063:0509c27": "盜賊。六者翼宿主於貴人。七者軫宿主須羅",
    "T36n1736_063:0509c28": "吒國。西方七宿。一者奎宿主行船人。二者婁",
    "T36n1736_063:0509c29": "宿主於商人。三者胃宿主婆樓迦國。四者昴",
    "T36n1736_063:0510a01": "宿主於水牛。五者畢宿主於一切眾生。六者",
    "T36n1736_063:0510a02": "觜宿主鞞提訶國。七者參宿主於剎利。北方",
    "T36n1736_063:0510a03": "七宿。一者斗宿主堯部沙國。二者牛宿主剎",
    "T36n1736_063:0510a04": "利及安&#x9262;竭國。三者女宿主殃伽摩陀國。四",
    "T36n1736_063:0510a05": "者虛宿主般遮羅國。五者危宿主著華冠",
    "T36n1736_063:0510a06": "者。六者室宿主乾陀羅國輸盧那國。及諸龍",
    "T36n1736_063:0510a07": "蛇蝮行之類。七者壁宿主乾闥婆善音樂者。",
    "T36n1736_063:0510a08": "大德婆伽婆。過去天仙如是布置四方諸宿。",
    "T36n1736_063:0510a09": "攝護國土養育眾生。釋曰。此皆西域之事。",
    "T36n1736_063:0510a10": "此方所主分野等。又有差殊。經文有之。略",
    "T36n1736_063:0510a11": "知去就未窮玄象。非我之愆。難勝聖人不",
    "T36n1736_063:0510a12": "習而利。然天垂象聖人則之。故繫辭云。辭",
    "T36n1736_063:0510a13": "也者。各指其所之。易與天地準。故能彌綸",
    "T36n1736_063:0510a14": "天地之道。仰以觀於天文。俯以察於地理。",
    "T36n1736_063:0510a15": "是故知幽明之故。原始反終。故知死生之",
    "T36n1736_063:0510a16": "說。釋曰。其知幽明即中知人情。瑜伽之中",
    "T36n1736_063:0510a17": "餘六工業者。一和合工業。二&#x546A;術工業。三",
    "T36n1736_063:0510a18": "商賈工業。四成就工業。五防邪工業。六",
    "T36n1736_063:0510a19": "事王工業。廣如彼釋。[0510a19] 疏。殺生祀祠求梵",
    "T36n1736_063:0510a20": "福者。即智論百論皆說。外道殺馬祀梵天",
    "T36n1736_063:0510a21": "祈生梵世。今以慈悲喜捨四無量心。能生",
    "T36n1736_063:0510a22": "梵天治其邪見。[0510a22] 疏。五四無色定治妄修解",
    "T36n1736_063:0510a23": "脫者。外道以彼為涅槃故。今能入之。示其",
    "T36n1736_063:0510a24": "謬計。此經論中唯說世間為內明者。經明",
    "T36n1736_063:0510a25": "隨順世間智故。[0510a25] 疏。上來所釋等者。本論亦",
    "T36n1736_063:0510a26": "不全屬五明。但有治障治染之別。瑜伽之",
    "T36n1736_063:0510a27": "中廣顯五明。與此相應故雙用之。[0510a27] 疏。又論",
    "T36n1736_063:0510a28": "與經有不次下。意揀古人。今疏以論就經",
    "T36n1736_063:0510a29": "之次。古人依論次第異經。刊定記中全寫",
    "T36n1736_063:0510b01": "探玄。亦不對會二經之殊。況辨論釋與經",
    "T36n1736_063:0510b02": "之異。恐尋論者。及見古疏怪其不同。故結",
    "T36n1736_063:0510b03": "示耳。[0510b03] 疏。但於眾生不為損惱事者。賢首品云。",
    "T36n1736_063:0510b04": "若見世界始成立。眾生未有資身具。是時",
    "T36n1736_063:0510b05": "菩薩為工匠。為之示現種種業。不作逼惱",
    "T36n1736_063:0510b06": "眾生物。但作利益世間事。即其義也。而論",
    "T36n1736_063:0510b07": "但云異障中無障故。餘皆如疏釋。疏三發起",
    "T36n1736_063:0510b08": "清淨論經云憐愍眾生故出者。出即今經咸",
    "T36n1736_063:0510b09": "悉開示耳。第二位果中。疏證智契如事為真",
    "T36n1736_063:0510b10": "金者。論云此地智光明真如事示現。如經諸",
    "T36n1736_063:0510b11": "佛子譬如真金等。釋曰。證智為真金。如為",
    "T36n1736_063:0510b12": "所契之理。智為能契之事。事合於如故云",
    "T36n1736_063:0510b13": "如事。教智能顯上之如事故如硨磲。[0510b13] 疏。日",
    "T36n1736_063:0510b14": "月等光者。遠公云。梵本唯以星光喻於此",
    "T36n1736_063:0510b15": "地。意云。六地方用月光喻。故理應合然餘",
    "T36n1736_063:0510b16": "如前釋五地竟。"
}