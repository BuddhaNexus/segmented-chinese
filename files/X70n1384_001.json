{
    "X70n1384_001:0280a06": "絕岸和尚語錄",
    "X70n1384_001:0280a08": "目次",
    "X70n1384_001:0280a09": "嘉興府流虹興聖禪寺語錄",
    "X70n1384_001:0280a10": "溫州鴈山能仁禪寺語錄",
    "X70n1384_001:0280a11": "越州九巖慧雲禪寺語錄",
    "X70n1384_001:0280a12": "天台護國廣恩禪寺語錄",
    "X70n1384_001:0280a13": "臨安府崇恩演福禪寺語錄",
    "X70n1384_001:0280a14": "溫州江心龍翔興慶禪寺語錄",
    "X70n1384_001:0280a15": "福州雪峯崇聖禪寺語錄",
    "X70n1384_001:0280a16": "再住雪峯崇聖禪寺語錄",
    "X70n1384_001:0280a17": "拈古頌古法語讚",
    "X70n1384_001:0280a18": "頌小佛事跋",
    "X70n1384_001:0280a20": "絕岸和尚初住嘉興府流虹興聖禪寺語錄",
    "X70n1384_001:0280a21": "住泉州開元禪寺嗣法門人　妙恩　等編",
    "X70n1384_001:0280a22": "師於寶祐元年癸丑。十月二十八日。在上栢資聖寺",
    "X70n1384_001:0280a23": "受請。入院。指三門云。祖翁閫域。撲地掀天。親切一回",
    "X70n1384_001:0280a24": "打透。不妨垂手入[廓享+墨]。",
    "X70n1384_001:0280b01": "據室。以竹篦橫案云。摩竭陀國。親行此令。從上以來。",
    "X70n1384_001:0280b02": "孰敢違命。擊禪床。便起。",
    "X70n1384_001:0280b03": "陞座。拈香祝",
    "X70n1384_001:0280b04": "聖罷。次拈香云。文武火中。拈得貞實獨存。天星湖上。",
    "X70n1384_001:0280b05": "揭開臭氣難掩。奉為",
    "X70n1384_001:0280b06": "前住徑山佛鑑禪師無準大尚□□□□□□□",
    "X70n1384_001:0280b07": "趺坐。(問答不錄)乃云。對百萬眾。拈□□□□。□□□□□",
    "X70n1384_001:0280b08": "年面壁。與賊過梯。所以奇特因緣。還遇奇特人激發。",
    "X70n1384_001:0280b09": "殊勝大事。須向殊勝處舉揚。一句當機。直得鐘聲鼓",
    "X70n1384_001:0280b10": "聲板聲魚聲。驚天震動。千車合轍。不論有學無學義",
    "X70n1384_001:0280b11": "學玄學。把手同歸。疏秀水之末流。接曹溪之餘潤。便",
    "X70n1384_001:0280b12": "與麼去。免得新興聖。更舉一釋迦。二元和。三佛陀。阿",
    "X70n1384_001:0280b13": "呵呵。團欒且唱太平歌。",
    "X70n1384_001:0280b14": "上堂。文殊普賢。廣談理事。德山臨濟。單行棒喝。諸人",
    "X70n1384_001:0280b15": "還知興聖用處麼。擲下主丈云。雖是死蛇。解弄也活。",
    "X70n1384_001:0280b16": "上堂。觸目未甞無。臨機道什麼。錢是足陌。物是定價。",
    "X70n1384_001:0280b17": "坐破七箇蒲團。卷簾方見天下。千里追風非駿馬。",
    "X70n1384_001:0280b18": "上堂。黃蘗打臨濟。義出豐年。興化趕克賓。蝦為子屈。",
    "X70n1384_001:0280b19": "其功盖代。只要重論。一火鑄成金彈子。棒頭敲出玉",
    "X70n1384_001:0280b20": "麒麟。",
    "X70n1384_001:0280b21": "上堂。拈主丈召眾云。德山以此。撒火飛星。趙州以此",
    "X70n1384_001:0280b22": "登山打狗。興聖以此。撑門拄戶。衲僧以此。渡水穿雲。",
    "X70n1384_001:0280b23": "若喚作主丈子。入地獄如箭射。卓主丈。下座。",
    "X70n1384_001:0280b24": "上堂。淨倮倮赤洒洒。婷娉柳底花間。依約風前月下。",
    "X70n1384_001:0280c01": "拍床一下云。僧繇妙筆難描畵。",
    "X70n1384_001:0280c02": "二月初十遊山歸上堂。舉長沙一日遊山歸。至門前。",
    "X70n1384_001:0280c03": "首座問云。和尚什麼處去來。沙云。遊山來。座云。到什",
    "X70n1384_001:0280c04": "麼處來。沙云。始隨芳草去。又逐落花回。座云。大似春",
    "X70n1384_001:0280c05": "意。沙云。也勝秋露滴芙蕖。頌云。□□□□理機梭。徧",
    "X70n1384_001:0280c06": "向園林織綺羅。唯有黃鸝知此意。纔方偷眼又春過。",
    "X70n1384_001:0280c07": "上堂。舉溈山與仰山。摘茶次。溈云。終日只聞子聲。不",
    "X70n1384_001:0280c08": "見子形。仰乃撼茶樹。溈云。子只得其用。不得其體。仰",
    "X70n1384_001:0280c09": "云。和尚又如何。溈良久。仰云。和尚只得其體。不得其",
    "X70n1384_001:0280c10": "用。溈云。放汝三十棒。拈云。風不來。樹不動。溈仰父子。",
    "X70n1384_001:0280c11": "互呈體用。三十烏藤話已行。萬牛回首丘山重。",
    "X70n1384_001:0280c12": "結夏小參。以主丈卓一下云。通身無影像。遍界絕遮",
    "X70n1384_001:0280c13": "攔。裂破古今。見成標致。剛被釋迦老子。曲設多門。長",
    "X70n1384_001:0280c14": "夏九十日中。逼得雄鷄生卵。可謂無影像重生影像。",
    "X70n1384_001:0280c15": "絕遮攔再立遮攔。既曰。以圓覺為伽藍。何處非安居",
    "X70n1384_001:0280c16": "之地。視塵勞皆自己。那些為可護之生。是知清淨本",
    "X70n1384_001:0280c17": "然。染因名相。縱橫無礙。泥在修持。衲僧門下。言之總",
    "X70n1384_001:0280c18": "不消得。既然我輩。喫佛飯。著佛衣。不可全說佛非。遽",
    "X70n1384_001:0280c19": "革佛制。興聖將錯就錯。也者箇話端。而今諸人行但",
    "X70n1384_001:0280c20": "行。莫踏古皇道。住但住。莫守異草青。坐但坐。莫靠黑",
    "X70n1384_001:0280c21": "山邊。臥但臥。莫著淨地上。何故。長安雖樂。不是久居。",
    "X70n1384_001:0280c22": "復舉。洞山夜參不點燈。有僧問話退。山令侍者點燈",
    "X70n1384_001:0280c23": "喚適來問話僧出來。僧近前。山令取三兩粉與之。其",
    "X70n1384_001:0280c24": "僧拂袖而退。因而有省。僧遂罄衣資設齋。三年後却",
    "X70n1384_001:0281a01": "來辭洞山。山云善為。時雪峰侍立次問云。只如者僧",
    "X70n1384_001:0281a02": "去後。幾時却來。山云。他只知一□□□□來。其僧歸",
    "X70n1384_001:0281a03": "衣單下化去。及來報山。山云。猶較老僧三生在。拈云。",
    "X70n1384_001:0281a04": "洞山與者僧。絲來線去。綿密可觀。洎被雪峰一拶。針",
    "X70n1384_001:0281a05": "鋒驀露。只如衣單下化去。因什麼猶較老僧三生在。",
    "X70n1384_001:0281a06": "還會麼。蝦為子屈。",
    "X70n1384_001:0281a07": "靈隱前堂寮結夏秉拂(退興聖歸)",
    "X70n1384_001:0281a08": "提綱。靈隱前天竺後。平如鏡面險如崖。衣單下钁頭",
    "X70n1384_001:0281a09": "邊。揑不成團擘不破。堪笑惠理三藏。見處誵訛。剛指",
    "X70n1384_001:0281a10": "面前一峰。來自靈鷲。所謂藍田射石虎。誤殺李將軍。",
    "X70n1384_001:0281a11": "殊不知世界未彰。峭巍巍而獨露。烟雲雖變。青黯黯",
    "X70n1384_001:0281a12": "以常凝。三期克證。無越於斯。九夏安居。全憑者箇。以",
    "X70n1384_001:0281a13": "拂畫一畫云。且嗅土知機一句作麼生道。風勁龍從",
    "X70n1384_001:0281a14": "泓底作。月高猿出洞門吟。",
    "X70n1384_001:0281a15": "夜來方丈舉琅瑘和尚示眾云。汝等諸人。來我者裡",
    "X70n1384_001:0281a16": "過夏。與你點出五般病公案。拈云。琅琊老人。慈悲之",
    "X70n1384_001:0281a17": "甚。於四百四病中。為人點出五般病。可謂瞑眩之藥。",
    "X70n1384_001:0281a18": "雖然如是。檢點將來。設若五病頓除。其奈藥忌未忘。",
    "X70n1384_001:0281a19": "去却藥忌。道將一句來。喝一喝。師拈云。點出病源。琅",
    "X70n1384_001:0281a20": "琊不妨親切。去却藥忌。堂頭徹底老婆。爭奈良醫之",
    "X70n1384_001:0281a21": "門。病者愈甚。就中有可調理底。不妨進者一丸。以拂",
    "X70n1384_001:0281a22": "敲床角一下云。忌口。忌口。",
    "X70n1384_001:0281a23": "溫州鴈山能仁禪寺語錄",
    "X70n1384_001:0281a24": "嗣法門人　正從　妙恩　等編",
    "X70n1384_001:0281b01": "入三門。示眾云。未舉念。周遊華藏。未下足。超越毗盧。",
    "X70n1384_001:0281b02": "若道一法在門外。笑倒文殊。",
    "X70n1384_001:0281b03": "佛殿。撥塵見佛。佛亦是塵。山僧脚布作炊巾。眼不見",
    "X70n1384_001:0281b04": "為淨。",
    "X70n1384_001:0281b05": "陞座祝　聖罷。(問答不錄)乃云。法無定相。擬之即差。道不",
    "X70n1384_001:0281b06": "遠人。突出難辨。宛似雲開鴈宕。奇巒恠石。星布基分。",
    "X70n1384_001:0281b07": "亦猶瀑瀉龍湫。白日青天。雷轟雨驟。往往點而不到。",
    "X70n1384_001:0281b08": "謾聽口耳相傳。到而不點。尤多只作目前境會。不作",
    "X70n1384_001:0281b09": "境會。却可商量。千聖頭邊開□眼。一莖草上現瓊樓。",
    "X70n1384_001:0281b10": "謝兩班上堂。薄福住常雲。生涯只任真。燈籠懸露柱。",
    "X70n1384_001:0281b11": "北斗對南辰。法法皆依位。機機合見人。大家齊努力。",
    "X70n1384_001:0281b12": "扶起破沙盆。",
    "X70n1384_001:0281b13": "上堂。悉達出頭來。賣弄醜舉止。雲門打不殺。德山呵",
    "X70n1384_001:0281b14": "不起。曉間園裡聽鶯啼。昔日毗嵐今宛爾。以主丈卓",
    "X70n1384_001:0281b15": "一下云。於斯薦得。同證如來淨法身。其或未然。空費",
    "X70n1384_001:0281b16": "蕩湫一杓水。",
    "X70n1384_001:0281b17": "結夏小參。生佛未分。逈絕去來之相。形名纔兆。遂興",
    "X70n1384_001:0281b18": "解結之端。立箇圓覺伽藍。破甑箅。道箇平等性智。盌",
    "X70n1384_001:0281b19": "脫丘。盡底將來。撥撒了也。正好九十日內。二六時中。",
    "X70n1384_001:0281b20": "畫斷鴈山雲。飽翫龍湫月。然雖與麼。更要問你。常雲",
    "X70n1384_001:0281b21": "峰與載仁峰鬪額。是第幾機。自代云。落七落八。",
    "X70n1384_001:0281b22": "謝都寺幹結夏齋上堂。湫寺雖然冷落。更點且不失",
    "X70n1384_001:0281b23": "時。但看前日結制。事事頗合常規。眉毛長短則未問。",
    "X70n1384_001:0281b24": "以手握拳云。如許大饅頭。一人喫得幾枚。良久云。無",
    "X70n1384_001:0281c01": "人知此意。令我憶楊岐。",
    "X70n1384_001:0281c02": "解夏小參。一言道盡。硬似蠟人氷。一著當機。軟如鐵",
    "X70n1384_001:0281c03": "彈子。渾崙無縫罅。恍惚絕名模。三賢十聖。罔達此宗。",
    "X70n1384_001:0281c04": "東土西天。孰明斯旨。縱使深深克證。了了常知。覿體",
    "X70n1384_001:0281c05": "全真。是箇什麼。以主丈卓一下云。共汝問酬都不會。",
    "X70n1384_001:0281c06": "相逢只解那斯祈。",
    "X70n1384_001:0281c07": "復舉僧問雲門。樹彫葉落時如何。門云。體露金風。拈",
    "X70n1384_001:0281c08": "云。雲門老子。三句可辨。一鏃遼空。眨上眉毛。早已蹉",
    "X70n1384_001:0281c09": "過。能仁以的破的。諸人急著眼看。以主丈卓一下云。",
    "X70n1384_001:0281c10": "中。",
    "X70n1384_001:0281c11": "分債上堂。三通鼓罷。簇簇上來。踏步進前。索債相似。",
    "X70n1384_001:0281c12": "若論索債。近日張提轄李路分。空倉竭廩了也。有甚",
    "X70n1384_001:0281c13": "屎窖到你邊。不必窮[病丙+斯]煎。餓[病丙+斯]吵。但聽主丈子。將無",
    "X70n1384_001:0281c14": "作有。別行標撥。卓一下云。鼠牙地糓。粒粒如珍。打尖",
    "X70n1384_001:0281c15": "量不盡。只要兩平分。連卓兩下。",
    "X70n1384_001:0281c16": "十月半上堂。幽壑鼓寒濤。霜林木葉飄。普通年遠事。",
    "X70n1384_001:0281c17": "歷歷在今朝。參。",
    "X70n1384_001:0281c18": "冬至小參。全提半提。空中釘橛。橫說竪說。石上栽花。",
    "X70n1384_001:0281c19": "竪起主丈云。即此天柱一峰。至竟無人道著。若道得",
    "X70n1384_001:0281c20": "著。便見氷河發焰。鐵樹開花。脫或不然。轉作展旗峰。",
    "X70n1384_001:0281c21": "與大眾觀看。以主丈橫按云。還見麼。天地以此覆載。",
    "X70n1384_001:0281c22": "日月以此運行。佛祖以此出興。衲僧以此消長。卓一",
    "X70n1384_001:0281c23": "下云。劄。更用剪刀峯。剪斷了也。即今休去便休去。欲",
    "X70n1384_001:0281c24": "覔了時無了時。",
    "X70n1384_001:0282a01": "復舉。洞山冬節夜請太首座喫菓子次。乃問。有一物。",
    "X70n1384_001:0282a02": "上拄天。下拄地。黑似漆。常在動用中。動用中収不得。",
    "X70n1384_001:0282a03": "你道過在什麼處。太云。過在動用中。山便喝。令掇退",
    "X70n1384_001:0282a04": "菓卓。拈云。黑似漆底鑞菓一枚。老不識差。恣意賣弄。",
    "X70n1384_001:0282a05": "若使太首座。牙牀快利。何處更有洞山。",
    "X70n1384_001:0282a06": "冬至上堂。初三十一。中九下七。今朝總入書雲筆。以",
    "X70n1384_001:0282a07": "拂書空云。大書特書兼屢書。祖師兩眼黑如漆。喝一",
    "X70n1384_001:0282a08": "喝。",
    "X70n1384_001:0282a09": "聖節上堂。臈月五無別語。握起須彌槌。打動虗空鼓。",
    "X70n1384_001:0282a10": "五日風十日雨。聖人作而萬物覩。",
    "X70n1384_001:0282a11": "謝元藏主上堂。一大藏教。了無關鑰。奇峰峩峩。幽石",
    "X70n1384_001:0282a12": "落落。撥轉機輪話已行。到底不留元字脚。",
    "X70n1384_001:0282a13": "元宵上堂。謝道舊應都寺。每怜紙撚搵無油。將底光",
    "X70n1384_001:0282a14": "輝古蕩湫。今日元宵時節至。也還水上掛燈毬。以拂",
    "X70n1384_001:0282a15": "擊左邊云。箇裡點著。同聲相應。以拂擊右邊云。者邊",
    "X70n1384_001:0282a16": "領去。同氣相求。一莖草上現瓊樓。",
    "X70n1384_001:0282a17": "佛涅槃上堂。胸摩卍字。弄假像真。槨示双趺。弄真像",
    "X70n1384_001:0282a18": "假。柳垂金線舞春風。演說涅槃猶未罷。卓主丈下座。",
    "X70n1384_001:0282a19": "越州九巖惠雲禪寺語錄",
    "X70n1384_001:0282a20": "嗣法門人　正從　妙恩　等編",
    "X70n1384_001:0282a21": "入三門。示眾云。門外門內。一時分付。若是俊流。何必",
    "X70n1384_001:0282a22": "重舉。",
    "X70n1384_001:0282a23": "佛殿。老瞿曇沒碑記。占慈氏機先。埋通天界至。雖然。",
    "X70n1384_001:0282a24": "也須還我坐具地。",
    "X70n1384_001:0282b01": "提綱。嗚[口*耶]嗚[口*耶]。賣弄小兒窮伎倆。有麼有麼。拖條斷",
    "X70n1384_001:0282b02": "貫逞風流。盡情裂下。不守故常。索手出來。別成活計。",
    "X70n1384_001:0282b03": "主則始終主。賓則始終賓。咬定牙關。八風難撼。是以",
    "X70n1384_001:0282b04": "得無住本。用不停機。入佛入魔。入大入小。兔角丈頭",
    "X70n1384_001:0282b05": "開舜日。龜毛拂上湧曹源。卓主丈一下。喝一喝。",
    "X70n1384_001:0282b06": "復舉。藥山久不上堂。院主白云。大眾久思示誨。山云。",
    "X70n1384_001:0282b07": "打鐘著。大眾集定。山下座。歸方丈。院主隨後問云。和",
    "X70n1384_001:0282b08": "尚許為大眾說法。因甚一言不措。(云云)拈云。院主只",
    "X70n1384_001:0282b09": "求黃葉。藥山硬掗黃金。一隊親到寶山。剗地空手回",
    "X70n1384_001:0282b10": "去。當時事且止。即今作麼生。又莫教新惠雲。重重狼",
    "X70n1384_001:0282b11": "藉好。",
    "X70n1384_001:0282b12": "當晚小參。九仞巖前。風吹石臼。三家村裡。牛動尾巴。",
    "X70n1384_001:0282b13": "居常十箇有五双。似泗州人見大聖。謾道。缺齒胡深",
    "X70n1384_001:0282b14": "埋熊耳。黃頭老活陷雪山。殊不知。當處湛然。隨機建",
    "X70n1384_001:0282b15": "立。從朝至夜。對汝小參。全彰鷺嶺真規。漏綻少林妙",
    "X70n1384_001:0282b16": "訣。有般漢聞得便笑。新長老弗解上山斫棒。祇來傍",
    "X70n1384_001:0282b17": "港撑船。是則是。不諱汝道。忽若毗嵐捲地。洪浪拍天。",
    "X70n1384_001:0282b18": "又向甚處摶量。以手拍禪床云。放過一著。",
    "X70n1384_001:0282b19": "復舉德山不答話公案。拈云。者僧是新羅人。也恠伊",
    "X70n1384_001:0282b20": "不得。德山威震雷霆。爭奈令行一半。者一半。却聽新",
    "X70n1384_001:0282b21": "惠雲。與他了却。卓主丈。下座。",
    "X70n1384_001:0282b22": "上堂。佛祖眼睛。衲僧命脉。觸境遇緣。單重交拆。卓主",
    "X70n1384_001:0282b23": "丈云。挑花紅李花白。",
    "X70n1384_001:0282b24": "結夏上堂。拶透大圓覺。平地沉山岳。飜笑刻舟人。無",
    "X70n1384_001:0282c01": "繩徒自縛。",
    "X70n1384_001:0282c02": "解夏上堂。橫按主丈云。四月十五。結也如是。七月十",
    "X70n1384_001:0282c03": "五。解也如是。此土西天。皆同一致。召眾云。莫看漁翁",
    "X70n1384_001:0282c04": "把釣竿。會須識取鈎頭意。",
    "X70n1384_001:0282c05": "上堂。冬節前後。砂飛石走。忽憶溈山兩鳳毛。進前退",
    "X70n1384_001:0282c06": "後揚家醜。畢竟九巖作麼生。面南看北斗。",
    "X70n1384_001:0282c07": "臘八上堂。釋迦老子。於臘月八夜。星明月晝之時。換",
    "X70n1384_001:0282c08": "得黑漆漆地眼珠兩顆。從上以來。更相拈掇。莫知重",
    "X70n1384_001:0282c09": "輕。試聽九巖將定盤等一等看。以拂子作秤勢。見得",
    "X70n1384_001:0282c10": "了也。左邊擊床云。左眼半斤。右擊云。右眼八兩。",
    "X70n1384_001:0282c11": "上堂。舉僧問曹山。雪覆千山。為什麼。孤峯不白。山云。",
    "X70n1384_001:0282c12": "須知有異中異。頌云。言中彼此帶幽玄。盡向言中辨",
    "X70n1384_001:0282c13": "正偏。孤負一條官驛路。茫茫沉在月明前。",
    "X70n1384_001:0282c14": "謝珏侍者相訪上堂。舉德山因廓侍者問諸聖公案。",
    "X70n1384_001:0282c15": "拈云。者箇公案。切忌作得失是非論量。正是猛虎出",
    "X70n1384_001:0282c16": "林。引子[跳兆+孛]跳。恁麼批判。惟證乃知。脫或未然。客路如",
    "X70n1384_001:0282c17": "天遠。",
    "X70n1384_001:0282c18": "上堂。中秋令節。陞堂指月。卓主丈云。眨得眼來。楚天",
    "X70n1384_001:0282c19": "空闊。",
    "X70n1384_001:0282c20": "開爐上堂。舉南泉與杉山。向火次。乃云。不用指東畫",
    "X70n1384_001:0282c21": "西。本分事直下道將來。杉山以火筯插向爐內。泉云。",
    "X70n1384_001:0282c22": "直饒如是。猶較王老師一線道。如前問趙州。州遂打",
    "X70n1384_001:0282c23": "圓相中心下一點。泉云。直饒如是。猶較王老師一線",
    "X70n1384_001:0282c24": "道。拈云。挑灰撥火。不無三大老兒。若論本分事。說什",
    "X70n1384_001:0283a01": "麼猶較一線道。直是未在。",
    "X70n1384_001:0283a02": "結夏小參。十方同聚會。瞎驢趂大隊。箇箇學無為。眉",
    "X70n1384_001:0283a03": "上更安眉。此是選佛場。屎窖立封疆。心空及第歸。癡",
    "X70n1384_001:0283a04": "鈍者還稀。龐公頂枚烏紗帽子。自謂十分氣槩。驀被",
    "X70n1384_001:0283a05": "惠雲捋下。無地掩羞。非是抑他威光。減他聲價。比論",
    "X70n1384_001:0283a06": "曹溪路上。烏得有此俗談。須知山河大地。是沙門自",
    "X70n1384_001:0283a07": "己光。盡十方世界。是沙門一隻眼。無為作麼生學。佛",
    "X70n1384_001:0283a08": "又作麼生選。纔涉思惟。百裂了也。說甚心空及第。九",
    "X70n1384_001:0283a09": "夏安居。不與麼時如何。拍禪床云。放下便了。",
    "X70n1384_001:0283a10": "上堂。德山棒臨濟喝。喚作衲僧巴鼻。妄生芽蘖。不喚",
    "X70n1384_001:0283a11": "作衲僧巴鼻。臨河呌渴。去此二途。如何道得一句。與",
    "X70n1384_001:0283a12": "古人相見。拍床云。仲夏極熱。",
    "X70n1384_001:0283a13": "九月旦上堂。參玄衲子。應舉書生。陌路相逢。較量勳",
    "X70n1384_001:0283a14": "業。一人道。我於七尺單前著力。一人道。我已十年牕",
    "X70n1384_001:0283a15": "下加工。加工者何。乃曰選官。著力者何。乃曰選佛。閉",
    "X70n1384_001:0283a16": "門造車雖異。出門合轍一同。惠雲未能詰問。應舉書",
    "X70n1384_001:0283a17": "生。且要勘辨參玄衲子。[囗@力]。達磨大師。是你主文。出甚",
    "X70n1384_001:0283a18": "題目。莫有祗對得底麼。喝云。早已批白。",
    "X70n1384_001:0283a19": "臈八上堂。黃面老初成道。誇詫一場相皷倒。雪嶺峨",
    "X70n1384_001:0283a20": "峨雪未消。星河湛湛星猶皎。諸人冷地眼開時。莫似",
    "X70n1384_001:0283a21": "貧兒拾得寶。",
    "X70n1384_001:0283a22": "上堂。一年十二月。過了無多日。乃事竟如何。茫然黑",
    "X70n1384_001:0283a23": "似漆。休休休空悠悠。前許多時何處去。大寒然後索",
    "X70n1384_001:0283a24": "衣裘。",
    "X70n1384_001:0283b01": "佛涅槃上堂。岸柳駸駸綠。巖花漸漸紅。摩胸一段義。",
    "X70n1384_001:0283b02": "舒卷在春風。分明點與諸人了。切忌朦朧在夢中。",
    "X70n1384_001:0283b03": "上堂。古者道。說法不應機。盡是非時語。所以應下機",
    "X70n1384_001:0283b04": "人。宜說世間法。應中機人。宜說出世間法。應上機人。",
    "X70n1384_001:0283b05": "宜說世出世間上上法。其或一法互應。三法投空。為",
    "X70n1384_001:0283b06": "師為徒。俱不能了。今日且聽惠雲看孔著楔。拍禪床",
    "X70n1384_001:0283b07": "云。繰成白雪桑重綠。割盡黃雲稻正青。參。",
    "X70n1384_001:0283b08": "請監収上堂。道道。非常道。踏不嗔。閙浩浩。莫管自家",
    "X70n1384_001:0283b09": "知不知。但看大熟秋成早。拍床云。今日無端入荒草。",
    "X70n1384_001:0283b10": "履畆上堂。祖翁活業。無減無增。縱不挨究。亦自分明。",
    "X70n1384_001:0283b11": "拈主丈卓云。古田蓄水重重綠。野燒迎春漸漸青。",
    "X70n1384_001:0283b12": "上堂。如來禪與祖師心。不在靈山及少林。日轉柳陰",
    "X70n1384_001:0283b13": "蓮沼靜。亂蟬嗚咽眾蛙嗂。",
    "X70n1384_001:0283b14": "喫抽粉上堂。幾次淘澄。半生熬煉。直教氣息全無。脫",
    "X70n1384_001:0283b15": "體精明自現。麤細短長。突出難辨。以拂打圓相。不是",
    "X70n1384_001:0283b16": "心。不是佛。不是物是什麼。分曉一團銀繡線。",
    "X70n1384_001:0283b17": "天台護國廣恩禪寺語錄",
    "X70n1384_001:0283b18": "嗣法門人　自永　妙恩　等編",
    "X70n1384_001:0283b19": "據方丈。咬定牙關。全提殺活。刳文殊脛。拔維摩舌。更",
    "X70n1384_001:0283b20": "有一機。不說不說。",
    "X70n1384_001:0283b21": "拈山門疏。多處添。少處減。家常用度。文不加點。",
    "X70n1384_001:0283b22": "謝東巖知府寵訪上堂。量外機。奇特事。烜赫富陽。拈",
    "X70n1384_001:0283b23": "主丈卓一下云。只這便是裴相國。印妙心於黃檗。無",
    "X70n1384_001:0283b24": "越於斯。老松牕授顯訣於此庵。亦由是矣。如燈分照。",
    "X70n1384_001:0283c01": "如水傳器。東山西嶺。孕翠流芳。萬壑千巖。瞻奇仰秀。",
    "X70n1384_001:0283c02": "心傳有自。家法森嚴。畵戟門開見墜仙。",
    "X70n1384_001:0283c03": "元宵上堂。乾紙燃漏燈盞。茫茫蹉過人何限。以拂子",
    "X70n1384_001:0283c04": "打圓相云。當頭點出許誰看。三世如來同箇眼。",
    "X70n1384_001:0283c05": "上堂。舉黃檗示眾云。汝等諸人。盡是噇酒糟漢。與麼",
    "X70n1384_001:0283c06": "行脚何處有今日。還知大唐國裡無禪師麼。時有一",
    "X70n1384_001:0283c07": "僧出云。只如諸方匡徒領眾。又作麼生。檗云。不道無",
    "X70n1384_001:0283c08": "禪。只是無師。拈云。黃檗老漢。眼空四海。氣槩諸方。其",
    "X70n1384_001:0283c09": "奈鼻孔落在者僧手裡。",
    "X70n1384_001:0283c10": "結夏小參。我宗無語句。亦無一法與人。屏列三峯。門",
    "X70n1384_001:0283c11": "開八字。可能直截。何待克期。分賓立主。劒去刻舟。簇",
    "X70n1384_001:0283c12": "簇上來。討甚麼椀。驀然有箇漢出來。掀倒禪床。喝散",
    "X70n1384_001:0283c13": "大眾。又且如何。阿呵呵殷勤献佛。不假香多。",
    "X70n1384_001:0283c14": "上堂。心不是佛。智不是道。唯此一事。如何尋討。赤水",
    "X70n1384_001:0283c15": "得之非珍。崑崗拾來非寶。寒山子曾了了。解道。微風",
    "X70n1384_001:0283c16": "吹幽松。近聽聲愈好。",
    "X70n1384_001:0283c17": "解夏小參。德山小參不答話。舌上帶干將。洞山夜參",
    "X70n1384_001:0283c18": "不點燈。塚根埋暗箭。三峯門戶只據尋常。夜即點燈。",
    "X70n1384_001:0283c19": "問即答話。抽身歸眾去。三兩粉且待別時。[拚ㄙ+ㄊ]命跨舷",
    "X70n1384_001:0283c20": "來。半計棒未容輕付。要津坐斷。別是乾坤。布袋頭開。",
    "X70n1384_001:0283c21": "斬新日月。正與麼時。畢竟如何體解。碧落競將蒿箭",
    "X70n1384_001:0283c22": "射。須彌誰把藕絲牽。",
    "X70n1384_001:0283c23": "復舉翠岩夏末示眾云。一夏為兄弟。東語西話。看翠",
    "X70n1384_001:0283c24": "岩眉毛在麼。保福云。作賊人心虗。長慶云生也。雲門",
    "X70n1384_001:0284a01": "云。關。拈云。翠岩老漢。忒煞慈悲。非但落盡眉毛。亦乃",
    "X70n1384_001:0284a02": "和鼻孔失却。三大老。輸息黥補劓之手。貴作全人不",
    "X70n1384_001:0284a03": "可復也。拍床。便起。",
    "X70n1384_001:0284a04": "佛涅槃上堂。黃面老漢至死脫空。分明病背。特故摩",
    "X70n1384_001:0284a05": "胸。當日無人知此意。年年花鳥訴春風。",
    "X70n1384_001:0284a06": "結夏上堂。以主丈畫一畫云。諸人向者裡瞥去。只是",
    "X70n1384_001:0284a07": "九十日為一夏。更無如之若何。脫或顧杼停機。寧免",
    "X70n1384_001:0284a08": "將布袋口一結。設使討得路見。轉得身來。終有幾場",
    "X70n1384_001:0284a09": "熱在。",
    "X70n1384_001:0284a10": "八月旦上堂。南來北來。上載下載。趙州老兒。法久成",
    "X70n1384_001:0284a11": "弊。三峯建箇門庭。提起主丈云。除此別無體制。任是",
    "X70n1384_001:0284a12": "宿覺經過。也只一樣看待。分什麼南贍部洲。北鬱單",
    "X70n1384_001:0284a13": "越。西瞿耶尼。東弗于逮。卓主丈云。嶮。",
    "X70n1384_001:0284a14": "上堂。舉睦州和尚示眾云。你等諸人。未得箇入頭處。",
    "X70n1384_001:0284a15": "須得箇入頭處。若得箇入頭處。不得辜負老僧。木庵",
    "X70n1384_001:0284a16": "和尚道。若得箇入頭處。颺下箇入頭處始得。三峰不",
    "X70n1384_001:0284a17": "然。若得箇入頭處。須再去見人。召眾云。一人斫山通",
    "X70n1384_001:0284a18": "道。一人過水斷橋。一人矢上加尖。註脚了也。巡堂喫",
    "X70n1384_001:0284a19": "茶。",
    "X70n1384_001:0284a20": "臨安府崇恩演福禪寺語錄",
    "X70n1384_001:0284a21": "嗣法門人　自永　妙恩　等編",
    "X70n1384_001:0284a22": "據方丈。拈主丈云。古佛以慈悲為室。山僧以怒罵為",
    "X70n1384_001:0284a23": "室。且要活捉生蛇。逼教角出。卓主丈。便起。",
    "X70n1384_001:0284a24": "勑黃。開天門。闢地戶。震法雷。擊法皷。作什麼。乃云。明",
    "X70n1384_001:0284b01": "宣號令。",
    "X70n1384_001:0284b02": "省劄。劄住智者頰舌。剖出達磨骨髓。呈劄云。見麼。長",
    "X70n1384_001:0284b03": "劒倚天。寒光燄燄。",
    "X70n1384_001:0284b04": "指法座。身不離座。座不離身。須彌燈王。又是何人。喝",
    "X70n1384_001:0284b05": "一喝。老來擡脚重千斤。",
    "X70n1384_001:0284b06": "提綱。拈主丈云。列三乘。分五教。落井攀欄。離四句。絕",
    "X70n1384_001:0284b07": "百非。關空鎻夢。以主丈。畫一畫云。盡底列下了也。釋",
    "X70n1384_001:0284b08": "迦已去。彌勒未來。正當今日。大宋比丘某。向長安城",
    "X70n1384_001:0284b09": "畔。龍床角頭。開拓封疆。行摩竭令。應是天台普請。南",
    "X70n1384_001:0284b10": "岳遊山。舞笏擎叉。輥毬打皷。者一隊漢。盡來伏聽處",
    "X70n1384_001:0284b11": "分。助揚正化。只如恩崇山岳。福演洪源。一句如何話",
    "X70n1384_001:0284b12": "會。撥轉上頭關捩子。却來把手御街行。",
    "X70n1384_001:0284b13": "復舉。裴相國入大安寺。看壁間畵高僧像。指問僧云。",
    "X70n1384_001:0284b14": "真儀可觀。高僧何在。其僧無對。遂召黃檗理前問。檗",
    "X70n1384_001:0284b15": "朗聲曰裴休。公應諾。檗曰。在甚麼處。公當下開悟。拈",
    "X70n1384_001:0284b16": "云。展活國手。平章少室門庭。用陷虎機。揭出仲尼日",
    "X70n1384_001:0284b17": "月。固則一時歆艶。殊塗同歸。檢點將來。猶欠回互一",
    "X70n1384_001:0284b18": "著在。卓主丈云。天高群象正。海闊百川潮。",
    "X70n1384_001:0284b19": "當晚小參。世尊拈花。落賺迦葉。達磨分髓。污染神光。",
    "X70n1384_001:0284b20": "諸大老雖異目超宗。上流下接。較之無師自悟底。天",
    "X70n1384_001:0284b21": "地相遼。所以向上一機。諸聖不授。擬心動念。匪隔即",
    "X70n1384_001:0284b22": "差。未知迦葉神光。所明何事。便乃吟吟微笑。默默投",
    "X70n1384_001:0284b23": "機。於斯見徹宗猷。猶是倚門傍戶。要得南山起雲。北",
    "X70n1384_001:0284b24": "山下雨。須識大虫元是虎。",
    "X70n1384_001:0284c01": "次日公主祠堂上堂。大圓無內。銷鑠群昏。妙應無方。",
    "X70n1384_001:0284c02": "虗含萬象。出沒於寶明空海。遨遊於十二玉樓。一名",
    "X70n1384_001:0284c03": "無邊身。又曰密嚴國。捨生趣生。以此受用。惟佛與佛。",
    "X70n1384_001:0284c04": "乃能知之。知底事絕疑猜。是處是慈氏。無門無善財。",
    "X70n1384_001:0284c05": "上堂。二月春將半。夭桃盛放花。靈雲歸去後。香艶落",
    "X70n1384_001:0284c06": "誰家。只如道直至如今更不疑。不疑箇什麼。遇飯喫",
    "X70n1384_001:0284c07": "飯。遇茶喫茶。",
    "X70n1384_001:0284c08": "三月旦。謝般若栢堂和尚至上堂。春日遲遲。春花爛",
    "X70n1384_001:0284c09": "爛。般若靈光。顯然無間。竪拂子云。見麼。敲床云。揑不",
    "X70n1384_001:0284c10": "聚兮撥不散。",
    "X70n1384_001:0284c11": "結制上堂。一徑直二周遮。不循舊制。別立生涯。藕絲",
    "X70n1384_001:0284c12": "竅裡翻筋斗。麥浪堆中釣得蝦。",
    "X70n1384_001:0284c13": "上堂。日月如梭。光陰似箭。目前一機。萬化千變。甚處",
    "X70n1384_001:0284c14": "見得。以主丈卓云。西風一陣來。落葉兩三片。",
    "X70n1384_001:0284c15": "靈隱退畊和尚遺書至上堂。凌霄隊裡。昔曾合火。分",
    "X70n1384_001:0284c16": "贓。小朵峰前。善賈不停死貨。橫身那畔。鶻眼迷蹤。歸",
    "X70n1384_001:0284c17": "根深得旨。落葉舞西風。",
    "X70n1384_001:0284c18": "達磨忌上堂。一脚跨西天。隻履駐東土。缺齒老臊胡。",
    "X70n1384_001:0284c19": "自來行闊步。兒孫遍地覔蹤由。長憶年年十月五。竪",
    "X70n1384_001:0284c20": "起主丈云。還見祖師麼。卓主丈云。嗈嗈兮塞雁鳴雲。",
    "X70n1384_001:0284c21": "凜凜兮霜風襲戶。",
    "X70n1384_001:0284c22": "歸新僧堂。謝平章國公上堂。也大差也大差。天台華",
    "X70n1384_001:0284c23": "頂秀。直下是直下是。南嶽石橋高。張佛祖之不傳。撑",
    "X70n1384_001:0284c24": "乾坤而獨露。拈主丈。左邊卓云。者邊會得。如日麗天。",
    "X70n1384_001:0285a01": "右邊卓云。箇裡明來。猶水赴壑。以此剗除一切。以此",
    "X70n1384_001:0285a02": "成就二嚴。以此安帖三邊。以此平章百姓。分珍羞於",
    "X70n1384_001:0285a03": "香積。劄妙喜於針鋒。大用現前。功歸何所。千歲鶴翹",
    "X70n1384_001:0285a04": "松月冷。半閑人對竹牕明。",
    "X70n1384_001:0285a05": "上堂。鳴皷了也。燒香了也。諸人合下便見。是大寒節",
    "X70n1384_001:0285a06": "候。又待老僧掉三寸舌。豈非雪上加霜。",
    "X70n1384_001:0285a07": "謝寮元。并道舊上堂。旃檀藂林旃檀圍繞。荊棘藂林",
    "X70n1384_001:0285a08": "荊棘圍繞。荊棘藂林旃檀圍繞。旃檀藂林荊棘圍繞。",
    "X70n1384_001:0285a09": "透者四重關了。許伊作箇本分衲僧。且道。甚人透得。",
    "X70n1384_001:0285a10": "無面目黑[甐瓦+皮]皴。衝開華頂月。踏破石橋雲。卓主丈。",
    "X70n1384_001:0285a11": "謝石坡和尚相訪上堂。吳山青越山青。揖讓分賓主。",
    "X70n1384_001:0285a12": "低昂見弟兄。中間一句。風靜潮平。滿堂皆顧陸。捉筆",
    "X70n1384_001:0285a13": "畵難成。",
    "X70n1384_001:0285a14": "新承天一如和尚至上堂。拈主丈云。灌頂雲収。峩眉",
    "X70n1384_001:0285a15": "月晝。父翁一片肝腸。宛如生鐵鑄就。弟應兄呼。全機",
    "X70n1384_001:0285a16": "漏逗。旦道。漏逗箇什麼。蘇州菱。邵伯藕。卓主丈。",
    "X70n1384_001:0285a17": "上堂。春山疊亂青。春水湛虗碧。豁開樓閣門。分身千",
    "X70n1384_001:0285a18": "百億。一念差。雲羃羃。善財無路尋知識。",
    "X70n1384_001:0285a19": "佛生日上堂。撞出娘胎海嶽昏。指天指地若無人。年",
    "X70n1384_001:0285a20": "年傾盡西湖水。難洗瞿曇滿面塵。",
    "X70n1384_001:0285a21": "上堂。不是心亦非佛。玉兔東昇。金烏西沒。循環不暫",
    "X70n1384_001:0285a22": "停。究竟知何物。那箇男兒腕力強。一槌擊碎精靈窟。",
    "X70n1384_001:0285a23": "卓主丈一下。",
    "X70n1384_001:0285a24": "臘八上堂。雪山高幾何。矗矗在天表。咄哉竺土仙。六",
    "X70n1384_001:0285b01": "年登不到。登得到。絕之遶。背手摘南辰。下視眾峰小。",
    "X70n1384_001:0285b02": "謝泉州承天木禪和尚。并法石上堂。拈主丈卓一下",
    "X70n1384_001:0285b03": "云。石說法。又卓云。不談禪。句句皆含妙。明明不在言。",
    "X70n1384_001:0285b04": "難將耳聽。只貴心傳。此外別求玄路入。洛陽橋上望",
    "X70n1384_001:0285b05": "長安。",
    "X70n1384_001:0285b06": "佛誕日上堂。瞿曇出母胎。膽志大如斗。方學小兒行。",
    "X70n1384_001:0285b07": "便作獅子吼。水在湖杓在手。乘時蕩向無何有。也勝",
    "X70n1384_001:0285b08": "雲門老古錐。藥囊空掉喪車後。",
    "X70n1384_001:0285b09": "結夏小參。拈主丈云。衲僧性命。宗社紀綱。把定放行。",
    "X70n1384_001:0285b10": "總由者裡。橫按主丈云。若論把定。青山不敢青。白雲",
    "X70n1384_001:0285b11": "不敢白。如將布袋一結。聖凡喘氣無門。卓主丈云。若",
    "X70n1384_001:0285b12": "論放行。洞深鳴水樂。湖淨疊荷錢。是皆圓覺伽藍。儘",
    "X70n1384_001:0285b13": "可安居受用。只如不把定不放行。一句又作麼生。靠",
    "X70n1384_001:0285b14": "主丈云。唯有子規知此意。聲聲啼破月三更。",
    "X70n1384_001:0285b15": "復舉黃檗問百丈。從上宗乘如何指示。丈據坐。檗云",
    "X70n1384_001:0285b16": "後代兒孫。如何傳授。丈云。我將謂汝是箇人。便歸方",
    "X70n1384_001:0285b17": "丈。拈云。黃檗踏步進前。不辭落節。雄峰愛忘其醜。肯",
    "X70n1384_001:0285b18": "顧傍觀。雖然隨即彌縫。必竟難瞞眾眼。何以見得。師",
    "X70n1384_001:0285b19": "子教兒迷子訣。擬前跳擲早番身。",
    "X70n1384_001:0285b20": "謝知事維那開長生庫上堂。楊岐家法森嚴。人無異",
    "X70n1384_001:0285b21": "議。興化棒頭峻硬。禍不單行。假二老之梯階。開一乘",
    "X70n1384_001:0285b22": "之庫藏。卓主丈云。梅雨過竹風凉。湖光淡蕩芰荷香。",
    "X70n1384_001:0285b23": "咄。狼藉不少。",
    "X70n1384_001:0285b24": "八月旦。謝書記殿主上堂。東去西去。南來北來。銅頭",
    "X70n1384_001:0285c01": "鐵額。馬面驢腮。毫端上打[跳兆+孛]跳。燈影裡舞三臺。演福",
    "X70n1384_001:0285c02": "且搭箇樣子。要得好。親見一回。卓主丈云。睡眼朦朧",
    "X70n1384_001:0285c03": "擘不開。",
    "X70n1384_001:0285c04": "九月旦上堂。衲子奔相看。相看莫相負。飲水須貴脉。",
    "X70n1384_001:0285c05": "入門富弁主。問訊時揖茶處。總為諸人開活路。若是",
    "X70n1384_001:0285c06": "謝三郎。揚眉便歸去。卓主丈。",
    "X70n1384_001:0285c07": "謝法眷前仰山愚極和尚至上堂。舉仰山問双峯云。",
    "X70n1384_001:0285c08": "師弟。近日見處如何公案。拈云。參師莫若參友。輸他",
    "X70n1384_001:0285c09": "仰山双峰。只不合立知見分能所。今日仰山師兄。若",
    "X70n1384_001:0285c10": "問演福見處。直得無言可對。無理可伸。雖然。亦未免",
    "X70n1384_001:0285c11": "疑殺天下人。",
    "X70n1384_001:0285c12": "元宵上堂。召大眾云。東家點燈。西家暗坐。一樣元宵。",
    "X70n1384_001:0285c13": "生涯各做。暗坐底。默默提撕。點燈者。明明照破。照得",
    "X70n1384_001:0285c14": "破。是什麼。拈主丈卓一下云。海壇馬子似驢大。",
    "X70n1384_001:0285c15": "溫州江心龍翔興慶禪寺語錄",
    "X70n1384_001:0285c16": "嗣法門人　守靜　妙恩　等編",
    "X70n1384_001:0285c17": "據方丈云。了了無言。驀胸一拳。蜃江水急。不許泊船。",
    "X70n1384_001:0285c18": "拈省劄云。大化樞機。中流砥柱。歸吾掌握。當見設施。",
    "X70n1384_001:0285c19": "驀值狂瀾時如何。乃云。劄。",
    "X70n1384_001:0285c20": "提綱。法隨法行。法幢隨處建立。昨居演福。祇知山中",
    "X70n1384_001:0285c21": "法門。水樂喧闐。風篁迭奏。空谷答金鐘之韻。疎林度",
    "X70n1384_001:0285c22": "樵子之歌。今到龍翔。又見江上境界。波光蕩漾。烟棹",
    "X70n1384_001:0285c23": "交橫。譙樓傳畵角之聲。風順遞漁人之唱。雖則溪山",
    "X70n1384_001:0285c24": "各異。畢竟雲月是同。心佛與眾生。是三無差別。正與",
    "X70n1384_001:0286a01": "麼時。引得了菩薩出來道。三千年。黃河一度清。",
    "X70n1384_001:0286a02": "當晚小參。隔江招手。只可撈鰕。舞棹呈橈。不中餵狗。",
    "X70n1384_001:0286a03": "縱有賸懷香餌。垂萬里鉤。瞥過重溟。布漫天網。爭奈",
    "X70n1384_001:0286a04": "設心圖大。撞著水寒夜靜。月明滿船空載。所以山僧",
    "X70n1384_001:0286a05": "到此。一波未動。片甲纖鱗。聽其自若。何故。深水取魚",
    "X70n1384_001:0286a06": "長信命。不曾將酒祭江神。",
    "X70n1384_001:0286a07": "復舉趙州晚參云。今夜答話去也。有解問者出來。時",
    "X70n1384_001:0286a08": "有僧出作禮。州云。此來拋塼引玉。只引得箇墼子。拈",
    "X70n1384_001:0286a09": "云。金將石試。玉將火試。人以語試。者僧未曾開口。便",
    "X70n1384_001:0286a10": "道是箇墼子。何耶。若不酬價。爭辨真偽。",
    "X70n1384_001:0286a11": "次日高庿殿陞座云。萬物為己。烏有自他。四海為家。",
    "X70n1384_001:0286a12": "曷分邊表。江月洞開金闕。松風常闡玉音。處處稱尊。",
    "X70n1384_001:0286a13": "頭頭顯妙。聖量泯除超佛國。恩波流衍福皇圖。",
    "X70n1384_001:0286a14": "結座。追憶仙遊輦未還。特輸忠赤舉風幡。掣開玉殿",
    "X70n1384_001:0286a15": "黃金鎻。最忌當頭觸聖顏。",
    "X70n1384_001:0286a16": "謝兩班上堂。江上山山上寺。門對斗城開。東西分兩",
    "X70n1384_001:0286a17": "序。總不得動著。何故。是法住法位。世間相常住。",
    "X70n1384_001:0286a18": "端午上堂。今朝五月五。及時道一句。無山可採藥。有",
    "X70n1384_001:0286a19": "水堪競渡。江心如許大龍舟。聚集梢郎同駕御。彼岸",
    "X70n1384_001:0286a20": "不著。此岸不居。只箇中流。住無所住。機先奪得錦標",
    "X70n1384_001:0286a21": "歸。石女木人爭起舞。",
    "X70n1384_001:0286a22": "謝報恩兜率奚翁東畊二法眷相訪上堂。巾子峰頭。",
    "X70n1384_001:0286a23": "雲開雲合。龍翔江上。潮落潮平。師承底事。的的分明。",
    "X70n1384_001:0286a24": "風前不必兄呼弟。見後毋勞弟應兄。",
    "X70n1384_001:0286b01": "上堂。舉正覺逸和尚道。憶得老僧年七歲時。於村校",
    "X70n1384_001:0286b02": "書處。得一法門。超情離見。絕妙絕玄。若欲傳持。宜當",
    "X70n1384_001:0286b03": "諦聽。高厚畊種罷。牽牘負薪歸。深夜一爐火。渾家身",
    "X70n1384_001:0286b04": "上衣。諸禪德。逢人不得錯舉。師云。老僧昨日。因雪未",
    "X70n1384_001:0286b05": "免引古牽今。憶得自家年三歲時。亦在強褓中。受一",
    "X70n1384_001:0286b06": "妙義。拆妄窮元。不空不有。要明端的。須假心聞。春雪",
    "X70n1384_001:0286b07": "滿空來。觸處似花開。不知園裡樹。那箇是真梅。諸上",
    "X70n1384_001:0286b08": "座。逢人但恁麼舉。",
    "X70n1384_001:0286b09": "涅槃上堂。摩胸告。展脚示。有來由。沒巴鼻。佛滅二千",
    "X70n1384_001:0286b10": "年。比丘少慚愧。",
    "X70n1384_001:0286b11": "愛雪峰請提綱。建法幢立宗旨。既承師訓。合聽官差。",
    "X70n1384_001:0286b12": "且宗旨法幢。作麼生建立。行船同一命。方屯飛虎於",
    "X70n1384_001:0286b13": "江心。打皷召三軍。又布長蛇於雪嶺。海宇頓清猶帶",
    "X70n1384_001:0286b14": "甲。心王親覩始休兵。",
    "X70n1384_001:0286b15": "福州雪峰崇聖禪寺語錄",
    "X70n1384_001:0286b16": "嗣法門人　慈證　妙恩　等編",
    "X70n1384_001:0286b17": "指三門云。無門之門。須得門而入。無意之意。須得意",
    "X70n1384_001:0286b18": "而通。彈指云。會麼。一扇西兮一扇東。",
    "X70n1384_001:0286b19": "佛殿。燒香云。舉手拈香。低頭作禮。我為法王。於法自",
    "X70n1384_001:0286b20": "在。",
    "X70n1384_001:0286b21": "據室。拈主丈云。頑鈍以此銷鎔。偏小以此彈擊。直中",
    "X70n1384_001:0286b22": "曲。曲中直。老盧不會。達磨不識。",
    "X70n1384_001:0286b23": "拈省劄云。一劄當頭。無咽喘氣。大鈞播物。易地生春。",
    "X70n1384_001:0286b24": "佛祖都來聽處分。",
    "X70n1384_001:0286c01": "提綱。落賺鰲山。贏得話行千古。單提鱉鼻。莫知傷中",
    "X70n1384_001:0286c02": "幾人。而今屬我權衡。且要摟伊種類。揀開眼底。拖拽",
    "X70n1384_001:0286c03": "數條。一條。輥動蘆花。通身紅爛。一條。震驚帝釋。滿面",
    "X70n1384_001:0286c04": "慚惶。一條。穿七箇蒲團。橫屍當路。一條。入九重城裡。",
    "X70n1384_001:0286c05": "轉尾作頭。更有一條。突出難弁。再三飜覆看。元是萬",
    "X70n1384_001:0286c06": "年藤。卓主丈一下。",
    "X70n1384_001:0286c07": "復舉裴相國見石霜。霜奪相國笏。問云。在天子手中",
    "X70n1384_001:0286c08": "為圭。在官人手中為笏。在山僧手中。喚作什麼。相國",
    "X70n1384_001:0286c09": "無語。乃為留下。拈云。為圭為笏。強立名模。相國知機。",
    "X70n1384_001:0286c10": "未肯人前輕漏泄。石霜逞俊。得便宜是落便宜。",
    "X70n1384_001:0286c11": "當晚小參。日月輪邊。挨肩插足。魚龍穴下。錯節盤根。",
    "X70n1384_001:0286c12": "固知屈辱宗風。正定難逃化造。輥上六花峯頂。拶開",
    "X70n1384_001:0286c13": "千聖妙門。論相見時。早遲八刻。不見道。望州亭與汝",
    "X70n1384_001:0286c14": "相見了也。烏石嶺與汝相見了也。僧堂前與汝相見",
    "X70n1384_001:0286c15": "了也。雖然。豈知新長老。未渡飛鸞。與諸人相見久矣。",
    "X70n1384_001:0286c16": "畢竟以何為據。不見道。千里未是遠。",
    "X70n1384_001:0286c17": "復舉三聖問真覺祖師云。透網金鱗。以何為食。祖師",
    "X70n1384_001:0286c18": "云。待汝出網來。却向汝道。三聖云。一千五百眾善知",
    "X70n1384_001:0286c19": "識。話頭也不識。覺云。老僧住持事繁。拈云。微三聖聱",
    "X70n1384_001:0286c20": "頭。莫禁鱉蛇之口。微祖師海量。爭容透網之鱗。道箇",
    "X70n1384_001:0286c21": "住持事繁。可煞慣得其便。",
    "X70n1384_001:0286c22": "除夜小參。田園穩密。運足焉知路危。游戲神通。掉頭",
    "X70n1384_001:0286c23": "不顧屋漏。逗到年窮歲盡。總皆手亂脚忙。會須明自",
    "X70n1384_001:0286c24": "己而了目前。還是了目前而明自己。得體得用。似車",
    "X70n1384_001:0287a01": "有輪。全主全賓。如鳥有翼。卓主丈云。青霄直透無留",
    "X70n1384_001:0287a02": "礙。大道橫推儘自由。",
    "X70n1384_001:0287a03": "復舉藥山和尚夜參云。我有一句子。待特牛生兒。却",
    "X70n1384_001:0287a04": "向你道。時有僧出云。特牛生兒也。只是和尚不道。山",
    "X70n1384_001:0287a05": "喚侍者點燈來。其僧便抽身入眾。拈云。藥山近夜潑",
    "X70n1384_001:0287a06": "墨。者僧露影藏形。檢點將來。二俱不了。何故。只有照",
    "X70n1384_001:0287a07": "壁月。且無吹葉風。",
    "X70n1384_001:0287a08": "上堂。語是謗嘿是誑。語嘿向上一機。佛祖聞而膽喪。",
    "X70n1384_001:0287a09": "曾郎輥三箇木毬。德山揮一條白棒。盡是弄精魂呈",
    "X70n1384_001:0287a10": "影像。何似脚指築著。挨門拶著。卷簾見著。堪作衲僧",
    "X70n1384_001:0287a11": "榜樣。擊拂云。一聲鶴唳千峰上。",
    "X70n1384_001:0287a12": "元宵有雨。謝天童環溪和尚上堂。拈主丈云。太白峰",
    "X70n1384_001:0287a13": "頭月。寒泉水底燈。清光分上下。千里恰同明。同明且",
    "X70n1384_001:0287a14": "止。畢竟燈因誰燄。月自何昇。卓主丈云。一點不來翻",
    "X70n1384_001:0287a15": "夜雨。難謾迦葉老師兄。",
    "X70n1384_001:0287a16": "謝眾寮修造。并開田上堂。拈主丈云。烟樹斫開。曉月",
    "X70n1384_001:0287a17": "掛簷。嘶木馬嶺雲畊罷。春風吹雨吼泥牛。聲前領會",
    "X70n1384_001:0287a18": "無差。共樂法喜禪悅。卓主丈。打刀須是邠州鐵。",
    "X70n1384_001:0287a19": "上堂。今朝三月十五。眨眼又見春暮。尺璧難酬寸陰。",
    "X70n1384_001:0287a20": "白日豈宜虗度。可憐杜宇一聲聲。啼得血流無用處。",
    "X70n1384_001:0287a21": "佛鑑忌拈香云。仰天灣下。喝石嶺頭。昔年落賺。覆水",
    "X70n1384_001:0287a22": "難収。當堂稱父子。背面是冤仇。影也不願再見。豈料",
    "X70n1384_001:0287a23": "界隨相逐同到福州。莫莫莫休休休。麤香強撮土。說",
    "X70n1384_001:0287a24": "破不為讐。",
    "X70n1384_001:0287b01": "結夏小參。以圓覺為伽藍。頭上著枷。脚下著杻。認虗",
    "X70n1384_001:0287b02": "空作正體。東西不辨。南北不分。歷百二十日之長期。",
    "X70n1384_001:0287b03": "融過現未來於一念。猶是困魚止濼。鈍鳥棲蘆。直饒",
    "X70n1384_001:0287b04": "跨得雪峰門。升得雪峰堂。入得雪峰室。見得雪峰人。",
    "X70n1384_001:0287b05": "向道未在。乃云。莫謂此中山勢險。前頭更有最高峰。",
    "X70n1384_001:0287b06": "復舉當山真覺祖師。道盡大地撮來。如粟粒米大。拋",
    "X70n1384_001:0287b07": "向面前。漆桶不會。打鼓普請看。拈云。看則不無。還知",
    "X70n1384_001:0287b08": "雪峰立脚處麼。如定當得出。鱉鼻口裡正好安居。脫",
    "X70n1384_001:0287b09": "或未然。一任東卜西卜。",
    "X70n1384_001:0287b10": "上堂。十方國土中。惟有一乘法。如何是一乘法。梅雨",
    "X70n1384_001:0287b11": "過芰荷香。薰風殿閣生微凉。會麼。下座。巡堂喫茶。",
    "X70n1384_001:0287b12": "上堂。平明始立秋。冷已到山頭。談風說露兮蜩蟬嘒",
    "X70n1384_001:0287b13": "急。詠砌吟墻兮蟋蟀聲浮。不作佛法商量。不作時景",
    "X70n1384_001:0287b14": "話會。舉手云。觀世音菩薩。將錢買胡餅。放下手。却是",
    "X70n1384_001:0287b15": "生鐵一塊。",
    "X70n1384_001:0287b16": "上堂。九日正當期。登高報眾知。黃花到處有。豈獨在",
    "X70n1384_001:0287b17": "東籬。難逢美景。採出一枝。竪拂云。見麼。觸目無人明",
    "X70n1384_001:0287b18": "此意。何妨自插滿頭歸。便下座。",
    "X70n1384_001:0287b19": "冬夜小參。拈主丈云。烏石嶺頭。時時相見。三毬堂下。",
    "X70n1384_001:0287b20": "歷歷播揚。格外談冬來事。吉凶卦兆。盡現己躬。多不",
    "X70n1384_001:0287b21": "添一絲。少不減一線。只為元無智眼淪入邪途。隨晷",
    "X70n1384_001:0287b22": "運以推移。共陰陽而消長。莫有挨開天地。揑定陰陽",
    "X70n1384_001:0287b23": "底麼。橫主丈云。一冬二冬。叉手當胸。",
    "X70n1384_001:0287b24": "復舉定山和尚。見首座洗衣次。山問作什麼。首座提",
    "X70n1384_001:0287c01": "起衣。山云。洗底是什麼衣。座云。福州使鐵錢。定山喚",
    "X70n1384_001:0287c02": "維那。移下挂搭。拈云。雪峰從來扶弱不扶強。偏愛斷",
    "X70n1384_001:0287c03": "者公案。定山機鋒少密。平地起堆。首座浣濯自如。辱",
    "X70n1384_001:0287c04": "而不屈。",
    "X70n1384_001:0287c05": "謝兩堂秉拂上堂。洞山首座喫菓子。開口落空亡。雪",
    "X70n1384_001:0287c06": "嶠兩堂吞栗蓬。分頭張意氣。衲僧家手是秤眼是秤。",
    "X70n1384_001:0287c07": "輕也知重也知。半斤八兩。毫髮無虧。雖然。爭奈未明",
    "X70n1384_001:0287c08": "三八九。難辨力[囗@力]希。擊拂下座。",
    "X70n1384_001:0287c09": "正月城歸上堂。金烏飛玉兔馳。歸來重會面。動是隔",
    "X70n1384_001:0287c10": "年期。鼻頭垂下元如舊。三昧依前各不知。",
    "X70n1384_001:0287c11": "散經上堂。舉昔有婆子。請趙州轉藏。州遶禪床一匝。",
    "X70n1384_001:0287c12": "傳語云。轉藏已竟。婆云。比來請轉全藏。如何只轉半",
    "X70n1384_001:0287c13": "藏。拈云。趙州轉藏。動必全真。婆子開緘。語驚時聽。從",
    "X70n1384_001:0287c14": "前汗馬無人識。只要重論盖代功。",
    "X70n1384_001:0287c15": "十一月旦上堂。傍家覔佛。著相參禪。何異釣魚於山",
    "X70n1384_001:0287c16": "上。聽水於爐邊。三冬今去。一眨眼過殘年。翻思少室",
    "X70n1384_001:0287c17": "庭前雪。惟有神光得正傳。",
    "X70n1384_001:0287c18": "謝承天并法石上堂。迦葉倒剎竿。熱謾慶喜。玄沙乞",
    "X70n1384_001:0287c19": "主丈。鈍置雪峰。爭似我與承天法石相會。不倒剎竿。",
    "X70n1384_001:0287c20": "不付主丈。一見各自西東。何故如此。恐貽知己哂。盡",
    "X70n1384_001:0287c21": "在不言中。",
    "X70n1384_001:0287c22": "西禪栢堂和尚至上堂。兩淛江頭。屢呈烟棹。大溈堂",
    "X70n1384_001:0287c23": "上。又展泥盤。得處深用處活。中峰直下兒孫。必竟出",
    "X70n1384_001:0287c24": "場自別。別底事作麼生。卓主丈云。君子可八。",
    "X70n1384_001:0288a01": "謝前堂豐山首座上堂。人天眼目。佛祖淵源。如合浦",
    "X70n1384_001:0288a02": "夜光。水澄即現。似豐山九耳。霜降即鳴。若論快便難",
    "X70n1384_001:0288a03": "逢。由是未忘所待。莫有不因光而自現。不因鳴而自",
    "X70n1384_001:0288a04": "聞底麼。乃云。三生六十劫。",
    "X70n1384_001:0288a05": "涅槃上堂。釋尊初出世時。將那一著。對天地指注了",
    "X70n1384_001:0288a06": "也。及至後來。収拾不上。却道。始從鹿野苑。終至跋提",
    "X70n1384_001:0288a07": "河。於是二中間。未甞談一字。瞞得阿誰。既曰我寧不",
    "X70n1384_001:0288a08": "說法。疾入於涅槃。又乃胸摩卍字。槨示双趺。熟睡饒",
    "X70n1384_001:0288a09": "譫語。此等膏肓之疾作麼生醫。若也醫得。便見桃紅",
    "X70n1384_001:0288a10": "李白。真體湛然。其或拱手相看。過去久矣。",
    "X70n1384_001:0288a11": "觀音生日提綱。洪鐘在虡。大扣大鳴。小扣小鳴。皓月",
    "X70n1384_001:0288a12": "當空。東來東照。西來西照。猶如菩薩。入三摩地。現諸",
    "X70n1384_001:0288a13": "色身。慈眼視眾生。福聚海無量。拈主丈。召眾云。者箇",
    "X70n1384_001:0288a14": "是主丈子。那箇是觀音。且聽雪峰因齋慶懺。卓主丈",
    "X70n1384_001:0288a15": "云。風暖鳥聲碎。日高花影重。",
    "X70n1384_001:0288a16": "復舉歸宗因僧問。和尚豈無方便。令學人得入。宗云。",
    "X70n1384_001:0288a17": "觀音妙智力。能救世間苦。僧云。如何是觀音妙智力。",
    "X70n1384_001:0288a18": "宗敲鼎盖三下云。還聞麼。僧云聞。宗云。我何不聞。僧",
    "X70n1384_001:0288a19": "無語。宗以杖趂之。頌云。三聲鼎盖普門開。苦海勞生",
    "X70n1384_001:0288a20": "喚不回。九十春光今又半。空飛花片點莓苔。",
    "X70n1384_001:0288a21": "三月旦上堂。清明前寒食後。處處掃松。家家插柳。祖",
    "X70n1384_001:0288a22": "意甚分明。茫然不知有。三皇塚上絕人遊。芳草連天",
    "X70n1384_001:0288a23": "髑髏吼。",
    "X70n1384_001:0288a24": "月望。謝仰山愚極和尚上堂。舉仰山因景通上座參。",
    "X70n1384_001:0288b01": "山閉目坐。客至無茶點。蒿湯備禮儀。通曰。如是如是。",
    "X70n1384_001:0288b02": "西天二十八祖亦如是。中華六祖亦如是。和尚亦如",
    "X70n1384_001:0288b03": "是。景通亦如是。隨風倒拖。語訖。向右邊翹一足而立。",
    "X70n1384_001:0288b04": "弄假像真。仰山起來打四藤条。養子方知父慈。通因",
    "X70n1384_001:0288b05": "此自稱。集雲峰下四藤条。天下大禪佛。蝦蟆跳上秤。",
    "X70n1384_001:0288b06": "未住時。曾到霍山亦如是言。天下大禪佛參。霍山呼",
    "X70n1384_001:0288b07": "維那打鐘著。通便走。平地咬交。頌云。集雲法令不徒",
    "X70n1384_001:0288b08": "施。趂起丹山白鳳兒。昨夜已飛霄漢去。平明空撼碧",
    "X70n1384_001:0288b09": "梧枝。",
    "X70n1384_001:0288b10": "上堂。打牛即是。打車即是。一種無絃琴。彈落知音耳。",
    "X70n1384_001:0288b11": "委不委。曹娥讀夜碑。且較三十里。",
    "X70n1384_001:0288b12": "結夏小參。心王寧六國清。百川潮落。四海浪平。其如",
    "X70n1384_001:0288b13": "轇轕情塵。當遵古佛制。若也沉昏道眼。還待臈人氷。",
    "X70n1384_001:0288b14": "心王遼邈。孰覩其形。記得栢巖問洞山。觀察使。姓什",
    "X70n1384_001:0288b15": "麼。不委他姓。名什麼。不委他名。殆傳尊貴語。舉目隔",
    "X70n1384_001:0288b16": "神京。相留過夏。曲徇人情。往往都來欠一程。",
    "X70n1384_001:0288b17": "端午上堂。召眾云。眼若不睡。諸夢自除。心若不異。萬",
    "X70n1384_001:0288b18": "法一如。佛也無。魔也無。今朝五月五。何用釘桃符。",
    "X70n1384_001:0288b19": "六月一上堂。拍禪牀云。直下便瞥。炎天降雪。當今蹉",
    "X70n1384_001:0288b20": "者一回。前面煞有酷熱。那堪鐵彈鑄未成。臘人氷不",
    "X70n1384_001:0288b21": "結。屈指云。且過六月七月八月。更聽松風動寥泬。",
    "X70n1384_001:0288b22": "中秋上堂。世事悠悠。美景難留。不可寢於長夜。須來",
    "X70n1384_001:0288b23": "共賞中秋。卓主丈云。天宇淨桂花浮。一片月生海。幾",
    "X70n1384_001:0288b24": "家人上樓。",
    "X70n1384_001:0288c01": "重陽上堂。重陽節何可說。籬菊新開剪剪金。霜柑微",
    "X70n1384_001:0288c02": "露團團月。元亮攢眉回去。見境生情。閩王特地緘來。",
    "X70n1384_001:0288c03": "弄巧成拙。卓主丈。處處登高看不徹。",
    "X70n1384_001:0288c04": "冬夜小參。拈主丈。召大眾云。兩肩擔不起。壓倒世間",
    "X70n1384_001:0288c05": "人。覿體常現前。知他是什麼。縱使六陰塞戶。無欠亦",
    "X70n1384_001:0288c06": "無餘。假饒一氣轉鈞。同明復同暗。瞿曇廣說。達磨直",
    "X70n1384_001:0288c07": "指。詰其端由。全沒巴鼻。驀見陽生第一爻。九九元來",
    "X70n1384_001:0288c08": "八十二。卓主丈。",
    "X70n1384_001:0288c09": "冬節上堂。一陽生。飄瑞雪。喚轉鰲山底時節。鐵樹開",
    "X70n1384_001:0288c10": "瓊花。烏龜變白鱉。普賢眼裡重添屑。",
    "X70n1384_001:0288c11": "上堂。空中一片雲。起滅渾無定。或要下筆書。或要用",
    "X70n1384_001:0288c12": "釘釘。拈主丈□云。竹杖拈來畫斷休。免得年年為話",
    "X70n1384_001:0288c13": "柄。以主丈畫一畫。下座。",
    "X70n1384_001:0288c14": "達磨忌拈香。我此震旦人。到底少意氣。放伊過界來。",
    "X70n1384_001:0288c15": "波濤起平地。直指單傳。有甚巴鼻。提起香云。神光因",
    "X70n1384_001:0288c16": "為這些。著了娘生隻臂。且道。是旃檀是驢屎。等閑一",
    "X70n1384_001:0288c17": "嗅腦門開。二十八代西天記。",
    "X70n1384_001:0288c18": "再住雪峰崇聖禪寺語錄",
    "X70n1384_001:0288c19": "嗣法門人　宗永　妙恩　等編",
    "X70n1384_001:0288c20": "據室。召大眾云。前時向者裡抽釘拔楔。而今却要添",
    "X70n1384_001:0288c21": "釘著楔。前時向者裡解粘去縛。而今却要添繩加索。",
    "X70n1384_001:0288c22": "雖然如是。罕遇奇人。",
    "X70n1384_001:0288c23": "提綱。夢遶寒牕。方得投閑之計。日臨西崦。忽聞剝啄",
    "X70n1384_001:0288c24": "之聲。正與麼時如何排遣。把定固知不可。放行那免",
    "X70n1384_001:0289a01": "週遮。瞥下龍翔。還登象骨。所以法無定相。遇緣即宗。",
    "X70n1384_001:0289a02": "大地撮來。盡是諸人命脉。三毬輥動。再張舊日家風。",
    "X70n1384_001:0289a03": "鱉鼻上橫身。干戈中立脚。若不如此。爭見昇平。然則",
    "X70n1384_001:0289a04": "正令當行。功歸何所。卓主丈云。天上有星皆拱北。人",
    "X70n1384_001:0289a05": "間無水不朝東。",
    "X70n1384_001:0289a06": "舉朱行軍入南際寺齋僧。口不住云。直下是。直下是。",
    "X70n1384_001:0289a07": "有濟上座便問。直下是。是箇什麼。行軍便喝。濟云。行",
    "X70n1384_001:0289a08": "軍幸是佛法中人。惡發作麼。行軍云。你作惡發會那。",
    "X70n1384_001:0289a09": "濟便偈。行軍云。鈎在不疑之地。拈云。朱行軍威掩萬",
    "X70n1384_001:0289a10": "眾。特露太阿。濟上座氣葢諸方。不頋性命。選佛若無",
    "X70n1384_001:0289a11": "如是眼。宗風爭得到于今。",
    "X70n1384_001:0289a12": "當晚小參。挾複歸方丈。有条攀条。打鼓令三軍。無夢",
    "X70n1384_001:0289a13": "說夢。小參答話不答話。爭逞英雄。出則為人不為人。",
    "X70n1384_001:0289a14": "冬護疆界。從頭按下。換水養魚。氷泮斷崖。翻調雲門",
    "X70n1384_001:0289a15": "之曲。梅開雪嶺。再回少室之春。句外明宗。何當辨的。",
    "X70n1384_001:0289a16": "卓主丈云。蕩蕩一条官驛路。寅昏曾不礙人行。",
    "X70n1384_001:0289a17": "舉玄沙問雪峰。大用現前時如何。雪峰以三毬一齊",
    "X70n1384_001:0289a18": "輥動。玄沙作斫牌勢。拈云。回天關轉地軸。有是父必",
    "X70n1384_001:0289a19": "有是子。絕岸素非好手。也要効顰。拍禪床云。不知誰",
    "X70n1384_001:0289a20": "是斫牌人。",
    "X70n1384_001:0289a21": "元宵謝兩藏主上堂。拈主丈云。大藏小藏。盡從者裡",
    "X70n1384_001:0289a22": "流出。放去千燈萬燄。収來一月當天。只如不収不放",
    "X70n1384_001:0289a23": "一句作麼生判斷。卓主丈一下云。上元定是正月半。",
    "X70n1384_001:0289a24": "普請摘茶上堂。溈仰兩爺兒。採茶機對機。只知呈體",
    "X70n1384_001:0289b01": "用。不覺露槍旗。正值風和日暖。何妨把手同歸。子規",
    "X70n1384_001:0289b02": "啼破已多時。",
    "X70n1384_001:0289b03": "上堂。踞菩薩乘。修寂滅行者。上間挂搭。出佛身血。破",
    "X70n1384_001:0289b04": "和合僧者。下間鋪單。雷同過夏且從。出格安排未可。",
    "X70n1384_001:0289b05": "何故。盖渠。能修不能破。能破不能修。欲窮千里目。更",
    "X70n1384_001:0289b06": "上一層樓。",
    "X70n1384_001:0289b07": "上堂。始見桃花李花。又見榴花藕花。金色頭陀。已歸",
    "X70n1384_001:0289b08": "雞足。靈雲老子。杳隔天涯。安得風流出當家。",
    "X70n1384_001:0289b09": "結夏小參。萬法是心光。和泥脫墼。諸緣惟性曉。認奴",
    "X70n1384_001:0289b10": "作郎。本無迷悟人。只要今日了。迷悟本無。了箇什麼。",
    "X70n1384_001:0289b11": "蠟人為驗。分明待兔守株。鐵彈稱功。彷彿隔靴抓痒。",
    "X70n1384_001:0289b12": "舊來活計。等與平沉。但以九旬。通為一夏。路遠夜長",
    "X70n1384_001:0289b13": "休把火。大家吹滅暗中行。",
    "X70n1384_001:0289b14": "舉雪峰道。飯籮邊坐。餓死。海水裡浸。渴死。玄沙云。飯",
    "X70n1384_001:0289b15": "籮邊坐。餓死漢。海水裡浸。渴死漢。雲門云。通身是飯。",
    "X70n1384_001:0289b16": "通身是水。拈云。飢逢饍不飡。渴見水不飲。為伊無下",
    "X70n1384_001:0289b17": "口處則且置。既是通身是飯。通身是水。因甚。也渴死",
    "X70n1384_001:0289b18": "餓死。試定當看。",
    "X70n1384_001:0289b19": "涅槃上堂。娑羅双樹間。瞿曇展脚睡。一睡二千年。而",
    "X70n1384_001:0289b20": "今醒也未。醒了也。足觀瞻。打圓相云。山花開似錦。澗",
    "X70n1384_001:0289b21": "水湛如藍。",
    "X70n1384_001:0289b22": "真覺忌拈香。象骨飛氷片。鰲山吃雪團。家風嚴冷甚。",
    "X70n1384_001:0289b23": "覰著骨毛寒。聲價騰今耀古。馨香炙地薰天。插香云。",
    "X70n1384_001:0289b24": "年年不斷一爐烟。",
    "X70n1384_001:0289c01": "上堂。見鞭影而行。已非良馬。聽板聲打坐。豈是禪流。",
    "X70n1384_001:0289c02": "參須自參。悟須自悟。少林孤坐接神光。更無一句閑",
    "X70n1384_001:0289c03": "言語。",
    "X70n1384_001:0289c04": "中夏上堂。光境易消磨。看看中夏過。長連床上客。本",
    "X70n1384_001:0289c05": "分事如何。以拂子擊繩床云。本分事沒回互。石梯侍",
    "X70n1384_001:0289c06": "者曾有言。某甲實是上堂去。參。",
    "X70n1384_001:0289c07": "上堂。藥山久不上堂。石中蘊玉。院主率先啟請。眼裡",
    "X70n1384_001:0289c08": "無珠。昧一己而且從。誤三軍尤可憫。大似[感*鳥][感*鳥]鳥守",
    "X70n1384_001:0289c09": "空池。魚從脚下過。[感*鳥][感*鳥]總不知。召大眾云。逢人但恁",
    "X70n1384_001:0289c10": "麼舉。",
    "X70n1384_001:0289c11": "冬至上堂。舉溈山問仰山。仲冬嚴寒年年事。晷運推",
    "X70n1384_001:0289c12": "移事若何。仰山進前叉手而立。師云。脚下泥深。溈山",
    "X70n1384_001:0289c13": "云。我情知你答這話不得。師云。欲隱彌露。香嚴云。某",
    "X70n1384_001:0289c14": "甲偏答得這話。師云。節外生枝。溈山理前話。香嚴亦",
    "X70n1384_001:0289c15": "進前叉手。師云。慰斗煎茶不同銚。溈山云。賴遇寂子",
    "X70n1384_001:0289c16": "不會。師云。未必心頭似口頭。復云。還知溈山落處麼。",
    "X70n1384_001:0289c17": "家無小使。不成君子。",
    "X70n1384_001:0289c18": "城歸上堂。嗟末法惡時世。諭之向上關。略不點頭。說",
    "X70n1384_001:0289c19": "及龍華會。何曾抽採。但見需撒花索苗米。惱得頭白。",
    "X70n1384_001:0289c20": "逼得面黃。留香一鉢飯。渾是皺眉粮。今歲上供銀。未",
    "X70n1384_001:0289c21": "解來年新底又催綱。拍禪床云。歸堂快合休粮方。",
    "X70n1384_001:0289c22": "除夜小參。夫為參學。一箇箇得似大軍臨陣。將五陰",
    "X70n1384_001:0289c23": "魔六結財。一刀兩段。天平地平。其或今日明朝。進寸",
    "X70n1384_001:0289c24": "退尺。非特家財被擄。亦兼無處逃生。逗到年終。凍殺",
    "X70n1384_001:0290a01": "餓殺。大眾。臈月三十日也。閻羅王勾我也。古人與麼",
    "X70n1384_001:0290a02": "道。正是自傷己命。打水魚疼。然而一藥千金。且作死",
    "X70n1384_001:0290a03": "馬醫看。以拂擊床云。路遠夜長休把火。大家吹滅暗",
    "X70n1384_001:0290a04": "中行。",
    "X70n1384_001:0290a05": "上堂。舉玄沙上堂。眾集定。以主丈一時趂下。向侍者",
    "X70n1384_001:0290a06": "道。我今日險。入地獄如箭。侍者云。且喜和尚。再復人",
    "X70n1384_001:0290a07": "身。拈云。黃檗樹頭求木櫁。玄沙枉費精神。釣魚船上",
    "X70n1384_001:0290a08": "助歌謠。侍者堪稱良佐。只如今日眾集。雪峰又且如",
    "X70n1384_001:0290a09": "何。合掌云。珍重。便歸方丈。",
    "X70n1384_001:0290a10": "上堂。我宗無語句。實無一法與人。旱地鞭雷。我空手",
    "X70n1384_001:0290a11": "去空手歸。青天撒雨。周金剛與老曾郎。有是父兮有",
    "X70n1384_001:0290a12": "是子。何故。甜瓜徹蔕甜。苦瓠連根苦。",
    "X70n1384_001:0290a13": "上堂。舉南泉示眾賣身公案。拈云。王老師。行畜生行。",
    "X70n1384_001:0290a14": "賣弄赤窮。趙州面諾布衫。又是明年方做。既已無人",
    "X70n1384_001:0290a15": "酬得價。只堪分付與園頭。",
    "X70n1384_001:0290a16": "結夏小參。盡大地是沙門眼。竪四橫三。遍十方皆自",
    "X70n1384_001:0290a17": "己光。通上徹下。克期取證。含元殿裡猶問長安。握節",
    "X70n1384_001:0290a18": "上來。黃檗樹頭。討甚木櫁。放下即為圓覺。馳求便不",
    "X70n1384_001:0290a19": "安居。覿面一機。急須薦取。門前有箇長松樹。夜半子",
    "X70n1384_001:0290a20": "規來上啼。咄。",
    "X70n1384_001:0290a21": "舉藥山謂雲岩云。與我喚沙彌來。岩云。和尚喚他作",
    "X70n1384_001:0290a22": "什麼。山云。我有折脚鐺子。要伊提上挈下。岩云。恁麼",
    "X70n1384_001:0290a23": "則某甲與和尚。各出一隻手。山休去。拈云。藥山索鹽。",
    "X70n1384_001:0290a24": "雲岩奉馬。父子一家。風流儒雅。我也有箇木毬。亦要",
    "X70n1384_001:0290b01": "輥上輥下。頋視左右云。沙彌在麼。良久云。出手不來。",
    "X70n1384_001:0290b02": "還成滯貨。",
    "X70n1384_001:0290b03": "拈古",
    "X70n1384_001:0290b04": "舉幽溪因僧問。大用現前。不存軌則時如何。溪遶",
    "X70n1384_001:0290b05": "禪床三匝而立。僧擬進語。溪與一踏。僧歸位立。溪",
    "X70n1384_001:0290b06": "云。汝恁麼。我不恁麼。汝不恁麼。我却恁麼。僧擬進",
    "X70n1384_001:0290b07": "語。溪又與一踏云。三十年後。吾道大行。",
    "X70n1384_001:0290b08": "師云。這僧撩撥蜂窠。軃身弗及。幽溪弄場戲劇。栓索",
    "X70n1384_001:0290b09": "俱形。到頭不解翻交。終竟負他兩踏。",
    "X70n1384_001:0290b10": "舉洞山同密師伯。訪栢岩公案。",
    "X70n1384_001:0290b11": "師云。客路如天遠。非栢岩老子不能納洞山。侯門似",
    "X70n1384_001:0290b12": "海深。非洞山不能見栢岩老子。若論開粥過夏。因甚",
    "X70n1384_001:0290b13": "密師伯也得相留。不見道。一人在朝。千人緩帶。",
    "X70n1384_001:0290b14": "舉黃檗上堂。眾集定。以主丈一時打下。復召大眾。",
    "X70n1384_001:0290b15": "眾回首。檗云。月似彎弓。少雨多風。",
    "X70n1384_001:0290b16": "師云。打將下。喚教回。黃檗可謂老婆心切。是時若得",
    "X70n1384_001:0290b17": "一箇半箇擔荷。豈不快哉。而今檢點將來。彼此翻成",
    "X70n1384_001:0290b18": "鈍置。",
    "X70n1384_001:0290b19": "舉藥山久不上堂公案。",
    "X70n1384_001:0290b20": "師云。院主可煞懞懂。誤他三軍。始報打鐘著。豈不是",
    "X70n1384_001:0290b21": "正宗分。眾集便歸方丈。豈不是流通分。因甚推道。經",
    "X70n1384_001:0290b22": "有經師。論有論師。還知藥山落處麼。菩薩龍王行雨",
    "X70n1384_001:0290b23": "潤。遮身更上數重雲。",
    "X70n1384_001:0290b24": "舉僧問龍牙和尚。十二時中如何用力。牙云。如無",
    "X70n1384_001:0290c01": "手人行拳。石門云。如無舌人解唱歌始得。",
    "X70n1384_001:0290c02": "師云。惠雲也有箇道處。如合眼跳黃河。且道。三人中",
    "X70n1384_001:0290c03": "那箇合轍。若辨得出。免你陰界藏身。",
    "X70n1384_001:0290c04": "舉趙州和尚示眾云。老僧除却二時粥飯。是雜用",
    "X70n1384_001:0290c05": "心處。",
    "X70n1384_001:0290c06": "師云。大眾。不知這老漢。粥飯之外。正當在那裡著到。",
    "X70n1384_001:0290c07": "若也檢點得出。許你與趙州把手共行。脫或未然。縱",
    "X70n1384_001:0290c08": "便十二時中純一參究。亦是雜用心處。必竟獨脫一",
    "X70n1384_001:0290c09": "句如何稱提。好同霜夜月。任運落前溪。",
    "X70n1384_001:0290c10": "舉達磨西來。不立文字。直指人心。見性成佛。六祖",
    "X70n1384_001:0290c11": "云。祖師說箇不立。早是立了也。",
    "X70n1384_001:0290c12": "師云。嗄。又是鈔解疏。疏解經。要扶直指宗綱。三生六",
    "X70n1384_001:0290c13": "十劫。畢竟如何。卓主丈。喝一喝。",
    "X70n1384_001:0290c14": "舉僧問靈雲。君王出陣時如何。雲云。郭璞葬熊耳。",
    "X70n1384_001:0290c15": "僧云。意旨如何。雲云。坐見白衣天。僧云。當今何在。",
    "X70n1384_001:0290c16": "雲云。莫觸龍顏。",
    "X70n1384_001:0290c17": "師云。者僧不頋危亡。挨開陣脚。靈雲欣逢快便。引出",
    "X70n1384_001:0290c18": "駕頭。子細檢點將來。可惜遇而不遇。",
    "X70n1384_001:0290c19": "舉僧問趙州。如何是不遷義。州以兩手作流水勢。",
    "X70n1384_001:0290c20": "其僧有省。",
    "X70n1384_001:0290c21": "師云。趙州機鋒迅捷。用力太過。者僧啐啄同時。敢保",
    "X70n1384_001:0290c22": "未徹。或有人問演福。如何是不遷義。只向他道。放下",
    "X70n1384_001:0290c23": "著。知麼。免得遞相負累。",
    "X70n1384_001:0290c24": "舉資福和尚。因僧問。學人乍入叢林。已經一夏。未。",
    "X70n1384_001:0291a01": "蒙和尚提誨。乞師一句。福云。老僧自住持已來。未",
    "X70n1384_001:0291a02": "曾瞎人眼。",
    "X70n1384_001:0291a03": "師云。這僧只求一句。資福便答兩句。猶道未曾瞎人",
    "X70n1384_001:0291a04": "眼在。瞞得阿誰。",
    "X70n1384_001:0291a05": "頌古",
    "X70n1384_001:0291a06": "世尊降生",
    "X70n1384_001:0291a07": "右脇翻身已恠哉。那堪便解舞三臺。做模打樣無端",
    "X70n1384_001:0291a08": "甚。寧免傍觀臭口開。",
    "X70n1384_001:0291a09": "陞座說法",
    "X70n1384_001:0291a10": "當堂據坐寶花牀。真相從來本自黃。百萬參徒誰不",
    "X70n1384_001:0291a11": "見。何須重把紫金粧。",
    "X70n1384_001:0291a12": "鷲嶺拈花",
    "X70n1384_001:0291a13": "靈山結舌舉花枝。迦葉難瞞展笑眉。接響承虗到今",
    "X70n1384_001:0291a14": "日。兒孫棒喝競交馳。",
    "X70n1384_001:0291a15": "雙林入滅",
    "X70n1384_001:0291a16": "覆水難收滿竺峰。如何臨死更摩胸。說無說有成生",
    "X70n1384_001:0291a17": "滅。併付春風一夢中。",
    "X70n1384_001:0291a18": "外道問佛",
    "X70n1384_001:0291a19": "鞭影非惟示阿難。敲空作響孰知還。當時未必皆良",
    "X70n1384_001:0291a20": "馬。應妬清風起赤幡。",
    "X70n1384_001:0291a21": "院主問病",
    "X70n1384_001:0291a22": "撥開日面與月面。彷彿前三及後三。病在膏肓重爝",
    "X70n1384_001:0291a23": "艾。昬兜院主可無慚。",
    "X70n1384_001:0291a24": "文殊領眾問疾",
    "X70n1384_001:0291b01": "望見毗耶彼上人。十中有九喪精魂。只消一箇渾崙",
    "X70n1384_001:0291b02": "石。打破群賢不二門。",
    "X70n1384_001:0291b03": "魔王問金剛齊菩薩",
    "X70n1384_001:0291b04": "千年相逐太無知。你道金剛齊是誰。如是住時休說",
    "X70n1384_001:0291b05": "破。從教老漢自生疑。",
    "X70n1384_001:0291b06": "七處徵心",
    "X70n1384_001:0291b07": "七處徵它天外天。毫光直射阿難肩。瞿曇忒煞怜兒",
    "X70n1384_001:0291b08": "切。逼得鮎魚上竹竿。",
    "X70n1384_001:0291b09": "八還辯見",
    "X70n1384_001:0291b10": "還還還後更無還。一箇閑人天地間。昨夜大虫遭虎",
    "X70n1384_001:0291b11": "咬。皮毛落盡體元斑。",
    "X70n1384_001:0291b12": "經題以字",
    "X70n1384_001:0291b13": "不向經頭識本真。紙堆討甚法王身。未開梵夾承當",
    "X70n1384_001:0291b14": "去。免作循行數墨人。",
    "X70n1384_001:0291b15": "有句無句",
    "X70n1384_001:0291b16": "有句無句藤倚樹。大似旱天開水路。正當樹倒與藤",
    "X70n1384_001:0291b17": "枯。看看平地波濤注。",
    "X70n1384_001:0291b18": "香嚴上樹",
    "X70n1384_001:0291b19": "上樹垂機值虎頭。自知覆水已難収。猶能覿面呵呵",
    "X70n1384_001:0291b20": "笑。轉却三春作九秋。",
    "X70n1384_001:0291b21": "臨濟三頓棒",
    "X70n1384_001:0291b22": "三番痛棒打驢腰。直往高安一欵招。急水灘頭番巨",
    "X70n1384_001:0291b23": "浪。信知家富小兒驕。",
    "X70n1384_001:0291b24": "示眾",
    "X70n1384_001:0291c01": "別傳一脉漲曹溪。萬法都來和不齊。葉落歸根至今",
    "X70n1384_001:0291c02": "日。江南猶有鷓鴣啼。",
    "X70n1384_001:0291c03": "法語",
    "X70n1384_001:0291c04": "示宗度禪者",
    "X70n1384_001:0291c05": "釋迦不出世。達磨不西來。佛法徧天下。談玄口不開。",
    "X70n1384_001:0291c06": "古人曲盡慈悲。啟此直截之徑。操履有凖。後學所宗。",
    "X70n1384_001:0291c07": "往往不本其由。癡狂外走。參禪學道是外走。尋言逐",
    "X70n1384_001:0291c08": "句是外走。從空放下。近世罕聞。老僧開堂於演福之",
    "X70n1384_001:0291c09": "時。間有幾人。度亦一數。辛未秋。遷江上。次冬登雪峰。",
    "X70n1384_001:0291c10": "甲戌夏客南山太清。此兄屹然居于無量福海。八風",
    "X70n1384_001:0291c11": "難撼。較他褪花杏子。逈爾不侔。所謂霧豹澤毛。未甞",
    "X70n1384_001:0291c12": "下食庭禽。養勇全待驚人。倘能終始一如。老胡有望。",
    "X70n1384_001:0291c13": "示靜侍者",
    "X70n1384_001:0291c14": "夫撥草瞻風之士。究竟為何。必慮生死輪回。要明生",
    "X70n1384_001:0291c15": "佛未具一著子。擬於靜處尋覔他。却在閙處蹲身。更",
    "X70n1384_001:0291c16": "從閙邊尋他。又在靜邊立地。若欲置之無事甲裡。又",
    "X70n1384_001:0291c17": "是一件活鱍鱍底物。如何便搆得伊。倘能動靜一源。",
    "X70n1384_001:0291c18": "古今一致。再三磨礪。勿以歲月為拘。自然秋水澄渟。",
    "X70n1384_001:0291c19": "金波頓現。照破山河大地。萬別千差。但緣氣質不同。",
    "X70n1384_001:0291c20": "利鈍有異。豈不見老東山答部使者栢樹子之問。頻",
    "X70n1384_001:0291c21": "呼小玉元無事。只要檀郎認得聲。是時圓悟為侍者。",
    "X70n1384_001:0291c22": "觸著便轉。遂有投機頌云。金鴨香銷遶翠幃。笙歌叢",
    "X70n1384_001:0291c23": "裡醉扶歸。少年一段風流事。祇在停針不語時。可謂",
    "X70n1384_001:0291c24": "是俊快之流也。靜侍者覔語。故書大槩而酬之。若是",
    "X70n1384_001:0292a01": "伶俐衲僧。一臠便知鼎味。靜宜審之。",
    "X70n1384_001:0292a02": "示瑩禪者",
    "X70n1384_001:0292a03": "直指之道。豈涉語言。纔涉語言。便成曲指。古人稱達",
    "X70n1384_001:0292a04": "磨西來。為賣卜漢。掇轉卦盤。則吉凶悔吝。盡在汝躬。",
    "X70n1384_001:0292a05": "以此可知。心是自家本有之心。佛是自家天真之佛。",
    "X70n1384_001:0292a06": "面目現在。瑩徹無瑕。罔究其源。只看畵樣。孰肯退步",
    "X70n1384_001:0292a07": "就己。以古為期。豈不聞趙州有言。你[拚ㄙ+ㄊ]十年不語。若",
    "X70n1384_001:0292a08": "不參得禪。截取老僧頭去作屎杓。可謂病多諳藥性。",
    "X70n1384_001:0292a09": "經驗始傳人。瑩禪。還信得及麼。若信得及。便請覿體",
    "X70n1384_001:0292a10": "承當。打破漆桶。",
    "X70n1384_001:0292a11": "示真知客",
    "X70n1384_001:0292a12": "一切語言是提婆宗。開眼入他群隊。百草頭邊有祖",
    "X70n1384_001:0292a13": "師意。長時掉在空閑。可怜末世宗徒。往往相仍若是。",
    "X70n1384_001:0292a14": "所以少林一脉。命似懸絲。今則賢聖隱藏。孰能援臂。",
    "X70n1384_001:0292a15": "一真知客。曾辦事於長庚。資質可觀。烏得皮下無血。",
    "X70n1384_001:0292a16": "剗借老僧鼻孔出氣。而自欺自昧者哉。與其一種平",
    "X70n1384_001:0292a17": "懷。泯然自盡。便可去却藥忌。盡力道取一機。不然。塞",
    "X70n1384_001:0292a18": "斷咽喉孟浪通一口氣。即見迦葉門前清風浩浩。曹",
    "X70n1384_001:0292a19": "溪路上白浪滔滔。自然八面玲瓏。圓滿一真法界。頭",
    "X70n1384_001:0292a20": "頭物物盡聽處分。撿點將來。豈為休歇之地。何故。長",
    "X70n1384_001:0292a21": "安雖樂。不是久居。",
    "X70n1384_001:0292a22": "示真禪人號癡叟",
    "X70n1384_001:0292a23": "有一衲。自巾峰奚翁席中來。名真。號癡叟。訪余覔語",
    "X70n1384_001:0292a24": "以證其癡。如此則真得其癡耶。若真得其癡。必須眼",
    "X70n1384_001:0292b01": "見如盲。口說如啞。枯形垢面。與世偕忘。苟或不然。未",
    "X70n1384_001:0292b02": "可執予言為實也。王老師道。如斯癡鈍。世且還稀。真。",
    "X70n1384_001:0292b03": "不負余期。請於古人葛藤中。默默自照。",
    "X70n1384_001:0292b04": "示際山心長老",
    "X70n1384_001:0292b05": "祖師心印。狀似銕牛之機。靈山首露鋒鋩。迦葉微笑。",
    "X70n1384_001:0292b06": "是此印也。少室密形圭角。神光倒戈。亦此印也。自後",
    "X70n1384_001:0292b07": "祖祖相傳。心心相印。或因甜而說蜜。或因蜜而說甜。",
    "X70n1384_001:0292b08": "謂言機似銕牛。又安知銕牛之機作何形也。太率參",
    "X70n1384_001:0292b09": "禪問道。聞說一物。須尋一物之所在。聞舉一印。須究",
    "X70n1384_001:0292b10": "一印之方圓。若從口角上明。影子邊邈。宛似福州發",
    "X70n1384_001:0292b11": "足要取長安。大故遠在。豈不見百丈再參馬祖。將謂",
    "X70n1384_001:0292b12": "別有奇特。別有異聞。驀被截斷脚跟。震威一喝。直得",
    "X70n1384_001:0292b13": "耳聾三日。印文裂開。高踞大雄。網羅俊乂。溈山黃檗",
    "X70n1384_001:0292b14": "皆被羅籠。一人聞背觸以翻身。一人聞耳聾而吐舌。",
    "X70n1384_001:0292b15": "其餘諸子。終不若此二難。所謂見與師齊。減師半德。",
    "X70n1384_001:0292b16": "見過於師。方堪傳授。倐逾一十四代。密庵出焉。四翁",
    "X70n1384_001:0292b17": "鍾秀於三山。吾道盛行於千古。直下一派。惟岑山正",
    "X70n1384_001:0292b18": "續二師。迭奏塤箎。聲猶在耳。記得古人有語。莫住城",
    "X70n1384_001:0292b19": "隍寺舍。須向深山裡钁頭邊。尋取一箇半箇以為種",
    "X70n1384_001:0292b20": "草。奈何魔強法弱。事與願違。偶福州際山德心長老。",
    "X70n1384_001:0292b21": "千里投誠。未及關防。隻脚已跨門裡。鍋兒大小。杓柄",
    "X70n1384_001:0292b22": "短長。一一被它覰破。心。廼前淨慈潛庵老子嫡裔。水",
    "X70n1384_001:0292b23": "有源流。了知印不離心。必解隨機應用。所以道。三要",
    "X70n1384_001:0292b24": "印開未點窄。未容擬議主賓分。要作臨濟兒孫。當如",
    "X70n1384_001:0292c01": "是矣。",
    "X70n1384_001:0292c02": "示小師九峰長老",
    "X70n1384_001:0292c03": "鑿池勿憚工夫。工夫圓而月自現。應世當觀時節。時",
    "X70n1384_001:0292c04": "節至其理自彰。九峰長老名福成。以月池自號。依余",
    "X70n1384_001:0292c05": "未久。連董兩山。咸稱時至理彰。池成月現。殊不知隨",
    "X70n1384_001:0292c06": "業受報而致于茲。若論克志遠期。大不侔也。喻如霧",
    "X70n1384_001:0292c07": "豹澤毛。未甞下食庭禽。養勇意在驚人。以此較之。烏",
    "X70n1384_001:0292c08": "得無愧。雖然如是。古人多因住院之後。方參得禪。既",
    "X70n1384_001:0292c09": "曰有条攀条。亦可將勤補拙。其不然者。何緣服眾耶。",
    "X70n1384_001:0292c10": "更能儉以律身。寬以待物。勤修造。辦堂厨。乃住持之",
    "X70n1384_001:0292c11": "常分。況今佛法凋謝。妄稱人師。境風扇搖。易為流俗。",
    "X70n1384_001:0292c12": "要人宗仰。自須特立獨行。生子當如孫仲謀。小師得",
    "X70n1384_001:0292c13": "似保福展。垂名後世。可不勉諸。",
    "X70n1384_001:0292c14": "示善藏主",
    "X70n1384_001:0292c15": "迦文廣說。達磨直指。且道。說箇甚麼。指箇甚麼。若是",
    "X70n1384_001:0292c16": "上根利智。點著便知。其次克志參尋。亦可薰習。而況",
    "X70n1384_001:0292c17": "年來師友泯滅。佛祖蔑聞。邪正兩路不分。藥病二語",
    "X70n1384_001:0292c18": "不辯。茫茫蕩蕩儱侗真如。孰知禪自禪。道自道。性自",
    "X70n1384_001:0292c19": "性。心自心耶。記得五十年前。在冷泉作夏。這邊打坐",
    "X70n1384_001:0292c20": "禪板。下竺鳴開講鐘。禪教爭衡。宗說並駕。莫擬今夏",
    "X70n1384_001:0292c21": "有此消息也無。從善藏主。昨依予於雪峰。甞煩歸侍",
    "X70n1384_001:0292c22": "司。一向坐病。且不曾為蛇畵足。比同還浙。各自東西。",
    "X70n1384_001:0292c23": "彼此渾無一言。幸自好箇直指。聿來覔語。胡為自生",
    "X70n1384_001:0292c24": "鈍鑕者哉。退思從上作家。如德山入龍潭門。便言潭",
    "X70n1384_001:0293a01": "又不見。龍又不現。潭曰。子親到龍潭。這裡正好焚鈔。",
    "X70n1384_001:0293a02": "待吹滅紙燭方始瞥地。已過幾箇節文。臨濟扣黃檗。",
    "X70n1384_001:0293a03": "佛法大意。三度被打。於此正好飜交。等大愚點發回",
    "X70n1384_001:0293a04": "頭。早遲了八刻。後來二師。行棒行喝。便能於無佛處",
    "X70n1384_001:0293a05": "稱尊。殺活自由。不存師教。作千古參禪。徹佛祖巴鼻",
    "X70n1384_001:0293a06": "底樣子。善也雋敏。不言而可知。萬一見義勇為。應道",
    "X70n1384_001:0293a07": "彼既丈夫我亦爾。",
    "X70n1384_001:0293a08": "示禪人",
    "X70n1384_001:0293a09": "祖師門風廣大。非上根猛烈。莫能造詣。除却西天四",
    "X70n1384_001:0293a10": "七。唐土二三。自餘天下老和尚。具超師之作者。古今",
    "X70n1384_001:0293a11": "獨羨臨濟德山數人而已。如黃檗云。不道無禪。只是",
    "X70n1384_001:0293a12": "無師之謂也。且如德山。據一条白棒。佛來也打。祖來",
    "X70n1384_001:0293a13": "也打。自天皇龍潭。直下何曾有此作耶。不出自性宗",
    "X70n1384_001:0293a14": "通。臨濟一喝。如旱天霹靂。橫也揍它不得。竪也揍它",
    "X70n1384_001:0293a15": "不得。這箇從百丈黃檗。直下却有些子源流。到它分",
    "X70n1384_001:0293a16": "外起滔天沃日之浪。所以八傳而至東山。聲名愈震。",
    "X70n1384_001:0293a17": "方自三十年間。遽爾瘖沒。汝今出一叢林。入一保社。",
    "X70n1384_001:0293a18": "莫問有禪無師。但能一切放下。以古為期。立堅固心。",
    "X70n1384_001:0293a19": "奮拔山力。驀劄地如水底火發。似崖石崩。接續別傳",
    "X70n1384_001:0293a20": "一些子氣脉。使迦葉出畢鉢羅岩。達磨再還東土。詎",
    "X70n1384_001:0293a21": "不韙歟。",
    "X70n1384_001:0293a22": "宗門樞要。不在出一叢林。入一叢林。衲子紀綱。何消",
    "X70n1384_001:0293a23": "舍一知識。取一知識。使其隔墻見角者。了然而可知。",
    "X70n1384_001:0293a24": "更欲形之於語言。好似戴嵩畵牛逼真。終非活牛也。",
    "X70n1384_001:0293b01": "甞聞祖師言教。是整頓時人手脚。手脚不蹉。毋勞整",
    "X70n1384_001:0293b02": "頓。祖佛言教。是療狂子之方。心神不狂。毋勞治療。惟",
    "X70n1384_001:0293b03": "有緊切二字。當與識者言之。不明自己。無以敵死生。",
    "X70n1384_001:0293b04": "不了目前。那能辯邪正。邪正已辨。則由汝七縱八橫。",
    "X70n1384_001:0293b05": "自己既明。任你東湧西沒。只如普賢道。不見一法是",
    "X70n1384_001:0293b06": "大過失。永嘉道。不見一法即如來。差別兩關作麼生",
    "X70n1384_001:0293b07": "透。予昨謝事雪嶺。屏跡岑山。適樞上人扣門。講二十",
    "X70n1384_001:0293b08": "年之舊。我方献它新羅附子。它便酬我舶上茴香。既",
    "X70n1384_001:0293b09": "善知時。故書大槩。以塞其請。",
    "X70n1384_001:0293b10": "讚",
    "X70n1384_001:0293b11": "出山相",
    "X70n1384_001:0293b12": "峭巍巍孤逈逈。弃王宮棲雪嶺。分明凍得眼生星。幡",
    "X70n1384_001:0293b13": "然踏破千峰頂。",
    "X70n1384_001:0293b14": "觀音",
    "X70n1384_001:0293b15": "觀以耳觀。聽以眼聽。道不虗行。谷不虗應。施無畏之",
    "X70n1384_001:0293b16": "力。滅煩惱之病。與諸佛同一慈心。與群生共一悲命。",
    "X70n1384_001:0293b17": "若非菩薩。超越世出世間。焉能獲二殊勝。",
    "X70n1384_001:0293b18": "聲色海中。隨波發現。駕一葉之優曇。開普門之方便。",
    "X70n1384_001:0293b19": "洛伽山慈悲岸。無十萬億國之遠。",
    "X70n1384_001:0293b20": "思惟相",
    "X70n1384_001:0293b21": "聲以眼聞。色以耳見。萬法融通。六根互換。作是思惟",
    "X70n1384_001:0293b22": "時。十方佛皆現。",
    "X70n1384_001:0293b23": "達磨(二)",
    "X70n1384_001:0293b24": "萬里見梁王。無風波浪起。不得一莖蘆。幾乎沉殺你。",
    "X70n1384_001:0293c01": "一無聖二不識。忠言逆耳。投江北。入水見長人。梁王",
    "X70n1384_001:0293c02": "方失色。千古萬古空相憶。",
    "X70n1384_001:0293c03": "布袋",
    "X70n1384_001:0293c04": "兜率宮長汀市。逆行順行誰弗識你。有些滯貨不能",
    "X70n1384_001:0293c05": "藏。到處逢人亂拈起。",
    "X70n1384_001:0293c06": "未下生先行脚。袋却乾坤簸弄自若。一汀流水白漫",
    "X70n1384_001:0293c07": "漫。杖子何曾探得著。",
    "X70n1384_001:0293c08": "破布袋甚奇特。背負肩駝不肯拋擲。只知入水去求",
    "X70n1384_001:0293c09": "人。爭奈脚跟浮逼逼　過水。",
    "X70n1384_001:0293c10": "寒山(二)",
    "X70n1384_001:0293c11": "一句子少機杼。作是思惟時。吾心在何許。芭蕉葉上",
    "X70n1384_001:0293c12": "三更雨。",
    "X70n1384_001:0293c13": "一見重岩壁立。挺然氣宇爭高。默默思量覔句。可怜",
    "X70n1384_001:0293c14": "走却金毛。",
    "X70n1384_001:0293c15": "拾得",
    "X70n1384_001:0293c16": "生苕帚提在手。放下絕諸塵。轉掃復轉有。松門十里",
    "X70n1384_001:0293c17": "春如晝。",
    "X70n1384_001:0293c18": "麼墨趲人下筆。肚裡難禁技癢。頻頻轉腦回頭。不知",
    "X70n1384_001:0293c19": "失了白象。",
    "X70n1384_001:0293c20": "朝陽穿破衲",
    "X70n1384_001:0293c21": "寸鐵在手。橫穿竪穿。劄不入處。日輪昇天。",
    "X70n1384_001:0293c22": "對月了殘經",
    "X70n1384_001:0293c23": "黑荳未芽。朝數暮數。開得眼來。月圓當戶。",
    "X70n1384_001:0293c24": "讚真覺像化姜布",
    "X70n1384_001:0294a01": "喫德山惡辣。耐同參逼拶。蕩除露布葛藤。直得水底",
    "X70n1384_001:0294a02": "火發。阿刺剌。夫是之謂真覺菩薩。",
    "X70n1384_001:0294a03": "真覺",
    "X70n1384_001:0294a04": "德山全其顛。岩頭插其尾。逼成一箇老菸菟。兩眼眈",
    "X70n1384_001:0294a05": "耽沒牙齒。咦。",
    "X70n1384_001:0294a06": "文殊",
    "X70n1384_001:0294a07": "七佛命之為師。法王稱之為子。五時開演。始終輔贊。",
    "X70n1384_001:0294a08": "世尊三昧常行。談笑發揮龍女。曾現百千妙相。迦葉",
    "X70n1384_001:0294a09": "椎不能舉。自言我真文殊。其餘是甚伴侶。",
    "X70n1384_001:0294a10": "維摩",
    "X70n1384_001:0294a11": "諳菩薩之法式。現居士之儀形。聞如來名。跳下妙喜",
    "X70n1384_001:0294a12": "世界。憫眾生苦。示疾毗耶離城。萬化出於神變。一啄",
    "X70n1384_001:0294a13": "猶如建瓴。洎扣不二之法。何得嘿而無聲。",
    "X70n1384_001:0294a14": "馬郎婦",
    "X70n1384_001:0294a15": "携魚籃呈粉面。勾動馬家郎。眼花山影轉。七軸蓮經",
    "X70n1384_001:0294a16": "念到頭。乞與黃金骨一串。",
    "X70n1384_001:0294a17": "靈照女",
    "X70n1384_001:0294a18": "拋世業蹈玄機。阿爺無藉賴。女子更頑皮。情知未若",
    "X70n1384_001:0294a19": "貧而樂。特故沿堦賣笊篱。",
    "X70n1384_001:0294a20": "玄沙",
    "X70n1384_001:0294a21": "換却頭顱脫謝家。南臺江上足生涯。爛膿滴滴無人",
    "X70n1384_001:0294a22": "會。笑倒白蘋紅蓼花。",
    "X70n1384_001:0294a23": "船子",
    "X70n1384_001:0294a24": "藥山之子石頭孫。飢過心荒浪裡奔。得箇錦鱗如許",
    "X70n1384_001:0294b01": "大。看來當與道吾分。",
    "X70n1384_001:0294b02": "圓照和尚頂相奚翁請",
    "X70n1384_001:0294b03": "一筆傳來是何形狀。彷彿宸封老樹王。亭亭撑出凌",
    "X70n1384_001:0294b04": "霄上。無些子枝葉。有十分氣量。端的藂林之榜樣。",
    "X70n1384_001:0294b05": "石溪和尚頂相柏堂請",
    "X70n1384_001:0294b06": "咄者老和尚。可煞慈悲相。清影落人間。香名透天上。",
    "X70n1384_001:0294b07": "彈瑕纇於八方。迪精明於萬象。石骨崚嶒。溪光蕩漾",
    "X70n1384_001:0294b08": "一筆傳來。眾工絕唱。凌霄峰頂堆青嶂。",
    "X70n1384_001:0294b09": "佛光法師真相致藏主請",
    "X70n1384_001:0294b10": "僧中英教中傑。掛宋朝金襴。肆台衡木舌。如天河翻。",
    "X70n1384_001:0294b11": "如巖石裂。萎花風掃雨新奇。電影已收雷未絕。若是",
    "X70n1384_001:0294b12": "五逆兒郎。見徹明徹描邈得徹。信知這老和尚。已說",
    "X70n1384_001:0294b13": "今說當如是說。白雲推出團團月。",
    "X70n1384_001:0294b14": "自讚",
    "X70n1384_001:0294b15": "我本無此相。硬畵箇模樣。譬夫天台華頂峰。陰晴顯",
    "X70n1384_001:0294b16": "晦幾般狀。顧陸妙丹青。也只寫不像。寫得像。望他頂",
    "X70n1384_001:0294b17": "[寧*頁]頭。何啻四萬八千丈。",
    "X70n1384_001:0294b18": "謂是絕岸。眼裡著楔。謂非絕岸。水中撈月。描不成見",
    "X70n1384_001:0294b19": "不徹。分明頭戴雪山雪。",
    "X70n1384_001:0294b20": "衝開碧落。攧碎斷崖。箇般摽致。其誰與偕。○咦。",
    "X70n1384_001:0294b21": "九巖常住請",
    "X70n1384_001:0294b22": "單絲作線。獨掌打拍。改樣畵猫兒。令一般體格。攪得",
    "X70n1384_001:0294b23": "蒙泉徹底渾。領邊那免千斤軛。",
    "X70n1384_001:0294b24": "淨社莊長老請",
    "X70n1384_001:0294c01": "似真非真。似假非假。遠遠描邈將來。雙眉移在眼下。",
    "X70n1384_001:0294c02": "誰其為之。西山淨社。切忌認驢而作馬。",
    "X70n1384_001:0294c03": "杭州普圓庵請",
    "X70n1384_001:0294c04": "花插不萌枝。衣披無縫襖。百萬人前輥綉毬。八十翁",
    "X70n1384_001:0294c05": "翁忘却老。挨開千聖門。乾坤只把一毛吞。拶透長安",
    "X70n1384_001:0294c06": "道。淨穢不禁苕帚掃。當年曾蹈須彌盧。而今覺見眾",
    "X70n1384_001:0294c07": "山小。布丹青打之遶。猫兒洗面自道好。",
    "X70n1384_001:0294c08": "高峯妙長老頂相。沈一居士請",
    "X70n1384_001:0294c09": "去却一。拈得七。拶破疑團。咄咄咄。跳上天目山。據却",
    "X70n1384_001:0294c10": "獅子窟。返擲有餘態。江湖聲響出。且喜吾家有此郎。",
    "X70n1384_001:0294c11": "賽過天下大禪佛。",
    "X70n1384_001:0294c12": "頌",
    "X70n1384_001:0294c13": "石壁",
    "X70n1384_001:0294c14": "喝不開兮鑿不開。春風幾度長莓苔。趙州主丈雖麁",
    "X70n1384_001:0294c15": "糲。未必親曾靠著來。",
    "X70n1384_001:0294c16": "海南",
    "X70n1384_001:0294c17": "大地山河滾浪花。丙丁童子眼瞇[目*麻]。回頭打得重溟",
    "X70n1384_001:0294c18": "透。赤脚波斯進象牙。",
    "X70n1384_001:0294c19": "一山",
    "X70n1384_001:0294c20": "萬機俱罷口門緘。喚作如如落二三。拶得通身歸峭",
    "X70n1384_001:0294c21": "壁。善財不到別峰參。",
    "X70n1384_001:0294c22": "問庵",
    "X70n1384_001:0294c23": "撞入柴門扣有麼。趙州用打不防家。依前只把拳頭",
    "X70n1384_001:0294c24": "竪。未必蒿湯當得茶。",
    "X70n1384_001:0295a01": "雪巖",
    "X70n1384_001:0295a02": "片片不於他處落。當陽突出嶮崖機。此時築著聱禪",
    "X70n1384_001:0295a03": "客。卒急龐公未得歸。",
    "X70n1384_001:0295a04": "空谷",
    "X70n1384_001:0295a05": "者畔纔呼那畔譍。萬千樵子逐虗聲。探尋直是無蹤",
    "X70n1384_001:0295a06": "跡。只見青山青又青。",
    "X70n1384_001:0295a07": "獨山",
    "X70n1384_001:0295a08": "兩洗風磨孤逈逈。樹凋葉落峭巍巍。惟茲一事無兼",
    "X70n1384_001:0295a09": "帶。澤廣如何掩得伊。",
    "X70n1384_001:0295a10": "枕肱軒",
    "X70n1384_001:0295a11": "全身放倒恣憨癡。肘臂分明曲向誰。更要夢中重說",
    "X70n1384_001:0295a12": "夢。我無木枕可來推。",
    "X70n1384_001:0295a13": "漁浦接待",
    "X70n1384_001:0295a14": "吳山那畔越山前。有飯充飢有榻眠。到此縱能休歇",
    "X70n1384_001:0295a15": "去。帝鄉猶隔一潮船。",
    "X70n1384_001:0295a16": "謝送圓照和尚法衣",
    "X70n1384_001:0295a17": "迦葉師兄守底衣。四邊將見逐雲飛。雪峰知是吾家",
    "X70n1384_001:0295a18": "物。合掌低頭捧取歸。",
    "X70n1384_001:0295a19": "送珙首座歸溫州",
    "X70n1384_001:0295a20": "江月松風何處無。戒珠心印強名模。煩君歸問老真",
    "X70n1384_001:0295a21": "覺。因甚闍梨氣不除。",
    "X70n1384_001:0295a22": "示禪客",
    "X70n1384_001:0295a23": "啟咨和尚意如何。一句相酬早事多。問未絕聲猶一",
    "X70n1384_001:0295a24": "問。不知鷂子過新羅。",
    "X70n1384_001:0295b01": "淨庵居士求",
    "X70n1384_001:0295b02": "不書心字涴牕門。玉混泥沙體自分。萬慮頓忘諸穢",
    "X70n1384_001:0295b03": "息。碧天無滓水無痕。",
    "X70n1384_001:0295b04": "送證侍者歸里",
    "X70n1384_001:0295b05": "臨老三回住雪山。無絃琴子逐時彈。夜來一曲最高",
    "X70n1384_001:0295b06": "韻。瀉作西江十八灘。",
    "X70n1384_001:0295b07": "送小師心印遊方",
    "X70n1384_001:0295b08": "自從落脚出娘胎。一印何曾打失來。滿目春山春水",
    "X70n1384_001:0295b09": "綠。重重綿縫為誰開。",
    "X70n1384_001:0295b10": "忙古參政造金塔盛舍利",
    "X70n1384_001:0295b11": "撒下摩尼六七顆。湧高窣堵十三層。分明一點鈞心",
    "X70n1384_001:0295b12": "現。豈是黃金煉得成。",
    "X70n1384_001:0295b13": "寄神光末宗和尚",
    "X70n1384_001:0295b14": "萬丈神光滌世昬。莫知誰信有乾坤。三山眼底多尊",
    "X70n1384_001:0295b15": "宿。那箇來敲老觀門。",
    "X70n1384_001:0295b16": "大維那求(自仰山來)",
    "X70n1384_001:0295b17": "仰山推枕玩嬌兒。等是機前展大悲。何必換頭呈素",
    "X70n1384_001:0295b18": "面。重堆脂粉畵娥眉。",
    "X70n1384_001:0295b19": "寄秀峰烏石長老",
    "X70n1384_001:0295b20": "三年魚鴈杳相聞。閩浙雖分意不分。幾度臨風揩老",
    "X70n1384_001:0295b21": "眼。冷看烏石嶺頭雲。",
    "X70n1384_001:0295b22": "小佛事",
    "X70n1384_001:0295b23": "誰翁嗣西堂塔",
    "X70n1384_001:0295b24": "咄哉同契嗣誰翁。檀板曾敲秀水東。昨夜忽然翻別",
    "X70n1384_001:0295c01": "調。髑髏竅裡吼松風。餘音裊裊。有跡無蹤。青山藏不",
    "X70n1384_001:0295c02": "得。明月恰相容。",
    "X70n1384_001:0295c03": "為國清清虗和尚起龕",
    "X70n1384_001:0295c04": "下泥犁種。發牀弩機。釘一箭於太湖。魚龍乞命。展[又/又]",
    "X70n1384_001:0295c05": "趺於更好。寒拾攢眉。倒騎白額。佛眼難窺。昨夜三更",
    "X70n1384_001:0295c06": "過鐵圍。",
    "X70n1384_001:0295c07": "璨維那火",
    "X70n1384_001:0295c08": "興化打克賓。簁鹽費醋。雲峰聞桶爆。接響承虗。擊碎",
    "X70n1384_001:0295c09": "重關。死中得活。既得活。正好投身參勝熱。",
    "X70n1384_001:0295c10": "平侍者塔",
    "X70n1384_001:0295c11": "臨濟掌黃檗。以不平報不平。鳥窠吹布毛。無計較立",
    "X70n1384_001:0295c12": "計較。髑髏著地。智者須知。木人把板雲中拍。石女含",
    "X70n1384_001:0295c13": "笙水底吹。",
    "X70n1384_001:0295c14": "慧上座火",
    "X70n1384_001:0295c15": "日不離眾。夜不離眾。以慧為體。以定為用。雖則是箇",
    "X70n1384_001:0295c16": "死蛇。一生偏解活弄。定慧圓明不滯空。焦塼打著連",
    "X70n1384_001:0295c17": "底凍。",
    "X70n1384_001:0295c18": "珂直歲火",
    "X70n1384_001:0295c19": "天晴刈却禾。雨落葢却屋。祖意甚分明。動絃誰別曲。",
    "X70n1384_001:0295c20": "朝悠悠暮碌碌。死灰無燄空馳逐。良珂良珂。照顧火",
    "X70n1384_001:0295c21": "燭。",
    "X70n1384_001:0295c22": "石山藏主火",
    "X70n1384_001:0295c23": "孤硬如石。端重如山。毗盧藏海。一踏踏翻。到者裡。何",
    "X70n1384_001:0295c24": "名生死。何名涅槃。要識真金火裡看。",
    "X70n1384_001:0296a01": "湛上座起骨",
    "X70n1384_001:0296a02": "灰寒火冷。水湛波停。者裡泊住。賺殺師僧。何故。猶較",
    "X70n1384_001:0296a03": "曹溪半月程。",
    "X70n1384_001:0296a04": "通藏主塔",
    "X70n1384_001:0296a05": "通身是。遍身是。照古照今。徹骨徹髓。自餘一大藏教。",
    "X70n1384_001:0296a06": "當甚拭瘡疣紙。從教颺在深雲裡。",
    "X70n1384_001:0296a07": "戒知客火",
    "X70n1384_001:0296a08": "見徹賓中主。唱起還鄉曲。清淨行者。不入涅槃。破戒",
    "X70n1384_001:0296a09": "比丘。不入地獄。二塗抹過。甚處為家。披毛遊火聚。帶",
    "X70n1384_001:0296a10": "角輥塵沙。",
    "X70n1384_001:0296a11": "新戒落髮",
    "X70n1384_001:0296a12": "輪王三寸鐵。用不犯鋒鋩。毫髮無留碍。重輝頂上光。",
    "X70n1384_001:0296a13": "付衣",
    "X70n1384_001:0296a14": "梅嶺一傳。只者一著。輕似鴻毛。重如山岳。披襟當去",
    "X70n1384_001:0296a15": "話方行。麒麟掣斷黃金索。",
    "X70n1384_001:0296a16": "演福掛寺額",
    "X70n1384_001:0296a17": "教是佛語。禪是佛心。古佛示此額。顯心之苗。今佛成",
    "X70n1384_001:0296a18": "此額。明語之本。根苗一體。心語同源。直得雲漢昭回。",
    "X70n1384_001:0296a19": "大地宏開壽域。鸞鳳飛舞。少林皷躍春風。凡見聞悉",
    "X70n1384_001:0296a20": "皆懽榮。而證入不可思議。重重華藏海。處處總持門。",
    "X70n1384_001:0296a21": "原其旨歸。由元勳之願力。獲茲殊勝。感二佛之發因。",
    "X70n1384_001:0296a22": "只如特卜良辰。高標此額一句。如何提唱。崇恩。恩勿",
    "X70n1384_001:0296a23": "極。演福。無窮。",
    "X70n1384_001:0296a24": "跋",
    "X70n1384_001:0296b01": "密庵授笑庵法語齊侍者求",
    "X70n1384_001:0296b02": "世尊有密語。迦葉不覆藏。的的相承。甚於蠱毒。到其",
    "X70n1384_001:0296b03": "家者。水可飲乎。然密庵而有笑庵。猶世尊而有迦葉。",
    "X70n1384_001:0296b04": "笑顏一破。密語乖張。直下子孫。無計遮掩。思齊侍者。",
    "X70n1384_001:0296b05": "對予告訐。故據欵而結云。",
    "X70n1384_001:0296b06": "血書華嚴",
    "X70n1384_001:0296b07": "釋迦老子。七處九會。含血噴人。究竟將來。猶是傳言",
    "X70n1384_001:0296b08": "送語。本彰維那。向十指爪邊。深錐痛劄。一筆書就。且",
    "X70n1384_001:0296b09": "非和墨徇朱。雖然。畢竟傳誰之言。送誰之語。華嚴四",
    "X70n1384_001:0296b10": "種法界。莫擬是那法界中收。彰。由此起疑。特求點出。",
    "X70n1384_001:0296b11": "予曰。豈不見善財童子。遍參五十三知識。人推一人。",
    "X70n1384_001:0296b12": "末後得彌勒指見文殊。文殊指見佛。佛所指者。是那",
    "X70n1384_001:0296b13": "些箇。明眼阿師。切忌蹉過。",
    "X70n1384_001:0296b14": "錢東巖侍郎書金剛經淵首座求",
    "X70n1384_001:0296b15": "此經。堅如金剛。豈容錐劄。因空生道箇希有。起人二",
    "X70n1384_001:0296b16": "十七疑。瞿曇憫物垂慈。節節破蕩。東巖侍郎。不忘其",
    "X70n1384_001:0296b17": "旨。從而筆之。字義炳然。急須著眼。",
    "X70n1384_001:0296b18": "諸山金塔頌軸後",
    "X70n1384_001:0296b19": "昔阿育王。造八萬四千塔。奉釋尊舍利。無量為一。今",
    "X70n1384_001:0296b20": "大丞相。製十三層窣堵。藏諸祖師寶珠。一為無量。若",
    "X70n1384_001:0296b21": "以今之視昔。亦猶昔之視今。皆從正念流來。豈間然",
    "X70n1384_001:0296b22": "也。須知描不成時。金光燁燁。畵不得處。玉影團團。致",
    "X70n1384_001:0296b23": "君為堯舜之君。澤民為堯舜之民。無出此爾。",
    "X70n1384_001:0296b24": "靜庵頌軸後",
    "X70n1384_001:0296c01": "寂靜奢摩他。非庵內不知庵外事者。莫能證入。入則",
    "X70n1384_001:0296c02": "入已。忽有人云。還許專甲進步也無。只向道。去。汝正",
    "X70n1384_001:0296c03": "閙在。",
    "X70n1384_001:0296c04": "書癡絕和尚出山相。并達磨見梁王兩頌後",
    "X70n1384_001:0296c05": "雪山凍餓不死。流毒世間。被害者甚多。恨不早遇於",
    "X70n1384_001:0296c06": "韶石。是可毀也。是不可毀也。逾海越漢而來。平欺東",
    "X70n1384_001:0296c07": "土。慈悲或皷倒首。因蹉過於梁王。是可贊耶。是不可",
    "X70n1384_001:0296c08": "贊耶。",
    "X70n1384_001:0296c09": "為上禪人題送行軸之仰山鐘阜",
    "X70n1384_001:0296c10": "當今法道彫零。師門淡薄。咸推集雲鐘阜。為大江獨",
    "X70n1384_001:0296c11": "步。上禪者一意瞻禮。仍問津於老者。故語之曰。一人",
    "X70n1384_001:0296c12": "向鷹窠中撒爪。一人於劒刃上橫身。近著則喪膽亡",
    "X70n1384_001:0296c13": "魂。擬之則頭破額裂。汝欲親近。須解抉其劒飜其窠。",
    "X70n1384_001:0296c14": "不妨有入作分。不然。切忌髑髏遍地。",
    "X70n1384_001:0296c16": "絕岸和尚語錄(終)"
}