{
    "T31n1595_006:0191a02": "攝大乘論釋卷第六",
    "T31n1595_006:0191a04": "世親菩薩釋",
    "T31n1595_006:0191a05": "陳天竺三藏真諦譯",
    "T31n1595_006:0191a06": "釋應知勝相之二十五卷成",
    "T31n1595_006:0191a07": "論曰。云何得知此依他性。由分別性顯現似",
    "T31n1595_006:0191a08": "法。不與分別性同體。釋曰。此問言分別性",
    "T31n1595_006:0191a09": "顯現似法。此似法不離依他性。應與依他性",
    "T31n1595_006:0191a10": "同體云何言不同體。",
    "T31n1595_006:0191a11": "論曰。未得名前於義不應生智故。法體與名",
    "T31n1595_006:0191a12": "一則此義相違。釋曰。依他性雖復由分別",
    "T31n1595_006:0191a13": "性一分所顯不與分別性同體。為顯此義故",
    "T31n1595_006:0191a14": "立三證。此即第一證。若依他與分別共一",
    "T31n1595_006:0191a15": "體。此執相違。若依他與分別共一體。此智不",
    "T31n1595_006:0191a16": "開名於義應生。譬如離瓶名於瓶義瓶智不",
    "T31n1595_006:0191a17": "生。若瓶義與瓶名一體此事不應成名義不",
    "T31n1595_006:0191a18": "同相故。若執名義共一體。此執則相違。此證",
    "T31n1595_006:0191a19": "顯名是依他。顯義是分別。何以故。此依他由",
    "T31n1595_006:0191a20": "名所分別故。",
    "T31n1595_006:0191a21": "論曰。由名多故。若名與義一。名既多義應成",
    "T31n1595_006:0191a22": "多。此義體相違。釋曰。此即第二證。或一義",
    "T31n1595_006:0191a23": "有多名。若名與義共一體。如名多。義亦應成",
    "T31n1595_006:0191a24": "多。若爾一義應有多體。一物多體此義相違。",
    "T31n1595_006:0191a25": "是故若兩性一體。則成第二相違。",
    "T31n1595_006:0191a26": "論曰。由名不定。體相雜此義相違。釋曰。譬",
    "T31n1595_006:0191a27": "如瞿名目九義。若言名與義一體。是兩體相",
    "T31n1595_006:0191a28": "違則成第三相違。瞿名所目諸義。相貌不同。",
    "T31n1595_006:0191a29": "由許一體。相違法一處得成。無如此義。是故",
    "T31n1595_006:0191b01": "兩性不可為一體。",
    "T31n1595_006:0191b02": "論曰。此中說偈。釋曰。重顯前義。是故說偈。",
    "T31n1595_006:0191b03": "初偈顯依他分別不共一體。此義得成由三",
    "T31n1595_006:0191b04": "相違故。",
    "T31n1595_006:0191b05": "論曰。",
    "T31n1595_006:0191b06": "　於名前無智　　多名及不定",
    "T31n1595_006:0191b07": "　義成由同體　　多雜體相違",
    "T31n1595_006:0191b08": "　法無顯似有　　無染而有淨",
    "T31n1595_006:0191b09": "　是故譬幻事　　亦以譬虛空",
    "T31n1595_006:0191b10": "論曰。義成。釋曰。即明依他性與分別性。不",
    "T31n1595_006:0191b11": "同體義成。",
    "T31n1595_006:0191b12": "論曰。於名前無智。同體相違。釋曰。此即第",
    "T31n1595_006:0191b13": "一相違。",
    "T31n1595_006:0191b14": "論曰。多名同體。多體相違。釋曰。此即第二",
    "T31n1595_006:0191b15": "相違。",
    "T31n1595_006:0191b16": "論曰。及不定。同體雜體相違。釋曰。此即第",
    "T31n1595_006:0191b17": "三相違。後偈為教弟子。弟子於二事生疑。",
    "T31n1595_006:0191b18": "論曰。法無顯似有無染而有淨。釋曰。此明",
    "T31n1595_006:0191b19": "於兩種相違生疑。無法顯似有法是第一相",
    "T31n1595_006:0191b20": "違。於無染中而有淨是第二相違。",
    "T31n1595_006:0191b21": "論曰。是故譬幻事亦以譬虛空。釋曰。即以",
    "T31n1595_006:0191b22": "此譬。釋弟子疑。譬如幻像實無顯現為有。",
    "T31n1595_006:0191b23": "諸分別法亦爾。實無而顯現似有。此有亦可",
    "T31n1595_006:0191b24": "見。譬如虛空非雲等五障所染。自性清淨。雲",
    "T31n1595_006:0191b25": "等障後滅時。亦說空為淨。諸法亦爾。本無有",
    "T31n1595_006:0191b26": "染自性清淨。客塵障蓋後滅則見清淨。",
    "T31n1595_006:0191b27": "論曰。云何如此顯現而實非有。依他性一切",
    "T31n1595_006:0191b28": "種非不有。釋曰。此問若依他性。如所顯現",
    "T31n1595_006:0191b29": "如此無所有。一切一切種。此性亦不無。此意",
    "T31n1595_006:0191c01": "云何。",
    "T31n1595_006:0191c02": "論曰。若無依他性。真實性亦無。一切無不成。",
    "T31n1595_006:0191c03": "若無依他性及真實性。則無有染污及清淨",
    "T31n1595_006:0191c04": "品過失此二品可知非無。是故非一切皆無。",
    "T31n1595_006:0191c05": "此中說偈。",
    "T31n1595_006:0191c06": "　若無依他性　　真實性亦無",
    "T31n1595_006:0191c07": "　則恒無二品　　謂染污清淨",
    "T31n1595_006:0191c08": "諸佛世尊於大乘中。說鞞佛略經。此經中說。",
    "T31n1595_006:0191c09": "云何應知分別性。由說無有品類。此性應知。",
    "T31n1595_006:0191c10": "云何應知依他性。由說幻事鹿渴夢相影光",
    "T31n1595_006:0191c11": "谷響水月變化。如此等譬應知其性。云何",
    "T31n1595_006:0191c12": "應知真實性。由說四種清淨法。應知此性。",
    "T31n1595_006:0191c13": "釋曰。若無此性真實性亦無。何以故。若有染",
    "T31n1595_006:0191c14": "污則有清淨。若兩法悉無則一切皆無。此一",
    "T31n1595_006:0191c15": "切無。由此方便能顯其不成。何者為方便。",
    "T31n1595_006:0191c16": "撥無生死涅槃。此義不可立。由染污品及清",
    "T31n1595_006:0191c17": "淨品可見。是故兩法顯現若撥言無則成邪",
    "T31n1595_006:0191c18": "見。亦名損減謗。是故分別性是無。依他性不",
    "T31n1595_006:0191c19": "可撥言無故知依他分別不得同體。",
    "T31n1595_006:0191c20": "論曰。四種清淨法者。一此法本來自性清淨。",
    "T31n1595_006:0191c21": "謂如如空實際無相真實法界。釋曰。由是",
    "T31n1595_006:0191c22": "法自性本來清淨。此清淨名如如。於一切眾",
    "T31n1595_006:0191c23": "生平等有。以是通相故。由此法是有故。說一",
    "T31n1595_006:0191c24": "切法名如來藏。",
    "T31n1595_006:0191c25": "論曰。二無垢清淨。謂此法出離一切客塵障",
    "T31n1595_006:0191c26": "垢。釋曰。是如來藏離惑智兩障。由此永清",
    "T31n1595_006:0191c27": "淨故。諸佛如來得顯現。",
    "T31n1595_006:0191c28": "論曰。三至得道清淨。謂一切助道法。及諸",
    "T31n1595_006:0191c29": "波羅蜜等。釋曰。為得清淨菩薩行道。此道",
    "T31n1595_006:0192a01": "能得清淨故。亦名清淨道。即般若波羅蜜。及",
    "T31n1595_006:0192a02": "念處等諸助道法。",
    "T31n1595_006:0192a03": "論曰。四道生境界清淨。謂正說大乘法。釋",
    "T31n1595_006:0192a04": "曰。道及助道法生所緣境界。謂修多羅等十",
    "T31n1595_006:0192a05": "二部正說。是清淨資糧故。亦名清淨。",
    "T31n1595_006:0192a06": "論曰。何以故。釋曰。云何說生道境界清淨。",
    "T31n1595_006:0192a07": "是真實性攝。非分別及依他。",
    "T31n1595_006:0192a08": "論曰。此說是清淨因故。非分別清淨法界流",
    "T31n1595_006:0192a09": "故。非依他由此四種清淨法。攝一切清淨法",
    "T31n1595_006:0192a10": "皆盡。釋曰。此正說若屬分別性。應成染污",
    "T31n1595_006:0192a11": "因。是清淨因故。非分別性。若屬依他性。如依",
    "T31n1595_006:0192a12": "他性亦應成虛。此清淨法界流為體。是故非",
    "T31n1595_006:0192a13": "虛。以出二性外故屬真實性。若說四清淨中",
    "T31n1595_006:0192a14": "隨一清淨。此說於大乘中。應知屬真實性。第",
    "T31n1595_006:0192a15": "一第二清淨。由無變異故成真實。第三第四",
    "T31n1595_006:0192a16": "由無顛倒故成真實。",
    "T31n1595_006:0192a17": "論曰。此中說偈。釋曰。欲重明此義令顯了",
    "T31n1595_006:0192a18": "故更說偈。",
    "T31n1595_006:0192a19": "論曰。",
    "T31n1595_006:0192a20": "　幻等顯依他　　說無顯分別",
    "T31n1595_006:0192a21": "　若說四清淨　　此說屬真實",
    "T31n1595_006:0192a22": "　清淨由本性　　無垢道緣緣",
    "T31n1595_006:0192a23": "　一切清淨法　　四皆攝品類",
    "T31n1595_006:0192a24": "論曰。幻等顯依他。釋曰。是處如來說一切",
    "T31n1595_006:0192a25": "諸法如幻事。乃至如變化譬。應知此言是說",
    "T31n1595_006:0192a26": "依他。",
    "T31n1595_006:0192a27": "論曰。說無顯分別。釋曰。若說無色乃至無",
    "T31n1595_006:0192a28": "一切法。應知此言是說分別。為此意用如來",
    "T31n1595_006:0192a29": "說依他性。以幻事等為譬今當說此義。",
    "T31n1595_006:0192b01": "論曰。若說四清淨此說屬真實。清淨由本性",
    "T31n1595_006:0192b02": "無垢道緣緣。一切清淨法四皆攝品類。何因",
    "T31n1595_006:0192b03": "何緣是依他性。如經所說幻事等譬所顯。於",
    "T31n1595_006:0192b04": "依他性中為除他虛妄疑惑。云何他於依他",
    "T31n1595_006:0192b05": "性中生虛妄疑惑。諸說於依他性中有如此",
    "T31n1595_006:0192b06": "虛妄疑心。若實無有物云何成境界。為決此",
    "T31n1595_006:0192b07": "疑故說幻事譬。釋曰。於虛妄起疑謂為實",
    "T31n1595_006:0192b08": "有。不信是虛妄故名虛妄疑。此法若顯現成",
    "T31n1595_006:0192b09": "境界。云何言虛妄。故以幻事譬依他性。譬如",
    "T31n1595_006:0192b10": "幻像塵實不有亦成境界。諸法亦爾。為除此",
    "T31n1595_006:0192b11": "疑故須立譬。",
    "T31n1595_006:0192b12": "論曰。若無境界。心及心法云何得生。為決此",
    "T31n1595_006:0192b13": "疑故說鹿渴譬。釋曰。鹿渴譬心及心法。以",
    "T31n1595_006:0192b14": "水譬塵鹿渴動搖生識。緣水為境實無有水。",
    "T31n1595_006:0192b15": "如此心及心法起變異事。於無有塵生緣塵",
    "T31n1595_006:0192b16": "識。",
    "T31n1595_006:0192b17": "論曰。若實無塵愛非愛。受用云何得成。為決",
    "T31n1595_006:0192b18": "此疑故說夢相譬。釋曰。譬如於夢中無有",
    "T31n1595_006:0192b19": "實塵。亦見有愛憎受用。此依他性中亦爾。無",
    "T31n1595_006:0192b20": "有實塵。亦見有愛憎受用。",
    "T31n1595_006:0192b21": "論曰。若實無法。善惡二業愛非愛果報云何",
    "T31n1595_006:0192b22": "得生。為決此疑故說影譬。釋曰。譬如鏡中",
    "T31n1595_006:0192b23": "無實影塵。於面相起影識。此影塵非不顯現。",
    "T31n1595_006:0192b24": "愛憎兩果亦爾。實非有而顯現似有。",
    "T31n1595_006:0192b25": "論曰。若實無法云何種種智生。為決此疑故",
    "T31n1595_006:0192b26": "說光影譬。釋曰。譬如人弄影。見影有種種",
    "T31n1595_006:0192b27": "相貌隨影起種種識。無實影塵。種種識塵亦",
    "T31n1595_006:0192b28": "爾實無所有而有種種塵顯現。",
    "T31n1595_006:0192b29": "論曰。若無實法云何種種言說起。為決此疑",
    "T31n1595_006:0192c01": "故說谷響譬。釋曰。譬如實無響塵而顯現",
    "T31n1595_006:0192c02": "可聞。言說事亦爾。實無所有而顯現可聞。",
    "T31n1595_006:0192c03": "論曰。若實無法云何成緣真實法。定心境界。",
    "T31n1595_006:0192c04": "為決此疑故說水月譬。釋曰。譬如無水月",
    "T31n1595_006:0192c05": "實塵而顯現可見。由水潤滑澄清故。若人心",
    "T31n1595_006:0192c06": "得定無實塵為境。亦顯現可見。水譬定。以定",
    "T31n1595_006:0192c07": "心潤滑澄清故。",
    "T31n1595_006:0192c08": "論曰。若實無法云何諸菩薩故作心。無顛倒",
    "T31n1595_006:0192c09": "心為他作利益事。於六道受生。為決此疑故",
    "T31n1595_006:0192c10": "說變化譬。釋曰。譬如無實變化塵。隨變化",
    "T31n1595_006:0192c11": "者所作。一切所作事皆成所化塵。非不顯",
    "T31n1595_006:0192c12": "現。菩薩受生亦爾。實無六道受生身。作利益",
    "T31n1595_006:0192c13": "一切眾生事及受生身亦顯現。復有何義。佛",
    "T31n1595_006:0192c14": "世尊說幻事等譬。更有別義。今當說佛意。幻",
    "T31n1595_006:0192c15": "事譬為對治眼等六內根。諸根如幻像。實非",
    "T31n1595_006:0192c16": "有而顯現似有。鹿渴譬器世界。由此大故。",
    "T31n1595_006:0192c17": "顯現如水實無所有。而於鹿渴顯現似有。以",
    "T31n1595_006:0192c18": "動搖故。此器世界眾生執為色等可受用法。",
    "T31n1595_006:0192c19": "如執鹿渴中水謂為可飲。為對治此執故說",
    "T31n1595_006:0192c20": "夢相譬。譬如於夢中色等諸塵無所有。因此",
    "T31n1595_006:0192c21": "有愛憎受用。為對治身業故說影譬。依善惡",
    "T31n1595_006:0192c22": "身業有別色似影生。為對治口業故說谷響",
    "T31n1595_006:0192c23": "譬。由此譬顯口業為因有口業果報由如谷",
    "T31n1595_006:0192c24": "響。意業有三種。一不寂靜地。即是欲界散動",
    "T31n1595_006:0192c25": "業。二寂靜地。即修慧。三聞思二慧。為對治不",
    "T31n1595_006:0192c26": "寂靜地意業故。說光影譬。由此譬顯意業",
    "T31n1595_006:0192c27": "果報。譬如光影。為對治寂靜地意業故。說",
    "T31n1595_006:0192c28": "水月譬顯意業果報。譬如水月。如水中月實",
    "T31n1595_006:0192c29": "無有月而顯現似月。寂靜心亦爾實無所有。",
    "T31n1595_006:0193a01": "於寂靜心中而有動搖。現在及未來世果顯",
    "T31n1595_006:0193a02": "現。離此寂靜心無有別果。為對治聞思品類",
    "T31n1595_006:0193a03": "意業故。說變化譬。若是聞思熏習生業果",
    "T31n1595_006:0193a04": "報。譬如變化品類非有亦有顯現。聞思生業",
    "T31n1595_006:0193a05": "果報亦爾。由此法爾三性為相如來所說經",
    "T31n1595_006:0193a06": "悉皆隨順。今當說隨順經義。",
    "T31n1595_006:0193a07": "論曰。婆羅門問經中言。世尊依何義說如此",
    "T31n1595_006:0193a08": "言。如來不見生死不見涅槃。於依他性中。依",
    "T31n1595_006:0193a09": "分別性及依真實性。生死為涅槃。依無差",
    "T31n1595_006:0193a10": "別義。何以故。此依他性由分別一分成生死。",
    "T31n1595_006:0193a11": "由真實一分成涅槃。釋曰。依他性非生死。",
    "T31n1595_006:0193a12": "由此性因真實性成涅槃。此性非涅槃。何以",
    "T31n1595_006:0193a13": "故。此由分別分即是生死故。是故不可定",
    "T31n1595_006:0193a14": "說一分。若見一分餘分性不異。是故不見生",
    "T31n1595_006:0193a15": "死亦不見涅槃。由此意故如來答婆羅門如",
    "T31n1595_006:0193a16": "此。",
    "T31n1595_006:0193a17": "論曰。阿毘達磨修多羅中。佛世尊說法有三",
    "T31n1595_006:0193a18": "種。一染污分。二清淨分。三染污清淨分。依",
    "T31n1595_006:0193a19": "何義說此三分。於依他性中。分別性為染污",
    "T31n1595_006:0193a20": "分。真實性為清淨分。依他性為染污清淨",
    "T31n1595_006:0193a21": "分。依如此義故說三分。釋曰。阿毘達磨修",
    "T31n1595_006:0193a22": "多羅中。說分別性以煩惱為性。真實性以清",
    "T31n1595_006:0193a23": "淨品為性。依他性由具兩分。以二性為性故。",
    "T31n1595_006:0193a24": "說法有三種。一煩惱為分。二清淨為分。三二",
    "T31n1595_006:0193a25": "法為分。依此義故作此說。",
    "T31n1595_006:0193a26": "論曰。於此義中以何為譬。以金藏土為譬。譬",
    "T31n1595_006:0193a27": "如於金藏土中見有三法。一地界二金三土。",
    "T31n1595_006:0193a28": "於地界中土非有而顯現。金實有不顯現。此",
    "T31n1595_006:0193a29": "土若以火燒鍊。土則不現。金相自現。此地",
    "T31n1595_006:0193b01": "界土顯現時。由虛妄相顯現。金顯現時由真",
    "T31n1595_006:0193b02": "實相顯現。是故地界有二分。釋曰。如來為",
    "T31n1595_006:0193b03": "顯此義故。說金藏土譬。金為藏者。地界是",
    "T31n1595_006:0193b04": "金種子故說名金藏土。以堅觸為地界。以所",
    "T31n1595_006:0193b05": "造色為土。謂色塵等。此三可了別。此地界先",
    "T31n1595_006:0193b06": "由土相顯現。後由金相顯現。何以故。此地界",
    "T31n1595_006:0193b07": "若為火所鍊。金相則顯。是故於地界實有金。",
    "T31n1595_006:0193b08": "此義可信。",
    "T31n1595_006:0193b09": "論曰。如此本識未為無分別智火所燒鍊時。",
    "T31n1595_006:0193b10": "此識由虛妄分別性顯現。不由真實性顯現。",
    "T31n1595_006:0193b11": "若為無分別智火所燒鍊時此識由成就真實",
    "T31n1595_006:0193b12": "性顯現。不由虛妄分別性顯現。是故虛妄分",
    "T31n1595_006:0193b13": "別性識。即依他性有二分。譬如金藏土中。所",
    "T31n1595_006:0193b14": "有地界。復次有處世尊說一切法常住。有處",
    "T31n1595_006:0193b15": "說一切法無常。有處說非常非無常。依何",
    "T31n1595_006:0193b16": "義說常。此依他性由真實性分常住。由分別",
    "T31n1595_006:0193b17": "性分無常。由二性分非常非無常。如依此義",
    "T31n1595_006:0193b18": "說常無常無二。如此說苦樂無二。善惡無",
    "T31n1595_006:0193b19": "二。空不空無二。有我無我無二。淨不淨無二。",
    "T31n1595_006:0193b20": "有性無性無二。有生無生無二。有滅無滅無",
    "T31n1595_006:0193b21": "二。本來寂靜不寂靜無二。本來涅槃非涅槃",
    "T31n1595_006:0193b22": "無二。生死涅槃無二。由如此等差別。諸佛如",
    "T31n1595_006:0193b23": "來依義密語。由此三性應隨決了常無常等",
    "T31n1595_006:0193b24": "正說。如前解釋此中說偈。",
    "T31n1595_006:0193b25": "　如法實不有　　如彼種種現",
    "T31n1595_006:0193b26": "　由此法非法　　故說無二義",
    "T31n1595_006:0193b27": "釋曰。諸法非法非非法。由此法實無所有故。",
    "T31n1595_006:0193b28": "非法如有顯現故。非非法。由非法非非法故",
    "T31n1595_006:0193b29": "說無二義。",
    "T31n1595_006:0193c01": "論曰。",
    "T31n1595_006:0193c02": "　依一分說言　　或有或非有",
    "T31n1595_006:0193c03": "　依二分說言　　非有非非有",
    "T31n1595_006:0193c04": "釋曰。若依一一分。不可說諸法有及非有。如",
    "T31n1595_006:0193c05": "所顯現不如是有故不可說有。雖實非有如",
    "T31n1595_006:0193c06": "有顯現故。不可說非有。若捉一一分應如此",
    "T31n1595_006:0193c07": "判。若約依他性具有二分。說諸法非有非非",
    "T31n1595_006:0193c08": "有。",
    "T31n1595_006:0193c09": "論曰。",
    "T31n1595_006:0193c10": "　如顯現不有　　是故說永無",
    "T31n1595_006:0193c11": "　如顯現實有　　是故說非無",
    "T31n1595_006:0193c12": "釋曰。如所顯現不如此有。依不有義故說永",
    "T31n1595_006:0193c13": "無。雖復不有非不顯現。依唯有顯現義故說",
    "T31n1595_006:0193c14": "非無。",
    "T31n1595_006:0193c15": "論曰。",
    "T31n1595_006:0193c16": "　由自體非有　　自體不住故",
    "T31n1595_006:0193c17": "　如取不有故　　三性成無性",
    "T31n1595_006:0193c18": "　由無性故成　　前為後依止",
    "T31n1595_006:0193c19": "　無生滅本淨　　及自性涅槃",
    "T31n1595_006:0193c20": "論曰。由自體非有。釋曰。今當顯如來所說",
    "T31n1595_006:0193c21": "無性意。初句一分明無性通大小乘。此正是",
    "T31n1595_006:0193c22": "顯無性意自。非有者顯通無性。由諸法離",
    "T31n1595_006:0193c23": "因緣和合。不關外緣自然成。無有此義故。",
    "T31n1595_006:0193c24": "一切法無性體非有者亦是無性。此有別意。",
    "T31n1595_006:0193c25": "謂約過去未來此體已滅。由此體更立法為",
    "T31n1595_006:0193c26": "有。無如此義。此體未有。由此體預立法為有。",
    "T31n1595_006:0193c27": "亦無此義。是故去來二世並無自性。",
    "T31n1595_006:0193c28": "論曰。自體不住故。釋曰。若諸法已生過。唯",
    "T31n1595_006:0193c29": "生時無能住義。既不能住故現在亦無體。此",
    "T31n1595_006:0194a01": "三世無性。亦通大小二乘。",
    "T31n1595_006:0194a02": "論曰。如取不有故。三性成無性。釋曰。由分",
    "T31n1595_006:0194a03": "別性所顯現。實無所有故。無相性。分別性無",
    "T31n1595_006:0194a04": "體相故。依他無所依止故無生性。此二無性",
    "T31n1595_006:0194a05": "無無性故真實無性性。此三無性但大乘中",
    "T31n1595_006:0194a06": "有。餘乘則無。",
    "T31n1595_006:0194a07": "論曰。由無性故成前為後依止。無生滅本淨",
    "T31n1595_006:0194a08": "及自性涅槃。釋曰。由諸法永實無性。一切",
    "T31n1595_006:0194a09": "無生等四義得成。何以故。若諸法無性是故",
    "T31n1595_006:0194a10": "無生。若無生則無滅。由無生無滅故本來寂",
    "T31n1595_006:0194a11": "靜。由本來寂靜故自性涅槃成者。前為後成",
    "T31n1595_006:0194a12": "立依止。謂無性成立。無生故為無生依止。後",
    "T31n1595_006:0194a13": "三亦爾。",
    "T31n1595_006:0194a14": "顯了意依章第四",
    "T31n1595_006:0194a15": "論曰。復次有四意四依。一切佛世尊教應隨",
    "T31n1595_006:0194a16": "決了。釋曰。如來所說正法。不出四意四依。",
    "T31n1595_006:0194a17": "此意及依由三性故可決了。若離三性無別",
    "T31n1595_006:0194a18": "道理。能決了此法。",
    "T31n1595_006:0194a19": "論曰。一平等意。釋曰。譬如有人執平等法",
    "T31n1595_006:0194a20": "爾說彼即是我。世尊亦爾。平等法身安置心",
    "T31n1595_006:0194a21": "中。說如是言。",
    "T31n1595_006:0194a22": "論曰。譬如有說。昔是時中我名毘婆尸。久已",
    "T31n1595_006:0194a23": "成佛。釋曰。非昔毘婆尸即是今釋迦牟尼。",
    "T31n1595_006:0194a24": "此說中以平等為意。是名通平等。若說別平",
    "T31n1595_006:0194a25": "等。謂因果恩德皆同。是名平等意。",
    "T31n1595_006:0194a26": "論曰。二別時意。釋曰。若有眾生由懶惰障",
    "T31n1595_006:0194a27": "不樂勤修行。如來以方便說。由此道理於如",
    "T31n1595_006:0194a28": "來正法中。能勤修行方便說者。",
    "T31n1595_006:0194a29": "論曰。譬如有說。若人誦持多寶佛名。決定",
    "T31n1595_006:0194b01": "於無上菩提不更退墮。釋曰。是懶惰善根。",
    "T31n1595_006:0194b02": "以誦持多寶佛名。為進上品功德。佛意為顯",
    "T31n1595_006:0194b03": "上品功德。於淺行中欲令捨懶惰勤修道。不",
    "T31n1595_006:0194b04": "由唯誦佛名。即不退墮決定得無上菩提。譬",
    "T31n1595_006:0194b05": "如由一金錢營覓得千金錢。非一日得千。由",
    "T31n1595_006:0194b06": "別時得千。如來意亦爾。此一金錢為千金錢",
    "T31n1595_006:0194b07": "因。誦持佛名亦爾。為不退墮菩提因。",
    "T31n1595_006:0194b08": "論曰。復有說言。由唯發願。於安樂佛土得往",
    "T31n1595_006:0194b09": "彼受生。釋曰。如前應知是名別時意。",
    "T31n1595_006:0194b10": "論曰。三別義意。釋曰。此言顯自覺了實相。",
    "T31n1595_006:0194b11": "由三性義道理。若但如聞覺了義。是如來意",
    "T31n1595_006:0194b12": "者。嬰兒凡夫亦能覺了。是故如來意不如此。",
    "T31n1595_006:0194b13": "如來意云何。",
    "T31n1595_006:0194b14": "論曰。譬如有說事。如是等恒伽所有沙數。諸",
    "T31n1595_006:0194b15": "佛於大乘法義。得生覺了。釋曰。此覺了非",
    "T31n1595_006:0194b16": "聞得成。若人已事恒伽沙數佛。方得成就。",
    "T31n1595_006:0194b17": "是名別義意。",
    "T31n1595_006:0194b18": "論曰。四眾生樂欲意。譬如如來先為一人讚",
    "T31n1595_006:0194b19": "歎布施。後還毀呰。釋曰。有眾生如來先為",
    "T31n1595_006:0194b20": "讚歎布施功德。後時或為此人毀呰布施。",
    "T31n1595_006:0194b21": "如此意隨人得成。何以故。若人於財物有慳",
    "T31n1595_006:0194b22": "悋心。為除此心故先為讚歎布施。若人已欲",
    "T31n1595_006:0194b23": "樂行施。施是下品善根。如來後時更毀呰此",
    "T31n1595_006:0194b24": "施。令渴仰其餘勝行。若不由此意讚毀則成",
    "T31n1595_006:0194b25": "相違。由如來有別意故。於一施中讚毀而不",
    "T31n1595_006:0194b26": "相違。",
    "T31n1595_006:0194b27": "論曰。如施戒及餘修亦爾。是名四種意。釋",
    "T31n1595_006:0194b28": "曰。戒等亦如是。有人如來為讚毀於修。此是",
    "T31n1595_006:0194b29": "世間修故可毀呰。若出世間修則無可毀。義",
    "T31n1595_006:0194c01": "意及依異相云何如來心先緣此事。後為他",
    "T31n1595_006:0194c02": "說故名為意。由此因眾生決定。入正定聚故",
    "T31n1595_006:0194c03": "名此因為依。",
    "T31n1595_006:0194c04": "論曰。四依者一令入依。譬如於大小乘中。佛",
    "T31n1595_006:0194c05": "世尊說人法二種通別。二相所攝俗諦。釋",
    "T31n1595_006:0194c06": "曰。於正說中約世諦理說有人法及通別二",
    "T31n1595_006:0194c07": "相。為令眾生入於正義故。名令入依。",
    "T31n1595_006:0194c08": "論曰。二相依。譬如隨所說法相中必有三性。",
    "T31n1595_006:0194c09": "釋曰。於正說中若應說法相必說三性。此",
    "T31n1595_006:0194c10": "三性是一切法總相。若欲了別一切法。必須",
    "T31n1595_006:0194c11": "依此三相。故名相依。",
    "T31n1595_006:0194c12": "論曰。三對治依。此中八萬四千眾生煩惱行。",
    "T31n1595_006:0194c13": "對治顯現。釋曰。於正說中若說眾生行對",
    "T31n1595_006:0194c14": "治。不出八萬四千。謂說四諦等。此說能除眾",
    "T31n1595_006:0194c15": "生因果中身見戒取疑。以能成立眾生煩惱",
    "T31n1595_006:0194c16": "對治故。名對治依。",
    "T31n1595_006:0194c17": "論曰。四翻依。此中由說別義言詞以顯別義。",
    "T31n1595_006:0194c18": "譬如偈言。釋曰。於正說中由顯說別義。文",
    "T31n1595_006:0194c19": "字但說別義。故名翻依。如偈言。",
    "T31n1595_006:0194c20": "論曰。",
    "T31n1595_006:0194c21": "阿娑離。娑羅摩多耶。毘跋耶斯者。修絺多。離",
    "T31n1595_006:0194c22": "施那者。僧柯履多。羅槃底菩提物多摩。",
    "T31n1595_006:0194c23": "論曰。阿娑離。釋曰。謂定。何以故。娑離者有",
    "T31n1595_006:0194c24": "二義。一實二動。阿娑離謂不實不動。不實是",
    "T31n1595_006:0194c25": "文句明了義。不動是祕密義。不動故名定。",
    "T31n1595_006:0194c26": "論曰。娑羅摩多耶。釋曰。名起實心。謂於定",
    "T31n1595_006:0194c27": "起尊重心。",
    "T31n1595_006:0194c28": "論曰。毘跋耶斯者。釋曰。謂四念處智慧。何",
    "T31n1595_006:0194c29": "以故。毘跋耶斯者。亦有二義。一倒謂於無常",
    "T31n1595_006:0195a01": "起常倒等。二翻倒謂於常作無常解。倒是文",
    "T31n1595_006:0195a02": "句明了義翻倒是祕密義。",
    "T31n1595_006:0195a03": "論曰。修絺多。釋曰。謂善住。善住於念處。",
    "T31n1595_006:0195a04": "論曰。離施那者。釋曰。謂正勤。何以故。離施",
    "T31n1595_006:0195a05": "那者亦有二義。一煩惱二苦難。煩惱是文句",
    "T31n1595_006:0195a06": "明了義。苦難謂正勤是祕密義。",
    "T31n1595_006:0195a07": "論曰。僧柯履多。釋曰。亦有二義。一染污二",
    "T31n1595_006:0195a08": "疲惓。染污是文句明了義。疲惓是祕密義。",
    "T31n1595_006:0195a09": "菩薩為眾生於生死。長時恒行苦行。是故疲",
    "T31n1595_006:0195a10": "惓如羅睺羅法師言。世尊長時於生死劬勞。",
    "T31n1595_006:0195a11": "但由大悲不由餘事。",
    "T31n1595_006:0195a12": "論曰。羅槃底菩提物多摩。釋曰。羅槃底言",
    "T31n1595_006:0195a13": "得。菩提言覺。物多摩言勝。若取此偈明了義",
    "T31n1595_006:0195a14": "判文。則成相違。若取祕密義判文。則是正說。",
    "T31n1595_006:0195a15": "欲令眾生依理判文。以理為依不應依文故",
    "T31n1595_006:0195a16": "說此偈。或有人憍慢輕蔑說者。自不能如理",
    "T31n1595_006:0195a17": "判義。欲破彼慢心故說此偈。是名翻依。",
    "T31n1595_006:0195a18": "論曰。若人欲廣解釋大乘法。略說由三相應。",
    "T31n1595_006:0195a19": "當如此解釋。一廣解緣生體相。二廣解依因",
    "T31n1595_006:0195a20": "緣已生諸法實相。三廣解成立所說諸義。廣",
    "T31n1595_006:0195a21": "解緣生體相者。如偈說言。熏習所生諸法。",
    "T31n1595_006:0195a22": "此從彼如此果報識。及以生起識由更互因",
    "T31n1595_006:0195a23": "生。釋曰。外塵分別所生。本識中熏習種子",
    "T31n1595_006:0195a24": "故。稱言說熏習。一切餘法以此為因得生。謂",
    "T31n1595_006:0195a25": "生起識為性。言說熏習以諸法為因故。言此",
    "T31n1595_006:0195a26": "法從彼生。由此言說已顯本識。與生起識更",
    "T31n1595_006:0195a27": "互為因。",
    "T31n1595_006:0195a28": "論曰。廣解釋依因緣已生諸法實相者。諸法",
    "T31n1595_006:0195a29": "者謂生起識為相有相。及見識為自性。釋",
    "T31n1595_006:0195b01": "曰。是諸法有相有見為自性。生起識為相。",
    "T31n1595_006:0195b02": "應如此知諸法有兩體。若塵識以相為體。若",
    "T31n1595_006:0195b03": "識識以見為體。從因緣生果法。性相有三",
    "T31n1595_006:0195b04": "種。",
    "T31n1595_006:0195b05": "論曰。復次諸法依止為相。釋曰。謂依他性。",
    "T31n1595_006:0195b06": "論曰。分別為相。釋曰。謂分別性。",
    "T31n1595_006:0195b07": "論曰。法爾為相。釋曰。謂真實性。",
    "T31n1595_006:0195b08": "論曰。由此言說。於三性中諸法體相則得顯",
    "T31n1595_006:0195b09": "現。釋曰。由此言說一切從因緣所生法。由",
    "T31n1595_006:0195b10": "法爾故虛。虛故成倒。由倒故得虛果。由有果",
    "T31n1595_006:0195b11": "故有分別。由分別故有法爾。是故或順相成。",
    "T31n1595_006:0195b12": "或逆相成。此三種性相遍攝一切果。",
    "T31n1595_006:0195b13": "論曰。如偈言。釋曰。為顯此義故重說偈。",
    "T31n1595_006:0195b14": "論曰。",
    "T31n1595_006:0195b15": "　從有相有見　　應知法三相",
    "T31n1595_006:0195b16": "釋曰。諸法不出二種。一相二見。於相見中應",
    "T31n1595_006:0195b17": "了別三性為相。此三相如此方便應解釋。今",
    "T31n1595_006:0195b18": "當顯說。",
    "T31n1595_006:0195b19": "論曰。云何得解說此法相分別性。於依他",
    "T31n1595_006:0195b20": "性實無所有。真實性於中實有。由此二不有",
    "T31n1595_006:0195b21": "有故。非得及得未見已見。真如一時自然成。",
    "T31n1595_006:0195b22": "於依他性中分別性無故。真實性有故。若見",
    "T31n1595_006:0195b23": "彼不見此。若不見彼即見此。釋曰。二謂分",
    "T31n1595_006:0195b24": "別性及真實性。此二第一無第二有故。言此",
    "T31n1595_006:0195b25": "二不有有。由見分別不見真實。謂未見真實",
    "T31n1595_006:0195b26": "人是凡夫不見時。聖人不見分別。即見真",
    "T31n1595_006:0195b27": "實。",
    "T31n1595_006:0195b28": "論曰。如偈言。釋曰。為顯此義故重說偈。",
    "T31n1595_006:0195b29": "論曰。",
    "T31n1595_006:0195c01": "　依他中分別　　無但真實有",
    "T31n1595_006:0195c02": "　故不得及得　　於中二平等",
    "T31n1595_006:0195c03": "釋曰。於中謂於依他性中。此二平等。謂於依",
    "T31n1595_006:0195c04": "他性中分別無真實有故。故凡夫人顛倒執。",
    "T31n1595_006:0195c05": "如此得不得聖人正見故。於依他中亦有得",
    "T31n1595_006:0195c06": "不得義。",
    "T31n1595_006:0195c07": "論曰。廣解成立所說諸義者。譬如初所說文",
    "T31n1595_006:0195c08": "句由所餘諸句顯示分別。或由功德依止。或",
    "T31n1595_006:0195c09": "因事義依止。功德依止者。廣說佛世尊功德。",
    "T31n1595_006:0195c10": "最清淨慧。釋曰。因前二義。一切所說應如",
    "T31n1595_006:0195c11": "此解釋。今當說此方便。此中所說或依功德",
    "T31n1595_006:0195c12": "義。或依因事義。依功德義中最清淨慧。是初",
    "T31n1595_006:0195c13": "句。所餘諸句各顯此義。",
    "T31n1595_006:0195c14": "論曰。無二行謂於所知一切無障行起功德。",
    "T31n1595_006:0195c15": "釋曰。不如聲聞獨覺智慧有障。無障由有",
    "T31n1595_006:0195c16": "障故不清淨。由無障故清淨。如來智慧於一",
    "T31n1595_006:0195c17": "切處悉無障。是故無淨不淨。由此義故無",
    "T31n1595_006:0195c18": "二。",
    "T31n1595_006:0195c19": "論曰。無相法為勝依意行。謂於有無無二相。",
    "T31n1595_006:0195c20": "真如最清淨令入功德。釋曰。即是無垢清",
    "T31n1595_006:0195c21": "淨真如。說名無相法。由此一切法無所有為",
    "T31n1595_006:0195c22": "體故。此法離有相。由自體實有故。此法離無",
    "T31n1595_006:0195c23": "相。於無相法由最清淨。是故自能通達。亦能",
    "T31n1595_006:0195c24": "令他通達故。說無相法為勝依意行。",
    "T31n1595_006:0195c25": "論曰。住於佛住。謂不由功用。不捨如來事。佛",
    "T31n1595_006:0195c26": "住功德。釋曰。此顯無住處涅槃。不在生死",
    "T31n1595_006:0195c27": "故無功用心。不在涅槃故。不捨如來利益眾",
    "T31n1595_006:0195c28": "生事。如此二義由無住處涅槃故得成立故。",
    "T31n1595_006:0195c29": "說此涅槃名為佛住。",
    "T31n1595_006:0196a01": "論曰。至得諸佛平等。謂於法身依止及意事。",
    "T31n1595_006:0196a02": "無差別功德。釋曰。依止即法身。意是應身。",
    "T31n1595_006:0196a03": "事是化身。如此三身一切十方三世如來平",
    "T31n1595_006:0196a04": "等無異。如此平等一切如來皆已至得。",
    "T31n1595_006:0196a05": "論曰。行無礙行。謂修習一切障對治功德。",
    "T31n1595_006:0196a06": "釋曰。為對治一切三障。如來恒修對治慧。是",
    "T31n1595_006:0196a07": "故如來智於法體及法相皆無障礙。",
    "T31n1595_006:0196a08": "論曰。不可破無對轉法。謂降伏一切外道功",
    "T31n1595_006:0196a09": "德。釋曰。於世間中無有天魔及外道諸說。",
    "T31n1595_006:0196a10": "能如理破。如來所說正法安立自法。亦無有",
    "T31n1595_006:0196a11": "能以自所立法對。翻如來正法。何以故。如",
    "T31n1595_006:0196a12": "來所說無失本性故。",
    "T31n1595_006:0196a13": "論曰。不可變異境。謂生於世間。非世間法所",
    "T31n1595_006:0196a14": "染污功德。釋曰。世間是如來出生處。如來",
    "T31n1595_006:0196a15": "雖復生於世間。貪愛等八法及四倒不能染",
    "T31n1595_006:0196a16": "污。境即四念處謂真如空。",
    "T31n1595_006:0196a17": "論曰。不可思惟所成立法。謂安立正法功德。",
    "T31n1595_006:0196a18": "釋曰。修多羅等十二部正法。不可量不可",
    "T31n1595_006:0196a19": "思。非凡夫所能知。如來安立此法竟乃至嬰",
    "T31n1595_006:0196a20": "兒等亦能通達。如鳩摩羅迦葉等是前清淨",
    "T31n1595_006:0196a21": "慧句。於餘句一一應知相應。",
    "T31n1595_006:0196a22": "論曰。至三世平等。謂四種善巧。答他問功德。",
    "T31n1595_006:0196a23": "釋曰。如來於現在證一切法。於過去未來",
    "T31n1595_006:0196a24": "亦證無比。由證此智平等。若他約三世問難",
    "T31n1595_006:0196a25": "無不依證智。作四種答。故智答皆等如來。至",
    "T31n1595_006:0196a26": "此二種平等。",
    "T31n1595_006:0196a27": "論曰。於一切世界現身。謂於一切世界中。顯",
    "T31n1595_006:0196a28": "現應化身功德。釋曰。為化菩薩及二乘。隨",
    "T31n1595_006:0196a29": "眾生根性顯現二身。為說為行。",
    "T31n1595_006:0196b01": "論曰。於一切法智慧無礙。謂能決他疑功德。",
    "T31n1595_006:0196b02": "釋曰。由得四無畏故自決無疑。由得四無",
    "T31n1595_006:0196b03": "礙辯故能決他疑。是故能答難決疑。",
    "T31n1595_006:0196b04": "論曰。一切行與智慧相應。謂由種種行能令",
    "T31n1595_006:0196b05": "他入功德。釋曰。如來欲行他利益事。此事",
    "T31n1595_006:0196b06": "先是智所緣。由此事他得入真位。則與他",
    "T31n1595_006:0196b07": "智慧相應。此事以自智慧為因。以他智慧為",
    "T31n1595_006:0196b08": "果。一切如來所行方便。謂神通輪記心輪說",
    "T31n1595_006:0196b09": "法輪。乃至出入息等。無不自與智慧相應。無",
    "T31n1595_006:0196b10": "不令他得智慧。無有空過。",
    "T31n1595_006:0196b11": "論曰。於法智無疑。謂於未來世法。生智功",
    "T31n1595_006:0196b12": "德。釋曰。此法於未來應生能如此智。是故",
    "T31n1595_006:0196b13": "於未來世法無疑。為令他得此法。隨眾生根",
    "T31n1595_006:0196b14": "性能立教。",
    "T31n1595_006:0196b15": "論曰。不可分別身。謂隨眾生樂顯現功德。",
    "T31n1595_006:0196b16": "釋曰。眾生界過數量。意欲及入道方便亦過",
    "T31n1595_006:0196b17": "數量。處所亦過數量。如來能隨此事差別。",
    "T31n1595_006:0196b18": "示現化身數量相貌時節處所。並不可分別。",
    "T31n1595_006:0196b19": "論曰。一切菩薩所受智慧。謂能行無量依止",
    "T31n1595_006:0196b20": "眾生正教化事功德。釋曰。由無量菩薩依",
    "T31n1595_006:0196b21": "止。是眾生教化事。應可作此事。由得佛無",
    "T31n1595_006:0196b22": "我。為勝我此智但是菩薩所受故。但佛能化",
    "T31n1595_006:0196b23": "菩薩。但菩薩能受佛化。無量菩薩依止者。此",
    "T31n1595_006:0196b24": "有二義無量。或屬菩薩或屬依止。若屬菩",
    "T31n1595_006:0196b25": "薩。一切菩薩同一依止。謂以無我為勝我。",
    "T31n1595_006:0196b26": "若屬依止顯法身遍滿。通為一切菩薩依止。",
    "T31n1595_006:0196b27": "論曰。至無二佛住波羅蜜。謂平等法身波羅",
    "T31n1595_006:0196b28": "蜜成就功德。釋曰。如來法身名佛住。三世",
    "T31n1595_006:0196b29": "如來此住不異故。言無二。無二故平等。四德",
    "T31n1595_006:0196c01": "究竟故名波羅蜜。成就有二義。一清淨佛法",
    "T31n1595_006:0196c02": "身。已離一切障究竟清淨故名成就。二四德",
    "T31n1595_006:0196c03": "是法身所成就。",
    "T31n1595_006:0196c04": "論曰。至無差別如來解脫智究竟。謂隨眾生",
    "T31n1595_006:0196c05": "意。顯現純淨佛土功德。釋曰。於無相雜如",
    "T31n1595_006:0196c06": "來智中。至解脫究竟。如來智慧與真如無差",
    "T31n1595_006:0196c07": "別。隨眾生所願樂。能顯現清淨佛土等。為生",
    "T31n1595_006:0196c08": "善心及成熟解脫故。",
    "T31n1595_006:0196c09": "論曰。已得無邊佛地平等。謂是三種佛身無",
    "T31n1595_006:0196c10": "離無別處功德。釋曰。如來三種身中。法身",
    "T31n1595_006:0196c11": "約處所不可度量。應化兩身亦爾。不可言但",
    "T31n1595_006:0196c12": "此世界有。彼世界無。無有一法出法身外。無",
    "T31n1595_006:0196c13": "有眾生界出應化兩身外。",
    "T31n1595_006:0196c14": "論曰。法界為勝。謂窮生死際。能生一切眾生",
    "T31n1595_006:0196c15": "利益安樂功德。釋曰。如來以法界為勝。法",
    "T31n1595_006:0196c16": "界有二種。一有染二無染。無染清淨法界為",
    "T31n1595_006:0196c17": "後最勝。何以故。如來窮生死際。利益安樂",
    "T31n1595_006:0196c18": "眾生。功能無盡。所以無盡者。由體。由能體即",
    "T31n1595_006:0196c19": "法界。能即應化兩身。因化身得如來應身。因",
    "T31n1595_006:0196c20": "應身後轉得成如來法身。若成法身則無窮",
    "T31n1595_006:0196c21": "盡。",
    "T31n1595_006:0196c22": "論曰。虛空界為後邊。謂由無盡功德。釋曰。",
    "T31n1595_006:0196c23": "如來智慧無盡。譬如虛空虛空遍滿一切色",
    "T31n1595_006:0196c24": "際。無有生住滅變異。如來智亦爾。遍一切所",
    "T31n1595_006:0196c25": "知。無倒無變異故說如虛空。",
    "T31n1595_006:0196c26": "論曰。最清淨慧。如此初句由所餘句。次第應",
    "T31n1595_006:0196c27": "知分別解釋。若如此正說法義得成。釋曰。",
    "T31n1595_006:0196c28": "由二十道理。成就如來智慧最清淨故。如來",
    "T31n1595_006:0196c29": "自利滿足。由智慧清淨。如來所說法教理",
    "T31n1595_006:0197a01": "圓正故。利他得成。第一句為本。餘二十句",
    "T31n1595_006:0197a02": "為能成就。",
    "T31n1595_006:0197a03": "論曰。因事義依止者。如經言。若菩薩與三十",
    "T31n1595_006:0197a04": "二法相應說名菩薩。釋曰。因事有二義。一",
    "T31n1595_006:0197a05": "以意為因以十六業為事。二以諸句為因所",
    "T31n1595_006:0197a06": "成業為事。菩薩有二種。一在正定位。二在不",
    "T31n1595_006:0197a07": "定位。若入正定位者。與三十二法相應得菩",
    "T31n1595_006:0197a08": "薩名。若在不定位。末與三十二法相應。不",
    "T31n1595_006:0197a09": "得名菩薩。",
    "T31n1595_006:0197a10": "論曰。於一切眾生。與利益安樂意相應。釋",
    "T31n1595_006:0197a11": "曰。於一切眾生求欲起真實道。有方便故名",
    "T31n1595_006:0197a12": "利益意。於一切眾生。求欲起現在未來二世",
    "T31n1595_006:0197a13": "拔苦施樂方便故。名安樂意。菩薩與此意恒",
    "T31n1595_006:0197a14": "不相離故名相應。此初句明利益安樂意。後",
    "T31n1595_006:0197a15": "有十六業及十六句。合三十二法並顯了初",
    "T31n1595_006:0197a16": "句義。",
    "T31n1595_006:0197a17": "論曰。令入一切智智意。謂傳傳行業。釋曰。",
    "T31n1595_006:0197a18": "若菩薩有意。欲令眾生入一切智智。由此意",
    "T31n1595_006:0197a19": "傳傳化度眾生。令得一切智智。譬如一燈傳",
    "T31n1595_006:0197a20": "然千燈。由此句及業。菩薩利益安樂意則得",
    "T31n1595_006:0197a21": "顯現。如此於一切句及業各顯初句悉應知之。",
    "T31n1595_006:0197a22": "論曰。我今於何處中。當相應如此智。謂無",
    "T31n1595_006:0197a23": "倒業。釋曰。若菩薩有利益安樂意。菩薩不",
    "T31n1595_006:0197a24": "如實識自身。則不能中道理安立眾生。譬如",
    "T31n1595_006:0197a25": "有人有利益安樂意。安立眾生於飲酒。是顛",
    "T31n1595_006:0197a26": "倒業若如實識自身。能中道理為眾生說無",
    "T31n1595_006:0197a27": "增上慢。安立眾生令入中善處。此利益安樂",
    "T31n1595_006:0197a28": "名無倒業。",
    "T31n1595_006:0197a29": "論曰。捨高慢心。謂不由他事自行業。釋曰。",
    "T31n1595_006:0197b01": "由此人捨離高慢心不待他請。若眾生是法",
    "T31n1595_006:0197b02": "器則自往為說正法。",
    "T31n1595_006:0197b03": "論曰。堅固善意謂不可壞業。釋曰。由菩薩",
    "T31n1595_006:0197b04": "心堅固。若眾生有過失。不能破壞菩薩利益",
    "T31n1595_006:0197b05": "安樂心。",
    "T31n1595_006:0197b06": "論曰。非假作憐愍意。謂無求欲業。有三句解",
    "T31n1595_006:0197b07": "釋應知。釋曰。前有三句。後更以三句釋前",
    "T31n1595_006:0197b08": "三句。",
    "T31n1595_006:0197b09": "論曰。不貪報恩。釋曰。此釋初句非為自求",
    "T31n1595_006:0197b10": "利養故憐愍他。",
    "T31n1595_006:0197b11": "論曰。於親非親所平等意。謂有恩無恩眾生",
    "T31n1595_006:0197b12": "不生愛憎心。釋曰。親名有恩。怨及中人是",
    "T31n1595_006:0197b13": "非親名無恩。若使非親堪受利益安樂事。菩",
    "T31n1595_006:0197b14": "薩則捨不平等心起平等親友心。行利益事。",
    "T31n1595_006:0197b15": "論曰。永作善友意。乃至無餘涅槃。謂隨順行",
    "T31n1595_006:0197b16": "乃至餘生。釋曰。隨順行利益安樂事。從今",
    "T31n1595_006:0197b17": "生乃至窮未來生。永不捨離故名無求欲業。",
    "T31n1595_006:0197b18": "此無求欲意云何可知。由隨處相應。身口二",
    "T31n1595_006:0197b19": "業是故可知。",
    "T31n1595_006:0197b20": "論曰。稱量談說歡笑先言。謂隨處相應言說",
    "T31n1595_006:0197b21": "業。有二句解釋應知。釋曰。此二句約法及",
    "T31n1595_006:0197b22": "安慰以顯口業。稱量談說是約法。歡笑先言",
    "T31n1595_006:0197b23": "是約安慰。稱量有二種。一稱法不離餘語。",
    "T31n1595_006:0197b24": "二稱所解離非所解及疑。如此稱量談說。歡",
    "T31n1595_006:0197b25": "笑令他無疑畏心。先言是引他所作之方便。",
    "T31n1595_006:0197b26": "此二種口業於怨親中三人無有別異即成",
    "T31n1595_006:0197b27": "就無求欲業。",
    "T31n1595_006:0197b28": "論曰。於諸眾生慈悲無異。謂有苦有樂無二",
    "T31n1595_006:0197b29": "眾生平等業。釋曰。於有苦眾生由苦苦起",
    "T31n1595_006:0197c01": "慈悲。於有樂眾生由壞苦起慈悲。於無二眾",
    "T31n1595_006:0197c02": "生由行苦起。慈悲無二謂無苦無樂。即是捨",
    "T31n1595_006:0197c03": "受慈悲平等。是身口業。何以故。菩薩於眾生",
    "T31n1595_006:0197c04": "先起意地慈悲。後隨時隨處行拔苦與樂行",
    "T31n1595_006:0197c05": "故。是身口業。此身口業於怨親中三人無有",
    "T31n1595_006:0197c06": "別異。亦成就無求欲業。",
    "T31n1595_006:0197c07": "論曰。於所作事無退弱心謂無下劣業。釋",
    "T31n1595_006:0197c08": "曰。若菩薩輕賤自身云。我今於無上菩提無",
    "T31n1595_006:0197c09": "有功能。一切所作皆不成就名退弱心。菩薩",
    "T31n1595_006:0197c10": "不生此心故所作皆得成就。名無退弱心。",
    "T31n1595_006:0197c11": "論曰。無厭倦心。謂不可令退轉業。釋曰。菩",
    "T31n1595_006:0197c12": "薩於無上菩提。起正勤無有厭倦。無厭倦有",
    "T31n1595_006:0197c13": "二種。一見因定。二知果希有故。於難行中心",
    "T31n1595_006:0197c14": "無厭倦。",
    "T31n1595_006:0197c15": "論曰。聞義無足。謂攝方便業。釋曰。若人多",
    "T31n1595_006:0197c16": "聞能了別化他方便。由聞解義。則於正行無",
    "T31n1595_006:0197c17": "有疑心故。自能修行亦教他修行。",
    "T31n1595_006:0197c18": "論曰。於自作罪能顯其過。於他作罪不怪訶",
    "T31n1595_006:0197c19": "責。謂厭惡所對治業。有二句解釋應知。釋",
    "T31n1595_006:0197c20": "曰。由智及大悲故有此能由智能了別因果",
    "T31n1595_006:0197c21": "故。不覆藏自所作惡。由大悲不忍見他作苦",
    "T31n1595_006:0197c22": "因。雖恒訶責而不瞋怪。",
    "T31n1595_006:0197c23": "論曰。於一切威儀中恒治菩提心。謂無間思",
    "T31n1595_006:0197c24": "量業。釋曰。此顯無間修。無間修為遮一切",
    "T31n1595_006:0197c25": "放逸行。譬如威儀清淨品中所明。菩薩所作。",
    "T31n1595_006:0197c26": "無不為令眾生得無上菩提。",
    "T31n1595_006:0197c27": "論曰。不求果報而行布施。不著一切怖畏及",
    "T31n1595_006:0197c28": "道生。受持禁戒。於一切眾生忍辱無礙。為",
    "T31n1595_006:0197c29": "引攝一切善法行於精進。修三摩提滅離無",
    "T31n1595_006:0198a01": "色定。與方便相應智。四攝相應方便。謂行進",
    "T31n1595_006:0198a02": "勝位業有七句解釋。應知正修加行六波羅",
    "T31n1595_006:0198a03": "蜜。恭敬行四攝。釋曰。前有七句。後總舉",
    "T31n1595_006:0198a04": "六度四攝結前七句。此業能增長利益安樂",
    "T31n1595_006:0198a05": "意。若未生由此業得生。若已生由此業得增",
    "T31n1595_006:0198a06": "廣。即是生長之因。",
    "T31n1595_006:0198a07": "論曰。於持戒破戒中善友無二。謂成就方便",
    "T31n1595_006:0198a08": "業。有六句解釋應知。釋曰。前有六句。後更",
    "T31n1595_006:0198a09": "以六句釋前六句。",
    "T31n1595_006:0198a10": "論曰。事善知識。釋曰。此釋初句。若人持戒",
    "T31n1595_006:0198a11": "破戒不觀其過。但取其德。若未得彼德則依",
    "T31n1595_006:0198a12": "彼修學。若已得彼德則共彼數習令堅固。若",
    "T31n1595_006:0198a13": "自有德令彼修學同我所得。此彼互相事故。",
    "T31n1595_006:0198a14": "言為善友無二。",
    "T31n1595_006:0198a15": "論曰。恭敬心聽法。謂聽聞正法。釋曰。為得",
    "T31n1595_006:0198a16": "未得。為修治已得。是故依善友聽聞正法。",
    "T31n1595_006:0198a17": "論曰。恭敬心樂住阿蘭若處。謂住阿蘭若處。",
    "T31n1595_006:0198a18": "釋曰。欲修行如所聞法故恭敬。住阿蘭若",
    "T31n1595_006:0198a19": "處。若住此中一切邪覺觀不得起。",
    "T31n1595_006:0198a20": "論曰。於世間希有。不生安樂心。謂遠離邪覺",
    "T31n1595_006:0198a21": "觀。釋曰。譬如妓樂等。是世間所愛。於中不",
    "T31n1595_006:0198a22": "生喜樂心。是名遠離邪覺觀。",
    "T31n1595_006:0198a23": "論曰。於下品乘不生喜樂心。於大乘教觀實",
    "T31n1595_006:0198a24": "功德。謂正思惟功德有二句。釋曰。離小修",
    "T31n1595_006:0198a25": "大。此二句名正思惟。",
    "T31n1595_006:0198a26": "論曰。遠離惡友敬事善友。謂顯事善友功德",
    "T31n1595_006:0198a27": "有二句。釋曰。遠惡親善。此二句名近善友",
    "T31n1595_006:0198a28": "功德。由治此六法故利益安樂事得成就。故",
    "T31n1595_006:0198a29": "名成就方便業。成就體相云何。",
    "T31n1595_006:0198b01": "論曰。恒治四種梵住。謂顯成就業有三句解",
    "T31n1595_006:0198b02": "釋應知。釋曰。前有三句。後更以三句釋前",
    "T31n1595_006:0198b03": "三句。",
    "T31n1595_006:0198b04": "論曰。治無量心清淨。釋曰。此釋初句。",
    "T31n1595_006:0198b05": "論曰。恒遊戲五通慧。謂得威德。恒依智慧",
    "T31n1595_006:0198b06": "行。謂證得功德。釋曰。先於眾生起無量心。",
    "T31n1595_006:0198b07": "由無量心欲引眾生令入正位。故現五通慧。",
    "T31n1595_006:0198b08": "若眾生已入正位。欲令修正行故。依智慧令",
    "T31n1595_006:0198b09": "行。不應依識。由證智生故。能了別善惡兩",
    "T31n1595_006:0198b10": "法。",
    "T31n1595_006:0198b11": "論曰。於住正行。不住正行眾生無捨離心。謂",
    "T31n1595_006:0198b12": "安立他業。有四句解釋應知。釋曰。前有四",
    "T31n1595_006:0198b13": "句。後更以四句釋前四句。欲令眾生離惡法",
    "T31n1595_006:0198b14": "住善法。為安立此二事故作安立他業。",
    "T31n1595_006:0198b15": "論曰。引攝大眾。釋曰。此釋初句。於破戒人",
    "T31n1595_006:0198b16": "不棄捨。亦不永擯從惡處濟拔安置善處。於",
    "T31n1595_006:0198b17": "持戒人隨其根性。令進修定慧等行。",
    "T31n1595_006:0198b18": "論曰。一向決定言說。謂無有疑心。立正教學",
    "T31n1595_006:0198b19": "處。釋曰。由智慧決了無疑。一向立教及學",
    "T31n1595_006:0198b20": "處故可信受。若先說如此教如此學處。後言",
    "T31n1595_006:0198b21": "先所說為非。由此事不定言說則不可信受。",
    "T31n1595_006:0198b22": "無不定故可信受。",
    "T31n1595_006:0198b23": "論曰。恭敬實事。謂法財兩攝。釋曰。由此人",
    "T31n1595_006:0198b24": "以實語。依真實道理說法。是名法攝。如法",
    "T31n1595_006:0198b25": "所得衣服等財物。以此攝眾生。是名真實財",
    "T31n1595_006:0198b26": "攝。",
    "T31n1595_006:0198b27": "論曰。先恭敬行菩薩心。謂無染污心。釋曰。",
    "T31n1595_006:0198b28": "由此人攝持菩薩心。能作一切眾生利益事。",
    "T31n1595_006:0198b29": "不為眾生敬事於我。云何彼眾生由我利益。",
    "T31n1595_006:0198c01": "信受正教當來得無上菩提。為此善意故行",
    "T31n1595_006:0198c02": "法財二攝。是名無染污心。",
    "T31n1595_006:0198c03": "論曰。與如此等法相應說名菩薩。由如此文",
    "T31n1595_006:0198c04": "句前說初句應知。解說初句者。謂於一切眾",
    "T31n1595_006:0198c05": "生利益安樂意。此利益安樂意文句別有十",
    "T31n1595_006:0198c06": "六文句。所顯業應知解說。十六業者。如此",
    "T31n1595_006:0198c07": "等應知解釋初句。釋曰。初句明利益安樂。",
    "T31n1595_006:0198c08": "所餘十六業及十六句。皆是利益安樂別義",
    "T31n1595_006:0198c09": "故。以別釋總。",
    "T31n1595_006:0198c10": "論曰。此中說偈。釋曰。更以一偈。顯前所",
    "T31n1595_006:0198c11": "說德因總別義。",
    "T31n1595_006:0198c12": "論曰。",
    "T31n1595_006:0198c13": "　取如前說句　　隨德句差別",
    "T31n1595_006:0198c14": "　取如前說句　　由義別句別",
    "T31n1595_006:0198c15": "攝大乘論釋卷第六"
}