{
    "T17n0774_001:0709a11": "大乘四法經",
    "T17n0774_001:0709a13": "于闐國三藏法師實叉難陀",
    "T17n0774_001:0709a14": "奉　制譯",
    "T17n0774_001:0709a15": "　歸命大智海，　　毘盧遮那佛。",
    "T17n0774_001:0709a16": "如是我聞：一時佛在舍衛國祇樹給孤獨園，",
    "T17n0774_001:0709a17": "與大比丘眾五百人、菩薩摩訶薩八千人俱，",
    "T17n0774_001:0709a18": "皆被堅固大弘誓甲，并欲、色界諸天子等無",
    "T17n0774_001:0709a19": "量百千，恭敬如來，聽受法要。",
    "T17n0774_001:0709a20": "爾時文殊師利童子持一寶蓋，廣十由旬，覆如",
    "T17n0774_001:0709a21": "來上。時有兜率陀天，名曰善勝，已於阿耨多",
    "T17n0774_001:0709a22": "羅三藐三菩提得不退轉，與其眷屬在此會",
    "T17n0774_001:0709a23": "中，白文殊師利言：「尊者！供養如來猶未足耶？」",
    "T17n0774_001:0709a24": "文殊師利言：「於意云何，海納眾流有厭足不？」",
    "T17n0774_001:0709a25": "天言：「不也！」文殊師利言：「天子！大海深廣，無",
    "T17n0774_001:0709a26": "有涯際；萬流朝宗，嘗無盈息。菩薩摩訶薩求",
    "T17n0774_001:0709a27": "薩婆若，供養如來，亦復如是，未曾厭足。」天復",
    "T17n0774_001:0709a28": "請言：「供養佛時應何所為？」文殊答言：「應以",
    "T17n0774_001:0709a29": "四事：一、為薩婆若；二、為度一切眾生；三、為不",
    "T17n0774_001:0709b01": "斷三寶種；四、為攝諸佛剎功德莊嚴。是為菩",
    "T17n0774_001:0709b02": "薩以四事故，供養如來。」天復請言：「善哉，尊者！",
    "T17n0774_001:0709b03": "菩薩於法常應不悋。如昔所為尸棄梵王及",
    "T17n0774_001:0709b04": "其眷屬演四法門菩薩之道，願為我等一切",
    "T17n0774_001:0709b05": "眾會，重宣此義。」文殊師利言：「諦聽，諦聽！善",
    "T17n0774_001:0709b06": "思念之！當為汝說。「天子！菩薩摩訶薩應發四",
    "T17n0774_001:0709b07": "種增上意樂心。云何為四？謂：攝一切眾生心；",
    "T17n0774_001:0709b08": "成熟一切眾生心；集一切善根心；覺悟一切",
    "T17n0774_001:0709b09": "佛法心。是為四。「復次，菩薩應發四種如山心。",
    "T17n0774_001:0709b10": "云何為四？謂：於乞者無瞋嫌心；向惡道者",
    "T17n0774_001:0709b11": "生慈愍心；般若波羅蜜常不捨心；所修眾行",
    "T17n0774_001:0709b12": "皆究竟心。是為四。「復次，菩薩應發四種轉勝",
    "T17n0774_001:0709b13": "心。云何為四？謂：持戒轉勝；多聞轉勝；大",
    "T17n0774_001:0709b14": "慈轉勝；大悲轉勝。是為四。「復次，菩薩應發四",
    "T17n0774_001:0709b15": "種如金剛不可壞心。云何為四？謂：信樂不",
    "T17n0774_001:0709b16": "壞；依善知識不壞；修行不壞；求大乘不壞。",
    "T17n0774_001:0709b17": "是為四。「復次，菩薩應發四種無能染心。云何",
    "T17n0774_001:0709b18": "為四？謂：煩惱不能染；名利不能染；下乘不",
    "T17n0774_001:0709b19": "能染；諸惡眾生不能染。是為四。「復次，菩薩應",
    "T17n0774_001:0709b20": "發四種無上心。云何為四？謂：所愛皆捨心；",
    "T17n0774_001:0709b21": "施已無悔心；不望果報心；迴向菩提心。是",
    "T17n0774_001:0709b22": "為四。「復次，菩薩有四種能至頂法。云何為四？",
    "T17n0774_001:0709b23": "謂：智慧；方便；持正法；化眾生。是為四。「復次，菩",
    "T17n0774_001:0709b24": "薩有四種助菩提道。云何為四？謂：勤修諸",
    "T17n0774_001:0709b25": "度；順四攝事；住四梵住；遊戲神通。是為",
    "T17n0774_001:0709b26": "四。「復次，菩薩有四種第一勝法。云何為四？",
    "T17n0774_001:0709b27": "謂：於諸眾生無損惱心；惱害己者，心無繫念；",
    "T17n0774_001:0709b28": "在五欲境而不放逸；貧窮苦厄不捨法行。是",
    "T17n0774_001:0709b29": "為四。「復次，菩薩有四種安隱心。云何為四？",
    "T17n0774_001:0709c01": "若在家時，自財知足；他財不貪；若出家時，依",
    "T17n0774_001:0709c02": "四聖種；行頭陀法。是為四。「復次，菩薩有四種",
    "T17n0774_001:0709c03": "施。云何為四？謂：財施；法施；紙筆施；於法師",
    "T17n0774_001:0709c04": "所，善心讚歎施。是為四。「復次，菩薩有四種堅",
    "T17n0774_001:0709c05": "勝法。云何為四？謂：所聞能行；豐財能施；",
    "T17n0774_001:0709c06": "尊者能供養；壽命能種諸善根。是為四。「復次，",
    "T17n0774_001:0709c07": "菩薩有四種不捨。云何為四？謂：不捨菩提",
    "T17n0774_001:0709c08": "心；不捨正法；不捨一切眾生；不捨求諸善法。",
    "T17n0774_001:0709c09": "是為四。「復次，菩薩有四種園。云何為四？謂：",
    "T17n0774_001:0709c10": "樂住阿蘭若；樂獨露坐；樂求善法；樂方便",
    "T17n0774_001:0709c11": "度諸眾生。是為四。「復次，菩薩有四種宮。云何",
    "T17n0774_001:0709c12": "為四？樂依梵住；樂聞善法；樂觀性空；樂同行",
    "T17n0774_001:0709c13": "者共止。是為四。「復次，菩薩有四種無盡財。",
    "T17n0774_001:0709c14": "云何為四？謂：多聞財；說法財；攝諸貧乏財；迴",
    "T17n0774_001:0709c15": "向菩提財。是為四。「復次，菩薩有四種伏藏。",
    "T17n0774_001:0709c16": "云何為四？謂：陀羅尼藏；辯才藏；法藏；無盡財",
    "T17n0774_001:0709c17": "迴向藏。是為四。「復次，菩薩有四種遠離。云何",
    "T17n0774_001:0709c18": "為四？謂：遠離眾話；遠離五欲境；遠離非聖心；",
    "T17n0774_001:0709c19": "遠離三界。是為四。「復次，菩薩有四種樂。云何",
    "T17n0774_001:0709c20": "為四？謂：離我、我所，無著樂；一切不顧戀，遠離",
    "T17n0774_001:0709c21": "樂；離一切境界寂靜樂；不捨一切眾生而",
    "T17n0774_001:0709c22": "無煩惱涅槃樂。是為四。「復次，菩薩有四種",
    "T17n0774_001:0709c23": "喜。云何為四？謂：見佛喜；聞法喜；布施不悔",
    "T17n0774_001:0709c24": "喜；與一切眾生安樂喜。是為四。「復次，菩薩",
    "T17n0774_001:0709c25": "有四種真實。云何為四？謂：不捨菩提心；不",
    "T17n0774_001:0709c26": "捨弘誓願；不捨有來歸依者；不捨一切善護",
    "T17n0774_001:0709c27": "語。是為四。「復次，菩薩有四種善法。云何為",
    "T17n0774_001:0709c28": "四？謂：樂修一切善法；不輕未學；於諸眾生",
    "T17n0774_001:0709c29": "怨親平等；為不請友饒益眾生，不思其報。是",
    "T17n0774_001:0710a01": "為四。「復次，菩薩有四種清淨。云何為四？謂：戒",
    "T17n0774_001:0710a02": "清淨，無我故；定清淨，無眾生故；慧清淨，無壽",
    "T17n0774_001:0710a03": "者故；解脫清淨，無諸趣生故。是為四。「復次，",
    "T17n0774_001:0710a04": "菩薩有四種足。云何為四？謂：義足；法足；行",
    "T17n0774_001:0710a05": "頭陀功德足；集菩提資糧足。是為四。「復次，菩",
    "T17n0774_001:0710a06": "薩有四種手。云何為四？謂：信手；戒手；聞手；",
    "T17n0774_001:0710a07": "慧手。是為四。「復次，菩薩有四種眼。云何為",
    "T17n0774_001:0710a08": "四？謂：肉眼作善業故；天眼神通不退故；慧",
    "T17n0774_001:0710a09": "眼所聞不厭故；法眼諦觀諸法得忍故。是為",
    "T17n0774_001:0710a10": "四。「復次，菩薩有四種無厭。云何為四？謂：施",
    "T17n0774_001:0710a11": "無厭；住阿蘭若無厭；聽法無厭；修善無厭。是",
    "T17n0774_001:0710a12": "為四。「復次，菩薩有四種難行。云何為四？謂：忍",
    "T17n0774_001:0710a13": "受一切卑賤、陵辱；雖自窮乏，所有皆施；見有",
    "T17n0774_001:0710a14": "從乞頭、目、身體，心無違逆，生善友想；觀空無",
    "T17n0774_001:0710a15": "我而現受生。是為四。「復次，菩薩有四種無",
    "T17n0774_001:0710a16": "病。云何為四？謂：無諸界不等病；無煩惱熱",
    "T17n0774_001:0710a17": "病；無不利益眾生病；無諸法疑惑病。是為",
    "T17n0774_001:0710a18": "四。「復次，菩薩有四種自分法。云何為四？謂：諸",
    "T17n0774_001:0710a19": "波羅蜜；菩提分法；真善知識；不作一切惡",
    "T17n0774_001:0710a20": "業。是為四。「復次，菩薩有四種不動。云何為",
    "T17n0774_001:0710a21": "四？謂：菩提心；如願而行；如言而作；勤修正",
    "T17n0774_001:0710a22": "行。是為四。「復次，菩薩有四種資糧。云何為",
    "T17n0774_001:0710a23": "四？謂：奢摩他；毘鉢舍那；聞一切；善根。是為四。",
    "T17n0774_001:0710a24": "「復次，菩薩有四種齊行。云何為四？謂：發心起",
    "T17n0774_001:0710a25": "行；布施迴向；大慈大悲；智慧方便。是為四。",
    "T17n0774_001:0710a26": "「復次，菩薩有四種法障夢。云何為四？謂：夢月",
    "T17n0774_001:0710a27": "墮於平地井中；夢月現於濁泉池中；夢月",
    "T17n0774_001:0710a28": "在空大雲所覆；夢月在空煙塵所翳。是為四。",
    "T17n0774_001:0710a29": "「復次，菩薩有四種業障夢。云何為四？謂：夢墮",
    "T17n0774_001:0710b01": "大險處；夢高下道；夢磐曲道；夢迷方驚怖。是",
    "T17n0774_001:0710b02": "為四。「復次，菩薩有四種煩惱障夢。云何為四？",
    "T17n0774_001:0710b03": "謂：夢毒蛇擾亂；夢群獸惡聲；夢落賊難處；",
    "T17n0774_001:0710b04": "夢身蒙塵垢。是為四。「復次，菩薩有四種得陀",
    "T17n0774_001:0710b05": "羅尼夢。云何為四？謂：夢大伏藏諸寶充滿；",
    "T17n0774_001:0710b06": "夢清池中眾花齊敷；夢得雙淨白疊；夢諸",
    "T17n0774_001:0710b07": "天持蓋覆上。是為四。「復次，菩薩有四種得三",
    "T17n0774_001:0710b08": "昧夢。云何為四？謂：夢端正童女眾寶莊嚴，持",
    "T17n0774_001:0710b09": "花授與；夢白鵝行列，迴翔空中；夢如來手",
    "T17n0774_001:0710b10": "摩其頂；夢如來坐蓮花座，入於三昧。是為四。",
    "T17n0774_001:0710b11": "「復次，菩薩有四種見如來夢。云何為四？謂：夢",
    "T17n0774_001:0710b12": "月出現；夢日出現；夢蓮花開；夢大梵王威儀",
    "T17n0774_001:0710b13": "閑寂。是為四。「復次，菩薩有四種得大人相夢。",
    "T17n0774_001:0710b14": "云何為四？謂：夢諸妙花果滿娑羅樹；夢大銅",
    "T17n0774_001:0710b15": "器眾寶盈滿；夢虛空中幢蓋莊嚴；夢轉輪王",
    "T17n0774_001:0710b16": "以法御世。是為四。「復次，菩薩有四種不退相",
    "T17n0774_001:0710b17": "夢。云何為四？謂：夢白繒繫頂；夢自設無礙施",
    "T17n0774_001:0710b18": "會；夢身處法座；夢佛坐道場，為眾說法。是為",
    "T17n0774_001:0710b19": "四。「復次，菩薩有四種降魔怨夢。云何為四？謂：",
    "T17n0774_001:0710b20": "夢大力士摧小力士，持勝幡去；夢大勇將戰",
    "T17n0774_001:0710b21": "勝而去；夢受灌頂王位；夢坐菩提樹，降伏眾",
    "T17n0774_001:0710b22": "魔。是為四。「復次，菩薩有四種坐菩提場夢。云",
    "T17n0774_001:0710b23": "何為四？謂：夢吉祥瓶滿；夢眾右繞其身；夢所",
    "T17n0774_001:0710b24": "往之處樹皆低枝；夢金光普照。是為四。」文殊",
    "T17n0774_001:0710b25": "師利說此法時，善勝天子及其眷屬歡喜踊",
    "T17n0774_001:0710b26": "躍，以天曼陀羅花、波頭摩花、拘物頭花、分陀",
    "T17n0774_001:0710b27": "利花供養文殊師利，及散一切眾會。以佛神",
    "T17n0774_001:0710b28": "力，所散之花上昇虛空，成大蓮花，量如車輪；",
    "T17n0774_001:0710b29": "微妙香潔，悅可眾心。於花臺上有諸菩薩，三",
    "T17n0774_001:0710c01": "十二相莊嚴其身。爾時善勝天子白文殊師",
    "T17n0774_001:0710c02": "利言：「此諸菩薩從何方來？」文殊答言：「如花來",
    "T17n0774_001:0710c03": "處，是所從來。」天言：「此花化生，無所從來。」文殊",
    "T17n0774_001:0710c04": "復言：「彼諸菩薩當知亦爾！」",
    "T17n0774_001:0710c05": "爾時世尊即便微笑，從其口中放種種光，青、",
    "T17n0774_001:0710c06": "黃、赤、白、頗梨等色，遍照十方無量剎土，上至",
    "T17n0774_001:0710c07": "梵世，蔽日月光，還從頂入。時善勝天子即從",
    "T17n0774_001:0710c08": "坐起，偏袒右肩，右膝著地，合掌向佛，以偈讚",
    "T17n0774_001:0710c09": "曰：",
    "T17n0774_001:0710c10": "「清淨金色光，　　妙相三十二，",
    "T17n0774_001:0710c11": "　具億那由他，　　無比勝功德，",
    "T17n0774_001:0710c12": "　能救世間者，　　何故現微笑？",
    "T17n0774_001:0710c13": "　梵音深且遠，　　所言淨微妙，",
    "T17n0774_001:0710c14": "　恒薀七聖財，　　放大智慧光，",
    "T17n0774_001:0710c15": "　迦陵伽聲音，　　願說微笑義。",
    "T17n0774_001:0710c16": "　世雄大丈夫，　　降魔及異道，",
    "T17n0774_001:0710c17": "　常為諸天人，　　修羅等供養，",
    "T17n0774_001:0710c18": "　具足十力者，　　何故現微笑？",
    "T17n0774_001:0710c19": "　一切貪恚癡，　　塵惱智慧障，",
    "T17n0774_001:0710c20": "　永斷無餘習，　　面如淨滿月，",
    "T17n0774_001:0710c21": "　普施安樂者，　　願說微笑義。",
    "T17n0774_001:0710c22": "　善逝天人師，　　無量功德聚，",
    "T17n0774_001:0710c23": "　其心常平等，　　具足行眾善，",
    "T17n0774_001:0710c24": "　開解一切者，　　何故現微笑？",
    "T17n0774_001:0710c25": "　常持大慧燈，　　破黑闇稠林，",
    "T17n0774_001:0710c26": "　遊步若牛王，　　無畏如師子，",
    "T17n0774_001:0710c27": "　利益眾生者，　　願說微笑義。",
    "T17n0774_001:0710c28": "　人中最尊勝，　　難見難可測，",
    "T17n0774_001:0710c29": "　無我無諂曲，　　超越諸有海，",
    "T17n0774_001:0711a01": "　智力自在者，　　何故現微笑？",
    "T17n0774_001:0711a02": "　千輻網縵足，　　三界無倫匹，",
    "T17n0774_001:0711a03": "　竭涸生死流，　　斷絕愚癡網，",
    "T17n0774_001:0711a04": "　善哉大智者，　　願說微笑義。」",
    "T17n0774_001:0711a05": "爾時世尊告善勝天子言：「汝見虛空蓮花座",
    "T17n0774_001:0711a06": "上諸菩薩不？」天子白言：「唯然，已見！」佛言：「此諸",
    "T17n0774_001:0711a07": "菩薩皆是文殊師利之所化度，為聽如是四",
    "T17n0774_001:0711a08": "法門故，從十方來，皆住一生補處，於十方剎",
    "T17n0774_001:0711a09": "當成阿耨多羅三藐三菩提，名號各異。」天言：",
    "T17n0774_001:0711a10": "「世尊！此諸菩薩頗有算計知其數不？」爾時世",
    "T17n0774_001:0711a11": "尊告舍利弗：「汝能知耶？」舍利弗言：「世尊！",
    "T17n0774_001:0711a12": "我能於一念頃悉知三千大千世界一切星",
    "T17n0774_001:0711a13": "宿，不能百年算知此諸菩薩數量！」佛告舍利",
    "T17n0774_001:0711a14": "弗：「假使微塵滿閻浮提尚可數知，此菩薩數",
    "T17n0774_001:0711a15": "莫知邊際。」舍利弗言：「何處當有爾許佛剎，",
    "T17n0774_001:0711a16": "容是菩薩成正覺耶？」佛言：「且止，莫作是說！",
    "T17n0774_001:0711a17": "諸世界中空無佛者，無量無邊。」舍利弗：「假使",
    "T17n0774_001:0711a18": "如來恒河沙劫久住於世，日日常說恒河沙",
    "T17n0774_001:0711a19": "法；說一一法，皆授恒河沙菩薩阿耨多羅三",
    "T17n0774_001:0711a20": "藐三菩提記；過於東方恒河沙佛剎，乃一菩",
    "T17n0774_001:0711a21": "薩於中成佛；如是東方無佛世界尚不能盡，",
    "T17n0774_001:0711a22": "何況十方一切剎土空無佛者。」「舍利弗！如是",
    "T17n0774_001:0711a23": "所有無量世界，皆是如來肉眼所見。其中",
    "T17n0774_001:0711a24": "所有一切眾生，皆是如來心之所知。」時諸大",
    "T17n0774_001:0711a25": "聲聞及一切眾會心生希有，作如是言：「我等",
    "T17n0774_001:0711a26": "今者咸得善利，值遇是師，成就廣大福德、智",
    "T17n0774_001:0711a27": "慧！」時虛空中諸來菩薩皆從空下，頂禮如",
    "T17n0774_001:0711a28": "來及文殊師利，恭敬右遶，各還本土。",
    "T17n0774_001:0711a29": "爾時善勝天子白文殊師利言：「善哉，尊者！",
    "T17n0774_001:0711b01": "作佛作事，乃能化是無量菩薩住大菩提。",
    "T17n0774_001:0711b02": "願為我說，成就此等住菩提法。」文殊師利言：",
    "T17n0774_001:0711b03": "「天子！成就菩薩住菩提法，有三十五。所謂：",
    "T17n0774_001:0711b04": "應常依時不失其節；應警策諸根；應攝心不",
    "T17n0774_001:0711b05": "動；應修諸波羅蜜；應隨善方便；應發勝意",
    "T17n0774_001:0711b06": "樂；應建大慈；應起大悲；應不捨大乘；應遠離",
    "T17n0774_001:0711b07": "小乘；應常諦實；應如實作；應護正法；應如聞",
    "T17n0774_001:0711b08": "行；應了眾生性平等無二；應觀破戒、持戒皆",
    "T17n0774_001:0711b09": "福田相；應覺諸魔業；應成滿大願；應於生",
    "T17n0774_001:0711b10": "死不疲厭；應降伏眾魔；應知恩報恩；應入滅",
    "T17n0774_001:0711b11": "因法；應於解脫門不驚怖；應供養諸佛；應",
    "T17n0774_001:0711b12": "隨眾生所須皆作；應不染世法；應樂阿蘭若；",
    "T17n0774_001:0711b13": "應行少欲；應念知足；應未度令度；應未解令",
    "T17n0774_001:0711b14": "解；應未安令安；應未涅槃令涅槃；應不斷三",
    "T17n0774_001:0711b15": "寶種；應攝諸佛淨剎功德莊嚴。是為成就菩",
    "T17n0774_001:0711b16": "薩三十五種住菩提法，應如是學。「又復天子！",
    "T17n0774_001:0711b17": "菩薩應離十種慢心。所謂：我慢；多聞慢；辯才",
    "T17n0774_001:0711b18": "慢；利養名稱慢；住阿蘭若慢；頭陀功德慢；富",
    "T17n0774_001:0711b19": "貴眷屬慢；釋、梵、護世承事慢；禪定神通慢；",
    "T17n0774_001:0711b20": "為於佛、法、僧得不壞信，天、龍、夜叉、犍闥婆、阿修",
    "T17n0774_001:0711b21": "羅、迦樓羅、緊那羅、摩睺羅伽等恭敬讚歎慢。",
    "T17n0774_001:0711b22": "菩薩能離此十種慢，即於阿耨多羅三藐三",
    "T17n0774_001:0711b23": "菩提不退轉，不為一切外道魔怨之所損敗。」",
    "T17n0774_001:0711b24": "時善勝天子白文殊師利言：「隨於尊者所住",
    "T17n0774_001:0711b25": "之處，當知已是有此法門，即為如來於中",
    "T17n0774_001:0711b26": "出世，轉正法輪。」佛言：「如是，如是！如汝所說，",
    "T17n0774_001:0711b27": "隨何方土文殊師利說此法門，即為法王於",
    "T17n0774_001:0711b28": "其中住。若有眾生行此法者，是真佛子。有能",
    "T17n0774_001:0711b29": "信解、受持此法，名實修行，斯人已為佛所調",
    "T17n0774_001:0711c01": "伏，不退轉於阿耨多羅三藐三菩提。」",
    "T17n0774_001:0711c02": "爾時世尊告彌勒菩薩、迦葉、阿難：「善男子！我",
    "T17n0774_001:0711c03": "今以此法門付囑汝等，當受持、讀誦、如說修",
    "T17n0774_001:0711c04": "行、為人廣說。我涅槃後應以此法大作佛事，",
    "T17n0774_001:0711c05": "令一切眾生皆獲安樂。」彌勒白言：「唯然，受教！",
    "T17n0774_001:0711c06": "世尊！當何名此經？云何受持？」佛告彌勒：「此經",
    "T17n0774_001:0711c07": "名『說四法門』，亦名『成就菩薩道法』，是故汝等",
    "T17n0774_001:0711c08": "應共受持。」佛說此經已，彌勒菩薩摩訶薩、長",
    "T17n0774_001:0711c09": "老大迦葉、長老阿難，及一切世間天、人、阿修",
    "T17n0774_001:0711c10": "羅等，聞佛所說，歡喜奉行。",
    "T17n0774_001:0711c11": "大乘四法經"
}