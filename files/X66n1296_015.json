{
    "X66n1296_015:0085c06": "宗門拈古&#x5F5A;集卷第十五",
    "X66n1296_015:0085c08": "古杭白巖嗣祖沙門 淨符 &#x5F5A;集",
    "X66n1296_015:0085c09": "  △南三",
    "X66n1296_015:0085c10": "洪州黃檗斷際希運禪師(南三百丈海嗣)[0085c10] 上堂。汝等諸人盡",
    "X66n1296_015:0085c11": "是&#x5647;酒糟漢。與麼行&#x811A;何處更有今日。還知大唐國",
    "X66n1296_015:0085c12": "裏無禪師麼。時有僧問。祇如諸方尊宿盡聚眾開化。",
    "X66n1296_015:0085c13": "為什麼&#x5374;道無禪師。檗曰。不道無禪。只是無師。",
    "X66n1296_015:0085c14": "[0085c14] 仰山寂云。&#x9D5E;王擇乳素非鴨類。",
    "X66n1296_015:0085c15": "[0085c15] 五祖戒代僧云。謝和尚說得道理好。",
    "X66n1296_015:0085c16": "[0085c16] 石門聰云。黃檗垂示不妨奇特。纔被這僧拶著。失",
    "X66n1296_015:0085c17": "&#x5374;一隻眼。",
    "X66n1296_015:0085c18": "[0085c18] 翠巖真云。諸方盡道黃檗坐&#x5374;者僧。又道黃檗被",
    "X66n1296_015:0085c19": "者僧上來直得分&#x758E;不下。殊不知霧豹澤毛未嘗",
    "X66n1296_015:0085c20": "下食。庭禽養勇終待驚人。",
    "X66n1296_015:0085c21": "[0085c21] 法昌遇云。我要無禪底做國師。",
    "X66n1296_015:0085c22": "[0085c22] 徑山杲云。且道是醍醐句是毒藥句。",
    "X66n1296_015:0085c23": "[0085c23] 天童悟云。黃檗大似龍頭蛇尾。當時待道諸方匡",
    "X66n1296_015:0085c24": "徒領眾又作麼生。何不和聲便打。更若擬議。連棒",
    "X66n1296_015:0086a01": "打出。",
    "X66n1296_015:0086a02": "[0086a02] 開先金云。黃檗者漢眼空四海。因甚被個布衲拶",
    "X66n1296_015:0086a03": "著便見瓦解冰消。且道黃檗意作麼生。要會麼。三",
    "X66n1296_015:0086a04": "盞酒莊公子面。一枝花插美人頭。",
    "X66n1296_015:0086a05": "[0086a05] 愚菴盂云。黃檗一時將個正法眼擉瞎要津坐斷。",
    "X66n1296_015:0086a06": "&#x5374;被個&#x5647;酒糟漢一拶粉碎。",
    "X66n1296_015:0086a07": "[0086a07] 洞山瑩云。黃檗雖則眼&#x8462;乾坤氣吞寰宇。要且太",
    "X66n1296_015:0086a08": "煞嘮嚷。還有知黃檗落節處的麼。良久云。險。",
    "X66n1296_015:0086a09": "[0086a09] 資福廣云。黃檗此語淚出痛腸。不知者以為凌駕",
    "X66n1296_015:0086a10": "諸方。恁麼則深屈古人也。弁山管見略露一班。良",
    "X66n1296_015:0086a11": "久云。短歌微吟不能長。",
    "X66n1296_015:0086a12": "[0086a12] 法雲古云。黃檗老漢大似倚勢欺人壓良為賤。纔",
    "X66n1296_015:0086a13": "被者僧一拶。便乃眼睛卓朔口裏糢糊。雖然如是。",
    "X66n1296_015:0086a14": "還知古人落處麼。慣釣鯨鯢澄巨浸。&#x5374;嗟蛙步輾",
    "X66n1296_015:0086a15": "泥沙。",
    "X66n1296_015:0086a16": "[0086a16] 黃檗因百丈問甚麼處去來。檗曰大雄山下採菌子",
    "X66n1296_015:0086a17": "來。丈曰還見大蟲麼。檗便作虎聲。丈拈斧作斫勢。檗",
    "X66n1296_015:0086a18": "遂與丈一摑。丈吟吟而笑便歸。陞堂謂眾曰。大雄山",
    "X66n1296_015:0086a19": "下有一大蟲。汝等諸人也須好看。百丈老漢今日親",
    "X66n1296_015:0086a20": "遭一口。",
    "X66n1296_015:0086a21": "[0086a21] 仰山寂云。百丈只解騎虎頭。不解把虎尾。",
    "X66n1296_015:0086a22": "[0086a22] 五祖戒云。百丈大似作賊人心&#x8657;。黃檗熟處難忘。",
    "X66n1296_015:0086a23": "[0086a23] 雲居莊云。師資相得。針芥相投。機鋒互換。照用齊",
    "X66n1296_015:0086a24": "行。譬如二龍爭珠。拏雲攫霧不動波瀾。二虎奪食。",
    "X66n1296_015:0086b01": "活捉生擒不傷物命。有者道百丈無陷虎之機。黃",
    "X66n1296_015:0086b02": "檗有超師之作。如斯理論。刺腦入膠盆。以拂子劃",
    "X66n1296_015:0086b03": "一劃云。劈開華嶽連天秀。放出黃河徹底清。",
    "X66n1296_015:0086b04": "[0086b04] 白巖符云。盡謂這漢在草窠裏撥出個三&#x811A;蝦蟆。",
    "X66n1296_015:0086b05": "便爾向十字街頭誇張賣弄。豈大方之識度歟。然",
    "X66n1296_015:0086b06": "據山僧看來。也只好信他一半。",
    "X66n1296_015:0086b07": "[0086b07] 法忍謐云。看他父子拳來拳應。踢來踢應。大似虎",
    "X66n1296_015:0086b08": "驟龍驤。令人不可捉摹。復乃陞堂告眾。是甚好心。",
    "X66n1296_015:0086b09": "檢點將來。總是有頭無尾。",
    "X66n1296_015:0086b10": "[0086b10] 黃檗在南泉為首座。一日齋時捧&#x9262;向南泉位上坐。",
    "X66n1296_015:0086b11": "泉入堂見。乃問長老甚麼年中行道。檗曰威音王已",
    "X66n1296_015:0086b12": "前。泉曰猶是王老師兒孫。下去。檗便捧&#x9262;過第二位。",
    "X66n1296_015:0086b13": "[0086b13] 溈山祐云。黃檗大似欺敵者亡。仰山寂云。不然。須",
    "X66n1296_015:0086b14": "知黃檗有陷虎之機。溈云子見處得與麼長。",
    "X66n1296_015:0086b15": "[0086b15] 雪竇顯云。可惜王老師只見錐頭利。我當時若作",
    "X66n1296_015:0086b16": "南泉。待伊道威音王已前。即便於第二位坐。令黃",
    "X66n1296_015:0086b17": "檗者漢一生起不得。雖然如此。也須救取南泉。",
    "X66n1296_015:0086b18": "[0086b18] 雲峰悅云。叢林盡道黃檗有陷虎之機。南泉具殺",
    "X66n1296_015:0086b19": "虎之用。若作與麼說話。誠實苦哉。殊不知者老賊",
    "X66n1296_015:0086b20": "有年無德。喫飯坐處也不依本分。若向雲峰門下",
    "X66n1296_015:0086b21": "說甚威音王已前。更有大於王老師者。總須喫棒",
    "X66n1296_015:0086b22": "&#x8D82;出。",
    "X66n1296_015:0086b23": "[0086b23] 徑山杲云。何待問他甚年行道。纔入堂見他在主",
    "X66n1296_015:0086b24": "位。便捧&#x9262;向第二位坐。直饒黃檗有陷虎之機。擬",
    "X66n1296_015:0086c01": "向甚處施設。",
    "X66n1296_015:0086c02": "[0086c02] 寶華忍云。有收有放。互換主賓。黃檗固是作家。不",
    "X66n1296_015:0086c03": "但騎虎頭。亦解收虎尾。南泉更為好手。溈山云欺",
    "X66n1296_015:0086c04": "敵者亡。也是火上著油。仰山云須知黃檗有陷虎",
    "X66n1296_015:0086c05": "之機。大似冷處著把火。四大老分疆列土各自稱",
    "X66n1296_015:0086c06": "尊。全提則俱全提。敗缺則俱敗缺。山僧今日將溈",
    "X66n1296_015:0086c07": "仰父子南泉叔姪縛作一團。拋向諸人面前了也。",
    "X66n1296_015:0086c08": "還有為四大老出氣者麼。",
    "X66n1296_015:0086c09": "[0086c09] 愚菴盂云。王老師年尊何不退位。致使後代兒孫",
    "X66n1296_015:0086c10": "向頭上屙。是何道理。",
    "X66n1296_015:0086c11": "[0086c11] 靈隱禮云。山僧住持事繁。無暇為諸子葛藤。只將",
    "X66n1296_015:0086c12": "者兩個漢放在語下作個註&#x811A;。今日莫有坐山僧",
    "X66n1296_015:0086c13": "位者麼。若有。山僧捧&#x9262;便歸方丈。看他作麼生合",
    "X66n1296_015:0086c14": "煞。",
    "X66n1296_015:0086c15": "[0086c15] 壽昌存云。二大老一等聲應氣求。大似埋兵掉&#x95D8;。",
    "X66n1296_015:0086c16": "檢點將來。要且不是好心。",
    "X66n1296_015:0086c17": "[0086c17] 西遯超舉溈山欺敵者亡語畢云。溈山此語似乎",
    "X66n1296_015:0086c18": "蹉過黃檗。殊不知溈山者漢慣於&#x57C0;&#x920E;。所謂借他",
    "X66n1296_015:0086c19": "香餌投青海。引得鯤鼇上直&#x920E;。仰山道黃檗有陷",
    "X66n1296_015:0086c20": "虎之機。此語似乎智過于師。檢點將來。也是擎將",
    "X66n1296_015:0086c21": "清水祭潮神。溈山道子見處得與麼長。人都謂深",
    "X66n1296_015:0086c22": "肯仰山。不覺滿口稱贊。不知溈山手&#x811A;更捷。即就",
    "X66n1296_015:0086c23": "仰山之機。還用仰山身上。後來尊宿將此藥頭往",
    "X66n1296_015:0086c24": "往送入人口。而往往當面蹉過。或有道當時仰山",
    "X66n1296_015:0087a01": "因甚無後語。向他道再參三十年。",
    "X66n1296_015:0087a02": "[0087a02] 黃檗因百丈問運闍黎開田不易。檗曰隨眾作務。丈",
    "X66n1296_015:0087a03": "曰有煩道用。檗曰爭敢辭勞。丈曰開得多少田。檗將",
    "X66n1296_015:0087a04": "钁築地三下。丈便喝。檗掩耳而去。",
    "X66n1296_015:0087a05": "[0087a05] 溈山&#x5586;云。黃檗開田。功不浪施。百丈住持。令不&#x8657;",
    "X66n1296_015:0087a06": "行。",
    "X66n1296_015:0087a07": "[0087a07] 瑯&#x7458;覺云。百丈一喝。可謂&#x57C0;絲於萬丈潭中。黃檗",
    "X66n1296_015:0087a08": "掩耳。獨聳於千峰頂上。",
    "X66n1296_015:0087a09": "[0087a09] 黃檗行&#x811A;在洪州開元寺。偶裴相國休公到。見壁間",
    "X66n1296_015:0087a10": "&#x7575;像問院主曰。壁間是甚麼像。主曰高僧真儀。公曰。",
    "X66n1296_015:0087a11": "真儀可觀。高僧何在。主無對。公曰者裏有禪師否。主",
    "X66n1296_015:0087a12": "曰。近有一僧投寺。頗似禪者。公遂請相見。舉前話問",
    "X66n1296_015:0087a13": "曰。真儀可觀高僧何在。檗朗聲曰裴休。公應諾。檗曰",
    "X66n1296_015:0087a14": "在甚麼處。公於言下領旨。",
    "X66n1296_015:0087a15": "[0087a15] 徑山杲云。裴公將錯就錯。脫盡根塵。黃檗信口&#x57C0;",
    "X66n1296_015:0087a16": "慈。不費心力。似地擎山不知山之孤峻。如石含玉",
    "X66n1296_015:0087a17": "不知玉之無瑕。雖然如是。黃檗只有殺人刀且無",
    "X66n1296_015:0087a18": "活人劍。今日大資相公或問雲門真儀可觀高僧",
    "X66n1296_015:0087a19": "何在。雲門亦召相公。相公若應諾。雲門即向道今",
    "X66n1296_015:0087a20": "日堂中特謝供養。",
    "X66n1296_015:0087a21": "[0087a21] 天寧琦云。斐相國道高僧何在。分明換卻眼睛。黃",
    "X66n1296_015:0087a22": "檗更召相公。剛把&#x9262;盂安柄。老妙喜與人錯下註",
    "X66n1296_015:0087a23": "&#x811A;。便道似地擎山不知山之孤峻。如石含玉不知",
    "X66n1296_015:0087a24": "玉之無瑕。蹉過了也。天寧則不然。亦召相公。相公",
    "X66n1296_015:0087b01": "應諾。劈脊便棒。免教者漢向死水裏淹殺。",
    "X66n1296_015:0087b02": "[0087b02] 博山奉云。黃檗雖因風吹火用力不多。檢點將來。",
    "X66n1296_015:0087b03": "只有殺人刀且無活人劍。",
    "X66n1296_015:0087b04": "[0087b04] 黃檗因遊天台。路逢一僧如舊識。熟視之目光射人。",
    "X66n1296_015:0087b05": "乃偕行。屬澗水暴漲。植杖而立。僧率同渡。檗曰兄要",
    "X66n1296_015:0087b06": "渡自渡。僧乃褰衣躡波若履平地。回顧曰渡來渡來。",
    "X66n1296_015:0087b07": "檗曰。咄。者自了漢。我早知當斫汝脛。其僧歎曰。真大",
    "X66n1296_015:0087b08": "乘法器。我所不及。",
    "X66n1296_015:0087b09": "[0087b09] 慧雲盛云。黃檗有膽無心放過者僧。見他渡去好",
    "X66n1296_015:0087b10": "向道。你只解恁麼去。不解恁麼來。待其渡來。拈拄",
    "X66n1296_015:0087b11": "杖痛與一頓。",
    "X66n1296_015:0087b12": "[0087b12] 黃檗一日&#x63D1;拳曰。天下老和尚總在者裏。我若放一",
    "X66n1296_015:0087b13": "線道。從伊七縱八橫。若不放過。不消一&#x63D1;。僧便問放",
    "X66n1296_015:0087b14": "一線道時如何。檗曰七縱八橫。曰不放過不消一&#x63D1;",
    "X66n1296_015:0087b15": "時如何。檗曰普。",
    "X66n1296_015:0087b16": "[0087b16] 雲門偃因僧問如何是七縱八橫。偃云念老僧年",
    "X66n1296_015:0087b17": "老。如何是普。偃云天光回照。如何是天光回照。偃",
    "X66n1296_015:0087b18": "云骼觜少人知。",
    "X66n1296_015:0087b19": "[0087b19] 黃檗示眾。自達磨大師到中國。惟說一心。惟傳一法。",
    "X66n1296_015:0087b20": "以佛傳佛。不傳餘佛。以法傳法。不說餘法。法即不可",
    "X66n1296_015:0087b21": "說之法。佛即不可取之佛。佛乃是本源清淨心也。",
    "X66n1296_015:0087b22": "[0087b22] 瑞巖慍云。黃檗將達磨大師鼻孔出氣。將謂無人",
    "X66n1296_015:0087b23": "檢點。山僧不是抑他威光。祇要家平戶怗。",
    "X66n1296_015:0087b24": "[0087b24] 黃檗因裴相國捧一尊像跪請曰乞師安名。檗召裴",
    "X66n1296_015:0087c01": "休。公應諾。檗曰與汝安名竟。公乃作禮曰謝師安名。",
    "X66n1296_015:0087c02": "[0087c02] 雪竇顯代休當時便喝。",
    "X66n1296_015:0087c03": "[0087c03] 徑山杲云。裴公黃檗可謂如水入水似金博金。雖",
    "X66n1296_015:0087c04": "然如是。檢點將來不無滲漏。今日蔡郎中或捧一",
    "X66n1296_015:0087c05": "尊像請雲門安名。即向道清淨法身毗盧遮那佛。",
    "X66n1296_015:0087c06": "若云謝師安名。更向道下坡不走快便難逢。",
    "X66n1296_015:0087c07": "[0087c07] 天寧琦云。裴公捧像。黃檗安名。冷地看來如阿家",
    "X66n1296_015:0087c08": "教新婦相似。直是好笑。笑須三十年。妙喜既不能",
    "X66n1296_015:0087c09": "坐斷。未免隨例顛倒。便喚作清淨法身毗盧遮那",
    "X66n1296_015:0087c10": "佛。周人以&#x6822;。殷人以栗。",
    "X66n1296_015:0087c11": "[0087c11] 黃檗因南泉問。定慧等學。明見佛性。此理如何。檗曰",
    "X66n1296_015:0087c12": "十二時中不依倚一物始得。泉曰莫便是長老見處",
    "X66n1296_015:0087c13": "麼。檗曰不敢。泉曰。漿水錢且置。草鞋錢教誰還。檗休",
    "X66n1296_015:0087c14": "去。",
    "X66n1296_015:0087c15": "[0087c15] 雲峰悅云。若不同&#x7240;睡。焉知被底穿。",
    "X66n1296_015:0087c16": "[0087c16] 徑山杲云。路逢劍客須呈劍。不是詩人莫獻詩。",
    "X66n1296_015:0087c17": "[0087c17] 天寧琦云。又是得便宜。又是落便宜。",
    "X66n1296_015:0087c18": "[0087c18] 愚菴盂云。老僧則不然。南泉還漿水錢。黃檗償草",
    "X66n1296_015:0087c19": "鞋錢。不見道賊是小人智過君子。",
    "X66n1296_015:0087c20": "[0087c20] 黃檗因六僧新到。五僧作禮。一僧提起坐具作一圓",
    "X66n1296_015:0087c21": "相。檗曰我聞有一隻獵犬甚惡。曰尋羚羊聲來。檗曰",
    "X66n1296_015:0087c22": "羚羊無聲到汝尋。曰尋羚羊跡來。檗曰羚羊無跡到",
    "X66n1296_015:0087c23": "汝尋。曰尋羚羊蹤來。檗曰羚羊無蹤到汝尋。曰與麼",
    "X66n1296_015:0087c24": "則死羚羊也。檗便休去。明日陞座曰。昨日尋羚羊僧",
    "X66n1296_015:0088a01": "出來。僧便出。檗曰昨日公案未了。老僧休去。你作麼",
    "X66n1296_015:0088a02": "生。僧無語。檗曰。將謂是本色衲僧。元來祇是義學沙",
    "X66n1296_015:0088a03": "門。連棒打出。",
    "X66n1296_015:0088a04": "[0088a04] 雪竇顯云。只如聲響蹤跡。既無獵犬向甚處尋逐。",
    "X66n1296_015:0088a05": "莫是絕聲響蹤跡處見黃檗麼。諸禪德。要明陷虎",
    "X66n1296_015:0088a06": "之機。也須是本分衲子。",
    "X66n1296_015:0088a07": "[0088a07] 古南門云。黃檗鉤頭有餌。者僧隨鉤直上。雖然。既",
    "X66n1296_015:0088a08": "為獵犬。因甚羚羊到面前也不識。若是個漢。待黃",
    "X66n1296_015:0088a09": "檗云羚羊無聲到汝尋。便把住云者老漢原來只",
    "X66n1296_015:0088a10": "在者裏。恁麼則稍有衲僧氣息。黃檗縱有陷虎之",
    "X66n1296_015:0088a11": "機。又向甚處施設。",
    "X66n1296_015:0088a12": "[0088a12] 龍華體云。雪竇龍頭蛇尾。帶累黃檗墮在聲跡坑",
    "X66n1296_015:0088a13": "&#x7A7D;。當時者僧若是個本分衲子。待道羚羊無聲到",
    "X66n1296_015:0088a14": "汝尋。便好云不勞再勘。拂袖便出。直饒黃檗通身",
    "X66n1296_015:0088a15": "是眼。也鑑伊不得。",
    "X66n1296_015:0088a16": "[0088a16] 保福達云。與麼答話。大似酒後。當時接臨濟的甚",
    "X66n1296_015:0088a17": "處去。也不妨令人疑&#x7740;。乃曰昨日公案未了老僧",
    "X66n1296_015:0088a18": "休去你作麼生。龍頭蛇尾漢。好與者僧一狀領過。",
    "X66n1296_015:0088a19": "福州長慶大安禪師(南三百丈海嗣)[0088a19] 住大溈時號懶安。室中",
    "X66n1296_015:0088a20": "每問僧。有句無句如藤倚樹。意旨如何。&#x758E;山仁聞。特",
    "X66n1296_015:0088a21": "入嶺請益。值慶泥壁次。便問有句無句如藤倚樹豈",
    "X66n1296_015:0088a22": "不是和尚語。慶曰是。山曰。忽遇樹倒藤枯。句歸何處。",
    "X66n1296_015:0088a23": "慶放下泥盤呵呵大笑歸方丈。山隨後曰。某甲三千",
    "X66n1296_015:0088a24": "里賣&#x5374;布單。特為此事而來。和尚何得相弄。慶喚侍",
    "X66n1296_015:0088b01": "者取錢二百與者上座去。且囑曰。向後有獨眼龍為",
    "X66n1296_015:0088b02": "汝點破在。山後到明招舉前話。招曰大溈可謂頭正",
    "X66n1296_015:0088b03": "尾正。祇是不遇知音。山亦不契。猶問曰。樹倒藤枯句",
    "X66n1296_015:0088b04": "歸何處。招曰&#x5374;使溈山笑轉新。山於言下大悟。乃曰",
    "X66n1296_015:0088b05": "溈山元來笑裏有刀。",
    "X66n1296_015:0088b06": "[0088b06] 開福寧舉有句無句語了。良久云。會麼。深秋簾幙",
    "X66n1296_015:0088b07": "千家雨。落日樓臺一笛風。",
    "X66n1296_015:0088b08": "[0088b08] 天目禮云。有句無句如藤倚樹。坐斷千差毒蛇當",
    "X66n1296_015:0088b09": "路。樹倒藤枯句歸何處。老僧直得五年分&#x758E;不下。",
    "X66n1296_015:0088b10": "報恩秀云。當時若問萬松。有句無句如藤倚樹。樹",
    "X66n1296_015:0088b11": "倒藤枯句歸何處。但向道蒼天蒼天。為什麼。不見",
    "X66n1296_015:0088b12": "道春行冬令。",
    "X66n1296_015:0088b13": "[0088b13] 高峰妙云。有句無句。金烏吞玉兔。如藤倚樹。癩馬",
    "X66n1296_015:0088b14": "繫枯樁。樹倒藤枯。一冬燒不盡。句歸何處。石虎當",
    "X66n1296_015:0088b15": "途踞。呵呵大笑。龍頭蛇尾。捺倒爛泥裏。剛刀不斬",
    "X66n1296_015:0088b16": "無罪之人。且道溈山過在甚處。乃呵呵大笑下座。",
    "X66n1296_015:0088b17": "杭州大慈寰中禪師(南三百丈海嗣)[0088b17] 上堂。山僧不解答話。祇",
    "X66n1296_015:0088b18": "能識病。時有僧出。慈便歸方丈。",
    "X66n1296_015:0088b19": "[0088b19] 報慈遂徵云。且道大慈識病不識病。此僧出來是",
    "X66n1296_015:0088b20": "病不是病。若言是病。每日行住不可總是病。若言",
    "X66n1296_015:0088b21": "不是病。出來又作麼生。",
    "X66n1296_015:0088b22": "[0088b22] 雪竇顯云。大凡扶樹宗乘須辨個得失。且大慈識",
    "X66n1296_015:0088b23": "病不答話。時有僧出便歸方丈。雪竇識病不答話。",
    "X66n1296_015:0088b24": "或有僧出劈脊便打。諸方識病不答話。有僧出必",
    "X66n1296_015:0088c01": "然別有長處。敢有動&#x7740;。大唐天子只三人。",
    "X66n1296_015:0088c02": "[0088c02] 黃龍南云。可惜放過。當時見伊出來。劈脊便打。待",
    "X66n1296_015:0088c03": "伊知得行棒來處。免見千古之下遭人檢點。黃龍",
    "X66n1296_015:0088c04": "今日也識病。會答話。忽有個漢出來掀倒禪&#x7240;。者",
    "X66n1296_015:0088c05": "裏合作麼生支準。諸上座。請代一轉語看。",
    "X66n1296_015:0088c06": "[0088c06] 翠巖芝云。者僧纔出。大慈便歸方丈。並無個道理。",
    "X66n1296_015:0088c07": "什麼處是識病處。如今也須子細。",
    "X66n1296_015:0088c08": "[0088c08] 天童覺云。大慈雪竇二俱作家。要且祇顧目前不",
    "X66n1296_015:0088c09": "防&#x811A;下。或有個不識好惡不問東西底漢出來便",
    "X66n1296_015:0088c10": "掀倒禪&#x7240;。直饒你全機大用。祇恐&#x7740;手&#x811A;不辦。正",
    "X66n1296_015:0088c11": "當恁麼時。還有識病底眼麼。",
    "X66n1296_015:0088c12": "[0088c12] 保寧茂云。大慈只好依方修合。自病&#x5374;難下藥。",
    "X66n1296_015:0088c13": "[0088c13] 南堂欲云。雪竇可使千古流芳。要且未得勦絕。若",
    "X66n1296_015:0088c14": "據山僧見處。直須打了拖出。何故。大海不宿死屍。",
    "X66n1296_015:0088c15": "[0088c15] 愚菴盂云。不是者僧怎見國手。且道者僧是甚麼",
    "X66n1296_015:0088c16": "病。我道者問便是。還甘麼。",
    "X66n1296_015:0088c17": "[0088c17] 古南門云。古南亦不解答話。祇能識病。有僧出但",
    "X66n1296_015:0088c18": "云。膏肓之疾不堪醫治。大眾動&#x7740;了也。若善承當。",
    "X66n1296_015:0088c19": "便是千佛一數。",
    "X66n1296_015:0088c20": "[0088c20] 天童忞云。大唐天子只三人。雪竇太煞肋胸自點。",
    "X66n1296_015:0088c21": "諸方必然別有長處。布袋裏盛錐子。不出頭是好",
    "X66n1296_015:0088c22": "手。雖然。既已見義。不為非勇。如今山僧亦識病不",
    "X66n1296_015:0088c23": "答話。設有僧出。便乃呵呵大笑。若是諸方長處。座",
    "X66n1296_015:0088c24": "中儘有江南客。",
    "X66n1296_015:0089a01": "[0089a01] 寶壽新云。大慈與雪竇非唯識病亦且擅藥。饒你",
    "X66n1296_015:0089a02": "盧醫扁鵲也須縮手歸降。雖然。祇如病犯膏肓。作",
    "X66n1296_015:0089a03": "麼生治。瞎七瞎八。",
    "X66n1296_015:0089a04": "[0089a04] 龍華體云。弁山亦不解答話。祇是識病。待有僧出。",
    "X66n1296_015:0089a05": "但向道太歲頭上不要動土。纔擬議。連棒&#x8D82;出。",
    "X66n1296_015:0089a06": "[0089a06] 白巖符云。龍門萬仞雪浪稽天。自非擅攫霧拏雲",
    "X66n1296_015:0089a07": "技者。到者裏未免點額而歸。雖然。還識者僧麼。",
    "X66n1296_015:0089a08": "[0089a08] 大慈言云。性空老漢雖則放去較危。收來太速。檢",
    "X66n1296_015:0089a09": "點將來。總被者僧一狀領過。",
    "X66n1296_015:0089a10": "[0089a10] 西山音云。山僧不識病。祇解答話。待有僧出。山僧",
    "X66n1296_015:0089a11": "今日牙痛。",
    "X66n1296_015:0089a12": "[0089a12] 大慈因趙州問般若以何為體。慈曰般若以何為體。",
    "X66n1296_015:0089a13": "州呵呵大笑而出。明日州掃地次。慈&#x5374;問般若以何",
    "X66n1296_015:0089a14": "為體。州下掃&#x7B92;拊掌大笑。慈便歸方丈。",
    "X66n1296_015:0089a15": "[0089a15] 雪竇顯云。前來也笑。後來也笑。笑中有刀。大慈還",
    "X66n1296_015:0089a16": "識麼。直饒識得。也未免喪身失命。",
    "X66n1296_015:0089a17": "[0089a17] 溈山&#x5586;云。纔見呵呵大笑。便與一掌。明日問。待伊",
    "X66n1296_015:0089a18": "大笑。又與一掌。大慈若下得者兩掌。可謂生鐵鑄",
    "X66n1296_015:0089a19": "就。風吹不入。宗師家一等是搖撼乾坤。直教如旱",
    "X66n1296_015:0089a20": "天霹靂。萬里無雲轟一聲。教他眼目定動。豈不俊",
    "X66n1296_015:0089a21": "哉。要識趙州大慈麼。莫怪從前多意氣。他家曾謁",
    "X66n1296_015:0089a22": "聖明君。",
    "X66n1296_015:0089a23": "[0089a23] 黃龍新云。趙州金&#x936E;不辨。玉石不分。直饒分去。也",
    "X66n1296_015:0089a24": "未夢見大慈在。",
    "X66n1296_015:0089b01": "[0089b01] 黃龍震云。般若非是無體。二老不能知。般若非是",
    "X66n1296_015:0089b02": "無用。二老不能用。若也能知能用。一言可以截斷",
    "X66n1296_015:0089b03": "眾紛。何必再三。",
    "X66n1296_015:0089b04": "[0089b04] 南華昺云。兩個漢只解掩耳偷鈴。不解移風易俗。",
    "X66n1296_015:0089b05": "或有問南華般若以何為體。劈脊便打。待伊眼目",
    "X66n1296_015:0089b06": "定動。&#x5374;問般若以何為體。靈俐漢忽然蹋&#x7740;。必定",
    "X66n1296_015:0089b07": "自知落處。",
    "X66n1296_015:0089b08": "[0089b08] 古南門云。雪竇與賊過梯。古南則不然。前來也笑。",
    "X66n1296_015:0089b09": "後來也笑。明眼衲僧分&#x758E;不下。忽有個漢出來道",
    "X66n1296_015:0089b10": "古南也是與賊過梯。直向道還我刀來。",
    "X66n1296_015:0089b11": "[0089b11] 大慈因僧辭。問甚麼處去。僧曰江西去。慈曰我勞汝",
    "X66n1296_015:0089b12": "一段事得否。曰和尚有什麼事。慈曰將取老僧去得",
    "X66n1296_015:0089b13": "麼。曰更有過於和尚者亦不能將去。慈便休。",
    "X66n1296_015:0089b14": "[0089b14] 洞山价因其僧來舉似前話。山責曰闍黎爭合恁",
    "X66n1296_015:0089b15": "麼道。僧曰和尚作麼生。山曰得。",
    "X66n1296_015:0089b16": "[0089b16] 法眼益別僧云。和尚若去。某甲提笠子。",
    "X66n1296_015:0089b17": "[0089b17] 汾陽昭代慈云。知汝力微。",
    "X66n1296_015:0089b18": "[0089b18] 淨因成云。者僧可謂擔頭不泊蠅。是則固是。要且",
    "X66n1296_015:0089b19": "只是個孤生獨死漢。",
    "X66n1296_015:0089b20": "[0089b20] 天童覺云。大慈合伴不&#x7740;。者僧不如獨行。也須是",
    "X66n1296_015:0089b21": "恁麼始得。直饒大慈古佛也不奈者擔板漢何。且",
    "X66n1296_015:0089b22": "道者漢別有什麼長處。",
    "X66n1296_015:0089b23": "[0089b23] 寶壽方別僧云。某甲無者閒氣力。",
    "X66n1296_015:0089b24": "[0089b24] 大慈示眾。說得一丈不如行取一尺。說得一尺不如",
    "X66n1296_015:0089c01": "行取一寸。",
    "X66n1296_015:0089c02": "[0089c02] 洞山价云。說取行不得的。行取說不得的。",
    "X66n1296_015:0089c03": "[0089c03] 雲居膺云。行時無說路。說時無行路。不行不說時。",
    "X66n1296_015:0089c04": "合行甚麼路。",
    "X66n1296_015:0089c05": "[0089c05] 洛浦安云。行說俱到則本分事無。行說俱不到則",
    "X66n1296_015:0089c06": "本分事在。",
    "X66n1296_015:0089c07": "[0089c07] 天童覺云。絕是非。沒蹤跡。相逢不識面。識面不相",
    "X66n1296_015:0089c08": "逢。諸尊宿各有長處。如今舌頭上無十字關。&#x811A;跟",
    "X66n1296_015:0089c09": "下無五色線。要行便行。要說便說。若有人問長蘆",
    "X66n1296_015:0089c10": "如何是要行便行。向伊道。步。如何是要說便說。向",
    "X66n1296_015:0089c11": "伊道。啊。",
    "X66n1296_015:0089c12": "[0089c12] 廣胤標云。者一夥漢一期拈弄各逞己見。於唱教",
    "X66n1296_015:0089c13": "門中足可稱尊。若到祖師門下。各喫拄杖有分在。",
    "X66n1296_015:0089c14": "雖然。點石化為金玉易。勸人除&#x5374;是非難。",
    "X66n1296_015:0089c15": "天台平田普岸禪師(南三百丈海嗣)[0089c15] 僧參。田打一拄杖。僧近",
    "X66n1296_015:0089c16": "前把住拄杖。田曰老僧適來造次。僧&#x5374;打田一拄杖。",
    "X66n1296_015:0089c17": "田曰作家作家。僧禮拜。田把住曰是闍黎造次。僧大",
    "X66n1296_015:0089c18": "笑。田曰者個師僧今日大敗也。",
    "X66n1296_015:0089c19": "[0089c19] 鼓山賢云。平田伸縮安閒。自是慣戰老將。者僧前",
    "X66n1296_015:0089c20": "倨後恭。遭他活陷。真個弄巧成[矢*出]。雖然。今日討者",
    "X66n1296_015:0089c21": "師僧亦不可得。",
    "X66n1296_015:0089c22": "廣州安和寺通禪師(南三百丈海嗣)[0089c22] 仰山作沙彌時。一日喚",
    "X66n1296_015:0089c23": "寂子。與我將&#x7240;子來。山將到。和曰&#x5374;送舊處著。山從",
    "X66n1296_015:0089c24": "之。和復召慧寂。山應諾。和曰&#x7240;那邊是什麼物。山曰",
    "X66n1296_015:0090a01": "枕子。和曰者邊是什麼物。山曰無物。和復召慧寂。山",
    "X66n1296_015:0090a02": "應諾。和曰是什麼。山無對。和曰去。",
    "X66n1296_015:0090a03": "[0090a03] 高峰妙云。潦倒安和用心不臧。仰山命蹇為魅所",
    "X66n1296_015:0090a04": "著。山僧恁麼道。也是逆風秉炬。",
    "X66n1296_015:0090a05": "洪州百丈法正禪師(南三百丈海嗣)[0090a05] &#x751E;誦涅槃經。不言姓名。",
    "X66n1296_015:0090a06": "時呼為涅槃和尚。一日謂眾曰。汝等與我開田。我為",
    "X66n1296_015:0090a07": "汝說大義。眾開田了。禮拜曰。請和尚說大義。丈乃展",
    "X66n1296_015:0090a08": "兩手。眾罔措。",
    "X66n1296_015:0090a09": "[0090a09] 溈山&#x5586;曰。百丈說大義。可謂今古罕聞光前絕後。",
    "X66n1296_015:0090a10": "大溈即不然。但向道開田勞力。請歸堂歇。教他天",
    "X66n1296_015:0090a11": "下衲僧亡鋒結舌。何故。鶴有九&#x7690;難翥翼。馬無千",
    "X66n1296_015:0090a12": "里謾追風。",
    "X66n1296_015:0090a13": "[0090a13] 廣教玉云。百丈可謂將金彈子博他泥彈子。雖然",
    "X66n1296_015:0090a14": "剖腹刳心。未免釘樁搖櫓。山僧今日領眾開田。大",
    "X66n1296_015:0090a15": "眾請說大義。但與唱個村田樂。不特為兄弟釋煩",
    "X66n1296_015:0090a16": "慰勞。要令天下衲僧個個解黏去縛。且道是何節",
    "X66n1296_015:0090a17": "拍。擊拂子云。久立珍重。",
    "X66n1296_015:0090a18": "趙州從諗禪師(南三南泉願嗣)[0090a18] 因南泉上堂。州出問。明頭合。",
    "X66n1296_015:0090a19": "暗頭合。泉便下座歸方丈。州曰。者老漢被我一問。直",
    "X66n1296_015:0090a20": "得無言可對。首座曰。莫道和尚無語好。自是上座不",
    "X66n1296_015:0090a21": "會。州便與座一掌曰。者一掌合是堂頭老漢喫。",
    "X66n1296_015:0090a22": "[0090a22] 五祖戒云。正賊走了。邏賊人喫棒。又云。南泉當斷",
    "X66n1296_015:0090a23": "不斷返招其亂。",
    "X66n1296_015:0090a24": "[0090a24] 雲居舜云。諸人作麼生會。有底道首座落他綣繢。",
    "X66n1296_015:0090b01": "與麼會又爭得。山僧道趙州大似傍若無人。",
    "X66n1296_015:0090b02": "[0090b02] 趙州遊方時到臨濟。纔入門洗&#x811A;次。濟便問如何是",
    "X66n1296_015:0090b03": "祖師西來意。州曰恰值山僧洗&#x811A;。濟近前作聽勢。州",
    "X66n1296_015:0090b04": "曰會即便會。啗啄作甚麼。濟便歸方丈。州曰三十年",
    "X66n1296_015:0090b05": "行&#x811A;。今日錯為人下註&#x811A;。",
    "X66n1296_015:0090b06": "[0090b06] 法雲秀云。眾中商量道趙州不識臨濟作賊。&#x5374;為",
    "X66n1296_015:0090b07": "他下個註&#x811A;。臨濟當時作聽勢。何不劈耳便掌。若",
    "X66n1296_015:0090b08": "恁麼。何曾夢見趙州識得臨濟。殊不知兩個盡是",
    "X66n1296_015:0090b09": "老賊。須知一個好手。敢問諸人。那個是好手。具眼",
    "X66n1296_015:0090b10": "者辨取。",
    "X66n1296_015:0090b11": "[0090b11] 教忠光云。臨濟有驗人眼。趙州又飽叢林。等閒略",
    "X66n1296_015:0090b12": "露風規。自然頭正尾正。還會麼。若不得流水。還應",
    "X66n1296_015:0090b13": "過別山。",
    "X66n1296_015:0090b14": "[0090b14] 趙州因侍者報。大王來也。州曰萬福大王。者曰未到",
    "X66n1296_015:0090b15": "在。州曰又道來也。",
    "X66n1296_015:0090b16": "[0090b16] 黃龍南云。頭頭漏洩罕遇仙陀。侍者只解報客。不",
    "X66n1296_015:0090b17": "知身在帝鄉。趙州入草求人。那覺渾身泥水。",
    "X66n1296_015:0090b18": "[0090b18] 徑山琇云。侍者報客不知客是何人。趙州蝦為子",
    "X66n1296_015:0090b19": "屈。不覺打失眼睛。且道徑山恁麼批判又且如何。",
    "X66n1296_015:0090b20": "巡人犯夜。",
    "X66n1296_015:0090b21": "[0090b21] 愚菴盂云。侍者&#x8657;報君情。趙州望敵輕進。直得雙",
    "X66n1296_015:0090b22": "鳳雲中扶輦下。六龍海上駕山來。",
    "X66n1296_015:0090b23": "[0090b23] 佛日&#x6673;云。趙州古佛猶作者般去就。山僧即不然。",
    "X66n1296_015:0090b24": "今日御駕親臨。設有侍者報和尚萬歲來也。便與",
    "X66n1296_015:0090c01": "劈面掌云。莫誑山僧好。何故。天威不違顏咫尺。何",
    "X66n1296_015:0090c02": "曾少間至尊前。",
    "X66n1296_015:0090c03": "[0090c03] 白巖符云。趙州費盡鹽醬勞而無功。侍者黃袍加",
    "X66n1296_015:0090c04": "身承當未敢。二者俱不濟事則且置。祇如道萬福",
    "X66n1296_015:0090c05": "大王。者裏合作麼生。始堪與趙州相見。",
    "X66n1296_015:0090c06": "[0090c06] 趙州因臺山路上有一婆子。凡遊臺僧問臺山路向",
    "X66n1296_015:0090c07": "甚麼處去。婆曰驀直去。僧纔行三五步。婆曰好個師",
    "X66n1296_015:0090c08": "僧又恁麼去。有僧舉似州。州曰待我去勘過。明日州",
    "X66n1296_015:0090c09": "便去問。臺山路向甚麼處去。婆曰驀直去。州便行。婆",
    "X66n1296_015:0090c10": "曰好個師僧又恁麼去。州歸院謂眾曰。臺山婆子我",
    "X66n1296_015:0090c11": "為你勘破了也。",
    "X66n1296_015:0090c12": "[0090c12] 報慈遂徵云。前來僧也恁麼道。後來趙州去也恁",
    "X66n1296_015:0090c13": "麼道。且道甚麼處是勘破婆子處。又云。非唯被趙",
    "X66n1296_015:0090c14": "州勘破。亦被者僧勘破。",
    "X66n1296_015:0090c15": "[0090c15] 雪竇顯云。還知天下衲僧出者婆子圈繢不得麼。",
    "X66n1296_015:0090c16": "[0090c16] 瑯&#x7458;覺云。大小趙州去者婆子手裏喪身失命。雖",
    "X66n1296_015:0090c17": "然如此。錯會者多。",
    "X66n1296_015:0090c18": "[0090c18] 寶峰文云。大小趙州若檢點來。也好喫婆子手中",
    "X66n1296_015:0090c19": "棒。且道趙州過在什麼處。若檢點得出。方解不受",
    "X66n1296_015:0090c20": "人瞞。歸宗門下莫有不受人瞞底麼。喝一喝下座。",
    "X66n1296_015:0090c21": "[0090c21] 溈山&#x5586;云。天下衲僧只知問路老婆。要且不知&#x811A;",
    "X66n1296_015:0090c22": "下泥深。若非趙州老漢。怎顯汗馬功高。",
    "X66n1296_015:0090c23": "[0090c23] 仰山欽云。錯。婆子心肝。趙州五臟。一&#x63D1;&#x63D1;碎。撒在",
    "X66n1296_015:0090c24": "諸人懷裏了也。且道是有勘破無勘破。良久云。錯",
    "X66n1296_015:0091a01": "會者多。",
    "X66n1296_015:0091a02": "[0091a02] 高峰妙云。諸方判斷。盡道趙州勘破婆子。若據高",
    "X66n1296_015:0091a03": "峰見處。正是婆子勘破趙州。且道以何為驗。以手",
    "X66n1296_015:0091a04": "指云。驀直去。",
    "X66n1296_015:0091a05": "[0091a05] 瑞巖慍云。婆子如蟲禦木偶爾成文。趙州見義勇",
    "X66n1296_015:0091a06": "為翻成特地。諸人還會麼。雲收雨霽長空&#x6FF6;。一對",
    "X66n1296_015:0091a07": "鴛鴦&#x7575;不成。",
    "X66n1296_015:0091a08": "[0091a08] 笑巖寶云。婆子率快平生。只得一橛。趙州慣能勘",
    "X66n1296_015:0091a09": "辨。放過當陽。當時纔見道好個師僧又恁麼去。但",
    "X66n1296_015:0091a10": "只鼓掌呵呵大笑而歸。不獨與天下行&#x811A;衲僧增",
    "X66n1296_015:0091a11": "銳。亦使者婆子向去別有生涯。",
    "X66n1296_015:0091a12": "[0091a12] 愚菴盂云。者婆子學得個紅綿套索底法兒。不知",
    "X66n1296_015:0091a13": "陷害了多少良民。不期撞著個魯智深華和尚。人",
    "X66n1296_015:0091a14": "在他圈繢裏。打個筋斗跳出來。者婆子直得無計",
    "X66n1296_015:0091a15": "可施。且那裏是趙州打筋斗處。",
    "X66n1296_015:0091a16": "[0091a16] 弁山音云。且道那裏是趙州勘破處。只為梅花寒",
    "X66n1296_015:0091a17": "未徹。故來霜上又加雪。凍開平地起龜文。連累青",
    "X66n1296_015:0091a18": "山迸白血。",
    "X66n1296_015:0091a19": "[0091a19] 育王雪云。婆子勘破趙州。作家始終作家。趙州勘",
    "X66n1296_015:0091a20": "破婆子。鈍置遞相鈍置。且道其中人又作麼生。良",
    "X66n1296_015:0091a21": "久云。負恩者多。",
    "X66n1296_015:0091a22": "[0091a22] 崇慶古云。趙州拶嶮&#x5D15;句。婆子施陷虎機。雖則二",
    "X66n1296_015:0091a23": "俱作家。未免傍觀者哂。",
    "X66n1296_015:0091a24": "[0091a24] 義山訥云。臺山大路今古平夷。無端被者婆子添",
    "X66n1296_015:0091b01": "土添沙。高下成跡。趙州雖能高處高平低處低平。",
    "X66n1296_015:0091b02": "檢點將來。怎奈反成坑&#x58CD;。",
    "X66n1296_015:0091b03": "[0091b03] 西遯超云。先輩大老有謂趙州問臺山路時。婆子",
    "X66n1296_015:0091b04": "不應與那僧一例而答。此是婆子失機處。故被趙",
    "X66n1296_015:0091b05": "州勘破。如此判斷。恐趙州&#x544C;屈。愚菴老人問。趙州",
    "X66n1296_015:0091b06": "勘破婆子意旨如何。超云。火燒牛尾。有雷無雨。老",
    "X66n1296_015:0091b07": "人云未在更道。超云。重陽服甘菊。到老眼不花。",
    "X66n1296_015:0091b08": "[0091b08] 東塔熹云。趙州者漢大似假虞伐虢。惜山僧不預",
    "X66n1296_015:0091b09": "其會。當時若見伊說勘破了也。但對云和尚今日",
    "X66n1296_015:0091b10": "亦被大眾勘破。管教趙州者漢無殺合在。",
    "X66n1296_015:0091b11": "[0091b11] 本覺微云。有者道婆子被趙州勘破。有者道趙州",
    "X66n1296_015:0091b12": "被婆子勘破。殊不知趙州婆子總被者僧勘破。且",
    "X66n1296_015:0091b13": "道節文在什麼處。以拄杖一畫云。路從平處險。人",
    "X66n1296_015:0091b14": "向靜中忙。",
    "X66n1296_015:0091b15": "[0091b15] 四祖浪云。盡謂臺山婆子被趙州勘破。殊不知趙",
    "X66n1296_015:0091b16": "州&#x5374;被婆子勘破。且道勘破在什麼處。",
    "X66n1296_015:0091b17": "[0091b17] □□潤云。大小趙州於婆子手裏納敗。&#x5374;來者裏",
    "X66n1296_015:0091b18": "&#x39DE;本。當時潤上座若在。待道我為汝勘破了也。但",
    "X66n1296_015:0091b19": "把火照看者老漢面皮厚多少。",
    "X66n1296_015:0091b20": "[0091b20] 趙州因僧問。承聞和尚親見南泉是否。州曰鎮州出",
    "X66n1296_015:0091b21": "大蘿蔔頭。",
    "X66n1296_015:0091b22": "[0091b22] 愚菴盂云。要見南泉則易。見趙州則難。要見趙州",
    "X66n1296_015:0091b23": "則易。見蘿蔔頭則難。還有要見蘿蔔頭者麼。請來",
    "X66n1296_015:0091b24": "與老僧相見。老僧賣身供養他。不見道拾薪設食",
    "X66n1296_015:0091c01": "乃至以身而為&#x7240;座。",
    "X66n1296_015:0091c02": "[0091c02] 勝法法云。趙州古佛得南泉平常之道。等閒拈出",
    "X66n1296_015:0091c03": "不妨塞斷天下人口。檢點將來。猶是鼓粥飯氣。今",
    "X66n1296_015:0091c04": "日有問新勝法。親見磬山是否。山僧但驀頭與伊",
    "X66n1296_015:0091c05": "一棒。何故&#x807B;。曹溪波浪如相似。無限平人被陛沉。",
    "X66n1296_015:0091c06": "[0091c06] 東塔熹云。鐵壁銀山截斷眾流。不無他趙州。者漢",
    "X66n1296_015:0091c07": "然要且只明陷虎機。無出身路。設有問山僧聞和",
    "X66n1296_015:0091c08": "尚親見龍池是否。但對道。問話即得。禮拜了退。",
    "X66n1296_015:0091c09": "[0091c09] 青龍操云。趙州塞者僧口則得。塞天下人口則難。"
}