{
    "X49n0815_005:0608b01": "成唯識論疏義演卷第五",
    "X49n0815_005:0608b02": "西京福壽寺沙門　如理　集",
    "X49n0815_005:0608b03": "【疏】頌中以同初能變者同初能變是捨受故所以頌",
    "X49n0815_005:0608b04": "中更不辨受俱門。",
    "X49n0815_005:0608b05": "【疏】初定至出捨根者意云破前師云若許第七與喜",
    "X49n0815_005:0608b06": "樂等相應者第七有頂地有喜受等應通有頂有又",
    "X49n0815_005:0608b07": "瑜伽中云初禪出憂二禪出苦三禪出喜四禪出樂",
    "X49n0815_005:0608b08": "無想中出捨明知喜等不通有頂故前師非也問憂",
    "X49n0815_005:0608b09": "苦二受欲界繫憂受初禪無可爾如何苦受初禪猶",
    "X49n0815_005:0608b10": "有耶答且如苦根唯五識有謂初禪中有眼耳身三",
    "X49n0815_005:0608b11": "識者所以得有苦根識苦無憂苦方出故故二禪出",
    "X49n0815_005:0608b12": "苦根又胎法師解欲解先曰云何故二禪方出苦根",
    "X49n0815_005:0608b13": "答由初定有三所依識是苦所依故是下地之類故",
    "X49n0815_005:0608b14": "得有苦苦爾苦根設欲界捨隨所依識二定斷喜樂",
    "X49n0815_005:0608b15": "在二三禪亦應隨所依第六隨諸地答不爾五識無",
    "X49n0815_005:0608b16": "能治苦隨二定斷意識體能治喜樂不從遍三界。",
    "X49n0815_005:0608b17": "【疏】應許憂苦通三界有者難云上地無喜樂汝許第",
    "X49n0815_005:0608b18": "七彼地喜樂俱上地無苦憂六識於彼有憂苦。",
    "X49n0815_005:0608b19": "【疏】增上受類相應者意云如第六識修初禪定時即",
    "X49n0815_005:0608b20": "是造初禪業此業與第六識中喜受相應為增上緣",
    "X49n0815_005:0608b21": "能感初禪第八識果然第七識俱喜受即與彼地能",
    "X49n0815_005:0608b22": "引業之增上受類相應緣彼業果為境界故云受類",
    "X49n0815_005:0608b23": "相應者第七識俱喜受是第六識中喜受之流類也",
    "X49n0815_005:0608b24": "即約與能引果業之受類同問何故要須與增上受",
    "X49n0815_005:0608c01": "類相應方緣彼業果為境界邪耶答相應者是相順",
    "X49n0815_005:0608c02": "義要彼此喜受相順方能緣此地業果若不相順第",
    "X49n0815_005:0608c03": "七即不能緣此業果乃至餘地皆與第六識之業增",
    "X49n0815_005:0608c04": "上受相應而緣業果問若如造三途業亦有苦受俱",
    "X49n0815_005:0608c05": "彼第七識應亦與喜樂受俱耶答依多分說以上二",
    "X49n0815_005:0608c06": "定及人天等多分與彼能引業喜受相應亦三途等",
    "X49n0815_005:0608c07": "業且多分憂受相應以奢逸人極少少有喜受俱歟。",
    "X49n0815_005:0608c08": "若又難似乖據無違人天亦天多分音明知造三",
    "X49n0815_005:0608c09": "途業多分憂相應也又次是不正義設有失無勞會",
    "X49n0815_005:0608c10": "之。",
    "X49n0815_005:0608c11": "【疏】又地所有增上之受至與彼受俱者此第二解如",
    "X49n0815_005:0608c12": "第六識有人天業感得人天第八果識即隨彼地第",
    "X49n0815_005:0608c13": "六識中受喜樂受緣彼第八以之為境然第七識亦",
    "X49n0815_005:0608c14": "與向自相應喜受俱緣自地第八識果為境又此地",
    "X49n0815_005:0608c15": "之業者此人天趣業復能招彼地果即當生地果當",
    "X49n0815_005:0608c16": "生地果第六識與喜樂受緣同地果第七與彼同緣",
    "X49n0815_005:0608c17": "此初第八所生之地隨地所有受即緣第八生故與",
    "X49n0815_005:0608c18": "前不同不同所以如演秘鈔。【疏】欲界雖有捨受至",
    "X49n0815_005:0608c19": "故此不說者釋通外難難云餘地有捨受業果即說",
    "X49n0815_005:0608c20": "識受俱得緣欲界亦有捨受業果何故不說俱得緣",
    "X49n0815_005:0608c21": "答雖有捨受之果而業劣故不說意說以欲界善惡",
    "X49n0815_005:0608c22": "二趣引業強喜樂憂受勝故得彼勝受說不同彼者",
    "X49n0815_005:0608c23": "受業說。",
    "X49n0815_005:0608c24": "【疏】如苦樂受至故今不說者然苦樂二受唯在五識",
    "X49n0815_005:0609a01": "不與引業俱故不說也然初二定五根有樂受者但",
    "X49n0815_005:0609a02": "約怡悅義邊說有樂亦非此間所說謂五識受不能",
    "X49n0815_005:0609a03": "感引業果一向不說五識受也所以初二定說有喜",
    "X49n0815_005:0609a04": "受不說有樂受也。",
    "X49n0815_005:0609a05": "【疏】又此若與四受相應至少分斷故者意云如欲界",
    "X49n0815_005:0609a06": "第七我見俱惑與此非想第六識中下下品惑於金",
    "X49n0815_005:0609a07": "剛無間道一時頓斷今若與四受相應即應非頓斷",
    "X49n0815_005:0609a08": "過何以故由前位中少分斷故謂初禪出憂二禪出",
    "X49n0815_005:0609a09": "苦三禪出喜四禪出樂俱是非頓斷過也。",
    "X49n0815_005:0609a10": "【疏】若爾如欲界不伏之修惑與此何別者此因前故",
    "X49n0815_005:0609a11": "為此問意如第六識識中俱生煩惱貪嗔我見俱世",
    "X49n0815_005:0609a12": "道不能伏要與非想地同與第七相應惑何別此即",
    "X49n0815_005:0609a13": "不斷家問。",
    "X49n0815_005:0609a14": "【疏】答彼前前地已永離故此即許斷家答然第六識",
    "X49n0815_005:0609a15": "相應惑第三果人離欲即時亦能斷彼又如第二果",
    "X49n0815_005:0609a16": "人前斷六品入那含果故斷若第七識相應惑縱離",
    "X49n0815_005:0609a17": "欲亦不能斷要至有頂合於九品一類方能頓斷故",
    "X49n0815_005:0609a18": "有別也故云此合於後等及第六識中修惑有二師",
    "X49n0815_005:0609a19": "說一許不斷故為此問答。",
    "X49n0815_005:0609a20": "【疏】雖初地至唯捨受者意云釋外難難云若言已轉",
    "X49n0815_005:0609a21": "依位第七與平等性智俱任運轉不易故唯捨受相",
    "X49n0815_005:0609a22": "應者且如初地第七地亦得無漏即任運轉不易脫",
    "X49n0815_005:0609a23": "耶答不爾據佛位說云不易脫非約餘位也任運轉",
    "X49n0815_005:0609a24": "者無動搖義。",
    "X49n0815_005:0609b01": "【疏】又復此智至唯捨受俱者意在佛身中大悲功德",
    "X49n0815_005:0609b02": "最勝常在第四禪此以第七唯捨受俱。",
    "X49n0815_005:0609b03": "【疏】又設下地有平等智者意云隨上下地第六識入",
    "X49n0815_005:0609b04": "法空觀時皆引得平等性智故平等智通上下地有",
    "X49n0815_005:0609b05": "以無漏第七與第六必同地繫若有漏末那與第六",
    "X49n0815_005:0609b06": "或異地繫如演秘說。",
    "X49n0815_005:0609b07": "【疏】若在十地至皆有此智者是總舉如下自解。",
    "X49n0815_005:0609b08": "【疏】依彼地心至為有頂依者意云如固位中若依有",
    "X49n0815_005:0609b09": "頂地第六依法空觀入滅定時引得平等性智此平",
    "X49n0815_005:0609b10": "等性智與淨第七滅定不無所以有頂第六還以有",
    "X49n0815_005:0609b11": "頂地第七平等智為所依也故不可定說下地第七",
    "X49n0815_005:0609b12": "與有頂第六為依以無漏末那必與無漏第六同地",
    "X49n0815_005:0609b13": "繫故有漏者或通異繫。",
    "X49n0815_005:0609b14": "【疏】雖通諸地皆唯捨受者意云此釋外難難云次言",
    "X49n0815_005:0609b15": "平等智由第六引諸地皆有者亦互應引第六識隨",
    "X49n0815_005:0609b16": "在何地與何受相應初二禪等有喜樂等答私按義",
    "X49n0815_005:0609b17": "灯五末二帋左四行已下問答與此問答相似而灯",
    "X49n0815_005:0609b18": "委於演不爾皆唯捨受故應思者意同前解。",
    "X49n0815_005:0609b19": "【疏】未必皆似故者意云因果心心所未必相似恒於",
    "X49n0815_005:0609b20": "所緣平等緣故過合唯捨受相應若論餘心所因果",
    "X49n0815_005:0609b21": "多少即未必相似由無漏善心法爾有此菩提一心",
    "X49n0815_005:0609b22": "所作用俱親相似。",
    "X49n0815_005:0609b23": "【疏】上界定力故可名有覆者意云上地煩惱由定力",
    "X49n0815_005:0609b24": "折伏方得成有覆無記若不爾者即成不善性。",
    "X49n0815_005:0609c01": "【疏】此識何為名為無記至亦無記攝者意云此識相",
    "X49n0815_005:0609c02": "應四惑雖合是□不善性由所依識行相微細任運",
    "X49n0815_005:0609c03": "一類故所以是無記性然能依煩惱隨所依識亦為",
    "X49n0815_005:0609c04": "無記不障善故者不障六識中善無記遍三性者說",
    "X49n0815_005:0609c05": "第七及心所等能與三性為依言通三性非體通三",
    "X49n0815_005:0609c06": "性也故第七與前六識為染淨依又遍三性者前六",
    "X49n0815_005:0609c07": "識起三性同時第七恒現行與彼俱起故云遍三性",
    "X49n0815_005:0609c08": "也。",
    "X49n0815_005:0609c09": "【疏】此微細至皆第一說者意云然第七微細言即兩",
    "X49n0815_005:0609c10": "本攝論皆第一中說。",
    "X49n0815_005:0609c11": "【疏】此中兩解者意今說有覆無記性有二解與彼論",
    "X49n0815_005:0609c12": "說別二解如疏。",
    "X49n0815_005:0609c13": "【疏】以心體細至名為有覆者意云心王心所互影顯",
    "X49n0815_005:0609c14": "得成有覆何者似法之升煩惱合是不善由心王體",
    "X49n0815_005:0609c15": "相微細一顯所以能令相應心所亦成無記性此即",
    "X49n0815_005:0609c16": "煩惱成有覆無記也然心王成有覆者被煩惱覆故",
    "X49n0815_005:0609c17": "成有覆本體非覆以不自覆故。",
    "X49n0815_005:0609c18": "【疏】俱染障聖者即四惑與心俱令心亦互障聖道也",
    "X49n0815_005:0609c19": "有俱染障聖者唯取俱時四□惑不取末那末耶性",
    "X49n0815_005:0609c20": "非染故前解好。",
    "X49n0815_005:0609c21": "【疏】對法第六他界緣云者辨緣他界煩惱中作此說",
    "X49n0815_005:0609c22": "云不見世間執他法為我等故。",
    "X49n0815_005:0609c23": "【疏】我見隨境自他所繫者第七緣第八時與境同地",
    "X49n0815_005:0609c24": "繫名自他故。",
    "X49n0815_005:0610a01": "【疏】此依俱生至行相說者意云然俱生我見有任運",
    "X49n0815_005:0610a02": "緣總別為我取第七六識中我見若總計五蘊身為",
    "X49n0815_005:0610a03": "我即通緣三界法為我即此身中皆有三界法故若",
    "X49n0815_005:0610a04": "別緣我者即隨緣一蘊計為我也今此識誠我見唯",
    "X49n0815_005:0610a05": "緣第八識執為我也即是別緣為我由此故知第七",
    "X49n0815_005:0610a06": "不緣種子及相分若緣者皆通緣也問種子可爾相",
    "X49n0815_005:0610a07": "分如何答若緣第八識相分為我所者且如三根中",
    "X49n0815_005:0610a08": "忽有修得天眼耳通即引得上界天眼耳根在自身",
    "X49n0815_005:0610a09": "中方能變生天眼耳二識然此二界根是第八相分",
    "X49n0815_005:0610a10": "也第七緣即是緣上地法為我所法也不緣相分。",
    "X49n0815_005:0610a11": "【疏】若爾命終心至此別緣我故者此問第六識答如",
    "X49n0815_005:0610a12": "也。",
    "X49n0815_005:0610a13": "【疏】不可難以相應所緣二縛為名繫者意雖有所緣",
    "X49n0815_005:0610a14": "不約此所緣縛辨其繫屬但約相從名繫屬也。",
    "X49n0815_005:0610a15": "【疏】此文三釋者即三段料也。",
    "X49n0815_005:0610a16": "【疏】屬彼所緣文之地者意□□□舉第八識所依境",
    "X49n0815_005:0610a17": "顯第七屬此地第八識也。",
    "X49n0815_005:0610a18": "【論】若起彼地異熟藏識以下是正解何故爾耶答前",
    "X49n0815_005:0610a19": "舉任運等者此顯所由後若起彼等者方解屬義。",
    "X49n0815_005:0610a20": "【疏】雖有此義前解為勝者序論中或為彼地諸煩惱",
    "X49n0815_005:0610a21": "等文此文雖別是一解然不及以前緣。",
    "X49n0815_005:0610a22": "【疏】此在因中至是無漏故者長連讀自曉意初地已",
    "X49n0815_005:0610a23": "去名轉依此所繫識是無漏故意有此所繫識是無",
    "X49n0815_005:0610a24": "漏故。",
    "X49n0815_005:0610b01": "【疏】是彼類故者是我執類也。",
    "X49n0815_005:0610b02": "【疏】又彼說至非無學故者意云六十三中說世間道",
    "X49n0815_005:0610b03": "伏煩惱不伏所知因便說出世間非說滅定是故菩",
    "X49n0815_005:0610b04": "薩以但說二位故何不說滅定耶答以滅定不是道",
    "X49n0815_005:0610b05": "且非有學非無學故所以不說亦彼方約人辨但說",
    "X49n0815_005:0610b06": "二位兼法及人所以說三以滅定數是即法故。",
    "X49n0815_005:0610b07": "【疏】然第八識唯從煩惱以立藏名至約自體說者此",
    "X49n0815_005:0610b08": "第八識得藏名者但從我見煩惱所執以立藏名而",
    "X49n0815_005:0610b09": "不說所知障也其第七識名染汙者非唯煩惱亦名",
    "X49n0815_005:0610b10": "通法執據自體說以不從他法立名故。",
    "X49n0815_005:0610b11": "【疏】在無學俱不行者無學言通攝三乘故名俱不行。",
    "X49n0815_005:0610b12": "【疏】法執既細菩薩不從得名者意云夫藏識名依煩",
    "X49n0815_005:0610b13": "惱立菩薩既伏煩惱雖有法執第八不得藏名法執",
    "X49n0815_005:0610b14": "不能執第八為我我所故設法執能執第八亦不得",
    "X49n0815_005:0610b15": "名藏識。",
    "X49n0815_005:0610b16": "【疏】所執藏名菩薩應不捨者以菩薩法執在故。",
    "X49n0815_005:0610b17": "【疏】頓悟二乘者二乘中有利鈍二人名為頓漸今即",
    "X49n0815_005:0610b18": "利根者故云頓悟二乘或可說初菩薩名為頓悟簡",
    "X49n0815_005:0610b19": "漸悟菩薩故。",
    "X49n0815_005:0610b20": "【疏】又解世道是事觀等者亦是六十三文。",
    "X49n0815_005:0610b21": "【疏】非所對治至差別轉者意云若論世道者以是事",
    "X49n0815_005:0610b22": "觀故限此第七識煩惱等非是所治世道亦非能治",
    "X49n0815_005:0610b23": "境界緣力者意說第七識惑等亦不是世道之境界",
    "X49n0815_005:0610b24": "以世道不緣故也。",
    "X49n0815_005:0610c01": "【疏】無分別智至違我執故者從三乘無漏心起方伏",
    "X49n0815_005:0610c02": "所由也。",
    "X49n0815_005:0610c03": "【疏】並自違故者菩薩人法執違自法空觀三乘人我",
    "X49n0815_005:0610c04": "執違自乘人空觀故言並自違。",
    "X49n0815_005:0610c05": "【疏】一分或全者意云一分者唯生空無漏等流或全",
    "X49n0815_005:0610c06": "者人法二空等流言不現行者意云入一分觀違一",
    "X49n0815_005:0610c07": "分現行若入二空觀令違現故云亦互即此意也我",
    "X49n0815_005:0610c08": "法二執正違故所以不行。",
    "X49n0815_005:0610c09": "【疏】後顯前二滅已後生至亦不現行者意云後顯前",
    "X49n0815_005:0610c10": "二滅者我法二執滅後出觀還生也如小乘以生空",
    "X49n0815_005:0610c11": "觀引滅定我執不行菩薩以法空觀引滅定法執不",
    "X49n0815_005:0610c12": "起或雙入二觀即二執不行後出得生言生及法執",
    "X49n0815_005:0610c13": "者意說小乘人入生空時我執不行菩薩法執亦爾",
    "X49n0815_005:0610c14": "故云隨其所應又解後顯前二滅已後生者顯前滅",
    "X49n0815_005:0610c15": "定聖道二種對後羅漢得前二滅名以後生者於此",
    "X49n0815_005:0610c16": "二位中二執不行出觀得後生小乘人空觀菩薩法",
    "X49n0815_005:0610c17": "空觀引生滅定二執不行及法執隨其所應等者此",
    "X49n0815_005:0610c18": "偏對菩薩說法執也不言我執者即同二乘亦不行",
    "X49n0815_005:0610c19": "故更不說。",
    "X49n0815_005:0610c20": "【疏】無所由義者顯羅漢無我執所由。",
    "X49n0815_005:0610c21": "【疏】此識染法至第九品攝者意云夫論第七識中煩",
    "X49n0815_005:0610c22": "惱即其一類不可分其品類今且據三界論之得有",
    "X49n0815_005:0610c23": "九品即九地中一地有一品也隨地地之中最定是",
    "X49n0815_005:0610c24": "下品行相微細名為下品也若望當地第六識九品",
    "X49n0815_005:0611a01": "煩惱中即當第九品攝地地皆爾。",
    "X49n0815_005:0611a02": "【疏】一切地者至名勢力等者意說一切地中第七識",
    "X49n0815_005:0611a03": "煩惱皆與有頂地第六識第九下下品一時頓斷以",
    "X49n0815_005:0611a04": "勢力等故同障無學者意云第七識煩惱雖地地有",
    "X49n0815_005:0611a05": "一品每品皆與有頂地第六識中第九品惑同斷此",
    "X49n0815_005:0611a06": "意說雖有九品皆與有頂下下品中一時斷故欲界",
    "X49n0815_005:0611a07": "所繫第七惑與彼有頂地下下品相似以行不能發",
    "X49n0815_005:0611a08": "業潤生等故。",
    "X49n0815_005:0611a09": "【疏】若有難言既有九品至無九品義者意云此是外",
    "X49n0815_005:0611a10": "難有兩意其麤細非一類者是第一難難既有九品",
    "X49n0815_005:0611a11": "麤細應非一類也意云若言三界相望有九品應九",
    "X49n0815_005:0611a12": "品道斷即非一類如色界中有四地即有四品如何",
    "X49n0815_005:0611a13": "一類耶餘准此此識至無九品者難有一品無九品",
    "X49n0815_005:0611a14": "義第二難意也至下實有九品者答有九品非一品",
    "X49n0815_005:0611a15": "義。",
    "X49n0815_005:0611a16": "【疏】彼由加行至實有九品者此論主答謂超二果人",
    "X49n0815_005:0611a17": "極利根故即加行力合八十一品總為九品由一類",
    "X49n0815_005:0611a18": "九解脫九無間道斷雖一道斷一品不妨一品而有",
    "X49n0815_005:0611a19": "九品問何以如是答此障無學故八十一品合九品",
    "X49n0815_005:0611a20": "斷何妨第六中惑與有頂地下下品煩惱一時斷而",
    "X49n0815_005:0611a21": "有九品耶。",
    "X49n0815_005:0611a22": "【疏】然此第七至一時頓斷者意說如欲界自地第七",
    "X49n0815_005:0611a23": "中煩惱雖非九品攝此煩惱還與自他第六識中第",
    "X49n0815_005:0611a24": "九品我見相似以一時頓斷問既有一師許第六識",
    "X49n0815_005:0611b01": "中我見漸漸斷非頓如何乃言與非想地第九品同",
    "X49n0815_005:0611b02": "斷之答約超二果人說斷欲界第九品時即是斷非",
    "X49n0815_005:0611b03": "想第九品時何故爾耶以束九品為一品故此名破",
    "X49n0815_005:0611b04": "竹斷如破一節全節亦破故故合八十一品總為九",
    "X49n0815_005:0611b05": "品斷若許麤細三界相似者返難前師不許九品之",
    "X49n0815_005:0611b06": "義若爾無性有情第七識應無能薰以無增減故故",
    "X49n0815_005:0611b07": "有九品也。",
    "X49n0815_005:0611b08": "【疏】如斷善邪見至分九品故者意云此况第七亦有九",
    "X49n0815_005:0611b09": "品如邪見行相增強欲界第九一品仍作九品今此",
    "X49n0815_005:0611b10": "第七識惑且爾一品之中分為九品又邪見能斷善",
    "X49n0815_005:0611b11": "根准婆沙二說一云一品邪見頓能頓斷九品善根",
    "X49n0815_005:0611b12": "猶如見道斷惑隨何等品智一時頓斷九品惑二云",
    "X49n0815_005:0611b13": "九品漸斷如修道斷惑下根下品邪見能斷上善乃",
    "X49n0815_005:0611b14": "至上上邪見能斷下善根或緣一一諦故即能起得",
    "X49n0815_005:0611b15": "起九品邪見或乃次第緣於四諦方始起九品邪見",
    "X49n0815_005:0611b16": "即緣四諦所有邪見隨應皆能斷生得善廣如彼雜",
    "X49n0815_005:0611b17": "集等說曰如何一品分為九品答言一品者即喚九",
    "X49n0815_005:0611b18": "品為一品次第七識中煩惱地地之中皆是第九品",
    "X49n0815_005:0611b19": "攝即以九箇第九品同是第九品攝所以合為一品",
    "X49n0815_005:0611b20": "其實有九品如邪見等。",
    "X49n0815_005:0611b21": "【疏】如前第二能熏中解者意云第七識煩惱品數與",
    "X49n0815_005:0611b22": "非想地第六識中第九品感同是一品所以一時同",
    "X49n0815_005:0611b23": "斷即是一品非九品義若爾如何成能熏耶答約三",
    "X49n0815_005:0611b24": "界九地論隨地上下互有麤細下麤上細故成能熏",
    "X49n0815_005:0611c01": "也。",
    "X49n0815_005:0611c02": "【疏】斷縛彼故者謂我執縛二乘不得解脫今時斷此",
    "X49n0815_005:0611c03": "我見名斷縛彼。",
    "X49n0815_005:0611c04": "【疏】若菩薩斷無染亦除者法執望二乘無染菩薩能",
    "X49n0815_005:0611c05": "斷。",
    "X49n0815_005:0611c06": "【疏】若以不行名斷此識可除者若據惡業所招一分",
    "X49n0815_005:0611c07": "第八無即同時一分第七亦不行據此不行名捨若",
    "X49n0815_005:0611c08": "作此解即同因亡果斷若爾何故言與有頂下下品",
    "X49n0815_005:0611c09": "惑同斷耶答彼約斷道此望不生望義有別。",
    "X49n0815_005:0611c10": "【疏】不可以此例彼者意云但分別惑發業所感可不",
    "X49n0815_005:0611c11": "生斷此修惑不爾非由修惑發故不可以此修惑例",
    "X49n0815_005:0611c12": "同彼不生斷也若爾彼惡趣及女人身中善法亦由",
    "X49n0815_005:0611c13": "分別惑發如何名不生斷答由感彼趣身方有外道",
    "X49n0815_005:0611c14": "起彼善等若爾第七亦攝由業感但彼第八七方得",
    "X49n0815_005:0611c15": "生雖有此妨不及前也。",
    "X49n0815_005:0611c16": "【疏】同第八識初師捨義為問者即此第七識無學迴",
    "X49n0815_005:0611c17": "心亦捨應今文外有間云此迴心無學亦捨第七何",
    "X49n0815_005:0611c18": "不說耶答如彼謂第三卷內明捨賴耶中彼初師三",
    "X49n0815_005:0611c19": "乘無學捨賴耶不言菩薩彼問何不言不退菩薩今",
    "X49n0815_005:0611c20": "此亦同故言同彼初師為問撿前文。",
    "X49n0815_005:0611c21": "【疏】應次別說者無學迴心應與頓悟別說。",
    "X49n0815_005:0611c22": "【疏】為同何例者此不退菩薩為同菩薩為同無學例",
    "X49n0815_005:0611c23": "耶。",
    "X49n0815_005:0611c24": "【疏】文勢總故者如上約三位總明無第七下別明之",
    "X49n0815_005:0612a01": "第七三位無者為體耶為名耶下有諸師異諍。",
    "X49n0815_005:0612a02": "【疏】安慧等云者等即自門徒或西方有此類計。",
    "X49n0815_005:0612a03": "【疏】即出世末那實不思量者即不思量我相名不思",
    "X49n0815_005:0612a04": "量。",
    "X49n0815_005:0612a05": "【疏】此等無染意等者成第六識必有俱生不共所依",
    "X49n0815_005:0612a06": "意說有淨第七識也。",
    "X49n0815_005:0612a07": "【疏】次第逆簡第八及無間緣種子者即於上第二能",
    "X49n0815_005:0612a08": "變所辨三緣中逆次配之今先得辨不共故言逆簡",
    "X49n0815_005:0612a09": "於彼不共所依者簡俱有依中第八識也以第八識",
    "X49n0815_005:0612a10": "與諸法為共依故言生者簡無間緣以無間緣不俱",
    "X49n0815_005:0612a11": "生故言俱者簡種子種子是因緣故今此俱者顯增",
    "X49n0815_005:0612a12": "上緣故有生簡種子俱簡無間緣雖有此解准文不",
    "X49n0815_005:0612a13": "次又解不共如前簡俱生二字通簡無間種子二依",
    "X49n0815_005:0612a14": "以無間緣依前後異非是俱生種子是因緣依非增",
    "X49n0815_005:0612a15": "上緣以俱生言顯增上緣故。",
    "X49n0815_005:0612a16": "【疏】此據多分者據餘時說但不據滅定。",
    "X49n0815_005:0612a17": "【疏】然所引識起多少中至非七俱難者意云牒前瑜",
    "X49n0815_005:0612a18": "伽論文為問也且如前論說論說藏識決定恒與一",
    "X49n0815_005:0612a19": "識俱轉乃至七俱轉者總是瑜伽論文若住滅定乃",
    "X49n0815_005:0612a20": "至定二俱轉者是論主正難意若如安慧師聖道滅",
    "X49n0815_005:0612a21": "定二位無第七識者如何瑜伽論意識起時則二俱",
    "X49n0815_005:0612a22": "轉乃至七俱轉等是本難意也問曰如有無學人亦",
    "X49n0815_005:0612a23": "無人第七識者何故不如聖道等同難耶亦今難言",
    "X49n0815_005:0612a24": "無學人無第七識者若五識起應唯六識俱若爾云",
    "X49n0815_005:0612b01": "何論云若頓起五識與七俱轉耶亦合同聖道作如",
    "X49n0815_005:0612b02": "是難也非七俱難者意云何故同聖道等難云若無",
    "X49n0815_005:0612b03": "學頓起五識則七俱轉等故云非七俱難也此則總",
    "X49n0815_005:0612b04": "牒前瑜伽論文同不難意也通前總是問辭。",
    "X49n0815_005:0612b05": "【疏】文意似為有藏識之言至無藏識故者意云此是",
    "X49n0815_005:0612b06": "答上間也意云亦合同聖道等作如是難為瑜伽論",
    "X49n0815_005:0612b07": "文有藏識之言所以不難無學何以故以無學人無",
    "X49n0815_005:0612b08": "藏識故又亦無第七也所以不難。",
    "X49n0815_005:0612b09": "【疏】言無染意以俱許故者若但言無染意即彼此共",
    "X49n0815_005:0612b10": "許若體亦無則護法等不許故今破也。",
    "X49n0815_005:0612b11": "【疏】隨依一識之能依智者此師計平等智唯依第六",
    "X49n0815_005:0612b12": "或於六識中隨依一識一識為所依平等智為能依。",
    "X49n0815_005:0612b13": "【疏】非六識智者意說平等智非六識相應智以六識",
    "X49n0815_005:0612b14": "相應智有轉易故又云非六識智者意云不約佛位",
    "X49n0815_005:0612b15": "但隨何乘說第六入生法空觀等此智皆有轉易有",
    "X49n0815_005:0612b16": "漏無漏皆互故起若在佛位即恒行不斷。",
    "X49n0815_005:0612b17": "【疏】若聖道至應俱有過者意云瑜伽論攝論二本論",
    "X49n0815_005:0612b18": "文以五同法說第七為第六依若如安慧師無出世",
    "X49n0815_005:0612b19": "末那則瑜伽攝論立比量所有宗因俱便有失。",
    "X49n0815_005:0612b20": "【疏】若總言至無所依故者意云瑜伽等作如是成若",
    "X49n0815_005:0612b21": "然安慧師不許出世末那他大乘與小乘出如是過",
    "X49n0815_005:0612b22": "也如下出過總是小乘出過意云若不宗分唯第六",
    "X49n0815_005:0612b23": "識別但總立宗云第六識等者即有一分自違宗過。",
    "X49n0815_005:0612b24": "【疏】若言除聖道至為比量故者意云若改宗者即有",
    "X49n0815_005:0612c01": "比量相違過以說制故有量云聖道等第六識亦應",
    "X49n0815_005:0612c02": "有依是意識故如除異生意識等故宗中有二過一",
    "X49n0815_005:0612c03": "者一分違宗二者有現量相違。",
    "X49n0815_005:0612c04": "【疏】若以六識攝故至意識無依者意云將六識攝因",
    "X49n0815_005:0612c05": "成前總宗因有自不定過然總宗者如疏言若總言",
    "X49n0815_005:0612c06": "第六識至增上別依即總宗也又云若以六識攝故",
    "X49n0815_005:0612c07": "成論別宗至故無第七者意云若將六識攝因成後",
    "X49n0815_005:0612c08": "別宗即有二過一謂法自相相違二決定相違云何",
    "X49n0815_005:0612c09": "名成後別宗答如疏言若除聖道及無學意識餘意",
    "X49n0815_005:0612c10": "識必有此依者是後宗云何名法自相相違過答如",
    "X49n0815_005:0612c11": "立量云餘有一分意識亦應無依以六識攝故如汝",
    "X49n0815_005:0612c12": "所除聖道無學意識故是法自相相違過違宗法",
    "X49n0815_005:0612c13": "也。",
    "X49n0815_005:0612c14": "【疏】決定相違過者即向因中出過然但改前因即是",
    "X49n0815_005:0612c15": "因云唯六識攝因但有法自相相違過無決定相違",
    "X49n0815_005:0612c16": "過何以故決定相違之量改前因故如何今言有決",
    "X49n0815_005:0612c17": "定相違過又准樞要亦但云宗因各有二過不言決",
    "X49n0815_005:0612c18": "定相違答應疏主筆悞故爾或可改前因作量云餘",
    "X49n0815_005:0612c19": "染第六意識應無俱有依因云染淨中隨一攝故如",
    "X49n0815_005:0612c20": "聖道第六識等既改前因故成決定相違過。",
    "X49n0815_005:0612c21": "【疏】二乘三位法執無染者意云然二乘三位雖有法",
    "X49n0815_005:0612c22": "執相應染污末那在若聖二乘仍名無染何以故不",
    "X49n0815_005:0612c23": "障二乘聖道品故菩薩不然若第六入生空觀第七",
    "X49n0815_005:0612c24": "即法執相應是染也第六入法空觀即與不等性智",
    "X49n0815_005:0613a01": "相應純淨無漏也。",
    "X49n0815_005:0613a02": "【疏】是隨所應思之差別者意云第七成淨差別者是",
    "X49n0815_005:0613a03": "意識之力也要由第六引第七方成染淨差別故。",
    "X49n0815_005:0613a04": "【疏】隨何乘說染汙意無者二乘斷染我見菩薩斷我",
    "X49n0815_005:0613a05": "法二執然法執望二乘不染亦可名淨菩薩能除故",
    "X49n0815_005:0613a06": "云染汙意無非無第七識體四位者三乘無學不退。",
    "X49n0815_005:0613a07": "【疏】下自更解等者如論云此意差別略有三種等已",
    "X49n0815_005:0613a08": "下也。",
    "X49n0815_005:0613a09": "【疏】此為初無者意說我執入見道時最初捨故即□",
    "X49n0815_005:0613a10": "捨名者即捨補特伽羅我見之名。",
    "X49n0815_005:0613a11": "【疏】此意是入無漏時捨者意說在有漏位此識得以",
    "X49n0815_005:0613a12": "與我見相應不捨染末那名若至無漏位即無我執",
    "X49n0815_005:0613a13": "相應末那以真無我解違我執故。",
    "X49n0815_005:0613a14": "【疏】如下亦然捨此相應者如下文說捨此四相應我",
    "X49n0815_005:0613a15": "見等亦然。",
    "X49n0815_005:0613a16": "【疏】不可說彼得互捨者不得以第七暫無名捨即說",
    "X49n0815_005:0613a17": "第八暫他不執亦名為捨不得以第八永捨名即令",
    "X49n0815_005:0613a18": "第七亦永捨名何故不得由第七染污是自性斷即",
    "X49n0815_005:0613a19": "暫無之時而名捨第八是緣縛斷□要他永不執方",
    "X49n0815_005:0613a20": "名為捨。",
    "X49n0815_005:0613a21": "【疏】以二乘有學未名捨故者無處說二乘有學捨賴",
    "X49n0815_005:0613a22": "邪故不可言以第七箇暫捨顯第八亦暫捨也。",
    "X49n0815_005:0613a23": "【疏】若許蹔捨至亦應名捨者若許第八亦蹔者即二",
    "X49n0815_005:0613a24": "乘有學無漏亦暫不執藏何故不名捨。",
    "X49n0815_005:0613b01": "【疏】染汙末邪違無漏故者意說入見道時蹔捨第七",
    "X49n0815_005:0613b02": "有云我見相應末那入無漏時不行明第八蹔捨賴",
    "X49n0815_005:0613b03": "耶名此解不然違上說故。",
    "X49n0815_005:0613b04": "【疏】此若初位必有此位執是法執相應位意說有我",
    "X49n0815_005:0613b05": "執時必有法執有法執時未必有我執法執位是長",
    "X49n0815_005:0613b06": "我執短故。",
    "X49n0815_005:0613b07": "【疏】法空智者至名法空智果者意說入法空觀及所",
    "X49n0815_005:0613b08": "引法空後得智并所引滅定等皆是第六識入法空",
    "X49n0815_005:0613b09": "觀然引得第七相應平等性智。",
    "X49n0815_005:0613b10": "【疏】等流亦爾體類同故者等流者即法空智果釋此",
    "X49n0815_005:0613b11": "果時第七識亦平等智俱故是法空智體類故也。",
    "X49n0815_005:0613b12": "【疏】人觀不然者第六入人空觀等不引起平等性智",
    "X49n0815_005:0613b13": "若入法空觀即能引第七平等性智。",
    "X49n0815_005:0613b14": "【疏】然果中遠果至即是法觀者此亦說近果二後得",
    "X49n0815_005:0613b15": "智各望生法二觀名近果也。",
    "X49n0815_005:0613b16": "【疏】由此應說隣近果者准此意法法空智後必引法",
    "X49n0815_005:0613b17": "空後得智故佛地論說法觀後得智現前非是遠果",
    "X49n0815_005:0613b18": "生空後得也問何不以生空後得為近果也答望法",
    "X49n0815_005:0613b19": "空觀非自類故不名近也若爾是滅定是自類答依",
    "X49n0815_005:0613b20": "法空後得智云滅定亦是自類也又解無隣近果者",
    "X49n0815_005:0613b21": "意說生空後得智即法空後得望法空觀名遠果也",
    "X49n0815_005:0613b22": "若遠果者即人觀後智現前者即從法觀後得入生",
    "X49n0815_005:0613b23": "觀時即生觀根本後得俱是智法觀之遠果也其文",
    "X49n0815_005:0613b24": "略故但言後得為遠果也。",
    "X49n0815_005:0613c01": "【疏】或八地以去無分別智至起人觀後得智者此疏",
    "X49n0815_005:0613c02": "重解必法觀後得入生空生空引自後得智亦無妨",
    "X49n0815_005:0613c03": "此望法空乃為遠果也。",
    "X49n0815_005:0613c04": "【疏】然此中至即果全論者初解者即上云由此應說",
    "X49n0815_005:0613c05": "等是後義者即或八地已去等是言果全論者不論",
    "X49n0815_005:0613c06": "近遠但總說果故云全論故生空智果是法空引亦",
    "X49n0815_005:0613c07": "名果故如論但言法空智果現在前位法觀法執第",
    "X49n0815_005:0613c08": "七即不行更無遠果而言染七故云全論。",
    "X49n0815_005:0613c09": "【疏】有漏無漏二境界失者此間意言緣異熟識及真",
    "X49n0815_005:0613c10": "如恐於約十地中即能雙緣此二故為問也。",
    "X49n0815_005:0613c11": "【疏】及一切者意說餘一切時入真法空觀正體。",
    "X49n0815_005:0613c12": "【疏】其實唯有為者即後得智所變似真如相分是心",
    "X49n0815_005:0613c13": "上影像故言有為。",
    "X49n0815_005:0613c14": "【疏】通緣有漏無漏者意後平等性智緣有漏異熟無",
    "X49n0815_005:0613c15": "漏緣真如故問何故爾耶答由第六緣真如所引第",
    "X49n0815_005:0613c16": "七亦緣真如。",
    "X49n0815_005:0613c17": "【疏】今此總言緣異熟等者等真如也此釋論文以後",
    "X49n0815_005:0613c18": "得智中得緣似真如故問何故論中但說緣異熟無",
    "X49n0815_005:0613c19": "垢識不言真如耶答以後得智不智取親緣如故所",
    "X49n0815_005:0613c20": "以不言真俗雙緣。",
    "X49n0815_005:0613c21": "【疏】前解為勝者通緣俗似如為勝也。",
    "X49n0815_005:0613c22": "【疏】性未離故者第八未能全離執故有云性未離故",
    "X49n0815_005:0613c23": "者意說七地已前若不入無漏觀第七亦與我執相",
    "X49n0815_005:0613c24": "應以未不離執故平等智得緣賴耶此解為正。",
    "X49n0815_005:0614a01": "【疏】即是識字及一等字者意合說云異熟識等無垢",
    "X49n0815_005:0614a02": "識等。",
    "X49n0815_005:0614a03": "【疏】人我是主寄至人我狹者意云辨人我法我二種",
    "X49n0815_005:0614a04": "差別要法我為本方起人我問何故名人我答依人",
    "X49n0815_005:0614a05": "計我故云人我我有主宰用故主斷自在用宰有割",
    "X49n0815_005:0614a06": "斷用亦計我及作者受者等用故然法我者謂依法",
    "X49n0815_005:0614a07": "體有軌持自性等勝用是有自在等用勝今言法我",
    "X49n0815_005:0614a08": "約自在義不約宰義以法我我寬故即依法計我故",
    "X49n0815_005:0614a09": "云法我。",
    "X49n0815_005:0614a10": "【疏】此中喻況理有淺深至是法執者意云淺喻者迷",
    "X49n0815_005:0614a11": "杌喻迷法是法執若杌為人喻依於法執起我執也。",
    "X49n0815_005:0614a12": "【疏】深喻至人中起事執者意云前法有深也迷杌者",
    "X49n0815_005:0614a13": "喻迷法空理將杌為人時喻人執也問此深喻喻人",
    "X49n0815_005:0614a14": "執與淺喻喻人執有何別耶答一種無別但據迷杌",
    "X49n0815_005:0614a15": "分成淺深人執一種問何故如是人法不同答法中",
    "X49n0815_005:0614a16": "據迷理說人中據事起所以法中喻有淺深人執但",
    "X49n0815_005:0614a17": "是一種而無淺深據實迷人亦是迷理然要迷法空",
    "X49n0815_005:0614a18": "方執法有依此法有力方起我執乃至執佛性為我",
    "X49n0815_005:0614a19": "亦執法有體依此作用上方起我執約此一邊言迷",
    "X49n0815_005:0614a20": "理事也據實亦迷我空理也。",
    "X49n0815_005:0614a21": "【疏】問人中亦可言至起事執者意云返問飜喻人執",
    "X49n0815_005:0614a22": "也問云法中迷理人中起事執者亦可人執迷無我",
    "X49n0815_005:0614a23": "之理於法中起事執答法執寬故通迷一切人執是",
    "X49n0815_005:0614a24": "狹依人計我所以唯依人身上起執計為我故。",
    "X49n0815_005:0614b01": "【疏】難淺喻云至非是法執者意云且如喻有淺深深",
    "X49n0815_005:0614b02": "喻身難出離難淺喻迷杌故但處迷法即法執也淺",
    "X49n0815_005:0614b03": "喻中人執亦身命論難意云若言執杌可喻法執[孑*中]",
    "X49n0815_005:0614b04": "皮喻法則迷杌應不喻法執也故疏云迷杌應非是",
    "X49n0815_005:0614b05": "法執然答意云迷杌者謂不了不了似於法執法執",
    "X49n0815_005:0614b06": "亦不了於法也以不了義同所以轉迷杌喻法執也",
    "X49n0815_005:0614b07": "其實迷杌不得是法執雖唯執杌然有實杌地方謂",
    "X49n0815_005:0614b08": "人也問既言不了似於法執者未審不了之義何異",
    "X49n0815_005:0614b09": "於疑答此雖不了則決定不了疑者行相猶預不可",
    "X49n0815_005:0614b10": "相例。",
    "X49n0815_005:0614b11": "【疏】云如一眼識至二行相生者此喻但取少分為喻",
    "X49n0815_005:0614b12": "也唯取識行相不取兩境名少喻意者慧體是一憶",
    "X49n0815_005:0614b13": "上下我法二用與別如一眼識自證分能生緣青等",
    "X49n0815_005:0614b14": "多境見分故自證是一見分之用隨境許多又共許",
    "X49n0815_005:0614b15": "識喻者護法安慧彼此共許識多行相名為共許識",
    "X49n0815_005:0614b16": "即喻不共執心者護法許我執生時必帶法執安慧",
    "X49n0815_005:0614b17": "不許以第七識唯有我執無法執故名不共許執心",
    "X49n0815_005:0614b18": "計合出許學文者眾文略也。",
    "X49n0815_005:0614b19": "【疏】疑於理印於事等者且任不正義難也難非執者",
    "X49n0815_005:0614b20": "亦且任不正義答望護法宗不許疑印俱生故故且",
    "X49n0815_005:0614b21": "疑他世為有為無於彼生何欲勝解等。",
    "X49n0815_005:0614b22": "【疏】今此不違故許俱起者以境是一故許俱起。",
    "X49n0815_005:0614b23": "【疏】具有人執者人執既有法執不說自成以我執必",
    "X49n0815_005:0614b24": "依法執起也。",
    "X49n0815_005:0614c01": "【疏】定性二乘至通見脩道者意云此等位並起法執",
    "X49n0815_005:0614c02": "除此亦有人執者除此聖道滅定等外餘時亦起人",
    "X49n0815_005:0614c03": "執問且如二乘聖道滅定等如前早已耶簡何故今",
    "X49n0815_005:0614c04": "更重說耶答如前雖說不約斷分別今約斷分別故",
    "X49n0815_005:0614c05": "無重說過。",
    "X49n0815_005:0614c06": "【疏】若三心觀者此意三心是相見道為正義初一心",
    "X49n0815_005:0614c07": "唯起人觀後二心之邊通法觀故此三心見道法執",
    "X49n0815_005:0614c08": "有行不行時。",
    "X49n0815_005:0614c09": "【疏】及二果者即生空後得及滅盡定。",
    "X49n0815_005:0614c10": "【疏】若住散定心散即散心有漏之位定即是定心除",
    "X49n0815_005:0614c11": "法空觀外餘生空觀等諸定心麤觀不障細法執故。",
    "X49n0815_005:0614c12": "【疏】然此一切至大勢相似者意云此等菩薩多起法",
    "X49n0815_005:0614c13": "執故云相似我執已伏或已斷故更不起前七地有",
    "X49n0815_005:0614c14": "學頓悟容我法二執間起不同第八地已去八地已",
    "X49n0815_005:0614c15": "去法執有行不行若法空觀相續即不行若人空觀",
    "X49n0815_005:0614c16": "相續法執現行乃至十地滿心方永除斷若有學迴",
    "X49n0815_005:0614c17": "心及頓悟菩薩我執至七地滿心伏盡至十地滿心",
    "X49n0815_005:0614c18": "斷種第六識我見第四地伏第七我見至七地終心",
    "X49n0815_005:0614c19": "伏不行也。",
    "X49n0815_005:0614c20": "【疏】二障三處過者如第十疏解。",
    "X49n0815_005:0614c21": "【疏】若言第六識可起現行法執至第七是所依者意",
    "X49n0815_005:0614c22": "云外人若言第七無法執第六識許起言為依者不",
    "X49n0815_005:0614c23": "然未知與何法為依夫論為所為者而與諸法為其",
    "X49n0815_005:0614c24": "所依第六識八地以上以恒無漏一切煩惱所知皆",
    "X49n0815_005:0615a01": "悉不行如何得法執仍為所依耶以不得為所依明",
    "X49n0815_005:0615a02": "知取第七識中法執所知障為所依也外問曰次言",
    "X49n0815_005:0615a03": "第七識中所智障為所依與何法為依答曰與前六",
    "X49n0815_005:0615a04": "識中煩惱所知障為所依也問曰第六識至八地。",
    "X49n0815_005:0615a05": "已上恒起無漏云何言與前六識煩惱等為所依答",
    "X49n0815_005:0615a06": "誠如所難故論引經云八地以上煩惱皆不現行唯",
    "X49n0815_005:0615a07": "有所依所智障在意證八地以上第七識中有所依",
    "X49n0815_005:0615a08": "所知障法執在不依須一切時與煩惱為所依但此",
    "X49n0815_005:0615a09": "以前曾與六識中現行煩惱等為所依故得所依名",
    "X49n0815_005:0615a10": "六非所依第七是所依者意說六識中所知障不得",
    "X49n0815_005:0615a11": "為所依第七識中所知障為所依也是根本故六識",
    "X49n0815_005:0615a12": "中煩惱起時皆由第七中煩惱等也。",
    "X49n0815_005:0615a13": "【疏】何故上言至全言有者即指前次通異生聲聞獨",
    "X49n0815_005:0615a14": "覺相續等文此即生下文也。",
    "X49n0815_005:0615a15": "【疏】非是從善惡至異熟生者意云善惡業所感別報",
    "X49n0815_005:0615a16": "心心所是異熟生果今者不同於彼。",
    "X49n0815_005:0615a17": "【疏】是總名攝然即別名者意云法執雖向總異熟生",
    "X49n0815_005:0615a18": "無記名中攝名異熟生總望餘威儀等之名此異熟",
    "X49n0815_005:0615a19": "生還是別名以非餘三故即別總名如身根故。",
    "X49n0815_005:0615a20": "【疏】然此第二雖是總束上為三位者即於第十門中",
    "X49n0815_005:0615a21": "解十門中有二初正以十門釋第七識第二總束上",
    "X49n0815_005:0615a22": "為三位也談第三段束為三位也。",
    "X49n0815_005:0615a23": "【疏】通大小乘有者意說大小乘共許故。",
    "X49n0815_005:0615a24": "【疏】無漏緣第八至故論言等者意云無漏第七緣無",
    "X49n0815_005:0615b01": "我理即真如也及緣第八異熟識等故疏置及言上",
    "X49n0815_005:0615b02": "至佛果許通緣一切法故論言等也。",
    "X49n0815_005:0615b03": "【疏】意能念境界者念者思量義言錯飜者此即失也",
    "X49n0815_005:0615b04": "念者緣於過去明記為性意者思量為性行相既別",
    "X49n0815_005:0615b05": "何得言意而念境界耶故是錯也。",
    "X49n0815_005:0615b06": "【疏】次下顯證者即次下心常無記頌也故下頌云心",
    "X49n0815_005:0615b07": "常無記法至善不善者此頌亦錯意不取二邊也夫",
    "X49n0815_005:0615b08": "二邊若者所行斷常第七不能斷常故但緣第八執",
    "X49n0815_005:0615b09": "我我所非計斷常故是錯也。",
    "X49n0815_005:0615b10": "【疏】解脫阿含者意說此經名解脫阿含經阿含者此",
    "X49n0815_005:0615b11": "云淨教此解脫云即淨教也非是涅槃解脫。",
    "X49n0815_005:0615b12": "【疏】然今少別者彼論前有我見我慢方有我愛此經",
    "X49n0815_005:0615b13": "前有我見我愛方有我慢等故云少別。",
    "X49n0815_005:0615b14": "【疏】此意相應至去來世有故者意說無漏道起此意",
    "X49n0815_005:0615b15": "煩惱即滅何以故煩惱與對治道不俱起種已斷故",
    "X49n0815_005:0615b16": "無漏道生時此煩惱非但現無亦無過未何以故過",
    "X49n0815_005:0615b17": "去未來無實體故然有宗計無漏道起其惑雖斷於",
    "X49n0815_005:0615b18": "過未世仍有體在故不名佛今說過未無自體者即",
    "X49n0815_005:0615b19": "破彼宗。",
    "X49n0815_005:0615b20": "【疏】此經大小共信至常施食等者意云引此經頌云",
    "X49n0815_005:0615b21": "染污意恒時諸惑俱生滅等者此經大小二乘皆共",
    "X49n0815_005:0615b22": "信有然大小二乘解名有別且大乘云彼經說者即",
    "X49n0815_005:0615b23": "是第七識若小乘解云即是第六識就小乘中諸部",
    "X49n0815_005:0615b24": "又別且上座部云染意恒時者即是我宗細意識許",
    "X49n0815_005:0615c01": "與惑並生恒現行故如受生心者此細意識受生命",
    "X49n0815_005:0615c02": "終位中恒起故云染汙意恒時等亦如大乘受生位",
    "X49n0815_005:0615c03": "中藏識恒有故若大眾部解云此染汙意識雖中間",
    "X49n0815_005:0615c04": "蹔有間斷亦得名恒與諸惑俱生滅也亦如是世云",
    "X49n0815_005:0615c05": "此人常施食等見此人一切時常施食耶不妨中間",
    "X49n0815_005:0615c06": "而有間斷此亦如是也若薩婆多計經言恒時者約",
    "X49n0815_005:0615c07": "前後相應約俱非要同念與惑俱時名俱也如常施",
    "X49n0815_005:0615c08": "食等約多分說常受樂等准知今大乘云經言恒時",
    "X49n0815_005:0615c09": "與惑俱者即第七識非第六識也不同小乘。",
    "X49n0815_005:0615c10": "【疏】不共六二緣至有情我不成者意云證有第七總",
    "X49n0815_005:0615c11": "引六教勤為一頌如疏不共者此即第一經明不共",
    "X49n0815_005:0615c12": "無明六二緣者下論云眼色為緣生於眼識乃至意",
    "X49n0815_005:0615c13": "法為緣而生意識意名者下論謂契經說思量名意",
    "X49n0815_005:0615c14": "等二定別者即下論云無想滅定有別若無此識彼",
    "X49n0815_005:0615c15": "應無別無想染者下言無想有染若無此識彼應無",
    "X49n0815_005:0615c16": "染有情我者如下論云謂契經說異生善染無記之",
    "X49n0815_005:0615c17": "心恒帶我執若無此識彼三性心位應無有我等。",
    "X49n0815_005:0615c18": "【疏】或有為二等者意說無明或可總分為二一者共",
    "X49n0815_005:0615c19": "二者不共等。",
    "X49n0815_005:0615c20": "【疏】義有二義至即理者意云義有二義第一可解第",
    "X49n0815_005:0615c21": "二義者即義理理即真如問真如理與境義有何差",
    "X49n0815_005:0615c22": "別答初義別也彼約對見分義為境此約道理即真",
    "X49n0815_005:0615c23": "如之道理也問此段論文既不辨義何故預明此義",
    "X49n0815_005:0615c24": "耶。答汎爾預明也理應無爽此義即是後文覆真",
    "X49n0815_005:0616a01": "實義也。",
    "X49n0815_005:0616a02": "【論】如伽陀說至不共無明者此引攝論第一頌證說",
    "X49n0815_005:0616a03": "有不共無明。",
    "X49n0815_005:0616a04": "【疏】無明恒行遍三性位者由此無明故令前六識作",
    "X49n0815_005:0616a05": "善之時所起施等不能亡相何況起餘不善無記心",
    "X49n0815_005:0616a06": "也故遍三性心而恒行也若不爾者便違經中之恒",
    "X49n0815_005:0616a07": "行之言故云不爾恒行。",
    "X49n0815_005:0616a08": "【疏】經頌俱言無明者前所引經頌者即攝論頌也。",
    "X49n0815_005:0616a09": "【疏】若六識身至相應故者意云六識本通三性若與",
    "X49n0815_005:0616a10": "不共無明俱者便唯染俱應不通三性何以故許與",
    "X49n0815_005:0616a11": "無明恒相應故。",
    "X49n0815_005:0616a12": "【疏】若謂意識由彼煩惱成染等者外許此意識由不",
    "X49n0815_005:0616a13": "共無明方成染者難云此意識應不通善淨何以故",
    "X49n0815_005:0616a14": "以此無明恒行故即攝論中作此難也。",
    "X49n0815_005:0616a15": "【疏】中此無明至非不與隨共者意云今第七識中無",
    "X49n0815_005:0616a16": "明體雖是根本然不與餘根本惑俱而俱而但與餘",
    "X49n0815_005:0616a17": "隨惑相應得不共無明名此師計第七識中愛等三",
    "X49n0815_005:0616a18": "名隨惑問若言無明不與根本惑俱故名不共者未",
    "X49n0815_005:0616a19": "審不與何根本共耶答但可言不與根本共亦不可",
    "X49n0815_005:0616a20": "說言不與第六識中根本惑共必不然但可總言不",
    "X49n0815_005:0616a21": "與根本惑共也。",
    "X49n0815_005:0616a22": "【疏】隨其所應根本分位者即指如邪欲邪勝解欣厭",
    "X49n0815_005:0616a23": "等皆是菩薩隨惑外攝然名隨煩惱。",
    "X49n0815_005:0616a24": "【疏】二十隨非名煩惱者意說非名根本煩惱也。",
    "X49n0815_005:0616b01": "【疏】若隨非根本至不言是煩惱者意云自有隨非根",
    "X49n0815_005:0616b02": "本者即不能隨是此是根本亦通障攝者即根本煩",
    "X49n0815_005:0616b03": "惱是如對法文說以隨不言是煩惱故者釋隨不名",
    "X49n0815_005:0616b04": "煩惱所由若前師將愛等三為隨煩惱分位建立者",
    "X49n0815_005:0616b05": "不然何以隨不言有煩惱字故今將愛等名隨煩惱",
    "X49n0815_005:0616b06": "者不然故知此三但名煩惱不得隨能隨中不說故。",
    "X49n0815_005:0616b07": "【疏】修返時者修者修還也。",
    "X49n0815_005:0616b08": "【疏】不見諸論名不共貪等者此且位解即諸論中無",
    "X49n0815_005:0616b09": "此說不共貪等文也。",
    "X49n0815_005:0616b10": "【疏】對餘癡故論多說癡至不共名故者意會諸論不",
    "X49n0815_005:0616b11": "說不共貪所由此有兩解一云對餘者對餘六識中",
    "X49n0815_005:0616b12": "癡等但說第七識中癡名不共無明二云癡者即是",
    "X49n0815_005:0616b13": "第七識中貪等之餘今將當識中貪望當識中餘癡",
    "X49n0815_005:0616b14": "且說於癡理實貪等亦名不共然貪等名不共者有",
    "X49n0815_005:0616b15": "二意一云第七識中貪等不與餘慢等俱名不共以",
    "X49n0815_005:0616b16": "慢高貪下行不相應故名不共也二即說六識中獨",
    "X49n0815_005:0616b17": "行貪等名不共貪准下文此解正。",
    "X49n0815_005:0616b18": "【疏】然此師至不為主故者意云此師說六識中有不",
    "X49n0815_005:0616b19": "共貪等非第七識也然七識中貪不與六識中慢等",
    "X49n0815_005:0616b20": "俱故名相應但與自識中煩惱相應名相應故以不",
    "X49n0815_005:0616b21": "為主故所以不得不共主名無明不分得名不共。",
    "X49n0815_005:0616b22": "【疏】是主無明餘識亦有者此通六識中有即是主獨",
    "X49n0815_005:0616b23": "行也。",
    "X49n0815_005:0616b24": "【疏】前師見等亦名不共者意云前師難前師餘六識",
    "X49n0815_005:0616c01": "中癡增時貪等見應名相應即以前師許餘六識有",
    "X49n0815_005:0616c02": "不共貪見等故且說癡增時也。",
    "X49n0815_005:0616c03": "【疏】若為主時應名不共者此難貪等前師就貪等增",
    "X49n0815_005:0616c04": "時難也然准家俱許此義今各約自所許為難。",
    "X49n0815_005:0616c05": "【論】有義此癡至唯此識有故者是護法正義。",
    "X49n0815_005:0616c06": "【疏】其第二獨行不共至不與餘俱起者意釋不共總",
    "X49n0815_005:0616c07": "有二種第一相應不共即第七識中也第二獨行不",
    "X49n0815_005:0616c08": "共者不與根本煩惱共故名不共此釋不共名也然",
    "X49n0815_005:0616c09": "第二獨行無明復有二種第一非主獨行者與忿等",
    "X49n0815_005:0616c10": "相應名非主獨行若爾何名獨行答不與貪俱行故",
    "X49n0815_005:0616c11": "名獨行然獨行即不共故如此無明第七非有第二",
    "X49n0815_005:0616c12": "是主獨行者不與根本煩惱共故名獨行不共不與",
    "X49n0815_005:0616c13": "忿等相應名為主也但不與餘貪等及忿等十相應",
    "X49n0815_005:0616c14": "起名主獨行故。",
    "X49n0815_005:0616c15": "【疏】云或不與餘俱起等非不與餘中大等隨惑俱也",
    "X49n0815_005:0616c16": "然第四卷末解隨惑總有四說此主獨行總得相應",
    "X49n0815_005:0616c17": "也若欲界兼與無慚無愧中二相應上界不爾如下",
    "X49n0815_005:0616c18": "解也。",
    "X49n0815_005:0616c19": "【疏】為成此後所說無明者是生起下文為成後不共",
    "X49n0815_005:0616c20": "無明故引瑜伽為證。",
    "X49n0815_005:0616c21": "【疏】與後五隨者即於八大隨中與五箇俱謂湣沉掉",
    "X49n0815_005:0616c22": "舉不信懈怠放逸即前第四卷末四師中初義也對",
    "X49n0815_005:0616c23": "前中小隨故名後也。",
    "X49n0815_005:0616c24": "【疏】如契經說等唯是分別者以緣起經說聖者不共",
    "X49n0815_005:0617a01": "無明已永斷故故知唯分別彼唯據此是主說非約",
    "X49n0815_005:0617a02": "非主以非主不共通修斷。",
    "X49n0815_005:0617a03": "【疏】緣起初勝法門經第二卷說者即是緣起經文。",
    "X49n0815_005:0617a04": "【疏】此隨小乘名為不共者大乘雖許以小乘亦許故",
    "X49n0815_005:0617a05": "言隨非恒行不共小乘不許有云大乘無隨小乘說",
    "X49n0815_005:0617a06": "非大乘許也大乘不共無明即第七識中者是前解",
    "X49n0815_005:0617a07": "勝教自說故。",
    "X49n0815_005:0617a08": "【疏】從輕相說者謂念等十種依根本立大乘小乘俱",
    "X49n0815_005:0617a09": "然以行相麤動數現起故名為輕相貪等不然故名",
    "X49n0815_005:0617a10": "不共意說重者名根本輕者名忿等。",
    "X49n0815_005:0617a11": "【疏】此雖二別者即是主非主二也仍不是恒行無明",
    "X49n0815_005:0617a12": "所攝即不遍三性心故恒行無明遍三性故。",
    "X49n0815_005:0617a13": "【疏】世親唯說不共許緣乃至辨從二者總是解世親",
    "X49n0815_005:0617a14": "攝論意也彼文似難大乘異師者謂安慧無漏位中",
    "X49n0815_005:0617a15": "無第七識今言如眼根及本識生眼識乃至意根及",
    "X49n0815_005:0617a16": "本識生意識者意□似破異師證有第七也。",
    "X49n0815_005:0617a17": "【疏】然對所依至即根境法故者意云會攝論與此論",
    "X49n0815_005:0617a18": "有別所由世親唯約所依而辨二根此論約其根境",
    "X49n0815_005:0617a19": "二緣以說第七若立賴耶不共許故據此道理明知",
    "X49n0815_005:0617a20": "攝論難異師也。",
    "X49n0815_005:0617a21": "【疏】逆次第配者是逆配簡上第二能變中次第滅意",
    "X49n0815_005:0617a22": "及因緣依等即從後向前簡也。",
    "X49n0815_005:0617a23": "【疏】言在中攝至是一識攝故者此意即說若唯言六",
    "X49n0815_005:0617a24": "識攝不言中者為言成於六識也顯成第六故置中",
    "X49n0815_005:0617b01": "言是一識攝故者意說第六既是一識攝故不得用",
    "X49n0815_005:0617b02": "六識攝為因。",
    "X49n0815_005:0617b03": "【疏】明非者即結上文是明薩婆多等非不許有第七",
    "X49n0815_005:0617b04": "違上經故。",
    "X49n0815_005:0617b05": "【疏】上座部救胸中色物如西明疏說可撿敘之。",
    "X49n0815_005:0617b06": "【疏】此隨彼語者意說准第二解五識無三分別者何",
    "X49n0815_005:0617b07": "故初解言有自性分別云云答隨彼上座部說有以",
    "X49n0815_005:0617b08": "上座部許五識有自性分別故至下第七卷廣說。",
    "X49n0815_005:0617b09": "【疏】所難同喻不成者經部難云若以五識為同喻證",
    "X49n0815_005:0617b10": "第六有俱有依者此同喻不成五識與根非同時故。",
    "X49n0815_005:0617b11": "【疏】以世現見極成法至當知亦爾者量云汝五識與",
    "X49n0815_005:0617b12": "根決定同時以依他生故如牙影等。",
    "X49n0815_005:0617b13": "【疏】心心所法同緣一境至因果義立者意云以思受",
    "X49n0815_005:0617b14": "為同喻證五根及識同一境故決定俱時量云汝眼",
    "X49n0815_005:0617b15": "根與識決定俱時因云同一境故如思受等若爾此",
    "X49n0815_005:0617b16": "量有他不定過以經部許愛等心所法與心雖同緣",
    "X49n0815_005:0617b17": "一境然是思分位故與心前後起故犯他不定過過",
    "X49n0815_005:0617b18": "云五識與根為如思受同一境故定俱時耶為如愛",
    "X49n0815_005:0617b19": "等與心同緣一境故是異時為有此過應前成立愛",
    "X49n0815_005:0617b20": "猶如思受決定俱時量云愛等心所決定俱時同一",
    "X49n0815_005:0617b21": "境故如思受等既成立已然始將為喻成立根識決",
    "X49n0815_005:0617b22": "定俱時五識既然第六亦然決定俱時俱時意根即",
    "X49n0815_005:0617b23": "第七識。",
    "X49n0815_005:0617b24": "【疏】極成者簡諸部至故簡之者意云說極成言簡不",
    "X49n0815_005:0617c01": "極成如文自簡若不置極成字簡者但總言意識是",
    "X49n0815_005:0617c02": "有法者即攝一切意識有法中便有他自所別不成",
    "X49n0815_005:0617c03": "過也小乘許最後身菩薩有有漏不善意識如悉多",
    "X49n0815_005:0617c04": "太子納妻生子受五欲樂等是今大乘不許若攝在",
    "X49n0815_005:0617c05": "有法中即有自所別不極成過若大乘有他方佛等",
    "X49n0815_005:0617c06": "小乘不許即犯他所別不極成過也謂簡此等過置",
    "X49n0815_005:0617c07": "極成之言簡也。",
    "X49n0815_005:0617c08": "【疏】不共簡現第八識至所立不成者意云今將不共",
    "X49n0815_005:0617c09": "之言簡於共謂現行第八識與諸法為共依又望第",
    "X49n0815_005:0617c10": "六非親生故非相近故謂對五識增上生所依說故",
    "X49n0815_005:0617c11": "言不共也若不置不共之言但總言極成意識必有",
    "X49n0815_005:0617c12": "增上俱有所依是立宗者即宗有他能別不成過也",
    "X49n0815_005:0617c13": "他小乘不許有第八識今宗中不簡將為所依者成",
    "X49n0815_005:0617c14": "能別不成即前陳有法名所別後陳宗法名能別以",
    "X49n0815_005:0617c15": "宗中不簡故犯此過又無同喻他不許五識依第八",
    "X49n0815_005:0617c16": "故若設舉五識為同喻者喻中有所立不成過所立",
    "X49n0815_005:0617c17": "是宗法宗法於喻上不得轉即喻上無所立宗名所",
    "X49n0815_005:0617c18": "立不成過也。",
    "X49n0815_005:0617c19": "【疏】顯自名處者至立已成故者謂如眼根還名眼根",
    "X49n0815_005:0617c20": "處乃至意根還名意處故故顯自名處也意云今置",
    "X49n0815_005:0617c21": "顯名自處處言意有所簡以上座部師計胸中細色",
    "X49n0815_005:0617c22": "物而為意根今不爾意非色故此色根既是第六所",
    "X49n0815_005:0617c23": "緣即是法處所攝色收也。",
    "X49n0815_005:0617c24": "【疏】此理不爾者意云上座計色物為意根者此道理",
    "X49n0815_005:0618a01": "不爾若是第六所緣此色應是外處所攝不應是內",
    "X49n0815_005:0618a02": "意根攝也謂簡如此過失遂置顯自名處之言若不",
    "X49n0815_005:0618a03": "置顯自名處簡者但言極成意識是有法必有俱生",
    "X49n0815_005:0618a04": "不共增上意處是法者無同喻過以五識不依意處",
    "X49n0815_005:0618a05": "故不可將五識為同喻也故總說言顯名自處即顯",
    "X49n0815_005:0618a06": "諸識各依自根故五識得為同喻也。",
    "X49n0815_005:0618a07": "【疏】彼非所立者若但言俱生不共是意處者即宗非",
    "X49n0815_005:0618a08": "所立何以故以上座部計色為意根亦攝入所立宗",
    "X49n0815_005:0618a09": "中故大乘不許色為意根故宗非所立若許色為意",
    "X49n0815_005:0618a10": "根者復違自宗自宗不許色意處攝若對上座成立",
    "X49n0815_005:0618a11": "者犯立已成過他前立故故是相符過也。",
    "X49n0815_005:0618a12": "【疏】等無間不攝至皆許有故者意云言等無間不攝",
    "X49n0815_005:0618a13": "意者簡次第滅意根此成俱有依故若不言等無間",
    "X49n0815_005:0618a14": "不攝但言極成意識必有不共顯自名處增上生所",
    "X49n0815_005:0618a15": "依者即宗犯所立不成以等無間亦在宗中體非俱",
    "X49n0815_005:0618a16": "有依故故有過也若對一切小乘有立已成過小乘",
    "X49n0815_005:0618a17": "皆許過去意根能生今識故。",
    "X49n0815_005:0618a18": "【疏】若舉五識以為同喻所立不成者意云宗法於喻",
    "X49n0815_005:0618a19": "上不轉所以喻上闕所立法小乘不許五識用種子",
    "X49n0815_005:0618a20": "為不共依故今不對經部經部亦許有種子故若對",
    "X49n0815_005:0618a21": "者有立已成亦許五識依種子故。",
    "X49n0815_005:0618a22": "【疏】非親生故者第七望第八但為俱有依非親生也。",
    "X49n0815_005:0618a23": "【疏】非相近者第七望前五識非相近故不為生依但",
    "X49n0815_005:0618a24": "得為染淨依問第七與第六為生依者與種子生現",
    "X49n0815_005:0618b01": "行何別答種子生現行即辨體生今但為依親能變",
    "X49n0815_005:0618b02": "起名生所依不同種生現也。",
    "X49n0815_005:0618b03": "【疏】又簡俱時心所者意云俱時心所雖亦與第六為",
    "X49n0815_005:0618b04": "依然非生所依攝故須簡也問如何第六心王依心",
    "X49n0815_005:0618b05": "所答如前論云心王心所許互相依如心王與臣互",
    "X49n0815_005:0618b06": "相依等有云俱時心所者意簡第七識俱時心所也",
    "X49n0815_005:0618b07": "雖與第七俱時不同第七生所依攝。",
    "X49n0815_005:0618b08": "【疏】前無同喻過後立已成過者意云若但言極成意",
    "X49n0815_005:0618b09": "識必有不共乃至增上依不言生所依簡者即第七",
    "X49n0815_005:0618b10": "與五為俱有染淨依等亦攝在宗法中亦合宗有所",
    "X49n0815_005:0618b11": "立不成過又無同喻小乘不許五識依第七故故云",
    "X49n0815_005:0618b12": "無同喻過此一義簡俱時心所至非所依故者第二",
    "X49n0815_005:0618b13": "義簡若不言生所依俱時時心所但言增上依等者",
    "X49n0815_005:0618b14": "即心所與心王為依亦攝在宗法中故有立已成過",
    "X49n0815_005:0618b15": "他宗許前許今更重成故是相符也問如何心所與",
    "X49n0815_005:0618b16": "心為依答若能所相依心所即非心王依若相引相",
    "X49n0815_005:0618b17": "假藉名依即心所亦是王依如王臣等問如前所簡",
    "X49n0815_005:0618b18": "亦有無同喻及立已成過者何故不言此中偏說此",
    "X49n0815_005:0618b19": "二過之答如前所簡但依一義簡所以不說今此中",
    "X49n0815_005:0618b20": "生所依具二義簡即一義中簡一過所以偏出二過",
    "X49n0815_005:0618b21": "亦無違失又所依言者即第三義簡一切能依故也",
    "X49n0815_005:0618b22": "若不簡者亦有立已成過何故不說答舉一類餘故",
    "X49n0815_005:0618b23": "更不簡。",
    "X49n0815_005:0618b24": "【疏】此中一一互相簡略者即將增上義對俱有義又",
    "X49n0815_005:0618c01": "將俱有義對所依如是一一諸義相對互簡。",
    "X49n0815_005:0618c02": "【疏】法亦實有耶答者然經但言塵生識不言有體無",
    "X49n0815_005:0618c03": "體不可以法為例。",
    "X49n0815_005:0618c04": "【疏】問法雖至為例不成者意云法雖無體為緣能生",
    "X49n0815_005:0618c05": "意識五塵為境能生五識應亦無體耶雖有此相例",
    "X49n0815_005:0618c06": "然論主不計故簡之為例不成者不可取彼法通無",
    "X49n0815_005:0618c07": "體例五亦通無。",
    "X49n0815_005:0618c08": "【疏】亦應從二緣生至而為意者此外人難經說二緣",
    "X49n0815_005:0618c09": "生法無亦生識經說二緣生根體無時識亦生猶如",
    "X49n0815_005:0618c10": "過去已滅識雖現無體能引現滅得成意根故答如",
    "X49n0815_005:0618c11": "疏。",
    "X49n0815_005:0618c12": "【疏】故法無時不例五者意云不可將法例於五根也",
    "X49n0815_005:0618c13": "為彼但境為根須有力故不可將無法例於五根亦",
    "X49n0815_005:0618c14": "令無體也有云不例五者不可將無法例於五根亦",
    "X49n0815_005:0618c15": "令無七。",
    "X49n0815_005:0618c16": "【疏】設前有體今亦無用者雖前說有今入過去故無",
    "X49n0815_005:0618c17": "用也後既無體用依何立故云其用理無有云設前",
    "X49n0815_005:0618c18": "有體等破薩婆多設薩婆多計有體者前已破竟故",
    "X49n0815_005:0618c19": "過去無用後無體故破經部師彼宗自許過去無體",
    "X49n0815_005:0618c20": "其用理不得有前解勝。",
    "X49n0815_005:0618c21": "【疏】經部宗云至假說用者意云敘經部師過去識名",
    "X49n0815_005:0618c22": "意所由者後方破敘四經部師云過去雖無體當現",
    "X49n0815_005:0618c23": "在時謂有思量用今雖已滅亦得與後識為依何以",
    "X49n0815_005:0618c24": "故以有似現在思量用者大乘破云不然汝之識當",
    "X49n0815_005:0619a01": "現在時但有了別之用雖得名識不得名意無正思",
    "X49n0815_005:0619a02": "量用故故難云無正思量假依何立汝若前有思量",
    "X49n0815_005:0619a03": "可過去似有思量用汝既前無思量用如何過去似",
    "X49n0815_005:0619a04": "現在有思量用耶。",
    "X49n0815_005:0619a05": "【疏】大乘前破至乘前義者意云前破勝論外道云又",
    "X49n0815_005:0619a06": "不可說假必依此如何今難經部云無正思量假由",
    "X49n0815_005:0619a07": "何立豈不相違耶。",
    "X49n0815_005:0619a08": "【疏】不然據理至有似轉者此論主答據理而言不依",
    "X49n0815_005:0619a09": "於真方有似轉但似妄懷假說有似更有立破如第",
    "X49n0815_005:0619a10": "二卷說當撿彼文論師意存唯識變義。",
    "X49n0815_005:0619a11": "【疏】無違教失者若望大乘意現在有正思量今言無",
    "X49n0815_005:0619a12": "正思量者就他宗難。",
    "X49n0815_005:0619a13": "【疏】今者廢己從他難者意云若現在正思量大乘許",
    "X49n0815_005:0619a14": "有今言無正思量假由何立者不論己義但就他宗",
    "X49n0815_005:0619a15": "故云廢己從他難。",
    "X49n0815_005:0619a16": "【疏】又前約勝義難至而辨假者意云前破外道云假",
    "X49n0815_005:0619a17": "不依真者約勝義諦中難勝義諦中心言語絕不可",
    "X49n0815_005:0619a18": "論其真假今言正思量等者約世俗說世俗中有真",
    "X49n0815_005:0619a19": "假故故云假必依真故二難有別。",
    "X49n0815_005:0619a20": "【疏】故但名意不名為識者以識無依止義故不似現",
    "X49n0815_005:0619a21": "識也現有思量義故。",
    "X49n0815_005:0619a22": "【論】若無染意於二定中一有一無彼二何別者有染",
    "X49n0815_005:0619a23": "意即有別無染意即無別也意云汝若不許此染意",
    "X49n0815_005:0619a24": "一箇定中有一箇定中無者未審二定中有何差別",
    "X49n0815_005:0619b01": "故難二定有別者由此染意也論文合云若無染意",
    "X49n0815_005:0619b02": "於二定中一有一無者彼一何別長續。",
    "X49n0815_005:0619b03": "【疏】若小乘唯二十一者謂遍行別境各五善有十并",
    "X49n0815_005:0619b04": "心王善有十彼宗計無痴善根是假立即慧分故大",
    "X49n0815_005:0619b05": "乘不爾二十二法疏無相滅意識者即第六識滅定",
    "X49n0815_005:0619b06": "二識者并第七識不言五識者加行位已捨故諸定",
    "X49n0815_005:0619b07": "皆無五識身故故此不論。",
    "X49n0815_005:0619b08": "【疏】俱滅何異者若第七者二定中俱滅二十二法未",
    "X49n0815_005:0619b09": "審二定而有何異今唯二定別者無想定滅二十二",
    "X49n0815_005:0619b10": "法滅定合滅二十三法并第七識一分染滅故多於",
    "X49n0815_005:0619b11": "無想也種上假立者即是能厭種上假立也。",
    "X49n0815_005:0619b12": "【疏】二得至五蘊四蘊者二得者第一方便得即加行",
    "X49n0815_005:0619b13": "也第二離染得即離染義無想唯加行得滅定通二",
    "X49n0815_005:0619b14": "得佛唯任運得餘聖加行得二名者滅定四蘊依有",
    "X49n0815_005:0619b15": "頂心一名也無想五蘊依第四靜慮心一名故云二",
    "X49n0815_005:0619b16": "名也。",
    "X49n0815_005:0619b17": "【疏】若無第七無凡可厭無聖可欣者由第七識執我",
    "X49n0815_005:0619b18": "輪迴故凡夫方染可厭也由淨第七與平等性智相",
    "X49n0815_005:0619b19": "應即是聖者是可欣也。",
    "X49n0815_005:0619b20": "【疏】二說如後者有云合為三字疏錯作二字如後第",
    "X49n0815_005:0619b21": "七卷說撿餘本。",
    "X49n0815_005:0619b22": "【疏】二除初後故言長時者取中間名長時初生及沒",
    "X49n0815_005:0619b23": "時極促故故下云中間長時無故有過。",
    "X49n0815_005:0619b24": "【疏】汝去來世至我執者量云汝去來世應非去來世",
    "X49n0815_005:0619c01": "非現世攝故如常無為故又云過去故非常不同常",
    "X49n0815_005:0619c02": "無為又未來非現猶如空華去來既無無其我執是",
    "X49n0815_005:0619c03": "有過也。",
    "X49n0815_005:0619c04": "【論】取得無故能得互無者遮彼轉救謂彼救云無想",
    "X49n0815_005:0619c05": "有情有我執得故聖訶厭者不然所得之世既無能",
    "X49n0815_005:0619c06": "得我執之得不有云何得有我執耶又云能得者是",
    "X49n0815_005:0619c07": "三我能得去來世是所得彼云去來世雖無能得在",
    "X49n0815_005:0619c08": "所於無想有情而有我執。",
    "X49n0815_005:0619c09": "【疏】次大眾部至我執者即大眾一說說出世雞胤等",
    "X49n0815_005:0619c10": "四部及化地等計別有隨眠如種子是不相應行蘊",
    "X49n0815_005:0619c11": "攝無想天位成就故有我執由斯聖賢同訶厭彼也。",
    "X49n0815_005:0619c12": "【疏】得類即不失增長者意云不失增長是得家流故",
    "X49n0815_005:0619c13": "云得類正量部云由有得類故無想天中雖無六識",
    "X49n0815_005:0619c14": "亦有我執何必須有第七識耶論主云並於不相應",
    "X49n0815_005:0619c15": "行中前已遮破。",
    "X49n0815_005:0619c16": "【疏】我有色心皆得受熏者意說我宗中色心皆許互",
    "X49n0815_005:0619c17": "相受熏無想位中既有色根色根含藏種子由此得",
    "X49n0815_005:0619c18": "有我執。",
    "X49n0815_005:0619c19": "【疏】雜染相狀通三性者意云由有第七識我執故令",
    "X49n0815_005:0619c20": "六識口所行施等不能亡相相即雜染六識三性心",
    "X49n0815_005:0619c21": "中皆有也。",
    "X49n0815_005:0619c22": "【疏】有漏三性俱心無我執者意明彼俱無我執應不",
    "X49n0815_005:0619c23": "染也。",
    "X49n0815_005:0619c24": "【疏】言此我外緣行相麤猛等者此解不同上也。",
    "X49n0815_005:0620a01": "【疏】言由我執故起施等善法者彼初由第七我故令",
    "X49n0815_005:0620a02": "六識中行施不能亡相也此解約第六我然彼攝論",
    "X49n0815_005:0620a03": "依我能行施等證有第七者但舉由第七增明第六",
    "X49n0815_005:0620a04": "識中我執意云由七我故令六識中我執明利言我",
    "X49n0815_005:0620a05": "能行施等即三性心間雜起非謂我能行施是第七",
    "X49n0815_005:0620a06": "我也不爾地前云何得有亡相施等而成度行以第",
    "X49n0815_005:0620a07": "七恒我執故故知但約第六識中我言我亡相也即",
    "X49n0815_005:0620a08": "無彼第六中我所行施名亡相故。",
    "X49n0815_005:0620a09": "【疏】此解為勝此根本故者此第二解是其根本勝前",
    "X49n0815_005:0620a10": "第一解也以前解無有有漏亡相施等何以故以一",
    "X49n0815_005:0620a11": "切時恒執我故非實顯之者意說但由第七我執令",
    "X49n0815_005:0620a12": "六識中我執行相增明所以說云由我執所行施等",
    "X49n0815_005:0620a13": "不能無相非實顯第七我故施不亡相也故云問此",
    "X49n0815_005:0620a14": "論與攝論何別答約第七我執說云由執我故施等",
    "X49n0815_005:0620a15": "不能亡相攝論據第六中我說云我能行施等各據",
    "X49n0815_005:0620a16": "義別亦無違也又由第七識令前六識不能亡相者",
    "X49n0815_005:0620a17": "照法師云即是七增六也復由第六造業復惑也。",
    "X49n0815_005:0620a18": "【疏】據親生識語者以第七為第六為親生依。",
    "X49n0815_005:0620a19": "【疏】既爾二乘染末那滅等者二乘入生空觀第七與",
    "X49n0815_005:0620a20": "法執相應雖與法執相應望二乘不名為染但以我",
    "X49n0815_005:0620a21": "執無故名為染滅何故五識仍有相縛答如疏。",
    "X49n0815_005:0620a22": "【疏】或由因類相縛猶在至應亦有相縛者意云謂因",
    "X49n0815_005:0620a23": "位五識由七而有相縛乃至無學果位雖無染七而",
    "X49n0815_005:0620a24": "是自類亦起相縛言不爾者若不取因類解唯取第",
    "X49n0815_005:0620b01": "七有法執名相縛爾者即二乘無漏智即第七有法",
    "X49n0815_005:0620b02": "執皆有相縛又云不爾者不取此因解者何以故若",
    "X49n0815_005:0620b03": "言自類爾者即生空智心是前有漏因位之類應有",
    "X49n0815_005:0620b04": "相縛問相縛與所緣縛何別有解無別以俱通三性",
    "X49n0815_005:0620b05": "也若爾何須說二縛耶答據寬狹有殊故分二種所",
    "X49n0815_005:0620b06": "緣縛通本影故寬相縛唯影像相分故狹有云小別",
    "X49n0815_005:0620b07": "即所緣縛從他能緣得縛名相縛當體得名故二乘",
    "X49n0815_005:0620b08": "斷所緣縛不說斷相縛以能緣縛所緣者名所緣縛",
    "X49n0815_005:0620b09": "故有宗計云如無學身雖非現有煩惱然由現在他",
    "X49n0815_005:0620b10": "惑緣縛故成有漏名所緣縛下論主破非由他惑成",
    "X49n0815_005:0620b11": "有漏故勿由他解成無漏等若所緣縛能緣名相緣",
    "X49n0815_005:0620b12": "夫相縛者皆是法執生故二乘不斷然不及前解。",
    "X49n0815_005:0620b13": "【疏】有分別相者有漏心緣境忘生分別分別不了被",
    "X49n0815_005:0620b14": "相所拘故名相縛無漏見分不著於相故不被相縛。",
    "X49n0815_005:0620b15": "【疏】體便麤重者便硬澁不調柔性也。",
    "X49n0815_005:0620b16": "【疏】或所縛見至且名相縛者此說相縛見體狀易彰",
    "X49n0815_005:0620b17": "所由謂所縛見分是非量或是比量與執相應比度",
    "X49n0815_005:0620b18": "解故言能縛相分通於內外內即根境外即真境也",
    "X49n0815_005:0620b19": "由能所縛中有種種相狀易彰故但言相縛也。",
    "X49n0815_005:0620b20": "【疏】煩惱憎故者即由煩惱引及隨等增益也所以成",
    "X49n0815_005:0620b21": "縛。",
    "X49n0815_005:0620b22": "【疏】有漏末那之所增故者即如前云由第七我故令",
    "X49n0815_005:0620b23": "六識中所引施等不能亡相等是。",
    "X49n0815_005:0620b24": "【疏】有麤重故者意說有漏有麤重縛即硬澁不調柔",
    "X49n0815_005:0620c01": "等無漏不然不可為例。",
    "X49n0815_005:0620c02": "【疏】麤重縛體亦通有漏者意云非但相縛是有漏即",
    "X49n0815_005:0620c03": "麤重縛體亦通有漏問相縛以何為體又麤重縛有",
    "X49n0815_005:0620c04": "幾答云如西明疏解。",
    "X49n0815_005:0620c05": "【疏】彼據勝顯說故者彼攝論執我能行施相增勝且",
    "X49n0815_005:0620c06": "就此一邊說據亦應同此論若約六識與此即別又",
    "X49n0815_005:0620c07": "西明云此引頌重釋相縛不脫所由謂如是末那意",
    "X49n0815_005:0620c08": "是而識所依此染意未滅六識相縛終不脫也。",
    "X49n0815_005:0620c09": "【疏】由前及後去來煩惱發故緣故者意云善等由前",
    "X49n0815_005:0620c10": "過去煩惱為緣引發故成有漏及由後未來煩惱緣",
    "X49n0815_005:0620c11": "前善等故成有漏何假互俱耶故俱舍等云善等起",
    "X49n0815_005:0620c12": "時雖無現漏而有過未煩惱能緣縛故彼善等名為",
    "X49n0815_005:0620c13": "有漏故作此破云去來緣縛理非有故。",
    "X49n0815_005:0620c14": "【論】非由他惑成有漏者有宗云世尊身雖諸漏已盡",
    "X49n0815_005:0620c15": "然由他惑緣而成有漏如說央掘摩羅於佛生嗔此",
    "X49n0815_005:0620c16": "如人於佛由此世尊亦成有漏故作此破非由他惑",
    "X49n0815_005:0620c17": "成有漏故。",
    "X49n0815_005:0620c18": "【疏】不失增長者意說正量部計不失增長者由薩婆",
    "X49n0815_005:0620c19": "多得也。",
    "X49n0815_005:0620c20": "【論】亦不可說經有漏種生彼善等故成有漏者意云",
    "X49n0815_005:0620c21": "謂汝不可說雖無現惑而由有漏種所生故現行善",
    "X49n0815_005:0620c22": "等亦成有漏論彼種前先無因可成有漏故者釋不",
    "X49n0815_005:0620c23": "可說有漏所由何者汝說善等薰成種時既無現行",
    "X49n0815_005:0620c24": "染污末那依何現漏成有漏種。",
    "X49n0815_005:0621a01": "【疏】及過去緣縛是煩惱引者經部言我不同有宗此",
    "X49n0815_005:0621a02": "義成漏也身中色根等但由漏種生名有漏也又云",
    "X49n0815_005:0621a03": "善等例亦然者例內色根異熟法爾亦從有漏種生",
    "X49n0815_005:0621a04": "故成有漏。",
    "X49n0815_005:0621a05": "【疏】漏所縛者如無明發善行支意云謂有漏善法由",
    "X49n0815_005:0621a06": "漏勢力招後有故漏所隨者即如得上地天眼耳通",
    "X49n0815_005:0621a07": "還為上地諸麤重隨逐令天眼耳成有漏也故對法",
    "X49n0815_005:0621a08": "云漏所隨者者即由善根還為有漏隨順令加行位",
    "X49n0815_005:0621a09": "善不成無漏故對法云漏順隨者謂決擇分善根雖",
    "X49n0815_005:0621a10": "為煩惱麤重所隨然得建立為無漏性以皆一切有",
    "X49n0815_005:0621a11": "順彼對治故。",
    "X49n0815_005:0621a12": "【疏】雖亦由之發者意云第六行施時雖由當識中前",
    "X49n0815_005:0621a13": "我愛等引發而不俱起但是傍因非正因也。",
    "X49n0815_005:0621a14": "【疏】即他緣縛亦傍因者意云雖自行施等若他煩惱",
    "X49n0815_005:0621a15": "心緣縛時亦是傍因非正因也。",
    "X49n0815_005:0621a16": "【疏】即他緣縛亦傍因者意云雖自行施等若他煩惱",
    "X49n0815_005:0621a17": "心縛時亦是傍因也若為正因要順俱起。",
    "X49n0815_005:0621a18": "【疏】便非各各變者意云若由他緣縛故成有漏者即",
    "X49n0815_005:0621a19": "非各各自變又若互緣縛故成有漏者即應我行施",
    "X49n0815_005:0621a20": "時他愛果等既不爾者故知各自變也大乘宗善等",
    "X49n0815_005:0621a21": "既不被他緣縛故知各各變此甚新氣者是三藏所",
    "X49n0815_005:0621a22": "解不同說故名新義。",
    "X49n0815_005:0621a23": "【疏】以有漏言正表此法與漏俱故者意云行施等時",
    "X49n0815_005:0621a24": "皆有第七由我執與三性心俱時故三性心方成有",
    "X49n0815_005:0621b01": "漏故我執等煩惱而為有漏正因。",
    "X49n0815_005:0621b02": "【疏】若言由他緣縛亦如前破者同前勿由他解成無",
    "X49n0815_005:0621b03": "漏等破。",
    "X49n0815_005:0621b04": "【疏】對法等云至復不相增益者意云但由有漏煩惱",
    "X49n0815_005:0621b05": "種等隨逐此身生他界地等而不言縛他地有情也",
    "X49n0815_005:0621b06": "又有漏種望善等復不相增益此會對法文。",
    "X49n0815_005:0621b07": "【疏】相增益者謂第七增益餘法成其有漏其第六識",
    "X49n0815_005:0621b08": "若無漏時七染不行唯此無明未無漏時增第七染",
    "X49n0815_005:0621b09": "又互相增益者西明此顯有漏與漏性相同故互相",
    "X49n0815_005:0621b10": "增益方成有漏故自身者簡薩婆多由他煩惱得成",
    "X49n0815_005:0621b11": "有漏現行者簡經部種子煩惱者簡大眾部隨眠俱",
    "X49n0815_005:0621b12": "生滅者簡有宗由過未煩惱漏故得成有漏此明由",
    "X49n0815_005:0621b13": "與自身現行煩惱俱生滅互增益方成有漏。",
    "X49n0815_005:0621b14": "【疏】有學亦爾至與善俱故者意云有學第七未滅有",
    "X49n0815_005:0621b15": "煩惱俱也第七若無時餘識之中必無煩惱與施等",
    "X49n0815_005:0621b16": "善心俱故既餘識善心成有漏明知必由第七煩惱",
    "X49n0815_005:0621b17": "俱時也。",
    "X49n0815_005:0621b18": "【疏】為會前疑者生下文解前非由他惑成有漏義疑。",
    "X49n0815_005:0621b19": "【疏】漏種類者謂阿羅漢有漏諸蘊前生煩惱所起故",
    "X49n0815_005:0621b20": "也意說無學諸有漏法有漏善等從前有漏種子生",
    "X49n0815_005:0621b21": "故得成有漏意說皆由前時第七我見等與六識中",
    "X49n0815_005:0621b22": "三性心俱薰有漏種後時無學身中有漏方成是前",
    "X49n0815_005:0621b23": "有漏種類也若小乘不許有第七識與六識心等俱",
    "X49n0815_005:0621b24": "者復至後時心等起如何成有漏亦不得言是漏之",
    "X49n0815_005:0621c01": "種類也。",
    "X49n0815_005:0621c02": "【疏】我執不有失者汝不立第七識者即我執無有名",
    "X49n0815_005:0621c03": "不有失。",
    "X49n0815_005:0621c04": "【疏】理第三文者如前云已引聖教當顯正理此即是",
    "X49n0815_005:0621c05": "顯正理中第三經文也。",
    "X49n0815_005:0621c06": "【疏】於處門中不開識者以此理通者問何故於十二",
    "X49n0815_005:0621c07": "處中不開識耶答且以不共根境相對以辨於處總",
    "X49n0815_005:0621c08": "名言處不論於識也至第八卷彼彼分別中解疏剩",
    "X49n0815_005:0621c09": "界字界門中有識故非此所明或可界中不開八識",
    "X49n0815_005:0621c10": "但說六識者對根境說六亦應無妨。",
    "X49n0815_005:0621c12": "成唯識論疏義演卷第五"
}