{
    "X40n0722_001:0669a03": " 刪定比丘尼戒本序",
    "X40n0722_001:0669a05": "按南山祖師撰集錄僧尼並有刪定戒本僧戒見行",
    "X40n0722_001:0669a06": "于世尼本未流此方今所誦者乃是後人準律抄出",
    "X40n0722_001:0669a07": "且備時用然以翻傳尚質受誦尤艱致有下壇畢身",
    "X40n0722_001:0669a08": "不誦或雖誦習鮮克有終故使受若牛毛持如麟角",
    "X40n0722_001:0669a09": "內懷法體外被佛衣反乃混俗營生恣情造惡招他",
    "X40n0722_001:0669a10": "譏毀辱我教門徒染法流虗食信施乖出家本志負",
    "X40n0722_001:0669a11": "生育深恩一墜三塗動經萬劫且夫禪定智慧以戒",
    "X40n0722_001:0669a12": "為基菩提涅槃以戒為本愛道虔請深憫沈淪大覺",
    "X40n0722_001:0669a13": "知機嚴加制約良以無始業種量若塵沙任境彰名",
    "X40n0722_001:0669a14": "何止八萬四千之數隨犯立法且提三百四十八條",
    "X40n0722_001:0669a15": "為演說之常儀作持犯之蹊徑五夏不誦盡壽依師",
    "X40n0722_001:0669a16": "半月不聞違教獲罪由是敢依僧戒重定尼文彼此",
    "X40n0722_001:0669a17": "俱同則一無改作彼無此有則須至看詳庶令語意",
    "X40n0722_001:0669a18": "從容誦持便易四明尼眾樂戒者多恊力傾財鏤板",
    "X40n0722_001:0669a19": "摸印且欲廣流寰海大振律風使中外以同遵令佛",
    "X40n0722_001:0669a20": "法而久住恣爾來者試聽吾言無上法王萬德慈父",
    "X40n0722_001:0669a21": "不遺汝等末惡凡流委曲指陳微細過患可謂沒身",
    "X40n0722_001:0669a22": "苦海垂手迷塗柰何不省身心反生輕笑或懷羞而",
    "X40n0722_001:0669a23": "棟略或掩耳而懼聞寧知聖制刑科全是自心妄業",
    "X40n0722_001:0669a24": "故善見論云此戒法語諸聞說者慎勿驚怪生慚愧",
    "X40n0722_001:0669b01": "心念佛恩德已離愛染得清淨處為我結戒說此惡",
    "X40n0722_001:0669b02": "言若佛不說云何得知請詳此文深自尅責若誦若",
    "X40n0722_001:0669b03": "聽宜敬宜遵。",
    "X40n0722_001:0669b04": "元符己卯祖忌日餘杭沙門元照序",
    "X40n0722_001:0669b10": "四分刪定比丘尼戒本",
    "X40n0722_001:0669b12": "出曇無德部",
    "X40n0722_001:0669b13": "　稽首禮諸佛　　及法比丘僧　　今演毗尼法",
    "X40n0722_001:0669b14": "　令正法久住　　戒如海無涯　　如寶求無猒",
    "X40n0722_001:0669b15": "　欲護聖法財　　眾集聽我說　　欲除八棄法",
    "X40n0722_001:0669b16": "　及滅僧殘法　　障三十捨墮　　眾集聽我說",
    "X40n0722_001:0669b17": "　毗婆尸式棄　　毗舍拘留孫　　拘那含牟尼",
    "X40n0722_001:0669b18": "　迦葉釋迦文　　諸世尊大德　　為我說是事",
    "X40n0722_001:0669b19": "　我今欲善說　　諸賢咸共聽　　譬如人毀足",
    "X40n0722_001:0669b20": "　不堪有所涉　　毀戒亦如是　　不得生天人",
    "X40n0722_001:0669b21": "　欲得生天上　　若生人中者　　常當護戒足",
    "X40n0722_001:0669b22": "　勿令有毀損　　如御入險道　　失轄折軸憂",
    "X40n0722_001:0669b23": "　毀戒亦如是　　死時懷恐懼　　如人自照鏡",
    "X40n0722_001:0669b24": "　好醜生欣戚　　說戒亦如是　　全毀生憂喜",
    "X40n0722_001:0669c01": "　如兩陣共戰　　勇怯有進退　　說戒亦如是",
    "X40n0722_001:0669c02": "　淨穢生安畏　　世間王為最　　眾流海為最",
    "X40n0722_001:0669c03": "　眾星月為最　　眾聖佛為最　　一切眾律中",
    "X40n0722_001:0669c04": "　戒經為上最　　如來立禁戒　　半月半月說",
    "X40n0722_001:0669c05": "僧集否(答云僧已集)　和合否(答云和合)　未受具戒者出(若有",
    "X40n0722_001:0669c06": "即遣出答云未受具戒者已出若無即云此無未受具戒者)不來諸比丘尼說欲",
    "X40n0722_001:0669c07": "及清淨(若有人說欲即云說欲及清淨已若無即云此無說欲及清淨者)僧今和合",
    "X40n0722_001:0669c08": "何所作為(答云說戒羯磨)大姉僧聽今白月十五日(或黑月或十四",
    "X40n0722_001:0669c09": "日隨時改之)眾僧說戒若僧時到僧忍聽和合說戒白如",
    "X40n0722_001:0669c10": "是(問云作法成否答成)。",
    "X40n0722_001:0669c11": "諸大姉我今欲說波羅提木叉諸比丘尼共集在一",
    "X40n0722_001:0669c12": "處當應諦聽善思念之若有犯者應懺悔無犯者默",
    "X40n0722_001:0669c13": "然默然故知諸大姉清淨若有他問者即應如實答",
    "X40n0722_001:0669c14": "如是諸比丘尼在於眾中乃至三問憶念有罪不發",
    "X40n0722_001:0669c15": "露者得故妄語罪佛說故妄語是障道法彼比丘尼",
    "X40n0722_001:0669c16": "自憶知有罪欲求清淨者當懺悔懺悔則安樂。",
    "X40n0722_001:0669c17": "諸大姉我已說戒經序。",
    "X40n0722_001:0669c18": "今問諸大姉是中清淨否(天說)諸大姉是中清淨默然",
    "X40n0722_001:0669c19": "故是事如是持。",
    "X40n0722_001:0669c20": "諸大姉是八波羅夷法半月半月說戒經中來。",
    "X40n0722_001:0669c21": "若比丘尼共戒同戒不捨戒羸不自悔犯不淨行乃",
    "X40n0722_001:0669c22": "至共畜生是比丘尼波羅夷不共住。",
    "X40n0722_001:0669c23": "若比丘尼在村落中若閑靜處不與物盜心取隨不",
    "X40n0722_001:0669c24": "與取法若為王及大臣所捉若縛若驅出國若殺汝",
    "X40n0722_001:0670a01": "是賊汝癡汝無所知是比丘尼波羅夷不共住。",
    "X40n0722_001:0670a02": "若比丘尼故斷人命持刀與人歎譽死快勸死咄人",
    "X40n0722_001:0670a03": "用此惡活為寧死不生作如是思惟種種方便歎譽",
    "X40n0722_001:0670a04": "死快勸死是比丘尼波羅夷不共住。",
    "X40n0722_001:0670a05": "若比丘尼實無所知自稱言我得上人法我已入聖",
    "X40n0722_001:0670a06": "知勝法我知是我見是後於異時若問若不問欲自",
    "X40n0722_001:0670a07": "清淨故作是說我實不知不見言知言見虗誑妄語",
    "X40n0722_001:0670a08": "除增上慢是比丘尼波羅夷不共住。",
    "X40n0722_001:0670a09": "若比丘尼染心共染心男子從腋已下膝已上身相",
    "X40n0722_001:0670a10": "摩觸是比丘尼波羅夷不共住。",
    "X40n0722_001:0670a11": "若比丘尼染心知男子染心受捉手捉衣入屏處共",
    "X40n0722_001:0670a12": "立共語共行身相倚共期是比丘尼波羅夷不共住。",
    "X40n0722_001:0670a13": "若比丘尼如比丘尼犯波羅夷不自發露不語眾人",
    "X40n0722_001:0670a14": "不白大眾後於異時彼比丘尼或命過或眾中舉或",
    "X40n0722_001:0670a15": "休道或入外道眾乃作是言我先知有如是罪是比",
    "X40n0722_001:0670a16": "丘尼波羅夷不共住。",
    "X40n0722_001:0670a17": "若比丘尼知比丘僧為作舉如法如律如佛所教不",
    "X40n0722_001:0670a18": "順從不懺悔僧未與作共住而便順從諸比丘尼語",
    "X40n0722_001:0670a19": "言大姊此比丘為僧所舉如法如律如佛所教不順",
    "X40n0722_001:0670a20": "從不懺悔僧未與作共住汝莫順從是比丘尼如是",
    "X40n0722_001:0670a21": "諫時堅持不捨彼比丘尼應三諫捨此事故乃至三",
    "X40n0722_001:0670a22": "諫捨者善不捨者是比丘尼波羅夷不共住。",
    "X40n0722_001:0670a23": "諸大姊我已說八波羅夷法若比丘尼犯一一法不",
    "X40n0722_001:0670a24": "得與諸比丘尼共住如前後犯亦爾是比丘尼得波",
    "X40n0722_001:0670b01": "羅夷罪不應共住。",
    "X40n0722_001:0670b02": "今問諸大姊是中清淨否(三說)諸大姊是中清淨默然",
    "X40n0722_001:0670b03": "故是事如是持。",
    "X40n0722_001:0670b04": "諸大姊是十七僧伽婆尸沙法半月半月說戒經中",
    "X40n0722_001:0670b05": "來。",
    "X40n0722_001:0670b06": "若比丘尼往來彼此媒嫁持男意語女持女意語男",
    "X40n0722_001:0670b07": "若為成婦事及為私通事乃至須臾頃僧伽婆尸沙。",
    "X40n0722_001:0670b08": "若比丘尼嗔恚所覆故非波羅夷比丘尼以無根波",
    "X40n0722_001:0670b09": "羅夷法謗欲壞彼清淨行後於異時若問若不問知",
    "X40n0722_001:0670b10": "此事無根說我嗔恚故作是語者僧伽婆尸沙。",
    "X40n0722_001:0670b11": "若比丘尼以嗔恚故於異分事中取片非波羅夷比",
    "X40n0722_001:0670b12": "丘尼以無根波羅夷法謗欲壞彼清淨行後於異時",
    "X40n0722_001:0670b13": "若問若不問知是異分事中取片便言我嗔恚故作",
    "X40n0722_001:0670b14": "是語者僧伽婆尸沙。",
    "X40n0722_001:0670b15": "若比丘尼詣官言居士若居士子若奴若傭作人若",
    "X40n0722_001:0670b16": "晝若夜乃至須臾頃僧伽婆尸沙。",
    "X40n0722_001:0670b17": "若比丘尼先知是賊女罪應至死人所共知不問王",
    "X40n0722_001:0670b18": "大臣不問種姓便度出家受戒僧伽婆尸沙。",
    "X40n0722_001:0670b19": "若比丘尼知他比丘尼為僧所舉如法如律如佛所",
    "X40n0722_001:0670b20": "教不順從未懺悔僧未與作共住羯磨為愛故不問",
    "X40n0722_001:0670b21": "僧僧不約勑出界外作羯磨與解罪僧伽婆尸沙。",
    "X40n0722_001:0670b22": "若比丘尼獨渡水獨入村獨宿獨在後行僧伽婆尸",
    "X40n0722_001:0670b23": "沙。",
    "X40n0722_001:0670b24": "若比丘尼染心知染心男子從彼受可食者及食并",
    "X40n0722_001:0670c01": "餘物僧伽婆尸沙。",
    "X40n0722_001:0670c02": "若比丘尼教比丘尼作如是語大姊彼有染心無染",
    "X40n0722_001:0670c03": "心能柰汝何汝自無染心於彼若得食者以時清淨",
    "X40n0722_001:0670c04": "受取僧伽婆尸沙。",
    "X40n0722_001:0670c05": "若比丘尼欲壞和合僧方便受壞和合僧法堅持不",
    "X40n0722_001:0670c06": "捨彼比丘尼應諫是比丘尼言大姊莫壞和合僧莫",
    "X40n0722_001:0670c07": "方便壞和合僧莫受壞僧法堅持不捨大姊應與僧",
    "X40n0722_001:0670c08": "和合歡喜不諍同一師學如水乳合於佛法中有增",
    "X40n0722_001:0670c09": "益安樂住是比丘尼如是諫時堅持不捨彼比丘尼",
    "X40n0722_001:0670c10": "應三諫捨此事故乃至三諫捨者善不捨者僧伽婆",
    "X40n0722_001:0670c11": "尸沙。",
    "X40n0722_001:0670c12": "若比丘尼有餘伴黨若一二三乃至無數是比丘尼",
    "X40n0722_001:0670c13": "語彼比丘尼言大姊莫諫此比丘尼此比丘尼是法",
    "X40n0722_001:0670c14": "語律語比丘尼此比丘尼所說我等喜樂我等忍可",
    "X40n0722_001:0670c15": "彼比丘尼應諫是比丘尼言大姊莫作是說言此比",
    "X40n0722_001:0670c16": "丘尼是法語律語比丘尼此比丘尼所說我等喜樂",
    "X40n0722_001:0670c17": "我等忍可然此比丘尼非法語律語比丘尼大姊莫",
    "X40n0722_001:0670c18": "欲壞和合僧汝等當樂欲和合僧大姊與僧和合歡",
    "X40n0722_001:0670c19": "喜不諍同一師學如水乳合於佛法中有增益安樂",
    "X40n0722_001:0670c20": "住是比丘尼如是諫時堅持不捨彼比丘尼應三諫",
    "X40n0722_001:0670c21": "捨此事故乃至三諫捨者善不捨者僧伽婆尸沙。",
    "X40n0722_001:0670c22": "若比丘尼依聚落若城邑住汙他家行惡行俱有見",
    "X40n0722_001:0670c23": "聞諸比丘尼當語是比丘尼言大姉汙他家行惡行",
    "X40n0722_001:0670c24": "俱有見聞今可遠此聚落去不須住此是比丘尼語",
    "X40n0722_001:0671a01": "彼比丘尼言大姉今僧有愛有恚有怖有癡有如是",
    "X40n0722_001:0671a02": "同罪比丘尼有駈者有不駈者諸比丘尼諫言大姉",
    "X40n0722_001:0671a03": "莫作是語言僧有愛有恚有怖有癡有如是同罪比",
    "X40n0722_001:0671a04": "丘尼有駈者有不駈者而僧不愛不恚不怖不癡大",
    "X40n0722_001:0671a05": "姉汙他家行惡行俱有見聞是比丘尼如是諫時堅",
    "X40n0722_001:0671a06": "持不捨彼比丘尼應三諫捨此事故乃至三諫捨者",
    "X40n0722_001:0671a07": "善不捨者僧伽婆尸沙。",
    "X40n0722_001:0671a08": "若比丘尼惡性不受人語於戒法中諸比丘尼如法",
    "X40n0722_001:0671a09": "諫已不受諫語言諸大姉莫向我說若好若惡我亦",
    "X40n0722_001:0671a10": "不向諸大姉說若好若惡大姉且止莫數諫我彼比",
    "X40n0722_001:0671a11": "丘尼諫是比丘尼言大姉莫不受諫語大姉當受諫",
    "X40n0722_001:0671a12": "語大姉如法諫諸比丘尼諸比丘尼亦如法諫大姉",
    "X40n0722_001:0671a13": "如是佛弟子眾得增益展轉相諫相教懺悔是比丘",
    "X40n0722_001:0671a14": "尼如是諫時堅持不捨彼比丘尼應三諫捨此事故",
    "X40n0722_001:0671a15": "乃至三諫捨者善不捨者僧伽婆尸沙。",
    "X40n0722_001:0671a16": "若比丘尼相親近住共作惡行惡聲流布共相覆罪",
    "X40n0722_001:0671a17": "彼比丘尼諫是比丘尼言大姉汝等莫相親近共作",
    "X40n0722_001:0671a18": "惡行惡聲流布共相覆罪若不相親近於佛法中得",
    "X40n0722_001:0671a19": "增益安樂住是比丘尼如是諫時堅持不捨彼比丘",
    "X40n0722_001:0671a20": "尼應三諫捨此事故乃至三諫捨者善不捨者僧伽",
    "X40n0722_001:0671a21": "婆尸沙。",
    "X40n0722_001:0671a22": "若比丘尼比丘尼僧為作訶諫時餘比丘尼教言汝",
    "X40n0722_001:0671a23": "等莫別住當共住我亦見餘比丘尼不別住共作惡",
    "X40n0722_001:0671a24": "行惡聲流布共相覆罪僧以恚故教汝別住彼比丘",
    "X40n0722_001:0671b01": "尼應諫是比丘尼言大姉莫教此比丘尼言汝等莫",
    "X40n0722_001:0671b02": "別住我亦見餘比丘尼共住共作惡行惡聲流布共",
    "X40n0722_001:0671b03": "相覆罪僧以恚故教汝別住今正有此二比丘尼共",
    "X40n0722_001:0671b04": "住共作惡行惡聲流布共相覆罪更無有餘若比丘",
    "X40n0722_001:0671b05": "尼別住於佛法中有增益安樂住是比丘尼如是諫",
    "X40n0722_001:0671b06": "時堅持不捨彼比丘尼應三諫捨此事故乃至三諫",
    "X40n0722_001:0671b07": "捨者善不捨者僧伽婆尸沙。",
    "X40n0722_001:0671b08": "若比丘尼趣以小事嗔恚不喜便作是語我捨佛法",
    "X40n0722_001:0671b09": "僧不獨有此沙門釋子亦更有餘沙門婆羅門修梵",
    "X40n0722_001:0671b10": "行者我等亦可於彼修梵行彼比丘尼諫是比丘尼",
    "X40n0722_001:0671b11": "言大姉汝莫趣以小事嗔恚不喜便作是語我捨佛",
    "X40n0722_001:0671b12": "法僧不獨有此沙門釋子亦更有餘沙門婆羅門修",
    "X40n0722_001:0671b13": "梵行者我等亦可於彼修梵行是比丘尼如是諫時",
    "X40n0722_001:0671b14": "堅持不捨彼比丘尼應三諫捨此事故乃至三諫捨",
    "X40n0722_001:0671b15": "者善不捨者僧伽婆尸沙。",
    "X40n0722_001:0671b16": "若比丘尼喜鬪諍不善憶持諍事後嗔恚故便作是",
    "X40n0722_001:0671b17": "語今僧有愛有恚有怖有癡彼比丘尼應諫是比丘",
    "X40n0722_001:0671b18": "尼言大姉汝莫喜鬪諍不善憶持諍事後嗔恚故便",
    "X40n0722_001:0671b19": "作是語言僧有愛有恚有怖有癡而僧不愛不恚不",
    "X40n0722_001:0671b20": "怖不癡是比丘尼如是諫時堅持不捨彼比丘尼應",
    "X40n0722_001:0671b21": "二諫捨此事故乃至三諫捨者善不捨者僧伽婆尸",
    "X40n0722_001:0671b22": "沙。",
    "X40n0722_001:0671b23": "諸大姉我已說十七僧伽婆尸沙法九戒初犯餘至",
    "X40n0722_001:0671b24": "三諫若比丘尼犯一一法應半月與二部僧中行摩",
    "X40n0722_001:0671c01": "那埵行摩那埵已應與出罪當二部僧中出是比丘",
    "X40n0722_001:0671c02": "尼罪若少一人不滿四十眾是比丘尼罪不得除諸",
    "X40n0722_001:0671c03": "比丘尼亦可訶此是時。",
    "X40n0722_001:0671c04": "今問諸大姉是中清淨不(三說)諸大姉是中清淨默然",
    "X40n0722_001:0671c05": "故是事如是持。",
    "X40n0722_001:0671c06": "諸大姉是三十尼薩耆波逸提法半月半月說戒經",
    "X40n0722_001:0671c07": "中來。",
    "X40n0722_001:0671c08": "若比丘尼衣已竟迦絺那衣已出得長衣經十日不",
    "X40n0722_001:0671c09": "淨施得畜若過者尼薩耆波逸提。",
    "X40n0722_001:0671c10": "若比丘尼衣已竟迦絺那衣已出於五衣中若離一",
    "X40n0722_001:0671c11": "一衣異處宿除僧羯磨尼薩耆波逸提。",
    "X40n0722_001:0671c12": "若比丘尼衣已竟迦絺那衣已出得非時衣欲須便",
    "X40n0722_001:0671c13": "受受已疾成衣若足者善若不足者得畜經一月為",
    "X40n0722_001:0671c14": "滿足故若過者尼薩耆波逸提。",
    "X40n0722_001:0671c15": "若比丘尼從非親里居士若居士婦乞衣除餘時尼",
    "X40n0722_001:0671c16": "薩耆波逸提餘時者奪衣失衣燒衣漂衣此是時。",
    "X40n0722_001:0671c17": "若比丘尼奪衣失衣燒衣漂衣是非親里居士若居",
    "X40n0722_001:0671c18": "士婦自恣請多與衣是比丘尼當知足受若過者尼",
    "X40n0722_001:0671c19": "薩耆波逸提。",
    "X40n0722_001:0671c20": "若比丘尼居士居士婦為比丘尼具衣價是比丘尼",
    "X40n0722_001:0671c21": "先不受自恣請到居士家作如是說善哉居士辦如",
    "X40n0722_001:0671c22": "是衣與我為好故若得衣者尼薩耆波逸提。",
    "X40n0722_001:0671c23": "若比丘尼二居士居士婦與比丘尼辦衣價是比丘",
    "X40n0722_001:0671c24": "尼先不受自恣請到二居士家作如是說善哉居士",
    "X40n0722_001:0672a01": "辨如是衣與我共作一衣為好故若得衣者尼薩耆",
    "X40n0722_001:0672a02": "波逸提。",
    "X40n0722_001:0672a03": "若比丘尼若王若大臣若婆羅門居士居士婦遣使",
    "X40n0722_001:0672a04": "為比丘尼送衣價彼使至比丘尼所言大姉今送衣",
    "X40n0722_001:0672a05": "價可受取之是比丘尼言我所不應須衣合時清淨",
    "X40n0722_001:0672a06": "當受彼使報言大婦有執事人否比丘尼言有若僧",
    "X40n0722_001:0672a07": "伽藍民若優婆塞此是比丘尼執事人彼使詣執事",
    "X40n0722_001:0672a08": "人所與衣價已還到比丘尼所言大姉所示某甲執",
    "X40n0722_001:0672a09": "事人我已與衣價大姉知時往彼當得衣須衣比丘",
    "X40n0722_001:0672a10": "尼當往執事人所若一二三反為作憶念得衣者善",
    "X40n0722_001:0672a11": "若不得衣應四五六反在前默然住令彼憶念得衣",
    "X40n0722_001:0672a12": "者善若不得衣過是求得衣者尼薩耆波逸提若不",
    "X40n0722_001:0672a13": "得衣從所來處若自往若遣使往語言汝先遣使送",
    "X40n0722_001:0672a14": "衣價與某甲比丘尼是比丘尼竟不得衣汝還取莫",
    "X40n0722_001:0672a15": "使失此是時。",
    "X40n0722_001:0672a16": "若比丘尼自手受金銀若錢若教人取若口可受者",
    "X40n0722_001:0672a17": "尼薩耆波逸提。",
    "X40n0722_001:0672a18": "若比丘尼種種賣買寶物者尼薩耆波逸提。",
    "X40n0722_001:0672a19": "若比丘尼種種販賣者尼薩耆波逸提。",
    "X40n0722_001:0672a20": "若比丘尼畜鉢減五綴不漏更求新鉢為好故尼薩",
    "X40n0722_001:0672a21": "耆波逸提彼比丘尼是鉢應往僧中捨展轉取最下",
    "X40n0722_001:0672a22": "鉢與之令持乃至破應持此是時。",
    "X40n0722_001:0672a23": "若比丘尼自乞縷線使非親里織師織作衣者尼薩",
    "X40n0722_001:0672a24": "耆波逸提。",
    "X40n0722_001:0672b01": "若比丘尼居士居士婦使織師為比丘尼織作衣是",
    "X40n0722_001:0672b02": "比丘尼先不受自恣請往織師所言此衣為我作汝",
    "X40n0722_001:0672b03": "當極好織令廣長堅緻齊整好我當與汝價是比丘",
    "X40n0722_001:0672b04": "尼與衣價乃至一食直得衣者尼薩耆波逸提。",
    "X40n0722_001:0672b05": "若比丘尼先與比丘尼衣後瞋恚故若自奪若使人",
    "X40n0722_001:0672b06": "奪是比丘尼應還衣若取者尼薩耆波逸提。",
    "X40n0722_001:0672b07": "若比丘尼有病畜酥油生酥蜜石蜜齊七日得服若",
    "X40n0722_001:0672b08": "過者尼薩耆波逸提。",
    "X40n0722_001:0672b09": "若比丘尼十日未滿夏三月若有急施衣應受乃至",
    "X40n0722_001:0672b10": "衣時應畜若過者尼薩耆波逸提。",
    "X40n0722_001:0672b11": "若比丘尼知他欲與僧物自迴入己者尼薩耆波逸",
    "X40n0722_001:0672b12": "提。",
    "X40n0722_001:0672b13": "若比丘尼欲索是更索彼者尼薩耆波逸提。",
    "X40n0722_001:0672b14": "若比丘尼知檀越所為僧施物異迴作餘用者尼薩",
    "X40n0722_001:0672b15": "耆波逸提(檀越施財為僧造說戒堂諸尼回作五衣)。",
    "X40n0722_001:0672b16": "若比丘尼知檀越所為施物異自求為僧迴作餘用",
    "X40n0722_001:0672b17": "者尼薩耆波逸提(檀越施財為安隱尼作食舊住尼以財貨衣共分)。",
    "X40n0722_001:0672b18": "若比丘尼檀越所施物異迴作餘用者尼薩耆波逸",
    "X40n0722_001:0672b19": "提(檀越施財與安隱尼造造房自迴作五衣)。",
    "X40n0722_001:0672b20": "若比丘尼檀越所施物異自求為僧迴作餘用者尼",
    "X40n0722_001:0672b21": "薩耆波逸提(眾尼求乞房財後共分作五衣)。",
    "X40n0722_001:0672b22": "若比丘尼畜長鉢不淨施尼薩耆波逸提。",
    "X40n0722_001:0672b23": "若比丘尼多畜好色器者尼薩耆波逸提。",
    "X40n0722_001:0672b24": "若比丘尼先許比丘尼病衣後不與者尼薩耆波逸提。",
    "X40n0722_001:0672c01": "若比丘尼以非時衣受作時衣者尼薩耆波逸提。",
    "X40n0722_001:0672c02": "若比丘尼先與比丘尼貨易衣後瞋恚若自奪若使",
    "X40n0722_001:0672c03": "人奪是比丘尼應還衣若取者尼薩耆波逸提。",
    "X40n0722_001:0672c04": "若比丘尼乞重衣齊價直四端氈若過者尼薩耆波",
    "X40n0722_001:0672c05": "逸提。",
    "X40n0722_001:0672c06": "若比丘尼乞輕衣齊價直兩端半[疊*毛]若過者尼薩耆",
    "X40n0722_001:0672c07": "波逸提。",
    "X40n0722_001:0672c08": "諸大姉我已說三十尼薩耆波逸提法。",
    "X40n0722_001:0672c09": "今問諸大姉是中清淨否(三說)諸大姉是中清淨默然",
    "X40n0722_001:0672c10": "故是事如是持。",
    "X40n0722_001:0672c11": "諸大姉是一百七十八波逸提法半月半月說戒經",
    "X40n0722_001:0672c12": "中來。",
    "X40n0722_001:0672c13": "若比丘尼故妄語波逸提。",
    "X40n0722_001:0672c14": "若比丘尼毀呰語者波逸提。",
    "X40n0722_001:0672c15": "若比丘尼兩舌語者波逸提。",
    "X40n0722_001:0672c16": "若比丘尼與男子同室宿者波逸提。",
    "X40n0722_001:0672c17": "若比丘尼與未受大戒女人同室宿若過三宿者波",
    "X40n0722_001:0672c18": "逸提。",
    "X40n0722_001:0672c19": "若比丘尼與未受大戒人同誦者波逸提。",
    "X40n0722_001:0672c20": "若比丘尼知他比丘尼有麤惡罪向未受大戒人說",
    "X40n0722_001:0672c21": "除僧磨羯波逸提。",
    "X40n0722_001:0672c22": "若比丘尼向未受大戒人說過人法言我知是我見",
    "X40n0722_001:0672c23": "是見知實者波逸提。",
    "X40n0722_001:0672c24": "若比丘尼與男子說法過五六語除有智女人波逸",
    "X40n0722_001:0673a01": "提。",
    "X40n0722_001:0673a02": "若比丘尼自手掘地若教人掘者波逸提。",
    "X40n0722_001:0673a03": "若比丘尼壞鬼神村者波逸提。",
    "X40n0722_001:0673a04": "若比丘尼妄作異語惱僧者波逸提。",
    "X40n0722_001:0673a05": "若比丘尼嫌罵僧知事者波逸提。",
    "X40n0722_001:0673a06": "若比丘尼取僧繩床木床臥具坐褥露地自敷若教",
    "X40n0722_001:0673a07": "人敷捨去不自舉不教人舉者波逸提。",
    "X40n0722_001:0673a08": "若比丘尼僧房舍內敷僧臥具坐褥若自敷若教人",
    "X40n0722_001:0673a09": "敷若坐若臥從彼捨去不自舉不教人舉者波逸提。",
    "X40n0722_001:0673a10": "若比丘尼先知比丘尼住處後來於其中間強敷臥",
    "X40n0722_001:0673a11": "具止宿念言彼若嫌迮者自當避我去作如是因緣",
    "X40n0722_001:0673a12": "非餘非威儀者波逸提。",
    "X40n0722_001:0673a13": "若比丘尼瞋他比丘尼不喜僧房舍內若自牽出若",
    "X40n0722_001:0673a14": "教人牽出者波逸提。",
    "X40n0722_001:0673a15": "若比丘尼在房重閣上脫脚繩床木床若坐若臥者",
    "X40n0722_001:0673a16": "波逸提。",
    "X40n0722_001:0673a17": "若比丘尼知水有蟲自用澆泥澆草若教人澆者波",
    "X40n0722_001:0673a18": "逸提。",
    "X40n0722_001:0673a19": "若比丘尼作大房舍戶扉牕牖及諸莊飾具指授覆",
    "X40n0722_001:0673a20": "苫齊二三節若過者波逸提。",
    "X40n0722_001:0673a21": "若比丘尼施一食處無病比丘尼應受若過者波逸",
    "X40n0722_001:0673a22": "提。",
    "X40n0722_001:0673a23": "若比丘尼別眾食除餘時波逸提餘時者病時施衣",
    "X40n0722_001:0673a24": "時作衣時道行時船行時沙門施食時此是時。",
    "X40n0722_001:0673b01": "若比丘尼至檀越家殷勤請與餅[麩夫+少]飯比丘尼須者",
    "X40n0722_001:0673b02": "應兩三鉢受持至寺內應分與餘比丘尼食若比丘",
    "X40n0722_001:0673b03": "尼無病過兩三鉢受者波逸提。",
    "X40n0722_001:0673b04": "若比丘尼非時食者波逸提。",
    "X40n0722_001:0673b05": "若比丘尼食殘宿食者波逸提。",
    "X40n0722_001:0673b06": "若比丘尼不受食若藥著口中除水及楊枝波逸提。",
    "X40n0722_001:0673b07": "若比丘尼先受請已若前食後食行詣餘家不囑餘",
    "X40n0722_001:0673b08": "比丘尼除餘時波逸提餘時者病時作衣時施衣時",
    "X40n0722_001:0673b09": "此是時。",
    "X40n0722_001:0673b10": "若比丘尼食家中有寶強安坐者波逸提。",
    "X40n0722_001:0673b11": "若比丘尼食家中有寶在屏處坐者波逸提。",
    "X40n0722_001:0673b12": "若比丘尼獨與男子露地坐者波逸提。",
    "X40n0722_001:0673b13": "若比丘尼語諸比丘尼如是語大姉共至聚落當與",
    "X40n0722_001:0673b14": "汝食彼比丘尼竟不教與是比丘尼食語言汝去我",
    "X40n0722_001:0673b15": "與汝共坐共語不樂我獨坐獨語樂以是因緣非餘",
    "X40n0722_001:0673b16": "方便遣者波逸提。",
    "X40n0722_001:0673b17": "若比丘尼請四月與藥無病比丘尼應受若過受除",
    "X40n0722_001:0673b18": "常請更請分請盡形請者波逸提。",
    "X40n0722_001:0673b19": "若比丘尼往觀軍陣除時因緣波逸提。",
    "X40n0722_001:0673b20": "若比丘尼有因緣至軍中若過二夜至三夜者波逸",
    "X40n0722_001:0673b21": "提。",
    "X40n0722_001:0673b22": "若比丘尼軍陣住若二宿三宿或觀軍陣鬪戰或觀",
    "X40n0722_001:0673b23": "遊軍象馬勢力者波逸提。",
    "X40n0722_001:0673b24": "若比丘尼飲酒者波逸提。",
    "X40n0722_001:0673c01": "若比丘尼水中戲者波逸提。",
    "X40n0722_001:0673c02": "若比丘尼擊攊他者波逸提。",
    "X40n0722_001:0673c03": "若比丘尼不受諫者波逸提。",
    "X40n0722_001:0673c04": "若比丘尼恐怖他比丘尼者波逸提。",
    "X40n0722_001:0673c05": "若比丘尼半月洗浴無病比丘尼應受若過者除餘",
    "X40n0722_001:0673c06": "時波逸提餘時者熱時病時作時風時雨時遠行來",
    "X40n0722_001:0673c07": "時此是時。",
    "X40n0722_001:0673c08": "若比丘尼無病為炙身故露地然火若自然若教人",
    "X40n0722_001:0673c09": "然除時因緣波逸提。",
    "X40n0722_001:0673c10": "若比丘尼藏他比丘尼衣鉢坐具針筒若自藏若教",
    "X40n0722_001:0673c11": "人藏下至戲笑者波逸提。",
    "X40n0722_001:0673c12": "若比丘尼淨施比丘比丘尼式叉摩那沙彌沙彌尼",
    "X40n0722_001:0673c13": "衣不問主輙著者波逸提。",
    "X40n0722_001:0673c14": "若比丘尼得新衣當作三種染壞色青黑木蘭若比",
    "X40n0722_001:0673c15": "丘尼得新衣不作三種染壞色青黑木蘭新衣持者",
    "X40n0722_001:0673c16": "波逸提。",
    "X40n0722_001:0673c17": "若比丘尼故斷畜生命者波逸提。",
    "X40n0722_001:0673c18": "若比丘尼知水有虫飲用者波逸提。",
    "X40n0722_001:0673c19": "若比丘尼故惱他比丘尼乃至少時不樂者波逸提。",
    "X40n0722_001:0673c20": "若比丘尼知比丘尼有麤惡罪覆藏者波逸提。",
    "X40n0722_001:0673c21": "若比丘尼知四諍事如法滅已後更發舉者波逸提。",
    "X40n0722_001:0673c22": "若比丘尼知是賊伴期同道行乃至聚落者波逸提。",
    "X40n0722_001:0673c23": "若比丘尼作如是語我知佛所說法行婬欲非障道",
    "X40n0722_001:0673c24": "法彼比丘尼應諫是比丘尼言大姉莫作是語莫謗",
    "X40n0722_001:0674a01": "世尊謗世尊者不善世尊不作是語世尊無數方便",
    "X40n0722_001:0674a02": "說行婬欲是障道法是比丘尼如是諫時堅持不捨",
    "X40n0722_001:0674a03": "彼比丘尼應三諫捨此事故乃至三諫捨者善不捨",
    "X40n0722_001:0674a04": "者波逸提。",
    "X40n0722_001:0674a05": "若比丘尼知如是語人未作法如是惡邪不捨供給",
    "X40n0722_001:0674a06": "所須共同羯磨止宿言語者波逸提。",
    "X40n0722_001:0674a07": "若比丘尼知沙彌尼作如是語我知佛所說法行婬",
    "X40n0722_001:0674a08": "欲非障道法彼比丘尼應語此沙彌尼言汝莫作是",
    "X40n0722_001:0674a09": "語莫謗世尊謗世尊者不善世尊不作是語沙彌尼",
    "X40n0722_001:0674a10": "世尊無數方便說行婬欲是障道法是沙彌尼如是",
    "X40n0722_001:0674a11": "諫時堅持不捨彼比丘尼應三諫捨此事故乃至三",
    "X40n0722_001:0674a12": "諫捨者善不捨者彼比丘尼應語是沙彌尼言汝自",
    "X40n0722_001:0674a13": "今已後非佛弟子不得隨餘比丘尼如餘沙彌尼得",
    "X40n0722_001:0674a14": "與大比丘尼二三宿汝今無此事汝出去滅去不須",
    "X40n0722_001:0674a15": "住此若比丘尼知是被擯沙彌尼若畜同一止宿者",
    "X40n0722_001:0674a16": "波逸提。",
    "X40n0722_001:0674a17": "若比丘尼餘比丘尼如法諫時作如是語我今不學",
    "X40n0722_001:0674a18": "此戒乃至有智慧持戒律者我當難問波逸提欲求",
    "X40n0722_001:0674a19": "解者應當難問。",
    "X40n0722_001:0674a20": "若比丘尼說戒時作如是語大姉何用說此雜碎戒",
    "X40n0722_001:0674a21": "為說是戒時令人惱媿懷疑輕訶戒故波逸提。",
    "X40n0722_001:0674a22": "若比丘尼說戒時作如是語大姉我今始知是法是",
    "X40n0722_001:0674a23": "戒經半月半月說戒經中來若餘比丘尼知是比丘",
    "X40n0722_001:0674a24": "尼若二若三說戒中坐何況多彼比丘尼無知無解",
    "X40n0722_001:0674b01": "若犯罪者應如法治更重增無知罪大姉汝無利得",
    "X40n0722_001:0674b02": "不善汝說戒時不一心思念攝耳聽法彼無知故波",
    "X40n0722_001:0674b03": "逸提。",
    "X40n0722_001:0674b04": "若比丘尼共同羯磨已後如是語諸比丘尼隨親友",
    "X40n0722_001:0674b05": "以僧物與者波逸提。",
    "X40n0722_001:0674b06": "若比丘尼僧斷事不與欲而起去者波逸提。",
    "X40n0722_001:0674b07": "若比丘尼與欲已後更訶者波逸提。",
    "X40n0722_001:0674b08": "若比丘尼知他比丘尼鬪諍聽此語已向彼說者波",
    "X40n0722_001:0674b09": "逸提。",
    "X40n0722_001:0674b10": "若比丘尼嗔故不喜打比丘尼者波逸提。",
    "X40n0722_001:0674b11": "若比丘尼嗔故不喜以手搏比丘尼者波逸提。",
    "X40n0722_001:0674b12": "若比丘尼嗔故不喜以無根僧伽婆尸沙法謗者波",
    "X40n0722_001:0674b13": "逸提。",
    "X40n0722_001:0674b14": "若比丘尼剎利水澆頭王王未出未藏寶若入宮門",
    "X40n0722_001:0674b15": "過閾者波逸提。",
    "X40n0722_001:0674b16": "若比丘尼若寶及寶莊飾具若自捉若教人捉除僧",
    "X40n0722_001:0674b17": "伽藍中及寄宿處波逸提若在僧伽藍中及寄宿處",
    "X40n0722_001:0674b18": "若寶及寶莊飾具若自捉若教人捉識者當取如是",
    "X40n0722_001:0674b19": "因緣非餘。",
    "X40n0722_001:0674b20": "若比丘尼非時入聚落不囑餘比丘尼者波逸提。",
    "X40n0722_001:0674b21": "若比丘尼作繩床木床足應高如來八指除入陛孔",
    "X40n0722_001:0674b22": "上截竟過者波逸提。",
    "X40n0722_001:0674b23": "若比丘尼持兜羅綿貯作繩床木床臥具坐褥者波",
    "X40n0722_001:0674b24": "逸提。",
    "X40n0722_001:0674c01": "若比丘尼噉蒜者波逸提。",
    "X40n0722_001:0674c02": "若比丘尼身三處以刀剃者波逸提。",
    "X40n0722_001:0674c03": "若比丘尼以水作淨齊兩指各一節若過者波逸提。",
    "X40n0722_001:0674c04": "若比丘尼以胡膠作男形者波逸提。",
    "X40n0722_001:0674c05": "若比丘尼共相拍者波逸提。",
    "X40n0722_001:0674c06": "若比丘尼比丘無病食時輙供給水及以扇者波逸提。",
    "X40n0722_001:0674c07": "若比丘尼乞生穀者波逸提。",
    "X40n0722_001:0674c08": "若比丘尼在生草上大小便者波逸提。",
    "X40n0722_001:0674c09": "若比丘尼夜大小便器晝不著墻外棄者波逸提。",
    "X40n0722_001:0674c10": "若比丘尼故往觀聽伎樂者波逸提。",
    "X40n0722_001:0674c11": "若比丘尼入村中與男子在屏處共立語者波逸提。",
    "X40n0722_001:0674c12": "若比丘尼與男子共入屏覆障處者波逸提。",
    "X40n0722_001:0674c13": "若比丘尼入村內巷陌中遣伴遠去在屏處與男子",
    "X40n0722_001:0674c14": "共立耳語者波逸提。",
    "X40n0722_001:0674c15": "若比丘尼入白衣家坐不語主人捨去者波逸提。",
    "X40n0722_001:0674c16": "若比丘尼入白衣家不語主輙坐床者波逸提。",
    "X40n0722_001:0674c17": "若比丘尼入白衣家不語主輙自敷座止宿者波逸",
    "X40n0722_001:0674c18": "提。",
    "X40n0722_001:0674c19": "若比丘尼與男子共入暗室中者波逸提。",
    "X40n0722_001:0674c20": "若比丘尼不諦受師語便向人說者波逸提。",
    "X40n0722_001:0674c21": "若比丘尼有小因緣便呪詛言若我有如是事墮三",
    "X40n0722_001:0674c22": "惡道不生佛法中若汝有如是事亦墮三惡道不生",
    "X40n0722_001:0674c23": "佛法中者波逸提。",
    "X40n0722_001:0674c24": "若比丘尼共鬪諍不善憶持諍事推胸啼泣者波逸",
    "X40n0722_001:0675a01": "提。",
    "X40n0722_001:0675a02": "若比丘尼無病二人共床臥者波逸提。",
    "X40n0722_001:0675a03": "若比丘尼同一褥一被共臥除餘時波逸提。",
    "X40n0722_001:0675a04": "若比丘尼知先住後至知後至先住為惱尼故在前",
    "X40n0722_001:0675a05": "誦經問義教授者波逸提。",
    "X40n0722_001:0675a06": "若比丘尼同活比丘尼病不瞻視者波逸提。",
    "X40n0722_001:0675a07": "若比丘尼夏安居初聽餘比丘尼在房中安床後嗔",
    "X40n0722_001:0675a08": "恚駈出者波逸提。",
    "X40n0722_001:0675a09": "若比丘尼春夏冬一切時人間遊行除餘因緣波逸",
    "X40n0722_001:0675a10": "提。",
    "X40n0722_001:0675a11": "若比丘尼夏安居竟不去者波逸提。",
    "X40n0722_001:0675a12": "若比丘尼邊界有疑恐怖處人間遊行者波逸提。",
    "X40n0722_001:0675a13": "若比丘尼於王界內有疑恐怖處在人間遊行者波",
    "X40n0722_001:0675a14": "逸提。",
    "X40n0722_001:0675a15": "若比丘尼親近居士居士子共住作不隨順行餘比",
    "X40n0722_001:0675a16": "丘尼諫是比丘尼言大姉莫親近居士居士子共住",
    "X40n0722_001:0675a17": "作不隨順行大姉可別住若別住者於佛法中有增",
    "X40n0722_001:0675a18": "益安樂住是比丘尼如是諫時堅持不捨彼比丘尼",
    "X40n0722_001:0675a19": "應三諫捨此事故乃至三諫捨者善不捨者波逸提。",
    "X40n0722_001:0675a20": "若比丘尼往觀王宮文飾畫堂園林浴池者波逸提。",
    "X40n0722_001:0675a21": "若比丘尼露身在河水泉水流水中浴者波逸提。",
    "X40n0722_001:0675a22": "若比丘尼作浴衣當應量作是中量者長佛六磔手",
    "X40n0722_001:0675a23": "廣二磔手半若過成者波逸提。",
    "X40n0722_001:0675a24": "若比丘尼縫僧伽梨過五日除求僧伽梨出迦絺那",
    "X40n0722_001:0675b01": "衣六難事起者波逸提。",
    "X40n0722_001:0675b02": "若比丘尼過五日不著僧伽梨者波逸提。",
    "X40n0722_001:0675b03": "若比丘尼檀越與眾僧衣故作留難者波逸提。",
    "X40n0722_001:0675b04": "若比丘尼不問主輙著他衣者波逸提。",
    "X40n0722_001:0675b05": "若比丘尼持沙門衣施與外道白衣者波逸提。",
    "X40n0722_001:0675b06": "若比丘尼作如是意眾僧如法分衣遮令不分恐弟",
    "X40n0722_001:0675b07": "子不得者波逸提。",
    "X40n0722_001:0675b08": "若比丘尼作如是意令眾僧今不得出迦絺那衣後",
    "X40n0722_001:0675b09": "當出欲令五事文得放捨者波逸提。",
    "X40n0722_001:0675b10": "若比丘尼作如是意遮比丘尼僧不出迦絺那衣欲",
    "X40n0722_001:0675b11": "令五事文得放捨者波逸提。",
    "X40n0722_001:0675b12": "若此丘尼餘比丘尼語言為我滅此諍事而不與作",
    "X40n0722_001:0675b13": "方便令滅者波逸提。",
    "X40n0722_001:0675b14": "若比丘尼自手持食與白衣外道食者波逸提。",
    "X40n0722_001:0675b15": "若比丘尼為白衣作使者波逸提。",
    "X40n0722_001:0675b16": "若比丘尼自手紡績者波逸提。",
    "X40n0722_001:0675b17": "若比丘尼入白衣舍內在小床大床上若坐若臥者",
    "X40n0722_001:0675b18": "波逸提。",
    "X40n0722_001:0675b19": "若比丘尼至白衣舍語主人敷臥具止宿明日不辭",
    "X40n0722_001:0675b20": "去者波逸提。",
    "X40n0722_001:0675b21": "若比丘尼誦習世俗呪術者波逸提。",
    "X40n0722_001:0675b22": "若比丘尼教人誦習世俗呪術者波逸提。",
    "X40n0722_001:0675b23": "若比丘尼知女人妊身與受大戒者波逸提。",
    "X40n0722_001:0675b24": "若比丘尼知婦女乳兒與受大戒者波逸提。",
    "X40n0722_001:0675c01": "若比丘尼知年未滿二十與受大戒者波逸提。",
    "X40n0722_001:0675c02": "若比丘尼十八童女不與二歲學戒年滿二十便與",
    "X40n0722_001:0675c03": "受大戒者波逸提。",
    "X40n0722_001:0675c04": "若比丘尼十八童女與二歲學戒不與六法年滿二",
    "X40n0722_001:0675c05": "十便與受大戒者波逸提。",
    "X40n0722_001:0675c06": "若比丘尼十八童女與二歲學戒及六法已年滿二",
    "X40n0722_001:0675c07": "十眾僧不聽便與受大戒者波逸提。",
    "X40n0722_001:0675c08": "若比丘尼度小年曾嫁婦女年十歲與二歲學戒年",
    "X40n0722_001:0675c09": "滿十二聽與受大戒若減十二與受大戒者波逸提。",
    "X40n0722_001:0675c10": "若比丘尺度小年曾嫁婦女與二歲學戒年滿十二",
    "X40n0722_001:0675c11": "不白眾僧便與受大戒者波逸提。",
    "X40n0722_001:0675c12": "若比丘尼知是婬女與受大戒者波逸提。",
    "X40n0722_001:0675c13": "若比丘尼多度弟子不教二歲學戒不以二法攝取",
    "X40n0722_001:0675c14": "者波逸提。",
    "X40n0722_001:0675c15": "若比丘尼不二歲隨和尚尼者波逸提。",
    "X40n0722_001:0675c16": "若比丘尼僧不聽而授人大戒者波逸提。",
    "X40n0722_001:0675c17": "若比丘尼未滿十二歲授人大戒者波逸提。",
    "X40n0722_001:0675c18": "若比丘尼滿十二歲眾僧不聽便授人大戒者波逸",
    "X40n0722_001:0675c19": "提。",
    "X40n0722_001:0675c20": "若比丘尼僧不聽授人大戒便言眾僧有愛有恚有",
    "X40n0722_001:0675c21": "怖有癡欲者便聽不欲者便不聽波逸提。",
    "X40n0722_001:0675c22": "若比丘尼父母夫主不聽與授大戒者波逸提。",
    "X40n0722_001:0675c23": "若比丘尼知女人與男子相敬愛愁憂瞋恚度令出",
    "X40n0722_001:0675c24": "家受大戒者波逸提。",
    "X40n0722_001:0676a01": "若比丘尼語式叉摩那言捨是學是當與汝受大戒",
    "X40n0722_001:0676a02": "若不方便與受者波逸提。",
    "X40n0722_001:0676a03": "若比丘尼語式叉摩那言持衣來我當與汝受大戒",
    "X40n0722_001:0676a04": "而不方便與受者波逸提。",
    "X40n0722_001:0676a05": "若比丘尼不滿一歲授人大戒者波逸提。",
    "X40n0722_001:0676a06": "若比丘尼與人受本法已經宿方往比丘僧中與受",
    "X40n0722_001:0676a07": "大戒者波逸提。",
    "X40n0722_001:0676a08": "若比丘尼教授日無病不往受教授者波逸提。",
    "X40n0722_001:0676a09": "若比丘尼半月應往比丘僧中求教授若不求者波",
    "X40n0722_001:0676a10": "逸提。",
    "X40n0722_001:0676a11": "若比丘尼夏安居竟應往比丘僧中說三事自恣見",
    "X40n0722_001:0676a12": "聞疑若不往者波逸提。",
    "X40n0722_001:0676a13": "若比丘尼在無比丘處夏安居者波逸提。",
    "X40n0722_001:0676a14": "若比丘尼知有比丘僧伽藍不白入者波逸提。",
    "X40n0722_001:0676a15": "若比丘尼罵比丘者波逸提。",
    "X40n0722_001:0676a16": "若比丘尼喜鬪諍不善憶持諍事後瞋恚不喜罵比",
    "X40n0722_001:0676a17": "丘尼眾者波逸提。",
    "X40n0722_001:0676a18": "若比丘尼身生癕瘡不白眾及餘人輙使男子若破",
    "X40n0722_001:0676a19": "若裹者波逸提。",
    "X40n0722_001:0676a20": "若比丘尼先受請若足食已後更食者波逸提。",
    "X40n0722_001:0676a21": "若比丘尼於檀越家生嫉妬心者波逸提。",
    "X40n0722_001:0676a22": "若比丘尼以香塗摩身波逸提。",
    "X40n0722_001:0676a23": "若比丘尼以胡麻涬塗摩身者波逸提。",
    "X40n0722_001:0676a24": "若比丘尼使比丘尼塗摩身者波逸提。",
    "X40n0722_001:0676b01": "若比丘尼使式叉摩那塗摩身者波逸提。",
    "X40n0722_001:0676b02": "若比丘尼使沙彌尼塗摩身者波逸提。",
    "X40n0722_001:0676b03": "若比丘尼使白衣婦女塗摩身者波逸提。",
    "X40n0722_001:0676b04": "若比丘尼著用跨衣者波逸提。",
    "X40n0722_001:0676b05": "若比丘尼畜婦女嚴身具除時因緣波逸提。",
    "X40n0722_001:0676b06": "若比丘尼著革屣持蓋行除時因緣波逸提。",
    "X40n0722_001:0676b07": "若比丘尼無病乘乘行除時因緣波逸提。",
    "X40n0722_001:0676b08": "若比丘尼不著僧祇支入村者波逸提。",
    "X40n0722_001:0676b09": "若比丘尼向暮至白衣家先不被喚者波逸提。",
    "X40n0722_001:0676b10": "若比丘尼向暮開僧伽藍門不囑餘比丘尼而出者",
    "X40n0722_001:0676b11": "波逸提。",
    "X40n0722_001:0676b12": "若比丘尼日沒開僧伽藍門不囑而出者波逸提。",
    "X40n0722_001:0676b13": "若比丘尼不前安居不後安居者波逸提。",
    "X40n0722_001:0676b14": "若比丘尼知女人常漏大小便涕唾常出與受大戒",
    "X40n0722_001:0676b15": "者波逸提。",
    "X40n0722_001:0676b16": "若比丘尼知二形人與受大戒者波逸提。",
    "X40n0722_001:0676b17": "若比丘尼知女人二道合與受大戒者波逸提。",
    "X40n0722_001:0676b18": "若比丘尼知負債難人及病難人與受大戒者波逸",
    "X40n0722_001:0676b19": "提。",
    "X40n0722_001:0676b20": "若比丘尼學世俗伎術以自活命者波逸提。",
    "X40n0722_001:0676b21": "若比丘尼以世俗伎術教白衣者波逸提。",
    "X40n0722_001:0676b22": "若比丘尼被擯不去者波逸提。",
    "X40n0722_001:0676b23": "若比丘尼欲問比丘義先不求而問者波逸提。",
    "X40n0722_001:0676b24": "若比丘尼知先住後至知後至先住欲惱彼故在前",
    "X40n0722_001:0676c01": "經行若立若坐若臥者波逸提。",
    "X40n0722_001:0676c02": "若比丘尼知有比丘僧伽藍中起塔者波逸提(即墳塔也)。",
    "X40n0722_001:0676c03": "若比丘尼見新受戒比丘應起迎逆恭敬禮拜問訊",
    "X40n0722_001:0676c04": "請坐若否者除時因緣波逸提。",
    "X40n0722_001:0676c05": "若比丘尼為好故搖身趣行者波逸提。",
    "X40n0722_001:0676c06": "若比丘尼作婦女莊嚴香塗摩身者波逸提。",
    "X40n0722_001:0676c07": "若比丘尼使外道女香塗摩身者波逸提。",
    "X40n0722_001:0676c08": "諸大姉我已說一百七十八波逸提法。",
    "X40n0722_001:0676c09": "今問諸大姉是中清淨否(三說)諸大姉是中清淨默然",
    "X40n0722_001:0676c10": "故是事如是持。",
    "X40n0722_001:0676c11": "諸大姉是八波羅提提舍尼法半月半月說戒經中",
    "X40n0722_001:0676c12": "來。",
    "X40n0722_001:0676c13": "若比丘尼無病乞酥食是比丘尼應向餘比丘尼悔",
    "X40n0722_001:0676c14": "過言大姉我犯可訶法所不應為今向大姉悔過是",
    "X40n0722_001:0676c15": "名悔過法。",
    "X40n0722_001:0676c16": "若比丘尼無病乞油食是比丘尼應向餘比丘尼悔",
    "X40n0722_001:0676c17": "過言大姉我犯可訶法所不應為今向大姉悔過是",
    "X40n0722_001:0676c18": "名悔過法。",
    "X40n0722_001:0676c19": "若比丘尼無病乞蜜食是比丘尼應向餘比丘尼悔",
    "X40n0722_001:0676c20": "過言大姉我犯可訶法所不應為今向大姉悔過是",
    "X40n0722_001:0676c21": "名悔過法。",
    "X40n0722_001:0676c22": "若比丘尼無病乞黑石蜜食是比丘尼應向餘比丘",
    "X40n0722_001:0676c23": "尼悔過言大姉我犯可訶法所不應為今向大姉悔",
    "X40n0722_001:0676c24": "過是名悔過法。",
    "X40n0722_001:0677a01": "若比丘尼無病乞乳食是比丘尼應向餘比丘尼悔",
    "X40n0722_001:0677a02": "過言大姉我犯可訶法所不應為今向大姉悔過是",
    "X40n0722_001:0677a03": "名悔過法。",
    "X40n0722_001:0677a04": "若比丘尼無病乞酪食是比丘尼應向餘比丘尼悔",
    "X40n0722_001:0677a05": "過言大姉我犯可訶法所不應為今向大姉悔過是",
    "X40n0722_001:0677a06": "名悔過法。",
    "X40n0722_001:0677a07": "若比丘尼無病乞魚食是比丘尼應向餘比丘尼悔",
    "X40n0722_001:0677a08": "過言大姉我犯可訶法所不應為今向大姉悔過是",
    "X40n0722_001:0677a09": "名悔過法。",
    "X40n0722_001:0677a10": "若比丘尼無病乞肉食是比丘尼應向餘比丘尼悔",
    "X40n0722_001:0677a11": "過言大姉我犯可訶法所不應為今向大姉悔過是",
    "X40n0722_001:0677a12": "名悔過法。",
    "X40n0722_001:0677a13": "諸大姉我已說八波羅提提舍尼法。",
    "X40n0722_001:0677a14": "今問諸大姉是中清淨否(三說)諸大姉是中清淨默然",
    "X40n0722_001:0677a15": "故是事如是持。",
    "X40n0722_001:0677a16": "諸大姉是眾學法半月半月說戒經中來。",
    "X40n0722_001:0677a17": "齊整著內衣應當學。",
    "X40n0722_001:0677a18": "齊整著五衣應當學。",
    "X40n0722_001:0677a19": "不得反抄衣入白衣舍應當學。",
    "X40n0722_001:0677a20": "不得反抄衣白衣舍坐應當學。",
    "X40n0722_001:0677a21": "不得衣纏頸入白衣舍應當學。",
    "X40n0722_001:0677a22": "不得衣纏頸白衣舍坐應當學。",
    "X40n0722_001:0677a23": "不得覆頭入白衣舍應當學。",
    "X40n0722_001:0677a24": "不得覆頭白衣舍坐應當學。",
    "X40n0722_001:0677b01": "不得跳行入白衣舍應當學。",
    "X40n0722_001:0677b02": "不得跳行白衣舍坐應當學。",
    "X40n0722_001:0677b03": "不得蹲坐白衣舍內應當學。",
    "X40n0722_001:0677b04": "不得叉腰入白衣舍應當學。",
    "X40n0722_001:0677b05": "不得叉腰白衣舍坐應當學。",
    "X40n0722_001:0677b06": "不得搖身入白衣舍應當學。",
    "X40n0722_001:0677b07": "不得搖身白衣舍坐應當學。",
    "X40n0722_001:0677b08": "不得掉臂入白衣舍應當學。",
    "X40n0722_001:0677b09": "不得掉臂白衣舍坐應當學。",
    "X40n0722_001:0677b10": "好覆身入白衣舍應當學。",
    "X40n0722_001:0677b11": "好覆身白衣舍坐應當學。",
    "X40n0722_001:0677b12": "不得左右顧視入白衣舍應當學。",
    "X40n0722_001:0677b13": "不得左右顧視白衣舍坐應當學。",
    "X40n0722_001:0677b14": "靜默入白衣舍應當學。",
    "X40n0722_001:0677b15": "靜默白衣舍坐應當學。",
    "X40n0722_001:0677b16": "不得戲笑入白衣舍應當學。",
    "X40n0722_001:0677b17": "不得戲笑白衣舍坐應當學。",
    "X40n0722_001:0677b18": "正意受食應當學。",
    "X40n0722_001:0677b19": "平鉢受飯應當學。",
    "X40n0722_001:0677b20": "平鉢受羮應當學。",
    "X40n0722_001:0677b21": "羮飯俱食應當學。",
    "X40n0722_001:0677b22": "以次食應當學。",
    "X40n0722_001:0677b23": "不得挑鉢中央食應當學。",
    "X40n0722_001:0677b24": "無病不得為己索羮飯應當學。",
    "X40n0722_001:0677c01": "不得以飯覆羮更望得應當學。",
    "X40n0722_001:0677c02": "不得視比座鉢中起嫌心應當學。",
    "X40n0722_001:0677c03": "當繫鉢想食應當學。",
    "X40n0722_001:0677c04": "不得大摶飯食應當學。",
    "X40n0722_001:0677c05": "不得張口待飯食應當學。",
    "X40n0722_001:0677c06": "不得含食語應當學。",
    "X40n0722_001:0677c07": "不得摶飯擲口中應當學。",
    "X40n0722_001:0677c08": "不得遺落飯食應當學。",
    "X40n0722_001:0677c09": "不得頰飯食應當學。",
    "X40n0722_001:0677c10": "不得嚼飯作聲應當學。",
    "X40n0722_001:0677c11": "不得噏飯食應當學。",
    "X40n0722_001:0677c12": "不得舌舐食應當學。",
    "X40n0722_001:0677c13": "不得振手食應當學。",
    "X40n0722_001:0677c14": "不得手把散飯食應當學。",
    "X40n0722_001:0677c15": "不得汙手捉食器應當學。",
    "X40n0722_001:0677c16": "不得洗鉢水棄白衣舍內應當學。",
    "X40n0722_001:0677c17": "不得生草上大小便涕唾除病應當學。",
    "X40n0722_001:0677c18": "不得淨水中大小便涕唾除病應當學。",
    "X40n0722_001:0677c19": "不得立大小便除病應當學。",
    "X40n0722_001:0677c20": "不得為反抄衣人說法除病應當學。",
    "X40n0722_001:0677c21": "不得為衣纏頸人說法除病應當學。",
    "X40n0722_001:0677c22": "不得為覆頭人說法除病應當學。",
    "X40n0722_001:0677c23": "不得為裹頭人說法除病應當學。",
    "X40n0722_001:0677c24": "不得為叉腰人說法除病應當學。",
    "X40n0722_001:0678a01": "不得為著革屣人說法除病應當學。",
    "X40n0722_001:0678a02": "不得為著木屐人說法除病應當學。",
    "X40n0722_001:0678a03": "不得為騎乘人說法除病應當學。",
    "X40n0722_001:0678a04": "不得佛塔內宿除為守護故應當學。",
    "X40n0722_001:0678a05": "不得佛塔內藏財物除為堅窂故應當學。",
    "X40n0722_001:0678a06": "不得著革屣入佛塔中應當學。",
    "X40n0722_001:0678a07": "不得捉革屣入佛塔中應當學。",
    "X40n0722_001:0678a08": "不得著革屣遶佛塔應當學。",
    "X40n0722_001:0678a09": "不得著富羅入佛塔中應當學。",
    "X40n0722_001:0678a10": "不得捉富羅入佛塔中應當學。",
    "X40n0722_001:0678a11": "不得塔下食留草及食汙地應當學。",
    "X40n0722_001:0678a12": "不得擔死屍從塔下過應當學。",
    "X40n0722_001:0678a13": "不得塔下理死屍應當學。",
    "X40n0722_001:0678a14": "不得塔下燒死屍應當學。",
    "X40n0722_001:0678a15": "不得塔前燒死屍應當學。",
    "X40n0722_001:0678a16": "不得遶塔四邊燒死屍使臭氣來入應當學。",
    "X40n0722_001:0678a17": "不得持死人衣及床從塔下過除浣染香熏應當學。",
    "X40n0722_001:0678a18": "不得塔下大小便應當學。",
    "X40n0722_001:0678a19": "不得向塔大小便應當學。",
    "X40n0722_001:0678a20": "不得遶塔四邊大小便使臭氣來入應當學。",
    "X40n0722_001:0678a21": "不得持佛像至大小便處應當學。",
    "X40n0722_001:0678a22": "不得塔下嚼楊枝應當學。",
    "X40n0722_001:0678a23": "不得向塔嚼楊枝應當學。",
    "X40n0722_001:0678a24": "不得遶塔四邊嚼楊枝應當學。",
    "X40n0722_001:0678b01": "不得塔下涕唾應當學。",
    "X40n0722_001:0678b02": "不得向塔涕唾應當學。",
    "X40n0722_001:0678b03": "不得遶塔四邊涕唾應當學。",
    "X40n0722_001:0678b04": "不得向塔舒脚坐應當學。",
    "X40n0722_001:0678b05": "不得安佛在下房己在上房住應當學。",
    "X40n0722_001:0678b06": "人坐己立不得為說法除病應當學。",
    "X40n0722_001:0678b07": "人臥己坐不得為說法除病應當學。",
    "X40n0722_001:0678b08": "人在座己在非座不得為說法除病應當學。",
    "X40n0722_001:0678b09": "人在高座己在下座不得為說法除病應當學。",
    "X40n0722_001:0678b10": "人在前行己在後行不得為說法除病應當學。",
    "X40n0722_001:0678b11": "人在高經行處己在下經行處不得為說法除病應",
    "X40n0722_001:0678b12": "當學。",
    "X40n0722_001:0678b13": "人在道己在非道不得為說法除病應當學。",
    "X40n0722_001:0678b14": "不得携手在道行應當學。",
    "X40n0722_001:0678b15": "不得上樹過人頭除時因緣應當學。",
    "X40n0722_001:0678b16": "不得絡囊盛鉢貫杖頭置肩上行應當學。",
    "X40n0722_001:0678b17": "人持杖不應為說法除病應當學。",
    "X40n0722_001:0678b18": "人持劒不應為說法除病應當學。",
    "X40n0722_001:0678b19": "人持矛不應為說法除病應當學。",
    "X40n0722_001:0678b20": "人持刀不應為說法除病應當學。",
    "X40n0722_001:0678b21": "人持蓋不應為說法除病應當學。",
    "X40n0722_001:0678b22": "諸大姉我已說眾學法。",
    "X40n0722_001:0678b23": "今問諸大姉是中清淨否(三說)諸大姉是中清淨默然",
    "X40n0722_001:0678b24": "故是事如是持。",
    "X40n0722_001:0678c01": "諸大姉是七滅諍法半月半月說戒經中來。",
    "X40n0722_001:0678c02": "若比丘尼有諍事起即應除滅。",
    "X40n0722_001:0678c03": "應與現前毗尼當與現前毗尼。",
    "X40n0722_001:0678c04": "應與憶念毗尼當與憶念毗尼。",
    "X40n0722_001:0678c05": "應與不癡毗尼當與不癡毗尼。",
    "X40n0722_001:0678c06": "應與自言治當與自言治。",
    "X40n0722_001:0678c07": "應與多覔罪相當與多覓罪相。",
    "X40n0722_001:0678c08": "應與覓罪相當與覓罪相。",
    "X40n0722_001:0678c09": "應與如草覆地當與如草覆地。",
    "X40n0722_001:0678c10": "諸大姉我已說七滅諍法。",
    "X40n0722_001:0678c11": "今問諸大姉是中清淨否(三說)諸大姉是中清淨默然",
    "X40n0722_001:0678c12": "故是事如是持。",
    "X40n0722_001:0678c13": "諸大姉我已說戒經序已說八波羅夷法已說十七",
    "X40n0722_001:0678c14": "僧伽婆尸沙法已說三十尼薩耆波逸提法已說一",
    "X40n0722_001:0678c15": "百七十八波逸提法已說八波羅提提舍尼法已說",
    "X40n0722_001:0678c16": "眾學法已說七滅諍法。",
    "X40n0722_001:0678c17": "此是佛所說戒經半月半月說戒經中來。",
    "X40n0722_001:0678c18": "若更有餘佛法是中皆共和合應當學。",
    "X40n0722_001:0678c19": "　忍辱第一道　　佛說無為最　　出家惱他人",
    "X40n0722_001:0678c20": "　不名為沙門",
    "X40n0722_001:0678c21": "此是毗婆尸如來無所著等正覺說是戒經。",
    "X40n0722_001:0678c22": "　譬如明眼人　　能避險惡道　　世有聰明人",
    "X40n0722_001:0678c23": "　能遠離諸惡",
    "X40n0722_001:0678c24": "此是尸棄如來無所著等正覺說是戒經。",
    "X40n0722_001:0679a01": "　不謗亦不嫉　　當奉行於戒　　飲食知止足",
    "X40n0722_001:0679a02": "　常樂在空閑　　心定樂精進　　是名諸佛教",
    "X40n0722_001:0679a03": "此是毗葉羅如來無所著等正覺說是戒經。",
    "X40n0722_001:0679a04": "　譬如蜂採花　　不壞色與香　　俱取其味去",
    "X40n0722_001:0679a05": "　比丘入聚然　　不違戾他事　　不觀作不作",
    "X40n0722_001:0679a06": "　但自觀身行　　若正若不正",
    "X40n0722_001:0679a07": "此是拘留孫如來無所著等正覺說是戒經。",
    "X40n0722_001:0679a08": "　心莫作放逸　　聖法當勤學　　如是無憂愁",
    "X40n0722_001:0679a09": "　心定入涅槃",
    "X40n0722_001:0679a10": "此是拘那含牟尼如來無所著等正覺說是戒經。",
    "X40n0722_001:0679a11": "　一切惡莫作　　當奉行諸善　　自淨其志意",
    "X40n0722_001:0679a12": "　是則諸佛教",
    "X40n0722_001:0679a13": "此是迦葉如來無所著等正覺說是戒經。",
    "X40n0722_001:0679a14": "　善護於口言　　自淨其志意　　身莫作諸惡",
    "X40n0722_001:0679a15": "　此三業道淨　　能得如是行　　是大仙人道",
    "X40n0722_001:0679a16": "此是釋迦牟尼如來無所著等正覺於十二年中為",
    "X40n0722_001:0679a17": "無事僧說是戒經從是已後廣分別說諸比丘尼自",
    "X40n0722_001:0679a18": "為樂法樂沙門者有慚有愧樂學戒者當於中學。",
    "X40n0722_001:0679a19": "　明人能護戒　　能得三種樂　　名譽及利養",
    "X40n0722_001:0679a20": "　死得生天上　　當觀如是處　　有智勤護戒",
    "X40n0722_001:0679a21": "　戒淨有智慧　　便得第一道　　如過去諸佛",
    "X40n0722_001:0679a22": "　及以未來者　　現在諸世尊　　能勝一切憂",
    "X40n0722_001:0679a23": "　皆共尊敬戒　　此是諸佛法　　若有自為身",
    "X40n0722_001:0679a24": "　欲求於佛道　　當尊重正法　　此是諸佛教",
    "X40n0722_001:0679b01": "　七佛為世尊　　滅除諸結使　　說是七戒經",
    "X40n0722_001:0679b02": "　諸縛得解脫　　已入於涅槃　　諸戲永滅盡",
    "X40n0722_001:0679b03": "　尊行大仙說　　聖賢稱譽戒　　弟子之所行",
    "X40n0722_001:0679b04": "　入寂滅涅槃　　世尊涅槃時　　興起於大悲",
    "X40n0722_001:0679b05": "　集諸比丘眾　　與如是教誡　　莫謂我涅槃",
    "X40n0722_001:0679b06": "　淨行者無護　　我今說戒經　　亦善說毗尼",
    "X40n0722_001:0679b07": "　我雖般涅槃　　當視如世尊　　此經久住世",
    "X40n0722_001:0679b08": "　佛法得熾盛　　以是熾盛故　　得入於涅槃",
    "X40n0722_001:0679b09": "　若不持此戒　　如所應布薩　　喻如日沒時",
    "X40n0722_001:0679b10": "　世界皆暗冥　　當護持是戒　　如犛牛愛尾",
    "X40n0722_001:0679b11": "　和合一處坐　　如佛之所說　　我已說戒經",
    "X40n0722_001:0679b12": "　眾僧布薩竟　　我今說戒經　　所說諸功德",
    "X40n0722_001:0679b13": "　施一切眾生　　皆共成佛道",
    "X40n0722_001:0679b15": "四分比丘尼戒本"
}