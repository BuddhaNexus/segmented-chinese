{
    "T29n1563_012:0829a18": "阿毘達磨藏顯宗論卷第十二",
    "T29n1563_012:0829a20": "尊者眾賢造",
    "T29n1563_012:0829a21": "三藏法師玄奘奉 詔譯",
    "T29n1563_012:0829a22": "辯緣起品第四之一",
    "T29n1563_012:0829a23": "[0829a23] 已依三界辯得心等諸法差別今應思擇三",
    "T29n1563_012:0829a24": "界是何處別有幾頌曰。",
    "T29n1563_012:0829a25": " 地獄傍生鬼  人及六欲天",
    "T29n1563_012:0829a26": " 名欲界二十  由地獄洲異",
    "T29n1563_012:0829a27": " 此上十六處  名色界於中",
    "T29n1563_012:0829a28": " 初二二三三  第四靜慮八",
    "T29n1563_012:0829a29": " 無色界無處  由生有四種",
    "T29n1563_012:0829b01": " 依同分及命  令心等相續",
    "T29n1563_012:0829b02": "[0829b02] 論曰。那落迦等下四趣全。及天一分眷屬中",
    "T29n1563_012:0829b03": "有。并器世間。總名欲界。天一分者。謂六欲",
    "T29n1563_012:0829b04": "天。一四大王眾天。二三十三天。三夜摩天。四",
    "T29n1563_012:0829b05": "&#x89A9;史多天。五樂變化天。六他化自在天。如是",
    "T29n1563_012:0829b06": "欲界地獄趣等。并器世間總有十處。地獄洲",
    "T29n1563_012:0829b07": "異分為二十。八大地獄名地獄異。一等活地",
    "T29n1563_012:0829b08": "獄。二黑繩地獄。三眾合地獄。四號叫地獄。五",
    "T29n1563_012:0829b09": "大叫地獄。六炎熱地獄。七大熱地獄。八無間",
    "T29n1563_012:0829b10": "地獄。言洲異者。謂四大洲。一南贍部洲。二東",
    "T29n1563_012:0829b11": "勝身洲。三西牛貨洲。四北俱盧洲。如是十",
    "T29n1563_012:0829b12": "二并六欲天傍生餓鬼處成二十。若有情界",
    "T29n1563_012:0829b13": "從自在天至無間獄。若器世界乃至風輪皆",
    "T29n1563_012:0829b14": "欲界攝。已說欲界并處不同。此欲界上處有",
    "T29n1563_012:0829b15": "十六。謂初靜慮處唯有二。二三各有三。第",
    "T29n1563_012:0829b16": "四獨有八。器及有情總名色界。言初靜慮處",
    "T29n1563_012:0829b17": "有二者。一梵眾天。二梵輔天。第二靜慮處有",
    "T29n1563_012:0829b18": "三者。一少光天。二無量光天。三極光淨天。第",
    "T29n1563_012:0829b19": "三靜慮處有三者。一少淨天。二無量淨天。三",
    "T29n1563_012:0829b20": "遍淨天。第四靜慮處有八者。一無雲天。二",
    "T29n1563_012:0829b21": "福生天。三廣果天。并五淨居處合成八。五淨",
    "T29n1563_012:0829b22": "居者。一無繁天。二無熱天。三善現天。四善見",
    "T29n1563_012:0829b23": "天。五色究竟天。此十六處諸器世間并諸有",
    "T29n1563_012:0829b24": "情。總名色界。何緣大梵及無想天。無壽",
    "T29n1563_012:0829b25": "量等殊不別建立。不應別立大梵一故。要依",
    "T29n1563_012:0829b26": "同分立天處名。非一梵王可名同分。雖壽量",
    "T29n1563_012:0829b27": "等與餘不同。然由一身不成同分。故與梵輔",
    "T29n1563_012:0829b28": "合立一天。高下雖異然地無別。無想有情與",
    "T29n1563_012:0829b29": "彼廣果。壽身量等無差別故。亦無異因。故",
    "T29n1563_012:0829c01": "不可立為第四處。無色界中都無方處。以無",
    "T29n1563_012:0829c02": "色法去來無表。皆無方所理決定故。但異熟",
    "T29n1563_012:0829c03": "生勝劣差別。說有四種。一空無邊處。二識",
    "T29n1563_012:0829c04": "無邊處。三無所有處。四非想非非想處。如是",
    "T29n1563_012:0829c05": "四種名無色界。由生勝劣非由方所。以於是",
    "T29n1563_012:0829c06": "處得彼定者命終即於是處生故。復從彼歿",
    "T29n1563_012:0829c07": "生欲色時。即於是處中有起故。由漸離欲漸",
    "T29n1563_012:0829c08": "得彼定。及生劣勝次第如是。隨生因力果少",
    "T29n1563_012:0829c09": "多故。於無色界受生有情。以何為依心等相",
    "T29n1563_012:0829c10": "續。何緣於此欻復生疑。以諸法中都無有",
    "T29n1563_012:0829c11": "我。心心所法在欲色界。依託色身可相續轉。",
    "T29n1563_012:0829c12": "於無色界既無色身。心等應無相續轉義。為",
    "T29n1563_012:0829c13": "顯彼有依故作是說。依同分及命心等相續。",
    "T29n1563_012:0829c14": "及聲攝餘不相應行。謂得及非得異生性生",
    "T29n1563_012:0829c15": "等法轉所賴故名為依。心等轉時要託彼故。",
    "T29n1563_012:0829c16": "眼等四識一一皆用無間滅意及自色根為其",
    "T29n1563_012:0829c17": "所依。及為依性。以自色根所依大種身根及",
    "T29n1563_012:0829c18": "大同分命根得等生等但為依性。身識即用",
    "T29n1563_012:0829c19": "意及身根。為其所依及為依性。但以身根",
    "T29n1563_012:0829c20": "所依大種同分命根。得等生等為其依性非",
    "T29n1563_012:0829c21": "為所依。意識但以無間滅意為其所依。及為",
    "T29n1563_012:0829c22": "依性。身根及大同分命根。得等生等但為依",
    "T29n1563_012:0829c23": "性。如是欲色有情心等。依色同分命等相",
    "T29n1563_012:0829c24": "續。無色有情以無色故。但依同分及命根等",
    "T29n1563_012:0829c25": "心等相續。非無有依。依與所依二相別者。",
    "T29n1563_012:0829c26": "要由彼有此方得轉。無則不轉是為依相。定",
    "T29n1563_012:0829c27": "有彼相及隨變者。是謂為依及所依相。雖",
    "T29n1563_012:0829c28": "彼諸法為心等依。而或有時心等不轉。此由",
    "T29n1563_012:0829c29": "別法為障礙故。心等轉位必有彼依。故彼",
    "T29n1563_012:0830a01": "得為心等依相。現見心等於死身內畢竟不",
    "T29n1563_012:0830a02": "生。於生身中雖暫時滅。而定當起。故彼色",
    "T29n1563_012:0830a03": "等依相極成。由此故知。色聲香等於心心所",
    "T29n1563_012:0830a04": "不能為依。以外事中有色聲等。然心心所曾",
    "T29n1563_012:0830a05": "不轉故。心等不隨無間滅意定有轉變。如何",
    "T29n1563_012:0830a06": "可說。彼為所依。夫隨變者。謂令改易。由前意",
    "T29n1563_012:0830a07": "滅。後心等起。何非所依。非同分等為心等",
    "T29n1563_012:0830a08": "依。如眼等根無間滅意。故所依相與依相別。",
    "T29n1563_012:0830a09": "如是欲色諸有情心。四蘊俱生滅為依性。唯",
    "T29n1563_012:0830a10": "一色蘊得為所依。酒等惱時心雖轉變。而無",
    "T29n1563_012:0830a11": "意識色為所依。夫成所依定能生變。意識非",
    "T29n1563_012:0830a12": "定隨色變生。以無色時心亦有故。可為依性",
    "T29n1563_012:0830a13": "非作所依。是故六識在欲色界。得以四蘊為",
    "T29n1563_012:0830a14": "俱生依。無色意識以無色故。彼俱生依唯通",
    "T29n1563_012:0830a15": "三蘊。若爾何故但言無色心等依於同分及",
    "T29n1563_012:0830a16": "命。此說定同無亂依故。謂心心所雖互為依",
    "T29n1563_012:0830a17": "而非定同。不自依故亦非無亂。在此地生。亂",
    "T29n1563_012:0830a18": "起自他心心所故。同分及命心等同依。又此",
    "T29n1563_012:0830a19": "地生唯此地故。依此設起不同地心。由此還",
    "T29n1563_012:0830a20": "令自地心起。唯依此二名此地生。牽引業生",
    "T29n1563_012:0830a21": "無間斷故。由斯說是同不亂依。心等不然。故",
    "T29n1563_012:0830a22": "略不說。若無此二餘地四蘊現在前時。爾時",
    "T29n1563_012:0830a23": "有情應名餘地非此地攝。自地先業所牽引",
    "T29n1563_012:0830a24": "果不相續故。然不應許。是故當知。如欲色界",
    "T29n1563_012:0830a25": "身同分命為心等依。雖或有時異地心起。而",
    "T29n1563_012:0830a26": "依身等。於此生中後定當牽自地心起。如是",
    "T29n1563_012:0830a27": "無色雖無有身。心等定依同分及命。故頌偏",
    "T29n1563_012:0830a28": "說。同分命根此是牽引。業異熟故。是餘異熟",
    "T29n1563_012:0830a29": "相續住因。譬如樹根莖等依住。現見諸樹葉",
    "T29n1563_012:0830b01": "枝莖等。雖同種生而依根住。是故不應謂眼",
    "T29n1563_012:0830b02": "根等唯依業住無別有依。由斯已釋。生無色",
    "T29n1563_012:0830b03": "界業生心等須別依因。故本論中不作是說。",
    "T29n1563_012:0830b04": "心轉即用受等為依。即由此因得非得等。及",
    "T29n1563_012:0830b05": "聲總顯不說別名。謂彼非唯業所生故。設業",
    "T29n1563_012:0830b06": "生者非恒續故。由此總說名為識緣。不說受",
    "T29n1563_012:0830b07": "等為識依性。如何彼法為心等依。謂彼若無",
    "T29n1563_012:0830b08": "自地心等必不生故。猶如身等。或由彼是無",
    "T29n1563_012:0830b09": "亂因故。非生上地成就下善。又無成異地異",
    "T29n1563_012:0830b10": "生性等。故彼為依性其理極成。有餘師言。如",
    "T29n1563_012:0830b11": "坑塹等。雖無風等燈焰不生。彼法若無心等",
    "T29n1563_012:0830b12": "不起。故知心等用彼為依。或有門人作是徵",
    "T29n1563_012:0830b13": "請。不相應行應如色身。亦能為依生意識等。",
    "T29n1563_012:0830b14": "故但為說不相應行為心等依。非無色界俱",
    "T29n1563_012:0830b15": "生四蘊無相依義然於此中心與受等為所依",
    "T29n1563_012:0830b16": "性。非彼受等為心所依。非所隨故。要心總了",
    "T29n1563_012:0830b17": "境界相時。受等方能取差別相。故彼隨心心",
    "T29n1563_012:0830b18": "非隨彼。然心心所名互相隨。互隨轉者。同一",
    "T29n1563_012:0830b19": "果故。何緣不說欲色界中此二為依心等相",
    "T29n1563_012:0830b20": "續。而但說彼依於色身。欲色界中身同分等。",
    "T29n1563_012:0830b21": "雖恒相續。皆能為依而身&#x9E81;顯。是故偏說。或",
    "T29n1563_012:0830b22": "為成立同分命根離身別有。故作是說。非於",
    "T29n1563_012:0830b23": "無色或餘地中業生心等恒現前故。或顯同",
    "T29n1563_012:0830b24": "分及命根等亦依身轉。故作是說。雖彼與身",
    "T29n1563_012:0830b25": "互相依止。而身勝故偏說為依。豈不命根為",
    "T29n1563_012:0830b26": "身依性亦是殊勝。命根若無。身根等法皆不",
    "T29n1563_012:0830b27": "轉故。雖無命根彼皆不轉。而身多為災橫等",
    "T29n1563_012:0830b28": "緣。命等隨身亦有損益。故身與彼為依義勝。",
    "T29n1563_012:0830b29": "即由此義對法諸師。說無色中以無身故。同",
    "T29n1563_012:0830c01": "分命等更互相依。如本論說云何欲界。謂有",
    "T29n1563_012:0830c02": "諸法欲貪隨增。色無色界亦復如是。為顯諸",
    "T29n1563_012:0830c03": "法三界現行。非皆彼繫。故作是說。雖諸煩",
    "T29n1563_012:0830c04": "惱皆所隨增。貪多現行故偏說一。言欲貪者。",
    "T29n1563_012:0830c05": "謂欲界貪。色無色貪亦復如是。欲所屬界說",
    "T29n1563_012:0830c06": "名欲界。如是類釋上二界名。又欲之界名為",
    "T29n1563_012:0830c07": "欲界。由此界能任持欲故。色無色界應知亦",
    "T29n1563_012:0830c08": "然。若界有色而無定者。是名欲界。若界有色",
    "T29n1563_012:0830c09": "亦有定者。是名色界。若界無色而有定者。是",
    "T29n1563_012:0830c10": "無色界。三界為一為復有多。三界無邊如虛",
    "T29n1563_012:0830c11": "空量。故雖無有始起有情無量無邊。佛興于",
    "T29n1563_012:0830c12": "世一一化度無數有情。令證無餘般涅槃界",
    "T29n1563_012:0830c13": "而不窮盡。猶若虛空世界當言云何安住當",
    "T29n1563_012:0830c14": "言傍住。故契經言。譬如天雨滴如車軸。無",
    "T29n1563_012:0830c15": "間無斷從空下注。如是東方無間無斷。無量",
    "T29n1563_012:0830c16": "世界或壞或成。如於東方南西北方亦復如",
    "T29n1563_012:0830c17": "是。不說上下。有說亦有上下二方。餘部經中",
    "T29n1563_012:0830c18": "說十方故。色究竟上復有欲界。於欲界下有",
    "T29n1563_012:0830c19": "色究竟。如是展轉世界無邊。若有離一三界",
    "T29n1563_012:0830c20": "貪時。一切三界貪皆滅離。依初靜慮起通慧",
    "T29n1563_012:0830c21": "時。所發神通但能往至自所生界。梵世非餘。",
    "T29n1563_012:0830c22": "所餘通慧應知亦爾。勿有於境太過失故。已",
    "T29n1563_012:0830c23": "說三界。趣復云何。何處幾種。頌曰。",
    "T29n1563_012:0830c24": " 於中地獄等  自名說五趣",
    "T29n1563_012:0830c25": " 唯無覆無記  有情非中有",
    "T29n1563_012:0830c26": "[0830c26] 論曰。於三界中隨其所應說有五趣。如自名",
    "T29n1563_012:0830c27": "顯。謂前所說地獄傍生鬼及人天。是名五趣。",
    "T29n1563_012:0830c28": "唯於欲界有四趣全。三界各有天趣一分。為",
    "T29n1563_012:0830c29": "顯有界非趣所攝。故三界中說有五趣。善",
    "T29n1563_012:0831a01": "染無記有情無情及中有等。皆是界性。趣體",
    "T29n1563_012:0831a02": "唯攝無覆無記。及與有情而非中有。言趣體",
    "T29n1563_012:0831a03": "唯攝無覆無記者。唯異熟生為趣體故。由此",
    "T29n1563_012:0831a04": "已釋趣。唯有情無情中無異熟生故。趣體唯",
    "T29n1563_012:0831a05": "攝無覆無記。如七有經定應信受。經說七有。",
    "T29n1563_012:0831a06": "謂地獄有。傍生有。餓鬼有。天有人有。業有",
    "T29n1563_012:0831a07": "中有。此中業有是五趣因。簡趣異因。是故別",
    "T29n1563_012:0831a08": "說。此經為顯趣體唯攝無覆無記。故簡異因。",
    "T29n1563_012:0831a09": "理亦應然。若善染法是趣體者。趣應雜亂。一",
    "T29n1563_012:0831a10": "趣身中多趣惑業。皆可現起及成就故。業如",
    "T29n1563_012:0831a11": "中有俱別說故。是趣因故定非趣攝。非如見",
    "T29n1563_012:0831a12": "濁。有處說見是煩惱故。無處說業是趣體故。",
    "T29n1563_012:0831a13": "不可為例。唯異熟生是諸趣體。何緣證知。契",
    "T29n1563_012:0831a14": "經說故。經說。舍利子作是言。具壽。若有地",
    "T29n1563_012:0831a15": "獄諸漏現前故造作增長。順地獄受業。彼身",
    "T29n1563_012:0831a16": "語意曲穢濁故。於那落迦中受五蘊異熟。異",
    "T29n1563_012:0831a17": "熟起已名那落迦。除五蘊法彼那落迦都不",
    "T29n1563_012:0831a18": "可得。此中既說。除異熟生色等五蘊無別地",
    "T29n1563_012:0831a19": "獄。異熟起已名那落迦。故知趣體唯是異熟。",
    "T29n1563_012:0831a20": "發地獄業名地獄漏。招地獄生名地獄業。非",
    "T29n1563_012:0831a21": "此漏業即地獄體論說五趣。一切隨眠所隨",
    "T29n1563_012:0831a22": "增者依。趣及趣能結生心說。故無失中有非",
    "T29n1563_012:0831a23": "趣何。緣故知由經論理為。定量故。且由經者。",
    "T29n1563_012:0831a24": "謂七有經別說五趣因方便故。言由論者。",
    "T29n1563_012:0831a25": "施設論說。四生攝五趣。非五攝四生。不攝者",
    "T29n1563_012:0831a26": "何。所謂中有法蘊論說。眼界云何。謂四大種",
    "T29n1563_012:0831a27": "所造淨色。是眼眼根眼處眼界。地獄傍生鬼",
    "T29n1563_012:0831a28": "人天趣。修成中有。言由理者。趣謂所往中有",
    "T29n1563_012:0831a29": "不應是所往處。由此能往所往趣故。又彼即",
    "T29n1563_012:0831b01": "於死處生故。非所往處故非趣攝。若爾無色",
    "T29n1563_012:0831b02": "亦應非趣死處生故。不爾。無色死處即生不",
    "T29n1563_012:0831b03": "往餘處。中有雖是死處即生。然往餘處故非",
    "T29n1563_012:0831b04": "趣體。言中有者。謂中有地死生中間決定有",
    "T29n1563_012:0831b05": "故。生有無間容起死有。故無本有名中有過。",
    "T29n1563_012:0831b06": "或容彼在異類二生中間起故。名為中有。不",
    "T29n1563_012:0831b07": "可說在二趣中間。故名中有。對執中有是趣",
    "T29n1563_012:0831b08": "攝宗因不成故。於前所說諸界趣中。如其次",
    "T29n1563_012:0831b09": "第識住有七。其七者何。頌曰。",
    "T29n1563_012:0831b10": " 身異及想異  身異同一想",
    "T29n1563_012:0831b11": " &#x98DC;此身想一  并無色下三",
    "T29n1563_012:0831b12": " 故識住有七  餘非有損壞",
    "T29n1563_012:0831b13": "[0831b13] 論曰。謂若略說。欲界人天并及下三靜慮無",
    "T29n1563_012:0831b14": "色。此七生處是識住體。若廣分別應隨契經。",
    "T29n1563_012:0831b15": "有色有情身異想異。如人一分。天是第一識",
    "T29n1563_012:0831b16": "住一分。天者謂欲界天及初靜慮。除劫初起。",
    "T29n1563_012:0831b17": "言有色有情者。是成就色身義。言身異者。",
    "T29n1563_012:0831b18": "謂彼色身種種顯形狀貌異故。彼由身異或",
    "T29n1563_012:0831b19": "有異身。故彼有情說名身異。言想異者。謂彼",
    "T29n1563_012:0831b20": "苦樂不苦不樂想差別故。彼由想異或有異",
    "T29n1563_012:0831b21": "想。或習異想以成其性。故彼有情說名想異。",
    "T29n1563_012:0831b22": "有色有情身異想一如梵眾天。謂劫初起。是",
    "T29n1563_012:0831b23": "第二識住。所以者何。以劫初起彼梵眾天同",
    "T29n1563_012:0831b24": "生此想。我等皆是大梵化生。大梵爾時亦生",
    "T29n1563_012:0831b25": "此想。是諸梵眾皆我化生。何緣梵眾同生此",
    "T29n1563_012:0831b26": "想。由見梵王處所形色及神通等皆殊勝故。",
    "T29n1563_012:0831b27": "又觀大梵先時已有己及餘天後方生故。彼",
    "T29n1563_012:0831b28": "不能見從上地歿依初靜慮發宿住通。不能",
    "T29n1563_012:0831b29": "了知上地境故。何緣大梵亦生此想。彼纔發",
    "T29n1563_012:0831c01": "心眾便生故。謂己所化非速歿故。或愚業果",
    "T29n1563_012:0831c02": "感赴理故。或見己身形狀勢力壽威德等過",
    "T29n1563_012:0831c03": "餘眾故。由是緣故。梵眾梵王身雖有殊而生",
    "T29n1563_012:0831c04": "一想。言身異者。初靜慮中有表無表尋伺多",
    "T29n1563_012:0831c05": "識。為因感身有差別故。安立眾生身有異故。",
    "T29n1563_012:0831c06": "有色有情身一想異。如極光淨天。是第三識",
    "T29n1563_012:0831c07": "住。此中舉後兼以攝初。應知具攝第二靜慮。",
    "T29n1563_012:0831c08": "若不爾者。彼少光天無量光天何識住攝。",
    "T29n1563_012:0831c09": "彼二既有第三識住相。無緣可說非識住所",
    "T29n1563_012:0831c10": "收。故知此中依舉顯理說諸識住。非但如言",
    "T29n1563_012:0831c11": "彼天中無有表業等。為因所感差別身形。故",
    "T29n1563_012:0831c12": "言身一。此顯同處身相無異。非說處別。第二",
    "T29n1563_012:0831c13": "靜慮喜捨二想雜亂現前。故言想異。由彼天",
    "T29n1563_012:0831c14": "眾厭根本地。喜根已起。近分地捨根現前厭",
    "T29n1563_012:0831c15": "近分地。捨根已起。根本地喜根現前譬如有",
    "T29n1563_012:0831c16": "人。於諸飲食若素若膩欣厭互增。有色有情",
    "T29n1563_012:0831c17": "身一想一。如遍淨天。是第四識住。言身一",
    "T29n1563_012:0831c18": "者。釋義如前。唯有樂想故名想一。遍淨天樂",
    "T29n1563_012:0831c19": "寂靜微妙。常生欣樂無起厭時。是故無由近",
    "T29n1563_012:0831c20": "分交雜。故唯依此立想一名。初靜慮中由染",
    "T29n1563_012:0831c21": "污想。故言想一。以於非因起戒禁取執為因",
    "T29n1563_012:0831c22": "故。第二靜慮由二善想。故言想異。由等至",
    "T29n1563_012:0831c23": "力二受交參而現前故。第三靜慮由無記想。",
    "T29n1563_012:0831c24": "故言想一。純一寂靜異熟樂受而現前故。下",
    "T29n1563_012:0831c25": "三無色名別如經。即三識住是名為七。釋三",
    "T29n1563_012:0831c26": "無色如順正理。此中何法名為識住。謂彼所",
    "T29n1563_012:0831c27": "繫五蘊四蘊識於其中樂住著故。有餘師說。",
    "T29n1563_012:0831c28": "唯有情數得識住名。契經說故。為顯諸識所",
    "T29n1563_012:0831c29": "住著事。故契經說七識住名。由此餘處非識",
    "T29n1563_012:0832a01": "住攝。以彼處識有損壞故。識於其中不樂住",
    "T29n1563_012:0832a02": "著。餘處者何。謂諸惡處。第四靜慮及有頂天。",
    "T29n1563_012:0832a03": "云何於中識有損壞。損壞識法於中有故。",
    "T29n1563_012:0832a04": "何等名為損壞識法。謂諸惡處有重苦受能",
    "T29n1563_012:0832a05": "損於識。第四靜慮有無想定及無想事。有頂",
    "T29n1563_012:0832a06": "天中有滅盡定。能壞於識令相續斷。復說若",
    "T29n1563_012:0832a07": "處餘處有情心樂來止。若至此處不更求出。",
    "T29n1563_012:0832a08": "說名識住。於諸惡處二義俱無。第四靜慮心",
    "T29n1563_012:0832a09": "恒求出。謂諸異生求入無想。若諸聖者樂淨",
    "T29n1563_012:0832a10": "居等。若淨居天樂證寂滅。有頂昧劣故非識",
    "T29n1563_012:0832a11": "住。有說。若識愛力執受安住其中。說名識",
    "T29n1563_012:0832a12": "住。一切惡處淨居天等。業力執受安住其中。",
    "T29n1563_012:0832a13": "無想有情及有頂處。見力執受安住其中。由",
    "T29n1563_012:0832a14": "是皆非識住所攝。有餘復說。眾生有三。所謂",
    "T29n1563_012:0832a15": "樂著諸境樂想。樂著境者。人及欲天。樂著樂",
    "T29n1563_012:0832a16": "者。下三靜慮。樂著想者。下三無色。唯於此處",
    "T29n1563_012:0832a17": "立識住名。餘無此三。故非識住。相承說者。若",
    "T29n1563_012:0832a18": "處具有見修所斷。及無斷識立識住名。異此",
    "T29n1563_012:0832a19": "便非識住所攝。欲界無定就所依說。有無漏",
    "T29n1563_012:0832a20": "識。非想有定就自性說。無無漏識。或欲人",
    "T29n1563_012:0832a21": "天。一身容有具三識義。非想不爾。第四靜慮",
    "T29n1563_012:0832a22": "雖具三識。而五處全一處少分。不具三識。",
    "T29n1563_012:0832a23": "故少從多不立識住。是故識住數唯有七。如",
    "T29n1563_012:0832a24": "是解釋七識住已。因茲復辯九有情居。其九",
    "T29n1563_012:0832a25": "者何。頌曰。",
    "T29n1563_012:0832a26": " 應知兼有頂  及無想有情",
    "T29n1563_012:0832a27": " 是九有情居  餘非不樂住",
    "T29n1563_012:0832a28": "[0832a28] 論曰。前七識住及第一有無想有情是名為",
    "T29n1563_012:0832a29": "九。諸有情類唯於此九欣樂住故。立有情居。",
    "T29n1563_012:0832b01": "謂諸有情自樂安住。所依色等實物非餘。以",
    "T29n1563_012:0832b02": "諸有情是假有故。然諸實物是假所居。故有",
    "T29n1563_012:0832b03": "情居唯有情法。以有情類於自依身愛住增",
    "T29n1563_012:0832b04": "強。非於處所。又於處所立有情居。則有情居",
    "T29n1563_012:0832b05": "應成雜亂。居無雜亂唯有內身。故有情居唯",
    "T29n1563_012:0832b06": "有情法。既言生已名有情居。知有情居不攝",
    "T29n1563_012:0832b07": "中有。又諸中有非久所居。故諸有情不樂安",
    "T29n1563_012:0832b08": "住。又必應爾。由本論說。為顯生處立有情居。",
    "T29n1563_012:0832b09": "於生死中為顯諸識。由愛住著建立識住。顯",
    "T29n1563_012:0832b10": "諸有情於自依止愛樂安住。立有情居。故此",
    "T29n1563_012:0832b11": "二門建立差別。有頂無想既非識住。如何可",
    "T29n1563_012:0832b12": "說為有情居。此責不然。義各異故。由此二處",
    "T29n1563_012:0832b13": "有壞識法。識不樂居故非識住。然彼二處成",
    "T29n1563_012:0832b14": "有情身。有情樂居故九所攝。謂若有處餘樂",
    "T29n1563_012:0832b15": "來居不樂遷動。有情居攝。餘處皆非不樂住",
    "T29n1563_012:0832b16": "故。言餘處者。謂諸惡處第四靜慮除無想天。",
    "T29n1563_012:0832b17": "惡處皆非有情居者。謂非餘處有樂來居。亦",
    "T29n1563_012:0832b18": "無住中。不樂遷動。第四靜慮除無想天。所",
    "T29n1563_012:0832b19": "餘皆非有情居者。雖從餘處有樂來居。然非",
    "T29n1563_012:0832b20": "住中不樂遷動。謂廣果等。若諸異生樂入無",
    "T29n1563_012:0832b21": "想。若諸聖者樂入淨居或無色處。淨居天處",
    "T29n1563_012:0832b22": "樂入涅槃。故彼皆非有情居攝。因七識住。",
    "T29n1563_012:0832b23": "已辯有情居餘契經中。復說四識住。其四者",
    "T29n1563_012:0832b24": "何。頌曰。",
    "T29n1563_012:0832b25": " 四識住當知  四蘊唯自地",
    "T29n1563_012:0832b26": " 說獨識非住  有漏四句攝",
    "T29n1563_012:0832b27": "[0832b27] 論曰。如世尊言。識隨色住。廣說乃至。識隨行",
    "T29n1563_012:0832b28": "住。此四識住其體云何。謂唯除識有漏四蘊。",
    "T29n1563_012:0832b29": "又此唯在自地非餘。非識樂隨餘地蘊住。雖",
    "T29n1563_012:0832c01": "依餘地蘊識亦現前。而餘地蘊中識不樂住。",
    "T29n1563_012:0832c02": "&#x6199;愛潤識令於蘊中增長廣大。契經說故。非",
    "T29n1563_012:0832c03": "於餘地色等蘊中&#x6199;愛能潤識令增長廣大。",
    "T29n1563_012:0832c04": "故餘地蘊非識住攝。又自地中唯有情數唯",
    "T29n1563_012:0832c05": "自相續。立為識住。非非情數。他相續中識隨",
    "T29n1563_012:0832c06": "樂住如自相續。有餘師說。彼亦識住。以於",
    "T29n1563_012:0832c07": "其中&#x6199;愛潤識亦令增長及廣大故。已依自",
    "T29n1563_012:0832c08": "宗建立識住。當說建立識住因緣。此中云何",
    "T29n1563_012:0832c09": "識非識住。又此識住其義云何。謂識於中由",
    "T29n1563_012:0832c10": "&#x6199;愛力。攝為所住及為所著。是識住義。識",
    "T29n1563_012:0832c11": "隨色住住。色著色。契經說故。若爾識蘊應成",
    "T29n1563_012:0832c12": "識住。世尊亦說。於識食中有&#x6199;有染。有&#x6199;染",
    "T29n1563_012:0832c13": "故識住其中。識所乘御理應如是。唯說四者",
    "T29n1563_012:0832c14": "為令於識除我見心。故於識中不說識住。如",
    "T29n1563_012:0832c15": "說莎底契經中言。我達世尊所說法教。馳流",
    "T29n1563_012:0832c16": "生死唯識非餘。識謂世尊異名說我。為欲除",
    "T29n1563_012:0832c17": "滅彼我見心。顯識依他體非是我我所依性。",
    "T29n1563_012:0832c18": "非謂能依。故識住門唯說有四。實非識住。但",
    "T29n1563_012:0832c19": "四非識。今謂世尊所說識住唯色等四。不言",
    "T29n1563_012:0832c20": "識者。由但色等於三時中與續有識為助伴",
    "T29n1563_012:0832c21": "故。謂唯色等與識俱生。過未亦能為識助",
    "T29n1563_012:0832c22": "伴。令續有識生死馳流。識則不爾。故非識",
    "T29n1563_012:0832c23": "住。且眼等根及俱色等。與俱生識為所依依。",
    "T29n1563_012:0832c24": "已滅未生但為識境。是故色蘊於三時中望",
    "T29n1563_012:0832c25": "續有識。能為助伴。現在受等與識俱生。為",
    "T29n1563_012:0832c26": "俱有因。一分與識同緣一境有助伴用。已滅",
    "T29n1563_012:0832c27": "未生俱為識境。是故受等亦於三時望續有",
    "T29n1563_012:0832c28": "識能為助伴。識雖過未望續有識少有助能。",
    "T29n1563_012:0832c29": "而俱生中全無助力。不俱起故。色等望識具",
    "T29n1563_012:0833a01": "二助能。識唯去來故非識住。故非情數及他",
    "T29n1563_012:0833a02": "身中。色等四蘊亦非識住。由彼望識但為所",
    "T29n1563_012:0833a03": "緣。不具二門助伴用故。住謂所住。是續有識",
    "T29n1563_012:0833a04": "引自果時能為依義住或所著。是續有識引",
    "T29n1563_012:0833a05": "自果時能為境義。自身色等可有與識同一",
    "T29n1563_012:0833a06": "境義。設不同境然能為依。具二助能故立識",
    "T29n1563_012:0833a07": "住。非有情數他身色等。則不如是。故非識",
    "T29n1563_012:0833a08": "住。如何定知識住道理如是安立。契經說故。",
    "T29n1563_012:0833a09": "如世尊言。有四依取所緣識住。識隨色住。住",
    "T29n1563_012:0833a10": "色著色。是識與色或俱時生依於色住。或於",
    "T29n1563_012:0833a11": "色境緣而生著。何緣生著。前說於中&#x6199;愛潤",
    "T29n1563_012:0833a12": "故。如是乃至識隨行住。皆應廣說。曾無有說",
    "T29n1563_012:0833a13": "識隨識住。隨謂親附。或謂&#x96A3;近。去來定說為",
    "T29n1563_012:0833a14": "&#x758E;遠故。現在色等親近於識。與識俱生名識",
    "T29n1563_012:0833a15": "隨住。定無有識與識俱生。故不應言識隨識",
    "T29n1563_012:0833a16": "住。由此經故。唯餘四蘊與續有識為伴義成。",
    "T29n1563_012:0833a17": "有四依取。世尊說故。言依取者。謂色等四為",
    "T29n1563_012:0833a18": "生死依。煩惱所取或即為依攝取眾苦。由",
    "T29n1563_012:0833a19": "是無漏非住理成。唯說依取為識住故。無漏",
    "T29n1563_012:0833a20": "色等滅依取故。即彼經說。苾芻當知。若於色",
    "T29n1563_012:0833a21": "界已得離貪。於所隨色意生繫斷。此繫斷故。",
    "T29n1563_012:0833a22": "即能緣識無復住著。增長廣大。廣說受等。",
    "T29n1563_012:0833a23": "三界亦然。即由此經義准三世。色等四蘊皆",
    "T29n1563_012:0833a24": "識住攝。為顯色等與識異故。我所承宗作如",
    "T29n1563_012:0833a25": "是說。若法與識可俱時生。識所乘御如人船",
    "T29n1563_012:0833a26": "裏。此法可說識住非餘。如是所言。意簡識",
    "T29n1563_012:0833a27": "住與識類別。非為欲遮去來色等言非識住。",
    "T29n1563_012:0833a28": "雖許去來亦識住攝。而非情數非識住收。現",
    "T29n1563_012:0833a29": "在與識尚為&#x758E;遠。況在去來可名識住。自身",
    "T29n1563_012:0833b01": "色等雖在去來與識&#x758E;遠。而於現在與續有",
    "T29n1563_012:0833b02": "識極相親近。由種類同亦名識住。如現在世",
    "T29n1563_012:0833b03": "異心無心兩位自身色行二蘊。去來色等理",
    "T29n1563_012:0833b04": "亦應然。具二助能相不失故。由此色等自相",
    "T29n1563_012:0833b05": "續中三世所攝。皆名識住。七四識住皆唯有",
    "T29n1563_012:0833b06": "漏。為十攝四。四攝七耶。非遍相攝。可為四",
    "T29n1563_012:0833b07": "句。有七非四。乃至廣說。第一句者。謂七中",
    "T29n1563_012:0833b08": "識。第二句者。謂諸惡處。第四靜慮及有頂中",
    "T29n1563_012:0833b09": "除識餘蘊。第三句者。七中四蘊。第四句者。謂",
    "T29n1563_012:0833b10": "除前相七中有識。四中無者。由此二門建立",
    "T29n1563_012:0833b11": "異故。若法與識互為因果。識樂隨轉立七識",
    "T29n1563_012:0833b12": "住。若法與識可俱時生能為助伴。立四識住。",
    "T29n1563_012:0833b13": "由所化生稟性差別。故說七四識住不同。或",
    "T29n1563_012:0833b14": "樂別緣。或樂總了。或樂遍了諸法自相。或於",
    "T29n1563_012:0833b15": "自相不樂遍知。或耽著愛或耽著見。或有自",
    "T29n1563_012:0833b16": "相煩惱力強。或有共相煩惱力強。或樂境界。",
    "T29n1563_012:0833b17": "或樂生死。如是等類性別無邊。已說識住。於",
    "T29n1563_012:0833b18": "前所說諸界趣中。應知其生略有四種。其四",
    "T29n1563_012:0833b19": "者何。頌曰。",
    "T29n1563_012:0833b20": " 於中有四生  有情謂卵等",
    "T29n1563_012:0833b21": " 人傍生具四  地獄及諸天",
    "T29n1563_012:0833b22": " 中有唯化生  鬼通胎化二",
    "T29n1563_012:0833b23": "[0833b23] 論曰。前所說界通情非情。趣唯有情。然非遍",
    "T29n1563_012:0833b24": "攝。生唯遍攝故說有情。無非有情名眾生故。",
    "T29n1563_012:0833b25": "然有情類卵生胎生濕生化生。是名為四。生",
    "T29n1563_012:0833b26": "謂生類。諸有情中雖餘類雜而生類等。言生",
    "T29n1563_012:0833b27": "類者。是眾生義。若爾界趣應亦名生。不爾。界",
    "T29n1563_012:0833b28": "通情非情故。趣雖有情而非遍故。此唯情遍",
    "T29n1563_012:0833b29": "獨立生名。所承諸師咸作是釋。緣業合起故",
    "T29n1563_012:0833c01": "說為生。謂諸有情有卵胎濕三緣和合別別",
    "T29n1563_012:0833c02": "而生。有無別緣唯業力合。五蘊四蘊如應頓",
    "T29n1563_012:0833c03": "生。彼業力強不待緣故。今釋一切皆業合生。",
    "T29n1563_012:0833c04": "佛說有情業所生故。有業生果待卵等緣方",
    "T29n1563_012:0833c05": "有差別。有業生果不待外緣自有差別。若說",
    "T29n1563_012:0833c06": "一切皆業合生。如何說為卵胎生等。不可卵",
    "T29n1563_012:0833c07": "等從業合生名卵等生。彼非情故。不說一切",
    "T29n1563_012:0833c08": "唯業合生。不說卵等體生由業。但說一切皆",
    "T29n1563_012:0833c09": "業合生。業合生時有緣卵等。從緣摽別名卵",
    "T29n1563_012:0833c10": "等生。若說業生名應非別。言卵生者。謂諸有",
    "T29n1563_012:0833c11": "情生從卵[穀-禾+卵]。如&#x9D5E;鴈等。言胎生者。謂諸有情",
    "T29n1563_012:0833c12": "生從胎藏。如象馬等。言濕生者。謂諸有情從",
    "T29n1563_012:0833c13": "皮肉骨牛糞油滓水等和合煖潤氣生。如虫",
    "T29n1563_012:0833c14": "飛蛾蚊蚰蜒等。言化生者。謂諸有情不待三",
    "T29n1563_012:0833c15": "緣無而欻有。具根無缺支分頓生。如那落",
    "T29n1563_012:0833c16": "迦天中有等。化生體兼五蘊四蘊。餘三但用",
    "T29n1563_012:0833c17": "五蘊為體。有說。皆通異熟長養。有說。一切體",
    "T29n1563_012:0833c18": "唯異熟隨於何趣各具幾生。且人傍生。各具",
    "T29n1563_012:0833c19": "四種。人卵生者。謂如世羅。鄔波世羅生從",
    "T29n1563_012:0833c20": "鵠卵。鹿母所生三十二子。給孤獨女二十五",
    "T29n1563_012:0833c21": "子。般遮羅王五百子等。人胎生者。如今世",
    "T29n1563_012:0833c22": "人。人濕生者。如曼馱多遮盧鄔波遮盧鴿鬘",
    "T29n1563_012:0833c23": "菴羅衛等。人化生者。唯劫初人。此四生人皆",
    "T29n1563_012:0833c24": "可得聖。得聖無受卵濕二生。以聖皆欣殊勝",
    "T29n1563_012:0833c25": "智見。卵濕生類性多愚癡。或諸卵生生皆再",
    "T29n1563_012:0833c26": "度。故飛禽等世號再生。聖怖多生故無受義。",
    "T29n1563_012:0833c27": "濕生多分眾聚同生。聖怖雜居故亦不受。傍",
    "T29n1563_012:0833c28": "生三種現所共知。化生如龍妙翅鳥等。一切",
    "T29n1563_012:0833c29": "地獄諸天中有。皆唯化生。有說。餓鬼唯化生",
    "T29n1563_012:0834a01": "攝。有說。餓鬼亦有胎生如餓鬼女白目連",
    "T29n1563_012:0834a02": "曰。",
    "T29n1563_012:0834a03": " 我夜生五子  隨生皆自食",
    "T29n1563_012:0834a04": " 晝生五亦然  雖盡而無飽",
    "T29n1563_012:0834a05": "[0834a05] 於四生內何者最多。有說。濕生。現見多故設",
    "T29n1563_012:0834a06": "有肉等聚廣無邊。下越三輪上過五淨。容遍",
    "T29n1563_012:0834a07": "其量頓變為虫。是故濕生多餘三種。有餘師",
    "T29n1563_012:0834a08": "說。化生最多。謂二趣全三趣少分及諸中有。",
    "T29n1563_012:0834a09": "皆化生故。一切生中何生最勝。應言最勝唯",
    "T29n1563_012:0834a10": "是化生。支分諸根圓具猛利。身形微妙故勝",
    "T29n1563_012:0834a11": "餘生。若爾何緣後身菩薩得生自在。不受化",
    "T29n1563_012:0834a12": "生見受胎生。有大利故。謂引親屬入正法",
    "T29n1563_012:0834a13": "故。令所化生練磨心故。令餘族類生尊敬故。",
    "T29n1563_012:0834a14": "息諸外道謗為幻故。留遺身界饒益他故。又",
    "T29n1563_012:0834a15": "與化生時不同故。問答決擇如順正理。"
}