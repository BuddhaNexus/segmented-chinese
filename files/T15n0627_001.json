{
    "T15n0627_001:0406b14": "No. 627 [Nos. 626, 628, 629]",
    "T15n0627_001:0406b15": "文殊師利普超三昧經卷上",
    "T15n0627_001:0406b16": "(一名阿闍世王品)",
    "T15n0627_001:0406b18": "西晉月氏三藏竺法護譯",
    "T15n0627_001:0406b19": "正士品第一",
    "T15n0627_001:0406b20": "[0406b20] 聞如是：[0406b20] 一時佛遊王舍城靈鷲山，與大比丘",
    "T15n0627_001:0406b21": "眾俱，比丘三萬二千；菩薩八萬四千，一切聖",
    "T15n0627_001:0406b22": "達靡所不明，開士大士神通已暢，已得總持",
    "T15n0627_001:0406b23": "辯才無礙，得無所著不起法忍，曉了定行見",
    "T15n0627_001:0406b24": "眾生心，隨所應度而為說法。四天王天、帝釋、",
    "T15n0627_001:0406b25": "梵忍天王，及餘無數諸天、龍、神、犍沓和、阿須",
    "T15n0627_001:0406b26": "倫、加留羅、真陀羅、摩休勒、人與非人，各百千",
    "T15n0627_001:0406b27": "眾而俱來會。",
    "T15n0627_001:0406b28": "[0406b28] 爾時軟首童真菩薩在山一面異處梁上，與",
    "T15n0627_001:0406b29": "二十五正士俱，而講論法。其名曰：龍首菩薩、",
    "T15n0627_001:0406c01": "龍施菩薩、首具菩薩、首藏菩薩、蓮首菩薩、",
    "T15n0627_001:0406c02": "蓮首藏菩薩、持人菩薩、持地菩薩、寶掌菩薩、",
    "T15n0627_001:0406c03": "寶印手菩薩、師子意菩薩、師子步雷音菩",
    "T15n0627_001:0406c04": "薩、虛空藏菩薩、發意轉法輪菩薩、辯諸句菩",
    "T15n0627_001:0406c05": "薩、辯積菩薩、海意菩薩、大山菩薩、喜見菩",
    "T15n0627_001:0406c06": "薩、喜王菩薩、察無圻菩薩、遊無際法行菩",
    "T15n0627_001:0406c07": "薩、超魔見菩薩、無憂施菩薩、諸議告菩薩，",
    "T15n0627_001:0406c08": "是為二十五正士。[0406c08] 兜率天上有四天子，俱造",
    "T15n0627_001:0406c09": "軟首童真，於後侍焉。其名：普華天子、光華天",
    "T15n0627_001:0406c10": "子、美香天子、常進法行天子。復有異天子",
    "T15n0627_001:0406c11": "不可計數，僉然來侍。[0406c11] 如斯正士、諸天子等，亦",
    "T15n0627_001:0406c12": "悉會坐各各講論，如是之儔迭相謂曰：「仁",
    "T15n0627_001:0406c13": "者欲知佛之智慧弘普無限，不可思議不可",
    "T15n0627_001:0406c14": "稱量，無能滅度盡極際者，不可以小意思原",
    "T15n0627_001:0406c15": "大德鎧，當以何方便誓被戒德鎧，而能逮茲",
    "T15n0627_001:0406c16": "大乘佛乘、諸通慧乘、不可思乘，斯應道乎？」",
    "T15n0627_001:0406c17": "[0406c17] 龍首菩薩曰：「積累功德不以厭足，建立休祚",
    "T15n0627_001:0406c18": "不可限量，而不毀失戒德之鎧，一切所作無",
    "T15n0627_001:0406c19": "所悕望，則應大乘諸通慧矣！」",
    "T15n0627_001:0406c20": "[0406c20] 龍施菩薩曰：「普弘等心調和其志，溫潤其性",
    "T15n0627_001:0406c21": "柔軟其意，而心仁厚堅住正願，於諸通慧被",
    "T15n0627_001:0406c22": "戒德鎧化度生死，則應大乘諸通慧矣！」",
    "T15n0627_001:0406c23": "[0406c23] 首具菩薩曰：「不可計劫趣斯大乘，被戒德鎧",
    "T15n0627_001:0406c24": "於無數劫不念劫數，則應大乘諸通慧矣！」[0406c24] 首",
    "T15n0627_001:0406c25": "藏菩薩曰：「其自建立獨安己者，不能逮趣大",
    "T15n0627_001:0406c26": "乘通慧；捨己之安建立眾生，欲使大安隨其",
    "T15n0627_001:0406c27": "所便，令無僥冀而無所起，勸進群黎立於道",
    "T15n0627_001:0406c28": "法，則應大乘諸通慧矣！」",
    "T15n0627_001:0406c29": "[0406c29] 蓮首菩薩曰：「族姓子！憶如來所講：『假使有人",
    "T15n0627_001:0407a01": "自不柔順，無有靜寂、不隨律教，而欲調伏靜",
    "T15n0627_001:0407a02": "寂於他、以律勸人者，未之有也。』其自調順靜",
    "T15n0627_001:0407a03": "寂奉律，乃能化勵剛強、憒亂、抑挫、犯禁，則應",
    "T15n0627_001:0407a04": "大乘諸通慧矣！」",
    "T15n0627_001:0407a05": "[0407a05] 蓮首藏菩薩曰：「其同塵勞於世法者則不度",
    "T15n0627_001:0407a06": "世；其不同塵於世法者乃能度世。是故菩",
    "T15n0627_001:0407a07": "薩有利無利、若譽若毀、有名無名、若苦若樂，",
    "T15n0627_001:0407a08": "不動不搖，則應大乘諸通慧矣！」",
    "T15n0627_001:0407a09": "[0407a09] 持人菩薩曰：「不可從他而致大乘諸通慧也，",
    "T15n0627_001:0407a10": "吾獨一己而無有侶，以眾生故誓被德鎧，設",
    "T15n0627_001:0407a11": "護一切，則吾所應將濟救攝，須臾精進而不",
    "T15n0627_001:0407a12": "懈怠，教化黎元建發學，斯則應大乘諸通",
    "T15n0627_001:0407a13": "慧矣！」[0407a13] 持地菩薩曰：「譬如，仁者！地之所載，一切",
    "T15n0627_001:0407a14": "眾果、百穀、藥木因地而生，地無所置亦不求",
    "T15n0627_001:0407a15": "報，群庶品類皆仰地活，地不辭厭不以為",
    "T15n0627_001:0407a16": "勞。開士大士亦當如是，發心如地心無所著，",
    "T15n0627_001:0407a17": "不以喜怒勸諸黎元，使趣佛慧而不想報，",
    "T15n0627_001:0407a18": "則應大乘諸通慧矣！」",
    "T15n0627_001:0407a19": "[0407a19] 寶掌菩薩曰：「仁者當知，被上德鎧乃至佛慧，",
    "T15n0627_001:0407a20": "無能沮敗令釋大乘。若於夢中不志二乘",
    "T15n0627_001:0407a21": "——聲聞、緣覺，常以寶心諸通慧心為人講宣，於",
    "T15n0627_001:0407a22": "珍寶心無所貪惜、無所愛&#x608B;，勸眾大乘誓被",
    "T15n0627_001:0407a23": "德鎧，彼所學乘非無有乘不增不減，其心如",
    "T15n0627_001:0407a24": "是無所歆慕，則應大乘諸通慧矣！」",
    "T15n0627_001:0407a25": "[0407a25] 寶印手菩薩曰：「&#x89A9;於群黎墮墜六趣，而發愍",
    "T15n0627_001:0407a26": "哀惠施眾生授以法手；其無信者為造信手；",
    "T15n0627_001:0407a27": "其少智者為博聞手；其慳貪者為惠施手；其",
    "T15n0627_001:0407a28": "犯戒者為護禁手；其瞋怒者為忍辱手；其懈",
    "T15n0627_001:0407a29": "怠者為精進手；其亂意者為一心手；其邪",
    "T15n0627_001:0407b01": "智者為智慧手，而隨眾生離清白法，各各應",
    "T15n0627_001:0407b02": "時具設法手。開士殖斯德本之手，印于三寶。",
    "T15n0627_001:0407b03": "何謂三？具立群生於佛智慧，勸助至于寶印",
    "T15n0627_001:0407b04": "之手；成已德本則寶印手；念一切法猶如虛",
    "T15n0627_001:0407b05": "空則寶印手。興立如斯是則為三，則應大乘",
    "T15n0627_001:0407b06": "諸通慧矣！」",
    "T15n0627_001:0407b07": "[0407b07] 師子意菩薩曰：「仁者當知，被無畏鎧是為無",
    "T15n0627_001:0407b08": "懼，所誓德鎧、無難鎧、無罣礙鎧、無怯弱鎧、",
    "T15n0627_001:0407b09": "無懈怠鎧，斯則佛慧。是故行者不當恐怖，無",
    "T15n0627_001:0407b10": "難無礙、無怯無怠，離諸危懅衣毛不&#x7AEA;，在",
    "T15n0627_001:0407b11": "於終始無有瑕穢，亦不希仰泥洹之德，等住",
    "T15n0627_001:0407b12": "苦樂而無二行，則應大乘諸通慧矣！」",
    "T15n0627_001:0407b13": "[0407b13] 師子步雷音菩薩曰：「仁者當知，其斯事者非",
    "T15n0627_001:0407b14": "下才行，則為正士之所建造。其正士者，歸趣",
    "T15n0627_001:0407b15": "平等離于邪見；其正士者，其心質朴而無諛",
    "T15n0627_001:0407b16": "諂；其正士者，勞謙柔順尊師敬聖；其正士者，",
    "T15n0627_001:0407b17": "勸學不惓所受根究；其正士者，欽悅正治建",
    "T15n0627_001:0407b18": "立正業；其正士者，若有所欲損廢穢法；其",
    "T15n0627_001:0407b19": "正士者，若有瞋怒意無結恨；其正士者，若有",
    "T15n0627_001:0407b20": "愚癡照除幽冥；其正士者，寂然澹泊近于",
    "T15n0627_001:0407b21": "定藏；其正士者，具足恩施惠及貧厄一切輒",
    "T15n0627_001:0407b22": "濟；其正士者，護身口意喟而靜寞；其正士",
    "T15n0627_001:0407b23": "者，言行相副情性質直；其正士者，所志堅",
    "T15n0627_001:0407b24": "強尚真諦法；其正士者，離於非法親存正典；",
    "T15n0627_001:0407b25": "其正士者，樂于法樂護以正法；其正士者，輕",
    "T15n0627_001:0407b26": "忽身命不釋眾生；其正士者，所立鏗然善施",
    "T15n0627_001:0407b27": "無羨；其正士者，志純淑法消化凶偽；其正",
    "T15n0627_001:0407b28": "士者，則以寶藏救濟貧匱；其正士者，則為良",
    "T15n0627_001:0407b29": "藥療諸疹疾；其正士者，護諸畏懼令得自歸；",
    "T15n0627_001:0407c01": "其正士者，導諸邪見至無崖際；其正士者，",
    "T15n0627_001:0407c02": "勉濟勞穢勸以經典；其正士者，調忍瞋怒",
    "T15n0627_001:0407c03": "而順所宜。是故建立正士之法，則應大乘諸",
    "T15n0627_001:0407c04": "通慧矣！」",
    "T15n0627_001:0407c05": "[0407c05] 虛空藏菩薩曰：「修以無量虛空之慈，其精進",
    "T15n0627_001:0407c06": "行未曾釋廢，大哀之行諸根悅豫悉懷踊躍，",
    "T15n0627_001:0407c07": "於諸愛欲所可娛樂察如虛空。布施、持戒、忍",
    "T15n0627_001:0407c08": "辱、精進、一心、智慧，等如虛空，則應大乘諸通",
    "T15n0627_001:0407c09": "慧矣！」[0407c09] 發意轉法輪菩薩曰：「發菩薩意，所發意",
    "T15n0627_001:0407c10": "者：不當發意令魔得便，無令如來而不欣樂，",
    "T15n0627_001:0407c11": "使諸天人所不悅喜，不令德本而有耗減。若",
    "T15n0627_001:0407c12": "欲興建為道意者：隨順誘勸當令弊魔不得",
    "T15n0627_001:0407c13": "其便，順如來意天人悅豫，不失己身所造德",
    "T15n0627_001:0407c14": "本。所修如斯，一切發意則轉法輪。所以者何？",
    "T15n0627_001:0407c15": "其菩薩者，諸所發意因緣所造而無所生，曉",
    "T15n0627_001:0407c16": "了諸法永無所起。無所起者，諸佛如來順如",
    "T15n0627_001:0407c17": "正覺之轉法輪，如是發心被戒德鎧，則應大",
    "T15n0627_001:0407c18": "乘諸通慧矣！」",
    "T15n0627_001:0407c19": "[0407c19] 辯諸句菩薩曰：「正士當知，其道心者，正士",
    "T15n0627_001:0407c20": "普入塵勞怒害，有漏無漏、有為無為，亦入",
    "T15n0627_001:0407c21": "於罪不罪殃福；亦入於善亦入不善；亦入",
    "T15n0627_001:0407c22": "世法度世之法；亦入終始無為之為；亦入斷",
    "T15n0627_001:0407c23": "滅有常之計；亦入諸陰衰入之事；亦入地、水、",
    "T15n0627_001:0407c24": "火、風。所以者何？此諸因緣悉為自然，志性",
    "T15n0627_001:0407c25": "本淨，所在之處有所言說，一切所講皆悉為",
    "T15n0627_001:0407c26": "空而無所有。譬如虛空無所不入，道心如是，",
    "T15n0627_001:0407c27": "一切普至菩薩喜樂。如是慧者，除棄一切文",
    "T15n0627_001:0407c28": "字辯才，分別眾庶逮得辯慧，若能入斯一",
    "T15n0627_001:0407c29": "聖達者，則應大乘諸通慧矣！」",
    "T15n0627_001:0408a01": "[0408a01] 辯積菩薩曰：「一切所說皆無有言，一切音聲",
    "T15n0627_001:0408a02": "而不可得，菩薩喜樂如斯慧者，好言惡言，不",
    "T15n0627_001:0408a03": "悅不慼，譬如太山風來吹之，尋復還反山不",
    "T15n0627_001:0408a04": "動搖。菩薩如是，於諸異學、一切語言不動不",
    "T15n0627_001:0408a05": "搖，在諸外徑亦無所著。若如來言、外徑異語",
    "T15n0627_001:0408a06": "等法察之，不以增減亦無所亂。見諸辯才一",
    "T15n0627_001:0408a07": "切法盡，於諸盡法不念自天亦無所思。菩薩",
    "T15n0627_001:0408a08": "能行如斯慧者，則應大乘諸通慧矣！」",
    "T15n0627_001:0408a09": "[0408a09] 海意菩薩曰：「菩薩所入當如入海，覺了大道，",
    "T15n0627_001:0408a10": "一切聲聞所不能及，信樂專心於一法味，入",
    "T15n0627_001:0408a11": "若干法無有若干；觀深妙法未曾惑亂；於緣",
    "T15n0627_001:0408a12": "起法不增不減；於諸經典無有若干，是則名",
    "T15n0627_001:0408a13": "曰不生不起。一切眾生所業起者，不殖德",
    "T15n0627_001:0408a14": "本福無有盡所教無邊，當分別了棄捐斷滅",
    "T15n0627_001:0408a15": "有常之事，不受諸法不斷諸法，當建立志為",
    "T15n0627_001:0408a16": "無量器，不忘捨法習諸通慧亦不釋法，以平",
    "T15n0627_001:0408a17": "等法為眾生說，當習一切諸德善法。如是具",
    "T15n0627_001:0408a18": "足無數佛法，以如是心被戒德鎧，則應大乘",
    "T15n0627_001:0408a19": "諸通慧矣！」",
    "T15n0627_001:0408a20": "[0408a20] 大山菩薩曰：「仁者當知，其此乘者，普超諸",
    "T15n0627_001:0408a21": "世則謂佛慧，其行所入不可限量，由是之故",
    "T15n0627_001:0408a22": "超度一切世間志性；已能超度世間所行，其",
    "T15n0627_001:0408a23": "所信者過於俗間；已過俗間，其所施者、持",
    "T15n0627_001:0408a24": "戒、忍辱、精進、一心、智慧，亦復如是，悉能超度",
    "T15n0627_001:0408a25": "一切世間之所有慧，其所造福過於世間所",
    "T15n0627_001:0408a26": "興福祚，則應大乘諸通慧矣！」",
    "T15n0627_001:0408a27": "[0408a27] 喜見菩薩曰：「假使菩薩目所視色而無所惡，",
    "T15n0627_001:0408a28": "色之自然其心清淨；耳所聽聞亦無所惡，音",
    "T15n0627_001:0408a29": "聲自然其心清淨；鼻香、舌味、及身更、心法，於",
    "T15n0627_001:0408b01": "六情界而無所惡，其六情界自然本寂。其心",
    "T15n0627_001:0408b02": "清淨，其於憎愛心無所著；其心清淨，觀于眾",
    "T15n0627_001:0408b03": "生順佛法者器無不應，又其眾生處邪見者",
    "T15n0627_001:0408b04": "亦復&#x89A9;之在佛法器；其愛己者在於王者歡",
    "T15n0627_001:0408b05": "喜習俗；有所施與尋復悔者等敬若茲。菩薩",
    "T15n0627_001:0408b06": "大士所行如是，則應大乘諸通慧矣！」",
    "T15n0627_001:0408b07": "[0408b07] 喜王菩薩曰：「假使有人罵詈誹謗、輕易毀辱、",
    "T15n0627_001:0408b08": "撾捶打撲於菩薩者，心不懷恨而加喜悅，以",
    "T15n0627_001:0408b09": "善友想待遇對者，而能忍辱現于忍力，其心",
    "T15n0627_001:0408b10": "欣豫思惟其法：『何所是罵，誰為罵者？』信解內",
    "T15n0627_001:0408b11": "空不疑外空，自見己身又&#x89A9;他人則歡喜悅，",
    "T15n0627_001:0408b12": "便能惠施身命、支體、頭眼、手足、妻子、男女、國",
    "T15n0627_001:0408b13": "城、丘聚、財穀、珍寶，倍復踊躍。寧聞一頌恬忽",
    "T15n0627_001:0408b14": "世榮、轉輪王位，常樂為人講說經法不羨帝",
    "T15n0627_001:0408b15": "釋，思開一人使發道心不僥梵天，願見如來",
    "T15n0627_001:0408b16": "不貪三千大千世界滿溢珂珍，從生明達不",
    "T15n0627_001:0408b17": "乏諸根，信樂愛敬諸道品法。如是悅樂所造",
    "T15n0627_001:0408b18": "行者，則應大乘諸通慧矣！」",
    "T15n0627_001:0408b19": "[0408b19] 察無圻菩薩曰：「假使見一切法度于彼岸，不",
    "T15n0627_001:0408b20": "墮貪身淨諸佛土，&#x89A9;諸佛國皆亦清淨亦無",
    "T15n0627_001:0408b21": "想行，見一切佛不發色想，見諸群黎想：『雖",
    "T15n0627_001:0408b22": "有肉眼&#x89A9;罪福淨；具足天眼得無所壞；雖得",
    "T15n0627_001:0408b23": "慧眼離諸塵勞；信樂佛眼具足成就十八不",
    "T15n0627_001:0408b24": "共諸佛之法；已得法眼具足如來十種之力。』",
    "T15n0627_001:0408b25": "假使菩薩所被德鎧信行如斯，則應大乘諸",
    "T15n0627_001:0408b26": "通慧矣！」",
    "T15n0627_001:0408b27": "[0408b27] 遊無際法行菩薩曰：「族姓子！知一切緣菩薩",
    "T15n0627_001:0408b28": "所為，則悉歸趣諸通敏慧。所以者何？觀諸所",
    "T15n0627_001:0408b29": "有一切因緣，不住於內、不處於外、不在口言。",
    "T15n0627_001:0408c01": "假使菩薩不住因緣，亦不御趣塵勞之礙；亦",
    "T15n0627_001:0408c02": "不勸導罪福之礙，無報應礙、無諸根礙、無諸",
    "T15n0627_001:0408c03": "法礙、無非慧礙，已度罪福塵垢魔界，則應大",
    "T15n0627_001:0408c04": "乘諸通慧矣！」",
    "T15n0627_001:0408c05": "[0408c05] 超魔見菩薩曰：「惟、族姓子！已住吾我自見己",
    "T15n0627_001:0408c06": "身，則便處于魔之事業；已斷吾我不&#x89A9;所虛；",
    "T15n0627_001:0408c07": "已除所見則無諸陰；已除諸陰則不見魔；已",
    "T15n0627_001:0408c08": "度魔界則尋逮成無礙脫門。菩薩已逮無礙",
    "T15n0627_001:0408c09": "脫門，則應大乘諸通慧矣！」",
    "T15n0627_001:0408c10": "[0408c10] 無憂施菩薩曰：「仁者當知，其犯惡者後懷湯",
    "T15n0627_001:0408c11": "火；其為善業後無憂慼。是故菩薩當修善業，",
    "T15n0627_001:0408c12": "其所作者無能說短；所興造者後無所悔、無",
    "T15n0627_001:0408c13": "諸礙蓋。假使眾生愁憂不樂，則為講說離憂",
    "T15n0627_001:0408c14": "之法。菩薩大士如是行者，則應大乘諸通慧",
    "T15n0627_001:0408c15": "矣！」",
    "T15n0627_001:0408c16": "[0408c16] 諸議告菩薩曰：「惟、族姓子！其有士夫奉禁戒",
    "T15n0627_001:0408c17": "者所願必獲，已獲所願，所獲立本由無放逸，",
    "T15n0627_001:0408c18": "立無逸已具道品法；已能具立道品之法，則",
    "T15n0627_001:0408c19": "諸通慧戒禁之正也。菩薩已住無逸道法，則",
    "T15n0627_001:0408c20": "應大乘諸通慧矣！」",
    "T15n0627_001:0408c21": "[0408c21] 普花天子曰：「譬族姓子！樹花盛時多所饒益",
    "T15n0627_001:0408c22": "於一切人，菩薩以功德本而自莊嚴，猶樹花",
    "T15n0627_001:0408c23": "茂饒益群黎，如忉利天晝度之樹紛葩茂盛，",
    "T15n0627_001:0408c24": "忉利諸天莫不敬仰。菩薩如是以諸法門而",
    "T15n0627_001:0408c25": "自挍飾，諸天、龍、神、揵沓和、世人、阿須倫靡不",
    "T15n0627_001:0408c26": "宗戴，猶如天上明月之珠，無有瑕穢眾德具",
    "T15n0627_001:0408c27": "足。開士志性清淨無瑕德議顯備，則應大乘",
    "T15n0627_001:0408c28": "諸通慧矣！」",
    "T15n0627_001:0408c29": "[0408c29] 光華天子曰：「譬，族姓子！日出光明滅除眾冥",
    "T15n0627_001:0409a01": "終始光現，菩薩如是具足慧光、慧法施世，為",
    "T15n0627_001:0409a02": "諸愚冥無明眾生，顯示大光導自然法，其幽",
    "T15n0627_001:0409a03": "闇者不能蔽暉；其光明者則能消冥，導示徑",
    "T15n0627_001:0409a04": "路，已住徑路。菩薩大士其在邪徑，示現正路、",
    "T15n0627_001:0409a05": "已住正路，則應大乘諸通慧矣！」",
    "T15n0627_001:0409a06": "[0409a06] 心華香天子曰：「譬，族姓子！心華之樹其香普",
    "T15n0627_001:0409a07": "熏周四十里，其香無想。菩薩如是，以戒、博聞、",
    "T15n0627_001:0409a08": "定、慧、解度知見之香以為芬熏，三千大千世",
    "T15n0627_001:0409a09": "界以法之香靡不周遍，一切眾病香即療愈。",
    "T15n0627_001:0409a10": "假使菩薩被此法香，則應大乘諸通慧矣！」",
    "T15n0627_001:0409a11": "[0409a11] 常進法行天子曰：「仁者當知，其精進者無懈",
    "T15n0627_001:0409a12": "怠心，是故菩薩修諸德本而不厭惓，常當遵",
    "T15n0627_001:0409a13": "崇志八法行。何等八？六度無極、四等梵行、遊",
    "T15n0627_001:0409a14": "步五通、而以四恩救攝群萌、志三脫門逮得",
    "T15n0627_001:0409a15": "法忍、勸勉佛慧、開化眾生令發道意、導權方",
    "T15n0627_001:0409a16": "便接齊有為所有諸法，是為八。遵崇八法之",
    "T15n0627_001:0409a17": "行，則應大乘諸通慧矣！」",
    "T15n0627_001:0409a18": "[0409a18] 於是軟首語諸正士及天子曰：「仁者！欲知",
    "T15n0627_001:0409a19": "菩薩精進若不精進至諸通慧？所以者何？其",
    "T15n0627_001:0409a20": "翫習者行在三界，若遵修者謂諸往見；其翫",
    "T15n0627_001:0409a21": "習者是謂為內，亦不翫習是謂為外；其翫",
    "T15n0627_001:0409a22": "習者謂聲聞地，若遵修者謂緣覺地；其翫習",
    "T15n0627_001:0409a23": "者謂在眾結所行勤勞，若遵修者則謂所著",
    "T15n0627_001:0409a24": "凡夫之法；其翫習者即謂為名，若遵修者",
    "T15n0627_001:0409a25": "則謂為色；其翫習者即謂報應，若遵修者",
    "T15n0627_001:0409a26": "則謂所見；其翫習者謂有所著，若遵修者則",
    "T15n0627_001:0409a27": "謂有所得；其翫習者即謂我所，若遵修者",
    "T15n0627_001:0409a28": "則謂吾身；其翫習者即謂慳貪，若遵修者則",
    "T15n0627_001:0409a29": "謂布施而不想慢；其翫習者即謂犯戒，若遵",
    "T15n0627_001:0409b01": "修者則謂持戒而不想慢；其翫習者謂瞋怒，",
    "T15n0627_001:0409b02": "若遵修者則謂忍辱而不想慢；其翫習者謂",
    "T15n0627_001:0409b03": "懈怠，若遵修者則謂精進而不想慢；其翫習",
    "T15n0627_001:0409b04": "者謂亂意，若遵修者則謂一心而不想慢；其",
    "T15n0627_001:0409b05": "翫習者謂愚癡，若遵修者則謂智慧而不",
    "T15n0627_001:0409b06": "想慢；其翫習者謂不善本，若遵修者謂等善",
    "T15n0627_001:0409b07": "本而不想慢；其翫習者謂無福根，若遵修者",
    "T15n0627_001:0409b08": "謂殖德本而不想慢；其翫習者謂世俗法，若",
    "T15n0627_001:0409b09": "遵修者謂度世法而不想慢；其翫習者謂有",
    "T15n0627_001:0409b10": "為法，若遵修者謂無為法而不想慢；其翫習",
    "T15n0627_001:0409b11": "者謂為罪，若遵修者謂無罪法而不想慢；其",
    "T15n0627_001:0409b12": "翫習者謂諸漏，若遵修者則謂無漏而不想",
    "T15n0627_001:0409b13": "慢。是謂翫習至於遵修離諸所見，不著不斷",
    "T15n0627_001:0409b14": "菩薩指趣，則應大乘諸通慧矣！[0409b14] 「又次，仁者！而",
    "T15n0627_001:0409b15": "不得至於諸通慧。何故不至？以何等至諸通",
    "T15n0627_001:0409b16": "敏慧？諸通慧者離諸所作，其諸通慧亦無所",
    "T15n0627_001:0409b17": "至，亦無有逮諸通慧者。又諸通慧亦無色像、",
    "T15n0627_001:0409b18": "亦無痛痒、思想、生死、識之形貌也；其諸通",
    "T15n0627_001:0409b19": "慧亦無法則亦無非法。其諸通慧亦無有施。",
    "T15n0627_001:0409b20": "所以者何？諸通慧者則為施與。又諸通慧無",
    "T15n0627_001:0409b21": "有持戒、忍辱、精進、一心、智慧。所以者何？諸通",
    "T15n0627_001:0409b22": "慧者則自然聖。諸通慧者無去來今。所以者",
    "T15n0627_001:0409b23": "何？其諸通慧超度三世。諸通慧者無眼、耳、鼻、",
    "T15n0627_001:0409b24": "口、身、心識。所以者何？度諸界故。[0409b24] 「諸仁！欲知",
    "T15n0627_001:0409b25": "諸通慧者，若有菩薩欲得通慧住如通慧，當",
    "T15n0627_001:0409b26": "云何住？於一切法而無所住，斯則為住。於諸",
    "T15n0627_001:0409b27": "通慧一切諸法皆非我所，斯諸通慧於一切",
    "T15n0627_001:0409b28": "法無所猗著；斯諸通慧等凡夫地、等於佛地，",
    "T15n0627_001:0409b29": "於一切法亦為平等；斯諸通慧又行菩薩不",
    "T15n0627_001:0409c01": "當於餘求。諸通慧惟當從此四大界求自",
    "T15n0627_001:0409c02": "然造行。所以者何？斯自然者此無所有；斯",
    "T15n0627_001:0409c03": "自然者則無有形，於是善法名曰我身；於",
    "T15n0627_001:0409c04": "我身者而無有身、無有善惡、無我、無壽、無命、無",
    "T15n0627_001:0409c05": "人。假令我身則無所有亦復無有，彼則無行",
    "T15n0627_001:0409c06": "亦無所有，彼所有形則亦無實，其所見者亦",
    "T15n0627_001:0409c07": "無所有亦無有實，其慧見於所有無有、有實",
    "T15n0627_001:0409c08": "無實等，斯諸慧則諸通慧！」[0409c08] 軟首童真說是語",
    "T15n0627_001:0409c09": "時，二千天子得不起法忍，萬二千人皆發",
    "T15n0627_001:0409c10": "無上正真道意。",
    "T15n0627_001:0409c11": "化佛品第二",
    "T15n0627_001:0409c12": "[0409c12] 於是辯積菩薩白軟首曰：「且當俱往覲于",
    "T15n0627_001:0409c13": "如來，面問大聖：『菩薩大士當興何行？』」軟首尋",
    "T15n0627_001:0409c14": "於其處化作如來，其體形像如能仁佛。軟首",
    "T15n0627_001:0409c15": "童真謂辯積曰：「族姓子！如來在斯，何不啟問",
    "T15n0627_001:0409c16": "菩薩大士所設之行？」[0409c16] 於是辯積問化如來：「唯",
    "T15n0627_001:0409c17": "然。世尊！菩薩大士當設何行？」[0409c17] 時佛告曰：「如我",
    "T15n0627_001:0409c18": "所設，菩薩亦當修如是行。」[0409c18] 又問：「云何世尊所",
    "T15n0627_001:0409c19": "造立行？」[0409c19] 其佛答曰：「亦不行施、不行禁戒、不",
    "T15n0627_001:0409c20": "行忍辱、不行精進、不行一心、不行智慧。不",
    "T15n0627_001:0409c21": "行欲界、不行色界、不行無色界。不造身行、",
    "T15n0627_001:0409c22": "不造言行、心無念行。一切無行亦無因緣，",
    "T15n0627_001:0409c23": "是菩薩行。於族姓子心趣云何？其化現者豈",
    "T15n0627_001:0409c24": "有行乎？」[0409c24] 答曰：「天中天！化者無行。」[0409c24] 報曰：「如是。",
    "T15n0627_001:0409c25": "族姓子！菩薩大士當造斯行。」[0409c25] 辯積菩薩白軟",
    "T15n0627_001:0409c26": "首曰：「豈所見佛將無化乎？」[0409c26] 軟首答曰：「仁者！",
    "T15n0627_001:0409c27": "不聞一切諸法化自然乎？幻變之相而不退",
    "T15n0627_001:0409c28": "轉。」[0409c28] 報曰：「如是！諸法實化，自然幻變而不退轉。」",
    "T15n0627_001:0409c29": "[0409c29] 答曰：「今族姓子！何故發言：『今現如來將無化",
    "T15n0627_001:0410a01": "乎？一切諸佛及一切法豈不化耶！』」[0410a01] 又問：「誰為",
    "T15n0627_001:0410a02": "化者？」[0410a02] 答曰：「自然業淨而化之耳。又族姓子！",
    "T15n0627_001:0410a03": "菩薩不當住於我、人、壽、命、佛之聖道及凡夫",
    "T15n0627_001:0410a04": "者，而計有住。」[0410a04] 辯積問化如來：「世尊！何學自致",
    "T15n0627_001:0410a05": "得佛？」[0410a05] 答曰：「無所學者則菩薩學。菩薩所學",
    "T15n0627_001:0410a06": "無有形像，亦無倫比；亦無所受、亦非不受；亦",
    "T15n0627_001:0410a07": "無想念、亦不離想；亦無所行、無行不行，則菩",
    "T15n0627_001:0410a08": "薩學。無著不著、無慢不慢、亦不調戲；亦不遵",
    "T15n0627_001:0410a09": "修、不離遵修；無想無取、無所遊居、亦無有",
    "T15n0627_001:0410a10": "想；不起不滅、不來不去；無住無化、亦無有",
    "T15n0627_001:0410a11": "形、亦無言詞，普離一切諸所想行，則菩薩",
    "T15n0627_001:0410a12": "學。其作斯學，是為等學。造斯學者則無所趣、",
    "T15n0627_001:0410a13": "則無所增亦無所損；造斯學者亦無所著、亦",
    "T15n0627_001:0410a14": "無所脫、亦無所染、亦無離塵、亦無結恨，不",
    "T15n0627_001:0410a15": "墮愚冥，如是學者乃名為學。學如斯者不詣",
    "T15n0627_001:0410a16": "諸趣。是故，族姓子！菩薩大士欲得逮成無上",
    "T15n0627_001:0410a17": "正真道者，學我所學。」[0410a17] 又問：「云何佛學？」[0410a17] 答曰：「如",
    "T15n0627_001:0410a18": "我無戒，亦無所犯。不施不受、不戒不犯、不",
    "T15n0627_001:0410a19": "忍不瞋、不進不怠、不禪不亂、不智不愚。無學、",
    "T15n0627_001:0410a20": "非無學，無所不行而吾無得亦無所等；無",
    "T15n0627_001:0410a21": "佛無法；亦無我想、亦無人想、亦無壽想、亦無",
    "T15n0627_001:0410a22": "命想、亦無法想；亦無有想、亦無無想。所以者",
    "T15n0627_001:0410a23": "何？一切諸法悉無所造。一切諸法以無所造，",
    "T15n0627_001:0410a24": "自然如幻，亦無有相、亦無有二；一切諸法",
    "T15n0627_001:0410a25": "離諸所樂；一切諸法而不可見；一切諸法超",
    "T15n0627_001:0410a26": "度眼句。諸法平等而無差特；諸法愚冥亦無",
    "T15n0627_001:0410a27": "所徑、無為無人，故無人言教、故無處所。無有",
    "T15n0627_001:0410a28": "言教則無所生。其信此者不念所信，亦不自",
    "T15n0627_001:0410a29": "大，亦不念道。是故族姓子！若有菩薩如是比",
    "T15n0627_001:0410b01": "類學佛道者，不恐不懼、不難不畏，乃為菩薩！",
    "T15n0627_001:0410b02": "[0410b02] 「如族姓子！虛空之畏，不畏於火、不畏於風、不",
    "T15n0627_001:0410b03": "畏於雨、不畏於霧、不畏於塵、不畏於雷、不畏",
    "T15n0627_001:0410b04": "於雲、不畏於電、不畏於雪。所以者何？空者自",
    "T15n0627_001:0410b05": "然故曰空畏。菩薩如是於一切法而無所畏，",
    "T15n0627_001:0410b06": "於一切法不念苦樂。假使菩薩心等如是，則",
    "T15n0627_001:0410b07": "能成佛降伏眾魔，則成無上正真之道為最",
    "T15n0627_001:0410b08": "正覺，亦能導利一切眾生。」[0410b08] 時化如來說此",
    "T15n0627_001:0410b09": "語竟，尋即化滅不知其處。[0410b09] 辯積菩薩問軟首",
    "T15n0627_001:0410b10": "曰：「今者如來為所至湊？」[0410b10] 答曰：「從所來處。」[0410b10] 又",
    "T15n0627_001:0410b11": "問：「何所從來？」[0410b11] 答曰：「如所去處。」又問：「軟首！",
    "T15n0627_001:0410b12": "其化現者，無所從來，無所從去？」[0410b12] 答曰：「族姓",
    "T15n0627_001:0410b13": "子！譬如化者，無所從來，無所從去，一切諸",
    "T15n0627_001:0410b14": "法亦復如是！一切眾生等無有異，不來不去。」",
    "T15n0627_001:0410b15": "[0410b15] 又問：「軟首！一切諸法為何所趣？」[0410b15] 答曰：「所趣",
    "T15n0627_001:0410b16": "自然。」[0410b16] 又問：「一切眾生為何所歸？」[0410b16] 答曰：「隨其",
    "T15n0627_001:0410b17": "所作。」[0410b17] 又問：「軟首！一切諸法無作無報？」[0410b17] 答曰：",
    "T15n0627_001:0410b18": "「族姓子！其法界者無作、無報、無往，等御諸法",
    "T15n0627_001:0410b19": "則為法界。」[0410b19] 又問：「云何言有作、有報、有往而謂",
    "T15n0627_001:0410b20": "無往？」[0410b20] 答曰：「族姓子！如其所作、如其所報，所往",
    "T15n0627_001:0410b21": "亦然。」[0410b21] 又問軟首曰：「何謂為作？云何報應？何因",
    "T15n0627_001:0410b22": "所往？」[0410b22] 答曰：「如所作者，報應亦如，所往亦如。」[0410b22] 又",
    "T15n0627_001:0410b23": "問：「軟首！其如無本者，亦無有作、無有報應、",
    "T15n0627_001:0410b24": "無有往趣？」[0410b24] 答曰：「如族姓子！如無本者，亦無所",
    "T15n0627_001:0410b25": "作、亦無報應、亦無往趣。所作、報應、往趣亦然，",
    "T15n0627_001:0410b26": "無來無去；所作、報應、所往至處，其如無本無",
    "T15n0627_001:0410b27": "所歸趣。」[0410b27] 說是語時，如在世尊能仁佛前，賢者",
    "T15n0627_001:0410b28": "舍利弗、賢者阿難及餘大弟子悉聞斯講。[0410b28] 舍",
    "T15n0627_001:0410b29": "利弗白佛：「唯然。如來！怪未曾有。斯諸正士為",
    "T15n0627_001:0410c01": "大聖人，而師子吼等同一法，說若干種音聲",
    "T15n0627_001:0410c02": "言說，與法會同而無錯謬。誰聞斯者不發無",
    "T15n0627_001:0410c03": "上正真之道乎？」[0410c03] 佛告舍利弗：「誠如所云，菩薩",
    "T15n0627_001:0410c04": "大學無罣礙故，今者所說無所罣礙，如其所",
    "T15n0627_001:0410c05": "種必獲其果，如其所出報應亦然！菩薩如是",
    "T15n0627_001:0410c06": "學無罣礙，從其聖慧而分別說，如舍利弗本",
    "T15n0627_001:0410c07": "所學禁，自故斯慧辯才亦然！」[0410c07] 光淨菩薩問世",
    "T15n0627_001:0410c08": "尊曰：「何謂聲聞學？何謂菩薩學？」[0410c08] 佛言：「有限",
    "T15n0627_001:0410c09": "有礙是聲聞學，無限無礙是菩薩學。其聲聞",
    "T15n0627_001:0410c10": "學因其所限而致罣礙，由是之故所說有限",
    "T15n0627_001:0410c11": "致於罣礙；而諸菩薩學無有限致無罣礙，由",
    "T15n0627_001:0410c12": "是之故所說無限無有罣礙。」[0410c12] 光淨菩薩前白",
    "T15n0627_001:0410c13": "佛言：「惟，天中天！願現感應，使諸正士來至於",
    "T15n0627_001:0410c14": "斯，令此眾會聞所說法，各得其所無令唐舉。",
    "T15n0627_001:0410c15": "所以者何？軟首童真所行深奧，所論經法亦",
    "T15n0627_001:0410c16": "復要妙。」[0410c16] 爾時世尊即現瑞應。軟首尋時與二",
    "T15n0627_001:0410c17": "十五正士及諸天子往詣佛所，稽首足下遷",
    "T15n0627_001:0410c18": "住一面。[0410c18] 光淨菩薩謂軟首曰：「仁者！何故越",
    "T15n0627_001:0410c19": "如來會，獨於屏處而論講經？」[0410c19] 軟首答曰：「族",
    "T15n0627_001:0410c20": "姓子！知如來甚尊而不可當，諸佛大聖由是",
    "T15n0627_001:0410c21": "之故，一切所說或懼不可，故在一面。」[0410c21] 又問：",
    "T15n0627_001:0410c22": "「軟首！說何所法可如來乎？」[0410c22] 軟首答曰：「如吾",
    "T15n0627_001:0410c23": "所說，世尊知之。」[0410c23] 光淨曰：「雖爾，願說其意。」[0410c23] 答曰：",
    "T15n0627_001:0410c24": "「如吾所及今當宣現。惟，族姓子！如有所說，不",
    "T15n0627_001:0410c25": "違法界、不失本無、不失本際，所說如是則可",
    "T15n0627_001:0410c26": "如來！又若所說，無所訟理、無所呵叱、無所",
    "T15n0627_001:0410c27": "興為，亦無因緣、無有色像、亦無比類，如是",
    "T15n0627_001:0410c28": "說者奉順如來！無我同像、無他人形，不等法",
    "T15n0627_001:0410c29": "貌、無非法貌、無終始貌、無泥洹貌，如是說者",
    "T15n0627_001:0411a01": "為可如來！」[0411a01] 於是世尊告軟首曰：「善哉善哉！",
    "T15n0627_001:0411a02": "快說此言。誠如所云，如是說者不違如來。又",
    "T15n0627_001:0411a03": "次軟首！假使悉離一切戲樂而無憒亂，若不",
    "T15n0627_001:0411a04": "平要離諸所想無有眾想，有所說者所趣寂",
    "T15n0627_001:0411a05": "然而不動轉，被一德鎧定意說法，無能毀敗",
    "T15n0627_001:0411a06": "其經典者，不見諸法有所增者、有所減者，如",
    "T15n0627_001:0411a07": "斯所說則可如來！」說是語時，八百菩薩得不",
    "T15n0627_001:0411a08": "起法忍。",
    "T15n0627_001:0411a09": "舉&#x9262;品第三",
    "T15n0627_001:0411a10": "[0411a10] 爾時天子千二百人在於會中，乃於往古造",
    "T15n0627_001:0411a11": "菩薩行，則忘道意志不堅固，心自念曰：「佛慧",
    "T15n0627_001:0411a12": "巍巍不可限量，無上正真道意難可獲致，菩",
    "T15n0627_001:0411a13": "薩所學而不可逮，最正覺者甚難可得。吾等",
    "T15n0627_001:0411a14": "於是不能學辦，不如改求聲聞、緣覺而取滅",
    "T15n0627_001:0411a15": "度」[0411a15] 爾時世尊知諸天子心之所念，以此等倫",
    "T15n0627_001:0411a16": "堪成無上正真之道為最正覺，而欲中廢",
    "T15n0627_001:0411a17": "隨取小乘。佛欲勸化諸天子故，離於道場在",
    "T15n0627_001:0411a18": "眾會表化作長者，手擎滿&#x9262;百種飲食齎詣佛",
    "T15n0627_001:0411a19": "所，白世尊曰：「惟願大聖加哀受食。」佛即取&#x9262;。",
    "T15n0627_001:0411a20": "[0411a20] 軟首菩薩興詣佛所，叉手啟曰：「今食盛&#x994D;當",
    "T15n0627_001:0411a21": "念故恩。吾誠信聞，大聖雖食而不以法惠及",
    "T15n0627_001:0411a22": "於鄙，惟宜加施以法相惠剋復往意。」[0411a22] 於是賢",
    "T15n0627_001:0411a23": "者舍利弗心自念言：「軟首往古有何恩德，",
    "T15n0627_001:0411a24": "於世尊所而言雖食顧前法恩？」則白佛言：「軟",
    "T15n0627_001:0411a25": "首童真宿有何恩於大聖乎，而置如來：『雖當",
    "T15n0627_001:0411a26": "食者念前法恩？』」佛告：「且待斯須自當發遣，如",
    "T15n0627_001:0411a27": "來所知非爾所及。」[0411a27] 佛即尋時捨&#x9262;于地，&#x9262;即",
    "T15n0627_001:0411a28": "下沒，遊諸佛土。諸佛正覺今現在者，各各見",
    "T15n0627_001:0411a29": "&#x9262;降其足下，在於下方過七十二江河沙等",
    "T15n0627_001:0411b01": "諸佛國土，至光明王如來國界——界號炤燿。&#x9262;",
    "T15n0627_001:0411b02": "住於彼處于虛空，無執持者自然而立。[0411b02] 所往",
    "T15n0627_001:0411b03": "諸佛諸弟子眾，各各前啟問其世尊：「&#x9262;所從來？」",
    "T15n0627_001:0411b04": "諸佛各告說其意故：「上方世界界號為忍，彼",
    "T15n0627_001:0411b05": "有如來名曰能仁，現在說法。能仁如來故降",
    "T15n0627_001:0411b06": "斯&#x9262;，而欲勸化諸異菩薩志退落者。」[0411b06] 於時世",
    "T15n0627_001:0411b07": "尊告舍利弗：「汝行求&#x9262;，察知所在而赴致來。」",
    "T15n0627_001:0411b08": "即時受教，自以智力承佛聖旨，三昧正受以",
    "T15n0627_001:0411b09": "一萬定超萬佛土，遍求索&#x9262;不知所在。還白",
    "T15n0627_001:0411b10": "佛言：「唯然，世尊！求之不見，不知所在。」[0411b10] 於時世",
    "T15n0627_001:0411b11": "尊告大目連：「汝今且行求索&#x9262;來，察其所在",
    "T15n0627_001:0411b12": "為處何方？」目連受教以神足力承佛聖旨，三",
    "T15n0627_001:0411b13": "昧正受入八千定，倏忽超過八千佛國，求之",
    "T15n0627_001:0411b14": "不見不知所處，還白佛言：「輒竭神力不蒙執",
    "T15n0627_001:0411b15": "&#x9262;，焉能致乎？」[0411b15] 世尊復告須菩提曰：「汝行求&#x9262;，",
    "T15n0627_001:0411b16": "知其所歸索齎致來。」即亦受教，三昧正受萬",
    "T15n0627_001:0411b17": "二千定，恍惚超越萬二千佛土，求不見&#x9262;不",
    "T15n0627_001:0411b18": "知所止。[0411b18] 如是五百諸大聲聞，在於虛空各現",
    "T15n0627_001:0411b19": "神足、三昧之力，神通聖勢、天眼徹瞻，各行求",
    "T15n0627_001:0411b20": "&#x9262;，不知所在亦不能得。[0411b20] 時須菩提即前告白",
    "T15n0627_001:0411b21": "慈氏菩薩曰：「仁者高才一生補處，如來所&#x8382;",
    "T15n0627_001:0411b22": "當為無上正真道成最正覺！仁慈恩廣智慧",
    "T15n0627_001:0411b23": "弘達眾所不及，獨步三界而無有侶，當知&#x9262;",
    "T15n0627_001:0411b24": "處，惟能致之奉齎來耳！幸屈威尊而舉&#x9262;還。」",
    "T15n0627_001:0411b25": "[0411b25] 慈氏菩薩報須菩提曰：「誠如所云，受如來慧",
    "T15n0627_001:0411b26": "當成正覺！今者軟首所興定意，進止坐起",
    "T15n0627_001:0411b27": "予所不及，不能曉了於斯三昧。惟，須菩提！雖",
    "T15n0627_001:0411b28": "於來世吾當成佛，佛菩薩眾數如江河沙，悉",
    "T15n0627_001:0411b29": "為軟首之所開道，欲知一步舉足所念，不",
    "T15n0627_001:0411c01": "識所歸。是故仁者當請軟首！惟斯大士知",
    "T15n0627_001:0411c02": "&#x9262;處所、所止之土，堪任致來。」[0411c02] 時須菩提啟世尊",
    "T15n0627_001:0411c03": "曰：「願垂恩教。」大聖則遣軟首取&#x9262;。[0411c03] 軟首奉",
    "T15n0627_001:0411c04": "命自思念曰：「吾不起座不離眾會而舉&#x9262;來。」",
    "T15n0627_001:0411c05": "——軟首三昧名曰普超，是諸菩薩定意正受。[0411c05] 於",
    "T15n0627_001:0411c06": "時軟首伸其右掌，而內于地過踰下方，所經",
    "T15n0627_001:0411c07": "諸佛無極大聖一一次第以首禮之。其手",
    "T15n0627_001:0411c08": "掌中自然有音，稱：「能仁如來、至真、等正覺敬",
    "T15n0627_001:0411c09": "問無量！興處輕利、力勢如常、遊居安耶？」其掌",
    "T15n0627_001:0411c10": "手臂一一毛孔，尋自然出億百千&#x59DF;光曜之",
    "T15n0627_001:0411c11": "明，一一光明各各變現百千蓮花；一一蓮花",
    "T15n0627_001:0411c12": "各化如來相好具足，處蓮花上加趺而坐；一",
    "T15n0627_001:0411c13": "一世尊各各讚揚能仁如來名德功勳。所可遊",
    "T15n0627_001:0411c14": "歷諸佛之土，應時諸國六反震動。又諸佛國",
    "T15n0627_001:0411c15": "自然大光靡不周遍，一切佛國各各而現有斯",
    "T15n0627_001:0411c16": "手掌。又諸佛土自然懸繒、幢幡、眾蓋，莫不莊",
    "T15n0627_001:0411c17": "嚴，遍散眾花處處挍飾。[0411c17] 軟首手掌過七十二",
    "T15n0627_001:0411c18": "江河沙等諸佛國土禮諸佛竟，斯須之間忽",
    "T15n0627_001:0411c19": "然即至照曜世界光明王佛國，禮畢自然有",
    "T15n0627_001:0411c20": "大音出，稱：「能仁如來敬問無量光明王如來！」",
    "T15n0627_001:0411c21": "[0411c21] 有侍菩薩名曰光英，自啟如來：「此何手掌？殊",
    "T15n0627_001:0411c22": "妙巍巍威神難及，而自然出億百千&#x59DF;光明",
    "T15n0627_001:0411c23": "暉赫；一一光明而各化出億百千&#x59DF;嚴淨蓮",
    "T15n0627_001:0411c24": "華；一一蓮花如來各坐，諮嗟能仁聖哲之勳？」",
    "T15n0627_001:0411c25": "[0411c25] 光明王佛告光英曰：「有族姓子！上方去此，七",
    "T15n0627_001:0411c26": "十二江河沙等諸佛國土，有忍世界，如來、至",
    "T15n0627_001:0411c27": "真、等正覺號曰能仁，現在說法。彼有大士名",
    "T15n0627_001:0411c28": "曰軟首，被戒德鎧不可思議，一切神通力度",
    "T15n0627_001:0411c29": "無極，自在於座而不移，起延手掌來欲舉&#x9262;",
    "T15n0627_001:0412a01": "還。」[0412a01] 時光明王佛土諸菩薩眾皆共渴仰，欲得",
    "T15n0627_001:0412a02": "&#x89A9;見彼忍世界能仁如來、軟首大士。光明王",
    "T15n0627_001:0412a03": "佛悉知眾會意之所見，便放眉頂相光，其",
    "T15n0627_001:0412a04": "光通照七十二江河沙等諸佛國土，上至忍",
    "T15n0627_001:0412a05": "界靡不晃昱。其有眾生被蒙光者，一切獲安",
    "T15n0627_001:0412a06": "無有諸患，如四域皇帝轉輪聖王；諸修行者",
    "T15n0627_001:0412a07": "專精學定，被斯光者悉得道&#x8FF9;；其得禪者悉",
    "T15n0627_001:0412a08": "過三界獲四證德；其漏盡者得八脫門；禪定",
    "T15n0627_001:0412a09": "羅漢得無著原；其諸菩薩光照身者，普皆逮",
    "T15n0627_001:0412a10": "得日光三昧。[0412a10] 如是之比，光明王邊如來佛土",
    "T15n0627_001:0412a11": "菩薩大士，見斯忍界世尊能仁、軟首童真、",
    "T15n0627_001:0412a12": "一切聲聞比丘聖眾、諸菩薩等。光英菩薩&#x89A9;",
    "T15n0627_001:0412a13": "忍世界諸菩薩眾，尋即淚出便說斯言，自白",
    "T15n0627_001:0412a14": "佛曰：「唯然，世尊！如妙水精如意明珠，墮不淨",
    "T15n0627_001:0412a15": "中誠可矜惜。此諸菩薩生忍界者，亦復如是",
    "T15n0627_001:0412a16": "甚可憐感。」[0412a16] 光明王佛謂光英曰：「勿宣是語。所",
    "T15n0627_001:0412a17": "以者何？在此佛土精修禪行至于十劫，不如",
    "T15n0627_001:0412a18": "忍界從明晨旦至早食頃，興發慈心哀念眾",
    "T15n0627_001:0412a19": "生，此之功德最勝無倫難可逮及。所以者何？",
    "T15n0627_001:0412a20": "斯諸菩薩大士之眾，無有陰、蓋，塵勞以盡，其",
    "T15n0627_001:0412a21": "於忍界護正法者德不可量。」[0412a21] 爾時忍界諸菩",
    "T15n0627_001:0412a22": "薩眾光明照身，則問能仁天中天曰：「唯然，世",
    "T15n0627_001:0412a23": "尊！此何光明孰演出來，滅諸塵勞令無瑕穢？」",
    "T15n0627_001:0412a24": "[0412a24] 時佛告曰：「有族姓子！下方度此七十二江河",
    "T15n0627_001:0412a25": "沙等諸佛國土，而有世界名曰照曜，彼有如",
    "T15n0627_001:0412a26": "來號光明王，現在說法。其光明王如來至真",
    "T15n0627_001:0412a27": "放眉頂光，其光通照七十二江河沙等諸佛",
    "T15n0627_001:0412a28": "國土，而大晃昱逮照斯土。」[0412a28] 時諸菩薩及眾聲",
    "T15n0627_001:0412a29": "聞，各啟佛曰：「唯然，世尊！我等欲見照曜世界",
    "T15n0627_001:0412b01": "光明王如來諸菩薩眾。」[0412b01] 能仁如來放足心千",
    "T15n0627_001:0412b02": "輻輪光，其光普照下方七十二江河沙等諸",
    "T15n0627_001:0412b03": "佛國土，至照曜界靡不周遍。下方世界諸菩",
    "T15n0627_001:0412b04": "薩眾身蒙斯光，皆悉逮得須彌光明三昧。[0412b04] 當",
    "T15n0627_001:0412b05": "爾之時，於斯佛土及彼世界，斯土見彼、彼土",
    "T15n0627_001:0412b06": "見此，轉相&#x89A9;達，猶如此土閻浮提人，住於地",
    "T15n0627_001:0412b07": "上仰瞻日月。下方世界觀諸菩薩能仁如來",
    "T15n0627_001:0412b08": "及忍世界亦復如是！此土人民見於下方，猶",
    "T15n0627_001:0412b09": "如諸天住須彌頂俯于天下閻浮提城。斯",
    "T15n0627_001:0412b10": "諸菩薩見光明王如來諸菩薩等，被大德鎧",
    "T15n0627_001:0412b11": "難及難量。[0412b11] 於是軟首以右掌至照曜界彼光",
    "T15n0627_001:0412b12": "明王如來佛土，於虛空中即握取&#x9262;，與無央",
    "T15n0627_001:0412b13": "數億百千&#x59DF;諸菩薩眾眷屬圍遶踊出上方，",
    "T15n0627_001:0412b14": "手掌擎&#x9262;；所歷佛國轉來上者，光明蓮花稍",
    "T15n0627_001:0412b15": "便不現，右手執&#x9262;還忍世界，於大聖前跪而",
    "T15n0627_001:0412b16": "奉授，啟世尊曰：「垂恩受之？」佛即受&#x9262;。[0412b16] 時諸菩",
    "T15n0627_001:0412b17": "薩與軟首掌而俱來者，前詣佛所稽首于地，",
    "T15n0627_001:0412b18": "各各自宣如來之名：「某佛大聖致敬無量，聖",
    "T15n0627_001:0412b19": "體勝常，遊步無限慧力平康！」諸菩薩眾敬問",
    "T15n0627_001:0412b20": "已畢，退坐一面如佛所教安隱之座。",
    "T15n0627_001:0412b21": "[0412b21] 爾時世尊告舍利弗：「今且聽斯，善思念之！今",
    "T15n0627_001:0412b22": "為若說。乃去往古吾身造行為菩薩時，則是",
    "T15n0627_001:0412b23": "軟首本所建發，今者所以宣置斯惠：『世尊",
    "T15n0627_001:0412b24": "雖食，當念疇昔法施之恩。』乃曩過去久遠世",
    "T15n0627_001:0412b25": "時，無央數不可計會億百千劫，復踰此數，爾",
    "T15n0627_001:0412b26": "時有佛名莫能勝幢如來、至真、等正覺，世界",
    "T15n0627_001:0412b27": "名無別異。莫能勝幢如來諸聲聞眾八萬四",
    "T15n0627_001:0412b28": "千，菩薩大士十二億眾。其佛世尊於五濁世",
    "T15n0627_001:0412b29": "演三乘教，有一比丘而為法師名曰慧王！明",
    "T15n0627_001:0412c01": "旦著衣執持應器，入弘廣國而行分衛，得百",
    "T15n0627_001:0412c02": "味飯若干種食。分衛竟，出行於街路。有尊者",
    "T15n0627_001:0412c03": "子名離垢臂，為乳母所抱而行遊戲。時離垢",
    "T15n0627_001:0412c04": "臂遙見比丘，遊行趣之下乳母抱，尋隨比丘",
    "T15n0627_001:0412c05": "從求飯食。於時比丘與模持蜜搏，幼童即",
    "T15n0627_001:0412c06": "食知其甘美，遂隨比丘蜜搏欲盡，顧眄乳母",
    "T15n0627_001:0412c07": "意欲還抱。比丘復授蜜搏，幼童復進，稍稍",
    "T15n0627_001:0412c08": "轉至莫能勝幢如來之所，稽首足下則住其",
    "T15n0627_001:0412c09": "前。[0412c09] 「於時比丘慧王所得分衛食&#x994D;，授與幼童",
    "T15n0627_001:0412c10": "而謂之曰：『童子！受斯分衛之具，供養如來！』尋",
    "T15n0627_001:0412c11": "即受之，已滿佛&#x9262;，食不減損；次與聲聞八萬",
    "T15n0627_001:0412c12": "四千，菩薩十二億，佛及聖眾，皆悉充飽。如是",
    "T15n0627_001:0412c13": "之供至于七日，飯則如故亦不損減。[0412c13] 「於時幼",
    "T15n0627_001:0412c14": "童踊躍歡喜善心生焉！住世尊前則而頌曰：",
    "T15n0627_001:0412c15": "「『佛聖眾飽滿，  &#x9262;食不損耗；",
    "T15n0627_001:0412c16": "  奉事於眾祐！  福田無有疑。",
    "T15n0627_001:0412c17": "  世吼食充足，  餚&#x994D;而不減；",
    "T15n0627_001:0412c18": "  獻進于眾祐！  不疑道無盡。",
    "T15n0627_001:0412c19": "  其&#x994D;既不損，  供具轉弘多；",
    "T15n0627_001:0412c20": "  恭敬等正覺！  增長清白法。』」",
    "T15n0627_001:0412c21": "[0412c21] 佛告舍利弗：「於時幼童以一&#x9262;食，供養世尊",
    "T15n0627_001:0412c22": "及聖眾，承佛聖旨已心清白，具足七日食不",
    "T15n0627_001:0412c23": "損耗。慧王比丘教訓幼童：『歸命於佛及法、聖",
    "T15n0627_001:0412c24": "眾。』令受禁戒剋心悔過，勸使請問發無上正",
    "T15n0627_001:0412c25": "真道意。[0412c25] 「於時父母求索其子，便詣莫能勝幢",
    "T15n0627_001:0412c26": "如來所，稽首作禮退住一面。幼童拜謁問訊",
    "T15n0627_001:0412c27": "父母，以偈讚曰：",
    "T15n0627_001:0412c28": "「『我志願佛道，  愍哀諸群生；",
    "T15n0627_001:0412c29": "  閑暇難得值，  親亦宜誓意。",
    "T15n0627_001:0413a01": "  且觀正覺身，  諸相好莊嚴；",
    "T15n0627_001:0413a02": "  慧度於無極，  孰不發道意？",
    "T15n0627_001:0413a03": "  惟父母見釋，  得出棄捐家；",
    "T15n0627_001:0413a04": "  順妙智慧教，  得學為寂志。』",
    "T15n0627_001:0413a05": "  父母即答曰：  『我等好樂道，",
    "T15n0627_001:0413a06": "  從爾為明則，  亦欲願捨家。』」",
    "T15n0627_001:0413a07": "[0413a07] 佛告舍利弗：「於時幼童化其父母及五百人，",
    "T15n0627_001:0413a08": "悉念學法志於無上正真之道，皆於佛世棄",
    "T15n0627_001:0413a09": "家為道。時佛教之行菩薩道、六度無極、四等、",
    "T15n0627_001:0413a10": "四恩，分別解空，精進不懈自致得佛。卿舍利",
    "T15n0627_001:0413a11": "弗！欲知爾時慧王比丘為法師者，豈異人乎？",
    "T15n0627_001:0413a12": "勿作斯觀。所以者何？則軟首童真也。其離",
    "T15n0627_001:0413a13": "垢臂尊者子者，則吾是也。昔往古世，軟首",
    "T15n0627_001:0413a14": "童真以&#x994D;見施供養佛眾，令發無上正真道",
    "T15n0627_001:0413a15": "意，則是本身初發意原，以是之故而當知",
    "T15n0627_001:0413a16": "之。今者如來所成聖覺無極之慧、十種力、四",
    "T15n0627_001:0413a17": "無所畏、十八不共無罣礙慧，皆是軟首所勸",
    "T15n0627_001:0413a18": "之恩。所以者何？因從發意至諸通慧，如佛所",
    "T15n0627_001:0413a19": "蒙因致大道。今吾觀&#x89A9;十方世界，不可稱限",
    "T15n0627_001:0413a20": "不可計會，諸佛國土今現在者，諸佛世尊同",
    "T15n0627_001:0413a21": "號能仁，悉是仁者軟首所勸。或號咸聖、或",
    "T15n0627_001:0413a22": "號明星、或名所歡、或名錠光、或謂離漏、或謂",
    "T15n0627_001:0413a23": "妙勝。」[0413a23] 佛告舍利弗：「今我一劫若過一劫，宣揚",
    "T15n0627_001:0413a24": "演說諸佛名號，軟首大士所開化者，於今現",
    "T15n0627_001:0413a25": "在轉于法輪不可稱限，何況有行菩薩乘者？",
    "T15n0627_001:0413a26": "或有處於兜率天者；或有退來入母胞胎，而",
    "T15n0627_001:0413a27": "復出生捨家為道；或坐佛樹、或處道場，成",
    "T15n0627_001:0413a28": "最正覺不可限喻，其有欲說誠諦之事審",
    "T15n0627_001:0413a29": "實無虛，軟首童真則諸菩薩之父母也，愍哀",
    "T15n0627_001:0413b01": "勸化興顯大道，所生親者則當謂於軟首童",
    "T15n0627_001:0413b02": "真！向者軟首宣揚報恩今復伸說，雖當食者",
    "T15n0627_001:0413b03": "施我&#x9262;&#x994D;所食之餘，吾前世時先有所施，正",
    "T15n0627_001:0413b04": "謂於斯。」[0413b04] 爾時千二百諸天子、欲墮落者各心",
    "T15n0627_001:0413b05": "念言：「當堅其志恭敬於法，察諸因緣去諸根",
    "T15n0627_001:0413b06": "原，今者現在世尊前所發願，軟首勸化及開",
    "T15n0627_001:0413b07": "餘人，使至于道而不退轉於無上正真，吾等",
    "T15n0627_001:0413b08": "云何而欲墮落？吾等何故在如來前，興卑賤",
    "T15n0627_001:0413b09": "意志崇小節？今當捨於聲聞、緣覺，慇懃志求",
    "T15n0627_001:0413b10": "無上正真道意。」[0413b10] 軟首伸掌示現變化，乃至下",
    "T15n0627_001:0413b11": "方光明王佛所處國土，而致&#x9262;來一切普入，",
    "T15n0627_001:0413b12": "又復講說往古開化所說經典。下方佛土此",
    "T15n0627_001:0413b13": "世尊界，不可計數眾生之類即發道心，十方",
    "T15n0627_001:0413b14": "世界群萌之儔，悉來供養軟首童真！諸佛",
    "T15n0627_001:0413b15": "世尊皆遣寶蓋供施經典。彼時寶蓋則覆三",
    "T15n0627_001:0413b16": "千大千佛國，從其寶蓋自然出音：「誠如能仁",
    "T15n0627_001:0413b17": "尊！如如來所讚稱揚，悉是軟首之所勸化。」"
}