{
    "X36n0659_031:0753a04": "南本大般涅槃經會疏卷第三十一",
    "X36n0659_031:0753a06": "涅槃經疏卷第十三",
    "X36n0659_031:0753a07": "頂法師　撰",
    "X36n0659_031:0753a08": "天台沙門湛然再治",
    "X36n0659_031:0753a09": "大般涅槃經迦葉菩薩品第二十四(卷第三十一)",
    "X36n0659_031:0753a10": "北涼　天竺三藏　曇無讖　譯",
    "X36n0659_031:0753a11": "晉　沙門　慧嚴　慧觀",
    "X36n0659_031:0753a12": "　謝靈運　重治",
    "X36n0659_031:0753a13": "迦葉品二十四",
    "X36n0659_031:0753a14": "此是善始發問今欲令終是故更請前隨義題品",
    "X36n0659_031:0753a15": "今從人立名故云迦葉迦葉如前說開善用此答",
    "X36n0659_031:0753a16": "安樂性問地師為慈光善巧住持分河西興皇同",
    "X36n0659_031:0753a17": "為佛性門今明第五涅槃用此經初後通論佛性",
    "X36n0659_031:0753a18": "此品與前有何同異異略為五一義用異前品明",
    "X36n0659_031:0753a19": "中道佛性義為菩提種子今品明佛性勝用能攝",
    "X36n0659_031:0753a20": "極惡闡提偏邪外道二因果異前品明因性在因",
    "X36n0659_031:0753a21": "不在果果性果果性在果不在因此品明一切惡",
    "X36n0659_031:0753a22": "陰皆是佛性此即因性從惡五陰生善五陰此亦",
    "X36n0659_031:0753a23": "果性又云佛性有三世有非三世聖人果性通三",
    "X36n0659_031:0753a24": "世不通三世由來解果果性通三世是應身佛性",
    "X36n0659_031:0753b01": "不通三世是法身佛性此不然只說果性通於因",
    "X36n0659_031:0753b02": "果何須分應法兩身若善五陰佛性通因果因中",
    "X36n0659_031:0753b03": "佛性即三世攝果佛性即非三世三開合異前品",
    "X36n0659_031:0753b04": "生死河合四果離三乘此品涅槃河離四果合三",
    "X36n0659_031:0753b05": "乘四通別異前品通明五種佛性天人六道皆有",
    "X36n0659_031:0753b06": "佛性此品專明正因佛性闡提由正因故還生善",
    "X36n0659_031:0753b07": "根前品別據萬善了因佛性今品通據善惡皆是",
    "X36n0659_031:0753b08": "佛性故云善根人有闡提人無闡提人有善根人",
    "X36n0659_031:0753b09": "無五前品對告一人今品再對迦葉諸異乃多起",
    "X36n0659_031:0753b10": "品初明用異從初意立章故言涅槃用就文為二",
    "X36n0659_031:0753b11": "初明攝惡後明攝邪就攝惡中二先明佛性用二",
    "X36n0659_031:0753b12": "歎經初明用又二先明斷善後明生善以虗妄力",
    "X36n0659_031:0753b13": "故斷善以佛性力故生善舊解云作惡生善兩人",
    "X36n0659_031:0753b14": "更遞然不相關又一師云只是一人前顛倒故起",
    "X36n0659_031:0753b15": "惡後遇知識故生善今明不然或是一人或是多",
    "X36n0659_031:0753b16": "人如河中七種即是多人若一人始沒乃至成佛",
    "X36n0659_031:0753b17": "即是一人舊云生善有接識義眾生從界外無明",
    "X36n0659_031:0753b18": "識窟中始起一品無明而來未起四住有佛接去",
    "X36n0659_031:0753b19": "即得成佛此義大妨設有此經亦是一時改惡為",
    "X36n0659_031:0753b20": "緣若無此經全不堪依若言必須起五住竟方能",
    "X36n0659_031:0753b21": "改惡作善亦無一經定作此說設有此經亦以一",
    "X36n0659_031:0753b22": "時為緣而已若爾任惡極已任運被接何須修道",
    "X36n0659_031:0753b23": "與八萬劫得道何異若言從識窟中來者即是從",
    "X36n0659_031:0753b24": "無明中來云何言始起一品無明若未起惑應生",
    "X36n0659_031:0753c01": "別處若從窟中來始起一品而被接者自後起品",
    "X36n0659_031:0753c02": "乃至四住何不被接若無明窟中既被接四住窟",
    "X36n0659_031:0753c03": "中何不接之故是難信若爾併不須修上數破此",
    "X36n0659_031:0753c04": "義若佛性力任得菩提不須修者正破於此舊言",
    "X36n0659_031:0753c05": "善星無發迹處是實惡人是義不然雖未見經義",
    "X36n0659_031:0753c06": "推是權何者佛兩子弟各行善惡阿難為善調達",
    "X36n0659_031:0753c07": "作惡悉皆是權今羅云為善善星作惡例知是權",
    "X36n0659_031:0753c08": "斷善文為三一明斷善人二明斷善相三明斷善",
    "X36n0659_031:0753c09": "見斷善人者即善星是斷善相者不定根性是聞",
    "X36n0659_031:0753c10": "不定教執成定解斷善見者分別推求諸法道理",
    "X36n0659_031:0753c11": "初就人中二先問次答問為二先緣起次正問緣",
    "X36n0659_031:0753c12": "起中二先明佛有能化之德次明善星有可化之",
    "X36n0659_031:0753c13": "緣就佛又二初內有慈悲二外有方便初文者。",
    "X36n0659_031:0753c14": "迦葉菩薩白佛言世尊如來憐憫一切眾生。",
    "X36n0659_031:0753c15": "憐即大慈愍即大悲。",
    "X36n0659_031:0753c16": "次不調能調下有七句即外方便。",
    "X36n0659_031:0753c17": "不調能調不淨能淨無歸依者能作歸依未解脫者",
    "X36n0659_031:0753c18": "能令解脫得八自在為大醫師作大藥王。",
    "X36n0659_031:0754a01": "善星比丘下第二明有可化之緣又二初明是子。",
    "X36n0659_031:0754a02": "善星比丘是佛菩薩時子。",
    "X36n0659_031:0754a03": "即羅云庶兄此緣則重。",
    "X36n0659_031:0754a04": "出家之後受持讀誦分別解說十二部經壞欲界結",
    "X36n0659_031:0754a05": "獲得四禪。",
    "X36n0659_031:0754a06": "次出家之後是有信戒受持十二部經是慧壞欲",
    "X36n0659_031:0754a07": "界結獲得四禪是定具足三德豈非因深。",
    "X36n0659_031:0754a08": "云何如來下正問先作兩難後作兩結初難何故",
    "X36n0659_031:0754a09": "記是惡人後難何故不先為說法初難又二初難",
    "X36n0659_031:0754a10": "何故記是闡提即惡因。",
    "X36n0659_031:0754a11": "云何如來記說善星是一闡提廝下之人。",
    "X36n0659_031:0754a12": "次難何故地獄劫住是惡果。",
    "X36n0659_031:0754a13": "地獄劫住不可治人。",
    "X36n0659_031:0754a14": "如來何故下是第二難與佛緣重何不先為說法。",
    "X36n0659_031:0754a15": "如來何故不先為其演說正法後為菩薩。",
    "X36n0659_031:0754a16": "如來世尊下結兩難云何得名有大慈愍下結初",
    "X36n0659_031:0754a17": "難。",
    "X36n0659_031:0754a18": "如來世尊若不能救善星比丘云何得名有大慈憫。",
    "X36n0659_031:0754a19": "佛有慈悲云何為此廝下劫住既云斯下當知佛",
    "X36n0659_031:0754a20": "無慈悲。",
    "X36n0659_031:0754a21": "次有大方便下結後難。",
    "X36n0659_031:0754a22": "有大方便。",
    "X36n0659_031:0754a23": "佛既不先為其說法云何名為有大方便若有方",
    "X36n0659_031:0754a24": "便應為說法。",
    "X36n0659_031:0754b01": "佛答中不答緣起但答兩難兩結先答後後答前",
    "X36n0659_031:0754b02": "前答後中凡七譬前六譬明緣有淺深故說有次",
    "X36n0659_031:0754b03": "第後一譬明佛心平等等說無偏前六譬中例有",
    "X36n0659_031:0754b04": "三一舉譬問二述事奉答三合譬作解。",
    "X36n0659_031:0754b05": "佛言善男子譬如父母唯有三子其一子者有信順",
    "X36n0659_031:0754b06": "心恭敬父母利根智慧於世間事能悉了知其第二",
    "X36n0659_031:0754b07": "子不敬父母無信順心利根智慧於世間事能速了",
    "X36n0659_031:0754b08": "知其第三子不敬父母無有信心鈍根無智父母若",
    "X36n0659_031:0754b09": "欲教告應先教誰先親愛誰當先教誰知世間事。",
    "X36n0659_031:0754b10": "迦葉菩薩白佛言世尊應先教授有信順心恭敬父",
    "X36n0659_031:0754b11": "母利根智慧知世事者其次第二乃及第三而彼二",
    "X36n0659_031:0754b12": "子雖無信順恭敬之心為慈念故次復教之。",
    "X36n0659_031:0754b13": "善男子如來亦爾其三子者初喻菩薩中喻聲聞後",
    "X36n0659_031:0754b14": "喻一闡提如十二部經修多羅中微細之義我先已",
    "X36n0659_031:0754b15": "為諸菩薩說淺近之義為聲聞說世間之義為一闡",
    "X36n0659_031:0754b16": "提五逆罪說現在世中雖無利益以憐憫故為生後",
    "X36n0659_031:0754b17": "世諸善種子。",
    "X36n0659_031:0754b18": "善男子如三種田一者渠流便易無諸沙鹵瓦石棘",
    "X36n0659_031:0754b19": "刺種一得百二者雖無沙齒瓦石棘刺渠流險難收",
    "X36n0659_031:0754b20": "實減半三者渠流險難多諸沙鹵瓦石棘刺種一得",
    "X36n0659_031:0754b21": "一為藁草故善男子農夫春月先種何田。",
    "X36n0659_031:0754b22": "世尊先種初田次第二田後及第三。",
    "X36n0659_031:0754b23": "初喻菩薩次喻聲聞後喻一闡提。",
    "X36n0659_031:0754b24": "善男子譬如三器一者完二者漏三者破若欲盛置",
    "X36n0659_031:0754c01": "乳酪酥水先用何者。",
    "X36n0659_031:0754c02": "世尊應用完者次用漏者後及破者。",
    "X36n0659_031:0754c03": "其完淨者喻菩薩僧漏喻聲聞破喻一闡提。",
    "X36n0659_031:0754c04": "善男子如三病人俱至醫所一易治二難治三不可",
    "X36n0659_031:0754c05": "治善男子醫若治者當先治誰。",
    "X36n0659_031:0754c06": "世尊應先治易次及第二後及第三何以故為親屬",
    "X36n0659_031:0754c07": "故。",
    "X36n0659_031:0754c08": "其易治者喻菩薩僧其難治者喻聲聞僧不可治者",
    "X36n0659_031:0754c09": "喻一闡提現在世中雖無善果以憐憫故為種後世",
    "X36n0659_031:0754c10": "諸善子故。",
    "X36n0659_031:0754c11": "善男子譬如大王有三種馬一者調壯大力二者不",
    "X36n0659_031:0754c12": "調齒壯大力三者不調羸老無力王若乘御當先何",
    "X36n0659_031:0754c13": "者。",
    "X36n0659_031:0754c14": "世尊應當先乘調壯大力次乘第二後及第三。",
    "X36n0659_031:0754c15": "善男子調壯大力喻菩薩僧其第二者喻聲聞僧其",
    "X36n0659_031:0754c16": "第三者喻一闡提現在世中雖無利益以憐憫故為",
    "X36n0659_031:0754c17": "種後世諸善種子。",
    "X36n0659_031:0754c18": "善男子如大施時有三人來一貴族聰明持戒二中",
    "X36n0659_031:0755a01": "姓鈍根持戒三下姓鈍根毀戒善男子是大施主應",
    "X36n0659_031:0755a02": "先施誰。",
    "X36n0659_031:0755a03": "世尊應先貴姓利根持戒次及第二後及第三。",
    "X36n0659_031:0755a04": "第一喻菩薩僧第二喻聲聞僧第三喻一闡提。",
    "X36n0659_031:0755a05": "何以有此三之次第解云如佛初為提謂文鱗瞽",
    "X36n0659_031:0755a06": "龍說人天五戒次赴鹿苑為二乘人轉四諦法後",
    "X36n0659_031:0755a07": "明方等教諸菩薩自是一途約小為初若初成佛",
    "X36n0659_031:0755a08": "道以舍那教初照山王次照平地此復一途約大",
    "X36n0659_031:0755a09": "為初今此文意包括始終以山王為初文鱗為中",
    "X36n0659_031:0755a10": "雙林為後然第三子雖復極惡以體同故是故須",
    "X36n0659_031:0755a11": "教下田雖瘠以家業故是故不廢下器雖破防急",
    "X36n0659_031:0755a12": "用故下病雖必死以親屬故下馬雖老以代倦故",
    "X36n0659_031:0755a13": "下人雖卑以等施故。",
    "X36n0659_031:0755a14": "善男子如大師子殺香象時皆盡其力殺兔亦爾不",
    "X36n0659_031:0755a15": "生輕想諸佛如來亦復如是為諸菩薩及一闡提演",
    "X36n0659_031:0755a16": "說法時功用無二。",
    "X36n0659_031:0755a17": "前六譬中雖差別答義兼無差意猶未顯第七譬",
    "X36n0659_031:0755a18": "中文轉分明舉師子王不重象輕兔俱盡壯勢譬",
    "X36n0659_031:0755a19": "佛不厚善薄惡等運大悲若巨細而觀象不足兔",
    "X36n0659_031:0755a20": "有餘若量力而觀象須疾免須徐獸王不爾等一",
    "X36n0659_031:0755a21": "無殊就緣而觀菩薩教深細聲聞教淺近闡提教",
    "X36n0659_031:0755a22": "世間佛不二三大悲平等。",
    "X36n0659_031:0755a23": "我於一時住王城下二追答記彼之問問有二句",
    "X36n0659_031:0755a24": "初答闡提次答記意初答闡提自謂有信慧定盡",
    "X36n0659_031:0755b01": "非其問不許有之明無信又三一不信佛是無所",
    "X36n0659_031:0755b02": "畏人我於一時在迦尸下二明不信佛是無妄語",
    "X36n0659_031:0755b03": "人我於一時與善星下三明不信佛是無嫉妒人",
    "X36n0659_031:0755b04": "初文者。",
    "X36n0659_031:0755b05": "善男子我於一時住王舍城善星比丘為我給使我",
    "X36n0659_031:0755b06": "於初夜為天帝釋演說法要弟子之法應後師眠爾",
    "X36n0659_031:0755b07": "時善星以我久坐心生惡念時王舍城小男小女若",
    "X36n0659_031:0755b08": "啼不止父母則語汝若不止當將汝付薄拘羅鬼爾",
    "X36n0659_031:0755b09": "時善星反被拘執而語我言速入禪室薄拘羅來我",
    "X36n0659_031:0755b10": "言癡人汝常不聞如來世尊無所畏耶爾時帝釋即",
    "X36n0659_031:0755b11": "語我言世尊如是人等亦復得入佛法中耶我即語",
    "X36n0659_031:0755b12": "言憍尸迦如是人者得入佛法亦有佛性當得阿耨",
    "X36n0659_031:0755b13": "多羅三藐三菩提我雖為是善星說法而彼都無信",
    "X36n0659_031:0755b14": "受之心。",
    "X36n0659_031:0755b15": "汝言出家表其有信今以三事顯其無信。",
    "X36n0659_031:0755b16": "善男子我於一時在迦尸國尸婆富羅城善星比丘",
    "X36n0659_031:0755b17": "為我給使我時欲入彼城乞食無量眾生虗心渴仰",
    "X36n0659_031:0755b18": "欲見我迹善星比丘尋隨我後而毀滅之既不能滅",
    "X36n0659_031:0755b19": "而令眾生生不善心我入城已於酒家舍見一尼乾",
    "X36n0659_031:0755b20": "卷脊蹲地餐食酒糟善星比丘見已而言世尊世間",
    "X36n0659_031:0755b21": "若有阿羅漢者是人最勝何以故是人所說無因無",
    "X36n0659_031:0755b22": "果我言癡人汝常不聞阿羅漢者不飲酒不害人不",
    "X36n0659_031:0755b23": "欺誑不盜不婬如是之人殺害父母食啖酒糟云何",
    "X36n0659_031:0755b24": "而言是阿羅漢是人捨身必定當墮阿鼻地獄阿羅",
    "X36n0659_031:0755c01": "漢者永斷三惡云何而言是阿羅漢善星即言四大",
    "X36n0659_031:0755c02": "之性猶可轉易欲令是人必墮阿鼻無有是處我言",
    "X36n0659_031:0755c03": "癡人汝常不聞諸佛如來誠言無二我雖為是善星",
    "X36n0659_031:0755c04": "說法而彼絕無信受之心。",
    "X36n0659_031:0755c05": "第二佛所行時足離地四寸千輻印文當現迹中",
    "X36n0659_031:0755c06": "人皆欲見其常滅之既不能滅取死蚯蚓置佛迹",
    "X36n0659_031:0755c07": "中令無量人起殘害想(云云)。",
    "X36n0659_031:0755c08": "善男子我於一時與善星比丘住王舍城爾時城中",
    "X36n0659_031:0755c09": "有一尼乾名曰苦得常作是言眾生煩惱無因無緣",
    "X36n0659_031:0755c10": "眾生解脫亦無因緣善星比丘復作是言世尊世間",
    "X36n0659_031:0755c11": "若有阿羅漢者苦得為上我言癡人苦得尼乾實非",
    "X36n0659_031:0755c12": "阿羅漢不能解了阿羅漢道善星復言何故羅漢於",
    "X36n0659_031:0755c13": "阿羅漢而生妒嫉我言癡人我於羅漢不生妒嫉而",
    "X36n0659_031:0755c14": "汝自生惡邪見耳若言苦得是羅漢者却後七日當",
    "X36n0659_031:0755c15": "患宿食腹痛而死死已生於食吐鬼中其同學輩當",
    "X36n0659_031:0755c16": "輿其尸置寒林中爾時善星即往苦得尼乾子所語",
    "X36n0659_031:0755c17": "言長老汝今知不沙門瞿曇記汝七日當患宿食腹",
    "X36n0659_031:0755c18": "痛而死死已生於食吐鬼中同學同師當輿汝尸置",
    "X36n0659_031:0756a01": "寒林中長老好善思惟作諸方便當令瞿曇墮妄語",
    "X36n0659_031:0756a02": "中爾時苦得聞是語已即便斷食從初一日乃至六",
    "X36n0659_031:0756a03": "日滿七日已便食黑蜜食黑蜜已復飲冷水飲令水",
    "X36n0659_031:0756a04": "已腹痛而死死已同學輿其尸喪置寒林中即受食",
    "X36n0659_031:0756a05": "吐餓鬼之形在其尸邊善星比丘聞是事已至寒林",
    "X36n0659_031:0756a06": "中見苦得身受食吐形在其尸邊卷眷蹲地善星語",
    "X36n0659_031:0756a07": "言大德死耶苦得答言我已死矣云何死耶答言因",
    "X36n0659_031:0756a08": "腹痛死誰出汝尸答言同學出置何處答言癡人汝",
    "X36n0659_031:0756a09": "今不識是寒林耶得何等身答言我得食吐鬼身善",
    "X36n0659_031:0756a10": "星諦聽如來善語真語時語義語法語善星如來口",
    "X36n0659_031:0756a11": "出如是實語汝於爾時云何不信若有眾生不信如",
    "X36n0659_031:0756a12": "來真實言者彼亦當受如我此身爾時善星即還我",
    "X36n0659_031:0756a13": "所作如是言世尊苦得尼乾命終之後生三十三天",
    "X36n0659_031:0756a14": "我言癡人阿羅漢者無有生處云何而言苦得生於",
    "X36n0659_031:0756a15": "三十三天世尊實如所言苦得尼乾實不生於三十",
    "X36n0659_031:0756a16": "三天今受食吐餓鬼之身我言癡人諸佛如來誠言",
    "X36n0659_031:0756a17": "無二若言如來有二言者無有是處善星即言如來。",
    "X36n0659_031:0756a18": "爾時雖作是說我於是事都不生信善男子我亦常",
    "X36n0659_031:0756a19": "為善星比丘說真實法而彼絕無信受之心。",
    "X36n0659_031:0756a20": "第三文者夫人鬼報別而宛然相見酬往問答豈",
    "X36n0659_031:0756a21": "實惡人所能為也驗知是權(云云)。",
    "X36n0659_031:0756a22": "善星雖復讀誦下二明其無慧。",
    "X36n0659_031:0756a23": "善男子善星比丘雖復讀誦十二部經獲得四禪乃",
    "X36n0659_031:0756a24": "至不解一偈一句一字之義。",
    "X36n0659_031:0756b01": "但得文字不解其義是則非慧。",
    "X36n0659_031:0756b02": "親近惡友下第三明無定又二初明雖得後失故",
    "X36n0659_031:0756b03": "言無定。",
    "X36n0659_031:0756b04": "親近惡友退失四禪。",
    "X36n0659_031:0756b05": "次退禪下總結起邪所以記之。",
    "X36n0659_031:0756b06": "退禪定已生惡邪見作如是說無佛無法無有涅槃",
    "X36n0659_031:0756b07": "沙門瞿曇善知相法是故能得知他人心我於爾時",
    "X36n0659_031:0756b08": "告善星言我所說法初中後善其言巧妙字義真正",
    "X36n0659_031:0756b09": "所說無雜具足成就清淨梵行善星比丘復作是言",
    "X36n0659_031:0756b10": "如來雖復為我說法而我真實謂無因果。",
    "X36n0659_031:0756b11": "善男子汝若不信下第二答其前問記意又二先",
    "X36n0659_031:0756b12": "明記意次明不可治初文者。",
    "X36n0659_031:0756b13": "善男子汝若不信如是事者善星比丘今者近在尼",
    "X36n0659_031:0756b14": "連禪河可共往問爾時如來即與迦葉往善星所善",
    "X36n0659_031:0756b15": "星比丘遙見佛來見已即生惡邪之心以惡心故生",
    "X36n0659_031:0756b16": "身陷入墮阿鼻獄。",
    "X36n0659_031:0756b17": "以其必入故我記之顯必入相故往見之見佛起",
    "X36n0659_031:0756b18": "惡即入地獄必入明矣往善星所者或謂舉往事",
    "X36n0659_031:0756b19": "或難思力不動而往(云云)。",
    "X36n0659_031:0756b20": "善星雖入佛法下二答不可治人由彼放逸故不",
    "X36n0659_031:0756b21": "可治愍之而已有法譬合。",
    "X36n0659_031:0756b22": "善男子善星比丘雖入佛法無量寶聚空無所獲乃",
    "X36n0659_031:0756b23": "至不得一法之利以放逸故惡知識故。",
    "X36n0659_031:0756b24": "譬如有人雖入大海多見眾寶而無所得以放逸故",
    "X36n0659_031:0756c01": "又如入海雖見寶聚自戮而死或為羅剎惡鬼所殺。",
    "X36n0659_031:0756c02": "合中二番各二皆先正合次以譬帖合。",
    "X36n0659_031:0756c03": "善星比丘亦復如是入佛法已為惡知識羅剎大鬼",
    "X36n0659_031:0756c04": "之所殺害善男子是故如來以憐憫故常說善星多",
    "X36n0659_031:0756c05": "諸放逸。",
    "X36n0659_031:0756c06": "善男子若本貧窮於是人所雖生憐憫其心則薄若",
    "X36n0659_031:0756c07": "本巨富後失財物於是人所生於憐憫其心則厚。",
    "X36n0659_031:0756c08": "善星比丘亦復如是受持讀誦十二部經獲得四禪",
    "X36n0659_031:0756c09": "然後退失甚可憐憫是故我說善星比丘多諸放逸",
    "X36n0659_031:0756c10": "多放逸故斷諸善根我諸弟子有見聞者於是人所",
    "X36n0659_031:0756c11": "無不生於重憐憫心。",
    "X36n0659_031:0756c12": "如初巨富後失財者我於多秊常與善星共相隨逐",
    "X36n0659_031:0756c13": "而彼自生惡邪之心以惡邪故不捨惡見。",
    "X36n0659_031:0756c14": "我從昔來下二答其兩結初答先結無慈悲心又",
    "X36n0659_031:0756c15": "二先正答次料簡初正答中有法譬合。",
    "X36n0659_031:0756c16": "善男子我從昔來見是善星少有善根如毛髮許終",
    "X36n0659_031:0756c17": "不記彼斷絕善根是一闡提廝下之人地獄劫住以",
    "X36n0659_031:0756c18": "其宣說無因無果無有作業爾乃記彼永斷善根是",
    "X36n0659_031:0757a01": "一闡提廝下之人地獄劫住。",
    "X36n0659_031:0757a02": "善男子譬如有人沒圊廁中有善知識以手撓之若",
    "X36n0659_031:0757a03": "得頭髮便欲拔出久求不得爾乃息意。",
    "X36n0659_031:0757a04": "我亦如是求覓善星微少善根便欲拔濟終日求之",
    "X36n0659_031:0757a05": "乃至不得如毛髮許是故不得拔其地獄。",
    "X36n0659_031:0757a06": "二更問答料簡於中二先問次答。",
    "X36n0659_031:0757a07": "迦葉菩薩言世尊如來何故記彼當墮阿鼻地獄。",
    "X36n0659_031:0757a08": "答中二先正答。",
    "X36n0659_031:0757a09": "善男子善星比丘多有眷屬皆謂善星是阿羅漢是",
    "X36n0659_031:0757a10": "得道果我欲壞彼惡邪心故記彼善星以放逸故墮",
    "X36n0659_031:0757a11": "於地獄。",
    "X36n0659_031:0757a12": "次善男子下引昔顯實。",
    "X36n0659_031:0757a13": "善男子汝今當知如來所說真實無二何以故若佛",
    "X36n0659_031:0757a14": "所記當墮地獄若不墮者無有是處聲聞緣覺所記",
    "X36n0659_031:0757a15": "莂者則有二種或虗或實如目楗連在摩伽陀國徧",
    "X36n0659_031:0757a16": "告諸人却後七日天當降雨時竟不雨後記牸牛當",
    "X36n0659_031:0757a17": "生白犢及其產時乃產駮犢記生男者後乃生女。",
    "X36n0659_031:0757a18": "於中引目連記事非全不著但見前雨不見後接",
    "X36n0659_031:0757a19": "但見頭白不見體駮(云云)如來不爾是故無二。",
    "X36n0659_031:0757a20": "善星比丘常為無量下答後方便之結。",
    "X36n0659_031:0757a21": "善男子善星比丘常為無量諸眾生等宣說一切無",
    "X36n0659_031:0757a22": "善惡果爾時永斷一切善根乃至無有如毛髮許善",
    "X36n0659_031:0757a23": "男子我久知是善星比丘當斷善根猶故共住滿二",
    "X36n0659_031:0757a24": "十秊畜養共行我若遠棄不近左右是人當教無量",
    "X36n0659_031:0757b01": "眾生造作惡業是名如來第五解力。",
    "X36n0659_031:0757b02": "明我令其恒在左右不令遠去恐其為惡云何是",
    "X36n0659_031:0757b03": "無方便第五解力即是欲力知眾生欲解也。",
    "X36n0659_031:0757b04": "世尊一闡提輩下第二斷善之相文為三初正明",
    "X36n0659_031:0757b05": "斷善二明根性不定故斷善三明說教不定故斷",
    "X36n0659_031:0757b06": "善初有五番問答初番先問。",
    "X36n0659_031:0757b07": "世尊一闡提輩以何因緣無有善法。",
    "X36n0659_031:0757b08": "次佛答中。",
    "X36n0659_031:0757b09": "善男子一闡提輩斷善根故眾生悉有信等五根而",
    "X36n0659_031:0757b10": "一闡提輩永斷滅故以是義故殺害螘子猶得殺罪",
    "X36n0659_031:0757b11": "殺一闡提無有殺罪。",
    "X36n0659_031:0757b12": "以斷善根故所以無善依數人解闡提起惡邪無",
    "X36n0659_031:0757b13": "礙斷此善根如無漏無礙道斷煩惱若爾當知畢",
    "X36n0659_031:0757b14": "竟不復生善云何能得還生善根是義不然闡提",
    "X36n0659_031:0757b15": "身中有重惡障善不竝興詺此被障善不得生後",
    "X36n0659_031:0757b16": "惡稍滅善復得生故言還生善根問闡提為有善",
    "X36n0659_031:0757b17": "可斷無善可斷答具有兩義其曾作善後遇惡友",
    "X36n0659_031:0757b18": "斷滅此善故言有善可斷無善可斷者向時作惡",
    "X36n0659_031:0757b19": "全未有善而惡業將滅善業應生而復起障善不",
    "X36n0659_031:0757b20": "得起名無善可斷文云眾生悉有信等五根闡提",
    "X36n0659_031:0757b21": "永斷者相承釋云理內眾生有信等五根理外顛",
    "X36n0659_031:0757b22": "倒虗妄故無信等五根此義不然只此理外亦有",
    "X36n0659_031:0757b23": "信等闡提既是理外起惡斷此五根但作惡眾生",
    "X36n0659_031:0757b24": "既有佛性應生五根而即事未有義說應有故云",
    "X36n0659_031:0757c01": "一切眾生悉有文云殺闡提無罪殺蟁蟻有罪者",
    "X36n0659_031:0757c02": "闡提有重惡在身殺之無罪蟁蟻無重惡故殺之",
    "X36n0659_031:0757c03": "有罪文云施畜生得百倍報施一闡提得千倍報",
    "X36n0659_031:0757c04": "者闡提過去五戒感人施之福重畜生先世惡業",
    "X36n0659_031:0757c05": "感此畜身施之福輕。",
    "X36n0659_031:0757c06": "世尊一闡提者下第二番問答問中定宗。",
    "X36n0659_031:0757c07": "世尊一闡提者終無善法是故名為一闡提耶。",
    "X36n0659_031:0757c08": "答可見。",
    "X36n0659_031:0757c09": "佛言如是如是。",
    "X36n0659_031:0757c10": "世尊一切眾生下第三番問答。",
    "X36n0659_031:0757c11": "世尊一切眾生有三種善過去未來現在一闡提輩",
    "X36n0659_031:0757c12": "亦不能斷未來善法云何說言斷諸善法名一闡提",
    "X36n0659_031:0757c13": "耶。",
    "X36n0659_031:0757c14": "問中明闡提不斷未來云何斷善。",
    "X36n0659_031:0757c15": "善男子斷有二種一現在滅二現在障於未來一闡",
    "X36n0659_031:0757c16": "提輩具是二斷是故我言斷諸善根善男子譬如有",
    "X36n0659_031:0757c17": "人沒圊廁中唯有一髮毛頭未沒雖復一髮毛頭未",
    "X36n0659_031:0757c18": "沒而一毛頭不能勝身一闡提輩亦復如是雖未來",
    "X36n0659_031:0758a01": "世當有善根而不能救地獄之苦未來之世雖可救",
    "X36n0659_031:0758a02": "拔現在之世無如之何是故名為不可救濟以佛性",
    "X36n0659_031:0758a03": "因緣則可得救佛性者非過去非未來非現在是故",
    "X36n0659_031:0758a04": "佛性不可得斷如朽敗子不能生芽一闡提輩亦復",
    "X36n0659_031:0758a05": "如是。",
    "X36n0659_031:0758a06": "佛答斷有二種一現滅二障未來若現起惡善法",
    "X36n0659_031:0758a07": "不生故是現滅既現作惡復遮未來善不得起故",
    "X36n0659_031:0758a08": "斷未來亦具斷三世過去作惡而復不悔即無復",
    "X36n0659_031:0758a09": "善未來復有還生善義但自微弱不能救之。",
    "X36n0659_031:0758a10": "世尊一闡提輩下第四番問答明不斷佛性。",
    "X36n0659_031:0758a11": "世尊一闡提輩不斷佛性佛性亦善云何說言斷一",
    "X36n0659_031:0758a12": "切善。",
    "X36n0659_031:0758a13": "善男子若諸眾生現在世中有佛性者則不得名一",
    "X36n0659_031:0758a14": "闡提也如世間中眾生我性佛性是常三世不攝三",
    "X36n0659_031:0758a15": "世若攝名為無常佛性未來以當見故故言眾生悉",
    "X36n0659_031:0758a16": "有佛性以是義故十住菩薩具足莊嚴乃得少見。",
    "X36n0659_031:0758a17": "佛性是善此善不斷名不斷性又佛性是常實不",
    "X36n0659_031:0758a18": "可斷所言如世間眾生我性佛性者三解一云借",
    "X36n0659_031:0758a19": "外道我以之為譬都無邪我故三世不攝真我是",
    "X36n0659_031:0758a20": "常三世不攝二云不爾只是世間眾生我性即是",
    "X36n0659_031:0758a21": "佛性是佛性故三世不攝三云即是真我語勢牽",
    "X36n0659_031:0758a22": "令佛性是常後文云佛性未來前云非三世攝兩",
    "X36n0659_031:0758a23": "語相違今須會通前云三世所不攝者就佛性體",
    "X36n0659_031:0758a24": "後言未來約眾生修一切眾生未來當得清淨之",
    "X36n0659_031:0758b01": "身故言未來。",
    "X36n0659_031:0758b02": "迦葉言佛性下第五番問答初問佛性次問闡提",
    "X36n0659_031:0758b03": "初問者。",
    "X36n0659_031:0758b04": "迦葉菩薩言世尊佛性者常猶如虗空何故如來說",
    "X36n0659_031:0758b05": "言未來。",
    "X36n0659_031:0758b06": "佛性既其三世不攝云何言未來。",
    "X36n0659_031:0758b07": "如來若言下次問闡提。",
    "X36n0659_031:0758b08": "如來若言一闡提輩無善法者一闡提輩於其同學",
    "X36n0659_031:0758b09": "同師父母親族妻子豈當不生愛念心耶如其生者",
    "X36n0659_031:0758b10": "非是善乎。",
    "X36n0659_031:0758b11": "若言闡提全無善法何以得有憐愛等心若有此",
    "X36n0659_031:0758b12": "心即是有善。",
    "X36n0659_031:0758b13": "佛言下答先答初問又二先答問次論義初答中",
    "X36n0659_031:0758b14": "二先歎問。",
    "X36n0659_031:0758b15": "佛言善哉善哉善男子快發斯問。",
    "X36n0659_031:0758b16": "次正答。",
    "X36n0659_031:0758b17": "佛性者猶如虗空非過去非未來非現在一切眾生",
    "X36n0659_031:0758b18": "有三種身所謂過去未來現在眾生未來具足莊嚴",
    "X36n0659_031:0758b19": "清淨之身而得佛性是故我言佛性未來善男子我",
    "X36n0659_031:0758b20": "為眾生或時說因為果或時說果為因是故經中說",
    "X36n0659_031:0758b21": "命為食見色名觸未來身淨故說佛性。",
    "X36n0659_031:0758b22": "性非三世約未來得故言未來故下舉例說因為",
    "X36n0659_031:0758b23": "果說果為因佛性亦爾云未來者因中說果言食",
    "X36n0659_031:0758b24": "及觸者食可見觸名不同或以識為觸或根為觸",
    "X36n0659_031:0758c01": "今具二義故論云觸不定故故無別法若意識在",
    "X36n0659_031:0758c02": "緣名觸此觸在識若言眼識眼觸者此觸在想今",
    "X36n0659_031:0758c03": "言見色名觸此謂識心以之為觸色是前塵能生",
    "X36n0659_031:0758c04": "識觸故謂色為觸亦因中說果。",
    "X36n0659_031:0758c05": "世尊下第二論義先問次答。",
    "X36n0659_031:0758c06": "世尊如佛所說義如是者何故說言一切眾生悉有",
    "X36n0659_031:0758c07": "佛性。",
    "X36n0659_031:0758c08": "問因前生佛性既非三世云何言眾生有。",
    "X36n0659_031:0758c09": "善男子眾生佛性雖現在無不可言無如虗空性雖",
    "X36n0659_031:0758c10": "無現在不得言無一切眾生雖復無常而是佛性常",
    "X36n0659_031:0758c11": "住無變是故我於此經中說眾生佛性非內非外猶",
    "X36n0659_031:0758c12": "如虗空非內非外如其虗空有內外者虗空不名為",
    "X36n0659_031:0758c13": "一為常亦不得言一切處有虗空雖復非內非外而",
    "X36n0659_031:0758c14": "諸眾生悉皆有之眾生佛性亦復如是。",
    "X36n0659_031:0758c15": "佛答性非內外猶如虗空而諸眾生定有此性文",
    "X36n0659_031:0758c16": "云悉皆有之。",
    "X36n0659_031:0758c17": "如汝所言下答次問初牒問非之。",
    "X36n0659_031:0758c18": "如汝所言一闡提輩有善法者是義不然。",
    "X36n0659_031:0758c19": "何以故下正答有法譬合。",
    "X36n0659_031:0758c20": "何以故一闡提輩若有身業口業意業取業求業施",
    "X36n0659_031:0758c21": "業解業如是等業悉是邪業何以故不求因果故。",
    "X36n0659_031:0758c22": "法說雖有孝慈等善文云皆是邪業雖有見聞皆",
    "X36n0659_031:0758c23": "是無記既無正善皆名邪惡取業求業者對翻於",
    "X36n0659_031:0758c24": "善善中先生善欲次生善思今以取業對善欲求",
    "X36n0659_031:0759a01": "業對善思雖皆言善猶是無記。",
    "X36n0659_031:0759a02": "善男子如訶棃勒果根莖枝葉華實悉苦。",
    "X36n0659_031:0759a03": "次舉譬云如訶棃勒味唯是苦色香非苦然前難",
    "X36n0659_031:0759a04": "闡提豈得無善其有憐愛即名為善故佛答云悉",
    "X36n0659_031:0759a05": "是邪惡莊嚴云無出世善有憐愛善光宅云設有",
    "X36n0659_031:0759a06": "憐愛竝無記性不名善性如棊書等是工巧無記",
    "X36n0659_031:0759a07": "開善云斷善作惡設有憐愛竝屬惡邪何得有善",
    "X36n0659_031:0759a08": "觀師同開善云重惡居身如種苦瓠根葉悉苦。",
    "X36n0659_031:0759a09": "一闡提業亦復如是。",
    "X36n0659_031:0759a10": "合如文。",
    "X36n0659_031:0759a11": "善男子如來具足下第二明根性不定或惡或善",
    "X36n0659_031:0759a12": "又二初正明不定後更問答論義初又二初明不",
    "X36n0659_031:0759a13": "定次斷善根初明不定又三一知不定根二出不",
    "X36n0659_031:0759a14": "定相三結不定初如文。",
    "X36n0659_031:0759a15": "善男子如來具足知諸根力是故善能分別眾生上",
    "X36n0659_031:0759a16": "中下根。",
    "X36n0659_031:0759a17": "次文者。",
    "X36n0659_031:0759a18": "能知是人轉下作中能知是人轉中作上能知是人",
    "X36n0659_031:0759a19": "轉上作中能知是人轉中作下。",
    "X36n0659_031:0759a20": "數習則利轉下為中上不習則鈍轉上為中下。",
    "X36n0659_031:0759a21": "三結如文(云云)。",
    "X36n0659_031:0759a22": "是故當知眾生根性無有決定。",
    "X36n0659_031:0759a23": "以無定故下二明不定故故斷善根又三初明不",
    "X36n0659_031:0759a24": "定斷善。",
    "X36n0659_031:0759b01": "以無定故或斷善根斷已還生。",
    "X36n0659_031:0759b02": "次明若定則不爾。",
    "X36n0659_031:0759b03": "若諸眾生根性定者終不先斷斷已復生亦不應說",
    "X36n0659_031:0759b04": "一闡提輩墮於地獄壽命一劫。",
    "X36n0659_031:0759b05": "三是故下證不定。",
    "X36n0659_031:0759b06": "善男子是故如來說一切法無有定相。",
    "X36n0659_031:0759b07": "迦葉白佛下第二論義(云云)問可見。",
    "X36n0659_031:0759b08": "迦葉菩薩白佛言世尊如來具足知諸根力定知善",
    "X36n0659_031:0759b09": "星當斷善根以何因緣聽其出家。",
    "X36n0659_031:0759b10": "佛答為二初就善星答後就餘人答非但知善星",
    "X36n0659_031:0759b11": "根性亦知餘人根性初又三初明其居王位即能",
    "X36n0659_031:0759b12": "破滅。",
    "X36n0659_031:0759b13": "佛言善男子我於往昔初出家時吾弟難陀從弟阿",
    "X36n0659_031:0759b14": "難提婆達多子羅睺羅如是等輩皆悉隨我出家修",
    "X36n0659_031:0759b15": "道我若不聽善星出家其人次當得紹王位其力自",
    "X36n0659_031:0759b16": "在當壞佛法以是因緣我便聽其出家修道。",
    "X36n0659_031:0759b17": "善星若不下二明出家不出家俱能斷善出家增",
    "X36n0659_031:0759b18": "其敬長讀誦修定等善具如上說。",
    "X36n0659_031:0759b19": "善男子善星比丘若不出家亦斷善根於無量世都",
    "X36n0659_031:0759b20": "無利益今出家已雖斷善根能受持戒供養恭敬耆",
    "X36n0659_031:0759b21": "舊長宿有德之人修習初禪乃至四禪是名善因如",
    "X36n0659_031:0759b22": "是善因能生善法善法既生能修習道既修習道當",
    "X36n0659_031:0759b23": "得阿耨多羅三藐三菩提是故我聽善星出家。",
    "X36n0659_031:0759b24": "若我不聽下三結知根力。",
    "X36n0659_031:0759c01": "善男子若我不聽善星比丘出家受戒則不得稱我",
    "X36n0659_031:0759c02": "為如來具足十力。",
    "X36n0659_031:0759c03": "次佛觀眾生下約餘人為答又二初明不定次辨",
    "X36n0659_031:0759c04": "昇沈初又二有斷善生善初斷善又三一正斷善。",
    "X36n0659_031:0759c05": "善男子佛觀眾生具足善法及不善法是人雖具如",
    "X36n0659_031:0759c06": "是二法不久能斷一切善根具不善根。",
    "X36n0659_031:0759c07": "次何以故下出斷善之行。",
    "X36n0659_031:0759c08": "何以故如是眾生不親善友不聽正法不善思惟不",
    "X36n0659_031:0759c09": "如法行。",
    "X36n0659_031:0759c10": "三以是因緣下結其斷善。",
    "X36n0659_031:0759c11": "以是因緣能斷善根具不善根。",
    "X36n0659_031:0759c12": "次如來復知下二明生善有法譬合法可見。",
    "X36n0659_031:0759c13": "善男子如來復知是人現世若未來世少壯老時當",
    "X36n0659_031:0759c14": "近善友聽受正法苦集滅道爾時則能還生善根。",
    "X36n0659_031:0759c15": "善男子譬如有泉去村不遠其水甘美具八功德有",
    "X36n0659_031:0759c16": "人熱渴欲往泉所邊有智者觀是渴人必定無疑當",
    "X36n0659_031:0759c17": "至水所何以故無異路故。",
    "X36n0659_031:0759c18": "譬中泉譬佛性村譬陰身熱渴譬苦逼欲往譬求",
    "X36n0659_031:0760a01": "樂心邊智者譬佛菩薩。",
    "X36n0659_031:0760a02": "合譬中二先合。",
    "X36n0659_031:0760a03": "如來世尊觀諸眾生亦復如是。",
    "X36n0659_031:0760a04": "次結知根力。",
    "X36n0659_031:0760a05": "是故如來名為具足知諸根力。",
    "X36n0659_031:0760a06": "爾時世尊取地少土下二明昇沈不同沈多昇寡",
    "X36n0659_031:0760a07": "又三初舉事問。",
    "X36n0659_031:0760a08": "爾時世尊取地少土置之爪上告迦葉言是土多耶",
    "X36n0659_031:0760a09": "十方世界地土多乎。",
    "X36n0659_031:0760a10": "次領旨奉答。",
    "X36n0659_031:0760a11": "迦葉菩薩白佛言世尊爪上土者不比十方所有土",
    "X36n0659_031:0760a12": "也。",
    "X36n0659_031:0760a13": "三合又三初就果合。",
    "X36n0659_031:0760a14": "善男子有人捨身還得人身捨三惡身得受人身諸",
    "X36n0659_031:0760a15": "根完具生於中國具足正信能修習道修習道已能",
    "X36n0659_031:0760a16": "修正道修正道已能得解脫得解脫已能入涅槃如",
    "X36n0659_031:0760a17": "爪上土捨人身已得三惡身捨三惡身得三惡身身",
    "X36n0659_031:0760a18": "根不具生於邊地信邪倒見修習邪道不得解脫常",
    "X36n0659_031:0760a19": "樂涅槃如十方界所有地土。",
    "X36n0659_031:0760a20": "次就因合。",
    "X36n0659_031:0760a21": "善男子護持禁戒精勤不懈不犯四重不作五逆不",
    "X36n0659_031:0760a22": "用僧祇物不作一闡提不斷善根信如是等涅槃經",
    "X36n0659_031:0760a23": "典如爪上土毀戒解怠犯四重禁作五逆罪用僧祇",
    "X36n0659_031:0760a24": "物作一闡提斷諸善根不信是經如十方界所有地",
    "X36n0659_031:0760b01": "土。",
    "X36n0659_031:0760b02": "三結知根力。",
    "X36n0659_031:0760b03": "善男子如來善知眾生如是上中下根是故稱佛具",
    "X36n0659_031:0760b04": "知根力。",
    "X36n0659_031:0760b05": "迦葉白佛如來具足下第三明說教不定佛照根",
    "X36n0659_031:0760b06": "不同說教則異眾生不達根教之殊執成諍論能",
    "X36n0659_031:0760b07": "斷菩提為二先問次答初問為三一明知根二明",
    "X36n0659_031:0760b08": "執諍三結問何故作不定說致令起諍初明知根。",
    "X36n0659_031:0760b09": "迦葉菩薩白佛言世尊如來具足是知根力是故能",
    "X36n0659_031:0760b10": "知一切眾生上中下根利鈍差別知現在世眾生諸",
    "X36n0659_031:0760b11": "根亦知未來眾生諸根。",
    "X36n0659_031:0760b12": "亦應知過去特是略耳。",
    "X36n0659_031:0760b13": "如是眾生下次明執諍。",
    "X36n0659_031:0760b14": "如是眾生於佛滅後作如是說如來畢竟入於涅槃",
    "X36n0659_031:0760b15": "或不畢竟入於涅槃或說有我或說無我或有中陰",
    "X36n0659_031:0760b16": "或無中陰或說有退或說無退或言如來身是有為",
    "X36n0659_031:0760b17": "或言如來身是無為或有說言十二因緣是有為法",
    "X36n0659_031:0760b18": "或說因緣是無為法或說心是有常或說心是無常",
    "X36n0659_031:0760b19": "或有說言受五欲樂能障聖道或說不遮或說世第",
    "X36n0659_031:0760b20": "一法唯是欲界或說三界或說布施唯是意業或有",
    "X36n0659_031:0760b21": "說言即是五陰或有說言有三無為或有說言無三",
    "X36n0659_031:0760b22": "無為復有說言或有造色復有說言或無造色或有",
    "X36n0659_031:0760b23": "說言有無作色或有說言無無作色或有說言有心",
    "X36n0659_031:0760b24": "數法或有說言無心數法或有說言有五種有或有",
    "X36n0659_031:0760c01": "說言有六種有或有說言八戒齋法優婆塞戒具足",
    "X36n0659_031:0760c02": "受得或有說言不具受得或說比丘犯四重已比丘",
    "X36n0659_031:0760c03": "戒在或說不在或有說言須陀洹人斯陀含人阿那",
    "X36n0659_031:0760c04": "含人阿羅漢人皆得佛道或言不得或說佛性即眾",
    "X36n0659_031:0760c05": "生有或說佛性離眾生有或有說言犯四重禁作五",
    "X36n0659_031:0760c06": "逆罪一闡提等皆有佛性或說言無或有說言有十",
    "X36n0659_031:0760c07": "方佛或有說言無十方佛。",
    "X36n0659_031:0760c08": "因茲廣出諍論之相開善云二十諍論冶城云二",
    "X36n0659_031:0760c09": "十一諍論(云云)。",
    "X36n0659_031:0760c10": "三如其如來下結難(云云)。",
    "X36n0659_031:0760c11": "如其如來具足成就知根力者何故今日不決定說。",
    "X36n0659_031:0760c12": "次答中佛具答三問此卷內答前兩問後卷初答",
    "X36n0659_031:0760c13": "第三問答初為二初正明說教不定次廣明不定",
    "X36n0659_031:0760c14": "法初文為四一明理深難解二出愚智兩人三明",
    "X36n0659_031:0760c15": "須不定說四結知根力即四悉意。",
    "X36n0659_031:0760c16": "佛告迦葉善男子如是之義非眼識知乃至非意識",
    "X36n0659_031:0760c17": "知乃是智慧之所能知。",
    "X36n0659_031:0760c18": "初言理深者非六凡識所知唯聖智能解故是理",
    "X36n0659_031:0761a01": "深此第一義意。",
    "X36n0659_031:0761a02": "次愚智中又二先出智次出愚。",
    "X36n0659_031:0761a03": "若有智者我於是人終不作二是亦謂我不作二說。",
    "X36n0659_031:0761a04": "初智人聞有知無聞無知有聞有無知非有無一",
    "X36n0659_031:0761a05": "二等亦如是。",
    "X36n0659_031:0761a06": "於無智者作不定說而是無智亦復謂我作不定說。",
    "X36n0659_031:0761a07": "次愚人聞有執有以拒無聞無是無而非有聞亦",
    "X36n0659_031:0761a08": "有無以封雙存聞俱棄而著兩捨面聞尚然末世",
    "X36n0659_031:0761a09": "轉尤斯由不解對治悉意。",
    "X36n0659_031:0761a10": "三如來所有下須說不定此總據不定有法譬合",
    "X36n0659_031:0761a11": "初法者。",
    "X36n0659_031:0761a12": "善男子如來所有一切善行悉為調伏諸眾生故。",
    "X36n0659_031:0761a13": "為度眾生須說不定本令得益不令其執不定為",
    "X36n0659_031:0761a14": "諍。",
    "X36n0659_031:0761a15": "譬如醫王所有醫方悉為療治一切病苦。",
    "X36n0659_031:0761a16": "次譬中如醫用藥元為差病終不願其服藥成病。",
    "X36n0659_031:0761a17": "善男子如來世尊為國土故為時節故為他語故為",
    "X36n0659_031:0761a18": "人故為眾根故於一法中作二種說。",
    "X36n0659_031:0761a19": "合譬中為國土封疆不同豈可一類一類則無益",
    "X36n0659_031:0761a20": "國土者如多寒國用毛褥著皮靴時節者饑饉時",
    "X36n0659_031:0761a21": "乞唯得肉食為他語者如九住言不見十住言少",
    "X36n0659_031:0761a22": "見為人者隨人根性此即為人意也。",
    "X36n0659_031:0761a23": "四結知根力即世界意(云云)有一經文無結應是",
    "X36n0659_031:0761a24": "遺漏。",
    "X36n0659_031:0761b01": "於一名下二廣出不定法又三初正明不定法次",
    "X36n0659_031:0761b02": "引證三結非二乘所知初文又二初名義不定後",
    "X36n0659_031:0761b03": "廣略不定初名義中二初列章門次解釋。",
    "X36n0659_031:0761b04": "於一名法說無量名於一義中說無量名於無量義",
    "X36n0659_031:0761b05": "說無量名。",
    "X36n0659_031:0761b06": "初列中列三章門如經若欲對明應有六句對一",
    "X36n0659_031:0761b07": "名說無量名應云對無量名說一名對一義說無",
    "X36n0659_031:0761b08": "量名應云對無量義說一名對無量義說無量名",
    "X36n0659_031:0761b09": "應云對無量名說無量義今文略舉一邊。",
    "X36n0659_031:0761b10": "云何一名下釋出先釋三章門後重釋第二門。",
    "X36n0659_031:0761b11": "云何一名說無量名猶如涅槃亦名涅槃亦名無生",
    "X36n0659_031:0761b12": "亦名無出亦名無作亦名無為亦名歸依亦名窟宅",
    "X36n0659_031:0761b13": "亦名解脫亦名光明亦名燈明亦名彼岸亦名無畏",
    "X36n0659_031:0761b14": "亦名無退亦名安處亦名寂靜亦名無相亦名無二",
    "X36n0659_031:0761b15": "亦名一行亦名清涼亦名無闇亦名無閡亦名無諍",
    "X36n0659_031:0761b16": "亦名無濁亦名廣大亦名甘露亦名吉祥是名一名",
    "X36n0659_031:0761b17": "作無量名。",
    "X36n0659_031:0761b18": "釋初章舉涅槃一名具含眾名大亮云涅槃八味",
    "X36n0659_031:0761b19": "之都名眾德之總稱意在於此而諸師種種翻涅",
    "X36n0659_031:0761b20": "槃者亦只因此而生諍論。",
    "X36n0659_031:0761b21": "次釋一義說無量名。",
    "X36n0659_031:0761b22": "云何一義說無量名猶如帝釋亦名帝釋亦名憍尸",
    "X36n0659_031:0761b23": "迦亦名婆蹉婆亦名富蘭陀羅亦名摩佉婆亦名因",
    "X36n0659_031:0761b24": "陀羅亦名千眼亦名舍脂夫亦名金剛亦名寶頂亦",
    "X36n0659_031:0761c01": "名寶幢是名一義說無量名。",
    "X36n0659_031:0761c02": "舉帝釋釋者與前何異前寄法後寄人下重釋中",
    "X36n0659_031:0761c03": "復寄五陰者此寄果法亦是一義而復多名種種",
    "X36n0659_031:0761c04": "分別令易解故河西翻婆嗟婆為好嚴飾昔好衣",
    "X36n0659_031:0761c05": "布施今報得麗服富蘭陀羅翻為調伏諸根明天",
    "X36n0659_031:0761c06": "帝外以麗服嚴容內以善法調意摩佉婆翻為無",
    "X36n0659_031:0761c07": "勝無過超諸天故因陀羅翻為光明光明最勝千",
    "X36n0659_031:0761c08": "眼者一時知千義斷千事金剛者身相堅固。",
    "X36n0659_031:0761c09": "三釋無量義說無量名者。",
    "X36n0659_031:0761c10": "云何於無量義說無量名如佛如來名為如來義異",
    "X36n0659_031:0761c11": "名異亦名阿羅訶義異名異亦名三藐三佛陀義異",
    "X36n0659_031:0761c12": "名異亦名船師亦名導師亦名正覺亦名明行足亦",
    "X36n0659_031:0761c13": "名大師子王亦名沙門亦名婆羅門亦名寂靜亦名",
    "X36n0659_031:0761c14": "施主亦名到彼岸亦名大醫王亦名大象王亦名大",
    "X36n0659_031:0761c15": "龍王亦名施眼亦名大力士亦名大無畏亦名寶聚",
    "X36n0659_031:0761c16": "亦名商主亦名得脫亦名大丈夫亦名天人師亦名",
    "X36n0659_031:0761c17": "芬陀利亦名獨無等侶亦名大福田亦名大智慧海",
    "X36n0659_031:0761c18": "亦名無相亦名具足八智如是一切義異名異是名",
    "X36n0659_031:0762a01": "無量義中說無量名。",
    "X36n0659_031:0762a02": "就如來萬德具足釋之即是無量義一義一名即",
    "X36n0659_031:0762a03": "是無量名八智有三解一云常等無常等八二云",
    "X36n0659_031:0762a04": "四諦各有法比為八數人就欲界論法色無色為",
    "X36n0659_031:0762a05": "比論家就現在論法過未為比三云優婆塞戒經",
    "X36n0659_031:0762a06": "有八智七如梵行中七善法足一知根。",
    "X36n0659_031:0762a07": "四復有一義下重釋二章門。",
    "X36n0659_031:0762a08": "復有一義說無量名所謂如陰亦名為陰亦名顛倒",
    "X36n0659_031:0762a09": "亦名為諦亦名為四念處亦名四食亦名四識住處",
    "X36n0659_031:0762a10": "亦名為有亦名為道亦名為時亦名眾生亦名為世",
    "X36n0659_031:0762a11": "亦名第一義亦名三修謂身戒心亦名因果亦名煩",
    "X36n0659_031:0762a12": "惱亦名解脫亦名十二因緣亦名聲聞辟支佛佛亦",
    "X36n0659_031:0762a13": "名地獄餓鬼畜生人天亦名過去現在未來是名一",
    "X36n0659_031:0762a14": "義說無量名。",
    "X36n0659_031:0762a15": "前約帝釋止就善義有無量名名不通惡為顯斯",
    "X36n0659_031:0762a16": "意重約五陰此是有漏復名顛倒陰是苦諦境為",
    "X36n0659_031:0762a17": "念處所觀觀色不淨受苦想行無我識無常復名",
    "X36n0659_031:0762a18": "四念處但除色陰餘四陰即是四識住處陰通內",
    "X36n0659_031:0762a19": "外故名四食能通名道因於實法有假名時故云",
    "X36n0659_031:0762a20": "時體即無相名第一義三修即身戒心煩惱者正",
    "X36n0659_031:0762a21": "在行陰解脫者即有為解脫亦名十二因緣者即",
    "X36n0659_031:0762a22": "以五陰為因緣體亦名三乘者能成三乘之身餘",
    "X36n0659_031:0762a23": "皆可解不須釋(云云)。",
    "X36n0659_031:0762a24": "善男子如來世尊下第二明略廣不定為三初列",
    "X36n0659_031:0762b01": "四章門次云何下釋出三結。",
    "X36n0659_031:0762b02": "善男子如來世尊為眾生故廣中說略略中說廣第",
    "X36n0659_031:0762b03": "一義諦說為世諦說世諦法為第一義諦。",
    "X36n0659_031:0762b04": "云何名為廣中說略如告比丘我今宣說十二因緣",
    "X36n0659_031:0762b05": "云何名為十二因緣所謂因果云何名為略中說廣",
    "X36n0659_031:0762b06": "如告比丘我今宣說苦集滅道苦者所謂無量諸苦",
    "X36n0659_031:0762b07": "集者所謂無量煩惱滅者所謂無量解脫道者所謂",
    "X36n0659_031:0762b08": "無量方便云何名為第一義諦說為世諦如告比丘",
    "X36n0659_031:0762b09": "吾今此身有老病死云何名為說世諦為第一義諦",
    "X36n0659_031:0762b10": "如告憍陳如汝得法故名阿若憍陳如。",
    "X36n0659_031:0762b11": "釋中云世諦為第一義者阿之言無若之言智謂",
    "X36n0659_031:0762b12": "其得無生智此即約世諦說第一義諦餘可意推",
    "X36n0659_031:0762b13": "三是故隨人下結又二先結不定。",
    "X36n0659_031:0762b14": "是故隨人隨意隨時故名如來知諸根力。",
    "X36n0659_031:0762b15": "次我若當於下結知根力又二初明佛知。",
    "X36n0659_031:0762b16": "善男子我若當於如是等義作定說者則不得稱我",
    "X36n0659_031:0762b17": "為如來具知根力善男子有智之人當知香象所負",
    "X36n0659_031:0762b18": "非驢所勝一切眾生所行無量是故如來種種為說",
    "X36n0659_031:0762b19": "無量之法。",
    "X36n0659_031:0762b20": "有智人下明非淺識所知。",
    "X36n0659_031:0762b21": "次何故下明為人不定。",
    "X36n0659_031:0762b22": "何以故眾生多有諸煩惱故若使如來說於一行不",
    "X36n0659_031:0762b23": "名如來具足成就知諸根力是故我於餘經中說五",
    "X36n0659_031:0762b24": "種眾生不應還為說五種法為不信者不讚正信為",
    "X36n0659_031:0762c01": "毀禁者不讚持戒為慳貪者不讚布施為懈怠者不",
    "X36n0659_031:0762c02": "讚多聞為愚癡者不讚智慧何以故智者若為是五",
    "X36n0659_031:0762c03": "種人說是五事當知說者不得具足知諸根力亦不",
    "X36n0659_031:0762c04": "得名憐憫眾生何以故是五種人聞是事已生不信",
    "X36n0659_031:0762c05": "心惡心瞋心以是因緣於無量世受苦果報是故不",
    "X36n0659_031:0762c06": "名憐憫眾生具知根力。",
    "X36n0659_031:0762c07": "不為五人說五種法者不用對治但用為人只教",
    "X36n0659_031:0762c08": "慳人戒忍禪慧自能行施破戒之人令禪慧等自",
    "X36n0659_031:0762c09": "能持戒。",
    "X36n0659_031:0762c10": "是故我先下第二引證。",
    "X36n0659_031:0762c11": "是故我先於餘經中告舍利弗汝慎勿為利根之人",
    "X36n0659_031:0762c12": "廣說法語鈍根之人略說法也舍利弗言世尊我但",
    "X36n0659_031:0762c13": "為憐憫故說非是具足根力故說。",
    "X36n0659_031:0762c14": "廣略說法下第三結非二乘所知。",
    "X36n0659_031:0762c15": "善男子廣略說法是佛境界非諸聲聞緣覺所知。",
    "X36n0659_031:0762c16": "善男子如汝所言下第二答第二執諍之問又二",
    "X36n0659_031:0762c17": "先略答次廣答。",
    "X36n0659_031:0762c18": "善男子如汝所言佛涅槃後諸弟子等各異說者是",
    "X36n0659_031:0763a01": "人皆以顛倒因緣不得正見是故不能自利利他善",
    "X36n0659_031:0763a02": "男子是諸眾生非唯一性一行一根一種國土一善",
    "X36n0659_031:0763a03": "知識是故如來為彼種種宣說法要以是因緣十方",
    "X36n0659_031:0763a04": "三世諸佛如來為眾生故開示演說十二部經善男",
    "X36n0659_031:0763a05": "子如來說是十二部經非為自利但為利他是故如",
    "X36n0659_031:0763a06": "來第五力者名為解力是二力故如來深知是人現",
    "X36n0659_031:0763a07": "在能斷善根是人後世能斷善根是人現在能得解",
    "X36n0659_031:0763a08": "脫是人後世能得解脫是故如來名無上力士。",
    "X36n0659_031:0763a09": "初略中言第五解力亦云欲力是知眾生欲解之",
    "X36n0659_031:0763a10": "法文又云是二力者由第四力名根力第五名解",
    "X36n0659_031:0763a11": "力以成二力。",
    "X36n0659_031:0763a12": "善男子若言如來下第二廣答中明佛赴緣異說",
    "X36n0659_031:0763a13": "眾生不解致成諍論凡二十一條一是涅槃不涅",
    "X36n0659_031:0763a14": "槃須解異部若薩婆多據事明畢竟涅槃曇無德",
    "X36n0659_031:0763a15": "及僧祇據理云不畢竟涅槃古來評云婆多非而",
    "X36n0659_031:0763a16": "短無德是而長皆失佛意文云若言如來畢竟涅",
    "X36n0659_031:0763a17": "槃不畢竟涅槃同是諍論不得我意云何評之妄",
    "X36n0659_031:0763a18": "判長短河西云畢竟是斷不畢竟是常言斷常者",
    "X36n0659_031:0763a19": "豈是斷常乃是非斷非常能斷能常言斷不違常",
    "X36n0659_031:0763a20": "言常不違斷斷常不相異斷常俱圓滿觀師云佛",
    "X36n0659_031:0763a21": "赴機說何得是非則失佛意如醫治病授藥不同",
    "X36n0659_031:0763a22": "弟子不解妄執失旨此初諍論又二初章門。",
    "X36n0659_031:0763a23": "善男子若言如來畢竟涅槃不畢竟涅槃是人不解",
    "X36n0659_031:0763a24": "如來意故作如是說。",
    "X36n0659_031:0763b01": "次解釋釋中又二初釋執定涅槃次釋執不定涅",
    "X36n0659_031:0763b02": "槃前文又二先釋次結初文者佛為五事說涅槃",
    "X36n0659_031:0763b03": "一為諸仙二為力士三為純陀四為須跋五為世",
    "X36n0659_031:0763b04": "王先為諸仙者。",
    "X36n0659_031:0763b05": "善男子是香山中有諸仙人五萬三千皆於過去迦",
    "X36n0659_031:0763b06": "葉佛所修諸功德未得正道親近諸佛聽受正法如",
    "X36n0659_031:0763b07": "來欲為是等人故告阿難言過三月已吾當涅槃諸",
    "X36n0659_031:0763b08": "天聞已其聲展轉乃至香山諸仙聞已即生悔心作",
    "X36n0659_031:0763b09": "如是言云何我等得生人中不親近佛諸佛如來出",
    "X36n0659_031:0763b10": "世甚難如優曇華我今當往至世尊所聽受正法善",
    "X36n0659_031:0763b11": "男子爾時五萬三千諸仙即來我所我時即為如應",
    "X36n0659_031:0763b12": "說法諸大士色是無常何以故色之因緣是無常故",
    "X36n0659_031:0763b13": "無常因生色云何常乃至識亦如是爾時諸仙聞是",
    "X36n0659_031:0763b14": "法已即時獲得阿羅漢果。",
    "X36n0659_031:0763b15": "然仙生香山而言展轉者從於諸天轉至山上仙",
    "X36n0659_031:0763b16": "人住處皆得羅漢有權有實破其保常故說無常",
    "X36n0659_031:0763b17": "拘尸那下第二為力士。",
    "X36n0659_031:0763b18": "善男子拘尸那竭有諸力士三十萬人無所繫屬自",
    "X36n0659_031:0763b19": "恃憍恣色力命財狂醉亂心善男子我為調伏諸力",
    "X36n0659_031:0763b20": "士故告目連言汝當調伏如是力士時目楗連敬順",
    "X36n0659_031:0763b21": "我教於五秊中種種教化乃至不能令一力士受法",
    "X36n0659_031:0763b22": "調伏是故我復為彼力士告阿難言過三月已吾當",
    "X36n0659_031:0763b23": "涅槃善男子時諸力士聞是語已相與集聚平治道",
    "X36n0659_031:0763b24": "路過三月已我時便從毗舍離國至拘尸城中路遙",
    "X36n0659_031:0763c01": "見諸力士輩即自化身為沙門像往力士所作如是",
    "X36n0659_031:0763c02": "言諸童子作何事耶力士聞已皆生瞋恨作如是言",
    "X36n0659_031:0763c03": "沙門汝今云何謂我等輩為童子耶我時語言汝等",
    "X36n0659_031:0763c04": "大眾三十萬人盡其身力不能移此微小之石云何",
    "X36n0659_031:0763c05": "不名為童子乎諸力士言汝若謂我為童子者當知",
    "X36n0659_031:0763c06": "汝即是大人也善男子我於爾時以足二指掘出此",
    "X36n0659_031:0763c07": "石是諸力士見是事已即於己身生輕劣想復作是",
    "X36n0659_031:0763c08": "言沙門汝今復能移徙此石令出道不我言童子何",
    "X36n0659_031:0763c09": "因緣故嚴治此道諸力士言沙門汝不知耶釋迦如",
    "X36n0659_031:0763c10": "來當由此路至娑羅林入於涅槃以是因緣我等平",
    "X36n0659_031:0763c11": "治我時讚言善哉童子汝等已發如是善心吾當為",
    "X36n0659_031:0763c12": "汝除去此石我時以手舉擲高至阿迦尼陀時諸力",
    "X36n0659_031:0763c13": "士見石在空皆生驚怖尋欲四散我復告言諸力士",
    "X36n0659_031:0763c14": "等汝今不應生恐怖心各欲散去諸力士言沙門若",
    "X36n0659_031:0763c15": "能救護我者我當安住爾時我復以手接石置之右",
    "X36n0659_031:0763c16": "掌力士見已心生歡喜復作是言沙門此石常耶是",
    "X36n0659_031:0763c17": "無常乎我於爾時以口吹之石即散壞猶如微塵力",
    "X36n0659_031:0763c18": "士見已唱言沙門此石無常即生愧心而自考責云",
    "X36n0659_031:0763c19": "何我等恃怙自在色力命財而生憍慢我知其心即",
    "X36n0659_031:0763c20": "捨化身還復本形而為說法力士見已一切皆發菩",
    "X36n0659_031:0763c21": "提之心。",
    "X36n0659_031:0763c22": "有一工巧下第三為純陀。",
    "X36n0659_031:0763c23": "善男子拘尸那竭有一工巧名曰純陀是人先於迦",
    "X36n0659_031:0763c24": "葉佛所發大誓願釋迦如來入涅槃時我當最後奉",
    "X36n0659_031:0764a01": "施飲食是故我於毗舍離國顧命比丘優婆摩那善",
    "X36n0659_031:0764a02": "男子過三月已吾當於彼拘尸那竭娑羅雙樹入般",
    "X36n0659_031:0764a03": "涅槃汝可往告純陀令知。",
    "X36n0659_031:0764a04": "王舍城下第四為須跋。",
    "X36n0659_031:0764a05": "善男子王舍城中有五通仙名須跋陀秊百二十常",
    "X36n0659_031:0764a06": "自稱是一切智人生大憍慢已於過去無量佛所種",
    "X36n0659_031:0764a07": "諸善根我亦為欲調伏彼故告阿難言過三月已吾",
    "X36n0659_031:0764a08": "當涅槃須跋聞已當來我所生信敬心我當為彼說",
    "X36n0659_031:0764a09": "種種法其人聞已當得盡漏。",
    "X36n0659_031:0764a10": "羅閱祇下第五為世王。",
    "X36n0659_031:0764a11": "善男子羅閱祗王頻婆娑羅其王太子名曰善見業",
    "X36n0659_031:0764a12": "因緣故生惡逆心欲害其父而不得便爾時惡人提",
    "X36n0659_031:0764a13": "婆達多亦因過去業因緣故復於我所生不善心欲",
    "X36n0659_031:0764a14": "害於我即修五通不久獲得與善見太子共為親厚",
    "X36n0659_031:0764a15": "為太子故現作種種神通之事從非門出從門而入",
    "X36n0659_031:0764a16": "從門而出非門而入或時示現象馬牛羊男女之身",
    "X36n0659_031:0764a17": "善見太子見已即生愛心喜心敬信之心為是事故",
    "X36n0659_031:0764a18": "嚴設種種供養之具而供養之又復白言大師聖人",
    "X36n0659_031:0764a19": "我今欲見曼陀羅華時提婆達多即便往至三十三",
    "X36n0659_031:0764a20": "天從彼天人而求索之其福盡故都無與者既不得",
    "X36n0659_031:0764a21": "華作是思惟曼陀羅樹無我我所我若自取當有何",
    "X36n0659_031:0764a22": "罪即前欲取便失神通還見己身在王舍城心生慚",
    "X36n0659_031:0764a23": "愧不能復見善見太子復作是念我今當往至如來",
    "X36n0659_031:0764a24": "所求索大眾佛若聽者我當隨意教詔敕使舍利弗",
    "X36n0659_031:0764b01": "等爾時提婆達多便來我所作如是言唯願如來以",
    "X36n0659_031:0764b02": "此大眾付囑於我我當種種說法教化令其調伏我",
    "X36n0659_031:0764b03": "言癡人舍利弗等聰明大智世所信伏我猶不以大",
    "X36n0659_031:0764b04": "眾付囑況汝癡人食唾者乎時提婆達多復於我所",
    "X36n0659_031:0764b05": "倍生惡心作如是言瞿曇汝今雖復調伏大眾勢亦",
    "X36n0659_031:0764b06": "不久當見磨滅作是語已大地即時六反震動提婆",
    "X36n0659_031:0764b07": "達多尋時躃地於其身邊出大暴風吹諸塵土而汙",
    "X36n0659_031:0764b08": "坌之提婆達多見惡相已復作是言若我此身現世",
    "X36n0659_031:0764b09": "必入阿鼻地獄我要當報如是大怨時提婆達尋起",
    "X36n0659_031:0764b10": "往至善見太子所善見見已即問聖人何故顏容憔",
    "X36n0659_031:0764b11": "悴有憂色耶提婆達言我常如是汝不知乎善見答",
    "X36n0659_031:0764b12": "言願說其意何因緣爾提婆達言我今與汝極成親",
    "X36n0659_031:0764b13": "愛外人罵汝以為非理我聞是事豈得不憂善見太",
    "X36n0659_031:0764b14": "子復作是言國人云何罵辱於我提婆達言國人罵",
    "X36n0659_031:0764b15": "汝為未生怨善見復言何故名我為未生怨誰作此",
    "X36n0659_031:0764b16": "名提婆達言汝未生時一切相師皆作是言是兒生",
    "X36n0659_031:0764b17": "已當殺其父是故外人皆悉號汝為未生怨一切內",
    "X36n0659_031:0764b18": "人護汝心故謂為善見毗提夫人聞是語已既生汝",
    "X36n0659_031:0764b19": "身於高樓上棄之於地壞汝一指以是因緣人復號",
    "X36n0659_031:0764b20": "汝為婆羅留枝我聞是已心生愁憒而復不能向汝",
    "X36n0659_031:0764b21": "說之提婆達多以如是等種種惡事教令殺父若汝",
    "X36n0659_031:0764b22": "父死我亦能殺瞿曇沙門善見太子問一大臣名曰",
    "X36n0659_031:0764b23": "雨行大王何故為我立字作未生怨大臣即為說其",
    "X36n0659_031:0764b24": "本末如提婆達所說無異善見聞已即與大臣收其",
    "X36n0659_031:0764c01": "父王閉之城外以四種兵而守衛之毗提夫人聞是",
    "X36n0659_031:0764c02": "事已即至王所所守王人遮不聽入其時夫人生瞋",
    "X36n0659_031:0764c03": "恚心便訶罵之時諸守人即告太子大王夫人欲見",
    "X36n0659_031:0764c04": "父王不審聽不善見聞已復生瞋嫌即往母所前牽",
    "X36n0659_031:0764c05": "母髮拔刀欲斫爾時耆婆白言大王有國已來罪雖",
    "X36n0659_031:0764c06": "極重不及女人況所生母善見太子聞是語已為耆",
    "X36n0659_031:0764c07": "婆故即便放捨遮斷父王衣服臥具飲食湯藥過七",
    "X36n0659_031:0764c08": "日已王命便終善見太子見父喪已方生悔心雨行",
    "X36n0659_031:0764c09": "大臣復以種種惡邪之法而為說之大王一切業行",
    "X36n0659_031:0764c10": "都無有罪何故今者而生悔心耆婆復言大王當知",
    "X36n0659_031:0764c11": "如是業者罪兼二重一者殺害父王二者殺須陀洹",
    "X36n0659_031:0764c12": "如是罪者除佛更無能除滅者善見王言如來清淨",
    "X36n0659_031:0764c13": "無有穢濁我等罪人云何得見善男子我知是事故",
    "X36n0659_031:0764c14": "告阿難過三月已吾當涅槃善見聞已即來我所我",
    "X36n0659_031:0764c15": "為說法重罪得薄獲無根信。",
    "X36n0659_031:0764c16": "失通墮而不死者以餘勢故頻婆娑羅王亦云缾",
    "X36n0659_031:0764c17": "沙國曰摩伽陀亦云摩竭提羅閱祇此翻王舍",
    "X36n0659_031:0764c18": "城。",
    "X36n0659_031:0764c19": "後總結可解。",
    "X36n0659_031:0764c20": "善男子我諸弟子聞是說已不解我意故作是言如",
    "X36n0659_031:0764c21": "來定說畢竟涅槃。",
    "X36n0659_031:0764c22": "菩薩二種下第二釋執定不涅槃又二先釋次結",
    "X36n0659_031:0764c23": "初文者。",
    "X36n0659_031:0764c24": "善男子菩薩二種一者實義二者假名假名菩薩聞",
    "X36n0659_031:0765a01": "我三月當入涅槃皆生退心而作是言如其如來無",
    "X36n0659_031:0765a02": "常不住我等何為為是事故無量世中受大苦惱如",
    "X36n0659_031:0765a03": "來世尊成就具足無量功德尚不能壞如是死魔況",
    "X36n0659_031:0765a04": "我等輩當能壞耶善男子是故我為如是菩薩而作",
    "X36n0659_031:0765a05": "是言如來常住無有變易。",
    "X36n0659_031:0765a06": "為假名菩薩言不涅槃真實菩薩即不言涅槃及",
    "X36n0659_031:0765a07": "非涅槃此菩薩能知如來非常非無常豈偏作常",
    "X36n0659_031:0765a08": "無常解。",
    "X36n0659_031:0765a09": "善男子我諸弟子聞是說已不解我意定言如來終",
    "X36n0659_031:0765a10": "不畢竟入於涅槃。",
    "X36n0659_031:0765a11": "善男子有諸眾生下第二諍論明有我無我者須",
    "X36n0659_031:0765a12": "善異部意數人宗薩婆多純明無我破諸外道謂",
    "X36n0659_031:0765a13": "之邪我無假名我一向明無雖明無我終了無",
    "X36n0659_031:0765a14": "我無常而得入道不同外道論人同曇無德明",
    "X36n0659_031:0765a15": "有假我破諸外道即陰離陰有相續假我因成假",
    "X36n0659_031:0765a16": "我復言實法念念遷滅無復假名相續假我因",
    "X36n0659_031:0765a17": "成假我復言實法念念滅故無我假名相續不斷",
    "X36n0659_031:0765a18": "故有我又云真諦無我世諦有我此即一向明有",
    "X36n0659_031:0765a19": "我義而此二家不得佛意故成諍論招提解云此",
    "X36n0659_031:0765a20": "之二文明我無我者以破兩病言有我者破邪無",
    "X36n0659_031:0765a21": "我不言假我言無我者破即離我常見之人直說",
    "X36n0659_031:0765a22": "無我亦不言假真諦難云若我無我破我無我者",
    "X36n0659_031:0765a23": "有此理不理中若不得有我無我者亦應不得用",
    "X36n0659_031:0765a24": "我無我破病更竝生死之中既用我無我破病涅",
    "X36n0659_031:0765b01": "槃中亦應用常無常破病若涅槃唯有常不得有",
    "X36n0659_031:0765b02": "無常者生死中唯得是無我不得有我若中論云",
    "X36n0659_031:0765b03": "諸佛或說我或說於無我諸法實相中無我無非",
    "X36n0659_031:0765b04": "我應將此意例諸諍論就文為二先明有我次明",
    "X36n0659_031:0765b05": "無我初又二前明相續假我以破邪見無我。",
    "X36n0659_031:0765b06": "善男子有諸眾生生於斷見作如是言一切眾生身",
    "X36n0659_031:0765b07": "滅之後善惡之業無有受者我為是人作如是言善",
    "X36n0659_031:0765b08": "惡果報實有受者云何知有善男子過去之世拘尸",
    "X36n0659_031:0765b09": "那竭有王名曰善見作童子時經八萬四千歲作太",
    "X36n0659_031:0765b10": "子時八萬四千歲及登王位亦八萬四千歲於獨處",
    "X36n0659_031:0765b11": "坐作是思惟眾生薄福壽命短促常有四怨而隨逐",
    "X36n0659_031:0765b12": "之不自覺知猶故放逸是故我當出家修道斷絕四",
    "X36n0659_031:0765b13": "怨生老病死即敕有司於其城外作七寶堂作已便",
    "X36n0659_031:0765b14": "告羣臣百宦宮內妃后諸子眷屬汝等當知我欲出",
    "X36n0659_031:0765b15": "家能見聽不爾時大臣及其眷屬各作是言善哉大",
    "X36n0659_031:0765b16": "王今正是時時善見王將一使人獨往堂上復經八",
    "X36n0659_031:0765b17": "萬四千秊修習慈心是慈因緣於後八萬四千世次",
    "X36n0659_031:0765b18": "第得作轉輪聖王三十世中作釋提桓因無量世中",
    "X36n0659_031:0765b19": "作諸小王善男子爾時善見豈異人乎莫作斯觀即",
    "X36n0659_031:0765b20": "我身是善男子我諸弟子聞是說已不解我意唱言",
    "X36n0659_031:0765b21": "如來定說有我及有我所。",
    "X36n0659_031:0765b22": "次又我一時下明因成我又二初正明因成次明",
    "X36n0659_031:0765b23": "因成所成初文者。",
    "X36n0659_031:0765b24": "又我一時為諸眾生說言我者即是性也所謂內外",
    "X36n0659_031:0765c01": "因緣十二因緣眾生五陰心界世間。",
    "X36n0659_031:0765c02": "文云我者即性舊有二解一云是佛性之性引前",
    "X36n0659_031:0765c03": "文云二十五有有我不耶(云云)二還以假名性為",
    "X36n0659_031:0765c04": "我性性即是體體即因成三假之中唯因成是體",
    "X36n0659_031:0765c05": "續待是用內謂四陰外謂四大十二緣者色心之",
    "X36n0659_031:0765c06": "總名眾生者假名性也此等成身即因成假若為",
    "X36n0659_031:0765c07": "其作佛性義者眾生具為五陰所成佛性正約眾",
    "X36n0659_031:0765c08": "生身內五陰實法性也心界者五陰中心王也。",
    "X36n0659_031:0765c09": "功德業行下次明因成所成。",
    "X36n0659_031:0765c10": "功德業行自在天世即名為我我諸弟子聞是說已",
    "X36n0659_031:0765c11": "不解我意言如來定說有我。",
    "X36n0659_031:0765c12": "業行即因自在天即果修因得果言自在者不止",
    "X36n0659_031:0765c13": "但標欲自在天總語諸天昇舉自在世者餘四趣",
    "X36n0659_031:0765c14": "也。",
    "X36n0659_031:0765c15": "復於異時下第二明無我又二先佛說後起執初",
    "X36n0659_031:0765c16": "為三一假問二假答三觀無我得益問為三一問",
    "X36n0659_031:0765c17": "名云何名我。",
    "X36n0659_031:0765c18": "善男子復於異時有一比丘來至我所作如是問世",
    "X36n0659_031:0765c19": "尊云何名我。",
    "X36n0659_031:0765c20": "二問體誰是我。",
    "X36n0659_031:0765c21": "誰是我耶。",
    "X36n0659_031:0765c22": "三問何緣故我。",
    "X36n0659_031:0765c23": "何緣故我。",
    "X36n0659_031:0765c24": "我時即為下二假答答為三初總大意答次別答",
    "X36n0659_031:0766a01": "三結無答大意為二先舉章門。",
    "X36n0659_031:0766a02": "我時即為比丘說言比丘無我我所。",
    "X36n0659_031:0766a03": "次釋出(云云)。",
    "X36n0659_031:0766a04": "眼者即是本無今有已有還無其生之時無所從來",
    "X36n0659_031:0766a05": "及其滅時亦無所至雖有業果無有作者無有捨陰",
    "X36n0659_031:0766a06": "及受陰者。",
    "X36n0659_031:0766a07": "如汝所問下二別答三問大意已足何須別答然",
    "X36n0659_031:0766a08": "總論無我次別答假名假體假因緣。",
    "X36n0659_031:0766a09": "如汝所問云何我者我即期也。",
    "X36n0659_031:0766a10": "初答假名中而言期者河西云如人期契應期而",
    "X36n0659_031:0766a11": "來即是合義不應期者是不合義五陰和合即成",
    "X36n0659_031:0766a12": "假名故是期義。",
    "X36n0659_031:0766a13": "次舉業以答體問次舉愛以答緣問。",
    "X36n0659_031:0766a14": "誰是我者即是業也。",
    "X36n0659_031:0766a15": "何緣我者即是愛也。",
    "X36n0659_031:0766a16": "業正能成果故是體義愛是煩惱潤生於業復是",
    "X36n0659_031:0766a17": "緣義。",
    "X36n0659_031:0766a18": "譬如二手下三結無又四一明假名故有即先譬",
    "X36n0659_031:0766a19": "次合。",
    "X36n0659_031:0766a20": "比丘譬如二手相拍聲出其中。",
    "X36n0659_031:0766a21": "二手能出譬期聲譬體相拍譬愛。",
    "X36n0659_031:0766a22": "我亦如是眾生業愛三因緣故名之為我。",
    "X36n0659_031:0766a23": "比丘一切下第二明即離皆無。",
    "X36n0659_031:0766a24": "比丘一切眾生色不是我我中無色色中無我乃至",
    "X36n0659_031:0766b01": "識亦如是。",
    "X36n0659_031:0766b02": "諸外道下第三簡也。",
    "X36n0659_031:0766b03": "比丘諸外道輩雖說有我終不離陰若說離陰別有",
    "X36n0659_031:0766b04": "我者無有是處。",
    "X36n0659_031:0766b05": "文云終不離陰者外道起於即離之計此中云離",
    "X36n0659_031:0766b06": "陰無是處者云何解此為兩一云元本皆計即陰",
    "X36n0659_031:0766b07": "是我無計離者於草木計我佛破即陰無我即更",
    "X36n0659_031:0766b08": "計離陰有我今此中存破故云若離陰有我無有",
    "X36n0659_031:0766b09": "是處二云佛法小乘亦有計即陰我義所以破之",
    "X36n0659_031:0766b10": "亦不得計離陰有我。",
    "X36n0659_031:0766b11": "一切眾生下第四結無我。",
    "X36n0659_031:0766b12": "一切眾生行如幻化熱時之燄比丘五陰皆是無常",
    "X36n0659_031:0766b13": "無樂無我無淨。",
    "X36n0659_031:0766b14": "爾時多有下第三觀無我得益。",
    "X36n0659_031:0766b15": "善男子爾時多有無量比丘觀此五陰無我我所得",
    "X36n0659_031:0766b16": "阿羅漢果。",
    "X36n0659_031:0766b17": "當時說此會機得益。",
    "X36n0659_031:0766b18": "後執成諍(云云)。",
    "X36n0659_031:0766b19": "善男子我諸弟子聞是說已不解我意唱言如來定",
    "X36n0659_031:0766b20": "說無我。",
    "X36n0659_031:0766b21": "善男子我於經中下第三有中陰無中陰諍論婆",
    "X36n0659_031:0766b22": "沙云育多提婆說色地受生定有中陰毗婆闍婆",
    "X36n0659_031:0766b23": "云定無中陰薩婆多亦言定有論家亦云有舉業",
    "X36n0659_031:0766b24": "利鈍如鑽鋒離手惡業強者直入地獄善業強者",
    "X36n0659_031:0766c01": "徑生人天竝無中陰文中前說定有有三復次後",
    "X36n0659_031:0766c02": "說定無有四復次。",
    "X36n0659_031:0766c03": "善男子我於經中復作是言三事和合得受是身一",
    "X36n0659_031:0766c04": "父二母三者中陰是三和合得受是身我時復說阿",
    "X36n0659_031:0766c05": "那含人現般涅槃或於中陰入般涅槃或復說言中",
    "X36n0659_031:0766c06": "陰身根具足明了皆因往業如淨醍醐善男子我或",
    "X36n0659_031:0766c07": "時說弊惡眾生所受中陰如世間中麤澀氀毼純善",
    "X36n0659_031:0766c08": "眾生所受中陰如波羅柰所出白氎我諸弟子聞是",
    "X36n0659_031:0766c09": "說已不解我意唱言如來說有中陰。",
    "X36n0659_031:0766c10": "善男子我復為彼逆罪眾生而作是言造五逆者捨",
    "X36n0659_031:0766c11": "身直入阿鼻地獄我復說言曇摩留枝比丘捨身直",
    "X36n0659_031:0766c12": "入阿鼻地獄於其中間無止宿處我復為彼犢子梵",
    "X36n0659_031:0766c13": "志說言梵志若有中陰則有六有我復說言無色眾",
    "X36n0659_031:0766c14": "生無有中陰善男子我諸弟子聞是說已不解我意",
    "X36n0659_031:0766c15": "唱言佛說定無中陰。",
    "X36n0659_031:0766c16": "若說有中陰即有六有又六有者只是六道佛為",
    "X36n0659_031:0766c17": "帝釋別開脩羅脩羅只是鬼道則但五而不六。",
    "X36n0659_031:0766c18": "復次有退下第四諍論數人明無漏有退如初果",
    "X36n0659_031:0767a01": "見諦一向無退入思惟中二果用等智斷惑即有",
    "X36n0659_031:0767a02": "退義羅漢無漏理應不退前兩果退牽羅漢退舉",
    "X36n0659_031:0767a03": "沙井譬上下有塼中間有沙中沙既頹上去到下",
    "X36n0659_031:0767a04": "論家云無漏不退但禪定退修得欲界雷光之定",
    "X36n0659_031:0767a05": "此定難捉有時退失名之為退無漏無退文中先",
    "X36n0659_031:0767a06": "明退次執無退初退又三法譬合法又三先通明",
    "X36n0659_031:0767a07": "比丘退二別明羅漢三通舉六人初通明中二先",
    "X36n0659_031:0767a08": "通明。",
    "X36n0659_031:0767a09": "善男子我於經中復說有退何以故因於無量懈怠",
    "X36n0659_031:0767a10": "懶惰諸比丘等不修道故。",
    "X36n0659_031:0767a11": "次明退緣有五因緣。",
    "X36n0659_031:0767a12": "說退五種一者樂於多事二者樂說世事三者樂於",
    "X36n0659_031:0767a13": "睡眠四者樂近在家五者樂多遊行以是因緣令比",
    "X36n0659_031:0767a14": "丘退。",
    "X36n0659_031:0767a15": "次復有二種下是別明羅漢又二初直云羅漢有",
    "X36n0659_031:0767a16": "退。",
    "X36n0659_031:0767a17": "說退因緣復有二種一內二外阿羅漢人雖離內因",
    "X36n0659_031:0767a18": "不離外因以外因緣故生煩惱生煩惱故則便退失。",
    "X36n0659_031:0767a19": "次別舉瞿坻即是死想羅漢。",
    "X36n0659_031:0767a20": "復有比丘名曰瞿坻六反退失退以慚愧復更進修",
    "X36n0659_031:0767a21": "第七即得得已恐失以刀自害。",
    "X36n0659_031:0767a22": "我復或說下通舉六人。",
    "X36n0659_031:0767a23": "我復或說有時解脫或說六種阿羅漢等我諸弟子",
    "X36n0659_031:0767a24": "聞是說已不解我意唱言如來定說有退。",
    "X36n0659_031:0767b01": "一退二不退三慧四俱五時六不時時鈍好退不",
    "X36n0659_031:0767b02": "時利不退。",
    "X36n0659_031:0767b03": "次善男子下舉譬。",
    "X36n0659_031:0767b04": "善男子經中復說譬如焦炭不還為木亦如缾壞更",
    "X36n0659_031:0767b05": "無缾用。",
    "X36n0659_031:0767b06": "三煩惱亦爾下是合譬。",
    "X36n0659_031:0767b07": "煩惱亦爾阿羅漢斷終不還生亦說眾生生煩惱因",
    "X36n0659_031:0767b08": "凡有三種一者未斷煩惱二者不斷因緣三者不善",
    "X36n0659_031:0767b09": "思惟。",
    "X36n0659_031:0767b10": "因緣者即外惡緣。",
    "X36n0659_031:0767b11": "而羅漢下二正明不退。",
    "X36n0659_031:0767b12": "而阿羅漢無二因緣謂斷煩惱無不善思惟善男子",
    "X36n0659_031:0767b13": "我諸弟子聞是說已不解我意唱言如來定說無退。",
    "X36n0659_031:0767b14": "內無惡因外不能亂所以無退。",
    "X36n0659_031:0767b15": "善男我經中下第五諍論明佛身有為無為薩婆",
    "X36n0659_031:0767b16": "多說有為僧祇說無為成論兩說絕言故無為寄",
    "X36n0659_031:0767b17": "言故有為應身有為真身無為文中先明有為。",
    "X36n0659_031:0767b18": "善男子我於經中說如來身凡有二種一者生身二",
    "X36n0659_031:0767b19": "者法身言生身者即是方便應化之身如是身者可",
    "X36n0659_031:0767b20": "得言是生老病死長短黑白是此是彼是學無學我",
    "X36n0659_031:0767b21": "諸弟子聞是說已不解我意唱言如來定說佛身是",
    "X36n0659_031:0767b22": "有為法。",
    "X36n0659_031:0767b23": "次明無為。",
    "X36n0659_031:0767b24": "法身即是常樂我淨永離一切生老病死非白非黑",
    "X36n0659_031:0767c01": "非長非短非此非彼非學非無學若佛出世及不出",
    "X36n0659_031:0767c02": "世常住不動無有變易善男子我諸弟子聞是說已",
    "X36n0659_031:0767c03": "不解我意唱言如來定說佛身是無為法。",
    "X36n0659_031:0767c04": "善男子我經中說十二因緣下第六諍論先明執",
    "X36n0659_031:0767c05": "次解釋初文者薩婆多執因緣是有為僧祇說是",
    "X36n0659_031:0767c06": "無為言有為者謂三世因果輪轉無窮寧非有為",
    "X36n0659_031:0767c07": "言無為者十二因緣理是無為雖因果無常而其",
    "X36n0659_031:0767c08": "理無為初執文中二先執有為。",
    "X36n0659_031:0767c09": "善男子我經中說云何名為十二因緣從無明生行",
    "X36n0659_031:0767c10": "從行生識從識生名色從名色生六入從六入生觸",
    "X36n0659_031:0767c11": "從觸生受從受生愛從愛生取從取生有從有生生",
    "X36n0659_031:0767c12": "從生則有老死憂苦善男子我諸弟子聞是說已不",
    "X36n0659_031:0767c13": "解我意唱言如來說十二緣定是有為。",
    "X36n0659_031:0767c14": "次執無為。",
    "X36n0659_031:0767c15": "我又一時告喻比丘而作是言十二因緣有佛無佛",
    "X36n0659_031:0767c16": "性相常住。",
    "X36n0659_031:0767c17": "次解釋中先唱章門。",
    "X36n0659_031:0767c18": "善男子有十二緣不從緣生有從緣生非十二緣有",
    "X36n0659_031:0768a01": "從緣生亦十二緣有非緣生亦非十二緣。",
    "X36n0659_031:0768a02": "有十二緣非緣生者謂未來世十二支也有從緣生",
    "X36n0659_031:0768a03": "非十二緣者謂阿羅漢所有五陰有從緣生亦十二",
    "X36n0659_031:0768a04": "緣者謂凡夫人所有五陰十二因緣有非緣生非十",
    "X36n0659_031:0768a05": "二緣者謂虗空涅槃善男子我諸弟子聞是說已不",
    "X36n0659_031:0768a06": "解我意唱言如來說十二緣定是無為。",
    "X36n0659_031:0768a07": "初釋初句云不從緣生謂未來十二支者然未來",
    "X36n0659_031:0768a08": "但有生死兩支云何言十二耶即事未有輪轉必",
    "X36n0659_031:0768a09": "然雖不從緣十二義足豈非無為用此一句證是",
    "X36n0659_031:0768a10": "無為餘三句便來釋第二句云從緣生非十二者",
    "X36n0659_031:0768a11": "即是羅漢已壞三因復無生死即是已破十二緣",
    "X36n0659_031:0768a12": "竟而此身五陰從十二緣得(云云)釋後兩句可見",
    "X36n0659_031:0768a13": "(云云)。",
    "X36n0659_031:0768a14": "我經中說一切眾生下第七諍論心常無常薩婆",
    "X36n0659_031:0768a15": "多云心無相續即是無常僧祇云心有相續即是",
    "X36n0659_031:0768a16": "常義成論用薩婆提義心有相續即是常也文為",
    "X36n0659_031:0768a17": "二先執心常次執無常。",
    "X36n0659_031:0768a18": "善男子我經中說一切眾生作善惡業捨身之時四",
    "X36n0659_031:0768a19": "大於此即時散壞純善業者心即上行純惡業者心",
    "X36n0659_031:0768a20": "即下行善男子我諸弟子聞是說已不解我意唱言",
    "X36n0659_031:0768a21": "如來說心定常。",
    "X36n0659_031:0768a22": "初執常云四大散壞是身破滅作善業者心即上",
    "X36n0659_031:0768a23": "行即生好處還將此心至於好處豈非常義作惡",
    "X36n0659_031:0768a24": "亦爾。",
    "X36n0659_031:0768b01": "善男子我於一時為頻婆娑羅王而作是言大王當",
    "X36n0659_031:0768b02": "知色是無常何以故從無常因而得生故是色若從",
    "X36n0659_031:0768b03": "無常因生智者云何說言是常若色是常不應壞滅",
    "X36n0659_031:0768b04": "生諸苦惱今見是色散滅破壞是故當知色是無常",
    "X36n0659_031:0768b05": "乃至識亦如是善男子我諸弟子聞是說已不解我",
    "X36n0659_031:0768b06": "意唱言如來說心定斷。",
    "X36n0659_031:0768b07": "我經中說下第八諍論論五欲障道不障道。",
    "X36n0659_031:0768b08": "善男子我經中說我諸弟子受諸香華金銀寶物妻",
    "X36n0659_031:0768b09": "子奴婢八不淨物獲得正道得正道已亦不捨離我",
    "X36n0659_031:0768b10": "諸弟子聞是說已不解我意定言如來說受五欲不",
    "X36n0659_031:0768b11": "妨聖道又我一時復作是說在家之人得正道者無",
    "X36n0659_031:0768b12": "有是處善男子我諸弟子聞是說已不解我意唱言",
    "X36n0659_031:0768b13": "如來說受五欲定遮正道。",
    "X36n0659_031:0768b14": "薩婆多云障道僧祇云不障成論有障不障皆有",
    "X36n0659_031:0768b15": "其義。",
    "X36n0659_031:0768b16": "我經中說遠離下第九諍論世第一在欲界通三",
    "X36n0659_031:0768b17": "界若薩婆多云色界四根本禪能發世第一法曇",
    "X36n0659_031:0768b18": "無德人云色欲兩界通發五方便無有論明無色",
    "X36n0659_031:0768b19": "界發五方便者唯犢子部云三界併發在凡夫時",
    "X36n0659_031:0768b20": "已作等智斷惑至無色界而後時更修無漏斷惑",
    "X36n0659_031:0768b21": "至無色界仍前所斷即發方便故云三界併發文",
    "X36n0659_031:0768b22": "中為三即各執一界。",
    "X36n0659_031:0768b23": "善男子我經中說遠離煩惱未得解脫猶如欲界修",
    "X36n0659_031:0768b24": "習世間第一法也善男子我諸弟子聞作是說不解",
    "X36n0659_031:0768c01": "我意唱言如來說第一法唯是欲界又復我說暖法",
    "X36n0659_031:0768c02": "頂法忍法世第一法在於初禪至第四禪我諸弟子",
    "X36n0659_031:0768c03": "聞是說已不解我意唱言如來說第一法在於色界",
    "X36n0659_031:0768c04": "又復我說諸外道等先已得斷四禪煩惱修習暖法",
    "X36n0659_031:0768c05": "頂法忍法世第一法觀四真諦得阿那含果我諸弟",
    "X36n0659_031:0768c06": "子聞是說已不解我意唱言如來說第一法在無色",
    "X36n0659_031:0768c07": "界。",
    "X36n0659_031:0768c08": "我經中說四種施下第十諍論施通三業不通三",
    "X36n0659_031:0768c09": "業成論云唯在意地以捨財相應思為正體亦以",
    "X36n0659_031:0768c10": "身口暢之毗曇用薩婆多云施定三業然意地善",
    "X36n0659_031:0768c11": "故身口亦善文為二先執在意次通五陰。",
    "X36n0659_031:0768c12": "善男子我經中說四種施中有三種淨一者施主信",
    "X36n0659_031:0768c13": "因信果信施受者不信二者受者信因果施施主不",
    "X36n0659_031:0768c14": "信三者施主受者二俱有信四者施主受者二俱不",
    "X36n0659_031:0768c15": "信是四種施初三種淨我諸弟子聞是說已不解我",
    "X36n0659_031:0768c16": "意唱言如來說施唯意。",
    "X36n0659_031:0768c17": "善男子我於一時復作是說施者施時以五事施何",
    "X36n0659_031:0768c18": "等為五一者施色二者施力三者施安四者施命五",
    "X36n0659_031:0768c19": "者施辯如是因緣施主還得五事果報我諸弟子聞",
    "X36n0659_031:0768c20": "是說已不解我意唱言佛說施即五陰。",
    "X36n0659_031:0768c21": "明四句施主信因果等竝是意地後明色力等是",
    "X36n0659_031:0768c22": "身辯是口命是意。",
    "X36n0659_031:0768c23": "我於一時下第十一諍論有三無為無三無為。",
    "X36n0659_031:0768c24": "善男子我於一時宣說涅槃即是遠離煩惱永盡滅",
    "X36n0659_031:0769a01": "無遺餘猶如燈滅更無法生涅槃亦爾言虗空者即",
    "X36n0659_031:0769a02": "無所有譬如世間無所有故名為虗空非智緣滅即",
    "X36n0659_031:0769a03": "無所有如其有者應有因緣有因緣故應有盡滅以",
    "X36n0659_031:0769a04": "其無故無有盡滅我諸弟子聞是說已不解我意唱",
    "X36n0659_031:0769a05": "言佛說無三無為善男子我於一時為目楗連而作",
    "X36n0659_031:0769a06": "是言目連夫涅槃者即是章句即是足迹是畢竟處",
    "X36n0659_031:0769a07": "是無所畏即是大師即是大果是畢竟智即是大忍",
    "X36n0659_031:0769a08": "無閡三昧是大法界是甘露味即是難見目連若說",
    "X36n0659_031:0769a09": "無涅槃者云何有人生誹謗者墮於地獄善男子我",
    "X36n0659_031:0769a10": "諸弟子聞是說已不解我意唱言如來說有涅槃復",
    "X36n0659_031:0769a11": "於一時我為目連而作是說目連眼不牢固至身亦",
    "X36n0659_031:0769a12": "爾皆不牢固不牢固故名為虗空食下回轉消化之",
    "X36n0659_031:0769a13": "處一切音聲皆名虗空我諸弟子聞是說已不解我",
    "X36n0659_031:0769a14": "意唱言如來決定說有虗空無為復於一時為目連",
    "X36n0659_031:0769a15": "說目連有人未得須陀洹果住忍法時斷於無量三",
    "X36n0659_031:0769a16": "惡道報當知不從智緣而滅我諸弟子聞是說已不",
    "X36n0659_031:0769a17": "解我意唱言如來決定說有非智緣滅。",
    "X36n0659_031:0769a18": "然諸部中不見計無三無為者何有此文此亦有",
    "X36n0659_031:0769a19": "意若成論人云三無為既同是無為寧有異體此",
    "X36n0659_031:0769a20": "即是計無三無為數人計三無為別有異體既言",
    "X36n0659_031:0769a21": "三種豈無異體此即計有三無為義。",
    "X36n0659_031:0769a22": "我又一時為婆跋下第十二諍論有造色無造色",
    "X36n0659_031:0769a23": "毗曇定有因四大故有形顯等色成論則無文即",
    "X36n0659_031:0769a24": "為二初明有者又為二初明能造之四大。",
    "X36n0659_031:0769b01": "善男子我又一時為跋波比丘說若比丘觀色已若",
    "X36n0659_031:0769b02": "過去若未來若現在若近若遠若麤若細如是等色",
    "X36n0659_031:0769b03": "非我我所若比丘如是觀已能斷色愛跋波又言云",
    "X36n0659_031:0769b04": "何名色我言四大名色四陰名名我諸弟子聞是說",
    "X36n0659_031:0769b05": "已不解我意唱言如來決定說言色是四大。",
    "X36n0659_031:0769b06": "譬如因鏡下第二出青黃等是所造色輕重澀滑",
    "X36n0659_031:0769b07": "是所造之觸。",
    "X36n0659_031:0769b08": "善男子我復說言譬如因鏡則有像現色亦如是因",
    "X36n0659_031:0769b09": "四大造所謂麤細澀滑青黃赤白長短方圓邪角輕",
    "X36n0659_031:0769b10": "重寒熱饑渴煙雲塵霧是名造色猶如響像我諸弟",
    "X36n0659_031:0769b11": "子聞是說已不解我意唱言如來說有四大則有造",
    "X36n0659_031:0769b12": "色。",
    "X36n0659_031:0769b13": "次明無造。",
    "X36n0659_031:0769b14": "或有四大無有造色。",
    "X36n0659_031:0769b15": "文極略不廣者以就事為言多因四大則有造義",
    "X36n0659_031:0769b16": "故不廣明無。",
    "X36n0659_031:0769b17": "往昔一時下第十三諍論有無作色無無作色薩",
    "X36n0659_031:0769b18": "婆多定云無作有色成論曇無德定云無作非色",
    "X36n0659_031:0769b19": "僧祇總云無作不可言有色無色文中先執有色",
    "X36n0659_031:0769b20": "非異色因果者異色是心言無作不為心作因又",
    "X36n0659_031:0769b21": "不作心果故知是色河西云不生餘色文又二先",
    "X36n0659_031:0769b22": "明有次明無。",
    "X36n0659_031:0769b23": "善男子往昔一時菩提王子作如是言若有比丘護",
    "X36n0659_031:0769b24": "持禁戒若發惡心當知是時失比丘戒我時語言王",
    "X36n0659_031:0769c01": "子戒有七種從於身口有無作色以是無作色因緣",
    "X36n0659_031:0769c02": "故其心雖在惡無記中不名失戒猶名持戒以何因",
    "X36n0659_031:0769c03": "緣名無作色非異色因不作異色因果善男子我諸",
    "X36n0659_031:0769c04": "弟子聞是說已不解我意唱言佛說有無作色。",
    "X36n0659_031:0769c05": "善男子我於餘經作如是言戒者即是遮制惡法若",
    "X36n0659_031:0769c06": "不作惡是名持戒我諸弟子聞是說已不解我意唱",
    "X36n0659_031:0769c07": "言如來決定宣說無無作色。",
    "X36n0659_031:0769c08": "我於經中下第十四諍論明有心數無心數薩婆",
    "X36n0659_031:0769c09": "多別有異體心數一時俱起僧祇說無心數佛陀",
    "X36n0659_031:0769c10": "提婆無異體起亦相次前起為心後起為數成論",
    "X36n0659_031:0769c11": "同之就文為二前明無心數次明有心數就明無",
    "X36n0659_031:0769c12": "中二先舉聖人十二因緣。",
    "X36n0659_031:0769c13": "善男子我於經中作如是說聖人色陰乃至識陰皆",
    "X36n0659_031:0769c14": "是無明因緣所出。",
    "X36n0659_031:0769c15": "次正明凡夫十二因緣於中又二先明後即前次",
    "X36n0659_031:0769c16": "明前生後既其相即即是一也故無心數初文可",
    "X36n0659_031:0769c17": "細尋之。",
    "X36n0659_031:0769c18": "一切凡夫亦復如是從無明生愛當知是愛即是無",
    "X36n0659_031:0770a01": "明從愛生取當知是取即是無明愛從取生有當知",
    "X36n0659_031:0770a02": "是有即是無明愛取從有生受當知是受即是行有。",
    "X36n0659_031:0770a03": "從受因緣下二明前生後。",
    "X36n0659_031:0770a04": "從受因緣生於名色無明愛取有行受觸識六入等",
    "X36n0659_031:0770a05": "是故受者即十二支善男子我諸弟子聞是說已不",
    "X36n0659_031:0770a06": "解我意唱言如來說無心數。",
    "X36n0659_031:0770a07": "須細尋釋此中言受者或謂以未來生支為受非",
    "X36n0659_031:0770a08": "今世支。",
    "X36n0659_031:0770a09": "我於經中作如是說下二執有心數。",
    "X36n0659_031:0770a10": "善男子我於經中作如是說從眼色明惡欲四法則",
    "X36n0659_031:0770a11": "生眼識惡欲者即是無明欲性求時即名為愛愛因",
    "X36n0659_031:0770a12": "緣取取名為業業因緣識識緣名色名色緣六入六",
    "X36n0659_031:0770a13": "入緣觸觸緣想受愛信精進定慧如是等法因觸而",
    "X36n0659_031:0770a14": "生然非是觸善男子我諸弟子聞是說已不解我意",
    "X36n0659_031:0770a15": "唱言如來說有心數。",
    "X36n0659_031:0770a16": "亦具約五陰十二緣明其相可見雖復相生而不",
    "X36n0659_031:0770a17": "相即故是別有心數不同。",
    "X36n0659_031:0770a18": "我或時說下第十五諍論明五有六有。",
    "X36n0659_031:0770a19": "善男子我或時說唯有一有或說二三四五六七八",
    "X36n0659_031:0770a20": "九至二十五我諸弟子聞是說已不解我意唱言如",
    "X36n0659_031:0770a21": "來說有五有或言六有。",
    "X36n0659_031:0770a22": "餘部多說五道唯犢子部說有六道釋論亦言有",
    "X36n0659_031:0770a23": "六然脩羅一道婆沙二釋一云天攝二云鬼神言",
    "X36n0659_031:0770a24": "一有者通是一有為私謂通是二十五有中一有",
    "X36n0659_031:0770b01": "所言通者如下三趣亦只通為一有不同人天各",
    "X36n0659_031:0770b02": "離為多有即人四天十七二即因果善惡三即三",
    "X36n0659_031:0770b03": "界四即四生五即五道六即六道七即七識處河",
    "X36n0659_031:0770b04": "西云色無色足五道為七八即八福河西云色無",
    "X36n0659_031:0770b05": "色足六道為八福此不應然三途云何是福九即",
    "X36n0659_031:0770b06": "九眾生居二十五有等河西云九即八禪及欲界。",
    "X36n0659_031:0770b07": "我往一時下第十六諍論五戒八戒具受不具受",
    "X36n0659_031:0770b08": "薩婆多具受乃得成論不具亦得如優婆塞戒經",
    "X36n0659_031:0770b09": "云直受三歸未受一戒名無分優婆塞如是二分",
    "X36n0659_031:0770b10": "多分滿分又人師解云併受五但持一二名一二",
    "X36n0659_031:0770b11": "分(云云)文為二先明五戒不具次明八戒具但是",
    "X36n0659_031:0770b12": "互出。",
    "X36n0659_031:0770b13": "善男子我往一時住迦毗羅衛尼拘陀林時釋摩男",
    "X36n0659_031:0770b14": "來至我所作如是言云何名為優婆塞耶我即為說",
    "X36n0659_031:0770b15": "若有善男子善女人諸根完具受三歸依是則名為",
    "X36n0659_031:0770b16": "優婆塞也釋摩男言世尊云何名為一分優婆塞我",
    "X36n0659_031:0770b17": "言若受三歸及受一戒是名一分優婆塞也我諸弟",
    "X36n0659_031:0770b18": "子聞是說已不解我意唱言如來說優婆塞戒不具",
    "X36n0659_031:0770b19": "受得。",
    "X36n0659_031:0770b20": "善男子我於一時住洹河邊爾時迦旃延來至我所",
    "X36n0659_031:0770b21": "作如是言世尊我教眾生令受齋法或一日或一夜",
    "X36n0659_031:0770b22": "或一時或一念如是之人成齋不耶我言比丘是人",
    "X36n0659_031:0770b23": "得善不名得齋我諸弟子聞是說已不解我意唱言",
    "X36n0659_031:0770b24": "如來說八戒齋具受乃得。",
    "X36n0659_031:0770c01": "我於經中下第十七明犯重失不失四卷毗曇有",
    "X36n0659_031:0770c02": "犯重捨即是失故毗曇云調御戒律儀有五時捨",
    "X36n0659_031:0770c03": "一邪見增二法滅盡三命根斷四犯重禁五罷道",
    "X36n0659_031:0770c04": "時若雜心毗曇更增損之但是穢戒除法滅盡及",
    "X36n0659_031:0770c05": "犯重禁竝言不捨二根生時不入僧數又非尼攝",
    "X36n0659_031:0770c06": "餘部多言不失文為二初執定失。",
    "X36n0659_031:0770c07": "善男子我於經中作如是說若有比丘犯四重已不",
    "X36n0659_031:0770c08": "名比丘名破比丘忘失比丘不復能生善芽種子譬",
    "X36n0659_031:0770c09": "如焦種不生果實如多羅樹頭若壞則不生果犯重",
    "X36n0659_031:0770c10": "比丘亦復如是我諸弟子聞是說已不解我意唱言",
    "X36n0659_031:0770c11": "如來說諸比丘犯重禁已失比丘戒。",
    "X36n0659_031:0770c12": "次執不失。",
    "X36n0659_031:0770c13": "善男子我於經中為純陀說四種比丘一者畢竟到",
    "X36n0659_031:0770c14": "道二者示道三者受道四者汙道犯四重者即是汙",
    "X36n0659_031:0770c15": "道我諸弟子聞是說已不解我意唱言如來說諸比",
    "X36n0659_031:0770c16": "丘犯四重已不失禁戒。",
    "X36n0659_031:0770c17": "到道即真無漏示道即相似無漏受道即持戒汙",
    "X36n0659_031:0770c18": "道即犯戒。",
    "X36n0659_031:0771a01": "我於經下第十八明一乘三乘諸部之中無此計",
    "X36n0659_031:0771a02": "者何者一三皆是大乘所說非其境界所以無此",
    "X36n0659_031:0771a03": "文云一乘一道一因等竝云不解我意者法華明",
    "X36n0659_031:0771a04": "解一乘一道即知三乘同還一理即是此乘何得",
    "X36n0659_031:0771a05": "言非解云前文亦云能得常住二字不墮惡道此",
    "X36n0659_031:0771a06": "那更云執一乘一道不解佛。",
    "X36n0659_031:0771a07": "意耶又若言三乘同歸一乘得成佛者大論何故",
    "X36n0659_031:0771a08": "問云聲聞人成佛不成佛論主答云此事非論義",
    "X36n0659_031:0771a09": "者所知若爾豈可得言同歸一理為定是耶文中",
    "X36n0659_031:0771a10": "二初明皆得佛道即是一乘。",
    "X36n0659_031:0771a11": "善男子我於經中告諸比丘一乘一道一行一緣如",
    "X36n0659_031:0771a12": "是一乘乃至一緣能為眾生作大寂靜永斷一切繫",
    "X36n0659_031:0771a13": "縛愁苦苦及苦因令一切眾到於一有我諸弟子聞",
    "X36n0659_031:0771a14": "是說已不解我意唱言如來說須陀洹乃至阿羅漢",
    "X36n0659_031:0771a15": "皆得佛道。",
    "X36n0659_031:0771a16": "後明不得即是三乘。",
    "X36n0659_031:0771a17": "善男子我於經中說須陀洹人間天上七反往來便",
    "X36n0659_031:0771a18": "般涅槃斯陀含人一受人天便般涅槃阿那含人凡",
    "X36n0659_031:0771a19": "有五種或有中間般涅槃者乃至上流般涅槃者阿",
    "X36n0659_031:0771a20": "羅漢人凡有二種一者現在二者未來現在亦斷煩",
    "X36n0659_031:0771a21": "惱五陰未來亦斷煩惱五陰我諸弟子聞是說已不",
    "X36n0659_031:0771a22": "解我意唱言如來說須陀洹至阿羅漢不得佛道。",
    "X36n0659_031:0771a23": "言羅漢二種現在未來者現在正斷未來不生。",
    "X36n0659_031:0771a24": "我經中下第十九明佛性離眾生即眾生諸部亦",
    "X36n0659_031:0771b01": "無竝是近代所計即離當果與真神即是離眾生",
    "X36n0659_031:0771b02": "有心及眾生即眾生有竝不得佛意文中二先舉",
    "X36n0659_031:0771b03": "六事及三文明離。",
    "X36n0659_031:0771b04": "善男子我於此經說言佛性具有六事一常二實三",
    "X36n0659_031:0771b05": "真四善五淨六可見我諸弟子聞是說已不解我意",
    "X36n0659_031:0771b06": "唱言佛說眾生佛性離眾生有善男子我又說言眾",
    "X36n0659_031:0771b07": "生佛性猶如虗空虗空者非過去非未來非現在非",
    "X36n0659_031:0771b08": "內非外非色聲香味觸攝佛性亦爾我諸弟子聞是",
    "X36n0659_031:0771b09": "說已不解我意唱言佛說眾生佛性離眾生有善男",
    "X36n0659_031:0771b10": "子我又復說眾生佛性猶如貧女宅中寶藏力士額",
    "X36n0659_031:0771b11": "上金剛寶珠轉輪聖王甘露之泉我諸弟子聞是說",
    "X36n0659_031:0771b12": "已不解我意唱言佛說眾生佛性離眾生有善男子",
    "X36n0659_031:0771b13": "我又復說犯四重禁一闡提人謗方等經作五逆罪",
    "X36n0659_031:0771b14": "皆有佛性如是眾生都無善法佛性是善我諸弟子",
    "X36n0659_031:0771b15": "聞是說已不解我意唱言佛說眾生佛性離眾生有。",
    "X36n0659_031:0771b16": "後說眾生即是佛性。",
    "X36n0659_031:0771b17": "善男子我又復說眾生即是佛性何以故若離眾生",
    "X36n0659_031:0771b18": "不得阿耨多羅三藐三菩提是故我與波斯匿王說",
    "X36n0659_031:0771b19": "於象喻如盲說象雖不得象然不離象眾生說色乃",
    "X36n0659_031:0771b20": "至說識是佛性者亦復如是雖非佛性非不佛性如",
    "X36n0659_031:0771b21": "我為王說箜篌喻佛性亦爾善男子我諸弟子聞是",
    "X36n0659_031:0771b22": "說已不解我意作種種說如盲問乳佛性亦爾。",
    "X36n0659_031:0771b23": "以是因緣下第二十犯四重人有佛性無佛性開",
    "X36n0659_031:0771b24": "善云二十者此還屬第十九佛性即離之義若冶",
    "X36n0659_031:0771c01": "城云二十一此是第二十何故屬前前云即眾生",
    "X36n0659_031:0771c02": "離眾生此中云作五逆犯重佛性有無云何是同",
    "X36n0659_031:0771c03": "故為異。",
    "X36n0659_031:0771c04": "以是因緣或有說言犯四重禁謗方等經作五逆罪",
    "X36n0659_031:0771c05": "一闡提等悉有佛性或說為無。",
    "X36n0659_031:0771c06": "我於處處下第二十一有十方佛無十方佛薩婆",
    "X36n0659_031:0771c07": "多明為僧祇明有成實一世界則無多世界則有。",
    "X36n0659_031:0771c08": "善男子我於處處經中說言一人出世多人利益一",
    "X36n0659_031:0771c09": "國土中二轉輪王一世界中二佛出世無有是處一",
    "X36n0659_031:0771c10": "四天下八四天王乃至二他化自在天亦無是處然",
    "X36n0659_031:0771c11": "我乃說從閻浮提阿鼻地獄上至阿迦膩吒天我諸",
    "X36n0659_031:0771c12": "弟子聞是說已不解我意唱言佛說無十方佛我亦",
    "X36n0659_031:0771c13": "於諸大乘經中說有十方佛。",
    "X36n0659_031:0771c14": "大般涅槃經卷第三十一",
    "X36n0659_031:0771c15": "日東　天台沙門本純　分會",
    "X36n0659_031:0771c17": "南本大般涅槃經會疏第三十一"
}