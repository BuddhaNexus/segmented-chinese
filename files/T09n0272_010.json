{
    "T09n0272_010:0361b06": "大薩遮尼乾子所說經卷第十",
    "T09n0272_010:0361b08": "元魏天竺三藏菩提留支譯",
    "T09n0272_010:0361b09": "說法品第十之二",
    "T09n0272_010:0361b10": "[0361b10] 爾時慧命大目揵連白佛言：「世尊！此薩遮尼",
    "T09n0272_010:0361b11": "乾子現此外道相，教化幾所眾生發阿耨多",
    "T09n0272_010:0361b12": "羅三藐三菩提心？」[0361b12] 佛告目連：「目連！汝今問我",
    "T09n0272_010:0361b13": "此事，天人聞說，皆悉迷沒，除諸菩薩摩訶薩",
    "T09n0272_010:0361b14": "眾。目連！我今說其少分，令眾生入。薩遮善男",
    "T09n0272_010:0361b15": "子以種種形、種種色、種種威儀教化眾生，發",
    "T09n0272_010:0361b16": "阿耨多羅三藐三菩提心。目連！如須彌山微",
    "T09n0272_010:0361b17": "塵數等眾生住外道法中，薩遮善男子行外",
    "T09n0272_010:0361b18": "道法，教化令發阿耨多羅三藐三菩提心。四",
    "T09n0272_010:0361b19": "天下微塵數等眾生住遮羅伽外道法中，薩",
    "T09n0272_010:0361b20": "遮善男子行遮羅伽法，教化令發阿耨多羅",
    "T09n0272_010:0361b21": "三藐三菩提心。八萬四千恒河沙等眾生住",
    "T09n0272_010:0361b22": "波利婆闍外道法中，薩遮善男子行波利婆",
    "T09n0272_010:0361b23": "闍外道法，教化令發阿耨多羅三藐三菩提",
    "T09n0272_010:0361b24": "心。十恒河沙等眾生樂聲聞行，薩遮善男子",
    "T09n0272_010:0361b25": "現聲聞行，教化令住聲聞菩提，後發阿耨多",
    "T09n0272_010:0361b26": "羅三藐三菩提心。過是聲聞數等身，現行辟",
    "T09n0272_010:0361b27": "支佛形，教化令發阿耨多羅三藐三菩提心。",
    "T09n0272_010:0361b28": "無數眾生，薩遮善男子行菩薩道，教化令發",
    "T09n0272_010:0361b29": "阿耨多羅三藐三菩提心。應見帝釋身而受",
    "T09n0272_010:0361c01": "化者，即現帝釋身教化眾生；應見梵王身而",
    "T09n0272_010:0361c02": "受化者，即現梵王身教化眾生；應見轉輪王",
    "T09n0272_010:0361c03": "身而受化者，即現轉輪王身教化眾生；應見",
    "T09n0272_010:0361c04": "四天王身而受化者，即現四天王身教化眾",
    "T09n0272_010:0361c05": "生；應見緊那羅身而受化者，即現緊那羅身",
    "T09n0272_010:0361c06": "教化眾生；應見阿修羅身而受化者，即現阿",
    "T09n0272_010:0361c07": "修羅身教化眾生；應見迦樓羅身而受化者，",
    "T09n0272_010:0361c08": "即現迦樓羅身教化眾生；應見摩&#x777A;羅伽身",
    "T09n0272_010:0361c09": "而受化者，即現摩&#x777A;羅伽身教化眾生；應見",
    "T09n0272_010:0361c10": "人身而受化者，即現人身教化眾生；應見女",
    "T09n0272_010:0361c11": "身而受化者，即現女身教化眾生；應見童男、",
    "T09n0272_010:0361c12": "童女身而受化者，即現童男、童女身教化眾",
    "T09n0272_010:0361c13": "生；應見地天身而受化者，即現地天身教化",
    "T09n0272_010:0361c14": "眾生；應見同生天身而受化者，即現同生",
    "T09n0272_010:0361c15": "天身教化眾生；應見聖人身而受化者，即",
    "T09n0272_010:0361c16": "現聖人身教化眾生；應見摩那婆身而受化",
    "T09n0272_010:0361c17": "者，即現摩那婆身教化眾生；應見比丘、比",
    "T09n0272_010:0361c18": "丘尼身而受化者，即現比丘、比丘尼身教化",
    "T09n0272_010:0361c19": "眾生；應見優婆塞、優婆夷身而受化者，即現",
    "T09n0272_010:0361c20": "優婆塞優婆夷身教化眾生。目連！薩遮善男",
    "T09n0272_010:0361c21": "子現如是等一切種種無量身相，教化如是",
    "T09n0272_010:0361c22": "無量眾生發阿耨多羅三藐三菩提心。」[0361c22] 目連",
    "T09n0272_010:0361c23": "白佛言：「世尊！薩遮善男子供養幾所諸佛？」[0361c23] 佛",
    "T09n0272_010:0361c24": "告目連：「目連！地界、水界、火界、風界、虛空分界",
    "T09n0272_010:0361c25": "等悉可量數，而薩遮善男子以種種身所供",
    "T09n0272_010:0361c26": "養佛，不可量數。」",
    "T09n0272_010:0361c27": "大薩遮尼乾子所說經授記品第十一",
    "T09n0272_010:0361c28": "[0361c28] 爾時大德摩訶迦葉告薩遮善男子言：「善男",
    "T09n0272_010:0361c29": "子！汝已供養無量諸佛，具足成就無量無邊",
    "T09n0272_010:0362a01": "諸功德聚，何故不成阿耨多羅三藐三菩提？」",
    "T09n0272_010:0362a02": "[0362a02] 薩遮答言：「大德迦葉！我若有見，此是菩提、此",
    "T09n0272_010:0362a03": "是證者，我應得阿耨多羅三藐三菩提。」[0362a03] 迦葉",
    "T09n0272_010:0362a04": "言：「薩遮善男子！無量無邊菩薩發阿耨多羅",
    "T09n0272_010:0362a05": "三藐三菩提心，可不已成阿耨多羅三藐三",
    "T09n0272_010:0362a06": "菩提，當成阿耨多羅三藐三菩提，現成阿耨",
    "T09n0272_010:0362a07": "多羅三藐三菩提也？」[0362a07] 薩遮答言：「大德迦葉！汝",
    "T09n0272_010:0362a08": "今所言無量無邊諸眾生等，成阿耨多羅三",
    "T09n0272_010:0362a09": "藐三菩提者，此是憍慢眾生之數。何以故？大",
    "T09n0272_010:0362a10": "德迦葉！於第一義中，菩提不可得，菩薩不可",
    "T09n0272_010:0362a11": "得。何以故？大德迦葉！言菩提者，名為無為，",
    "T09n0272_010:0362a12": "菩提者離一切數，菩提者非色法，菩提者不",
    "T09n0272_010:0362a13": "可見，菩提者非青、非黃、非赤、非白、非紅、非黑、",
    "T09n0272_010:0362a14": "非頗梨色，無色、無形、無相、無表，過一切相，",
    "T09n0272_010:0362a15": "無依離一切依，無物離一切物，無相離一切",
    "T09n0272_010:0362a16": "相，不可言，不可說，不可見、不可和合知、不",
    "T09n0272_010:0362a17": "可別異知，非闇、非明，無形、無相、無可觀，非言",
    "T09n0272_010:0362a18": "語、離言語，不可觸、不可知、不可聞，非音聲、非",
    "T09n0272_010:0362a19": "口道，無擁、無礙、無縛、無脫，非瞋、非癡，不可",
    "T09n0272_010:0362a20": "以一切事示現不可說。大德迦葉！菩提體如是",
    "T09n0272_010:0362a21": "相，彼不可以身證，不可以心知。何以故？大德",
    "T09n0272_010:0362a22": "迦葉！是身無知，如草木；是身無覺，如石壁；是",
    "T09n0272_010:0362a23": "身無識，如鏡像，是故不可以身得菩提。大德",
    "T09n0272_010:0362a24": "迦葉！心亦不可見、不可示，是故不以心得菩",
    "T09n0272_010:0362a25": "提。大德迦葉！眾生不可見，無眾生故，是故不",
    "T09n0272_010:0362a26": "得阿耨多羅三藐三菩提。大德迦葉！一切諸法",
    "T09n0272_010:0362a27": "若如是者，云何迦葉而作是言：『汝已供養無",
    "T09n0272_010:0362a28": "量諸佛，滿足無量無邊功德，何故不成阿耨",
    "T09n0272_010:0362a29": "多羅三藐三菩提？』」[0362a29] 爾時會中諸菩薩摩訶薩、",
    "T09n0272_010:0362b01": "比丘、比丘尼、優婆塞、優婆夷、釋提桓因、四天",
    "T09n0272_010:0362b02": "王、梵天王等一切大眾作如是念：「如來世",
    "T09n0272_010:0362b03": "尊！應除我等疑惑心故，隨我心信，應與薩遮",
    "T09n0272_010:0362b04": "善男子授阿耨多羅三藐三菩提記。於幾所",
    "T09n0272_010:0362b05": "時，當成阿耨多羅三藐三菩提？於何等劫、何",
    "T09n0272_010:0362b06": "等世界、何等國、何等姓、何等家、何等眷屬、",
    "T09n0272_010:0362b07": "云何出家、何等樹下成阿耨多羅三藐三菩",
    "T09n0272_010:0362b08": "提？成阿耨多羅三藐三菩提已，佛名何等，幾",
    "T09n0272_010:0362b09": "時住世，幾眾集會？」[0362b09] 爾時世尊知彼眾會諸菩",
    "T09n0272_010:0362b10": "薩摩訶薩、比丘、比丘尼、優婆塞、優婆夷、釋提桓",
    "T09n0272_010:0362b11": "因、四天王、梵天王等心之所念，諸覺觀已，告",
    "T09n0272_010:0362b12": "文殊師利法王子言：「文殊師利！此薩遮善男",
    "T09n0272_010:0362b13": "子過此賢劫，復過無量無數劫已，當成阿耨",
    "T09n0272_010:0362b14": "多羅三藐三菩提。佛名實慧幢王，世界名善",
    "T09n0272_010:0362b15": "觀名稱，彼世界中無諸怨敵。文殊師利！彼善",
    "T09n0272_010:0362b16": "觀名稱世界，莊嚴希有、殊特、極妙、可樂。其地",
    "T09n0272_010:0362b17": "七寶間錯莊嚴，城郭周匝七寶牆障百千萬",
    "T09n0272_010:0362b18": "重，其中復有七百千萬重大香水海，周匝圍",
    "T09n0272_010:0362b19": "遶；七百千萬大毘琉璃摩尼寶珠，以為門闕；",
    "T09n0272_010:0362b20": "十百千萬閻浮檀金，以為羅網遍覆世界；十",
    "T09n0272_010:0362b21": "百千萬摩尼寶，間錯其闕；懸十百千萬師子",
    "T09n0272_010:0362b22": "愛摩尼寶，遍諸宮殿以為嚴飾；十百千萬師",
    "T09n0272_010:0362b23": "子幢摩尼寶，莊嚴街道；十百千萬火幢摩尼",
    "T09n0272_010:0362b24": "寶，日夜常然普照世界；十百千萬七寶和鈴，",
    "T09n0272_010:0362b25": "常出妙聲遍諸世界；&#x7AEA;十百千萬摩尼寶高",
    "T09n0272_010:0362b26": "幢，普遍世界；懸十百千萬金幡，置在高幢。[0362b26] 「文",
    "T09n0272_010:0362b27": "殊師利！彼善觀名稱世界，地平如掌，寶樹普",
    "T09n0272_010:0362b28": "覆，諸草柔軟——右旋婉轉，如善巧畫、如孔雀",
    "T09n0272_010:0362b29": "項毛其觸柔軟、如迦陵伽鳥遍覆世界——十百",
    "T09n0272_010:0362c01": "千萬妙莊嚴園，普遍世界，一一園中，十百千",
    "T09n0272_010:0362c02": "萬諸大寶池普遍莊嚴，一一池皆八道側",
    "T09n0272_010:0362c03": "方，八楞摩尼寶以為間錯，閻浮檀金沙遍布",
    "T09n0272_010:0362c04": "其底，一一池中皆各滿足八味香水，七寶&#x9262;",
    "T09n0272_010:0362c05": "頭摩花以覆水上。昆崙遮鳥、耆婆耆婆鳥常",
    "T09n0272_010:0362c06": "出妙聲遍諸世界。[0362c06] 「文殊師利！彼善觀世界",
    "T09n0272_010:0362c07": "有八千萬城邑聚落，遍滿國土以為莊嚴。一",
    "T09n0272_010:0362c08": "大城中，有十百千萬小城以為莊嚴，一切城",
    "T09n0272_010:0362c09": "邑皆亦如是。一一城邑、一一聚落滿百千萬",
    "T09n0272_010:0362c10": "男子、女人、童男、童女。[0362c10] 「文殊師利！彼善觀名稱",
    "T09n0272_010:0362c11": "世界中，有一四天下，名曰見者歡喜世界。諸",
    "T09n0272_010:0362c12": "四天下，此最勝妙。人民熾盛安隱快樂，實",
    "T09n0272_010:0362c13": "慧幢王如來、應、正遍知彼世界中出現於世。",
    "T09n0272_010:0362c14": "[0362c14] 「文殊師利！彼實慧幢王如來生在婆羅門",
    "T09n0272_010:0362c15": "家，母名速行，如我現世母名摩耶；父名梵才，",
    "T09n0272_010:0362c16": "如我現世父名白淨王；兒名名稱，如我現世",
    "T09n0272_010:0362c17": "子羅&#x777A;羅；妻名大慧，如我現世釋種瞿夷；",
    "T09n0272_010:0362c18": "乳母名大稱，如我現世摩訶波闍波提瞿曇",
    "T09n0272_010:0362c19": "彌；奉侍人名常隨順，如我現世闡陀迦；馬名",
    "T09n0272_010:0362c20": "大速，如我現世馬王揵陟。實慧幢王如來",
    "T09n0272_010:0362c21": "乘彼大速踰城出家，如我現世所乘揵陟馬",
    "T09n0272_010:0362c22": "王出家。彼佛道場名曰法尚，實慧幢王如來",
    "T09n0272_010:0362c23": "於彼道場成阿耨多羅三藐三菩提，如我現",
    "T09n0272_010:0362c24": "在寂滅道場。彼道場樹有八十萬百千萬億",
    "T09n0272_010:0362c25": "樹以為眷屬。[0362c25] 「文殊師利！實慧幢王如來於彼",
    "T09n0272_010:0362c26": "劫中出世之時，無諸魔怨及魔眷屬。[0362c26] 「文殊師",
    "T09n0272_010:0362c27": "利！彼實慧幢王如來成阿耨多羅三藐三菩",
    "T09n0272_010:0362c28": "提時，彼世界中所有眾生，一切執持種種華",
    "T09n0272_010:0362c29": "香、塗香、末香、散香，作諸種種伎樂歌舞，一時",
    "T09n0272_010:0363a01": "往詣法尚道場；乃至阿迦尼吒天一切天眾作",
    "T09n0272_010:0363a02": "諸種種天妙伎樂，集彼道場；一切夜叉眾作諸",
    "T09n0272_010:0363a03": "伎樂，集彼道場。彼世界中所有一切乾闥婆",
    "T09n0272_010:0363a04": "眾、一切阿修羅眾、一切迦樓羅眾、一切緊那羅",
    "T09n0272_010:0363a05": "眾、一切摩&#x777A;羅伽眾各作百千萬種伎樂，與",
    "T09n0272_010:0363a06": "其眷屬集會道場。東方、南方、西方、北方、四維",
    "T09n0272_010:0363a07": "上下、無量無邊世界菩薩俱來集會。[0363a07] 「文殊師",
    "T09n0272_010:0363a08": "利！實慧幢王如來初成正覺，為彼時會所集",
    "T09n0272_010:0363a09": "大眾，說此菩薩行方便境界奮迅大法門，有",
    "T09n0272_010:0363a10": "無量百千萬億那由他修多羅以為眷屬。[0363a10] 「文",
    "T09n0272_010:0363a11": "殊師利！彼實慧幢王如來說此法門時，恒河",
    "T09n0272_010:0363a12": "沙等眾生得不退轉阿耨多羅三藐三菩提。",
    "T09n0272_010:0363a13": "[0363a13] 「文殊師利！彼實慧幢王如來出世，不說三乘",
    "T09n0272_010:0363a14": "教化之法。何以故？彼佛國土無諸聲聞、辟支",
    "T09n0272_010:0363a15": "佛人，彼世界中所有眾生皆信一乘，皆信菩",
    "T09n0272_010:0363a16": "薩上妙勝行。[0363a16] 「文殊師利！彼實慧幢王如來初",
    "T09n0272_010:0363a17": "集會時，有諸無量恒河沙等不退菩薩而來",
    "T09n0272_010:0363a18": "集會；第二會時，有八十億百千萬那由他一",
    "T09n0272_010:0363a19": "生補處菩薩而來集會；第三會時，有六十頻",
    "T09n0272_010:0363a20": "婆羅菩薩而來集會。[0363a20] 「文殊師利！次於後時，無",
    "T09n0272_010:0363a21": "量無邊眾生得不退轉阿耨多羅三藐三菩",
    "T09n0272_010:0363a22": "提心。[0363a22] 「文殊師利！彼實慧幢王如來得阿耨多",
    "T09n0272_010:0363a23": "羅三藐三菩提已，六十小劫住世說法，後入",
    "T09n0272_010:0363a24": "涅槃。佛涅槃後，正法住世，八十萬億百千億",
    "T09n0272_010:0363a25": "那由他劫，正法流行，教化眾生。人眾多少、所",
    "T09n0272_010:0363a26": "得利益，如佛在世所度不異。[0363a26] 「文殊師利！彼實",
    "T09n0272_010:0363a27": "慧幢王如來臨涅槃時，與大幢王菩薩授記，",
    "T09n0272_010:0363a28": "然後入般涅槃。作如是言：『大幢王菩薩次我",
    "T09n0272_010:0363a29": "後成阿耨多羅三藐三菩提，名大莊嚴如來、",
    "T09n0272_010:0363b01": "應、正遍知。』」[0363b01] 爾時大眾欲知眾中何者是彼大",
    "T09n0272_010:0363b02": "幢王菩薩，次彼實慧幢王如來後成阿耨多",
    "T09n0272_010:0363b03": "羅三藐三菩提？何者名大莊嚴如來、應、正遍",
    "T09n0272_010:0363b04": "知？[0363b04] 爾時世尊知彼時眾覺觀心念，知心念",
    "T09n0272_010:0363b05": "已，告文殊師利法王子言：「文殊師利！此薩遮",
    "T09n0272_010:0363b06": "善男子坐前坐者，名實喜摩那婆，於一切弟子",
    "T09n0272_010:0363b07": "眾中最為第一。此摩那婆於彼時中，成大莊",
    "T09n0272_010:0363b08": "嚴如來、應、正遍知。彼佛世界莊嚴勝妙，如實",
    "T09n0272_010:0363b09": "慧幢王如來世界不異。」[0363b09] 爾時會中，聞說彼佛",
    "T09n0272_010:0363b10": "國土勝妙功德莊嚴。彼六十百千萬億那由",
    "T09n0272_010:0363b11": "他菩薩，願生彼國，作如是言：「此實慧幢王如",
    "T09n0272_010:0363b12": "來成佛之時，願我往生彼佛國土。」爾時世尊",
    "T09n0272_010:0363b13": "即與授記，皆當往生彼佛國土。[0363b13] 八十千萬尼",
    "T09n0272_010:0363b14": "乾子眾一時同聲白言：「世尊！我亦願往生彼",
    "T09n0272_010:0363b15": "佛國！」世尊亦即皆與授記：「汝善男子！一切皆",
    "T09n0272_010:0363b16": "當生彼佛國。」[0363b16] 八千萬億那由他天子虛空界",
    "T09n0272_010:0363b17": "中作如是言：「世尊！我等亦願實慧幢王如來",
    "T09n0272_010:0363b18": "得菩提時，俱往生彼善觀名稱世界，得見彼",
    "T09n0272_010:0363b19": "佛不可思議功德莊嚴清淨國土。」[0363b19] 時佛即告彼",
    "T09n0272_010:0363b20": "諸天子：「諸善男子！汝等皆當生彼善觀名稱",
    "T09n0272_010:0363b21": "世界，供養彼佛。諸天子！汝等亦當在彼善觀",
    "T09n0272_010:0363b22": "名稱世界，皆成阿耨多羅三藐三菩提，種種",
    "T09n0272_010:0363b23": "名字、壽命住世、劫數多少如彼實慧幢王如",
    "T09n0272_010:0363b24": "來住世不異。」[0363b24] 彼時三千大千世界六種振動，",
    "T09n0272_010:0363b25": "大地涌出百千萬億&#x9262;頭摩花，閻浮檀金為",
    "T09n0272_010:0363b26": "葉，大青因陀羅摩尼寶以為其臺，瑪瑙日光",
    "T09n0272_010:0363b27": "寶為鬚，大毘琉璃摩尼寶以為其莖。彼諸一",
    "T09n0272_010:0363b28": "切&#x9262;頭摩花，一一花上，見有無量百千萬億",
    "T09n0272_010:0363b29": "諸菩薩眾結跏趺坐，三十二相、八十種好莊",
    "T09n0272_010:0363c01": "嚴其身，一切皆共歸命如來。彼諸菩薩各以",
    "T09n0272_010:0363c02": "種種寶雲羅網，奉施如來作如是言：「世尊！我",
    "T09n0272_010:0363c03": "等種種世界來詣佛所，為聞佛說不可思議",
    "T09n0272_010:0363c04": "示現菩薩功德法門，為見如來，禮拜如來，供",
    "T09n0272_010:0363c05": "養如來，為見薩遮大善男子，為欲見此大會",
    "T09n0272_010:0363c06": "所有諸菩薩眾。」",
    "T09n0272_010:0363c07": "[0363c07] 如來說此妙法門時，於不可思議佛國土中，",
    "T09n0272_010:0363c08": "無量無邊諸來菩薩皆得不退阿耨多羅三",
    "T09n0272_010:0363c09": "藐三菩提。[0363c09] 爾時世尊欲重宣此義而說偈言：",
    "T09n0272_010:0363c10": "「一心攝諸根，  聽我說妙法，",
    "T09n0272_010:0363c11": " 如來無妄語，  諸佛不虛說。",
    "T09n0272_010:0363c12": " 薩遮及大眾，  未來無量世，",
    "T09n0272_010:0363c13": " 過不可數劫，  無刺淨劫中，",
    "T09n0272_010:0363c14": " 爾乃得成佛，  號寶慧幢王。",
    "T09n0272_010:0363c15": " 時世無垢害，  故名無刺劫，",
    "T09n0272_010:0363c16": " 時彼佛世界，  號善觀名稱，",
    "T09n0272_010:0363c17": " 具足諸功德，  天人皆歎仰。",
    "T09n0272_010:0363c18": " 國界諸莊嚴，  一切皆殊妙，",
    "T09n0272_010:0363c19": " 門闕諸樓閣，  百千諸寶成，",
    "T09n0272_010:0363c20": " 閻浮金羅網，  遍覆相映發，",
    "T09n0272_010:0363c21": " 光明常普照，  晝夜無差別。",
    "T09n0272_010:0363c22": " 懸諸百千寶，  建立師子幢，",
    "T09n0272_010:0363c23": " 寶鈴出妙聲，  說於如實法，",
    "T09n0272_010:0363c24": " 無垢寶垣牆，  過諸天宮殿，",
    "T09n0272_010:0363c25": " 泉流諸池水，  具足八美味。",
    "T09n0272_010:0363c26": " &#x9262;頭摩諸花，  拘迦那陀等，",
    "T09n0272_010:0363c27": " 鮮明滿諸池，  不雜諸塵垢。",
    "T09n0272_010:0363c28": " 彼世界住處，  四天下中最，",
    "T09n0272_010:0363c29": " 具足妙莊嚴，  是故名樂見。",
    "T09n0272_010:0364a01": " 彼處如來生，  婆羅門出家，",
    "T09n0272_010:0364a02": " 母名曰速行，  父字名梵才，",
    "T09n0272_010:0364a03": " 子名曰妙稱，  如我羅&#x777A;羅，",
    "T09n0272_010:0364a04": " 彼夫人大慧，  如我今瞿夷，",
    "T09n0272_010:0364a05": " 乳母大名稱，  如我波闍提，",
    "T09n0272_010:0364a06": " 給侍名隨順，  亦名闡尼迦，",
    "T09n0272_010:0364a07": " 如我闡尼迦，  恭敬隨我心，",
    "T09n0272_010:0364a08": " 第一最勝馬，  字名曰大速，",
    "T09n0272_010:0364a09": " 彼能出如來，  如我乘揵陟。",
    "T09n0272_010:0364a10": " 彼佛菩提樹，  字名曰法尚，",
    "T09n0272_010:0364a11": " 勝樹為眷屬，  八十百千萬。",
    "T09n0272_010:0364a12": " 彼樹下法王，  字名實惠佛，",
    "T09n0272_010:0364a13": " 坐彼道樹下，  成於大菩提。",
    "T09n0272_010:0364a14": " 無諸魔眷屬，  亦無諸魔業，",
    "T09n0272_010:0364a15": " 彼佛國土中，  無有諸怨刺。",
    "T09n0272_010:0364a16": " 無量諸天人，  俱集彼淨土，",
    "T09n0272_010:0364a17": " 各執妙花鬘，  百千諸伎樂，",
    "T09n0272_010:0364a18": " 各以恭敬心，  俱詣如來所。",
    "T09n0272_010:0364a19": " 如來知彼心，  為說諸妙法，",
    "T09n0272_010:0364a20": " 無量修多羅，  以為諸眷屬。",
    "T09n0272_010:0364a21": " 彼佛初集時，  聞此法門者，",
    "T09n0272_010:0364a22": " 過恒沙塵眾，  不退之菩提。",
    "T09n0272_010:0364a23": " 彼無聲聞乘，  及無辟支佛，",
    "T09n0272_010:0364a24": " 諸勇猛菩薩，  充滿彼淨土。",
    "T09n0272_010:0364a25": " 第二時會中，  有諸菩薩眾，",
    "T09n0272_010:0364a26": " 八十那由他，  一生住補處。",
    "T09n0272_010:0364a27": " 第三會所集，  諸大勝菩薩，",
    "T09n0272_010:0364a28": " 六十頻婆羅，  住於如實處。",
    "T09n0272_010:0364a29": " 彼如來住世，  壽命六十劫，",
    "T09n0272_010:0364b01": " 時佛滅度後，  法燈住世間。",
    "T09n0272_010:0364b02": " 舍利廣流布，  八十億萬千，",
    "T09n0272_010:0364b03": " 那由他劫住，  利益諸眾生。",
    "T09n0272_010:0364b04": " 彼佛記大幢，  然後入涅槃，",
    "T09n0272_010:0364b05": " 佛名大莊嚴，  名稱顯世間。",
    "T09n0272_010:0364b06": " 彼世界莊嚴，  不異實慧佛，",
    "T09n0272_010:0364b07": " 於彼國土中，  成無垢菩提。",
    "T09n0272_010:0364b08": " 汝等當信我，  智慧如虛空，",
    "T09n0272_010:0364b09": " 無盡性常住，  遍處無障礙。",
    "T09n0272_010:0364b10": " 悉能見未來，  未有當有事，",
    "T09n0272_010:0364b11": " 何況過去劫，  曾有而不記。",
    "T09n0272_010:0364b12": " 我住第一義，  如實智慧中，",
    "T09n0272_010:0364b13": " 出言無虛妄，  亦不令他說。",
    "T09n0272_010:0364b14": " 我今說真實，  美妙甘露法，",
    "T09n0272_010:0364b15": " 是故汝大眾，  聞應諦信受。",
    "T09n0272_010:0364b16": " 大眾聞佛說，  皆生歡喜心，",
    "T09n0272_010:0364b17": " 彼佛成道時，  咸願生彼國。",
    "T09n0272_010:0364b18": " 世尊悉記彼，  無量諸眾生，",
    "T09n0272_010:0364b19": " 彼佛出於世，  汝等皆往生。",
    "T09n0272_010:0364b20": " 汝等彼世界，  教化諸眾生，",
    "T09n0272_010:0364b21": " 即彼成菩提，  世界亦不異。",
    "T09n0272_010:0364b22": " 說此法門時，  大地六種動，",
    "T09n0272_010:0364b23": " 蓮花中菩薩，  合掌向佛言。",
    "T09n0272_010:0364b24": " 善哉佛世尊，  不可得思議，",
    "T09n0272_010:0364b25": " 為諸無量眾，  善說此法門。",
    "T09n0272_010:0364b26": " 我等諸大眾，  無量世界來，",
    "T09n0272_010:0364b27": " 皆為欲聞此，  最上妙法輪。」",
    "T09n0272_010:0364b28": "大薩遮尼乾子所說經信功德品第十二",
    "T09n0272_010:0364b29": "[0364b29] 爾時會中一切大眾皆大歡喜踊躍，各各脫",
    "T09n0272_010:0364c01": "身所著上衣，奉施如來而作是言：「如來、世尊！",
    "T09n0272_010:0364c02": "今於世間第二轉法輪。如來昔於波羅捺城",
    "T09n0272_010:0364c03": "初轉法輪，今復於此&#x6B1D;闍延城第二轉法輪。」",
    "T09n0272_010:0364c04": "復作是言：「世尊！我等願常不離聞此妙寶法",
    "T09n0272_010:0364c05": "門，願常不離薩遮善男子。」[0364c05] 時虛空中諸天伎",
    "T09n0272_010:0364c06": "樂、妙鼓出聲，天雨憂&#x9262;羅花、&#x9262;頭摩花、拘",
    "T09n0272_010:0364c07": "牟頭花、分陀利花、婆師迦花等滿佛足下。",
    "T09n0272_010:0364c08": "天於空中，滿天寶衣如雲而下，而作是言：",
    "T09n0272_010:0364c09": "「若有善男子、善女人有能受持、讀誦、書寫、為",
    "T09n0272_010:0364c10": "人解說此妙法門，彼人決定已得無量無邊",
    "T09n0272_010:0364c11": "功德。」[0364c11] 爾時文殊師利法王子菩薩白佛言：「世",
    "T09n0272_010:0364c12": "尊！善男子、善女人有能受持、讀誦、書寫、廣為",
    "T09n0272_010:0364c13": "人說此妙法門，成就幾許功德？」[0364c13] 佛告文殊師",
    "T09n0272_010:0364c14": "利法王子言：「文殊師利！若有善男子、善女人",
    "T09n0272_010:0364c15": "數此三千大千世界眾生，若有色、若無色，若",
    "T09n0272_010:0364c16": "有想、若無想，於眾生界中所有眾生，佛智慧",
    "T09n0272_010:0364c17": "知彼諸一切所有眾生，一時俱生得於人身。",
    "T09n0272_010:0364c18": "得人身已，彼共俱修波羅蜜行，一時俱成阿",
    "T09n0272_010:0364c19": "耨多羅三藐三菩提，彼諸佛等一劫住世。有",
    "T09n0272_010:0364c20": "善男子、善女人滿足一劫，供養爾所諸佛、如",
    "T09n0272_010:0364c21": "來，禮拜、恭敬、尊重、讚歎，具足一切諸勝供養，",
    "T09n0272_010:0364c22": "乃至一切花香伎樂。文殊師利！於意云何，彼",
    "T09n0272_010:0364c23": "善男子、善女人得福多不？」[0364c23] 文殊師利言：「甚多，",
    "T09n0272_010:0364c24": "婆伽婆！甚多，修伽陀！彼善男子、善女人所得",
    "T09n0272_010:0364c25": "功德無量無邊，不可量、不可數、不可知、不可",
    "T09n0272_010:0364c26": "說。」[0364c26] 佛告文殊師利：「若有善男子、善女人，受持、",
    "T09n0272_010:0364c27": "讀誦、書寫、流布、為人廣說此菩薩行方便功德",
    "T09n0272_010:0364c28": "法門，所得功德過彼善男子、善女人供養諸",
    "T09n0272_010:0364c29": "佛功德，無量無邊，不可稱數，不可挍量。」[0364c29] 文殊",
    "T09n0272_010:0365a01": "師利白佛言：「世尊！希有婆伽婆，希有修伽陀！",
    "T09n0272_010:0365a02": "如來為欲安樂一切諸眾生故，說此法門。」復",
    "T09n0272_010:0365a03": "作是言：「世尊！此妙法門於閻浮提幾時住世？」",
    "T09n0272_010:0365a04": "[0365a04] 佛告文殊師利：「我涅槃時，有八大國王，為欲",
    "T09n0272_010:0365a05": "流布我舍利故，彼時八國分為八分，置八函",
    "T09n0272_010:0365a06": "中，人取一函，各還本國，立大塔廟尊重供",
    "T09n0272_010:0365a07": "養。",
    "T09n0272_010:0365a08": "[0365a08] 「爾時阿闍世王於我舍利所得一分，於金疊",
    "T09n0272_010:0365a09": "上書此修多羅，并與舍利一時俱置七寶函",
    "T09n0272_010:0365a10": "中。於王舍大城外，掘地作坑。於中立塔，莊嚴",
    "T09n0272_010:0365a11": "殊妙。以舍利函置彼塔中，懸百千萬阿僧祇",
    "T09n0272_010:0365a12": "寶蓋、幢幡，散諸無價一切香花，七寶香甕盛",
    "T09n0272_010:0365a13": "滿香油，然大燈炷，滿一百年住持不滅。[0365a13] 「文殊",
    "T09n0272_010:0365a14": "師利！我入涅槃一百年後，有阿輸迦王於毛",
    "T09n0272_010:0365a15": "梨家生，出現於世，作轉輪王王閻浮提而得",
    "T09n0272_010:0365a16": "自在，得具足力，善能降伏剛強眾生。彼王爾",
    "T09n0272_010:0365a17": "時，必觀察我，能憶念我，護持我法，於我身",
    "T09n0272_010:0365a18": "上得尊重心。[0365a18] 「文殊師利！彼阿輸迦王有一比",
    "T09n0272_010:0365a19": "丘，名淨自在，王子中生，出家求道。阿輸迦",
    "T09n0272_010:0365a20": "王以為門師，有大神通力、有大威德力，護諸",
    "T09n0272_010:0365a21": "佛法、護大方廣。阿輸迦王深心尊重淨自在",
    "T09n0272_010:0365a22": "比丘故，不令餘處，常在王家身自供養。[0365a22] 「文殊",
    "T09n0272_010:0365a23": "師利！阿輸迦王為欲流布我身舍利，饒益一",
    "T09n0272_010:0365a24": "切諸眾生故，欲出地下舍利寶函，與諸無量",
    "T09n0272_010:0365a25": "大臣、王子、長者、居士眷屬圍遶，設大莊嚴顯",
    "T09n0272_010:0365a26": "大王力，執持香花、塗香、末香、散香，作百千種",
    "T09n0272_010:0365a27": "諸妙伎樂，詣王舍大城，設諸一切勝妙供養，",
    "T09n0272_010:0365a28": "無量無邊不可稱數，掘出地中舍利寶函。出",
    "T09n0272_010:0365a29": "已七日，以一切香、一切花、一切花鬘、一切散",
    "T09n0272_010:0365b01": "香、一切塗香、一切伎樂供養恭敬。滿七日",
    "T09n0272_010:0365b02": "已，於閻浮提種種國土，非前後時，於一日、一",
    "T09n0272_010:0365b03": "時、一須臾間遍閻浮提，一時建立八萬四千",
    "T09n0272_010:0365b04": "佛舍利塔。爾時淨自在比丘於彼舍利函中",
    "T09n0272_010:0365b05": "取此法門在於北廂大國土中廣宣流布。",
    "T09n0272_010:0365b06": "[0365b06] 「文殊師利！彼淨自在比丘雖加流布，而此",
    "T09n0272_010:0365b07": "法門受持者少，多人不知、多人不覺、多人不",
    "T09n0272_010:0365b08": "攝、多人不受，希有人能受持、讀誦此法門者。",
    "T09n0272_010:0365b09": "何以故？此是勝法，眾生薄福，不應聞故。[0365b09] 「文殊",
    "T09n0272_010:0365b10": "師利！此妙法門，人多祕掌，置經函中諸庫藏",
    "T09n0272_010:0365b11": "中。何以故？以無法器不應得種無上善根故。",
    "T09n0272_010:0365b12": "何以故？文殊師利！此妙法門難信、難行、難量",
    "T09n0272_010:0365b13": "故。文殊師利！凡所有人宿無善根，曾聞大乘",
    "T09n0272_010:0365b14": "生疑毀謗，是故聞此無上法門，不能生信、不",
    "T09n0272_010:0365b15": "能得入。文殊師利！後末世中法欲滅時，聞",
    "T09n0272_010:0365b16": "此法門，能生信者、能推求者、能解入者。文殊",
    "T09n0272_010:0365b17": "師利！汝知此人已曾供養過去無量無邊諸",
    "T09n0272_010:0365b18": "佛，善行諸行乃能信入此大乘門。[0365b18] 「文殊師利！",
    "T09n0272_010:0365b19": "若有善男子、善女人於後末世聞此經名，聞",
    "T09n0272_010:0365b20": "能生信，受持、讀誦、書寫、解說，書已尊重供養",
    "T09n0272_010:0365b21": "經卷。彼諸眾生應自念知，已於過去，曾見無",
    "T09n0272_010:0365b22": "量恒沙諸佛，供養恭敬恒沙諸佛。文殊師利！",
    "T09n0272_010:0365b23": "彼諸眾生亦見我身在此園中說此法門，亦",
    "T09n0272_010:0365b24": "見此諸大會之眾。」[0365b24] 爾時世尊告阿難言：「阿難！",
    "T09n0272_010:0365b25": "汝當受持、讀誦此妙法門，為諸眾生而廣宣",
    "T09n0272_010:0365b26": "說。當觀眾生有大乘根堪信受者，乃可為說，",
    "T09n0272_010:0365b27": "不得率爾不觀而說。何以故？薄福眾生聞生",
    "T09n0272_010:0365b28": "不信，得罪無量故。阿難！此法門者，名為如來",
    "T09n0272_010:0365b29": "真實功德、名為如來祕密之藏、名為如來純",
    "T09n0272_010:0365c01": "淨妙藏、名為如來法印之藏、名為如來心所",
    "T09n0272_010:0365c02": "護藏、名為如來現實信藏。是故，阿難！汝當祕",
    "T09n0272_010:0365c03": "掌，莫卒宣說，除諸佛子菩薩摩訶薩等。何以",
    "T09n0272_010:0365c04": "故？彼善男子於諸佛所深種善根，能護法藏，",
    "T09n0272_010:0365c05": "能利自己，亦能利他，應為彼說。」[0365c05] 阿難言：「世",
    "T09n0272_010:0365c06": "尊！我已受此淨妙法門。世尊！今此法門，名為",
    "T09n0272_010:0365c07": "何等？云何奉持？」佛告阿難：「此妙法門名為",
    "T09n0272_010:0365c08": "『菩薩行方便境界奮迅法門』、名為『如來深祕",
    "T09n0272_010:0365c09": "密藏』、名為『如來具足功德』、名為『如來甚深境",
    "T09n0272_010:0365c10": "界』、名為『一乘』、名為『文殊師利所說經』、名為『薩",
    "T09n0272_010:0365c11": "遮尼乾子授記經』、名為『薩遮尼乾子所說",
    "T09n0272_010:0365c12": "經』，汝今應當如是奉持。」[0365c12] 如來說此法門時，三",
    "T09n0272_010:0365c13": "十億那由他眾生發阿耨多羅三藐三菩提",
    "T09n0272_010:0365c14": "心，六十千菩薩得無生忍，無量無邊眾生",
    "T09n0272_010:0365c15": "畢竟不退阿耨多羅三藐三菩提心。[0365c15] 佛說此",
    "T09n0272_010:0365c16": "經已，慧命阿難，文殊師利法王子菩薩，及",
    "T09n0272_010:0365c17": "諸一切菩薩摩訶薩，比丘、比丘尼、優婆塞、優",
    "T09n0272_010:0365c18": "婆夷，釋提桓因、四天王、梵天王，天、人、阿脩羅",
    "T09n0272_010:0365c19": "等，聞佛所說，皆大歡喜，信受奉行。"
}