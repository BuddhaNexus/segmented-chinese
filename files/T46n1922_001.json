{
    "T46n1922_001:0621a04": "No. 1922",
    "T46n1922_001:0621a05": "釋摩訶般若波羅蜜經覺意三昧",
    "T46n1922_001:0621a07": "隋天台智者大師說",
    "T46n1922_001:0621a08": "門人灌頂記",
    "T46n1922_001:0621a09": "辯法相第一",
    "T46n1922_001:0621a10": "[0621a10] 夫行人欲度生死大海。登涅槃彼岸者。必須",
    "T46n1922_001:0621a11": "了達妄惑之本。善知至道出要。妄惑之本。是",
    "T46n1922_001:0621a12": "即意之實際。至道出要。所謂反照心源。識之",
    "T46n1922_001:0621a13": "實際即是正因佛性。反照心源即了因也。而",
    "T46n1922_001:0621a14": "此二因。攝一切法罄無不盡。譬如清淨虛空",
    "T46n1922_001:0621a15": "之中。圓滿日光湛然而照然此空之與日。",
    "T46n1922_001:0621a16": "非即非離非住非不住。而日善作破暗良緣。",
    "T46n1922_001:0621a17": "顯空之要。雖復滅暗顯空。空無損益。理實無",
    "T46n1922_001:0621a18": "損事以推之。暗蔽永除。性乃無增。空界所含",
    "T46n1922_001:0621a19": "萬象皆現。而此虛空性雖清淨。若無日光則",
    "T46n1922_001:0621a20": "有暗起。非以虛空空故自能除暗。暗若除者",
    "T46n1922_001:0621a21": "必假日光日若無空無光。無照空。若無日暗",
    "T46n1922_001:0621a22": "不自除。然此暗性無來無去。日之體相亦不",
    "T46n1922_001:0621a23": "生滅。但有日照空。則乾坤洞曉。以智慧日照",
    "T46n1922_001:0621a24": "心性空。亦復如是。如日非即空。亦不離虛",
    "T46n1922_001:0621a25": "空。若日即是空虛空何能照。若日離於空。",
    "T46n1922_001:0621a26": "則不應依空而有照。慧日亦如是。非即心性",
    "T46n1922_001:0621a27": "空。非離心性空。若即心性空。則不因修而有",
    "T46n1922_001:0621a28": "照。若離心性空修亦不能照。如日非住空亦",
    "T46n1922_001:0621a29": "非不住空。以不住空故能照一切空。非不住",
    "T46n1922_001:0621b01": "空故終不墮於空。慧日亦如是。深觀心性空",
    "T46n1922_001:0621b02": "不住心性空。能照一切空。非不住空故。雖照",
    "T46n1922_001:0621b03": "一切空慧心無動退。如日能破暗。顯出虛空",
    "T46n1922_001:0621b04": "相。慧日亦如是。能破無明暗。顯發心實相。",
    "T46n1922_001:0621b05": "如日雖滅暗顯於虛空相。而空無損益。慧日",
    "T46n1922_001:0621b06": "亦如是。能除無明暗顯發心實相。而於心性",
    "T46n1922_001:0621b07": "空不增亦不減。如日不損空。亦復不益空。",
    "T46n1922_001:0621b08": "能除空中暗顯空界萬象。慧日亦如是。雖於",
    "T46n1922_001:0621b09": "心性空無損亦無益能斷諸煩惱而成就萬行",
    "T46n1922_001:0621b10": "顯現一切法。如空雖清淨無日故暗起。心性",
    "T46n1922_001:0621b11": "亦如是。本來雖清淨。以無智慧光則有妄惑",
    "T46n1922_001:0621b12": "起。如空雖清淨不能自除暗。而暗得除者必",
    "T46n1922_001:0621b13": "假於日光。心性空亦爾。本來雖清淨不能自",
    "T46n1922_001:0621b14": "除惑。而惑得滅者必以智慧照。如日若無空",
    "T46n1922_001:0621b15": "則無光。亦無照。空若無日者則暗終不除。慧",
    "T46n1922_001:0621b16": "日亦如是。若無心性空則何能有所照。若心",
    "T46n1922_001:0621b17": "性空無慧妄惑終不斷。如暗無去來。日亦不",
    "T46n1922_001:0621b18": "生滅。解惑亦如是。假名說破惑。惑性無所有。",
    "T46n1922_001:0621b19": "不來亦不去實亦無所破。智慧雖普照。其性",
    "T46n1922_001:0621b20": "常寂然。不生亦不滅畢竟無所照。如有日照",
    "T46n1922_001:0621b21": "空則乾坤洞然曉。反觀心性空。則一切世間",
    "T46n1922_001:0621b22": "諸法。及一切出世間法朗然圓顯。以是義",
    "T46n1922_001:0621b23": "故。說智慧照於心性。如空中之日。若能尋空",
    "T46n1922_001:0621b24": "日十喻達諸法相。因此入覺意海。是則名",
    "T46n1922_001:0621b25": "為辯諸法相也。",
    "T46n1922_001:0621b26": "釋覺意三昧名第二",
    "T46n1922_001:0621b27": "[0621b27] 問曰。云何名為覺意三昧。何等是意。菩薩覺",
    "T46n1922_001:0621b28": "是意故。即得具足三摩提耶。且復諸法無量。",
    "T46n1922_001:0621b29": "何以但對意用覺以明三昧。答曰。覺名照了。",
    "T46n1922_001:0621c01": "意名諸心心數。三昧名調直定。行者諸心心",
    "T46n1922_001:0621c02": "數起時。反照觀察不見動轉。以是義故名為",
    "T46n1922_001:0621c03": "覺意三昧。如所問言。諸法無量。何以但對",
    "T46n1922_001:0621c04": "意用覺以明三昧。不論餘者。答一切諸法雖",
    "T46n1922_001:0621c05": "復無量然窮其本源。莫不皆從心意識造。所",
    "T46n1922_001:0621c06": "以然者。有人言。若初對境覺知。異乎木石",
    "T46n1922_001:0621c07": "名為心。次籌量分別名曰意。了了識達名之",
    "T46n1922_001:0621c08": "識。是為心意識之別。如是取者。即墮心顛倒。",
    "T46n1922_001:0621c09": "想顛倒見顛倒中。若能了知心中非有意亦",
    "T46n1922_001:0621c10": "非不有意。則心中非有識亦非不有識。若",
    "T46n1922_001:0621c11": "意中非有心亦非不有心。則意中非有識。亦",
    "T46n1922_001:0621c12": "非不有識。若識中不有意亦非不有意。則識",
    "T46n1922_001:0621c13": "中非有心。亦非不有心。是心意識。非一故立",
    "T46n1922_001:0621c14": "三名。非三故說一性。若名非名。則性亦非性。",
    "T46n1922_001:0621c15": "非名故不三。非性故不一。非三故不合。非一",
    "T46n1922_001:0621c16": "故非散。非合故不有。非散故不空。非有故",
    "T46n1922_001:0621c17": "不常。非空故不斷。是故心意識不斷亦不常。",
    "T46n1922_001:0621c18": "若不見斷常終不見一異。是故說意者。即",
    "T46n1922_001:0621c19": "攝於心識義。一切法亦然。若能深心觀察。",
    "T46n1922_001:0621c20": "破意無明則餘癡使亦皆隨滅。是諸法雖復",
    "T46n1922_001:0621c21": "眾多。但舉覺意以明三昧。其義苞含靡所",
    "T46n1922_001:0621c22": "不攝也。復次如經中說。云何名覺意三昧。於",
    "T46n1922_001:0621c23": "諸三昧中。得七覺意故名覺意三昧。所言諸",
    "T46n1922_001:0621c24": "三昧者。一切法皆是三摩提。以諸法本來常",
    "T46n1922_001:0621c25": "寂不動故。復次三摩提略說者。有三種。一者",
    "T46n1922_001:0621c26": "世間。二者出世間。三出世間上上。世間三摩",
    "T46n1922_001:0621c27": "提者。所謂欲界散心中。十大地定數欲界定",
    "T46n1922_001:0621c28": "未到地定。四禪。四無量心。四無色定。出世間",
    "T46n1922_001:0621c29": "三摩提者。謂背捨勝處十一切處九次第定。",
    "T46n1922_001:0622a01": "師子奮迅超越等行行觀鍊熏修禪。乃至慧",
    "T46n1922_001:0622a02": "行三十七品。三解脫門。四諦十二因緣等三",
    "T46n1922_001:0622a03": "昧。出世間上上三摩提者。所謂十力種性三",
    "T46n1922_001:0622a04": "昧。首楞嚴等。百八三昧。乃至如十方界微塵",
    "T46n1922_001:0622a05": "等數三昧是為三種三摩提。攝一切法。即是",
    "T46n1922_001:0622a06": "一切法故名諸三昧。云何得名七覺意。七覺",
    "T46n1922_001:0622a07": "意者。一擇覺。二精進覺。三喜覺。四除覺。五",
    "T46n1922_001:0622a08": "捨覺。六定覺。七念覺。是為七覺。七覺之義乃",
    "T46n1922_001:0622a09": "有多途。舉要略明不出六種。何等為六。一者",
    "T46n1922_001:0622a10": "因聞七覺。二者修行七覺。三者會理七覺。四",
    "T46n1922_001:0622a11": "者起方便七覺。五者入法門七覺。六者圓極",
    "T46n1922_001:0622a12": "七覺。第一因聞七覺者。一切諸法本性空寂",
    "T46n1922_001:0622a13": "畢竟清淨。而諸眾生無能知者。若遇諸佛菩",
    "T46n1922_001:0622a14": "薩及善知識說一切諸法本來空寂。是人聞",
    "T46n1922_001:0622a15": "已即大驚悟。因是了達心及諸法一切三摩",
    "T46n1922_001:0622a16": "提。畢竟清淨空無所有得七覺意。是人因聞",
    "T46n1922_001:0622a17": "發故故名因聞七覺。第二修行七覺者。若行",
    "T46n1922_001:0622a18": "人。雖知心及諸法一切三摩提。空無生滅而",
    "T46n1922_001:0622a19": "倒想猶起。隨所起念。常以七覺調適。修心",
    "T46n1922_001:0622a20": "反照觀察。以觀行調適。故即便豁然覺了。心",
    "T46n1922_001:0622a21": "及諸法一切三摩提。從本以來不生不滅如",
    "T46n1922_001:0622a22": "大涅槃。是則名為修行七覺也。第三會理七",
    "T46n1922_001:0622a23": "覺者。若人藉此信法二行因緣。悟心及諸法",
    "T46n1922_001:0622a24": "一切三摩提。理同一真如。而知真如亦非真",
    "T46n1922_001:0622a25": "如。若覺悟真如者。則於真如之理具七覺",
    "T46n1922_001:0622a26": "意。是以不住真如實際作證。是則名為會",
    "T46n1922_001:0622a27": "理七覺也。第四起方便七覺者。若行人得理",
    "T46n1922_001:0622a28": "無證憐愍眾生興心萬行。隨有所行悉知寂",
    "T46n1922_001:0622a29": "滅。雖知無住無行而以七覺善巧修一切自",
    "T46n1922_001:0622b01": "利利他三摩提行。如空中種樹。是則名為起",
    "T46n1922_001:0622b02": "方便七覺也。第五入法門七覺者。菩薩若能",
    "T46n1922_001:0622b03": "如是不依心及諸法一切三摩提。若真若俗。",
    "T46n1922_001:0622b04": "即是具足二空之觀。得入中道。雙照二諦隨",
    "T46n1922_001:0622b05": "心所念。則自然出生一切十力種性諸三昧",
    "T46n1922_001:0622b06": "等。而亦不得諸三昧相。所以者何。諸陀羅",
    "T46n1922_001:0622b07": "尼相空。諸三昧諸三昧相空故。於一切陀羅",
    "T46n1922_001:0622b08": "尼三昧功德智慧中。心無住著。是則菩薩七",
    "T46n1922_001:0622b09": "覺分分圓顯。故名入法門七覺。亦名開佛知",
    "T46n1922_001:0622b10": "見。若能開佛知見。則心心寂滅。自然流入。十",
    "T46n1922_001:0622b11": "住十行十迴向十地及等覺清淨禪中。是故",
    "T46n1922_001:0622b12": "得名入法門七覺也第六圓極七覺者。若菩",
    "T46n1922_001:0622b13": "薩摩訶薩。住金剛三昧清淨禪中。朗然大悟",
    "T46n1922_001:0622b14": "得一念相應慧。寂然圓照一切了了分明。是",
    "T46n1922_001:0622b15": "名圓極七覺。亦名無上妙覺。亦名無學七",
    "T46n1922_001:0622b16": "覺。以如是等諸七覺義故。菩薩從初發心。所",
    "T46n1922_001:0622b17": "有觀行法門。終至極果通名七覺意。亦名觀",
    "T46n1922_001:0622b18": "心相。亦名反照識。如是等種種名字無量三",
    "T46n1922_001:0622b19": "昧者。秦言調直心。亦名常寂定。如明鏡不動",
    "T46n1922_001:0622b20": "靜水無波。若對眾境影像。皆現心亦如是。",
    "T46n1922_001:0622b21": "性雖明淨以念動故。則無所照。了因上修習。",
    "T46n1922_001:0622b22": "即得念無動轉。普現法門。對此定已心無",
    "T46n1922_001:0622b23": "邪曲。名為三昧。故云覺意三昧。",
    "T46n1922_001:0622b24": "釋覺意三昧方便行第三",
    "T46n1922_001:0622b25": "[0622b25] 問曰。已知覺意三昧名義如是。行者行何方",
    "T46n1922_001:0622b26": "便得此三昧。於諸三昧得七覺意。入深法性",
    "T46n1922_001:0622b27": "到大涅槃。獲常樂我淨。為一切眾生作無上",
    "T46n1922_001:0622b28": "洲渚。答曰。行者為成就大悲度眾生。故求無",
    "T46n1922_001:0622b29": "上菩提至真之道先當立大誓願。發志誠心",
    "T46n1922_001:0622c01": "以誓自要。若我所學其事不成。終不中途有",
    "T46n1922_001:0622c02": "悔生退沒心。爾時心如金剛決定信。知諸法",
    "T46n1922_001:0622c03": "畢竟空寂。而不捨無邊眾生。故修諸行。云",
    "T46n1922_001:0622c04": "何為修。若行者了知心及一切諸法。皆無所",
    "T46n1922_001:0622c05": "有不生不滅。寂然清淨。而能善用六度方便。",
    "T46n1922_001:0622c06": "以自調伏虛妄之心。妄心既息三昧自發。何",
    "T46n1922_001:0622c07": "等為六。若行者知心及物如夢。所見皆無有",
    "T46n1922_001:0622c08": "實是於一切所有悉能捨離。常自覺識不",
    "T46n1922_001:0622c09": "令慳著想起。亦當迴此清淨捨心。遍施眾生。",
    "T46n1922_001:0622c10": "是時名修淨施之心。因是心故。則能趣向檀",
    "T46n1922_001:0622c11": "波羅蜜。若行者知心如幻。外諸惡法皆不可",
    "T46n1922_001:0622c12": "得。雖對眾境常自覺了。不令惡念心生。是時",
    "T46n1922_001:0622c13": "名修淨戒之心。因此心故。則能趣向尸波羅",
    "T46n1922_001:0622c14": "蜜。若行者知心如焰空無根本。外之八法亦",
    "T46n1922_001:0622c15": "皆無實。是故利衰毀譽稱譏苦樂。常自覺了",
    "T46n1922_001:0622c16": "不生愛恚。是名修堅固忍。因此心故。則能趣",
    "T46n1922_001:0622c17": "向羼提波羅蜜。若行者知心如化。常自覺了。",
    "T46n1922_001:0622c18": "觀行相續。不令懈怠放逸心生。是時名修精",
    "T46n1922_001:0622c19": "進之心。因此心故則能趣向毘梨耶波羅蜜。",
    "T46n1922_001:0622c20": "若行者知心如鏡中像。一切所緣諸法皆無",
    "T46n1922_001:0622c21": "所有。於行住坐臥四威儀中。亂想不起假令",
    "T46n1922_001:0622c22": "失念尋即覺知。故妄波不起心常寂然。是時",
    "T46n1922_001:0622c23": "名修清淨定心。因是心故。則能趣向禪波羅",
    "T46n1922_001:0622c24": "蜜。若行者了知心如虛空。六識所緣內外諸",
    "T46n1922_001:0622c25": "法。皆無所有。畢竟空寂善用無所得心破諸",
    "T46n1922_001:0622c26": "顛倒不得一切法不著一切法。了達一切法。",
    "T46n1922_001:0622c27": "是時名修正智慧心。因是心故。則能趣向般",
    "T46n1922_001:0622c28": "若波羅蜜。行者若不修如上六種向道。清淨",
    "T46n1922_001:0622c29": "之心則不堪修甚深三昧。是故欲修覺意三",
    "T46n1922_001:0623a01": "昧者。應須善學如上六度方便。此六方便攝",
    "T46n1922_001:0623a02": "一切方便。若能善用調伏六蔽&#x9E81;心令意柔",
    "T46n1922_001:0623a03": "軟。然後審諦細心觀察入正慧門。是名習學",
    "T46n1922_001:0623a04": "甚深三昧初心方便。",
    "T46n1922_001:0623a05": "釋覺意三昧明心相第四",
    "T46n1922_001:0623a06": "[0623a06] 問曰。行者欲入此三昧。當對幾心相而觀察",
    "T46n1922_001:0623a07": "之。答曰。諸經論中辯心相。各各不同今不",
    "T46n1922_001:0623a08": "具述。是中略明四種心相以為觀境。何等為",
    "T46n1922_001:0623a09": "四。一者未念。二者欲念。三者念。四者念已。",
    "T46n1922_001:0623a10": "未念名心未起緣境欲念名心欲起緣境。念",
    "T46n1922_001:0623a11": "名緣境心滿住。念已名緣境心滿足已謝滅。",
    "T46n1922_001:0623a12": "問曰。心相眾多。何以但舉此四運心相答曰。",
    "T46n1922_001:0623a13": "此四運心相攝一切心。如緣惡法。未念惡法。",
    "T46n1922_001:0623a14": "欲念惡法。念惡法。念惡法已。如緣善法。未",
    "T46n1922_001:0623a15": "念善。欲念善念善念善已緣諸六塵及三毒",
    "T46n1922_001:0623a16": "等。一切煩惱乃至行住坐臥。言語飲食所作",
    "T46n1922_001:0623a17": "施為一切諸事。皆有如上。四相之心。及緣一",
    "T46n1922_001:0623a18": "切世間法。皆有如此四相之心。是故但說四",
    "T46n1922_001:0623a19": "種之相。以為觀境靡所不攝。問曰何謂為",
    "T46n1922_001:0623a20": "相。答曰。攬而可別名為相。心識之法既",
    "T46n1922_001:0623a21": "無形質。若不約此四運之念分別則難可了",
    "T46n1922_001:0623a22": "知。若不可了知則不可觀察。故須先以四相",
    "T46n1922_001:0623a23": "分別。若觀分明了達此相非相。即入一相平",
    "T46n1922_001:0623a24": "等。問曰觀欲念。念二運心相可爾。未念。未",
    "T46n1922_001:0623a25": "起則為無心。無心故則無相可分別。念已。已",
    "T46n1922_001:0623a26": "滅亦與無無異。無法即無相。云何可觀。答",
    "T46n1922_001:0623a27": "曰。未念雖未起。而非畢竟無心。所以者何。譬",
    "T46n1922_001:0623a28": "如人未作。從有緣事即便作。作不可以未作",
    "T46n1922_001:0623a29": "故即便無人。若定無人後誰作。作以有未",
    "T46n1922_001:0623b01": "作人故。則後有作人心相。亦應如是因未",
    "T46n1922_001:0623b02": "念故得有欲念。若無未念之心。何得有欲念",
    "T46n1922_001:0623b03": "心耶。是故未念雖未起。不得言畢竟無也。汝",
    "T46n1922_001:0623b04": "言。念已心已滅則不可觀者。是亦不然。念已。",
    "T46n1922_001:0623b05": "雖滅亦可觀察。譬如人作竟不得言無人。若",
    "T46n1922_001:0623b06": "定無人者後誰更作。念已。心滅亦復如是。不",
    "T46n1922_001:0623b07": "得言永滅無心。若心滅已永滅者。則是斷見",
    "T46n1922_001:0623b08": "說無因果。是故念已雖滅亦可得觀。問曰。汝",
    "T46n1922_001:0623b09": "云何觀心。若觀過去心。過去心已過。若觀未",
    "T46n1922_001:0623b10": "來心未來心未至。若觀現在心現在心不住。",
    "T46n1922_001:0623b11": "若離三世則無有別心。更觀何等心。答曰。",
    "T46n1922_001:0623b12": "汝問非也。若過去永滅畢竟不可知者。云",
    "T46n1922_001:0623b13": "何諸聖人能知一切過去心。若未來心未至",
    "T46n1922_001:0623b14": "不有不可知。云何諸聖人能知一切未來心。",
    "T46n1922_001:0623b15": "若現在心無住不可知。云何諸聖人。能知一",
    "T46n1922_001:0623b16": "切十方眾生。現在念事。知世鬼神尚自能",
    "T46n1922_001:0623b17": "知己三世心。亦能知他三世之心。何得佛法",
    "T46n1922_001:0623b18": "行人。而起斷滅見。謂無三世心。如龜毛兔",
    "T46n1922_001:0623b19": "角不可得知。當知三世之心雖無定實亦可",
    "T46n1922_001:0623b20": "得知。故偈云。諸佛之所說雖空亦不斷。相續",
    "T46n1922_001:0623b21": "亦不常。罪福亦不失。汝勿斷見住無所知。",
    "T46n1922_001:0623b22": "不修觀行猶如盲人。雖對眾色而無所見。汝",
    "T46n1922_001:0623b23": "亦如是。於佛法中無正觀眼。空無所獲。",
    "T46n1922_001:0623b24": "釋覺意三昧入觀門第五",
    "T46n1922_001:0623b25": "[0623b25] 問曰。已知四運心相。攝一切心。行者云何觀",
    "T46n1922_001:0623b26": "察此心。通達實相圓照。分明諸三昧具七覺",
    "T46n1922_001:0623b27": "意。答曰。行者先以大誓莊嚴。善修如上六度",
    "T46n1922_001:0623b28": "法門。以調其心。信知諸法畢竟空寂。而我為",
    "T46n1922_001:0623b29": "無明所覆未能覺了。必須勤修正觀行到。乃",
    "T46n1922_001:0623c01": "知豈可虛心妄解而自毀傷。既能善自調和。",
    "T46n1922_001:0623c02": "然後隨心所起。以無所住著之心。反照觀察",
    "T46n1922_001:0623c03": "未念欲念念念已之相。爾時諦觀未念心為",
    "T46n1922_001:0623c04": "滅。欲念心生。未念心為不滅。欲念心生。未",
    "T46n1922_001:0623c05": "念心為亦滅亦不滅。欲念心生未念心為非",
    "T46n1922_001:0623c06": "滅非不滅。欲念心生。如此於未念四句中。",
    "T46n1922_001:0623c07": "觀欲念心生皆不可得。若不得欲念心生亦",
    "T46n1922_001:0623c08": "不得不生。即於心性而得解脫。云何名於未",
    "T46n1922_001:0623c09": "念四句中。觀欲念心生不可得。一先約未念",
    "T46n1922_001:0623c10": "初句。觀欲念心生不可得。若謂未念心滅有",
    "T46n1922_001:0623c11": "欲念心生者。未念心已滅欲念何處生。為即",
    "T46n1922_001:0623c12": "未念滅生。為離未念滅生。若即未念滅生欲",
    "T46n1922_001:0623c13": "念者。滅法不應生。以生滅性相違故。若謂即",
    "T46n1922_001:0623c14": "滅中有生。生滅不相違者。是事不然。若爾應",
    "T46n1922_001:0623c15": "如熟果皮中有核。皮爛核出。皮非是核核非",
    "T46n1922_001:0623c16": "是皮。何得皮即是核。心法亦如是。即滅不得",
    "T46n1922_001:0623c17": "有生。是故即未念滅欲念心生不可得。若謂",
    "T46n1922_001:0623c18": "離未念滅有欲念心生者。則為無因而有生。",
    "T46n1922_001:0623c19": "是事不然。以生無所從生是則不名為生。",
    "T46n1922_001:0623c20": "如虛空無所從生。故虛空不名為生。當知離",
    "T46n1922_001:0623c21": "未念滅欲念心生不可得。行者如是。若即若",
    "T46n1922_001:0623c22": "離中。觀未念心滅欲念心生。畢竟不可得。二",
    "T46n1922_001:0623c23": "明約未念第二句。觀欲念心生不可得。若謂",
    "T46n1922_001:0623c24": "未念心不滅欲念心生者。為即不滅生。為離",
    "T46n1922_001:0623c25": "不滅生。若即不滅生不滅已是生。是生何得",
    "T46n1922_001:0623c26": "生。若是生能生此生。復應有生。生則有無窮",
    "T46n1922_001:0623c27": "生。若此生生生是事不然。若是一體生一中",
    "T46n1922_001:0623c28": "不應有多生。如一指中則無多指。若是異體",
    "T46n1922_001:0623c29": "生。則不應名生。生以生體別不能相生。故如",
    "T46n1922_001:0624a01": "桃柰體別。桃不生柰。柰不生桃。是故即",
    "T46n1922_001:0624a02": "未念不滅。欲念心生不可得。若謂離未念不",
    "T46n1922_001:0624a03": "滅。有欲念心生者。欲念何處生。若生無處生。",
    "T46n1922_001:0624a04": "即是無因生。若是無因生是則為非生非生",
    "T46n1922_001:0624a05": "而說生者是事不然。以墮無因果過。如說石",
    "T46n1922_001:0624a06": "女之子黃門之兒。當知離未念不滅。有欲念",
    "T46n1922_001:0624a07": "心生不可得。行者如是。若即若離中。觀未念",
    "T46n1922_001:0624a08": "不滅。欲念心生。畢竟不可得。三明約未念",
    "T46n1922_001:0624a09": "第三句。觀欲念心生不可得。若謂未念心亦",
    "T46n1922_001:0624a10": "滅亦不滅。有欲念心生者。若是亦滅生何須",
    "T46n1922_001:0624a11": "亦不滅。若是亦不滅生何須亦滅。以不定因",
    "T46n1922_001:0624a12": "不能有定果。故不能根人不能生定根之子。",
    "T46n1922_001:0624a13": "若謂亦滅亦不滅。體一無異故。有欲念心生",
    "T46n1922_001:0624a14": "者是事不然。而今亦滅非亦不滅。亦不滅非",
    "T46n1922_001:0624a15": "亦滅。性相違故不應體一。不異能生於欲念。",
    "T46n1922_001:0624a16": "如不定根人二根體非一故。不能生一子。若",
    "T46n1922_001:0624a17": "謂亦滅亦不滅體異。二各能生欲念者。體異",
    "T46n1922_001:0624a18": "即還是定滅。定不滅何名亦滅亦不滅。若是",
    "T46n1922_001:0624a19": "定滅定不滅。各能生欲念者。即應二欲念生。",
    "T46n1922_001:0624a20": "今實不爾。若二各不生則無欲念生。行者如",
    "T46n1922_001:0624a21": "是觀時。未念亦滅亦不滅。欲念心生畢竟不",
    "T46n1922_001:0624a22": "可得。次明約未念第四句。觀欲念心生不可",
    "T46n1922_001:0624a23": "得。若謂未念心非滅非不滅。有欲念心生者。",
    "T46n1922_001:0624a24": "若因非滅生不須非不滅。若因非不滅生則",
    "T46n1922_001:0624a25": "不須非滅所。非各異不應俱以為因。亦是相",
    "T46n1922_001:0624a26": "違之因。不能共有一果故。如水火互非終。不",
    "T46n1922_001:0624a27": "於中而生果實。若謂俱因二非。而有生者是",
    "T46n1922_001:0624a28": "事不然。若二非之處各是有者。二有還應生",
    "T46n1922_001:0624a29": "二生今實不爾。若二非之處各是無。則無能",
    "T46n1922_001:0624b01": "生。何能生所。若無能生。生所生者。即生",
    "T46n1922_001:0624b02": "不名為所生。以所生無從生故。行者如是觀",
    "T46n1922_001:0624b03": "非滅非不滅。欲念心生畢竟不可得。復次行",
    "T46n1922_001:0624b04": "者既能如是約初運未念四句中。觀欲念心",
    "T46n1922_001:0624b05": "生不可得。已即當還約欲念心生四句轉觀。",
    "T46n1922_001:0624b06": "觀未念心滅不可得。云何為觀。若謂未念心",
    "T46n1922_001:0624b07": "是滅者。為欲念心生未念心滅。為欲念心不",
    "T46n1922_001:0624b08": "生未念心滅。為欲念心亦生亦不生未念心",
    "T46n1922_001:0624b09": "滅。為欲念心非生非不生未念心滅。如是還",
    "T46n1922_001:0624b10": "反約欲念中四句推求未念心滅。畢竟不可得",
    "T46n1922_001:0624b11": "(推檢之相還轉用上約未念中四句。觀欲念意言句一類。細比作自得具作云云)若行者不",
    "T46n1922_001:0624b12": "得未念欲念心生滅。則不得不生滅。亦生滅",
    "T46n1922_001:0624b13": "亦不生滅。非生滅非不生滅。但以凡夫顛倒",
    "T46n1922_001:0624b14": "妄。於未念欲念及一切法中。計有生滅乃至",
    "T46n1922_001:0624b15": "非生滅。非不生滅。虛誑無實。皆不可得但",
    "T46n1922_001:0624b16": "有名字。名字之法不在內外兩中間亦不常",
    "T46n1922_001:0624b17": "自有。即是無名字。若不得生滅等四句名字。",
    "T46n1922_001:0624b18": "亦不得無名字。不得名字故非假。不得無名",
    "T46n1922_001:0624b19": "字故非空。不得假故非俗。不得空故非真。不",
    "T46n1922_001:0624b20": "得俗故非世間。不得真故非出世間。不得世",
    "T46n1922_001:0624b21": "間故非有漏。不得出世間故非無漏。不得有",
    "T46n1922_001:0624b22": "漏故非生死。不得無漏故非涅槃。行者如是",
    "T46n1922_001:0624b23": "觀未念欲念時。若不得二邊則不取二邊。若",
    "T46n1922_001:0624b24": "不取二邊則不執二邊起諸結業。若無二邊",
    "T46n1922_001:0624b25": "結業障覆。正觀之心猶如虛空湛然清淨。因",
    "T46n1922_001:0624b26": "是中道正慧。朗然開發雙照二諦。心心寂滅",
    "T46n1922_001:0624b27": "自然流入大涅槃海。若觀未念欲念。如是",
    "T46n1922_001:0624b28": "餘念念已及一切心法類亦可知。是則略說",
    "T46n1922_001:0624b29": "正觀相。復次夫修正觀則有二種。一者總",
    "T46n1922_001:0624c01": "觀。二者歷別觀。第一所言總觀者。若行人未",
    "T46n1922_001:0624c02": "有大方便力。不能一切處中觀察實相。故當",
    "T46n1922_001:0624c03": "先於坐中照了心意。是則名為總觀心意。第",
    "T46n1922_001:0624c04": "二所以名為別觀者。若行人方便善巧能一",
    "T46n1922_001:0624c05": "切處中常得用心。是歷別觀於心意。復次行",
    "T46n1922_001:0624c06": "者欲入三昧。要先於坐中而觀心意。然後亦",
    "T46n1922_001:0624c07": "當一切處中悉觀心意。所以者何。四威儀中",
    "T46n1922_001:0624c08": "唯獨坐時。身心安隱不沈不浮。不異緣生故",
    "T46n1922_001:0624c09": "則心審諦事有觀法。故經云。端坐念實相。",
    "T46n1922_001:0624c10": "是名第一懺。是故行者。當先於閑房靜室而",
    "T46n1922_001:0624c11": "修三昧。云何為修行者。應當善自調和身心",
    "T46n1922_001:0624c12": "等。事事如禪法中說。此中應廣明。行者既能",
    "T46n1922_001:0624c13": "善自調和。是時當於坐中。正念觀察心意識",
    "T46n1922_001:0624c14": "等。四運之義。悉不可得。觀行破析悉如上",
    "T46n1922_001:0624c15": "說。是時名於坐禪中修行三昧。行者如是",
    "T46n1922_001:0624c16": "知心意識不見不得。復當隨有所作。一一諦",
    "T46n1922_001:0624c17": "觀內外心。外心名作者內心名受者。大集經",
    "T46n1922_001:0624c18": "中。說作者受者行人。觀於作者凡有六事觀。",
    "T46n1922_001:0624c19": "於受者亦有六種。內外俱觀有十二種。是三",
    "T46n1922_001:0624c20": "昧境能生三昧。行者應當隨所起處而觀察",
    "T46n1922_001:0624c21": "之。外作六者。所謂。一行。二住。三坐。四臥。五",
    "T46n1922_001:0624c22": "作作。六言談。內受六者所謂一眼受色二耳",
    "T46n1922_001:0624c23": "受聲。三鼻受香。四舌受味。五身受觸。六意緣",
    "T46n1922_001:0624c24": "法是為十二觀境。是三昧門第一。若於行時",
    "T46n1922_001:0624c25": "即應觀行中。未行。欲行。行。行已。心相通達",
    "T46n1922_001:0624c26": "皆不可得。雙照分明如前所說。復作是念。如",
    "T46n1922_001:0624c27": "是行動由心運役故有去來。反觀行心不見",
    "T46n1922_001:0624c28": "住處。無有生滅一切相貌。當知行者畢竟空",
    "T46n1922_001:0624c29": "寂。第二若於住時。即應諦觀。未住。欲住。住。",
    "T46n1922_001:0625a01": "住已。心相皆不可得。雙照分明具如前說復",
    "T46n1922_001:0625a02": "作是念。如此住者。由心制御&#x7AEA;身安立故名",
    "T46n1922_001:0625a03": "為住。反觀住心不見處所。況復生滅一切相",
    "T46n1922_001:0625a04": "貌。當知住者畢竟空寂。第三若於坐時即應",
    "T46n1922_001:0625a05": "諦觀。未坐。欲坐。坐。坐已。心相皆不可得。雙",
    "T46n1922_001:0625a06": "照分明亦如前說。復作是念。如此坐者。由心",
    "T46n1922_001:0625a07": "迴轉屈&#x811A;安身故名為坐。反觀坐心不見",
    "T46n1922_001:0625a08": "生滅亦非內外。當知坐者畢竟空寂。第四於",
    "T46n1922_001:0625a09": "眠寢時。即應諦觀。未眠。欲眠眠。眠已。心相",
    "T46n1922_001:0625a10": "皆不可得。雙照分明亦如上說。復作是念。如",
    "T46n1922_001:0625a11": "是眠者。由心勞乏。即便放任六分。委臥故",
    "T46n1922_001:0625a12": "名為眠。反觀眠心不見相貌。當知眠者畢竟",
    "T46n1922_001:0625a13": "空寂第五若於作時即應諦觀。未作。欲作。作。",
    "T46n1922_001:0625a14": "作已。心相皆不可得。雙照分明亦如上說。復",
    "T46n1922_001:0625a15": "作是念。今運身手。作諸事業舉手下手由心",
    "T46n1922_001:0625a16": "迴轉。得成眾事故名為作。反觀作心不見動",
    "T46n1922_001:0625a17": "轉。當知作者畢竟空寂。第六行者若於言語",
    "T46n1922_001:0625a18": "讀誦之時。即應諦觀。未語欲語。語。語已。心",
    "T46n1922_001:0625a19": "相皆不可得。雙照分明亦如上說。復作是念。",
    "T46n1922_001:0625a20": "如是音聲。有所談吐由心覺觀。鼓動氣息衝",
    "T46n1922_001:0625a21": "於六處。咽喉脣舌齒齶等故有此言談。反觀",
    "T46n1922_001:0625a22": "語心不見蹤跡音聲住空。當知語者畢竟空",
    "T46n1922_001:0625a23": "寂。是為行者觀於外心六種事業。悉知空寂",
    "T46n1922_001:0625a24": "不見作者。有定實相。是故菩薩於一切事中。",
    "T46n1922_001:0625a25": "修行三昧。故般若經中。佛告須菩提。若菩薩",
    "T46n1922_001:0625a26": "摩訶薩行時知行。乃至坐時知坐。臥時言語",
    "T46n1922_001:0625a27": "身服僧伽梨時。悉知已不可得。故是為菩薩",
    "T46n1922_001:0625a28": "摩訶衍。復次行者。觀於內心有六種。受知",
    "T46n1922_001:0625a29": "無受者。所以者何。諸受雖空若不觀察。能作",
    "T46n1922_001:0625b01": "無量煩惱生死因緣。是故行者。應當隨是諸",
    "T46n1922_001:0625b02": "根所受塵時。一一觀察。云何觀察第一行者",
    "T46n1922_001:0625b03": "眼見色時。即應諦觀。未見色。欲見色。見色。",
    "T46n1922_001:0625b04": "見色已。四運之相皆不可得。雙照分明廣說",
    "T46n1922_001:0625b05": "如上。復作是念。如是見者。即無見相。所以者",
    "T46n1922_001:0625b06": "何。於彼根塵空明之中。各各無見亦無分別。",
    "T46n1922_001:0625b07": "和合因緣出生眼識。眼識因緣出生意識。意",
    "T46n1922_001:0625b08": "識出時。即能分別種種諸色。亦依於意識",
    "T46n1922_001:0625b09": "則有眼識。眼識因緣能見於色。而生貪著。是",
    "T46n1922_001:0625b10": "故即當反觀念色之心。如是觀時不見此心",
    "T46n1922_001:0625b11": "從外來入。而生領納。亦復不見心從內出而",
    "T46n1922_001:0625b12": "生分別。所以者何。外來於我無事。若自有",
    "T46n1922_001:0625b13": "不待因緣。當知受者畢竟空寂。故淨名菩薩",
    "T46n1922_001:0625b14": "云。所見色與盲等。第二行者耳聞聲時即應",
    "T46n1922_001:0625b15": "諦觀。未聞聲。欲聞聲。聞聲。聞聲已。四運之相",
    "T46n1922_001:0625b16": "皆不可得。雙照分明廣說如上。復作是念。如",
    "T46n1922_001:0625b17": "是聞聲。無有自性。但從根塵和合而生。是意",
    "T46n1922_001:0625b18": "識想分別故。於所聞。生諸煩惱及於惡業。",
    "T46n1922_001:0625b19": "即當反觀緣聲心識。不見體性。當知聞者畢",
    "T46n1922_001:0625b20": "竟空寂。故淨名菩薩言。所聞聲與響等。第三",
    "T46n1922_001:0625b21": "行者鼻嗅香時。即應諦觀。未嗅香。欲嗅香嗅",
    "T46n1922_001:0625b22": "香。嗅香已。四運之心皆不可得。雙照分明廣",
    "T46n1922_001:0625b23": "說如上。復作是念。如是香者是無知法。所有",
    "T46n1922_001:0625b24": "鼻根本亦無知。和合生識假名說。知虛妄意",
    "T46n1922_001:0625b25": "識得所領納。而生分別起諸煩惱生死業行。",
    "T46n1922_001:0625b26": "即當反觀。意識不見根源及與相貌。當知領",
    "T46n1922_001:0625b27": "受者畢竟空寂。故淨名菩薩言。所嗅香與風",
    "T46n1922_001:0625b28": "等。第四行者舌受味時。即應諦觀。未受味。欲",
    "T46n1922_001:0625b29": "受味。受味。受味已。四運之相皆不可得。雙照",
    "T46n1922_001:0625c01": "分明廣說如上。復作是念。如是受味實無自",
    "T46n1922_001:0625c02": "性。所以者何。外六味六味無分別。內舌根本",
    "T46n1922_001:0625c03": "無知故。但從和合因緣而生舌識。此識亦不",
    "T46n1922_001:0625c04": "定在內外兩中間。故是中心意強取味相。生",
    "T46n1922_001:0625c05": "著分別。故有一切諸使煩惱。是時即當反觀。",
    "T46n1922_001:0625c06": "著味心意識等不見住處。況有生滅一切相",
    "T46n1922_001:0625c07": "貌。當知分別味者。畢竟清淨故。淨名菩薩",
    "T46n1922_001:0625c08": "言。所食味不分別。第五行者身覺觸時。即應",
    "T46n1922_001:0625c09": "諦觀。未覺觸。欲覺觸。覺觸。覺觸已。四運之",
    "T46n1922_001:0625c10": "相皆不可得。雙照分明廣說如上。復作是念。",
    "T46n1922_001:0625c11": "如是覺者。不從內生。亦不從外來。所以者",
    "T46n1922_001:0625c12": "何。冷暖軟滑等。悉非外來故。離冷暖等。無",
    "T46n1922_001:0625c13": "別來法故身頭等六分非是生法。故離身六",
    "T46n1922_001:0625c14": "分亦無生法故。二和合身識生時。即名為",
    "T46n1922_001:0625c15": "覺。而此識性不在內外。無所依倚但以心意。",
    "T46n1922_001:0625c16": "強作分別。謂證諸觸。生苦樂想。故有愛恚一",
    "T46n1922_001:0625c17": "切煩惱。是時即當反觀。緣觸心識不見住",
    "T46n1922_001:0625c18": "處。況有生滅一切相貌。當知能覺觸者。畢竟",
    "T46n1922_001:0625c19": "空寂。故淨名菩薩言。受觸如智證。第六行",
    "T46n1922_001:0625c20": "者意緣法時。即應諦觀。未念法。欲念法。念法。",
    "T46n1922_001:0625c21": "念法已。四運之心相皆不可得。雙照分明廣",
    "T46n1922_001:0625c22": "說如上。復作是念。如是意識。攀緣諸法悉是",
    "T46n1922_001:0625c23": "虛誑。無有實事。所以者何。法如幻化性無實",
    "T46n1922_001:0625c24": "故。心如陽炎無暫停故。法無定性不可緣",
    "T46n1922_001:0625c25": "故。心無住處誰是能緣。若離能緣所緣更無",
    "T46n1922_001:0625c26": "別緣。豈知但以虛妄憶想。強起分別是法而",
    "T46n1922_001:0625c27": "生諸見一切煩惱生死業行。相續不斷。是故",
    "T46n1922_001:0625c28": "行者。為破虛妄顛倒想。及隨緣境時。即當反",
    "T46n1922_001:0625c29": "觀。反觀心意識根源。諦觀心時不見住止",
    "T46n1922_001:0626a01": "及與生滅一切法相。若心無住處生滅諸相。",
    "T46n1922_001:0626a02": "當知此心則不可得。尚不得心況心數法。若",
    "T46n1922_001:0626a03": "無心數一切諸法竟何所依。是故經言。我心",
    "T46n1922_001:0626a04": "自空罪福無主。一切法亦如是。無住無壞。行",
    "T46n1922_001:0626a05": "者如是觀心意時不得一切法。當知所攀緣",
    "T46n1922_001:0626a06": "法。畢竟空寂。故淨名言。知諸法如幻相無自",
    "T46n1922_001:0626a07": "性無他性。本自不然今則無滅。如是之言當",
    "T46n1922_001:0626a08": "何謂也。前破未念欲念心正觀相應以十",
    "T46n1922_001:0626a09": "二事中。應當一一分別說。行者如是觀察",
    "T46n1922_001:0626a10": "時。亦當應識有三種心。一者觀亂心。二者",
    "T46n1922_001:0626a11": "觀定心。三者觀於觀心。云何名為觀於亂心。",
    "T46n1922_001:0626a12": "如上所說種種事中。行者初學未了諸法。於",
    "T46n1922_001:0626a13": "是境界悉有亂起。一心諦觀不見心相。則無",
    "T46n1922_001:0626a14": "有亂。其心安隱行住坐臥。身心寂泊澹然不",
    "T46n1922_001:0626a15": "動。即是定心於是定心。若不觀察。多生染著。",
    "T46n1922_001:0626a16": "如淨名菩薩言。貪著禪味是菩薩縛。是故當",
    "T46n1922_001:0626a17": "觀定心不可得。尚無有心定在何處。當知",
    "T46n1922_001:0626a18": "此定從顛倒生。如是觀時不見於定及與非",
    "T46n1922_001:0626a19": "定。不生貪著得脫定縛。故淨名經言。以方",
    "T46n1922_001:0626a20": "便生是菩薩解。是名觀相觀。於定心觀定心",
    "T46n1922_001:0626a21": "已。行者既未悟於理。或計我能觀心。是故不",
    "T46n1922_001:0626a22": "見有定亂相。當知如是妙慧最為殊勝。著是",
    "T46n1922_001:0626a23": "觀慧即便自高。謂他不能解。如是念時是",
    "T46n1922_001:0626a24": "名智障。同彼外道。故釋論說。是諸外道愛著",
    "T46n1922_001:0626a25": "觀空智慧。不得解脫。行者既知計有觀者。是",
    "T46n1922_001:0626a26": "大障礙不會泥洹。即當反觀能觀之心。不見",
    "T46n1922_001:0626a27": "住處亦復無起滅。當知畢竟無有觀者。及",
    "T46n1922_001:0626a28": "非觀者。既無觀者誰觀諸法。不得觀心即離",
    "T46n1922_001:0626a29": "觀想。故釋論云。念想觀已除。戲論心皆滅。",
    "T46n1922_001:0626b01": "無量眾罪除。清淨心常一。如是尊妙人則能",
    "T46n1922_001:0626b02": "見般若。是名為觀於心性。故大集經亦言觀",
    "T46n1922_001:0626b03": "於心。心是三觀者。即三三昧也。所以者何。",
    "T46n1922_001:0626b04": "於初觀中能破一切種種有相。不見內外。即",
    "T46n1922_001:0626b05": "空三昧也。第二觀中能壞空相。是則名為無",
    "T46n1922_001:0626b06": "相三昧。第三觀中不見作者。此即名曰無作",
    "T46n1922_001:0626b07": "三昧。菩薩行是三昧時。則能破壞三倒三",
    "T46n1922_001:0626b08": "毒心意識相及三有流。亦能降伏四種魔怨。",
    "T46n1922_001:0626b09": "所以者何。夫煩惱者。悉是亂惑。如是觀空能",
    "T46n1922_001:0626b10": "了煩惱性無動轉。即是菩提故諸法無行。經",
    "T46n1922_001:0626b11": "云。貪欲即是道。恚癡亦如是。如是三法中具",
    "T46n1922_001:0626b12": "一切佛法。若煩惱是菩提。何得復以菩提而",
    "T46n1922_001:0626b13": "惱菩提。若知煩惱相空即是菩提。度煩惱魔",
    "T46n1922_001:0626b14": "餘三魔亦如是。所以然者。如思益經云。愚於",
    "T46n1922_001:0626b15": "陰界入。而欲求菩提陰界入。即是離是無菩",
    "T46n1922_001:0626b16": "提。當知觀空即度陰魔。如思益經又云。生死",
    "T46n1922_001:0626b17": "是涅槃無退沒生故。當知觀空即度死魔。首",
    "T46n1922_001:0626b18": "楞嚴經云。魔界如即是佛界如。魔界如佛界",
    "T46n1922_001:0626b19": "如。一如無二。如是故不出魔界而得佛界。當",
    "T46n1922_001:0626b20": "知觀空即度他化天子魔。菩薩行三空正觀。",
    "T46n1922_001:0626b21": "即時不復恐怖四魔。亦不得四魔而能度四",
    "T46n1922_001:0626b22": "魔。故釋論云。除諸法實相。其餘一切皆名魔",
    "T46n1922_001:0626b23": "事。若能善修實相即無魔事。是故行者善觀",
    "T46n1922_001:0626b24": "此意修行三昧。終無魔事。若離此觀分別憶",
    "T46n1922_001:0626b25": "想必定墮魔網中。故釋論云。若分別憶想即",
    "T46n1922_001:0626b26": "是魔羅網。不動不分別是則名法印。復次行",
    "T46n1922_001:0626b27": "者能善修如上三觀。破一切法心無所著。雖",
    "T46n1922_001:0626b28": "知眾生空相而常念大悲。不捨一切眾生。學",
    "T46n1922_001:0626b29": "諸波羅蜜起十力。觀察法界種種法門。長養",
    "T46n1922_001:0626c01": "一切諸善功德。",
    "T46n1922_001:0626c02": "釋覺意三昧證相門第六",
    "T46n1922_001:0626c03": "[0626c03] 行者如是行時。必定當入外凡位中。因是位",
    "T46n1922_001:0626c04": "故得入內凡初發心住。云何名為外凡位。外",
    "T46n1922_001:0626c05": "凡者。是鐵輪菩薩。具煩惱性。能知如來祕密",
    "T46n1922_001:0626c06": "之藏。亦名外凡十住。其名云何。一名信心。",
    "T46n1922_001:0626c07": "二念心。三曰精進心。四慧心。五定心。六不退",
    "T46n1922_001:0626c08": "心。七迴向心。八護心。九戒心。十願心。行者",
    "T46n1922_001:0626c09": "善修三種觀。觀於諸法。若心安住念想心息",
    "T46n1922_001:0626c10": "時。或於入觀。或於住禪中。或出四威儀中。爾",
    "T46n1922_001:0626c11": "時自覺身心豁然。空寂如影不實。外視諸法",
    "T46n1922_001:0626c12": "似如浮雲。亦如幻化。必當於此生方便慧解。",
    "T46n1922_001:0626c13": "及知諸法不生不滅。生死涅槃無有二際。若",
    "T46n1922_001:0626c14": "聞十二部經。亦自開解得此慧。故自知身中",
    "T46n1922_001:0626c15": "祕密之藏。一體三寶與佛無異。亦能巧說三",
    "T46n1922_001:0626c16": "乘法要。言語無盡。雖未證真。相似慧力了",
    "T46n1922_001:0626c17": "了無礙。得此證故。名曰信也。但初信心功",
    "T46n1922_001:0626c18": "德如是。況下九心而當可說信因緣。故知法",
    "T46n1922_001:0626c19": "實相是第一義。萬行之本眾靈之源。是故於",
    "T46n1922_001:0626c20": "一切時常念無生。破壞種種邪見妄執。成就",
    "T46n1922_001:0626c21": "正念。安心一相如如之理。無所取捨故。名念",
    "T46n1922_001:0626c22": "心成就。勤行三慧。進趣菩提無有懈怠名精",
    "T46n1922_001:0626c23": "進心。精進勤行聞思修故。因是獲得正智慧",
    "T46n1922_001:0626c24": "眼。覺一切法其心轉明。能入實相而無所著。",
    "T46n1922_001:0626c25": "故名慧心。智慧力故破諸亂惑。安心理性入",
    "T46n1922_001:0626c26": "深三昧。故名定心。禪定因緣扶同正慧即得",
    "T46n1922_001:0626c27": "堅固。亦能長養大慈善根。名不退心。心力勇",
    "T46n1922_001:0626c28": "進能遍了諸法。悉入無生。是時有所作事並",
    "T46n1922_001:0626c29": "趣菩提。莊嚴萬行者。普施眾生名迴向心。妙",
    "T46n1922_001:0627a01": "善開敷勤心長養。不令諸過得入損於善根。",
    "T46n1922_001:0627a02": "故名護心。既能善遮內非。亦當嚴防外惡。",
    "T46n1922_001:0627a03": "為防惡故修二種戒。謂性重息世譏嫌微細",
    "T46n1922_001:0627a04": "不犯。故名戒心。既能內防諸漏。外以戒自嚴。",
    "T46n1922_001:0627a05": "是時心無覆蓋。習理之慧踰成明顯。既解了",
    "T46n1922_001:0627a06": "無生觀理之時。實不見眾生可度。煩惱可斷。",
    "T46n1922_001:0627a07": "法門可入。佛道可成。菩薩爾時恐失大悲墮",
    "T46n1922_001:0627a08": "二乘地。即作是念。諸法空中。當無眾生及與",
    "T46n1922_001:0627a09": "佛果。但世俗法中非無眾生乃至佛道。而一",
    "T46n1922_001:0627a10": "切眾生以不知空故。輪轉五道其為可愍。我",
    "T46n1922_001:0627a11": "當為是虛妄眾生。起大誓願增菩提心。作是",
    "T46n1922_001:0627a12": "願言。願得無生忍時。知眾生空及與不空。",
    "T46n1922_001:0627a13": "乃至菩提佛道亦復如是。以知空故發大誓",
    "T46n1922_001:0627a14": "願而成就之。住是地中。能知空故過凡夫地。",
    "T46n1922_001:0627a15": "知不空故過聲聞地。若不住空不住不空名",
    "T46n1922_001:0627a16": "為中道。行於中道真正願。故名曰願心。菩薩",
    "T46n1922_001:0627a17": "住是十心名鐵輪位。名曰外凡。是人具煩惱",
    "T46n1922_001:0627a18": "能知如來祕密之藏。得相似中道智慧。住自",
    "T46n1922_001:0627a19": "性禪善修如是十種心。故心得開發豁然意",
    "T46n1922_001:0627a20": "解。見如來藏悟一切法獲無生忍。爾時始得",
    "T46n1922_001:0627a21": "入發心住。住此位中即入內凡。名銅輪位亦。",
    "T46n1922_001:0627a22": "名聞慧具足。亦名習種性。亦名伏忍。亦名十",
    "T46n1922_001:0627a23": "願。亦名發趣。亦名道慧。亦名不生生。亦名",
    "T46n1922_001:0627a24": "開佛知見。如是等異名無量。所以最初名發",
    "T46n1922_001:0627a25": "心住者。行人從初發心已來。雖有大慈大悲。",
    "T46n1922_001:0627a26": "禪定智慧無量功德。而未得實相般若。但是",
    "T46n1922_001:0627a27": "發心不名為住。始於此位與理相應。故得住",
    "T46n1922_001:0627a28": "名。故瓔珞經云。入理般若名為住。又解言。",
    "T46n1922_001:0627a29": "發心住者。發謂開發。住名得安止處。是始",
    "T46n1922_001:0627b01": "得開發如來藏理。得無生安止之處。具此二",
    "T46n1922_001:0627b02": "義。亦名發心住。復次菩薩住是位中。具一",
    "T46n1922_001:0627b03": "切禪及與難禪。所以者何。一切禪者。有三種。",
    "T46n1922_001:0627b04": "一樂法樂住禪者。初位能斷一切三界煩惱。",
    "T46n1922_001:0627b05": "永盡無餘。故於諸法無愛著。所有禪定不生",
    "T46n1922_001:0627b06": "愛見無為自在。二出生三昧禪者。入初住位",
    "T46n1922_001:0627b07": "能生無量十力種性諸三昧等。三利益眾生",
    "T46n1922_001:0627b08": "禪者。入是位中或面見十方三世諸佛。具大",
    "T46n1922_001:0627b09": "總持辯才無礙。以利眾生。或得六通。同事",
    "T46n1922_001:0627b10": "度脫。是名初住具於三種一切義禪。得難禪",
    "T46n1922_001:0627b11": "時。亦有三種。一入是位中捨此身時。雖無生",
    "T46n1922_001:0627b12": "死結業。而能起法性生身。遍現二十五有種",
    "T46n1922_001:0627b13": "種諸身。二入是位中。必定越過三乘所證。",
    "T46n1922_001:0627b14": "一切法門。三入是位時於念念中。所有功德",
    "T46n1922_001:0627b15": "悉趣菩提。故瓔珞經云。三賢菩薩。自然流入",
    "T46n1922_001:0627b16": "妙覺大海。是名初發心住中具足三種難禪。",
    "T46n1922_001:0627b17": "菩薩具足自性禪。一切義禪者。是真初住入",
    "T46n1922_001:0627b18": "理賢人。名處在聖胎得無生忍。亦復悉知上",
    "T46n1922_001:0627b19": "地法門。於一心中具足萬行。無量功德不可",
    "T46n1922_001:0627b20": "窮盡。其餘九住及十行。十金剛十地等覺",
    "T46n1922_001:0627b21": "妙覺。是諸佛境界。是菩薩所知。豈是凡識之",
    "T46n1922_001:0627b22": "所能量。是則略說修行覺意三昧。最初境界。",
    "T46n1922_001:0627b23": "是中行者。當善取其意勤而行之。"
}