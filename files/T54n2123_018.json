{
    "T54n2123_018:0166a02": "諸經要集卷第十八",
    "T54n2123_018:0166a04": "西明寺沙門釋道世集",
    "T54n2123_018:0166a05": "地獄部第二十八(此有八部)",
    "T54n2123_018:0166a06": "述意緣會名緣受報緣時量緣",
    "T54n2123_018:0166a07": "典主緣王都緣業因緣誡勗緣",
    "T54n2123_018:0166a08": "述意緣第一",
    "T54n2123_018:0166a09": "夫擁其流者。未若杜其源。揚其湯者。未若撲",
    "T54n2123_018:0166a10": "其火。何者。源出於水。源未杜而水不窮。火沸",
    "T54n2123_018:0166a11": "於湯。火未撲而湯詎息。故有杜源之客。不擁",
    "T54n2123_018:0166a12": "流而自乾。撲火之賓。不揚湯而自止。類斯",
    "T54n2123_018:0166a13": "而談。可得詳矣。如厭其果者。未若挹其因。",
    "T54n2123_018:0166a14": "怖其苦者。豈若懲其惡。因資於果。因未絕而",
    "T54n2123_018:0166a15": "果不窮。惡生於苦。惡未懲而苦詎息。故使絕",
    "T54n2123_018:0166a16": "因之士。不厭果而自亡。懲惡之賢。不怖苦而",
    "T54n2123_018:0166a17": "自離。凡百君子。書其誡歟。",
    "T54n2123_018:0166a18": "會名緣第二",
    "T54n2123_018:0166a19": "問曰。云何名地獄耶。答曰。依立世阿毘曇論",
    "T54n2123_018:0166a20": "云。梵名泥黎耶以無戲樂故又無喜樂故。又",
    "T54n2123_018:0166a21": "無行出故。又無福德故。又因不除離惡業",
    "T54n2123_018:0166a22": "故。於中生。復說。此道於欲界中最為下劣。",
    "T54n2123_018:0166a23": "名曰非道。因是事故。故說地獄名泥黎耶。",
    "T54n2123_018:0166a24": "如婆沙論中。名不自在。謂彼罪人。為獄卒阿",
    "T54n2123_018:0166a25": "傍之所拘制。不得自在。故名地獄。亦名不",
    "T54n2123_018:0166a26": "可愛樂。故名地獄。又地者底也。謂下底。萬物",
    "T54n2123_018:0166a27": "之中地最在下。故名為底也。獄其局也。局謂",
    "T54n2123_018:0166a28": "拘局不得自在。故名地獄。又名泥犁者梵音。",
    "T54n2123_018:0166a29": "此名無有。謂彼獄中無有義利。名無有也。",
    "T54n2123_018:0166b01": "問曰。地獄多種或在地下。或處地上。或居虛",
    "T54n2123_018:0166b02": "空。何故並名地獄。答曰。舊翻地獄。名狹處局",
    "T54n2123_018:0166b03": "不攝地空。今依新翻經論。梵本正音名那落",
    "T54n2123_018:0166b04": "迦。或云捺落迦。此總攝人。處苦集故名捺落",
    "T54n2123_018:0166b05": "迦。又新婆沙論云。問何故彼趣名捺落迦。答",
    "T54n2123_018:0166b06": "彼諸有情。無悅無愛無味無利無喜樂。故名",
    "T54n2123_018:0166b07": "那落迦。或有說者。由彼先時造作增長。增上",
    "T54n2123_018:0166b08": "暴惡身語意惡行。往彼令彼相續故名捺落迦。",
    "T54n2123_018:0166b09": "有說彼趣以顛墜故名捺落迦。如有頌言。",
    "T54n2123_018:0166b10": "　顛墜於地獄　　足上頭歸下",
    "T54n2123_018:0166b11": "　由毀謗諸佛　　樂寂修苦行",
    "T54n2123_018:0166b12": "有說捺落名人。迦名為惡。惡人生彼處故。名",
    "T54n2123_018:0166b13": "捺落迦。問何故。最下大者。名無間耶。答彼",
    "T54n2123_018:0166b14": "處恒受苦受。無喜樂間。故名無間。問餘地獄",
    "T54n2123_018:0166b15": "中。豈有歌舞飲食。受喜樂異熟故。不名無間",
    "T54n2123_018:0166b16": "耶。答餘地獄中。雖無異熟喜樂。而有等流喜",
    "T54n2123_018:0166b17": "樂。如於施設論說。等活地獄中。有時涼風",
    "T54n2123_018:0166b18": "所吹血肉還生。有時出聲唱等活。彼諸有情",
    "T54n2123_018:0166b19": "欻然還活。唯於如是血肉生時。及還活時。",
    "T54n2123_018:0166b20": "暫生喜樂間苦受。故不名無間也。",
    "T54n2123_018:0166b21": "受報緣第三",
    "T54n2123_018:0166b22": "如新婆沙論云。問曰。地獄在何處。答曰。多分",
    "T54n2123_018:0166b23": "在此贍部洲下。云何安立。有說。從此洲下四",
    "T54n2123_018:0166b24": "萬踰繕那。至無間地獄底。無間地獄。縱廣高",
    "T54n2123_018:0166b25": "下各二萬踰繕那。次上一萬九千踰繕那中。",
    "T54n2123_018:0166b26": "安立餘七地獄。謂次上有極熱地獄。次上有",
    "T54n2123_018:0166b27": "熱地獄。次上有大[口*睪]叫地獄。次上有[口*睪]叫",
    "T54n2123_018:0166b28": "地獄。次上有眾合地獄。次上有黑繩地獄。次",
    "T54n2123_018:0166b29": "上有等活地獄。此七地獄。一一縱廣萬踰繕",
    "T54n2123_018:0166c01": "那。次上餘有一千踰繕那。五百踰繕那是白",
    "T54n2123_018:0166c02": "墡。五百踰繕那是泥。有說。從此泥下。有無",
    "T54n2123_018:0166c03": "間地獄在於中央。餘七地獄周迴圍遶。如今",
    "T54n2123_018:0166c04": "聚落圍遶大城。問曰。若爾施設論說。當云何",
    "T54n2123_018:0166c05": "通。如說。贍部洲。周圍六千踰繕那。三踰繕那",
    "T54n2123_018:0166c06": "半。一一地獄其量廣大。云何於此洲下得相",
    "T54n2123_018:0166c07": "容受。答曰。此贍部洲上尖下闊。猶如穀聚故",
    "T54n2123_018:0166c08": "得容受。由此經中說四大海漸入漸深。又一",
    "T54n2123_018:0166c09": "一大地獄。有十六增。謂各有四門。一一門外",
    "T54n2123_018:0166c10": "各有四增。一煻煨增。謂此增內煻煨沒膝。二",
    "T54n2123_018:0166c11": "屍糞增。謂此增內屍糞泥滿。三鋒刃增。",
    "T54n2123_018:0166c12": "謂此增內復有三種。一刀刃路。謂於此中。仰",
    "T54n2123_018:0166c13": "布刀刃以為道路。二劍葉林。謂此林上純以",
    "T54n2123_018:0166c14": "鋸利劍刃為葉。三鐵刺林。謂此林上有利鐵",
    "T54n2123_018:0166c15": "刺。長十六指。刀刃路等。三種雖殊而鐵林同。",
    "T54n2123_018:0166c16": "故此增攝四烈大河。謂此增內。有四。大河熱",
    "T54n2123_018:0166c17": "鹹水。并本地獄。以為十七。如是八大地獄并",
    "T54n2123_018:0166c18": "諸眷屬。便有一百三十六所。是故經說有一",
    "T54n2123_018:0166c19": "百三十六捺落迦。故長阿含經云。大地獄其",
    "T54n2123_018:0166c20": "數總八。其八地獄。各有十六小地獄圍遶。如",
    "T54n2123_018:0166c21": "四天下外。有八萬天下而圍遶。八萬天下外",
    "T54n2123_018:0166c22": "復有大海。海外復有大金剛山。山外復有山。",
    "T54n2123_018:0166c23": "亦名金剛(樓炭經云大鐵圍山)二山中間。日月神天威光並",
    "T54n2123_018:0166c24": "不照。八大地獄者。一想。二黑繩。三堆壓。四叫",
    "T54n2123_018:0166c25": "喚。五大叫喚。六燒炙。七大燒灸。八無間(樓炭反",
    "T54n2123_018:0166c26": "餘經名有不同者由翻有訛正大意並同)第一想地獄十六者。其中眾",
    "T54n2123_018:0166c27": "生。手生鐵爪遞相嗔忿。以爪相爴應手肉墮。",
    "T54n2123_018:0166c28": "想以為死。故名其想。復次其中眾生懷毒害",
    "T54n2123_018:0166c29": "想。手執刀劍遞相斫刺。[利禾+皮]剝臠割身碎在地。",
    "T54n2123_018:0167a01": "想謂為死。冷風來吹復活起。彼自想言。我今",
    "T54n2123_018:0167a02": "已活。久受罪已出想地獄。慞惶求赦。不覺",
    "T54n2123_018:0167a03": "忽到黑沙地獄。熱風暴起吹熱黑沙。來著其",
    "T54n2123_018:0167a04": "身燒皮徹骨。身中焰起迴旋周還。身燒燋",
    "T54n2123_018:0167a05": "爛。其罪未畢。故使不死久受苦已。出黑沙地",
    "T54n2123_018:0167a06": "獄。到沸屎地獄。有沸屎鐵丸自然滿前。驅迫",
    "T54n2123_018:0167a07": "罪人使抱鐵丸。燒其身手足。復使撮著口中。",
    "T54n2123_018:0167a08": "從咽至腹。通徹下過無不燋爛。有鐵嘴蟲唼",
    "T54n2123_018:0167a09": "肉達髓。苦毒無量。受罪未畢復不肯死。久受",
    "T54n2123_018:0167a10": "苦已。出沸屎獄。到鐵釘地獄。獄卒撲之偃",
    "T54n2123_018:0167a11": "熱鐵上。舒展其身以釘釘手足。周遍身體盡",
    "T54n2123_018:0167a12": "五百釘。苦毒號吟。猶不復死。久受苦已。出",
    "T54n2123_018:0167a13": "鐵釘地獄。到飢餓地獄。即撲熱鐵上銷銅灌",
    "T54n2123_018:0167a14": "口。從咽至腹。通徹下過無不燋爛。餘罪未盡",
    "T54n2123_018:0167a15": "猶復不死。久受苦已出飢地獄。到渴地獄。即",
    "T54n2123_018:0167a16": "撲熱鐵上。以鐵丸著其口中燒其脣口。通徹",
    "T54n2123_018:0167a17": "下過無不燋爛苦毒啼哭。久受苦已出渴地",
    "T54n2123_018:0167a18": "獄。到一銅鍑地獄。獄卒怒目。捉罪人足倒",
    "T54n2123_018:0167a19": "捉鍑中。隨湯涌沸上下迴旋。身壞爛熟萬苦",
    "T54n2123_018:0167a20": "並至。故令猶不死。久受苦已出一銅鍑獄。",
    "T54n2123_018:0167a21": "至多銅鍑地獄。捉罪人足倒捉鍑中。隨湯涌",
    "T54n2123_018:0167a22": "沸上下迴旋。舉身爛壞。以鐵鉤取置餘鍑中。",
    "T54n2123_018:0167a23": "悲叫苦毒故使不死。久受苦已出多銅鍑獄。",
    "T54n2123_018:0167a24": "至石磨地獄。捉彼罪人。撲熱石上舒展手足。",
    "T54n2123_018:0167a25": "以大熱石壓其身上。迴轉揩磨骨肉糜碎。苦",
    "T54n2123_018:0167a26": "毒切痛故使不死。久受苦已出石磨獄。至膿",
    "T54n2123_018:0167a27": "血地獄。膿血沸涌。罪人於中東西馳走。湯其",
    "T54n2123_018:0167a28": "身體頭面爛壞。又取膿血食之。通徹下過苦",
    "T54n2123_018:0167a29": "毒難忍。故令不死。久受苦已乃出膿血獄。",
    "T54n2123_018:0167b01": "至量火地獄。有大火聚。其火焰熾驅迫罪人。",
    "T54n2123_018:0167b02": "手把熱鐵升以量火聚。遍燒身體。苦毒熱痛",
    "T54n2123_018:0167b03": "吟呻號哭。故令不死。久受苦已出量火獄。",
    "T54n2123_018:0167b04": "到灰河地獄。縱廣深淺各五百由旬。灰湯涌",
    "T54n2123_018:0167b05": "沸惡氣蓬潡。迴波相博聲響可畏。從底至",
    "T54n2123_018:0167b06": "上鐵刺縱橫。其河岸上有劍樹林。枝葉華實",
    "T54n2123_018:0167b07": "皆是刀劍。罪人入河。隨波上下迴覆沈沒。鐵",
    "T54n2123_018:0167b08": "刺刺身內外通徹。膿血流出苦痛萬端。故令",
    "T54n2123_018:0167b09": "不死。乃出灰河至彼岸上。到劍割刺身體傷",
    "T54n2123_018:0167b10": "壞。復有犲狼。來嚙罪人生食其肉。走上劍樹",
    "T54n2123_018:0167b11": "劍刃下向。下劍樹時劍刀上向。手攀手絕。",
    "T54n2123_018:0167b12": "足踏足斷。皮肉墮落唯有白骨。筋脈相連。時",
    "T54n2123_018:0167b13": "劍樹上。有鐵嘴烏啄頭食腦。苦毒號叫故使",
    "T54n2123_018:0167b14": "不死。還入灰河隨波沈沒。鐵刺刺身苦毒萬",
    "T54n2123_018:0167b15": "端。皮肉爛壞膿血流出。唯有白骨浮漂於外。",
    "T54n2123_018:0167b16": "冷風來吹尋便起立。宿對所牽。不覺忽至鐵",
    "T54n2123_018:0167b17": "丸地獄。有熱鐵丸獄鬼驅捉走。手足爛壞舉",
    "T54n2123_018:0167b18": "身火然。萬毒並至故令不死。久受苦已乃出",
    "T54n2123_018:0167b19": "鐵丸獄。至斤斧地獄。捉此罪人撲熱鐵上。",
    "T54n2123_018:0167b20": "以熱鐵斤斧。斫其手足耳鼻身體。苦毒號叫。",
    "T54n2123_018:0167b21": "猶復不死久受罪已出斤斧獄。至犲狼地獄。",
    "T54n2123_018:0167b22": "有群犲狼競來躋嚙。肉墮骨傷膿血流出。苦",
    "T54n2123_018:0167b23": "痛萬端故令不死。久受苦已乃出犲狼獄。至",
    "T54n2123_018:0167b24": "劍樹地獄。入彼劍林有暴風起。吹劍樹葉墮",
    "T54n2123_018:0167b25": "其身上。頭面身體無不傷壞。有鐵嘴烏啄其",
    "T54n2123_018:0167b26": "兩目。苦痛悲號故使不死。久受苦已乃出劍",
    "T54n2123_018:0167b27": "樹獄。至寒氷獄。有大寒風吹其身上。舉體凍",
    "T54n2123_018:0167b28": "傷皮肉墮落。苦毒叫喚。然後命終。身為不善",
    "T54n2123_018:0167b29": "口意亦然。斯墮想地獄。懷懼毛竪。",
    "T54n2123_018:0167c01": "第二黑繩大地獄。有十六小地獄。周匝圍遶。",
    "T54n2123_018:0167c02": "各縱廣。五百由旬。何故名黑繩。其諸獄卒捉",
    "T54n2123_018:0167c03": "彼罪人。撲熱鐵上舒展其身。以熱鐵繩拼之",
    "T54n2123_018:0167c04": "使直。熱鐵斧逐繩道。斫罪人作百千段。復",
    "T54n2123_018:0167c05": "次以鐵繩拼鋸解之。復次懸熱鐵繩交橫無",
    "T54n2123_018:0167c06": "數。驅迫罪人使行。繩間惡風暴起。吹諸鐵繩",
    "T54n2123_018:0167c07": "歷絡其身。燒皮徹肉樵骨沸髓。苦毒萬端",
    "T54n2123_018:0167c08": "餘罪未畢。故使不死故名黑繩。久受苦已乃",
    "T54n2123_018:0167c09": "出黑繩。至黑沙地獄。乃至寒氷地獄。然後命",
    "T54n2123_018:0167c10": "終。不可具述。餘十六地獄受苦痛事。准前同",
    "T54n2123_018:0167c11": "法。然受苦加重。由惡意向父母佛及聲聞。即",
    "T54n2123_018:0167c12": "墮黑繩地獄。苦痛不可稱計。",
    "T54n2123_018:0167c13": "第三堆壓大地獄。亦有十六小地獄圍遶。各",
    "T54n2123_018:0167c14": "縱廣五百由旬。何故名堆壓。有大石山兩兩",
    "T54n2123_018:0167c15": "相對。人入此中山自然合。堆壓其身骨肉糜",
    "T54n2123_018:0167c16": "碎。山還故處。苦毒萬端故使不死。復有大鐵",
    "T54n2123_018:0167c17": "象。舉身火然哮呼而來。蹴踏罪人婉轉其",
    "T54n2123_018:0167c18": "上。身體糜碎膿血流出。號咷悲叫故使不死。",
    "T54n2123_018:0167c19": "復捉罪人臥大石上以大石壓。復取罪人臥",
    "T54n2123_018:0167c20": "地。鐵杵擣之從足至頭。皮肉糜碎膿血流出。",
    "T54n2123_018:0167c21": "萬毒並至餘罪未畢。故令不死故名堆壓。久",
    "T54n2123_018:0167c22": "受苦已乃出堆壓地獄。到黑沙地獄。乃至寒",
    "T54n2123_018:0167c23": "氷地獄然後命終。但造三惡業。不修三善行。",
    "T54n2123_018:0167c24": "即墮堆壓地獄。苦痛不可稱計。",
    "T54n2123_018:0167c25": "第四叫喚大地獄。亦有十六小地獄圍遶。各",
    "T54n2123_018:0167c26": "縱廣五百由旬。何故名叫喚地獄。獄卒捉罪",
    "T54n2123_018:0167c27": "人擲大鑊中。又置大鐵鍑中。熱湯涌沸煮彼",
    "T54n2123_018:0167c28": "罪人。號咷叫喚苦痛辛酸。又取彼罪人擲大",
    "T54n2123_018:0167c29": "鏊上反覆煎熬。久受苦已乃出叫喚。至黑沙",
    "T54n2123_018:0168a01": "地獄。乃至寒氷地獄。爾乃命終。由瞋恚懷毒",
    "T54n2123_018:0168a02": "造諸行惡。故墮叫喚地獄。",
    "T54n2123_018:0168a03": "第五大叫喚地獄。亦有十六小地獄圍遶(大小同前)",
    "T54n2123_018:0168a04": "何故名大叫喚地獄。取彼罪人著大鐵釜中。",
    "T54n2123_018:0168a05": "又置鐵鑊中。熱湯涌沸煮彼罪人。又擲大鐵",
    "T54n2123_018:0168a06": "鏊上。反覆煎熬。號咷大叫苦痛辛酸。餘罪",
    "T54n2123_018:0168a07": "未畢故使不死。名大叫喚。久受苦已出大叫",
    "T54n2123_018:0168a08": "喚。乃至寒氷地獄。爾乃命終。由習眾邪見。",
    "T54n2123_018:0168a09": "為愛網所牽。造卑陋行。墮大叫喚地獄。",
    "T54n2123_018:0168a10": "第六燒炙地獄。亦有十六小地獄圍遶(大小同前)何",
    "T54n2123_018:0168a11": "故名燒炙。將諸罪人置鐵城中。其城火然內",
    "T54n2123_018:0168a12": "外俱赤。燒炙罪人。又著鐵樓上。其樓火然內",
    "T54n2123_018:0168a13": "外俱赤。又擲著大鐵陶中。其陶火然內外俱",
    "T54n2123_018:0168a14": "赤。燒炙罪人皮肉燋爛。萬毒並至。餘罪未畢",
    "T54n2123_018:0168a15": "故使不死。故名燒炙。久受苦已出燒炙地獄。",
    "T54n2123_018:0168a16": "乃至寒氷地獄。然後命終。為燒炙眾生。故墮",
    "T54n2123_018:0168a17": "燒炙地獄。長夜受此燒炙苦痛。",
    "T54n2123_018:0168a18": "第七大燒炙地獄。亦有十六小地獄圍遶(大小同前)",
    "T54n2123_018:0168a19": "何故名大燒炙地獄。謂將諸罪人置鐵城中。",
    "T54n2123_018:0168a20": "其城火然內外俱赤。燒炙罪人皮肉燋爛。萬",
    "T54n2123_018:0168a21": "毒並至。有大火坑火焰熾盛。其坑兩岸有大",
    "T54n2123_018:0168a22": "火山。捉彼罪人貫鐵叉上竪著火中。熏大",
    "T54n2123_018:0168a23": "燒炙皮肉燋爛。餘罪未畢故使不死。久受苦",
    "T54n2123_018:0168a24": "已出大燒炙。乃至寒氷。爾乃命終。由捨善業",
    "T54n2123_018:0168a25": "為眾惡行。故墮大燒炙地獄。",
    "T54n2123_018:0168a26": "第八無間地獄。亦有十六小地獄圍遶(大小同前)云",
    "T54n2123_018:0168a27": "何名阿鼻地獄。此云無間地獄。何名無間。獄",
    "T54n2123_018:0168a28": "卒捉彼罪人剝取其皮從足至頂。即以其皮纏",
    "T54n2123_018:0168a29": "罪人身。著火車輪碾熱鐵地。周行往返。身體",
    "T54n2123_018:0168b01": "碎爛皮肉墮落。萬毒並至故使不死又有鐵",
    "T54n2123_018:0168b02": "城四面火起。東焰至西。西焰至東。南北上下",
    "T54n2123_018:0168b03": "亦復如是。焰熾迴遑間無空處。東西馳走燒",
    "T54n2123_018:0168b04": "炙其身。皮肉燋爛苦痛辛酸。萬毒並至。罪人",
    "T54n2123_018:0168b05": "在中久乃開門。其諸罪人奔走往趣。身諸支",
    "T54n2123_018:0168b06": "節皆火焰出。走欲至門門自然閉。餘罪未畢",
    "T54n2123_018:0168b07": "故使不死。又其中罪人。舉目所見但見惡色。",
    "T54n2123_018:0168b08": "耳聞惡聲。鼻聞臭氣。身觸苦痛。意念惡法。彈",
    "T54n2123_018:0168b09": "指之頃無不苦時。故名無間地獄。久受苦已。",
    "T54n2123_018:0168b10": "從無間出乃至寒氷地獄。爾乃命終。為重罪",
    "T54n2123_018:0168b11": "行生惡趣業。故墮無間地獄。受罪不可稱計。",
    "T54n2123_018:0168b12": "名八大地獄。各歷十六受罪如前。",
    "T54n2123_018:0168b13": "又觀佛三昧海經云。阿鼻地獄者。縱廣正等",
    "T54n2123_018:0168b14": "八千由旬。七重鐵城。七層鐵網。有十八隔周",
    "T54n2123_018:0168b15": "匝七重。皆是刀林。復有七重劍樹四角。有四",
    "T54n2123_018:0168b16": "大銅狗。廣長四十由旬。眼如掣電。牙如劍",
    "T54n2123_018:0168b17": "樹。齒如刀山。舌如鐵刺。一切身毛皆然猛火。",
    "T54n2123_018:0168b18": "其煙惡臭。有十八獄卒。口如夜叉。六十四",
    "T54n2123_018:0168b19": "眼。散迸鐵丸狗牙上出高四由旬。牙端火流",
    "T54n2123_018:0168b20": "燒前鐵車。輪輞出火鋒刃劍戟。燒阿鼻城赤",
    "T54n2123_018:0168b21": "如融銅。獄卒八頭六十角。角頭火然。火變",
    "T54n2123_018:0168b22": "成鋼。復成刀輪。輪輪相次在火焰間。滿阿鼻",
    "T54n2123_018:0168b23": "城。城內有七鐵幢。火涌如沸。鐵流融迸涌出",
    "T54n2123_018:0168b24": "四門。上有十八釜。沸銅涌漫滿於城中。一一",
    "T54n2123_018:0168b25": "隔門。有八萬四千鐵蟒大蛇。吐毒火中身滿",
    "T54n2123_018:0168b26": "城內。其蛇哮吼如天震雷。雨大鐵丸。五百夜",
    "T54n2123_018:0168b27": "叉。五百億蟲。八萬四千嘴。頭上火流如雨而",
    "T54n2123_018:0168b28": "下。滿阿鼻城。此蟲若下猛火大熾。照八萬四",
    "T54n2123_018:0168b29": "千由旬獄。上衝大海水沃燋山。下貫大海底",
    "T54n2123_018:0168c01": "形如車軸。若有殺父害母罵辱六親。命終之",
    "T54n2123_018:0168c02": "時。銅狗化十八車。狀如寶蓋。一切火焰化為",
    "T54n2123_018:0168c03": "玉女。罪人遙見心喜欲往。風刀解時寒急作",
    "T54n2123_018:0168c04": "聲。寧得好火安車上。然火自暴。即便命終。",
    "T54n2123_018:0168c05": "坐金車上瞻玉女者。皆捉鐵斧斬截其身。屈",
    "T54n2123_018:0168c06": "申臂頃直落阿鼻。從上隔下如旋火輪。至於",
    "T54n2123_018:0168c07": "下隔身遍隔內。銅狗大吼嚙骨唼髓。獄卒羅",
    "T54n2123_018:0168c08": "剎捉大鐵叉。叉頭令起。遍體火焰滿阿鼻獄。",
    "T54n2123_018:0168c09": "閻羅王大聲告勅曰。癡人獄種。汝在世時不",
    "T54n2123_018:0168c10": "孝父母。邪慢無道。汝今生處名阿鼻獄。如是",
    "T54n2123_018:0168c11": "展轉經歷大苦。說不可盡。地獄一日一夜受罪。",
    "T54n2123_018:0168c12": "如閻浮提六十小劫。如是一大劫。具五逆者",
    "T54n2123_018:0168c13": "受罪五劫。復有眾生。犯四重禁。虛食信施。誹",
    "T54n2123_018:0168c14": "謗邪見不識因果。斷學般若。毀十方佛。偷僧",
    "T54n2123_018:0168c15": "祇物。婬妷無道。逼掠淨戒。尼姊妹親戚。造",
    "T54n2123_018:0168c16": "眾惡事。此人罪報。臨命終時。此等罪人。經八",
    "T54n2123_018:0168c17": "萬四千大劫。復入東方十八隔中。如前受苦。",
    "T54n2123_018:0168c18": "南西北方亦復如是。身滿阿鼻獄。四支復滿。",
    "T54n2123_018:0168c19": "十八隔中阿鼻地獄。有十八小地獄。小地獄",
    "T54n2123_018:0168c20": "中各有十八寒氷地獄。十八黑暗地獄。十八",
    "T54n2123_018:0168c21": "小熱地獄。十八刀輪地獄。十八劍輪地獄。十",
    "T54n2123_018:0168c22": "八火車地獄。十八沸屎地獄。十八鑊湯地獄。",
    "T54n2123_018:0168c23": "十八灰河地獄。五百億劍林地獄。五百億刺",
    "T54n2123_018:0168c24": "林地獄。五百億銅柱地獄。五百億鐵機地獄。",
    "T54n2123_018:0168c25": "五百億鐵網地獄。十八鐵窟地獄。十八鐵丸",
    "T54n2123_018:0168c26": "地獄。十八尖石地獄。十八飲銅地獄。如是",
    "T54n2123_018:0168c27": "阿鼻大地獄中。有此十八地獄。一一獄中。別",
    "T54n2123_018:0168c28": "有十八隔小地獄。始從寒泳乃至飲銅。總有",
    "T54n2123_018:0168c29": "一百四十二隔地獄。各有造業不同。然共歷",
    "T54n2123_018:0169a01": "此獄受苦皆遍。又起世經云。佛告諸比丘。阿",
    "T54n2123_018:0169a02": "毘至大地獄中。亦有十六諸小地獄。而為眷",
    "T54n2123_018:0169a03": "屬以自圍遶。各廣五百由旬。所有眾生。有生",
    "T54n2123_018:0169a04": "者出者住者。惡業果故自然出生。諸守獄卒。",
    "T54n2123_018:0169a05": "各以兩手執彼眾生身。撲置熾然熱鐵地上。",
    "T54n2123_018:0169a06": "火焰直上一向猛盛。覆面於地。便持利刀。從",
    "T54n2123_018:0169a07": "脚踝上破出其筋。手捉挽之乃至項筋。皆相",
    "T54n2123_018:0169a08": "連引貫徹心髓。痛苦難論。如是挽已。令駕鐵",
    "T54n2123_018:0169a09": "車馳奔而走。其車甚熱光焰熾然。所行之處",
    "T54n2123_018:0169a10": "純是洞然。熱鐵險道去已復去。隨獄卒意無",
    "T54n2123_018:0169a11": "暫時停。欲向何方稱意即去。隨所去處獄卒",
    "T54n2123_018:0169a12": "挽之。未曾捨離。隨所經歷銷鑠罪人。身諸肉",
    "T54n2123_018:0169a13": "血無復遺餘。往昔人非人時。所作業者一切",
    "T54n2123_018:0169a14": "悉受。以不善報故。從於東方有大火聚。忽爾",
    "T54n2123_018:0169a15": "出生。熾然赤色。極大猛焰一向焰赫。南西北",
    "T54n2123_018:0169a16": "方四維上下。各各如是。諸大火聚之所圍遶。",
    "T54n2123_018:0169a17": "漸漸逼近受諸苦痛。從於東壁出大火焰。直",
    "T54n2123_018:0169a18": "射西壁到已而住。從於西壁出大火光焰。直",
    "T54n2123_018:0169a19": "射北壁。從於北壁出大火光焰。直射南壁。從",
    "T54n2123_018:0169a20": "下射上。自上射下。縱橫相接上下交射。熱光",
    "T54n2123_018:0169a21": "赫奕騰焰相衝。爾時獄卒。以諸罪人擲置六",
    "T54n2123_018:0169a22": "種大火聚內。乃至受於極嚴切苦。命亦未終。",
    "T54n2123_018:0169a23": "彼不善業未畢未盡。於其中間具足而受。此",
    "T54n2123_018:0169a24": "阿毘至大地獄中。諸眾生等。以諸不善業果",
    "T54n2123_018:0169a25": "報故。經無量時長遠道中。受諸苦已。地獄四",
    "T54n2123_018:0169a26": "門還復更開。於門開時諸眾生等。聞聲見開",
    "T54n2123_018:0169a27": "向門而走。作如是念。我等今者必應得脫。彼",
    "T54n2123_018:0169a28": "人如是大馳走時。其身轉復熾。然猛烈。譬如",
    "T54n2123_018:0169a29": "壯夫執乾草炬。逆風而走。彼炬既然轉復熾",
    "T54n2123_018:0169b01": "盛。彼諸眾生走已復走。彼人身分轉更熾然。",
    "T54n2123_018:0169b02": "欲舉足時肉血俱散。欲下足時肉血還生。乃",
    "T54n2123_018:0169b03": "到獄門其門還閉。既不得出。其心悶亂覆面",
    "T54n2123_018:0169b04": "倒地。遍燒身皮。次燒其肉。復燒其骨。乃至徹",
    "T54n2123_018:0169b05": "髓煙焰洞然。其煙蓬勃。其焰炎赫煙焰相雜",
    "T54n2123_018:0169b06": "熱惱復倍。彼人於中受極嚴苦。惡業未滅一",
    "T54n2123_018:0169b07": "切悉受。此阿毘至大地獄中。於一切時。無",
    "T54n2123_018:0169b08": "有須臾暫受安樂。如彈指頃。如是次第具受",
    "T54n2123_018:0169b09": "此苦。",
    "T54n2123_018:0169b10": "世尊告諸比丘。作如是言。汝應當知彼世中",
    "T54n2123_018:0169b11": "間。別有十地獄。何等為十。一頞浮陀地獄。二",
    "T54n2123_018:0169b12": "泥羅浮陀地獄。三阿呼地獄。四呼呼婆地獄。",
    "T54n2123_018:0169b13": "五阿吒吒地獄。六搔揵提迦地獄。七優鉢羅",
    "T54n2123_018:0169b14": "地獄。八波頭摩地獄。九奔茶梨地獄。十拘牟",
    "T54n2123_018:0169b15": "陀地獄。",
    "T54n2123_018:0169b16": "何因何緣。名頞浮陀地獄耶。此諸眾生所有",
    "T54n2123_018:0169b17": "身形。猶如泡沫。是故名為頞浮陀地獄。",
    "T54n2123_018:0169b18": "復何因緣。名泥羅浮陀地獄。此諸眾生所有",
    "T54n2123_018:0169b19": "身形。譬如肉段。是故名泥羅浮陀地獄。",
    "T54n2123_018:0169b20": "復何因緣。名阿呼地獄。此諸眾生。受嚴切苦",
    "T54n2123_018:0169b21": "逼迫之時。叫喚而言阿呼阿呼。甚大苦也。是",
    "T54n2123_018:0169b22": "故名為阿呼地獄。",
    "T54n2123_018:0169b23": "復何因緣。名呼呼婆地獄。此諸眾生。為彼地",
    "T54n2123_018:0169b24": "獄極苦逼時。叫喚而言呼呼婆呼呼婆。是故",
    "T54n2123_018:0169b25": "名為呼呼婆地獄。",
    "T54n2123_018:0169b26": "復何因緣。名阿吒吒地獄。此諸眾生。以極苦",
    "T54n2123_018:0169b27": "惱逼切其身。但得唱言阿吒吒阿吒吒。然其",
    "T54n2123_018:0169b28": "舌聲不能出口。是故名為阿吒吒地獄。",
    "T54n2123_018:0169b29": "復何因緣。名搔揵提迦地獄。此諸眾生。地",
    "T54n2123_018:0169c01": "獄之中猛火焰色。如搔揵提迦華。是故名為",
    "T54n2123_018:0169c02": "搔揵提迦地獄。",
    "T54n2123_018:0169c03": "復何因緣。名優鉢羅地獄。此諸眾生。地獄之",
    "T54n2123_018:0169c04": "中猛火焰色。如優鉢羅華。是故名為優鉢羅",
    "T54n2123_018:0169c05": "地獄。",
    "T54n2123_018:0169c06": "復何因緣。名拘牟陀地獄。此諸眾生。地獄之",
    "T54n2123_018:0169c07": "中猛火焰色。如拘牟陀華。是故名為拘牟陀",
    "T54n2123_018:0169c08": "地獄。",
    "T54n2123_018:0169c09": "復何因緣。名奔荼梨地獄。此諸眾生。地獄",
    "T54n2123_018:0169c10": "之中猛火焰色。如奔茶梨迦華。是故名為奔",
    "T54n2123_018:0169c11": "荼梨迦地獄。",
    "T54n2123_018:0169c12": "復何因緣。名波頭摩地獄。此諸眾生。地獄之",
    "T54n2123_018:0169c13": "中猛火焰色。如波頭摩華。是故名波頭摩地",
    "T54n2123_018:0169c14": "獄。",
    "T54n2123_018:0169c15": "又立世阿毘曇論云。世尊說。有大地獄。名曰",
    "T54n2123_018:0169c16": "黑闇。各各世界外邊悉有。皆無覆蓋。此中眾",
    "T54n2123_018:0169c17": "生。自舉手眼不能見。雖復日月具大威神所",
    "T54n2123_018:0169c18": "有光明。不照彼色。諸佛出世大光遍照。因此",
    "T54n2123_018:0169c19": "光明互得相見。住在兩兩世界鐵輪外邊。名",
    "T54n2123_018:0169c20": "曰界外。是寒氷地獄。於兩山間。有十名。一名",
    "T54n2123_018:0169c21": "頞浮陀。乃至第十名波頭摩。彼中眾生。傍行",
    "T54n2123_018:0169c22": "作向上想。猶如守宮。鐵輪外邊恒作傍行。是",
    "T54n2123_018:0169c23": "其身量如頞多大。因冷風觸其身坼破。譬如",
    "T54n2123_018:0169c24": "熟瓜。如竹[竺二+韋]林。致大火燒。爆聲吒吒。如是",
    "T54n2123_018:0169c25": "眾生被寒風觸。骨破爆聲吒吒遠徹。因是聲",
    "T54n2123_018:0169c26": "故互得相知。成往來相觸故。互得相知。有諸",
    "T54n2123_018:0169c27": "眾生此中受生。若有眾生。於此間死多往生",
    "T54n2123_018:0169c28": "此。寒氷地獄在鐵輪外。若餘世界有眾生死。",
    "T54n2123_018:0169c29": "應生寒氷地獄。多彼世界鐵輪外生。兩界中",
    "T54n2123_018:0170a01": "間。其最狹處八萬由旬。在下無底。向上無覆",
    "T54n2123_018:0170a02": "其最廣處十六萬由旬。",
    "T54n2123_018:0170a03": "時量緣第四",
    "T54n2123_018:0170a04": "如起世經云。佛言。如憍薩羅國斛量胡麻。滿",
    "T54n2123_018:0170a05": "二十斛。高盛不槩。有一丈夫。滿百年已取一",
    "T54n2123_018:0170a06": "胡麻。如是次第滿百年已。復取一粒擲置餘",
    "T54n2123_018:0170a07": "處。擲滿二十斛胡麻盡已。爾所時節我說其",
    "T54n2123_018:0170a08": "壽。猶未畢盡。且以此數略而計之。名一頞浮",
    "T54n2123_018:0170a09": "陀壽。如是二十頞浮陀壽。為一泥羅浮陀壽。",
    "T54n2123_018:0170a10": "二十泥羅浮陀壽。為一阿呼壽。二十阿呼壽。",
    "T54n2123_018:0170a11": "為一呼呼婆壽。二十呼呼婆壽。為一阿吒吒",
    "T54n2123_018:0170a12": "壽。二十阿吒吒壽。為一搔揵提迦壽。二十",
    "T54n2123_018:0170a13": "搔揵提迦壽。為一優鉢羅壽。二十優鉢羅壽",
    "T54n2123_018:0170a14": "為一拘牟陀壽。二十拘牟陀壽。為一荼荼梨",
    "T54n2123_018:0170a15": "迦壽。二十奔荼梨迦壽。為一波頭摩壽。二",
    "T54n2123_018:0170a16": "十波頭摩壽。為一中劫。又那先比丘問佛經",
    "T54n2123_018:0170a17": "云。如世間火。不如泥犁中火熱。如持小石著",
    "T54n2123_018:0170a18": "世間火中。至暮不消。取大石著泥犁火中即",
    "T54n2123_018:0170a19": "消。亦如有人作惡。死在泥犁中。數千萬歲其",
    "T54n2123_018:0170a20": "人不死。亦如大蟒蛟龍等。以沙石為食即消。",
    "T54n2123_018:0170a21": "如人懷胎。腹中有子不消。此並由善惡業力。",
    "T54n2123_018:0170a22": "致使消與不消。如人所作善惡隨人。如影隨",
    "T54n2123_018:0170a23": "身。人死但亡其身不亡其行。譬如然火夜書。",
    "T54n2123_018:0170a24": "火滅字在。火至後成。今世所作行。後世成",
    "T54n2123_018:0170a25": "之。",
    "T54n2123_018:0170a26": "又如鉢頭摩地獄中火焰熾盛。罪人去此火",
    "T54n2123_018:0170a27": "一百由旬。火已燒炙。若去六十由旬。罪人兩",
    "T54n2123_018:0170a28": "耳已聾無所聞知。若去火五十由旬。其罪人",
    "T54n2123_018:0170a29": "兩目已盲。無所復見。如瞿波利比丘已懷惡",
    "T54n2123_018:0170b01": "心謗舍利弗。目揵連身壞命終。墮此鉢頭摩",
    "T54n2123_018:0170b02": "地獄中。",
    "T54n2123_018:0170b03": "又如起世經云。波頭摩地獄所住之處。若諸",
    "T54n2123_018:0170b04": "眾生離其處所。一百由旬。便為彼獄火焰所",
    "T54n2123_018:0170b05": "及。若離五十由旬。所住眾生為彼火熏。皆盲",
    "T54n2123_018:0170b06": "無眼。若離二十五由旬。所住眾生身之肉血。",
    "T54n2123_018:0170b07": "燋然破散。謂於梵行出家人邊。生垢濁心故。",
    "T54n2123_018:0170b08": "損惱心故。毒惡心故。不利益心故。無慈心故。",
    "T54n2123_018:0170b09": "無淨心故。自受斯殃。是故於一切梵行人所",
    "T54n2123_018:0170b10": "起慈。身口意業常受安樂。",
    "T54n2123_018:0170b11": "典主緣第五",
    "T54n2123_018:0170b12": "如問地獄經及淨度三昧經云。總括地獄。有",
    "T54n2123_018:0170b13": "一百三十四界。先述獄主名字處所。閻羅王",
    "T54n2123_018:0170b14": "者。昔為毘沙國王。經與維陀始生王。共戰兵",
    "T54n2123_018:0170b15": "力不敵。因立誓願。願為地獄主。臣佐十八人",
    "T54n2123_018:0170b16": "領百萬之眾。頭有角耳。皆悉忿對。同立誓曰。",
    "T54n2123_018:0170b17": "後當奉助治此罪人。毘沙王者。今閻羅王是。",
    "T54n2123_018:0170b18": "十八大臣者。今諸小王是。百萬之眾。諸阿傍",
    "T54n2123_018:0170b19": "是。問地獄經云。十八王者。即主領十八地獄。",
    "T54n2123_018:0170b20": "一迦典泥犁。二屈遵典刀山。三沸進壽典",
    "T54n2123_018:0170b21": "沸沙。四沸典沸屎。五迦世典黑耳。六[山*盍]",
    "T54n2123_018:0170b22": "傞典火車。七湯謂典鑊湯。八鑊迦然典鐵",
    "T54n2123_018:0170b23": "床。九惡生典[嶬我+皿]山。十寒氷(經闕王名)十一毘迦典剝",
    "T54n2123_018:0170b24": "皮。十二遙頭典畜生。十三提薄典刀兵。十",
    "T54n2123_018:0170b25": "四夷火典鐵磨。十五悅頭典氷地獄。十六鐵",
    "T54n2123_018:0170b26": "[竺二+丹](經闕王名)十七身典蛆蟲。十八觀身典洋銅",
    "T54n2123_018:0170b27": "又淨度三昧經云。復有三十地獄各。有主典",
    "T54n2123_018:0170b28": "不煩具錄。但列五官名字知。一者鮮官禁殺。",
    "T54n2123_018:0170b29": "二者水官禁盜。三者鐵官禁婬。四者土官禁",
    "T54n2123_018:0170c01": "兩舌。五者天官禁酒。",
    "T54n2123_018:0170c02": "王都緣第六",
    "T54n2123_018:0170c03": "如起世經云。當閻浮洲南。二鐵圍山外。有閻",
    "T54n2123_018:0170c04": "摩王宮殿住處。縱廣正等六十由旬。七重牆",
    "T54n2123_018:0170c05": "壁七重欄楯。七重鈴網其外七重多羅行樹。",
    "T54n2123_018:0170c06": "周匝圍繞雜色可觀。七寶所成。於其四方各",
    "T54n2123_018:0170c07": "有諸門。一一諸門皆有却敵樓櫓臺殿園苑",
    "T54n2123_018:0170c08": "華池。有種種樹美果彌滿香風遠熏眾鳥和",
    "T54n2123_018:0170c09": "鳴。王以惡業不善果故。於夜三時及晝三時。",
    "T54n2123_018:0170c10": "自然有赤融銅汁。在前出生。其王宮殿即變",
    "T54n2123_018:0170c11": "為鐵。五欲功德皆沒不現。王見此已。怖畏不",
    "T54n2123_018:0170c12": "安諸毛皆竪。即便出外。若在宮外。即走入內",
    "T54n2123_018:0170c13": "時。守獄者取閻摩王。高舉撲之置熱鐵地上。",
    "T54n2123_018:0170c14": "其地熾然。極大猛盛光焰炎赫。撲令臥已。即",
    "T54n2123_018:0170c15": "以鐵鉗開張其口。以融銅汁寫置口中。時閻",
    "T54n2123_018:0170c16": "摩王被燒脣口。次燒其舌。後燒咽喉。復燒大",
    "T54n2123_018:0170c17": "腸及小腸等。次第燋然從下而出。爾時彼王",
    "T54n2123_018:0170c18": "作如是念。一切眾生。以於往昔身作惡行。口",
    "T54n2123_018:0170c19": "作惡行。意作惡行。并餘眾生同作業者。皆受",
    "T54n2123_018:0170c20": "此苦。願我從今捨此身已。更得身時。俱於人",
    "T54n2123_018:0170c21": "間相逢受生。於如來法中。當得信解。鬀除",
    "T54n2123_018:0170c22": "鬢髮。著袈裟衣。得正信解。從家出家。既出家",
    "T54n2123_018:0170c23": "已自得通證。生死已盡。梵行已立。所應作",
    "T54n2123_018:0170c24": "者皆已作訖。更不復於後世受生。發如是等",
    "T54n2123_018:0170c25": "熏習善念。即於所住宮殿還成七寶。猶如諸",
    "T54n2123_018:0170c26": "天。五欲功德。現前具足。以三業善便得快樂",
    "T54n2123_018:0170c27": "(如長阿含經王亦三時受苦大意亦同此經也)。",
    "T54n2123_018:0170c28": "又新婆沙論問諸地獄卒。為是有情數。為",
    "T54n2123_018:0170c29": "是非有情數耶。答若以鐵鎖繫縛初生地獄",
    "T54n2123_018:0171a01": "有情往琰摩王所者是有情數若以種種苦",
    "T54n2123_018:0171a02": "具於地獄中害有情者是非有情數。贍部洲",
    "T54n2123_018:0171a03": "下有大地獄。贍部洲上。亦有邊地獄及獨地",
    "T54n2123_018:0171a04": "獄。或在谷中。或在山上。或在曠野。或在空",
    "T54n2123_018:0171a05": "中。於餘三洲唯有邊地獄獨地獄。無大地",
    "T54n2123_018:0171a06": "獄。所以者何。唯贍部洲人造善猛利。彼作惡",
    "T54n2123_018:0171a07": "亦復猛利。非餘洲故。有說北拘盧洲。亦無",
    "T54n2123_018:0171a08": "邊地獄等。是受純淨業果處故。問若餘洲無",
    "T54n2123_018:0171a09": "大地獄者。彼諸有情。造無間業斷善根等。當",
    "T54n2123_018:0171a10": "於何處受異熟耶。答即於此贍部洲下大地",
    "T54n2123_018:0171a11": "獄受。問地獄有情其形云何。答其形如人。問",
    "T54n2123_018:0171a12": "語言云何。答彼初生時。皆作聖語。後受苦",
    "T54n2123_018:0171a13": "時。雖出種種受苦痛聲。乃至無有一言可了。",
    "T54n2123_018:0171a14": "唯有斫刺破烈之聲。",
    "T54n2123_018:0171a15": "業因緣第七",
    "T54n2123_018:0171a16": "如罪業報應教化地獄經云。爾時信相菩薩。",
    "T54n2123_018:0171a17": "為諸眾生而作發起白佛言。世尊。今有受罪",
    "T54n2123_018:0171a18": "眾生。為諸獄卒。剉碓斬身從頭至足。乃至其",
    "T54n2123_018:0171a19": "頂斬之已訖。巧風吹活而復斬之。何罪所致。",
    "T54n2123_018:0171a20": "佛言。以前世時。坐不信三尊。不孝父母。屠兒",
    "T54n2123_018:0171a21": "魁膾斬截眾生。故獲斯罪。",
    "T54n2123_018:0171a22": "第二復有眾生。身體頑痺眉鬚墮落。舉身烘",
    "T54n2123_018:0171a23": "爛。鳥栖鹿宿人跡永絕。沾污親族人不喜",
    "T54n2123_018:0171a24": "見。名之癩病。何罪所致。佛言。以前世時。坐",
    "T54n2123_018:0171a25": "不信三尊。不孝父母。破壞塔寺。剝脫道人。斫",
    "T54n2123_018:0171a26": "射賢聖。傷害師長。常無返復。背恩忘義。常巧",
    "T54n2123_018:0171a27": "苟且。婬匿尊卑無所忌諱。故獲斯罪。",
    "T54n2123_018:0171a28": "第三復有眾生。身體長大。聾騃無足宛轉腹",
    "T54n2123_018:0171a29": "行。唯食泥土以自活命。為諸小蟲之所唼食。",
    "T54n2123_018:0171b01": "常受此苦不可堪處。何罪所致。佛言。以前世",
    "T54n2123_018:0171b02": "時。坐為人自用不信。好言善語。不孝父母。反",
    "T54n2123_018:0171b03": "戾時君。若為帝王大臣。四鎮方伯州郡令長。",
    "T54n2123_018:0171b04": "官禁督護。恃其威勢侵奪民物。無有道理。使",
    "T54n2123_018:0171b05": "苦燋悴呼嗟而行。故獲斯罪。",
    "T54n2123_018:0171b06": "第四復有眾生。兩目盲瞎都無所見。或觝樹",
    "T54n2123_018:0171b07": "木。或墮溝坑。於時死已更復受身。亦復如是。",
    "T54n2123_018:0171b08": "何罪所致。佛言。以前世時。坐不信罪福。障佛",
    "T54n2123_018:0171b09": "光明。縫鷹眼合。籠繫眾生。皮囊盛頭不得所",
    "T54n2123_018:0171b10": "見。故獲斯罪。",
    "T54n2123_018:0171b11": "第五復有眾生。蹇吃瘖瘂口不能言。若有所",
    "T54n2123_018:0171b12": "說。閉目舉手口不言了。何罪所致。佛言。以",
    "T54n2123_018:0171b13": "前世時。坐誹謗三尊。輕毀聖道。論他好醜。求",
    "T54n2123_018:0171b14": "人長短。強誣良善。憎嫉賢人。故獲斯罪。",
    "T54n2123_018:0171b15": "第六復有眾生。腹大項細不能下食。若有所",
    "T54n2123_018:0171b16": "食變為膿血。何罪所致。佛言。以前世時。偷盜",
    "T54n2123_018:0171b17": "僧食。或為大會福食屏處偷噉。悋惜己物但",
    "T54n2123_018:0171b18": "貪他財。常行惡心與人毒藥。氣息不通。故獲",
    "T54n2123_018:0171b19": "斯罪。",
    "T54n2123_018:0171b20": "第七復有眾生。常為獄卒熱燒鐵釘。釘入百",
    "T54n2123_018:0171b21": "節骨頭釘之已訖。自然火生焚燒身體。悉皆",
    "T54n2123_018:0171b22": "燋爛。何罪所致。佛言。以前世時。坐為針灸",
    "T54n2123_018:0171b23": "醫師。針人身體不能差病。誑他取財。徒憂",
    "T54n2123_018:0171b24": "苦痛令他苦惱。故獲斯罪。",
    "T54n2123_018:0171b25": "第八復有眾生。常在鑊湯中。為牛頭阿搒。",
    "T54n2123_018:0171b26": "以三股鐵叉。叉人內著鑊湯中。煮之令爛。",
    "T54n2123_018:0171b27": "還復吹活而復煮之。何罪所致。佛言。以前世",
    "T54n2123_018:0171b28": "時。信邪倒見。祠祀鬼神。屠殺眾生。湯灌滅",
    "T54n2123_018:0171b29": "毛。鑊湯煮煎。不可限量。故獲斯罪。",
    "T54n2123_018:0171c01": "第九復有眾生。常在火城中煻煨臍心。四門",
    "T54n2123_018:0171c02": "俱開。若欲趣門門即閉之。東西馳走不能自",
    "T54n2123_018:0171c03": "免。為火燒盡。何罪所致。佛言。以前世時。坐",
    "T54n2123_018:0171c04": "焚燒山澤。火煨雞子。燒煮眾生。身爛皮剝。故",
    "T54n2123_018:0171c05": "獲斯罪。",
    "T54n2123_018:0171c06": "第十復有眾生。常在雪山中寒風所吹。皮肉",
    "T54n2123_018:0171c07": "剝裂求死不得。何罪所致。佛言。以前世時。坐",
    "T54n2123_018:0171c08": "橫道作賊。剝脫人衣。使冬月之日令他凍死。",
    "T54n2123_018:0171c09": "生[利禾+皮]牛羊痛不可堪。故獲斯罪。",
    "T54n2123_018:0171c10": "第十一復有眾生。常在刀山劍樹之上。若有",
    "T54n2123_018:0171c11": "所捉即便割傷。枝節斷壞。何罪所致。佛言。",
    "T54n2123_018:0171c12": "以前世時。坐屠殺為業。烹害眾生屠割剝裂。",
    "T54n2123_018:0171c13": "骨肉分離頭脚星散。懸於高格稱量而賣。或",
    "T54n2123_018:0171c14": "復生懸眾生苦痛難處。故受斯罪。",
    "T54n2123_018:0171c15": "第十二復有眾生。五根不具。何罪所致。佛言。",
    "T54n2123_018:0171c16": "以前世時。坐飛鷹走狗彈射禽獸。或斷其頭。",
    "T54n2123_018:0171c17": "或斷其足。生滅鳥翼。故獲斯罪。",
    "T54n2123_018:0171c18": "第十三復有眾生。攣躄背僂腰臗不隨。脚跛",
    "T54n2123_018:0171c19": "手拘不能採涉。何罪所致。佛言。以前世時。坐",
    "T54n2123_018:0171c20": "為人野田行道安槍。或安射窠施張弶穽。",
    "T54n2123_018:0171c21": "陷墜眾生頭破脚折。傷損非一。故獲斯罪。",
    "T54n2123_018:0171c22": "第十四復有眾生。常為獄卒桎梏其身。不得",
    "T54n2123_018:0171c23": "免脫。何罪所致。佛言。以前世時。坐網捕眾",
    "T54n2123_018:0171c24": "生。籠繫人畜飢窮困苦。或為宰主令長。貪取",
    "T54n2123_018:0171c25": "財錢。枉繫良善。怨酷昊天。不得縱意。故獲斯",
    "T54n2123_018:0171c26": "罪。",
    "T54n2123_018:0171c27": "第十五復有眾生。或顛或狂。或癡或騃。不別",
    "T54n2123_018:0171c28": "好醜。何罪所致。佛言。以前世時。飲酒醉亂犯",
    "T54n2123_018:0171c29": "三十六失。復得癡身如似醉人。不識尊卑不",
    "T54n2123_018:0172a01": "別好醜。故獲斯罪。",
    "T54n2123_018:0172a02": "第十六復有眾生。其形甚小陰藏甚大。挽之",
    "T54n2123_018:0172a03": "身皮皆復進引。行立坐臥以之為妨。何罪所",
    "T54n2123_018:0172a04": "致。佛言。以前世時。坐持生販賣。自譽己物。",
    "T54n2123_018:0172a05": "毀呰他財。囂升弄斗躡秤前後欺誑於人。",
    "T54n2123_018:0172a06": "故獲斯罪。",
    "T54n2123_018:0172a07": "第十七復有眾生。男根不具而為黃門。身不",
    "T54n2123_018:0172a08": "妻娶。何罪所致。佛言。以前世時。坐揵象馬",
    "T54n2123_018:0172a09": "牛羊猪狗。死而復蘇。故獲斯罪。",
    "T54n2123_018:0172a10": "第十八復有眾生。從生至老無有兒子。孤立",
    "T54n2123_018:0172a11": "獨存。何罪所致佛言。以前世時。坐為人暴惡",
    "T54n2123_018:0172a12": "不信罪福。百鳥產乳之時。齎持瓶器。循大",
    "T54n2123_018:0172a13": "水渚。求拾鴻鶴鸚鵡鵝雁。諸鳥卵[穀禾+卵]。擔歸煮",
    "T54n2123_018:0172a14": "噉。諸鳥失子。悲鳴叫裂眼中血出。故獲斯",
    "T54n2123_018:0172a15": "罪。",
    "T54n2123_018:0172a16": "第十九復有眾生。少小孤寒。無有父母兄弟。",
    "T54n2123_018:0172a17": "為他作使辛苦活命。長大成人橫罹殃禍。懸",
    "T54n2123_018:0172a18": "官所縛繫閉牢獄。無人追餉飢窮困苦。無所",
    "T54n2123_018:0172a19": "告及。何罪所致。佛言。以前世時。坐喜捕拾。",
    "T54n2123_018:0172a20": "鵰鷲鷹鷂。熊羆虎豹。枷鎖而畜。孤此眾生。",
    "T54n2123_018:0172a21": "父母兄弟常恒憂悲。悲鳴叫裂哀感人心。不",
    "T54n2123_018:0172a22": "能供養常苦飢餓。骨立皮連求死不得。故獲",
    "T54n2123_018:0172a23": "斯罪。",
    "T54n2123_018:0172a24": "第二十復有眾生。其形甚醜。身黑如漆面目",
    "T54n2123_018:0172a25": "復青。鞫頰俱堆。皰面平鼻。兩眼黃赤。牙齒",
    "T54n2123_018:0172a26": "疎缺。口氣腥臭。矬短擁腫。大腹亞髖。脚復",
    "T54n2123_018:0172a27": "繚戾。僂脊匡肋。費衣健食。惡瘡膿血。水腫",
    "T54n2123_018:0172a28": "乾痟。疥癩癰疽。種種諸惡集在其身。雖親附",
    "T54n2123_018:0172a29": "人人不在意。若他作罪橫羅其殃。永不見",
    "T54n2123_018:0172b01": "佛。永不聞法。永不識僧。何罪所致。佛言。以",
    "T54n2123_018:0172b02": "前世時。坐為子不孝父母。為臣不忠其君。",
    "T54n2123_018:0172b03": "為君不敬其下。朋友不賞其信。鄉黨不以其",
    "T54n2123_018:0172b04": "齒。朝廷不以其爵。妄為趨作。心意顛倒無有",
    "T54n2123_018:0172b05": "其度。不信三尊。殺君害師。伐國掠民。攻城破",
    "T54n2123_018:0172b06": "塢。偷寒過盜惡業非一。美己惡人。侵陵孤",
    "T54n2123_018:0172b07": "老。誣謗賢聖。輕慢尊長。欺誑下賤。一切罪業",
    "T54n2123_018:0172b08": "悉具犯之。眾惡集報。故獲斯罪。",
    "T54n2123_018:0172b09": "爾時一切諸受罪眾生。聞佛作如是說。悲號",
    "T54n2123_018:0172b10": "動地。淚下如雨。而白佛言。唯願世尊。久住說",
    "T54n2123_018:0172b11": "法。令我等輩而得解脫。佛言。若我久住。薄德",
    "T54n2123_018:0172b12": "之人不種善根。謂我常在。不念無常。善男子",
    "T54n2123_018:0172b13": "譬如孩兒母常在側。不生難遭之想。若母去",
    "T54n2123_018:0172b14": "者。便生渴仰思戀之心。母方還來乃至歡喜。",
    "T54n2123_018:0172b15": "善男子。我今亦復如是。知諸眾生。善惡業緣",
    "T54n2123_018:0172b16": "受報好醜。故般涅槃。爾時世尊。即為此諸受",
    "T54n2123_018:0172b17": "罪眾生。而說偈言。",
    "T54n2123_018:0172b18": "　水流不常滿　　火盛不久然",
    "T54n2123_018:0172b19": "　日出須臾沒　　月滿已復缺",
    "T54n2123_018:0172b20": "　尊榮豪貴者　　無常復過是",
    "T54n2123_018:0172b21": "　念當勤精進　　頂禮無上尊",
    "T54n2123_018:0172b22": "又舊雜譬喻經云。昔有六人為伴。造罪俱墮",
    "T54n2123_018:0172b23": "地獄。同在一釜中。皆欲說本罪。一人言沙。二",
    "T54n2123_018:0172b24": "人言那。三人言特。四人言涉。五人言姑。六",
    "T54n2123_018:0172b25": "人言陀羅。佛見之笑。目連問佛。何以故笑。佛",
    "T54n2123_018:0172b26": "言。有六人為伴。俱墮地獄。共在一釜中。各欲",
    "T54n2123_018:0172b27": "說本罪。熱湯沸涌不能再語。各一語便迴",
    "T54n2123_018:0172b28": "下。一人言沙者。世間六十億萬歲。在泥犁中。",
    "T54n2123_018:0172b29": "始為一日。何時當竟。第二人言那者。無有出",
    "T54n2123_018:0172c01": "期。亦不知何時當得脫。第三人言特者。咄",
    "T54n2123_018:0172c02": "咄我當用作生。不能自制意。奪五家分。供養",
    "T54n2123_018:0172c03": "三尊。愚貪無足。今悔何益。第四人言涉者。言",
    "T54n2123_018:0172c04": "我治生亦不至誠。財產屬他。為得苦痛。第五",
    "T54n2123_018:0172c05": "人言姑者。誰當保我。從地罪出。便不犯道",
    "T54n2123_018:0172c06": "禁。得生天樂者。第六人言陀羅者。是事上頭",
    "T54n2123_018:0172c07": "本不為心計。譬如御車失道入邪。折軸車懷。",
    "T54n2123_018:0172c08": "悔無所及。",
    "T54n2123_018:0172c09": "又十輪經云。有五逆罪。為最極惡。何者為",
    "T54n2123_018:0172c10": "五。謂故心殺父母阿羅漢。破壞聲聞和合僧",
    "T54n2123_018:0172c11": "事。乃至惡心出佛身血。諸如是等。名為五逆。",
    "T54n2123_018:0172c12": "若人於五逆中。作一一逆者不得出家。受具",
    "T54n2123_018:0172c13": "足戒。若聽出家。則犯重罪。應殯令出。若已",
    "T54n2123_018:0172c14": "有出家諸威儀者。不應加其鞭杖。及諸繫閉。",
    "T54n2123_018:0172c15": "復有四種大罪。同於四逆。犯根本罪。何者為",
    "T54n2123_018:0172c16": "四。殺辟支佛。婬阿羅漢比丘尼。若人捨財與",
    "T54n2123_018:0172c17": "佛法僧。主掌此物而輒用之。若人到見。破",
    "T54n2123_018:0172c18": "壞比丘僧。若人於此四根本罪中。犯一一罪。",
    "T54n2123_018:0172c19": "悉不聽佛法出家。設使出家。不得聽受具足",
    "T54n2123_018:0172c20": "戒。若受具者應驅令出。以有出家威儀法故。",
    "T54n2123_018:0172c21": "不應鞭杖繫閉奪其生命。如是皆犯根本罪。",
    "T54n2123_018:0172c22": "非逆罪也有是根本罪亦是逆罪。若人出家",
    "T54n2123_018:0172c23": "受具足戒。得見諦道。斷其命根。是名亦逆亦",
    "T54n2123_018:0172c24": "根本罪。如是眾生。於我戒律中。應驅令出。有",
    "T54n2123_018:0172c25": "是根本罪非逆罪。若人出家凡夫眾生。故害",
    "T54n2123_018:0172c26": "其命。是名犯根本。非逆罪也。若有四方僧物。",
    "T54n2123_018:0172c27": "飲食敷具。悉不應與同共利養也。有是非根",
    "T54n2123_018:0172c28": "本非逆罪。若有眾生。於佛法僧而生疑心。此",
    "T54n2123_018:0172c29": "中出家。乃至見他讀誦。而作留難乃至一偈。",
    "T54n2123_018:0173a01": "此非根本罪。亦非逆罪。是名甚惡。近於逆",
    "T54n2123_018:0173a02": "罪。若不懺悔除其罪根。終不聽使佛法出家。",
    "T54n2123_018:0173a03": "設使出家受具足戒。不悔過者亦驅令出。何",
    "T54n2123_018:0173a04": "以故。不信正法。毀謗三乘。壞正法眼。欲滅法",
    "T54n2123_018:0173a05": "燈。斷三寶種。減損人天而無利益。墮於惡道。",
    "T54n2123_018:0173a06": "此二種人名謗正法。毀呰賢聖。地獄劫壽。增",
    "T54n2123_018:0173a07": "長惡法。是名根本大重罪也。何者。是不威儀",
    "T54n2123_018:0173a08": "根本法罪。若比丘故婬。故殺凡人。不與而取。",
    "T54n2123_018:0173a09": "犯故妄語。於此四中。若犯一一罪。悉不聽取",
    "T54n2123_018:0173a10": "四方僧物。飲食臥具。皆悉不得共同受用。然",
    "T54n2123_018:0173a11": "帝王大臣不應加其鞭杖。繫閉刑罰乃至奪",
    "T54n2123_018:0173a12": "命。何故名為根本重罪。若人作如是行。身壞",
    "T54n2123_018:0173a13": "命終墮於惡趣。是惡道根本。是故名為根本",
    "T54n2123_018:0173a14": "罪也。譬如鐵丸。雖擲空中。終不暫住。速疾投",
    "T54n2123_018:0173a15": "地。如是五逆犯四重禁。及二種眾生。毀壞正",
    "T54n2123_018:0173a16": "法。誹謗賢聖。如是等十一種罪中。若人犯一",
    "T54n2123_018:0173a17": "一罪者。身壞命終。皆墮阿鼻地獄。",
    "T54n2123_018:0173a18": "又如正法念經說。阿鼻地獄中苦。千倍過前。",
    "T54n2123_018:0173a19": "七大地獄壽經一劫。其身長大五百由旬。造",
    "T54n2123_018:0173a20": "四逆人四百由旬。造三逆人三百由旬。造二",
    "T54n2123_018:0173a21": "逆人二百由旬。造一逆人一百由旬。彼五逆",
    "T54n2123_018:0173a22": "業人臨欲死時。唱喚失糞。咽喉抒氣。如是死",
    "T54n2123_018:0173a23": "滅中有色生不見。其對其身。猶如八歲小兒。",
    "T54n2123_018:0173a24": "閻羅王然焰鐵羂。繫縛其咽。及束兩手。頭面",
    "T54n2123_018:0173a25": "在下足在於上。經二千年皆向下行。多燒焰",
    "T54n2123_018:0173a26": "鬘先燒其頭。次燒其身。彼六欲天。聞彼阿鼻",
    "T54n2123_018:0173a27": "地獄中氣。即皆消盡。何以故。以阿鼻獄人極",
    "T54n2123_018:0173a28": "大臭故。",
    "T54n2123_018:0173a29": "又觀佛三昧海經云。佛告阿難。若有眾生殺",
    "T54n2123_018:0173b01": "父害母。罵辱六親。作是罪者。命終之時揮霍",
    "T54n2123_018:0173b02": "之間。譬如壯士屈申臂頃。直落阿鼻大地獄",
    "T54n2123_018:0173b03": "中。化閻羅王大聲告勅。癡人獄種。汝在世時",
    "T54n2123_018:0173b04": "不孝父母。邪慢無道。汝今生處名阿鼻地獄。",
    "T54n2123_018:0173b05": "作是語已即滅不現。爾時獄卒復驅罪人。從",
    "T54n2123_018:0173b06": "於下隔乃至上隔。經歷八萬四千隔中。攢身",
    "T54n2123_018:0173b07": "而過。至鐵網際。一日一夜乃爾周遍。阿鼻地",
    "T54n2123_018:0173b08": "獄一日一夜。比此閻浮提日月歲數。經六十",
    "T54n2123_018:0173b09": "小劫。如是壽命盡一大劫。具五逆者。其人受",
    "T54n2123_018:0173b10": "罪足滿五劫。復有眾生。犯四重禁。虛食信施。",
    "T54n2123_018:0173b11": "誹謗邪見不識因果。斷學般若。毀十方佛。偷",
    "T54n2123_018:0173b12": "僧祇物。婬妷無道。逼略淨戒諸比丘尼姊",
    "T54n2123_018:0173b13": "妹親戚。不知慚愧。毀辱所親。造眾惡事。此人",
    "T54n2123_018:0173b14": "罪報。臨命終時刀風解身。俄爾之間身如鐵",
    "T54n2123_018:0173b15": "花。滿十八隔中。一一花八萬四千葉。一一葉",
    "T54n2123_018:0173b16": "頭身手支節。各在一隔間。地獄不大。此身不",
    "T54n2123_018:0173b17": "小。遍滿如此大地獄中。經歷八萬四千大劫。",
    "T54n2123_018:0173b18": "此泥犁滅。復入東方十八隔中。如前受苦。此",
    "T54n2123_018:0173b19": "阿鼻獄南西北方。各經十八隔。謗方等經。具",
    "T54n2123_018:0173b20": "五逆罪。破壞僧祇。污比丘比丘尼。斷諸善根",
    "T54n2123_018:0173b21": "如此罪人具眾罪者。身滿阿鼻獄。四支復滿",
    "T54n2123_018:0173b22": "十八隔中。此阿鼻獄但燒如此。獄種眾生劫",
    "T54n2123_018:0173b23": "欲盡時。東門即開。見東門外。清泉流水華果",
    "T54n2123_018:0173b24": "林樹。一切俱現。是諸罪人從下隔見。眼火暫",
    "T54n2123_018:0173b25": "歇。從下隔起婉轉腹行。踊身上走到上隔",
    "T54n2123_018:0173b26": "中。手攀刀輪。時虛空中雨熱鐵丸。走趣東門。",
    "T54n2123_018:0173b27": "既至門閫。獄卒羅剎。手捉鐵叉逆刺其眼。鐵",
    "T54n2123_018:0173b28": "狗嚙心悶絕而死。死已復生。見南門開如前",
    "T54n2123_018:0173b29": "不異。如是西門北門亦復如此。如此時間經",
    "T54n2123_018:0173c01": "歷半劫。阿鼻獄死生寒氷中。寒氷獄死生黑",
    "T54n2123_018:0173c02": "暗處。八千萬歲目無所見。受大蟲身婉轉腹",
    "T54n2123_018:0173c03": "行。諸情暗塞無所解知。百千狐狼牽掣食之。",
    "T54n2123_018:0173c04": "命終之後生畜生中。五千萬身受鳥獸形。還",
    "T54n2123_018:0173c05": "生人中聾盲瘖瘂。疥癩癰疽。貧窮下賤。一",
    "T54n2123_018:0173c06": "切諸衰以為嚴飾。受此賤形經五百身。後復",
    "T54n2123_018:0173c07": "還生餓鬼道中。餓鬼道中。遇善知識諸大菩",
    "T54n2123_018:0173c08": "薩。呵責其言。汝於前身無量世時。作無根",
    "T54n2123_018:0173c09": "罪。誹謗不信。如此罪人具眾罪者。身滿阿",
    "T54n2123_018:0173c10": "鼻獄。四支復滿十八隔中。此墮阿鼻獄。受諸",
    "T54n2123_018:0173c11": "苦惱不可且說。汝今應當發慈悲心。時諸餓",
    "T54n2123_018:0173c12": "鬼聞是語已。稱南無佛。稱佛恩力。尋即命",
    "T54n2123_018:0173c13": "終生四天處。生彼天已悔過自責。發菩提心。",
    "T54n2123_018:0173c14": "諸佛心光不捨是等。攝受是輩如羅睺羅。教",
    "T54n2123_018:0173c15": "避地獄如愛眼目。故起世經。世尊說偈言。",
    "T54n2123_018:0173c16": "　若人身口意造業　　作已入於惡道中",
    "T54n2123_018:0173c17": "　如是當生活地獄　　最為可畏毛竪處",
    "T54n2123_018:0173c18": "　經歷無數千億歲　　死已須臾還復活",
    "T54n2123_018:0173c19": "　怨讎各各相報對　　由此眾生更相殺",
    "T54n2123_018:0173c20": "　若於父母起惡心　　或佛菩薩聲聞眾",
    "T54n2123_018:0173c21": "　此等皆墮黑繩獄　　其處受苦極嚴熾",
    "T54n2123_018:0173c22": "　教他正行令邪曲　　見人有善必破壞",
    "T54n2123_018:0173c23": "　此等亦墮黑繩獄　　兩舌惡口多妄語",
    "T54n2123_018:0173c24": "　樂作三種重惡業　　不修三種善根牙",
    "T54n2123_018:0173c25": "　此等癡人必當入　　合大地獄久受苦",
    "T54n2123_018:0173c26": "　或殺羊馬及諸牛　　種種雜獸雞猪等",
    "T54n2123_018:0173c27": "　并殺諸餘蟲蟻類　　彼人當墮合地獄",
    "T54n2123_018:0173c28": "　世間怖畏相多種　　以此逼迫惱眾生",
    "T54n2123_018:0173c29": "　當墮磑山地獄中　　受於推壓舂擣苦",
    "T54n2123_018:0174a01": "　貪慾毒癡結使故　　廻轉正理令別異",
    "T54n2123_018:0174a02": "　判是作非乖法律　　彼為刀劍輪所傷",
    "T54n2123_018:0174a03": "　倚恃強勢劫奪他　　有力無力皆悉取",
    "T54n2123_018:0174a04": "　若作如是諸逼惱　　當為鐵象所蹴踏",
    "T54n2123_018:0174a05": "　若樂殺害諸眾生　　身手血塗心嚴惡",
    "T54n2123_018:0174a06": "　常行如是不淨業　　彼等當生叫喚處",
    "T54n2123_018:0174a07": "　種種觸惱眾生故　　於叫喚獄被燒煮",
    "T54n2123_018:0174a08": "　其中復有大叫喚　　此由諂曲姦猾心",
    "T54n2123_018:0174a09": "　諸見稠林所覆蔽　　愛網彌密所沈淪",
    "T54n2123_018:0174a10": "　常行如是最下業　　彼則墮於大叫喚",
    "T54n2123_018:0174a11": "　若至如是大叫喚　　熾然鐵城毛竪處",
    "T54n2123_018:0174a12": "　其中鐵堂及鐵屋　　諸來入者悉燒然",
    "T54n2123_018:0174a13": "　若作世間諸事業　　恒多惱亂諸眾生",
    "T54n2123_018:0174a14": "　彼等當生熱惱處　　於無量時受熱惱",
    "T54n2123_018:0174a15": "　世間沙門婆羅門　　父母尊長諸耆舊",
    "T54n2123_018:0174a16": "　若恒觸惱令不喜　　彼等皆墮熱惱獄",
    "T54n2123_018:0174a17": "　生天淨業不樂修　　所愛至親常遠離",
    "T54n2123_018:0174a18": "　喜作如是諸事者　　彼人當入熱惱獄",
    "T54n2123_018:0174a19": "　惡向沙門婆羅門　　并諸善人父母等",
    "T54n2123_018:0174a20": "　或復害於餘尊者　　彼墮熱惱常熾然",
    "T54n2123_018:0174a21": "　恒多造作諸惡業　　不曾發起一善心",
    "T54n2123_018:0174a22": "　是人直趣阿毘獄　　當受無量眾苦惱",
    "T54n2123_018:0174a23": "　若說正法為非法　　說諸非法為正法",
    "T54n2123_018:0174a24": "　既無增益於善事　　彼人當入阿毘獄",
    "T54n2123_018:0174a25": "　活及黑繩此兩獄　　合會叫喚等為五",
    "T54n2123_018:0174a26": "　熱惱大熱共成七　　阿毘地獄為第八",
    "T54n2123_018:0174a27": "　此八名為大地獄　　嚴熾苦切難忍受",
    "T54n2123_018:0174a28": "　惡業之人所作故　　其中小獄有十六",
    "T54n2123_018:0174a29": "誡勗緣第八",
    "T54n2123_018:0174b01": "如起世經云。佛告諸比丘。有三天使在於世",
    "T54n2123_018:0174b02": "間。何等為三。一老。二病。三死。有人放逸三",
    "T54n2123_018:0174b03": "業惡行。身壞命終生地獄中。諸守獄者。應時",
    "T54n2123_018:0174b04": "即來。驅彼眾生。至閻王前白言。大王。此等",
    "T54n2123_018:0174b05": "眾生。昔在人間。縱逸自在不善三業。今來生",
    "T54n2123_018:0174b06": "此。唯願大王善教示之。王問罪人。汝昔人間。",
    "T54n2123_018:0174b07": "第一天使善教示汝。善呵責汝。豈得不見出",
    "T54n2123_018:0174b08": "現生耶。答言大天。我實不見。王重告言。汝豈",
    "T54n2123_018:0174b09": "不見。為人身時。或作婦女。或作丈夫。衰老相",
    "T54n2123_018:0174b10": "現。齒落髮白。皮膚緩皺。黑黶遍體。狀若胡",
    "T54n2123_018:0174b11": "麻。膊傴背曲。行步跛蹇。足不依身。左右傾",
    "T54n2123_018:0174b12": "側。頸細皮寬。兩邊垂緩。猶若牛胡。脣口乾",
    "T54n2123_018:0174b13": "枯。喉舌燥澁。身體屈弱。氣力綿微。喘息出",
    "T54n2123_018:0174b14": "聲。猶如挽鋸。向前欲倒。恃杖而行。盛年衰損",
    "T54n2123_018:0174b15": "骨肉消竭。羸瘦尫弱。趣來世路。舉動沈滯",
    "T54n2123_018:0174b16": "無復壯形。乃至身心恒常戰掉。一切支節疲",
    "T54n2123_018:0174b17": "懈難攝。汝見之不。答言。大天。我實見之。時",
    "T54n2123_018:0174b18": "王告言。汝愚癡人無有智慧。昔日既見如是",
    "T54n2123_018:0174b19": "相貌。云何不作如是思惟。我今具有如是老",
    "T54n2123_018:0174b20": "法。未得遠離。可作善業。使我長夜利益安樂。",
    "T54n2123_018:0174b21": "彼人復答言。大天。我實不作如是思惟。以心",
    "T54n2123_018:0174b22": "縱蕩行放逸故。王又告言。汝愚癡人不修善",
    "T54n2123_018:0174b23": "業。當具足受放逸之罪。此之苦報非他人作。",
    "T54n2123_018:0174b24": "是汝自業今還聚集受此報也。",
    "T54n2123_018:0174b25": "爾時閻摩王。第二訶之告。言。諸人豈不見第",
    "T54n2123_018:0174b26": "二天使世間出耶。答言。大天。我實不見。王復",
    "T54n2123_018:0174b27": "告言。汝豈不見。昔在世間作人身時。若婦女",
    "T54n2123_018:0174b28": "身。若丈夫身。四大和合。忽爾乖違病苦所侵。",
    "T54n2123_018:0174b29": "纏綿困篤。或臥小大床上。糞尿污穢。宛轉其",
    "T54n2123_018:0174c01": "中不得自在。眠臥起坐仰人扶侍。洗拭抱持。",
    "T54n2123_018:0174c02": "與飲與食。一切須人。汝見之不。彼人答言。",
    "T54n2123_018:0174c03": "大天。我實見之。王復告言。癡人汝見如是。云",
    "T54n2123_018:0174c04": "何不思。我今亦有如是之法。未離患法。可",
    "T54n2123_018:0174c05": "作善業。令我當來長夜得大利益大安樂事。",
    "T54n2123_018:0174c06": "彼人答言。不也。我實不作如是思惟。以懈怠",
    "T54n2123_018:0174c07": "心行放逸故。王告。癡人。汝既嬾墮不作善業。",
    "T54n2123_018:0174c08": "受此惡報。非他人造。還自受報。",
    "T54n2123_018:0174c09": "爾時閻摩王。第三訶之語言。汝愚癡人。汝昔",
    "T54n2123_018:0174c10": "人時。豈可不見第三天使世間出耶。答言。大",
    "T54n2123_018:0174c11": "天。我實不見。王復告言。汝人間時。豈復不見",
    "T54n2123_018:0174c12": "婦女身。若丈夫身。隨時命終置於床上。以",
    "T54n2123_018:0174c13": "雜色衣而蒙覆之。將出聚落。升帳軒蓋種種",
    "T54n2123_018:0174c14": "莊嚴。眷屬圍繞。舉手散髮。灰土坌頭。極大悲",
    "T54n2123_018:0174c15": "惱。號咷哭泣舉聲大叫。椎胸哀慟酸哽楚",
    "T54n2123_018:0174c16": "切。汝悉見不。答言。大天。我實見之。時王告",
    "T54n2123_018:0174c17": "言。癡人汝昔既見如此。何不思惟。我亦有死。",
    "T54n2123_018:0174c18": "未得免離。今當作善。為我長夜得大利益。彼",
    "T54n2123_018:0174c19": "人答言。大天。我實不作如是思惟。何以故。以",
    "T54n2123_018:0174c20": "放逸故。時王告言。汝既放逸不作善業。自造",
    "T54n2123_018:0174c21": "此惡非他人造。得此果報汝還自受。以此三",
    "T54n2123_018:0174c22": "使教示訶責已。勅令將去。時守獄者。即執罪",
    "T54n2123_018:0174c23": "人兩足兩臂。以頭向下。以足向上。遙擲置於",
    "T54n2123_018:0174c24": "諸地獄中。",
    "T54n2123_018:0174c25": "頌曰。",
    "T54n2123_018:0174c26": "　生來死還送　　日往復月旋",
    "T54n2123_018:0174c27": "　弱喪昏風動　　流浪逐物遷",
    "T54n2123_018:0174c28": "　愚戇失正路　　漂沒入重淵",
    "T54n2123_018:0174c29": "　一墜幽闇處　　萬劫履鋒辛",
    "T54n2123_018:0175a01": "　六道旋寰苦　　三業未曾全",
    "T54n2123_018:0175a02": "　墜流無人救　　悽傷還自憐",
    "T54n2123_018:0175a03": "　歸誠觀像物　　方知虛妄筌",
    "T54n2123_018:0175a04": "　苦海深河趣　　思登般若船",
    "T54n2123_018:0175a05": "諸經要集卷第十八"
}