{
    "T46n1916_008:0529a02": "釋禪波羅蜜次第法門卷第八",
    "T46n1916_008:0529a04": "隋天台智者大師說",
    "T46n1916_008:0529a05": "弟子法慎記",
    "T46n1916_008:0529a06": "弟子灌頂再治",
    "T46n1916_008:0529a07": "釋禪波羅蜜修證第七之四(修證通明觀)",
    "T46n1916_008:0529a08": "今辨此禪大意為三。一者釋名。二者辨次位。",
    "T46n1916_008:0529a09": "三者明修證。一釋名者所以此禪名為通明",
    "T46n1916_008:0529a10": "觀者。此觀方法出大集經文無別名目北國",
    "T46n1916_008:0529a11": "諸禪師修。得此禪欲以授人既不知名字正",
    "T46n1916_008:0529a12": "欲安根本禪。裡而法相逈殊若對十六特勝。",
    "T46n1916_008:0529a13": "則名目全不相關。若安之背捨勝處觀行方",
    "T46n1916_008:0529a14": "法條然別異。既進退並不相應。所以諸師別",
    "T46n1916_008:0529a15": "作名目名為通明觀禪。或有說言。華嚴經有",
    "T46n1916_008:0529a16": "此名目。所言通者謂從初修習即通觀三事。",
    "T46n1916_008:0529a17": "若觀息時即通照色心。若觀色乃至心亦如",
    "T46n1916_008:0529a18": "是。此法明淨能開心眼無諸暗蔽。既觀一達",
    "T46n1916_008:0529a19": "三徹見無閡故名通明。復次善修此禪必定",
    "T46n1916_008:0529a20": "能發六通三明故。大集經明法行比丘修此",
    "T46n1916_008:0529a21": "禪時欲得神通即能得之。今言通者。即是能",
    "T46n1916_008:0529a22": "得六通。明者。即是能生三明。此因中說果故",
    "T46n1916_008:0529a23": "言通明觀。問曰。餘禪亦能發六通三明。何故",
    "T46n1916_008:0529a24": "獨此禪說為通明。答曰。餘禪乃有發通明之",
    "T46n1916_008:0529a25": "義。不如此禪利疾故名通明。問曰如大集經",
    "T46n1916_008:0529a26": "亦有別釋此禪名義。故經言。所言禪者疾故",
    "T46n1916_008:0529a27": "名禪。疾大疾住大住寂靜觀滅達離是名為",
    "T46n1916_008:0529a28": "禪。今何故別立名耶。答曰。彼經雖有此釋",
    "T46n1916_008:0529a29": "於義乃顯。而名猶漫既不的有名目故。復更",
    "T46n1916_008:0529b01": "立通明之名第二明次位者。此禪無別次位。",
    "T46n1916_008:0529b02": "猶是約根本四禪四空立次位。但於一一禪",
    "T46n1916_008:0529b03": "內更有增勝出世間觀定之法能發無漏及三",
    "T46n1916_008:0529b04": "明六通疾利。亦於非想後心滅諸心數入滅",
    "T46n1916_008:0529b05": "受想定故。不同根本暗證取著無有神智功",
    "T46n1916_008:0529b06": "能。是故雖復次位同於根本而觀慧殊別。恐",
    "T46n1916_008:0529b07": "人謬解故立別名。雖名有異而次位無差。問",
    "T46n1916_008:0529b08": "曰。若此禪得入滅定。與九次第定有何異耶。",
    "T46n1916_008:0529b09": "答曰。修此定時心心無間。亦得說為九次第",
    "T46n1916_008:0529b10": "定。然終非是具足九次第定法。是事在下自",
    "T46n1916_008:0529b11": "當可見。若比准成實論解九定八解亦是具",
    "T46n1916_008:0529b12": "足。第三明修證。此禪既無別次位。還約根",
    "T46n1916_008:0529b13": "本次位辨修證也。第一先明修證初禪之相",
    "T46n1916_008:0529b14": "如大集經說。言初禪者亦名為具。亦名為離。",
    "T46n1916_008:0529b15": "離者謂離五蓋。具者謂具五支。五支者謂覺",
    "T46n1916_008:0529b16": "觀喜安定。云何為覺如心覺大覺思惟大思",
    "T46n1916_008:0529b17": "惟觀於心性是名為覺。云何為觀觀心行大",
    "T46n1916_008:0529b18": "行。遍行隨意是名為觀。云何為喜如真實知",
    "T46n1916_008:0529b19": "大知心動至心是名為喜。云何為安。謂心",
    "T46n1916_008:0529b20": "安身安受安受於樂觸是名為安。云何為定。",
    "T46n1916_008:0529b21": "謂心住大住不亂於緣不謬無有顛倒是名為",
    "T46n1916_008:0529b22": "定。即是彼經略釋修證通明初禪之相。推此",
    "T46n1916_008:0529b23": "經文所明五支則與餘經論所明大異。故須",
    "T46n1916_008:0529b24": "別釋今先釋如心。如心者即是初禪前方便",
    "T46n1916_008:0529b25": "定發也亦即是未到地。但證不孤發要由修",
    "T46n1916_008:0529b26": "習。云何修習行者。從初安心即觀於息色心",
    "T46n1916_008:0529b27": "三事俱無分別。觀三事者必須先觀息道。云",
    "T46n1916_008:0529b28": "何觀息。謂攝心靜坐調和氣息。一心諦觀息",
    "T46n1916_008:0529b29": "想遍身出入。若慧心明利。即覺息入無積聚",
    "T46n1916_008:0529c01": "出無分散。來無所經由去無所履涉。雖復明",
    "T46n1916_008:0529c02": "覺息入出遍身。如空中風性無所有。是則略",
    "T46n1916_008:0529c03": "說觀息如心相。次觀色如行者。既知息依於",
    "T46n1916_008:0529c04": "身離身無息。即應諦觀身色如此色本自不",
    "T46n1916_008:0529c05": "有。皆是先世妄想因緣招感。今世四大造色",
    "T46n1916_008:0529c06": "圍虛空故。假名為身。一心諦觀頭等六分三",
    "T46n1916_008:0529c07": "十六物及四大四微一一非身。四微四大亦",
    "T46n1916_008:0529c08": "各非實尚不自有。何能生六分之身三十六",
    "T46n1916_008:0529c09": "物無身色可得。爾時心無分別即達色如。次",
    "T46n1916_008:0529c10": "觀心如行者。當知由有心故。則有身色去來",
    "T46n1916_008:0529c11": "動轉。若無此心誰分別色。色因誰生。諦觀此",
    "T46n1916_008:0529c12": "心藉緣而有。生滅迅速不見住處亦無相貌。",
    "T46n1916_008:0529c13": "但有名字。名字亦空即達心如行者。若不得",
    "T46n1916_008:0529c14": "三性別異名為如心。復次行者若觀息時。既",
    "T46n1916_008:0529c15": "不得息即達色心空寂。何以故。三法不相離",
    "T46n1916_008:0529c16": "故。色心亦爾。若不得色心三事。即不得一切",
    "T46n1916_008:0529c17": "法。所以者何。由此三事和合。能生一切陰入",
    "T46n1916_008:0529c18": "界眾苦煩惱。善惡行業往來五道流轉不息。",
    "T46n1916_008:0529c19": "若了三事無生則一切諸法本來空寂。是則",
    "T46n1916_008:0529c20": "略說修習如心之相。第二明證相。此亦具有",
    "T46n1916_008:0529c21": "證欲界未到地相。行者如上觀察三性悉不",
    "T46n1916_008:0529c22": "可得。其心任運自住真如。其心泯然明淨名",
    "T46n1916_008:0529c23": "欲界定。於此定後心依真如法。心泯然入定",
    "T46n1916_008:0529c24": "與如相應。如法持心心定不動。泯然不見身",
    "T46n1916_008:0529c25": "息心三法異相。一往猶如虛空故名如心。即",
    "T46n1916_008:0529c26": "是通明未到地也。次釋初禪發相如前引經",
    "T46n1916_008:0529c27": "說此應具釋五支證相。今先據覺支為本覺",
    "T46n1916_008:0529c28": "義既成。釋餘四支則從可見。所以經言覺大",
    "T46n1916_008:0529c29": "覺。覺者覺根本禪覺觸發相故名為覺此事",
    "T46n1916_008:0530a01": "如前說但輕重有異。大覺者豁然心目開明。",
    "T46n1916_008:0530a02": "明見三事發相名為大覺。此傍釋未是正意。",
    "T46n1916_008:0530a03": "復次今當分別覺大覺義。所言覺者。覺世間",
    "T46n1916_008:0530a04": "相也大覺出世間也此即對真俗二諦釋之。",
    "T46n1916_008:0530a05": "亦有漏無漏義意在此。今明世間則有三種。",
    "T46n1916_008:0530a06": "一根本世間一期正報五陰是也。二義世間",
    "T46n1916_008:0530a07": "者知根本之法與外一切法義理相關也。三",
    "T46n1916_008:0530a08": "事世間者發五通時悉見一切眾生種類及世",
    "T46n1916_008:0530a09": "間事也。世間既有三種。出世間對世間亦為",
    "T46n1916_008:0530a10": "三。所以者何。眾生根有下中上利鈍不等。是",
    "T46n1916_008:0530a11": "故雖同證此初禪境界淺深其實有異。故須",
    "T46n1916_008:0530a12": "約三義分別證初禪不同。第一先釋約根本",
    "T46n1916_008:0530a13": "世間出世間。明覺大覺五支成初禪之相。即",
    "T46n1916_008:0530a14": "為二意。第一先明初禪發相。第二即釋成覺",
    "T46n1916_008:0530a15": "大覺五支差別之相。一先明初禪發之相。即",
    "T46n1916_008:0530a16": "為三意品次不同。一者。初發。二次。三後。一",
    "T46n1916_008:0530a17": "初發相行者。發初禪時。即豁然見自身九萬",
    "T46n1916_008:0530a18": "九千毛孔空疎氣息遍身毛孔出入。雖心眼",
    "T46n1916_008:0530a19": "明見遍身出入。而入無積聚出無分散來無",
    "T46n1916_008:0530a20": "所經由去無所履涉。即見身內三十六物一",
    "T46n1916_008:0530a21": "一分明。三十六物者。諸髮毛爪齒薄皮厚皮",
    "T46n1916_008:0530a22": "筋肉骨髓脾腎心肝肺小腸大腸胃胞膽屎尿",
    "T46n1916_008:0530a23": "垢汗淚涕唾膿血脈黃痰白痰癊肪[月*冊]腦膜。",
    "T46n1916_008:0530a24": "此三十六物十是外物。二十六是內物。二十",
    "T46n1916_008:0530a25": "二是地物。十四是水物。已見風水地相分明。",
    "T46n1916_008:0530a26": "復覺諸物各有熱氣煎煮火相分明。觀此四",
    "T46n1916_008:0530a27": "大猶如四蛇同處一篋。四大蚖蛇其性各異。",
    "T46n1916_008:0530a28": "亦如屠牛之人分肉為四分。諦觀四分各不",
    "T46n1916_008:0530a29": "相關行者亦爾。心大驚悟。復次行者非但見",
    "T46n1916_008:0530b01": "身三十六物四大假合不淨可惡。亦覺知五",
    "T46n1916_008:0530b02": "種不淨之相。何等為五。一者見外十物相不",
    "T46n1916_008:0530b03": "淨心生厭患。是名自相不淨。二者見身內。二",
    "T46n1916_008:0530b04": "十六物內性不淨。是名自性不淨。三者自覺",
    "T46n1916_008:0530b05": "此身從歌羅邏時父母精血和合以為身種。",
    "T46n1916_008:0530b06": "是名種子不淨。四者此身處胎之時在生熟",
    "T46n1916_008:0530b07": "二臟之間。是名生處不淨。五者及其此身死",
    "T46n1916_008:0530b08": "後捐棄塚間壞爛臭穢。是名究竟不淨。當知",
    "T46n1916_008:0530b09": "此身從始至終不淨所成無一可樂甚可厭",
    "T46n1916_008:0530b10": "惡。我為無目忽於昔來著此不淨臭爛之身",
    "T46n1916_008:0530b11": "造生死業。於無量劫今始覺悟。悲喜交懷。五",
    "T46n1916_008:0530b12": "種不淨如摩訶衍論廣說。復覺定內心識緣",
    "T46n1916_008:0530b13": "諸境界念念不停。諸心數法相續而起。所念",
    "T46n1916_008:0530b14": "相異亦復非一。是名初禪初證之相。次明中",
    "T46n1916_008:0530b15": "證相。行者住此定內三昧漸深覺息後五臟",
    "T46n1916_008:0530b16": "內生息相各異。所謂青黃赤白黑等隨臟色",
    "T46n1916_008:0530b17": "別。出至毛孔若從根入色相亦不同。如是分",
    "T46n1916_008:0530b18": "別氣相非一。復見此身薄皮厚皮膜肉。各有",
    "T46n1916_008:0530b19": "九十九重。大骨小骨三百六十及髓。各有九",
    "T46n1916_008:0530b20": "十八重。於此骨肉之間有諸蟲。四頭四口九",
    "T46n1916_008:0530b21": "十九尾。如是形相非一。乃至出入來去音聲",
    "T46n1916_008:0530b22": "言語亦悉覺知。唯腦有四分。分有十四重。身",
    "T46n1916_008:0530b23": "內五臟葉葉相覆猶如蓮華孔竅空疎內外相",
    "T46n1916_008:0530b24": "通。亦各有九十九重諸物之間亦各有八十",
    "T46n1916_008:0530b25": "戶蟲。於內住止互相使役。若行者心靜細時",
    "T46n1916_008:0530b26": "亦於定內聞諸蟲語言音聲。或時因此發解",
    "T46n1916_008:0530b27": "眾生言語三昧。身內諸脈心脈為主。復從心",
    "T46n1916_008:0530b28": "脈內生四大之脈。一大各十脈。十脈之內一",
    "T46n1916_008:0530b29": "一復各九脈合成四百脈。從頭至足四百四",
    "T46n1916_008:0530c01": "脈。內悉有風氣血流相注。此脈血之內亦有",
    "T46n1916_008:0530c02": "諸細微之蟲依脈而住。行者如是知是知身",
    "T46n1916_008:0530c03": "內外不實猶如芭蕉。復觀心數隨所緣時悉",
    "T46n1916_008:0530c04": "有受想行識四心差別不同。三明後證之相。",
    "T46n1916_008:0530c05": "行者三昧智慧轉深淨明利。復見氣息調和",
    "T46n1916_008:0530c06": "同為一相如瑠璃器非青黃赤白。亦見息之",
    "T46n1916_008:0530c07": "出入無常生滅悉皆空寂。復見身相新新無",
    "T46n1916_008:0530c08": "常代謝。所以者何。飲食是外四大入腹資身",
    "T46n1916_008:0530c09": "時新四大既生。當知故身隨滅。譬如草木新",
    "T46n1916_008:0530c10": "葉既生故葉便落。身亦如是。愚夫不了謂是",
    "T46n1916_008:0530c11": "惜身。智者於三昧內。覺此身相無常所遷新",
    "T46n1916_008:0530c12": "新生滅空無自性色不可得。復各一念心生",
    "T46n1916_008:0530c13": "之時即有六十剎那生滅。或有人言。六百剎",
    "T46n1916_008:0530c14": "那生滅迅速。空無自性心不可得。第二明釋",
    "T46n1916_008:0530c15": "成覺觀五支之相即為五。第一釋覺支經說",
    "T46n1916_008:0530c16": "覺支云。覺大覺思惟大思惟大思惟觀於心",
    "T46n1916_008:0530c17": "性。約此五句以明覺相。今先釋覺大覺二句。",
    "T46n1916_008:0530c18": "此約世間出世間境界分別故。有此二覺之",
    "T46n1916_008:0530c19": "異。世間境即是異相。出世間境即是如相。此",
    "T46n1916_008:0530c20": "之如異即是真俗二諦之別名也。今約觀門",
    "T46n1916_008:0530c21": "淺深易見。今當具依摩訶衍分別。論云。有",
    "T46n1916_008:0530c22": "三種上中下。如異既有三種覺大覺亦應為",
    "T46n1916_008:0530c23": "三也。論意分別假名為異。分別四大實法同",
    "T46n1916_008:0530c24": "體名為下如。分別地大異餘三大名為異。同",
    "T46n1916_008:0530c25": "一無常生滅不異名次如。無常生滅名為異。",
    "T46n1916_008:0530c26": "生滅即空無異名上如。今即約禪為下中上",
    "T46n1916_008:0530c27": "品明觀門淺深之相。第一先明下品覺相。覺",
    "T46n1916_008:0530c28": "氣息入出青黃赤白諸色隔別名為覺。覺此",
    "T46n1916_008:0530c29": "諸息同一風大無異名大覺。次覺三十六物",
    "T46n1916_008:0531a01": "隔別名為覺。覺餘三大無有別異名大覺。覺",
    "T46n1916_008:0531a02": "於心數非一名為覺。同是四心無異名大覺。",
    "T46n1916_008:0531a03": "第二明中品覺者。息是風大名為覺。覺息生",
    "T46n1916_008:0531a04": "滅無常名大覺。覺餘三大各別名為覺。覺同",
    "T46n1916_008:0531a05": "一無常生滅不異名大覺。覺四心。差別不同",
    "T46n1916_008:0531a06": "名為覺覺無常生滅不異名大覺。第三明上",
    "T46n1916_008:0531a07": "品覺者。覺息無常為異者。此息為八相所遷",
    "T46n1916_008:0531a08": "故無常。何等為八相。一生。二住。三異。四滅。",
    "T46n1916_008:0531a09": "五生生。六住住。七異異。八滅滅。此八種相遷",
    "T46n1916_008:0531a10": "法體別異非一名為覺。覺息本空寂無八相",
    "T46n1916_008:0531a11": "之異名大覺。覺餘三大各有八相別異名為",
    "T46n1916_008:0531a12": "覺。覺餘三大本來空寂無八相之異名大覺。",
    "T46n1916_008:0531a13": "覺心八相所遷別異非一名為覺。覺心本來",
    "T46n1916_008:0531a14": "空寂無八相之異名大覺。所以者何。若心即",
    "T46n1916_008:0531a15": "是八相。八相即是心者則壞有餘相。所以者",
    "T46n1916_008:0531a16": "何。今息色亦即是八相。八相亦即是息色八",
    "T46n1916_008:0531a17": "相無異故息。色心三事亦應無異。若爾說心",
    "T46n1916_008:0531a18": "時即應是說息色。今實不爾壞亂世諦相故。",
    "T46n1916_008:0531a19": "如人喚火應得水來。說心一向即是息色過",
    "T46n1916_008:0531a20": "同於此。復次若離心有八相離八相有心者。",
    "T46n1916_008:0531a21": "此則心非八相八相非心。若心非八相則心",
    "T46n1916_008:0531a22": "但有名無相。無相之法是不名心。若八相離",
    "T46n1916_008:0531a23": "心八相則無所遷。即不名八相。八相無所相",
    "T46n1916_008:0531a24": "故。如是審諦求之則心與八相本自不有。亦",
    "T46n1916_008:0531a25": "不依他有性性如虛空無一異相故名大覺。",
    "T46n1916_008:0531a26": "覺前息色一一亦當如是分別。此則略說上",
    "T46n1916_008:0531a27": "品覺大覺之相。次釋思惟大思惟二句。此還",
    "T46n1916_008:0531a28": "約前覺大覺說。所以者何。初心覺悟真俗之",
    "T46n1916_008:0531a29": "相名覺大覺。後心重慮觀察名思惟大思惟。",
    "T46n1916_008:0531b01": "對小覺後說思惟大覺後說大思惟。此義易",
    "T46n1916_008:0531b02": "見不煩多釋。次釋觀於心性者即是返觀能",
    "T46n1916_008:0531b03": "思惟大思惟之心也。所以者何。行者雖能了",
    "T46n1916_008:0531b04": "於前境而不能返達觀心則不會實道。今即",
    "T46n1916_008:0531b05": "返照能觀之心。為從觀心生。為從非觀心生",
    "T46n1916_008:0531b06": "若從觀心生若從非觀心生二俱有過。當知",
    "T46n1916_008:0531b07": "觀心畢竟空寂五句釋覺支竟。第二次釋觀",
    "T46n1916_008:0531b08": "支。經云。若觀心行大行遍行隨意。觀心者",
    "T46n1916_008:0531b09": "即是前觀於心性也。行大行者聲聞之人以",
    "T46n1916_008:0531b10": "四諦為大行。當觀心時即具四諦正觀。所以",
    "T46n1916_008:0531b11": "者何。若人不了心故。無明不了造諸結業。名",
    "T46n1916_008:0531b12": "為集諦。集諦因緣必招未來名色苦果。是名",
    "T46n1916_008:0531b13": "苦諦。若觀心性即是具足戒定智慧。行三十",
    "T46n1916_008:0531b14": "七品故名道諦。若有正道則現在煩惱不生。",
    "T46n1916_008:0531b15": "未來苦果亦滅。名為滅諦。是名聲聞大行。若",
    "T46n1916_008:0531b16": "緣覺人以十二因緣為大行。若是菩薩即入",
    "T46n1916_008:0531b17": "無生。正道正觀證於寂定瑠璃三昧。毛孔見",
    "T46n1916_008:0531b18": "佛入菩薩位也。則略明三乘大行之道相也。",
    "T46n1916_008:0531b19": "遍行者觀行未利。亦並約心而觀四諦。名為",
    "T46n1916_008:0531b20": "大行。今觀道稍利能遍歷諸緣。觀於四諦出",
    "T46n1916_008:0531b21": "十六行觀故名遍行。隨意者。若是遍行雖在",
    "T46n1916_008:0531b22": "定內得見諸緣。出禪定時則觀不相應。今隨",
    "T46n1916_008:0531b23": "意者隨出入定觀一切法。任運自成不由作",
    "T46n1916_008:0531b24": "意是名隨意。此則略釋觀支相也。第三明喜",
    "T46n1916_008:0531b25": "支。喜支者。經言。如真實知大知心動至心是",
    "T46n1916_008:0531b26": "名為喜。如真實知者。即是上來觀於心性四",
    "T46n1916_008:0531b27": "諦真理也。大知者如上觀行。若心審諦停住",
    "T46n1916_008:0531b28": "緣內稱觀而知。故言如真實知。若豁然開悟",
    "T46n1916_008:0531b29": "稱理而知心生法喜故名大知。心動至心者。",
    "T46n1916_008:0531c01": "既得法喜心動。若隨此喜則為顛倒。今了此",
    "T46n1916_008:0531c02": "喜無即得喜性即得喜性故名至心。是名為",
    "T46n1916_008:0531c03": "喜。第四次明安支。安支者。經言。若身安心",
    "T46n1916_008:0531c04": "安受安受於樂觸。是名為安。身安者。了達身",
    "T46n1916_008:0531c05": "性故。不為身業所動即得身安。故名身安。心",
    "T46n1916_008:0531c06": "安者。了達心性故。不為心業所動即得心樂。",
    "T46n1916_008:0531c07": "故名心安。受安者。能觀之心名之為受。知",
    "T46n1916_008:0531c08": "受非受斷諸受故。名之為樂。故名受安受於",
    "T46n1916_008:0531c09": "樂觸者。世間出世間二種樂法成就。樂法對",
    "T46n1916_008:0531c10": "心故受於樂。第五次明定支者。經言。若心住",
    "T46n1916_008:0531c11": "大住不亂於緣不謬無有顛倒。是名為定。心",
    "T46n1916_008:0531c12": "住者。住世間定法持心不散故名住。大住者。",
    "T46n1916_008:0531c13": "住真如定法持心不散故。不亂於緣者。雖住",
    "T46n1916_008:0531c14": "一心。而分別世間之相不亂也。不謬者。謬名",
    "T46n1916_008:0531c15": "妄謬。諦了真如妄取不起。故言不謬。不顛",
    "T46n1916_008:0531c16": "倒者。若心偏取世間相。即隨有見沈沒生死。",
    "T46n1916_008:0531c17": "不得解脫若心偏取如相即隨空見破世間因",
    "T46n1916_008:0531c18": "果不修善法。是大可畏處。行者善達真俗離",
    "T46n1916_008:0531c19": "此二種邪命。名不顛倒。復次若二乘之人得",
    "T46n1916_008:0531c20": "此心破四倒。名不顛倒。若是菩薩得此一心",
    "T46n1916_008:0531c21": "能破八倒。名不顛倒。行者初得覺支成就。即",
    "T46n1916_008:0531c22": "覺身息不實猶如芭蕉　今得住此一心定支",
    "T46n1916_008:0531c23": "成就。心既寂靜於後泯然微細。即覺身息之",
    "T46n1916_008:0531c24": "相不實猶如聚沫。是則略明下根行者證通",
    "T46n1916_008:0531c25": "明初禪之相第二次釋約義世間明中。次根",
    "T46n1916_008:0531c26": "行者進證初根五支之相即為二。一者正明",
    "T46n1916_008:0531c27": "義世間相。二者即釋成覺義。就第一釋義世",
    "T46n1916_008:0531c28": "間為二意。一明外義世間。二明內義世間。今",
    "T46n1916_008:0531c29": "釋外義世間復為三意。一正明根本世間因",
    "T46n1916_008:0532a01": "緣。二明根本與外世界相關。三明王道治正。",
    "T46n1916_008:0532a02": "第一釋覺知根本世間因緣生義。行者初得",
    "T46n1916_008:0532a03": "初禪既已證見根本世間。爾時或見道或未",
    "T46n1916_008:0532a04": "見道。今欲深知此根本世間一期果報因何",
    "T46n1916_008:0532a05": "而生。爾時於三昧內心慧明利諦觀身內三",
    "T46n1916_008:0532a06": "十六物四大五陰。以願知心願知此身何因",
    "T46n1916_008:0532a07": "緣。有三昧智慧福德善根力故。即便覺知。如",
    "T46n1916_008:0532a08": "是身命皆由先世五戒業力。持於中陰不斷",
    "T46n1916_008:0532a09": "不滅。於父母交會之時業力變識即計父母",
    "T46n1916_008:0532a10": "身分精血二渧大如豆子以為己有識托其",
    "T46n1916_008:0532a11": "間。爾時即有身根命根識心具足。識在其間。",
    "T46n1916_008:0532a12": "具有五識之性。七日一變如薄酪凝酥。於後",
    "T46n1916_008:0532a13": "漸大如雞子黃。業力因緣變此一身內先為",
    "T46n1916_008:0532a14": "者五臟安置五識。爾時即知不殺戒力變此",
    "T46n1916_008:0532a15": "身內。次為肝臟。則魂依之。不盜戒力變此",
    "T46n1916_008:0532a16": "身內以為腎臟則志依之。不婬戒力變此身",
    "T46n1916_008:0532a17": "內為肺臟則魄依之。不妄語戒力變此身內",
    "T46n1916_008:0532a18": "以為脾臟則意依之。不飲酒戒力即變身內",
    "T46n1916_008:0532a19": "以為心臟則神依之。此魂志魄意神五神即",
    "T46n1916_008:0532a20": "是五識之異名也。五臟宮室既成則神識則",
    "T46n1916_008:0532a21": "有所栖。既有栖託便須資養五戒業力復變",
    "T46n1916_008:0532a22": "身內以為六府神氣。府養五臟及與一身。府",
    "T46n1916_008:0532a23": "者膽為肝府。盛水為氣合潤於肝。小腸為心",
    "T46n1916_008:0532a24": "府。心赤小腸亦赤。心為血氣。小腸亦通血",
    "T46n1916_008:0532a25": "氣。主潤於心入一身。故大腸為肺府。肺白",
    "T46n1916_008:0532a26": "大腸亦白。主殺物益肺成化一身。胃為脾府。",
    "T46n1916_008:0532a27": "胃黃脾亦黃。胃亦動作黃間通理脾臟氣入",
    "T46n1916_008:0532a28": "四支。膀胱為腎府。腎府黑膀胱亦黑。通濕氣",
    "T46n1916_008:0532a29": "潤腎。利小行腸故三焦合為一府分。各有所",
    "T46n1916_008:0532b01": "主。上焦主通津液清溫之氣。中焦主通血脈",
    "T46n1916_008:0532b02": "精神之氣。下焦主通大便之物。三焦主利上",
    "T46n1916_008:0532b03": "下。五臟之神分治六府。六府之氣以成五官",
    "T46n1916_008:0532b04": "之神。主治一身義。府臟相資出生七體。腎生",
    "T46n1916_008:0532b05": "二體。一骨二髓。腎屬於水以水內有砂石。故",
    "T46n1916_008:0532b06": "即骨之義也。肝生二體一筋二腸。肝為木。木",
    "T46n1916_008:0532b07": "為地筋。故生筋腸也。心生血脈心色赤。屬血",
    "T46n1916_008:0532b08": "以通神氣其道自然。脾生肌膚脾為土肌膚",
    "T46n1916_008:0532b09": "亦土。肺生於皮肺在眾臟之上故。皮亦是一",
    "T46n1916_008:0532b10": "身之上。是為五臟能生七體亦名七支。肺為",
    "T46n1916_008:0532b11": "大夫在上下捨不義肝。為尉仁心在中央稟",
    "T46n1916_008:0532b12": "種種脾。在其間平五味。腎在下衝四氣增長。",
    "T46n1916_008:0532b13": "七體成身骨以柱之髓以膏之筋以縫之。脈",
    "T46n1916_008:0532b14": "以通之血以潤之肉以裹之皮以覆之。以是",
    "T46n1916_008:0532b15": "因緣則有頭身手足大分之軀。餘骨為齒。餘",
    "T46n1916_008:0532b16": "肉為舌。餘筋為爪。餘血為髮。餘皮為耳。識神",
    "T46n1916_008:0532b17": "在內。戒力因緣則五胞開張。四大造色清淨",
    "T46n1916_008:0532b18": "變為五情。是以對塵則依情。以識知五色因",
    "T46n1916_008:0532b19": "緣則生意識。塵謝則識歸五臟。一期果報四",
    "T46n1916_008:0532b20": "大五陰十二入十八界具足成就。此則略說",
    "T46n1916_008:0532b21": "一期果報根本世間義所因由。問曰。若言識",
    "T46n1916_008:0532b22": "從內出在五根間識別五塵。與外道義有何",
    "T46n1916_008:0532b23": "異耶。答曰。如淨名經說。不捨八邪而入八正。",
    "T46n1916_008:0532b24": "亦云。六十二見是如來種。此言何謂如是等",
    "T46n1916_008:0532b25": "義。皆出提謂經明非人所作。若於此義不了",
    "T46n1916_008:0532b26": "在下自當可見。第二釋內世間與外國土義",
    "T46n1916_008:0532b27": "相關相。行者三昧智慧願智之力諦觀身時。",
    "T46n1916_008:0532b28": "即知此身具彷天地一切法俗之事。所以者",
    "T46n1916_008:0532b29": "何。如此身相頭圓象天。足方法地。內有空",
    "T46n1916_008:0532c01": "種。即是虛空腹溫暖法春夏背剛強法秋冬。",
    "T46n1916_008:0532c02": "四季體法四時大節十二法十二月。小節三",
    "T46n1916_008:0532c03": "百六十法三百六十日。鼻口出氣息法山澤",
    "T46n1916_008:0532c04": "谿谷中之風氣。眼目法日月眼開閉法晝夜",
    "T46n1916_008:0532c05": "髮法星辰。眉為北斗。脈為江河。骨為玉石。",
    "T46n1916_008:0532c06": "皮肉為地土。毛法叢林五臟在內在天法五",
    "T46n1916_008:0532c07": "星。在地法五岳在陰陽法五行在世間法五",
    "T46n1916_008:0532c08": "諦內為五神。修為五德。使者為八卦治罪為",
    "T46n1916_008:0532c09": "五刑。主領為五官昇為五雲化為五龍。心為",
    "T46n1916_008:0532c10": "朱雀。腎為玄武。肝為青龍。肺為白虎。脾為",
    "T46n1916_008:0532c11": "句陳。此五種眾生則攝一切世間禽獸悉在",
    "T46n1916_008:0532c12": "其內。亦為五姓。謂宮商角徵羽。一切萬姓",
    "T46n1916_008:0532c13": "並在其內。對書典則為五經。一切書史並從",
    "T46n1916_008:0532c14": "此出。若對工巧。即是五明六藝。一切技術悉",
    "T46n1916_008:0532c15": "出其間。當知此身雖小義與天地相關。如是",
    "T46n1916_008:0532c16": "說身非但直是五陰世間。亦是國土世間。第",
    "T46n1916_008:0532c17": "三釋身內王法治正義。行者於三昧內願智",
    "T46n1916_008:0532c18": "之力。即復覺知身內。心為大王上義下仁故。",
    "T46n1916_008:0532c19": "居在百重之內。出則有前後左右官屬侍衛。",
    "T46n1916_008:0532c20": "肺為司馬。肝為司徒。脾為司空。腎為大海中",
    "T46n1916_008:0532c21": "有神龜。呼吸元氣行風致雨通氣四支。四支",
    "T46n1916_008:0532c22": "為民子。左為司命。右為司錄。主錄人命。齊中",
    "T46n1916_008:0532c23": "太一君亦人之主柱。天大將軍特進君王。主",
    "T46n1916_008:0532c24": "身內萬二千大神。太一有八使者八卦是也。",
    "T46n1916_008:0532c25": "合為九卿。三焦關元為左社右稷主姦賊。上",
    "T46n1916_008:0532c26": "焦通氣入頭中為宗廟。王者於間治化。若心",
    "T46n1916_008:0532c27": "行正法群下皆隨則治正清夷。故五臟調和",
    "T46n1916_008:0532c28": "六府通適。四大安樂無諸疾惱終保年壽。若",
    "T46n1916_008:0532c29": "心行非法則群僚作亂。互相殘害故。四大不",
    "T46n1916_008:0533a01": "調諸根暗塞。因此抱患致終。皆由行心惡法",
    "T46n1916_008:0533a02": "故。經言。失魂即亂。失魄則狂。失意則惑。失",
    "T46n1916_008:0533a03": "志則忘。失神則死。當知外立王道治化皆身",
    "T46n1916_008:0533a04": "內之法。如是等義具如提謂經說。第二明內",
    "T46n1916_008:0533a05": "世間義相關者。上來所說並與外義相關。所",
    "T46n1916_008:0533a06": "以者何。佛未出時諸神仙世智等亦達此法",
    "T46n1916_008:0533a07": "名義相對故說前為外世間義也。是諸神仙",
    "T46n1916_008:0533a08": "雖復世智辯聰能通達世間。若住此分別終",
    "T46n1916_008:0533a09": "是心行理外未見真實。於佛法不名聖人。猶",
    "T46n1916_008:0533a10": "是凡夫輪迴三界二十五有未出生死。若化",
    "T46n1916_008:0533a11": "眾生名為舊醫。亦名世醫。故涅槃經云。世醫",
    "T46n1916_008:0533a12": "所療治差已還復發。若是如來療治者差已",
    "T46n1916_008:0533a13": "不復發。此如下說。今言內義世間者。即是如",
    "T46n1916_008:0533a14": "來出世廣說一切教門名義之相以化眾生。",
    "T46n1916_008:0533a15": "行者於定心內意欲得知佛法教門主對之",
    "T46n1916_008:0533a16": "相。三昧智慧善根力故。即便覺知。云何知如",
    "T46n1916_008:0533a17": "佛說五戒義為對五臟已如前說。若四大五",
    "T46n1916_008:0533a18": "陰十二入十八界四諦十二因緣悉人身內",
    "T46n1916_008:0533a19": "也。即知四大此義為對。五臟風對肝。火對",
    "T46n1916_008:0533a20": "心。水對腎地對肺脾。若聞五陰之名尋即覺",
    "T46n1916_008:0533a21": "知對身五臟。色對肝。識對脾。想對心。受對",
    "T46n1916_008:0533a22": "腎。行對肺。名雖不次而義相關。若聞十二入",
    "T46n1916_008:0533a23": "十八界。亦復即知對內五臟。十入十五界義",
    "T46n1916_008:0533a24": "自可見。二入三界今當分別。五識悉為意入",
    "T46n1916_008:0533a25": "界。外五塵內法塵以為法入界。此即二十三",
    "T46n1916_008:0533a26": "界相關。意識界者初生五識為根。對外法塵",
    "T46n1916_008:0533a27": "即生意識名意識界。若聞五根亦知對內五",
    "T46n1916_008:0533a28": "臟。憂根對肝。苦根對心。喜根對肺。樂根對",
    "T46n1916_008:0533a29": "腎捨根對脾。五根因緣則具有三界。所以者",
    "T46n1916_008:0533b01": "何。憂根對欲界。苦根對初禪。喜根對二禪。樂",
    "T46n1916_008:0533b02": "根對三禪。捨根對四禪乃至四空定皆名捨",
    "T46n1916_008:0533b03": "俱禪。當知三界亦為五臟其義相關。聞說四",
    "T46n1916_008:0533b04": "生亦覺知此義關五臟。所以者何。欲界具五",
    "T46n1916_008:0533b05": "根。五根關五臟。五臟關四大。四大對四生。一",
    "T46n1916_008:0533b06": "切卵生多是風大性身能輕舉故。一切濕生",
    "T46n1916_008:0533b07": "多是水大性因濕而生故。一切胎生多屬地",
    "T46n1916_008:0533b08": "大性其身重鈍故。一切化生多屬火大性火",
    "T46n1916_008:0533b09": "體無而欻有故。亦有光明故。如來為化三界",
    "T46n1916_008:0533b10": "四生故。說四諦十二因緣六波羅蜜。當知此",
    "T46n1916_008:0533b11": "三法藥神丹悉是對治眾生五臟五根陰故",
    "T46n1916_008:0533b12": "說。所以者何。如佛說一心四諦義。當知集諦",
    "T46n1916_008:0533b13": "對肝因屬初生故。苦諦對心果是成就故。道",
    "T46n1916_008:0533b14": "諦對肺金能斷截故。滅諦對腎冬藏之法已",
    "T46n1916_008:0533b15": "有還無故。一心已對脾開通四諦故。乃至十",
    "T46n1916_008:0533b16": "二因緣六波羅蜜類此可知也。此三種法藏",
    "T46n1916_008:0533b17": "則廣攝如來一切教門。是故行者。若心明利",
    "T46n1916_008:0533b18": "諦觀身相。即便覺了一切佛法名義故。華嚴",
    "T46n1916_008:0533b19": "經言。明了此身者。即是達一切。是則說內",
    "T46n1916_008:0533b20": "義世間義相關之相。意在幽微非悟勿述。第",
    "T46n1916_008:0533b21": "二次釋成覺五支義者。亦為三義。一下。二次。",
    "T46n1916_008:0533b22": "三上。今先釋覺支三義。一下覺大覺者。行",
    "T46n1916_008:0533b23": "者於靜心內悉覺上來所說內外二種世間之",
    "T46n1916_008:0533b24": "相。分別名義不同。即是隔別之相故名覺義",
    "T46n1916_008:0533b25": "世。覺義世間故名覺。大覺者覺一切外名義",
    "T46n1916_008:0533b26": "雖別而無實體但依五臟。如因肝說不殺戒",
    "T46n1916_008:0533b27": "歲星太山青帝木魂眼識仁毛詩角性震等諸",
    "T46n1916_008:0533b28": "法。此諸法不異肝。肝義不異不殺戒等。即是",
    "T46n1916_008:0533b29": "如故名大覺。覺餘一切法如四臟亦如是。第",
    "T46n1916_008:0533c01": "二次明覺大覺者。行者覺知肝雖如不殺戒",
    "T46n1916_008:0533c02": "等一切法。而肝非肺脾心腎等一切法。了知",
    "T46n1916_008:0533c03": "別異名為覺。覺肝等諸法無常生滅不異。四",
    "T46n1916_008:0533c04": "臟等諸法無常名大覺。第三次明上覺大覺",
    "T46n1916_008:0533c05": "者。行者覺知肝等諸法八相別異名為覺。覺",
    "T46n1916_008:0533c06": "此肝等諸本來空寂無有異相名大覺。如此",
    "T46n1916_008:0533c07": "分別覺大覺及世間出世間相。雖與前同而",
    "T46n1916_008:0533c08": "亦有異。深思自當可見。次釋思惟大思惟者。",
    "T46n1916_008:0533c09": "觀於心性之義類如前說。是則略明約義世",
    "T46n1916_008:0533c10": "諦中。辯初禪覺支之相餘觀喜安定等亦當",
    "T46n1916_008:0533c11": "如是一一分別。第三釋事世間者。此據得初",
    "T46n1916_008:0533c12": "禪時獲六神通。見世諦事了了分明。如觀掌",
    "T46n1916_008:0533c13": "內菴摩勒果此則現覩眾事不同上說以義",
    "T46n1916_008:0533c14": "比類惟忖分別世事也。今就明事世間內亦",
    "T46n1916_008:0533c15": "為二意。第一正見事世間相。第二釋成覺觀",
    "T46n1916_008:0533c16": "五支義。今釋第一事世諦相者。上根行人福",
    "T46n1916_008:0533c17": "德智慧利故。證初禪時有二因緣得五神通。",
    "T46n1916_008:0533c18": "一者自發。二者修得一自發者是人入初禪",
    "T46n1916_008:0533c19": "時深觀根本世間三事。即能通達義世間相。",
    "T46n1916_008:0533c20": "覺義世諦時三昧智慧。轉更深利神通即發。",
    "T46n1916_008:0533c21": "更得色界四大清淨造色眼成就。以此淨色",
    "T46n1916_008:0533c22": "之心眼徹見十方一切之色事相分明。分別",
    "T46n1916_008:0533c23": "不亂名天眼通。所餘天耳他心宿命身通亦",
    "T46n1916_008:0533c24": "復如是。得五通故明見十方三世色心境界",
    "T46n1916_008:0533c25": "差別不同眾生種類國土相貌一一有異。是",
    "T46n1916_008:0533c26": "為異見事世間也。故經言。深修禪定得五神",
    "T46n1916_008:0533c27": "通。第二修得五通見事世間者。如大集經言。",
    "T46n1916_008:0533c28": "法行比丘獲得初禪。入禪已欲得身通繫心",
    "T46n1916_008:0533c29": "鼻端觀息入出。深見九萬九千毛孔息之出",
    "T46n1916_008:0534a01": "入。見身悉空乃至四大亦復如是。如是觀已",
    "T46n1916_008:0534a02": "遠離色相獲得身通。乃至四禪亦復如是云",
    "T46n1916_008:0534a03": "何法行比丘獲得眼通。若有比丘得初禪。觀",
    "T46n1916_008:0534a04": "息出入真實見色。既見色已作是思惟。如我",
    "T46n1916_008:0534a05": "所見三世諸色。意欲得見隨意即見。乃至四",
    "T46n1916_008:0534a06": "禪亦復如是。云何法行比丘得天耳通。憍陳",
    "T46n1916_008:0534a07": "如。若有比丘得初禪。觀息出入次第觀聲乃",
    "T46n1916_008:0534a08": "至四禪亦復如是。云何法行比丘得他心智",
    "T46n1916_008:0534a09": "通。若有比丘觀息出入。得初禪時修奢摩他",
    "T46n1916_008:0534a10": "毘婆舍那。是名他心智乃至四禪亦復如是。",
    "T46n1916_008:0534a11": "云何法行比丘得宿命智。憍陳如。若有比丘",
    "T46n1916_008:0534a12": "觀出入息。得初禪時即獲眼通。獲眼通已觀",
    "T46n1916_008:0534a13": "於初有歌羅邏時乃至五陰生滅。乃至四禪",
    "T46n1916_008:0534a14": "亦復如是。既得五通。即能見十方三世九道",
    "T46n1916_008:0534a15": "聖凡眾生種類國土所有一一相貌差別不",
    "T46n1916_008:0534a16": "同。是名修得神通見事世間通達無閡。第二",
    "T46n1916_008:0534a17": "次釋成覺觀五支義。今先釋覺。亦為三義一",
    "T46n1916_008:0534a18": "下。二中。三上。下覺大覺者。用天眼通徹見諸",
    "T46n1916_008:0534a19": "色分別眾生種類非一。國土所有差別不同",
    "T46n1916_008:0534a20": "名字亦異故名為覺也。大覺者。即覺世間所",
    "T46n1916_008:0534a21": "有但假施設。諦觀四大即不見有世間差別",
    "T46n1916_008:0534a22": "之異。了了分明故名大覺。餘四通亦爾。第二",
    "T46n1916_008:0534a23": "明次品覺大覺者。用天眼通見四大色即知",
    "T46n1916_008:0534a24": "其性各異故名為覺。知四大無常生滅。性無",
    "T46n1916_008:0534a25": "差別故名大覺。餘四通亦爾。第三明上品覺",
    "T46n1916_008:0534a26": "大覺者。用天眼通明見無常之法八相有異。",
    "T46n1916_008:0534a27": "是名為覺。覺知八相之法本來空寂一相無",
    "T46n1916_008:0534a28": "相故名大覺。餘四通亦爾。此則略說用五神",
    "T46n1916_008:0534a29": "通見事世間覺大覺相。思惟大思惟觀於心",
    "T46n1916_008:0534b01": "性。成就覺支之相類如前說。餘觀支喜安定",
    "T46n1916_008:0534b02": "等亦當如是一一分別。行者當知。若聲聞緣",
    "T46n1916_008:0534b03": "覺得此禪故依定。獲得不壞解脫無礙解脫",
    "T46n1916_008:0534b04": "三明六通故。名通明觀。若菩薩大士住此禪",
    "T46n1916_008:0534b05": "時。即得無礙大陀羅尼。乃至四禪亦復如是。",
    "T46n1916_008:0534b06": "次明二禪。自此已下乃至非想滅定禪門轉",
    "T46n1916_008:0534b07": "復深妙。事相非一寧可具辯今但別出經文。",
    "T46n1916_008:0534b08": "略釋正意而已。所言二禪者。經云。二禪者亦",
    "T46n1916_008:0534b09": "為名離。亦名為具。離者同離五蓋。具者具足",
    "T46n1916_008:0534b10": "三支。謂喜安定。釋曰。行者於初禪後心患",
    "T46n1916_008:0534b11": "初禪覺觀動散。攝心在定不受覺觀。亦知上",
    "T46n1916_008:0534b12": "地不實諦觀息色心三性。一心緣內覺觀即",
    "T46n1916_008:0534b13": "滅。則發內淨大喜三昧。於定內見身如泡具",
    "T46n1916_008:0534b14": "二禪行。次明三禪。經云。三禪者亦名為離。",
    "T46n1916_008:0534b15": "名亦為具。離者同離五蓋。具者具足五支。謂",
    "T46n1916_008:0534b16": "念捨慧安定。釋曰。行者於二禪後心患厭大",
    "T46n1916_008:0534b17": "喜動散攝心不受。亦知上地不實攝心諦觀。",
    "T46n1916_008:0534b18": "喜法即謝發身樂。即於定內見身如雲成三",
    "T46n1916_008:0534b19": "禪行。次明四禪相。經云。四禪者亦名為離。亦",
    "T46n1916_008:0534b20": "名為具。離者。謂同離五蓋。具者。具足四支。",
    "T46n1916_008:0534b21": "謂念捨不苦不樂定。釋曰。行者於三禪後心",
    "T46n1916_008:0534b22": "厭患樂法一心不受。亦知四禪非實諦觀三",
    "T46n1916_008:0534b23": "性即豁然明淨三昧智慧與捨俱發。心不依",
    "T46n1916_008:0534b24": "善亦不附惡正住其中即於定內見身如影",
    "T46n1916_008:0534b25": "具四禪行。次明空處。經言。觀身厭患。遠離",
    "T46n1916_008:0534b26": "身相一切身觸喜觸樂觸。分別色相遠離色",
    "T46n1916_008:0534b27": "陰。一心觀無量空處。是名比丘得空處定。釋",
    "T46n1916_008:0534b28": "曰。此可為二義。一者通觀上下。二者但約自",
    "T46n1916_008:0534b29": "地及以上。通上下者。經觀身厭患遠離身相",
    "T46n1916_008:0534c01": "者。深知欲界之身過罪非一。身分皆不可得",
    "T46n1916_008:0534c02": "也。身等三觸對初禪二禪三禪。對可見。分別",
    "T46n1916_008:0534c03": "色相者。分別欲界色身乃至四禪色一一別",
    "T46n1916_008:0534c04": "異。不實亦知空處未離色法也。遠離色陰及",
    "T46n1916_008:0534c05": "觀無量空處者並如前。根本禪內滅三種色",
    "T46n1916_008:0534c06": "法與虛空相應也。二並約自地釋者。觀身厭",
    "T46n1916_008:0534c07": "患遠離身相者。厭患如影之色覆蔽於心。觀",
    "T46n1916_008:0534c08": "此影色亦不可得也。身等三觸者別喜根前",
    "T46n1916_008:0534c09": "已壞。此是四禪色起觸心生三觸也。分別色",
    "T46n1916_008:0534c10": "相者。分別四禪喜樂及如影之色皆虛誑也。",
    "T46n1916_008:0534c11": "遠離色陰及觀無量空處。不異前說。次明識",
    "T46n1916_008:0534c12": "處定相者。經言。若有比丘。修奢摩他毘婆舍",
    "T46n1916_008:0534c13": "那。觀心意識自知此身不受三受。以得遠離",
    "T46n1916_008:0534c14": "是三種受。是名比丘得識處定。釋曰。心意",
    "T46n1916_008:0534c15": "隨者。心者即是捨空定緣三性入識處定。行",
    "T46n1916_008:0534c16": "者用三昧攝智慧。雖知三性不實為免空難",
    "T46n1916_008:0534c17": "一心緣識即入識處定也。自知此身不受三",
    "T46n1916_008:0534c18": "受者。緣色四句空處雖離初句。而猶受後三",
    "T46n1916_008:0534c19": "句今識處緣識入定則逈離色界四句。所有",
    "T46n1916_008:0534c20": "四受悉屬於識。故云自知此身不受三受。亦",
    "T46n1916_008:0534c21": "得言不受苦樂等三受也。已得遠離是三種",
    "T46n1916_008:0534c22": "受名識處定相。次明少識處定相者。經言。若",
    "T46n1916_008:0534c23": "有比丘觀三世空。知一切行亦生亦滅空處",
    "T46n1916_008:0534c24": "識處亦生亦滅。作是觀已次第觀識。我今此",
    "T46n1916_008:0534c25": "識亦非識非非識。若非識者是名寂靜。我今",
    "T46n1916_008:0534c26": "云何求斷此識。是名得少識處定。釋曰。觀三",
    "T46n1916_008:0534c27": "世空一切諸行亦生亦滅者。深觀自地及上",
    "T46n1916_008:0534c28": "下心數悉是有為之相虛誑不實。次第觀識",
    "T46n1916_008:0534c29": "者。是觀識處亦識。非識非非識者。即通知",
    "T46n1916_008:0535a01": "所有法不可得也。若非識者是名寂靜。我今",
    "T46n1916_008:0535a02": "云何求斷此識者。即是念滅識之方便緣非",
    "T46n1916_008:0535a03": "識之法。入少識處定也。次明非想定者。經",
    "T46n1916_008:0535a04": "言。若有比丘有非心想。作是思惟。我今此想",
    "T46n1916_008:0535a05": "是苦是漏是瘡是癰是不寂靜。若我能斷如",
    "T46n1916_008:0535a06": "是非想及非非想。是名寂靜。若有比丘能斷",
    "T46n1916_008:0535a07": "如是非想非非想者是名獲得無想解脫門。",
    "T46n1916_008:0535a08": "何以故。法行比丘作是思惟。若有受想。若有",
    "T46n1916_008:0535a09": "識想。若有觸想若有空想。若非想非非想。是",
    "T46n1916_008:0535a10": "等皆名麁想。我今若修無想三昧則能永斷",
    "T46n1916_008:0535a11": "如是等想。是故見於非想非非想為寂靜處。",
    "T46n1916_008:0535a12": "如是見已入非非想定。已不受不著即破無",
    "T46n1916_008:0535a13": "明。破無明已名獲阿羅漢果。釋曰。有非心想",
    "T46n1916_008:0535a14": "者即無想定也。是苦是漏等。即是觀無想定",
    "T46n1916_008:0535a15": "過罪也。若我能斷如是非想及非非想。是名",
    "T46n1916_008:0535a16": "寂靜。非想者即是無想定也。及非非想者已",
    "T46n1916_008:0535a17": "逆見上地之過應斷除。是寂靜者破非想定",
    "T46n1916_008:0535a18": "故。獲涅槃之寂靜也。若有比丘能斷如是非",
    "T46n1916_008:0535a19": "想。獲得無想解脫門者。一切三界之定皆名",
    "T46n1916_008:0535a20": "為想。今斷此想獲得無想三昧。即能於非想",
    "T46n1916_008:0535a21": "定破無明發無漏。得阿羅漢果證涅槃也。法",
    "T46n1916_008:0535a22": "行比丘若有受想已下即是重釋出上意。義",
    "T46n1916_008:0535a23": "可見也。又經言前三種定二道所斷。後第四",
    "T46n1916_008:0535a24": "定終不可以世俗道斷。凡夫於非想處雖離",
    "T46n1916_008:0535a25": "麁煩惱。而亦具有十種細法。以其無麁煩惱",
    "T46n1916_008:0535a26": "故。一切凡夫謂是涅槃。廣說如經。釋曰。此明",
    "T46n1916_008:0535a27": "凡夫等智於非想不能發無漏也。次經云。憍",
    "T46n1916_008:0535a28": "陳如。若比丘修習聖道。厭離四禪四空處觀",
    "T46n1916_008:0535a29": "於滅莊嚴之道者。釋曰。此明通觀於想後得",
    "T46n1916_008:0535b01": "入滅盡也。此義下背捨中當具說。行者入此",
    "T46n1916_008:0535b02": "法門不取實際作證。具足大悲方便一切佛",
    "T46n1916_008:0535b03": "法。起六神通度脫眾生。即是約一種法門明",
    "T46n1916_008:0535b04": "摩訶衍也。",
    "T46n1916_008:0535b05": "釋禪波羅蜜次第法門卷第八"
}