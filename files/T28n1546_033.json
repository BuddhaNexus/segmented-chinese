{
    "T28n1546_033:0238a14": "阿毘曇毘婆沙論卷第三十三",
    "T28n1546_033:0238a16": "迦旃延子造 五百羅漢釋",
    "T28n1546_033:0238a17": "北涼天竺沙門浮陀跋摩",
    "T28n1546_033:0238a18": "共道泰等譯",
    "T28n1546_033:0238a19": "使犍度一行品下",
    "T28n1546_033:0238a20": "[0238a20] ◎退有三種。一得退。二不得退。三不現前行",
    "T28n1546_033:0238a21": "退。得退者。得諸善功德而退。不得退者。一",
    "T28n1546_033:0238a22": "切眾生。若勤方便。皆應得聖慧眼。以貪著名",
    "T28n1546_033:0238a23": "色故。不勤方便。是名不得退。如偈說。",
    "T28n1546_033:0238a24": " 一切天世人  皆應得慧眼",
    "T28n1546_033:0238a25": " 貪著名色故  不得見真諦",
    "T28n1546_033:0238a26": "[0238a26] 又如偈說。",
    "T28n1546_033:0238a27": " 愚小眾所敬  是則名失利",
    "T28n1546_033:0238a28": " 亡失諸善法  是名為頂墮",
    "T28n1546_033:0238a29": "[0238a29] 世尊為提婆達多故。而說此偈。彼已起煖善",
    "T28n1546_033:0238b01": "根不久當得頂法。於其中間。貪著利養故。於",
    "T28n1546_033:0238b02": "善法退。如是名不得退。不現前行退者。已得",
    "T28n1546_033:0238b03": "善法。不現前行。如佛不起佛菩提現在前。辟",
    "T28n1546_033:0238b04": "支佛不起辟支佛菩提現在前。聲聞不起聲",
    "T28n1546_033:0238b05": "聞菩提現在前。是名不現前行退。問曰。此三",
    "T28n1546_033:0238b06": "種退。幾是佛幾是辟支佛幾是聲聞。答曰。佛",
    "T28n1546_033:0238b07": "有一種退。謂不現前行退。本得善法。不現",
    "T28n1546_033:0238b08": "前行故。無不得退。所以者何。於一切眾生中。",
    "T28n1546_033:0238b09": "得最勝根故無得退。所以者何。非是退法故。",
    "T28n1546_033:0238b10": "辟支佛有二種退。一不得退。二不現前行退。",
    "T28n1546_033:0238b11": "不得退者。不得佛根故。現前行退者。本得",
    "T28n1546_033:0238b12": "善法。不現前行故無得退。非是退法故。聲聞",
    "T28n1546_033:0238b13": "是非時解脫者。有二種退。一不得退。二不現",
    "T28n1546_033:0238b14": "前行退。不得退者。不得佛辟支佛根故。不現",
    "T28n1546_033:0238b15": "前行退者。本得善法。不現前行故。無得退",
    "T28n1546_033:0238b16": "者非退法故。時解脫阿羅漢。有三種退。得",
    "T28n1546_033:0238b17": "退者。先得善法而退。不得退者。不得三種根。",
    "T28n1546_033:0238b18": "現前行退者。先得善法。不現前行。復有說",
    "T28n1546_033:0238b19": "者。佛世尊無一種退。無得退。非是退法故。",
    "T28n1546_033:0238b20": "無不得退。以住一切眾生中最勝根故。無現",
    "T28n1546_033:0238b21": "前行退。所以者何。佛於無數阿僧祇劫。集諸",
    "T28n1546_033:0238b22": "難行苦行。皆欲為眾生說法故。無有少時不",
    "T28n1546_033:0238b23": "為眾生。辟支佛有一種退。先得善法。不現前",
    "T28n1546_033:0238b24": "行。無得退。非退法故。無不得退。若於辟支",
    "T28n1546_033:0238b25": "佛。根已定。無求佛根故。非時解脫阿羅漢。有",
    "T28n1546_033:0238b26": "一種退。先得善法。不現前行。無得退。非退法",
    "T28n1546_033:0238b27": "故。無不得退。若於非時解脫根已定。不求辟",
    "T28n1546_033:0238b28": "支佛。佛根故。時解脫。有二種退。得退者。先",
    "T28n1546_033:0238b29": "得善法而退。現前行退者。先得善法。不現",
    "T28n1546_033:0238c01": "前行。無不得退。若於時解脫根已定。則不求",
    "T28n1546_033:0238c02": "上三種根故。評曰。應作是說。佛世尊有一種",
    "T28n1546_033:0238c03": "退。謂現前行退。辟支佛有二種退。謂現前",
    "T28n1546_033:0238c04": "行退。不得退。非時解脫阿羅漢亦如是。時解",
    "T28n1546_033:0238c05": "脫阿羅漢。有三種退。謂得退。現前行退。不",
    "T28n1546_033:0238c06": "得退。問曰。云何知佛世尊有現前行退。答",
    "T28n1546_033:0238c07": "曰。依佛經故。如經說。佛告阿難。如來有四",
    "T28n1546_033:0238c08": "種增上心。受現法樂。於此四心。展轉有退。如",
    "T28n1546_033:0238c09": "諸弟子聚會為說法時。若不動法心得解脫。",
    "T28n1546_033:0238c10": "身作證。不說有退。問曰。此中為說現前行退。",
    "T28n1546_033:0238c11": "為說得退。若說現前行退者。不動法心得解",
    "T28n1546_033:0238c12": "脫。亦應有退。所以者何。不能一切時令不動",
    "T28n1546_033:0238c13": "法常現在前。若說得退者。四種增上心。亦不",
    "T28n1546_033:0238c14": "應退。所以者何。如來是不退法。應作此論。是",
    "T28n1546_033:0238c15": "現前行退。問曰。若然者。不動法心得解脫。",
    "T28n1546_033:0238c16": "亦應有退。答曰。不動法心得解脫者。以得為",
    "T28n1546_033:0238c17": "勝。若得彼法。更無所作。增上心。以現前行為",
    "T28n1546_033:0238c18": "勝。若不現在前。便言是退。復有說者。若依未",
    "T28n1546_033:0238c19": "至。是說不動法。若依根本禪。是說增上心。如",
    "T28n1546_033:0238c20": "來依未來現在前多。若食時若食後。為他說",
    "T28n1546_033:0238c21": "法時。說法已。欲入定時。如來雖於禪定速疾。",
    "T28n1546_033:0238c22": "於未至禪速疾。勝根本禪。猶如疾行之人。於",
    "T28n1546_033:0238c23": "行法疾。然近處疾。勝於遠疾。復次自利益。是",
    "T28n1546_033:0238c24": "說增上心。利益他。是說不動。如來利益他多。",
    "T28n1546_033:0238c25": "自利益少。復次慈悲是說不動。喜捨是說增",
    "T28n1546_033:0238c26": "上。如來多起慈悲。少起喜捨。復次大悲是",
    "T28n1546_033:0238c27": "說不動。大捨是說增上心。如來多起大悲。少",
    "T28n1546_033:0238c28": "起大捨。尊者瞿沙說曰。永斷一切結。是說不",
    "T28n1546_033:0238c29": "動。如來一切時。彼得現在前。問曰。若佛世",
    "T28n1546_033:0239a01": "尊。有現前行退。有現前行退。佛多。辟支佛",
    "T28n1546_033:0239a02": "多。聲聞多耶。答曰。如來現前行退多。非聲",
    "T28n1546_033:0239a03": "聞辟支佛。所以者何。若如來一剎那頃現前",
    "T28n1546_033:0239a04": "行退。勝辟支佛聲聞盡其形壽退。以如來有",
    "T28n1546_033:0239a05": "廣大無邊甚深明淨幽隱之法。譬如王四天",
    "T28n1546_033:0239a06": "下轉輪聖王。若於一日。離自國土。勝於小王",
    "T28n1546_033:0239a07": "盡其形壽離自國土。",
    "T28n1546_033:0239a08": "[0239a08] 定揵度作如是說。以何等故。阿羅漢果退。",
    "T28n1546_033:0239a09": "阿那含果退。斯陀含果退。非須陀洹果耶。答",
    "T28n1546_033:0239a10": "曰。即彼文說。見諦所斷法。緣無所有。云何緣",
    "T28n1546_033:0239a11": "無所有。答曰。因無法起。云何因無法起。答",
    "T28n1546_033:0239a12": "曰。因於我起實義中無有我。修道所斷法。緣",
    "T28n1546_033:0239a13": "於有法。云何緣於有法。答曰。因於有起。云何",
    "T28n1546_033:0239a14": "因於有起。答曰。因淨故。淨有少淨。如髮爪齒",
    "T28n1546_033:0239a15": "脣形色淨。等觀此法。作淨想故。於不淨法退。",
    "T28n1546_033:0239a16": "無有法少分。是我我所。而計於我。觀此法時。",
    "T28n1546_033:0239a17": "無有於無我法退。是故不退。復次斷三界見",
    "T28n1546_033:0239a18": "道所斷煩惱。名須陀洹果。無有能退須陀洹",
    "T28n1546_033:0239a19": "果者。復次斷非想非非想處見道所斷煩惱",
    "T28n1546_033:0239a20": "名須陀洹果。無有能退非想非非想處見道",
    "T28n1546_033:0239a21": "所斷煩惱者。此因論生論。以何等故。無有能",
    "T28n1546_033:0239a22": "退非想非非想處見道所斷煩惱。答曰。非想",
    "T28n1546_033:0239a23": "非非想處煩惱。難斷難破難過。以難斷難破",
    "T28n1546_033:0239a24": "難過故。還令相續亦難。復次以忍作對治。斷",
    "T28n1546_033:0239a25": "緣無所有煩惱。名須陀洹果。無有退忍作對",
    "T28n1546_033:0239a26": "治斷緣無所有煩惱者。復次以見道。能到須",
    "T28n1546_033:0239a27": "陀洹果。無有能退見道者。如是因論生論。以",
    "T28n1546_033:0239a28": "何等故。無有能退見道耶。答曰。見道是速疾",
    "T28n1546_033:0239a29": "道。不起道。無有勢力起彼道者。復次行者入",
    "T28n1546_033:0239b01": "見道名入大法河大法流中。猶不能起善不",
    "T28n1546_033:0239b02": "隱沒無記心現在前。何況染污心。譬如有人。",
    "T28n1546_033:0239b03": "墮山間河峻流之中。猶不能據彼此岸。何",
    "T28n1546_033:0239b04": "況能渡。彼亦如是。復次見道是三界。見道所",
    "T28n1546_033:0239b05": "斷對治法。無有能退三界見道所斷煩惱者。",
    "T28n1546_033:0239b06": "復次見道是非想非非想處見道所斷對治。",
    "T28n1546_033:0239b07": "無有能退非想非非想處煩惱者。復次見道。",
    "T28n1546_033:0239b08": "是忍作對治。斷緣無所有煩惱。無有能退忍",
    "T28n1546_033:0239b09": "作對治斷緣無所有煩惱者。問曰。若退阿羅",
    "T28n1546_033:0239b10": "漢果。住須陀洹果時。當言退斯陀含果阿那",
    "T28n1546_033:0239b11": "含果不耶。答曰。當言退。譬如有人。從三重屋",
    "T28n1546_033:0239b12": "上。墮至於地。當言此人墮三重屋。彼亦如是。",
    "T28n1546_033:0239b13": "問曰。彼二沙門果。本不成就。何以言退。答",
    "T28n1546_033:0239b14": "曰。以不成就。復不成就故。云何以不成就。復",
    "T28n1546_033:0239b15": "不成就。答曰。本遠今復遠故。復次以斷爾所",
    "T28n1546_033:0239b16": "結故。名斯陀含果阿那含果。以退結故。果亦",
    "T28n1546_033:0239b17": "名退。復次諸煩惱。以斯陀含果阿那含果為",
    "T28n1546_033:0239b18": "對治。彼煩惱本得成就。成就煩惱故。彼對治",
    "T28n1546_033:0239b19": "名退。復次以無礙解脫道。能到斯陀含果阿",
    "T28n1546_033:0239b20": "那含果。於彼道退果亦名退。復次斯陀含果。",
    "T28n1546_033:0239b21": "阿那含果。是阿羅漢果。因阿羅漢果。若退彼",
    "T28n1546_033:0239b22": "果。因亦名退。問曰。須陀洹果。亦是阿羅漢",
    "T28n1546_033:0239b23": "果。因阿羅漢果。亦是彼果。何以退彼果時。不",
    "T28n1546_033:0239b24": "退因耶。答曰。須陀洹果前。更無有果。若彼退",
    "T28n1546_033:0239b25": "時。更無住處。若當退須陀洹果者。本是見諦。",
    "T28n1546_033:0239b26": "今非見諦。本是得果。今非得果。本是決定。今",
    "T28n1546_033:0239b27": "非決定。本是聖人。今非聖人。欲令無如是過",
    "T28n1546_033:0239b28": "故。說須陀洹果不退。",
    "T28n1546_033:0239b29": "[0239b29] 退根本沙門果不命終。果中間退命終。問曰。",
    "T28n1546_033:0239c01": "何故退根本沙門果不命終。果中間退命終",
    "T28n1546_033:0239c02": "耶。答曰。以易見易施設。謂此是須陀洹果。乃",
    "T28n1546_033:0239c03": "至謂是阿羅漢果。果中間。不易見。不易施設。",
    "T28n1546_033:0239c04": "復次行者是時於果。生大悅適。譬如農夫。於",
    "T28n1546_033:0239c05": "六月中。修治田業後獲子實。積聚場上。心大",
    "T28n1546_033:0239c06": "悅適。彼亦如是復次是時有三事故。一得未",
    "T28n1546_033:0239c07": "曾得道。二捨曾得道。三斷煩惱。同於一味。復",
    "T28n1546_033:0239c08": "次是時有五事。一得未曾得道二捨曾得道。",
    "T28n1546_033:0239c09": "三斷煩惱同於一味。四頓得八智。五修十六",
    "T28n1546_033:0239c10": "行。復次是時是止息處。最勝止息處。復次是",
    "T28n1546_033:0239c11": "時斷結事事成。道方便方便成。果中間斷結",
    "T28n1546_033:0239c12": "事未成。道方便未成。復次是時容廣修道。果",
    "T28n1546_033:0239c13": "中間不容廣修道。復次行者是時善知功德",
    "T28n1546_033:0239c14": "過惡。知功德者。是道道果。知過惡者。是生死",
    "T28n1546_033:0239c15": "法。復次行者是時善取相貌。如人道中行時。",
    "T28n1546_033:0239c16": "不能善取四方相貌。若坐一處。則能善取四",
    "T28n1546_033:0239c17": "方相貌。彼亦如是。復次行者是時有隨從知",
    "T28n1546_033:0239c18": "見者。猶如有人。於村落中間。為人所劫。無有",
    "T28n1546_033:0239c19": "隨從知見者。若在村落。為人所劫。多有隨從",
    "T28n1546_033:0239c20": "知見者。復次行者。是時先廣修方便道。立足",
    "T28n1546_033:0239c21": "處牢固。須陀洹果。廣修方便道者。先為解脫",
    "T28n1546_033:0239c22": "故。修施持戒。聞慧思慧修慧。&#x7157;頂忍世第一",
    "T28n1546_033:0239c23": "法。見道中十五心頃是也。斯陀含果廣修方",
    "T28n1546_033:0239c24": "便道者。如上說。諸善復更有未曾有者。離欲",
    "T28n1546_033:0239c25": "界欲方便道六無礙道五解脫道是也。阿那",
    "T28n1546_033:0239c26": "含果廣修方便道者。如上說。諸善復更有未",
    "T28n1546_033:0239c27": "曾有者。離欲愛時。方便道三無礙道二解脫",
    "T28n1546_033:0239c28": "道是也。阿羅漢果。廣修方便道者。如上說。諸",
    "T28n1546_033:0239c29": "善復更有未曾有者。離初禪欲時。方便道九",
    "T28n1546_033:0240a01": "無礙道九解脫道。乃至離無所有處欲。說亦",
    "T28n1546_033:0240a02": "如是。離非想非非想處欲時。方便道九無礙",
    "T28n1546_033:0240a03": "道八解脫道是也。復次行者是時斷一切生",
    "T28n1546_033:0240a04": "分。止一切生分。須陀洹除欲界七生分。色無",
    "T28n1546_033:0240a05": "色界一一生處。除一生分。餘一切生分。得非",
    "T28n1546_033:0240a06": "數滅。斯陀含除欲界二生分。色無色界一一",
    "T28n1546_033:0240a07": "生處。除一生分。餘一切生分。得非數滅。阿",
    "T28n1546_033:0240a08": "那含色無色界一一生處。除一生分。餘一切",
    "T28n1546_033:0240a09": "生分。得非數滅。阿羅漢一切生分。得非數滅。",
    "T28n1546_033:0240a10": "復次行者是時頓證三界見道修道所斷煩惱。",
    "T28n1546_033:0240a11": "須陀洹頓證三界見道所斷煩惱。斯陀含頓",
    "T28n1546_033:0240a12": "證三界見道所斷煩惱及欲界修道所斷六種",
    "T28n1546_033:0240a13": "煩惱。阿那含頓證三界見道所斷煩惱及欲",
    "T28n1546_033:0240a14": "界修道所斷九種煩惱。阿羅漢頓證三界見",
    "T28n1546_033:0240a15": "道修道所斷煩惱。以如是等事故。根本沙門",
    "T28n1546_033:0240a16": "果。退不命終。果中間退者命終。離欲界欲。乃",
    "T28n1546_033:0240a17": "至離無所有處欲。得正決定。若退者。以上地",
    "T28n1546_033:0240a18": "煩惱退。問曰。何故退上地煩惱。不退下地者",
    "T28n1546_033:0240a19": "耶。答曰。下地煩惱。以為二種對治所害故。不",
    "T28n1546_033:0240a20": "能更生。復次彼煩惱斷已。更有重見道法墮",
    "T28n1546_033:0240a21": "上。墮上故不能更生。如人偃臥在地。大山墮",
    "T28n1546_033:0240a22": "上。猶不能動。何況能起。復次彼結斷已。生於",
    "T28n1546_033:0240a23": "忍智。無有退忍智者。復次彼結斷已。生法智",
    "T28n1546_033:0240a24": "比智。無有畢竟退法智比智者。復次彼結斷",
    "T28n1546_033:0240a25": "已。生世第一法。無有退世第一法者。復次彼",
    "T28n1546_033:0240a26": "結斷已。生增上忍。無有退增上忍者。復次凡",
    "T28n1546_033:0240a27": "夫人離欲界欲。乃至離無所有處欲。從欲界",
    "T28n1546_033:0240a28": "乃至無所有處。見道修道所斷煩惱。合集如",
    "T28n1546_033:0240a29": "刈草法。作九種一時斷。後得果時。於對治退。",
    "T28n1546_033:0240b01": "當言成就見道所斷結不耶。若成就者。無有",
    "T28n1546_033:0240b02": "聖人退見道所斷結者。若不成就者。云何煩",
    "T28n1546_033:0240b03": "惱同一對治斷。於彼對治退。或有成就。或不",
    "T28n1546_033:0240b04": "成就。此事云何可爾。",
    "T28n1546_033:0240b05": "[0240b05] 當得阿羅漢果住金剛喻定時。成就下下煩",
    "T28n1546_033:0240b06": "惱。若退阿羅漢果時。還成就非想非非想處",
    "T28n1546_033:0240b07": "下下煩惱。為成就金剛喻定不。答曰。不成就。",
    "T28n1546_033:0240b08": "問曰。何故當得阿羅漢果住金剛喻定時。成",
    "T28n1546_033:0240b09": "就下下煩惱。若退阿羅漢果時。成就下下煩",
    "T28n1546_033:0240b10": "惱。不成就金剛喻定耶。答曰。金剛喻定。多用",
    "T28n1546_033:0240b11": "功多用方便。然後乃得。下下煩惱。不多用功。",
    "T28n1546_033:0240b12": "不多用方便。而現在前。復次金剛喻定。勝進",
    "T28n1546_033:0240b13": "時得。下下煩惱。退失時得。復次金剛喻定。與",
    "T28n1546_033:0240b14": "下下煩惱。不妨成就。妨現前行。下下煩惱。與",
    "T28n1546_033:0240b15": "金剛喻定。妨成就妨現前行。如金剛喻定。與",
    "T28n1546_033:0240b16": "下下煩惱。不妨成就。如是住金剛喻定。成就",
    "T28n1546_033:0240b17": "下下煩惱。如下下煩惱。與金剛喻定。妨成就。",
    "T28n1546_033:0240b18": "亦妨現前行。如是住下下煩惱。不成就金剛",
    "T28n1546_033:0240b19": "喻定。復次金剛喻定。是無礙道。無有住無礙",
    "T28n1546_033:0240b20": "道退者。亦無退已住無礙道者。皆住解脫道",
    "T28n1546_033:0240b21": "勝進道而退。得已還住解脫道勝進道。",
    "T28n1546_033:0240b22": "[0240b22] 問曰。於何處退。答曰。界者在欲界。非色界。",
    "T28n1546_033:0240b23": "非無色界。趣者在人趣非餘趣。問曰。何故六",
    "T28n1546_033:0240b24": "欲天中無退耶。答曰。彼處無退具故。問曰。彼",
    "T28n1546_033:0240b25": "處非不多諸退具耶。答曰。佛經中所說退具。",
    "T28n1546_033:0240b26": "彼中無。然諸天得果者。多是利根。利根者不",
    "T28n1546_033:0240b27": "退。問曰。若鈍根者。人中得果。後生六欲天",
    "T28n1546_033:0240b28": "上。在彼退耶。答曰。不退。所以者何。聖人易",
    "T28n1546_033:0240b29": "世。不退不轉根。不生色無色界。所以者何。聖",
    "T28n1546_033:0240c01": "道在彼身中。舊住牢固故。",
    "T28n1546_033:0240c02": "[0240c02] 問曰。何等人退。何等人不退耶。答曰。或有信",
    "T28n1546_033:0240c03": "他隨他。或有自信自欲。若信他隨他。入聖道",
    "T28n1546_033:0240c04": "者退。自信欲入聖道者不退。復次或有廣因",
    "T28n1546_033:0240c05": "力廣方便力廣不放逸力。或有不爾。若廣者",
    "T28n1546_033:0240c06": "不退。不爾者退。復次或有以信入聖道者。或",
    "T28n1546_033:0240c07": "有以慧入聖道者。若以信入聖道者退。若以",
    "T28n1546_033:0240c08": "慧入聖道者不退。如以信以慧以奢摩他毘婆",
    "T28n1546_033:0240c09": "舍那。可定可慧。修定修慧。得定得慧。得內心",
    "T28n1546_033:0240c10": "定不得慧。得慧不得內心定。住堅信法。住堅",
    "T28n1546_033:0240c11": "法法。鈍根利根。緣力因力。內枝力外枝力。",
    "T28n1546_033:0240c12": "內正思惟。從他聞法。當知亦如是。復次或有",
    "T28n1546_033:0240c13": "不貪多者。或有不愚多者。不貪多者退。不",
    "T28n1546_033:0240c14": "愚多者不退。復次或有心善解脫慧善解脫。",
    "T28n1546_033:0240c15": "或有心善解脫慧不善解脫。若心善解脫慧",
    "T28n1546_033:0240c16": "善解脫者不退。若心善解脫慧不善解脫者",
    "T28n1546_033:0240c17": "退。",
    "T28n1546_033:0240c18": "[0240c18] 問曰。退者經幾時。答曰。經少時不久。乃至不",
    "T28n1546_033:0240c19": "自知退。若自知退。便修勝進方便。復次彼煩",
    "T28n1546_033:0240c20": "惱現在前時。心生慚愧故。速修方便。如明目",
    "T28n1546_033:0240c21": "人晝於平地而便顛蹶。尋即還起。四方顧視。",
    "T28n1546_033:0240c22": "無見我者不耶。如是行者煩惱起時。心生慚",
    "T28n1546_033:0240c23": "愧。若佛若佛弟子。若諸善人。無見我者不耶。",
    "T28n1546_033:0240c24": "復次彼煩惱現在前時。身心生熱。欲令煩惱",
    "T28n1546_033:0240c25": "熱速滅故。尋修方便。猶如軟身體人小火墮",
    "T28n1546_033:0240c26": "上。尋即除&#x5374;。彼亦如是。復次煩惱臭穢在",
    "T28n1546_033:0240c27": "身。不堪忍故。尋修方便。猶如好淨之人。有少",
    "T28n1546_033:0240c28": "不淨墮於身上。尋即除&#x5374;。彼亦如是。復有說",
    "T28n1546_033:0240c29": "者。此事不定。或有久者。乃至令根猛利。信",
    "T28n1546_033:0241a01": "解脫為見到。然後得阿羅漢果。",
    "T28n1546_033:0241a02": "[0241a02] 問曰。若退阿羅漢果已。阿羅漢所不應作者。",
    "T28n1546_033:0241a03": "彼人作耶。退阿那含斯陀含果已。阿那含斯",
    "T28n1546_033:0241a04": "陀含所不應作。彼人作耶。答曰不作。所以者",
    "T28n1546_033:0241a05": "何。得果人所作所行。異於凡夫故。",
    "T28n1546_033:0241a06": "[0241a06] 阿羅漢有六種。一退法。二憶法。三護法。四等",
    "T28n1546_033:0241a07": "住。五能進。六不動。退法者退。憶法者。心生",
    "T28n1546_033:0241a08": "厭憶。持刀欲自害。護法者於已解脫。心生愛",
    "T28n1546_033:0241a09": "樂。善守護故。等住者。不退不進。能進者能",
    "T28n1546_033:0241a10": "進至不動。不動者住本根不動。問曰。退法阿",
    "T28n1546_033:0241a11": "羅漢。必退耶。憶法者。必憶法耶。護法者。必",
    "T28n1546_033:0241a12": "護法耶。等住者必等住耶。能進者必能進至",
    "T28n1546_033:0241a13": "不動耶。答曰。或有說者。退法必退。乃至能進",
    "T28n1546_033:0241a14": "者必能進至不動。以是事故名退。乃至名能",
    "T28n1546_033:0241a15": "進。若作是說。退法必退。乃至能進者。必能進",
    "T28n1546_033:0241a16": "者。以有六事故。阿羅漢有六。欲界有六。色無",
    "T28n1546_033:0241a17": "色界有二。謂等住不動若作是說。退法阿羅",
    "T28n1546_033:0241a18": "漢不必退乃至能進者。不必能進至不動。問",
    "T28n1546_033:0241a19": "曰。若然者。何故名退。乃至名能進耶。答曰。",
    "T28n1546_033:0241a20": "退阿羅漢不必退若退者。是退性。乃至能進",
    "T28n1546_033:0241a21": "不必能進。若能進者。是能進性。若作是說。退",
    "T28n1546_033:0241a22": "法者不必退。乃至能進者不必能進。以有六",
    "T28n1546_033:0241a23": "性故。有六種阿羅漢。如是說者。欲界有六種。",
    "T28n1546_033:0241a24": "色無色界亦有六。◎",
    "T28n1546_033:0241a25": "[0241a25] ◎問曰。云何立六種阿羅漢耶。答曰。以根故。",
    "T28n1546_033:0241a26": "問曰。根有九種。上上至下下。先說阿羅漢有",
    "T28n1546_033:0241a27": "六種。云何以根故阿羅漢有九種。答曰。或有",
    "T28n1546_033:0241a28": "說者。退法阿羅漢。成就二種根。下下下中。憶",
    "T28n1546_033:0241a29": "法成就下上根。護法成就中下根。等住成就",
    "T28n1546_033:0241b01": "中中根。能進成就中上根。不動成就上下根。",
    "T28n1546_033:0241b02": "辟支佛成就上中根。佛成就上上根。彼不應",
    "T28n1546_033:0241b03": "作是說。無有一人成就二種根者。利根者尚",
    "T28n1546_033:0241b04": "不能。何況鈍根。評曰。應作是說。退法阿羅",
    "T28n1546_033:0241b05": "漢。成就下下根。憶法下中。護法下上。等住中",
    "T28n1546_033:0241b06": "下。能進中中。不動有二種。有從時解脫至不",
    "T28n1546_033:0241b07": "動。有性不動。從時解脫至不動者。中上本性。",
    "T28n1546_033:0241b08": "不動者上下。辟支佛上中。佛上上。",
    "T28n1546_033:0241b09": "[0241b09] 退法阿羅漢作一事。唯退。憶法阿羅漢作二",
    "T28n1546_033:0241b10": "事。退法憶法。護法阿羅漢作三事。退法憶法",
    "T28n1546_033:0241b11": "護法。等住阿羅漢作四事。退法憶法護法等",
    "T28n1546_033:0241b12": "住。能進阿羅漢作五事。退法憶法護法等住",
    "T28n1546_033:0241b13": "能進。復有說。退法阿羅漢有三事。一退住學",
    "T28n1546_033:0241b14": "根。二轉至勝根。三即住般涅槃。憶法阿羅漢",
    "T28n1546_033:0241b15": "有四事。一退住學根。二退住退法根。三轉至",
    "T28n1546_033:0241b16": "勝根。四即住般涅槃。護法阿羅漢有五事。一",
    "T28n1546_033:0241b17": "退住學根。二退住退法根。三退住憶法。四轉",
    "T28n1546_033:0241b18": "至勝根。五即住般涅槃。等住阿羅漢有六事。",
    "T28n1546_033:0241b19": "一退住學根。二退住退法根。三退住憶法。四",
    "T28n1546_033:0241b20": "退住護法。五轉至勝根。六即住般涅槃。能進",
    "T28n1546_033:0241b21": "羅漢有七事。一退住學根。二退住退法根。",
    "T28n1546_033:0241b22": "三退住憶法。四退住護法。五退住等住。六轉",
    "T28n1546_033:0241b23": "至不動。七即住般涅槃。問曰。憶法阿羅漢。退",
    "T28n1546_033:0241b24": "住學根。為得何等學根。為得退法學根。為得",
    "T28n1546_033:0241b25": "憶法學根耶。答曰。得退法學根。非憶法學根。",
    "T28n1546_033:0241b26": "所以者何。彼未曾得憶法學根故。若得者是",
    "T28n1546_033:0241b27": "名為進。不名為退。世尊經說。尊者瞿醯迦。",
    "T28n1546_033:0241b28": "是時解脫阿羅漢六反退。第七反還得時解",
    "T28n1546_033:0241b29": "脫身作證。以刀自害而死。問曰。彼尊者瞿",
    "T28n1546_033:0241c01": "醯迦。為是退法性。為是憶法性。若是退法性",
    "T28n1546_033:0241c02": "者。何故以刀自害。若是憶法性者。何故六反",
    "T28n1546_033:0241c03": "退耶。答曰。應作此論。是退法性。問曰。何故",
    "T28n1546_033:0241c04": "以刀自害。答曰。厭患退故。以刀自害。若不退",
    "T28n1546_033:0241c05": "以刀自害者。是憶法。",
    "T28n1546_033:0241c06": "[0241c06] 所可用道。斷欲界結。退彼道時。還得彼結得",
    "T28n1546_033:0241c07": "不耶。答曰。還得彼結得。諸結得離欲時斷。退",
    "T28n1546_033:0241c08": "時還得彼結得。所可用道。斷色無色界結。退",
    "T28n1546_033:0241c09": "彼道時。還得彼結得不耶。答曰。還得彼結得。",
    "T28n1546_033:0241c10": "諸結得離欲時斷退時還得彼結得。問曰。所",
    "T28n1546_033:0241c11": "可用斷結道。於彼道不退。所可用退道。彼道",
    "T28n1546_033:0241c12": "不能斷結。無礙道能斷結。無有退無礙道者。",
    "T28n1546_033:0241c13": "住解脫道退。無有以解脫道斷結者。何故作",
    "T28n1546_033:0241c14": "是說。所可用道。斷欲界結。退彼道時。還得彼",
    "T28n1546_033:0241c15": "結得。廣說如上。答曰。無礙道。是解脫道因。",
    "T28n1546_033:0241c16": "解脫道。是無礙道果。若於果退時。亦應言因",
    "T28n1546_033:0241c17": "退。復次煩惱以無礙道對治。若成就彼煩惱",
    "T28n1546_033:0241c18": "時。亦當言退彼對治道。復次以煩惱故。立斷",
    "T28n1546_033:0241c19": "煩惱無礙道。若成就煩惱時。亦當言退彼無",
    "T28n1546_033:0241c20": "礙道。尊者僧伽婆修說曰。住無礙道退。住解",
    "T28n1546_033:0241c21": "脫道亦退。所以者何。斷五種結。須陀洹退時。",
    "T28n1546_033:0241c22": "彼非是退五無礙道五解脫道耶。評曰。應作",
    "T28n1546_033:0241c23": "是說。無有住無礙道退退已住無礙道者。退",
    "T28n1546_033:0241c24": "解脫道。還住解脫道。",
    "T28n1546_033:0241c25": "[0241c25] ◎九斷智。欲界繫苦集所斷結斷一斷智。色",
    "T28n1546_033:0241c26": "無色界苦集所斷結斷二斷智。欲界見滅",
    "T28n1546_033:0241c27": "所斷結斷三斷智。色無色界見滅所斷結斷",
    "T28n1546_033:0241c28": "四斷智。欲界見道所斷結斷五斷智。色無",
    "T28n1546_033:0241c29": "色界見道所斷結斷六斷智。五下分結斷七",
    "T28n1546_033:0242a01": "斷智。色愛斷八斷智一切結斷九斷智。問",
    "T28n1546_033:0242a02": "曰。九斷智攝一切斷智。一切斷智攝九斷",
    "T28n1546_033:0242a03": "智。廣說如經本。斷者是無為。問曰。若斷者",
    "T28n1546_033:0242a04": "是無為。不能有所緣。何故斷是智耶。答曰。",
    "T28n1546_033:0242a05": "斷是智果故說智。業果說業。如說。六入是舊",
    "T28n1546_033:0242a06": "業。天眼天耳是通果說通。阿羅漢是智果說",
    "T28n1546_033:0242a07": "智如是智果故說斷智。問曰。若然者。修道所",
    "T28n1546_033:0242a08": "斷結。以智斷故是智果。可言斷智。見道所",
    "T28n1546_033:0242a09": "斷結。以忍斷是忍果。云何言斷智耶。答曰。彼",
    "T28n1546_033:0242a10": "是世俗智果故言斷智。如先以世俗道。離欲",
    "T28n1546_033:0242a11": "界欲。乃至離無所有處欲。八地中所斷結斷。",
    "T28n1546_033:0242a12": "是世俗智果。問曰。若然者。世俗道。能有所作",
    "T28n1546_033:0242a13": "處可爾。非想非非想處世俗道。不能有所作。",
    "T28n1546_033:0242a14": "非想非非想處見道所斷結斷是忍。云何是",
    "T28n1546_033:0242a15": "斷智耶。尊者僧伽婆修說曰。此是慧果說斷",
    "T28n1546_033:0242a16": "智。斷有二種。一是慧果。彼不應作是說。所",
    "T28n1546_033:0242a17": "以者何。佛經說二智。一知智。二斷智。不",
    "T28n1546_033:0242a18": "說斷慧。評曰。應作是說。實義智者。是金剛喻",
    "T28n1546_033:0242a19": "定。斷是彼果。所以者何。得阿羅漢果時。以金",
    "T28n1546_033:0242a20": "剛喻定。斷三界見道修道所斷結。頓證解",
    "T28n1546_033:0242a21": "脫得故。復有說者。從智種中生故名斷智。如",
    "T28n1546_033:0242a22": "瞿曇姓中生故名瞿曇。彼亦如是。復次彼斷",
    "T28n1546_033:0242a23": "性相是斷智。彼斷雖不能有所緣。而性相是",
    "T28n1546_033:0242a24": "斷智。說名斷智。如過去未來眼根。雖不能",
    "T28n1546_033:0242a25": "見。而性相是眼。彼亦如是。尊者瞿沙說曰應",
    "T28n1546_033:0242a26": "言正斷是最勝斷相應斷畢竟斷。尊者波奢",
    "T28n1546_033:0242a27": "說曰。應言棄斷。所以者何。棄一切生死。得",
    "T28n1546_033:0242a28": "此斷故。此斷亦可言斷。亦可言無欲。亦可言",
    "T28n1546_033:0242a29": "滅。亦可言諦。亦可言斷智。亦可言沙門果亦",
    "T28n1546_033:0242b01": "可言有餘涅槃界無餘涅槃界。苦法忍滅苦",
    "T28n1546_033:0242b02": "法智生。是時彼斷名斷名無欲。名滅名諦。不",
    "T28n1546_033:0242b03": "名斷智。不名沙門果。不名有餘涅槃界無餘",
    "T28n1546_033:0242b04": "涅槃界。苦比忍滅苦比智生。是時彼斷。名斷。",
    "T28n1546_033:0242b05": "乃至名諦。不名斷智。不名沙門果。不名有餘",
    "T28n1546_033:0242b06": "涅槃無餘涅槃界。集法忍滅集法智生。是時",
    "T28n1546_033:0242b07": "彼斷。名斷名無欲名滅名諦名斷智。謂欲界",
    "T28n1546_033:0242b08": "見苦見集所斷結盡斷智。不名沙門果。不名",
    "T28n1546_033:0242b09": "有餘涅槃無餘涅槃界。集比忍滅集比智生。",
    "T28n1546_033:0242b10": "是時彼斷名斷名無欲名滅名諦名斷智。謂",
    "T28n1546_033:0242b11": "色無色界見苦見集所斷結盡斷智。不名沙",
    "T28n1546_033:0242b12": "門果。不名有餘涅槃無餘涅槃界。滅法忍滅",
    "T28n1546_033:0242b13": "滅法智生。是時彼斷。名斷名無欲名滅名諦",
    "T28n1546_033:0242b14": "名斷智。謂欲界見滅所斷結盡斷智。不名沙",
    "T28n1546_033:0242b15": "門果。不名有餘涅槃無餘涅槃界。滅比忍滅",
    "T28n1546_033:0242b16": "滅比智生。是時彼斷。名斷名無欲名滅名諦",
    "T28n1546_033:0242b17": "名斷智。謂色無色界見滅所斷結盡斷智。不",
    "T28n1546_033:0242b18": "名沙門果。不名有餘涅槃無餘涅槃界。道法",
    "T28n1546_033:0242b19": "忍滅道法智生。是時彼斷。名斷名無欲名滅",
    "T28n1546_033:0242b20": "名諦名斷智。謂欲界見道所斷結盡斷智。不",
    "T28n1546_033:0242b21": "名沙門果。不名有餘涅槃無餘涅槃界。道比",
    "T28n1546_033:0242b22": "忍滅道比智生。是時彼斷。名斷名無欲名滅",
    "T28n1546_033:0242b23": "名諦名斷智。謂色無色界結盡斷智。名沙",
    "T28n1546_033:0242b24": "門果。謂須陀洹果。不名有餘涅槃無餘涅槃",
    "T28n1546_033:0242b25": "界。是時三界見苦見集見滅。及欲界見道所",
    "T28n1546_033:0242b26": "斷結同一味。頓證解脫得。是時彼斷。名斷名",
    "T28n1546_033:0242b27": "無欲名滅名諦名斷智。名沙門果。謂須陀洹",
    "T28n1546_033:0242b28": "果。不名有餘涅槃無餘涅槃界。須陀洹當得",
    "T28n1546_033:0242b29": "斯陀含果。斷一種結。乃至五種結。是時彼斷。",
    "T28n1546_033:0242c01": "名斷名無欲名滅名諦。不名斷智不名沙門",
    "T28n1546_033:0242c02": "果。不名有餘涅槃無餘涅槃界。第六無礙道",
    "T28n1546_033:0242c03": "滅。第六解脫道生。是時彼斷。名斷名無欲名",
    "T28n1546_033:0242c04": "滅名諦。不名斷智名沙門果。謂斯陀含果。不",
    "T28n1546_033:0242c05": "名有餘涅槃無餘涅槃界。是時三界見道所",
    "T28n1546_033:0242c06": "斷。彼斷名斷。名無欲名滅名斷智。謂先所",
    "T28n1546_033:0242c07": "得斷智。名沙門果。謂斯陀含果。不名有餘涅",
    "T28n1546_033:0242c08": "槃無餘涅槃界。欲界修道所斷五種結同一",
    "T28n1546_033:0242c09": "味。頓證解脫得。是時彼斷名斷。名無欲名滅",
    "T28n1546_033:0242c10": "名諦。不名斷智名沙門果。謂斯陀含果。不名",
    "T28n1546_033:0242c11": "有餘涅槃無餘涅槃界。斯陀含當得阿那含",
    "T28n1546_033:0242c12": "果。斷第七第八種結時。彼斷名斷。名無欲名",
    "T28n1546_033:0242c13": "滅名諦。不名斷智不名沙門果。不名有餘涅",
    "T28n1546_033:0242c14": "槃無餘涅槃界。第九無礙道滅。第九解脫道",
    "T28n1546_033:0242c15": "生。是時彼斷。名無欲名滅名諦名斷智。謂",
    "T28n1546_033:0242c16": "五下分結盡斷智。名沙門果。謂阿那含果。不",
    "T28n1546_033:0242c17": "名有餘涅槃無餘涅槃界。即彼時三界見道",
    "T28n1546_033:0242c18": "所斷結。及欲界修道所斷九種結同一味。頓",
    "T28n1546_033:0242c19": "證解脫得。是時彼斷名無欲。名滅名諦名斷",
    "T28n1546_033:0242c20": "智。謂本得斷智五下分結盡斷智。名沙門果。",
    "T28n1546_033:0242c21": "謂阿那含果。不名有餘涅槃無餘涅槃界。離",
    "T28n1546_033:0242c22": "初禪欲。斷一種結。乃至斷九種結。是時彼斷。",
    "T28n1546_033:0242c23": "名斷名無欲名滅名諦。不名斷智。不名沙門",
    "T28n1546_033:0242c24": "果。不名有餘涅槃無餘涅槃界。乃至離第四",
    "T28n1546_033:0242c25": "禪欲。斷一種結。乃至斷八種結。說亦如是。第",
    "T28n1546_033:0242c26": "九無礙道滅。第九解脫道生。是時彼斷。名斷",
    "T28n1546_033:0242c27": "名無欲名滅名諦名斷智。謂色愛斷斷智。不",
    "T28n1546_033:0242c28": "名沙門果不名有餘涅槃無餘涅槃界。離空",
    "T28n1546_033:0242c29": "處欲。乃至離非想非非想處。斷八種結。是時",
    "T28n1546_033:0243a01": "彼斷。名斷名無欲名滅名諦。不名斷智不名",
    "T28n1546_033:0243a02": "沙門果不名有餘涅槃無餘涅槃界。金剛喻",
    "T28n1546_033:0243a03": "定滅。初盡智生。是時九種結斷。彼斷名斷名",
    "T28n1546_033:0243a04": "無欲名滅名諦名斷智。謂一切結盡斷智。名",
    "T28n1546_033:0243a05": "沙門果。謂阿羅漢果。名有餘涅槃界。不名無",
    "T28n1546_033:0243a06": "餘涅槃界。即彼時三界見道所斷。八地修道",
    "T28n1546_033:0243a07": "所斷。非想非非想處修道所斷。八種結同一",
    "T28n1546_033:0243a08": "味。頓證解脫得。是時彼斷。名斷名無欲名滅",
    "T28n1546_033:0243a09": "名諦名斷智。謂一切結盡斷智。名沙門果謂",
    "T28n1546_033:0243a10": "阿羅漢果名有餘涅槃界。不名無餘涅槃界。",
    "T28n1546_033:0243a11": "若阿羅漢陰界入。更不相續。入無餘涅槃",
    "T28n1546_033:0243a12": "界。是時彼斷。名斷名無欲名滅名諦名斷智。",
    "T28n1546_033:0243a13": "謂所得斷智。名沙門果。謂阿羅漢果。不名有",
    "T28n1546_033:0243a14": "餘涅槃界。名無餘涅槃界。",
    "T28n1546_033:0243a15": "[0243a15] 問曰。諸斷是無為。何以有時名斷智。有時不",
    "T28n1546_033:0243a16": "名斷智。答曰。爾時。或有四事。或有五事者。",
    "T28n1546_033:0243a17": "名斷智。四事者。一害俱因。二俱繫得解脫。",
    "T28n1546_033:0243a18": "三得無漏解脫得。四害非想非非想處一切",
    "T28n1546_033:0243a19": "遍使。五事者。即上四事。五永斷於界。見道",
    "T28n1546_033:0243a20": "中有四事。修道中有五事。苦法忍滅。苦法智",
    "T28n1546_033:0243a21": "生。是時不害俱因。雖害見苦所斷不害見集",
    "T28n1546_033:0243a22": "所斷。不俱繫得解脫。雖見苦所斷繫得解脫。",
    "T28n1546_033:0243a23": "見集所斷不得解脫。雖得無漏解脫不害非",
    "T28n1546_033:0243a24": "想非非想處一切遍使。是時唯有一事無二",
    "T28n1546_033:0243a25": "事。是故彼斷。名斷不名斷智。苦比忍滅。苦比",
    "T28n1546_033:0243a26": "智生。是時不害俱因。雖斷見苦所斷因。不害",
    "T28n1546_033:0243a27": "見集所斷因。不斷俱繫雖斷見苦所斷繫。不",
    "T28n1546_033:0243a28": "斷見集所斷繫。雖得無漏解脫得。而不畢竟",
    "T28n1546_033:0243a29": "害非想非非想處一切遍使。是時唯有二事。",
    "T28n1546_033:0243b01": "無有三事故。彼斷不名斷智。集法忍滅。集法",
    "T28n1546_033:0243b02": "智生。是時害俱因。先害見苦所斷因。今害見",
    "T28n1546_033:0243b03": "集所斷因俱繫得解脫。先見苦所斷得解脫。",
    "T28n1546_033:0243b04": "今見集所斷得解脫。得無漏解脫得。亦害非",
    "T28n1546_033:0243b05": "想非非想處一切遍使。是時得名斷智集比",
    "T28n1546_033:0243b06": "忍滅。集比智生。是時害俱因。先害見苦所",
    "T28n1546_033:0243b07": "斷因。今害見集所斷因。俱繫得解脫。先見苦",
    "T28n1546_033:0243b08": "所斷繫得解脫。今見集所斷繫得解脫。得無",
    "T28n1546_033:0243b09": "漏解脫得。害非想非非想處一切遍使。是時",
    "T28n1546_033:0243b10": "具四事故。彼斷名斷智。滅法忍滅。滅法智生。",
    "T28n1546_033:0243b11": "是時害俱因。先害見苦見集所斷因。今害見",
    "T28n1546_033:0243b12": "滅所斷因俱繫得解脫。先見苦見集所斷繫",
    "T28n1546_033:0243b13": "得解脫。今見滅所斷繫得解脫。得無漏解脫",
    "T28n1546_033:0243b14": "得。害非想非非想處一切遍使。是時具四事",
    "T28n1546_033:0243b15": "故。彼斷名斷智。滅比忍滅。滅比智生。道法忍",
    "T28n1546_033:0243b16": "滅。道法智生。道比忍滅。道比智生。說亦如",
    "T28n1546_033:0243b17": "是。如是則說見道斷智。修道中有五事名斷",
    "T28n1546_033:0243b18": "智。離欲界一種欲。乃至離八種欲。是時不害",
    "T28n1546_033:0243b19": "俱因。雖斷八種因。不斷下下因。所以者何。九",
    "T28n1546_033:0243b20": "種結展轉為因故。俱繫不得解脫。雖八種繫",
    "T28n1546_033:0243b21": "得解脫。一種繫不得解脫。所以者何。九種結",
    "T28n1546_033:0243b22": "展轉相繫故。雖得無漏解脫得害非想非非",
    "T28n1546_033:0243b23": "想處一切遍使。而不永離界。是時唯有二事",
    "T28n1546_033:0243b24": "無三事。是故彼斷不名斷智。斷第九種結。是",
    "T28n1546_033:0243b25": "時害俱因。先斷八種因。今斷下下因。俱繫得",
    "T28n1546_033:0243b26": "解脫。先八種繫得解脫。今下下繫得解脫。得",
    "T28n1546_033:0243b27": "無漏解脫得。害非想非非想處一切遍使。畢",
    "T28n1546_033:0243b28": "竟離界。謂離欲界。是時有五事故。彼斷名斷",
    "T28n1546_033:0243b29": "智。離初禪欲斷一種結。乃至斷八種結。廣說",
    "T28n1546_033:0243c01": "如欲界斷第九種時。害俱因。先斷八種因。今",
    "T28n1546_033:0243c02": "斷下下因。俱繫得解脫。先八種繫得解脫。今",
    "T28n1546_033:0243c03": "下下繫得解脫。得無漏解脫得。害非想非非",
    "T28n1546_033:0243c04": "想處一切遍使。而非畢竟離界。是時唯有四",
    "T28n1546_033:0243c05": "事無五事。是故彼斷不名斷智。第二第三",
    "T28n1546_033:0243c06": "禪。說亦如是。離第四禪欲。斷一種結。乃至斷",
    "T28n1546_033:0243c07": "八種結。不害俱因。俱繫不得解脫。雖得無漏",
    "T28n1546_033:0243c08": "解脫得害非想非非想處一切遍使。而不畢",
    "T28n1546_033:0243c09": "竟離界。是時唯有二事無三事。是故彼斷不",
    "T28n1546_033:0243c10": "名斷智。斷第九種結。時害俱因。俱繫得解",
    "T28n1546_033:0243c11": "脫。得無漏解脫得。害非想非非想處一切遍",
    "T28n1546_033:0243c12": "使。畢竟離界。是時有五事故。彼斷名斷智。謂",
    "T28n1546_033:0243c13": "色愛盡斷智。如離初禪欲。乃至離三禪欲。離",
    "T28n1546_033:0243c14": "空處欲。乃至離無所有處欲。說亦如是。離非",
    "T28n1546_033:0243c15": "想非非想處欲。斷一種結乃至斷八種結時。",
    "T28n1546_033:0243c16": "不害俱因。俱繫不得解脫。雖得無漏解脫得",
    "T28n1546_033:0243c17": "害非想非非想處一切遍使。而不畢竟離界。",
    "T28n1546_033:0243c18": "是時唯有二事而無三事。是故彼斷不名斷",
    "T28n1546_033:0243c19": "智。斷第九種結。是時害俱因。俱繫得解脫。得",
    "T28n1546_033:0243c20": "無漏解脫得。害非想非非想處一切遍使。畢",
    "T28n1546_033:0243c21": "竟離界。是時有五事故。彼斷名斷智。謂一切",
    "T28n1546_033:0243c22": "結盡斷智。問曰。為離四禪修道所斷愛名斷",
    "T28n1546_033:0243c23": "智。為唯離第四禪修道所斷愛名斷智耶。答",
    "T28n1546_033:0243c24": "曰。或有說。離四禪愛名斷智。復有說離第四",
    "T28n1546_033:0243c25": "禪九種愛名斷智。復有說唯離第四禪下下種",
    "T28n1546_033:0243c26": "愛名斷智。評曰。應作是說。離色界一切修道",
    "T28n1546_033:0243c27": "所斷愛名斷智。所以者何。若離第四禪下下",
    "T28n1546_033:0243c28": "愛色界一切修道所斷愛盡。乃名斷智。問曰。",
    "T28n1546_033:0243c29": "斷法是最勝法。何故二斷得通證。謂阿那含",
    "T28n1546_033:0244a01": "阿羅漢果時。答曰。此二時畢竟離界亦得果。",
    "T28n1546_033:0244a02": "得須陀洹果斯陀含果時。雖得果不畢竟離",
    "T28n1546_033:0244a03": "界。離第四禪欲。雖畢竟離界。而非得果。得阿",
    "T28n1546_033:0244a04": "那含果時。畢竟離界。謂離欲界得果。得阿",
    "T28n1546_033:0244a05": "那含果。得阿羅漢果時。畢竟離界。謂離無色",
    "T28n1546_033:0244a06": "界得果得阿羅漢果時。復次是時畢竟離界。",
    "T28n1546_033:0244a07": "斷下分上分結。得須陀洹果斯陀含果時。不",
    "T28n1546_033:0244a08": "畢竟離界。不斷下分上分結。離色愛時。雖畢",
    "T28n1546_033:0244a09": "竟離界。謂離色界不畢竟斷上分結。得阿那",
    "T28n1546_033:0244a10": "含果時。畢竟離界。謂離欲界。畢竟斷下分結。",
    "T28n1546_033:0244a11": "得阿羅漢果時。畢竟離界。謂離無色界。畢竟",
    "T28n1546_033:0244a12": "斷上分結。復次是時畢竟離界。畢竟斷不善",
    "T28n1546_033:0244a13": "無記煩惱。得須陀洹果斯陀含果時。不畢竟",
    "T28n1546_033:0244a14": "離界。亦不畢竟斷不善煩惱離色界時。雖畢",
    "T28n1546_033:0244a15": "竟離界。不畢竟斷無記煩惱。得阿那含果時。",
    "T28n1546_033:0244a16": "畢竟離界謂離欲界。畢竟斷不善煩惱。得阿",
    "T28n1546_033:0244a17": "羅漢果時。畢竟離界。謂離無色界。畢竟斷無",
    "T28n1546_033:0244a18": "記煩惱。如不善無記。有報無報。生二果一",
    "T28n1546_033:0244a19": "果。無慚無愧相應。無慚無愧不相應。當知說",
    "T28n1546_033:0244a20": "亦如是。",
    "T28n1546_033:0244a21": "[0244a21] 九斷智誰捨幾誰得幾。答曰。或有無捨無得",
    "T28n1546_033:0244a22": "者。如凡夫人是也。問曰。此中不問凡夫不",
    "T28n1546_033:0244a23": "答凡夫。復有聖人不捨不得者。如住本性者",
    "T28n1546_033:0244a24": "是也。勝進者亦是如苦法忍滅苦法智生。是",
    "T28n1546_033:0244a25": "時不捨不得。苦比忍滅。苦比智生。是時亦不",
    "T28n1546_033:0244a26": "捨不得。集法忍滅。集法智生。是時得一。而無",
    "T28n1546_033:0244a27": "所捨。集比忍滅。集比智生。是時得一。而無所",
    "T28n1546_033:0244a28": "捨。滅法忍滅。滅法智生。是時得一。而無所",
    "T28n1546_033:0244a29": "捨。滅比忍滅。滅比智生。是時得一。而無所",
    "T28n1546_033:0244b01": "捨。道法忍滅。道法智生。是時得一。而無所",
    "T28n1546_033:0244b02": "捨。道比忍滅。道比智生。若非離欲人得一。",
    "T28n1546_033:0244b03": "而無所捨。若是離欲人。捨五得一(謂道比智時所得斷智即",
    "T28n1546_033:0244b04": "是五下分結盡斷智)。聖人離欲界欲。斷一種乃至八種結。",
    "T28n1546_033:0244b05": "無得捨。斷第九種結。是時捨六得一。謂五",
    "T28n1546_033:0244b06": "下分結盡斷智是也。離初禪欲。斷一種乃至",
    "T28n1546_033:0244b07": "九種結。無得無捨。第二第三禪亦如是。離第",
    "T28n1546_033:0244b08": "四禪欲。斷一種乃至八種。無得捨。斷第九",
    "T28n1546_033:0244b09": "種。得一而無所捨。如初禪二禪三禪。空處識",
    "T28n1546_033:0244b10": "處無所有處亦如是。離非想非非想處欲斷",
    "T28n1546_033:0244b11": "一種乃至八種結。亦無得無捨。斷第九種時。",
    "T28n1546_033:0244b12": "捨二得一。謂一切結盡斷智。是則說勝進時。",
    "T28n1546_033:0244b13": "退時亦有捨有得。阿羅漢起無色界煩惱退",
    "T28n1546_033:0244b14": "時。捨一得二。起色界煩惱退時。捨一得一。起",
    "T28n1546_033:0244b15": "欲界煩惱退時。捨一得六。離色愛阿那含。起",
    "T28n1546_033:0244b16": "色界煩惱退時。捨一而無所得。起欲界煩惱",
    "T28n1546_033:0244b17": "退時。捨二得六。未離色愛阿那含。起欲界煩",
    "T28n1546_033:0244b18": "惱退時。捨一得六。退斯陀含果時。無捨無",
    "T28n1546_033:0244b19": "得。",
    "T28n1546_033:0244b20": "[0244b20] 此九斷智。幾是禪果幾是無色定果。幾是根",
    "T28n1546_033:0244b21": "本禪果。幾是禪邊果。幾是根本無色定果。幾",
    "T28n1546_033:0244b22": "是無色定邊果。幾是見道果幾是修道果。幾",
    "T28n1546_033:0244b23": "是忍果幾是智果。幾是法智果。幾是比智果。",
    "T28n1546_033:0244b24": "幾是法智分果幾是比智分果。幾是世俗道",
    "T28n1546_033:0244b25": "果幾是無漏道果。幾是禪果者。答曰。九是禪。",
    "T28n1546_033:0244b26": "及眷屬果。幾是無色定果者。答曰。二是無色",
    "T28n1546_033:0244b27": "定。及眷屬果。幾是根本禪果者。答曰。阿毘曇",
    "T28n1546_033:0244b28": "者作如是說。五是根本禪果。尊者瞿沙作如",
    "T28n1546_033:0244b29": "是說。八是根本禪果。幾是禪邊果者。答曰。九",
    "T28n1546_033:0244c01": "謂未至依是也。非餘禪邊。幾是根本無色定",
    "T28n1546_033:0244c02": "果者。答曰一。幾是無色定邊果者。答曰一。謂",
    "T28n1546_033:0244c03": "空處邊。非餘處無色定邊。幾是見道果者。",
    "T28n1546_033:0244c04": "答曰七。幾是修道果者。答曰三。幾是忍果。",
    "T28n1546_033:0244c05": "應說如見道。幾是智果者。應說如修道。幾是",
    "T28n1546_033:0244c06": "法智果者。答曰三。幾是比智果者。答曰二。幾",
    "T28n1546_033:0244c07": "是法智分果者。答曰六。幾是比智分果者。答",
    "T28n1546_033:0244c08": "曰五。幾是世俗道果者。答曰二。幾是無漏道",
    "T28n1546_033:0244c09": "果者。答曰九。若離色愛。得正決定。色愛盡斷",
    "T28n1546_033:0244c10": "智何時得耶。尊者僧伽婆修說曰。道比智現",
    "T28n1546_033:0244c11": "在前時得。所以者何。道比智亦是向道。亦是",
    "T28n1546_033:0244c12": "果道。不應作是說。住果而言是向。彼未曾起",
    "T28n1546_033:0244c13": "一剎那頃向道現在前。何故說言向道耶。復",
    "T28n1546_033:0244c14": "有說。若離空處欲。是時於未來世。修無漏禪。",
    "T28n1546_033:0244c15": "是時得色愛盡斷智。此說亦不應爾。所以者",
    "T28n1546_033:0244c16": "何。是時對治無色界禪未來修。不對治色界",
    "T28n1546_033:0244c17": "禪修。復有說。當得阿羅漢果。住金剛喻定。三",
    "T28n1546_033:0244c18": "界見道修道所斷結同一味。通證解脫得。是",
    "T28n1546_033:0244c19": "時得色愛盡斷智。評曰。應作是說。彼從果",
    "T28n1546_033:0244c20": "必起勝果道現在前。是時得色愛盡斷智。若",
    "T28n1546_033:0244c21": "不從果。更起勝果道現在前者。離三禪欲人",
    "T28n1546_033:0244c22": "依下地。得正決定。彼若命終。生四禪中。若無",
    "T28n1546_033:0244c23": "色界。彼不應成就樂根。若然者則與十門所",
    "T28n1546_033:0244c24": "說相違。如說誰成就樂根。若生遍淨。若聖人",
    "T28n1546_033:0244c25": "生遍淨上。欲令無如是過故。從果起必起勝",
    "T28n1546_033:0244c26": "果道現在前。是時得色愛盡斷智。",
    "T28n1546_033:0244c27": "[0244c27] 九斷智攝一切斷智。一切斷智攝九斷智耶。",
    "T28n1546_033:0244c28": "答曰。一切攝九非九攝一切。九者如此中說。",
    "T28n1546_033:0244c29": "一切者此九。及諸餘斷是。一切者多九者少。",
    "T28n1546_033:0245a01": "一切斷智攝九斷智。餘者猶多。譬如大器覆",
    "T28n1546_033:0245a02": "於小器。餘者猶多。彼亦如是。不攝何者。答",
    "T28n1546_033:0245a03": "曰。見諦具足世尊弟子。未離欲者。欲界繫修",
    "T28n1546_033:0245a04": "道所斷九斷智所不攝。聖人離欲界欲時。斷",
    "T28n1546_033:0245a05": "初種結乃至斷八種結。此斷非九斷智所",
    "T28n1546_033:0245a06": "攝。已離欲愛。未離色愛。色界修道所斷結斷。",
    "T28n1546_033:0245a07": "非九斷智所攝。已斷色愛。乃至第四禪。斷八",
    "T28n1546_033:0245a08": "種結。彼斷非九斷智所攝。已離色愛。未離無",
    "T28n1546_033:0245a09": "色愛無色界修道所斷結。非九斷智所攝。離",
    "T28n1546_033:0245a10": "空處欲。乃至斷非想非非想處八種結。彼斷",
    "T28n1546_033:0245a11": "非九斷智所攝。問曰。苦智已生。集智未生。三",
    "T28n1546_033:0245a12": "界見苦所斷結斷。彼斷非九斷智所攝。何故",
    "T28n1546_033:0245a13": "此中不說耶。答曰。應說此文應如是說。一切",
    "T28n1546_033:0245a14": "攝九。非九攝一切。不攝何等。答苦智已生。",
    "T28n1546_033:0245a15": "集智未生。三界見苦所斷煩惱斷。彼斷非九",
    "T28n1546_033:0245a16": "斷智所攝。餘說如上。而不說者。有何意耶。",
    "T28n1546_033:0245a17": "答曰。此中所說斷。是有斷智人斷。彼雖是斷。",
    "T28n1546_033:0245a18": "非是有斷智人斷。問曰。雖作是說。於義不盡。",
    "T28n1546_033:0245a19": "所以者何。不說凡夫人斷故。答曰。此是略說",
    "T28n1546_033:0245a20": "現初入門故。而作是說。",
    "T28n1546_033:0245a21": "[0245a21] 八人。向須陀洹果證人住須陀洹果人。向斯",
    "T28n1546_033:0245a22": "陀含果證人住斯陀含果。向阿那含果證人",
    "T28n1546_033:0245a23": "住阿那含果。向阿羅漢果證人住阿羅漢果。",
    "T28n1546_033:0245a24": "問曰。人名有八實體有幾。答曰。阿毘曇者作",
    "T28n1546_033:0245a25": "如是說。人名有八實體有五。向須陀洹果證",
    "T28n1546_033:0245a26": "人。阿羅漢果。名有二實體有二。須陀洹果。",
    "T28n1546_033:0245a27": "向斯陀含果證人。名有二實體有一。斯陀含",
    "T28n1546_033:0245a28": "果。向阿那含果證人。名有二實體有一。阿那",
    "T28n1546_033:0245a29": "含果。向阿羅漢果證人。名有二實體有一。",
    "T28n1546_033:0245b01": "尊者瞿沙作如是說。八人名有八。實體有八。",
    "T28n1546_033:0245b02": "彼作是說。須陀洹人。住須陀洹果。不勝進時。",
    "T28n1546_033:0245b03": "名成就。須陀洹果人。若勝進時。名向斯陀含",
    "T28n1546_033:0245b04": "果證人。捨須陀洹果。斯陀含果人住斯陀含",
    "T28n1546_033:0245b05": "果。不勝進時。名成就斯陀含果人。若勝進",
    "T28n1546_033:0245b06": "時。名向阿那含果證人。捨斯陀含果。阿那含",
    "T28n1546_033:0245b07": "人。住阿那含果。不勝進時。名成就阿那含果",
    "T28n1546_033:0245b08": "人。若勝進時。名向阿羅漢果證人。捨阿那含",
    "T28n1546_033:0245b09": "果。所以者何。以根故。說人差別。是故生智論",
    "T28n1546_033:0245b10": "作如是說。向斯陀含果證人。當言成就須陀",
    "T28n1546_033:0245b11": "洹果不耶。答曰。不成就。乃至向阿羅漢果證",
    "T28n1546_033:0245b12": "人。當言成就阿那含果不耶。答曰。不成就。評",
    "T28n1546_033:0245b13": "曰八人名有八實體有五。如是說者好。如名",
    "T28n1546_033:0245b14": "體名數體數。名差別體差別。名異體異。名別",
    "T28n1546_033:0245b15": "體別。知名知義。當知亦如是。問曰。若八人",
    "T28n1546_033:0245b16": "身有八實體有五。云何說八人差別耶。答曰。",
    "T28n1546_033:0245b17": "以行聖道故。須陀洹若於須陀洹果。不勝進",
    "T28n1546_033:0245b18": "時。於須陀洹果。名得名在身。名成就名現前",
    "T28n1546_033:0245b19": "行。若於須陀洹果勝進者。是時住向於須陀",
    "T28n1546_033:0245b20": "洹果名得。不在身中名成就。不現前行於向。",
    "T28n1546_033:0245b21": "名得名在身中。名成就。名現前行。乃至若於",
    "T28n1546_033:0245b22": "阿那含果。不勝進時。於阿那含果。名得名在",
    "T28n1546_033:0245b23": "身中。名成就名現前行。若於阿那含果勝進",
    "T28n1546_033:0245b24": "者。是時住向於阿那含果名得。不在身中名",
    "T28n1546_033:0245b25": "成就。不現前行於向。名得名在身中。名成就",
    "T28n1546_033:0245b26": "名現前行。向須陀洹果證人。於此九斷智。成",
    "T28n1546_033:0245b27": "就幾。不成就幾。此中以人為章。以斷智為門。",
    "T28n1546_033:0245b28": "答曰。或不成就。或一二三四五廣說如經",
    "T28n1546_033:0245b29": "本。"
}