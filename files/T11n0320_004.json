{
    "T11n0320_004:0928c08": "父子合集經卷第四",
    "T11n0320_004:0928c10": "西天譯經三藏朝散大夫",
    "T11n0320_004:0928c11": "試鴻臚卿宣梵大師賜紫",
    "T11n0320_004:0928c12": "沙門臣日稱等奉 詔譯",
    "T11n0320_004:0928c13": "如來本行品第五",
    "T11n0320_004:0928c14": "[0928c14] 爾時尊者大迦攝波，見諸阿修羅王於佛會",
    "T11n0320_004:0928c15": "中以神通力化作廣大諸供養已，歎未曾有，",
    "T11n0320_004:0928c16": "而作是念：「如來昔行菩薩道時種何善根，乃",
    "T11n0320_004:0928c17": "能獲得如是最上殊勝果報？」作是念已，入三",
    "T11n0320_004:0928c18": "摩地一心觀察；由佛加持，即能憶念無量無",
    "T11n0320_004:0928c19": "邊阿僧祇劫，世尊往昔在在處處，精勤修習",
    "T11n0320_004:0928c20": "無量無邊廣大福業，一一顯現，諦了無疑。假",
    "T11n0320_004:0928c21": "使十方殑伽沙數世界，其中所有一切眾生",
    "T11n0320_004:0928c22": "皆得人身，復於爾所河沙劫中，一一有情各",
    "T11n0320_004:0928c23": "興供養，如彼尾摩唧怛囉阿修羅王所有福",
    "T11n0320_004:0928c24": "蘊，不及如來一發無上正等覺心所有功德，",
    "T11n0320_004:0928c25": "不可為比。[0928c25] 時尊者摩訶迦攝波，從定起已，歡",
    "T11n0320_004:0928c26": "喜合掌，以偈讚佛：",
    "T11n0320_004:0928c27": "「往昔牟尼大聖王，  誓求無上大菩提，",
    "T11n0320_004:0928c28": " 修羅雖興廣供養，  不及發心所得福。",
    "T11n0320_004:0928c29": " 如來聖德超三界，  於天人中無等倫，",
    "T11n0320_004:0929a01": " 旃檀香積若須彌，  堪受如斯大供養。",
    "T11n0320_004:0929a02": " 上妙塗香極清淨，  其量深廣如巨海，",
    "T11n0320_004:0929a03": " 人中師子出世間，  堪受如斯大供養。",
    "T11n0320_004:0929a04": " 或散種種上妙花，  積聚高若輪圍頂，",
    "T11n0320_004:0929a05": " 如來聖德妙難思，  堪受如斯大供養。",
    "T11n0320_004:0929a06": " 以大海水為膏油，  蘇彌山量為其炷，",
    "T11n0320_004:0929a07": " 然燈奉施大導師，  堪受如斯大供養。",
    "T11n0320_004:0929a08": " 或以無數妙花鬘，  奉上如來及塔廟，",
    "T11n0320_004:0929a09": " 佛具廣大勝威德，  堪受如斯大供養。",
    "T11n0320_004:0929a10": " 設於無量俱胝劫，  持以萬億妙寶蓋，",
    "T11n0320_004:0929a11": " 如來善化於父王，  堪受如斯大供養。",
    "T11n0320_004:0929a12": " 於不思議俱胝劫，  以寶幢滿十方界，",
    "T11n0320_004:0929a13": " 如來成就大慈門，  堪受如斯大供養。",
    "T11n0320_004:0929a14": " 復於無量俱胝劫，  以河沙數妙繒幡，",
    "T11n0320_004:0929a15": " 牟尼利樂諸眾生，  堪受如斯大供養。",
    "T11n0320_004:0929a16": " 如來善說諸法要，  眾生咸悉能聽受，",
    "T11n0320_004:0929a17": " 辯才無礙法中王，  言辭善巧無相似。",
    "T11n0320_004:0929a18": " 假使殑伽沙世界，  其中所有諸眾生，",
    "T11n0320_004:0929a19": " 皆為十力天人師，  同出世間成佛道，",
    "T11n0320_004:0929a20": " 如是無數河沙佛，  各各化出無量首，",
    "T11n0320_004:0929a21": " 一一首現百千口，  復於口有百千舌，",
    "T11n0320_004:0929a22": " 於彼殑伽沙劫中，  稱讚如來功德海，",
    "T11n0320_004:0929a23": " 壽量智慧及發心，  不能了知一少分。」",
    "T11n0320_004:0929a24": "[0929a24] 爾時世尊讚尊者摩訶迦攝波言：「善哉，善哉！",
    "T11n0320_004:0929a25": "迦攝波！汝今於彼聲聞眾中，具修梵行，了達",
    "T11n0320_004:0929a26": "諸法，現證實際，心得寂靜。於我所證功德",
    "T11n0320_004:0929a27": "蘊中，善能入解，思惟觀察。我已成就無量無",
    "T11n0320_004:0929a28": "邊不可思議福德之聚，已到最上第一彼岸。",
    "T11n0320_004:0929a29": "迦攝！止於如來一發大心，所有福報，若有色",
    "T11n0320_004:0929b01": "相，十方所有河沙世界不能容受。假使十方",
    "T11n0320_004:0929b02": "殑伽沙數諸佛世尊同出於世，復於爾所殑",
    "T11n0320_004:0929b03": "伽沙劫，欲說如來一發大心所有功德，不能",
    "T11n0320_004:0929b04": "窮盡。所以者何？如來昔修菩薩行時，無一發",
    "T11n0320_004:0929b05": "心不為攝受利益安樂一切有情，彼有情界無",
    "T11n0320_004:0929b06": "限量故，如來發心亦無限量；以有情界畢竟",
    "T11n0320_004:0929b07": "無盡故，如來發心亦復無盡。是故我今得諸",
    "T11n0320_004:0929b08": "天人阿修羅王如是供養。假使十方殑伽沙",
    "T11n0320_004:0929b09": "世界，其中所有一切眾生，皆作供養如彼阿",
    "T11n0320_004:0929b10": "修羅王，猶不能及，一發大心所獲功德。所以",
    "T11n0320_004:0929b11": "者何？彼諸有情心不清淨，著果報故。迦攝！當",
    "T11n0320_004:0929b12": "知過去無量諸佛出世，初發大心，皆為憐愍",
    "T11n0320_004:0929b13": "一切有情，令脫輪迴，得涅槃樂；我今所作亦",
    "T11n0320_004:0929b14": "復如是。[0929b14] 「復次，迦攝！我念過去無量無邊、不可",
    "T11n0320_004:0929b15": "稱數、不可思議阿僧祇劫，爾時有佛出現於",
    "T11n0320_004:0929b16": "世，名曰帝幢如來、應供、正遍知、明行足、善逝、",
    "T11n0320_004:0929b17": "世間解、無上士、調御丈夫、天人師、佛、世尊。其",
    "T11n0320_004:0929b18": "佛剎中所有眾生不造罪惡，心無散亂，不起",
    "T11n0320_004:0929b19": "邪思，無顛倒見及彼憍慢，身語意業畢竟清",
    "T11n0320_004:0929b20": "淨，伏除煩惱離惡趣因，精勤修習，互相策勵。",
    "T11n0320_004:0929b21": "能於生死長夜之中，發勇猛心，愛樂大乘，聽",
    "T11n0320_004:0929b22": "聞正法，如理修行。彼佛剎中有五種樂：一者、",
    "T11n0320_004:0929b23": "欲樂。二、出離樂。三者、定樂。四者、等持樂。五、菩",
    "T11n0320_004:0929b24": "提樂。彼諸眾生而常受用如是快樂，雖受彼",
    "T11n0320_004:0929b25": "樂而不耽著；如蜂採花但延其命，如禽飛空",
    "T11n0320_004:0929b26": "無所罣礙，此諸眾生亦復如是。[0929b26] 「又彼有情無",
    "T11n0320_004:0929b27": "貪恚癡種種惡業，煩惱過患，隨先善業而受",
    "T11n0320_004:0929b28": "其樂。何以故？彼佛修行菩薩道時，所化眾生",
    "T11n0320_004:0929b29": "唯純善行，設有先世不善故業，現善根力銷",
    "T11n0320_004:0929c01": "伏不起。是故彼土一切有情，唯一樂受相應",
    "T11n0320_004:0929c02": "現行。又彼佛土無種種難，暴惡風雨，祁寒酷",
    "T11n0320_004:0929c03": "熱，隨時所欲，即降甘雨。又彼眾生常樂聞法，",
    "T11n0320_004:0929c04": "各能了達，尊重恭敬。設若經行，若坐若立，思",
    "T11n0320_004:0929c05": "惟義趣，深入法味，無有疲倦，未&#x751E;睡眠。四威",
    "T11n0320_004:0929c06": "儀中，精勤修習，由法樂故，不生勞苦。唯修",
    "T11n0320_004:0929c07": "正斷，無顛倒見，設有錯誤，尋即改悔；故無苦",
    "T11n0320_004:0929c08": "受。[0929c08] 「又彼如來昔修行時，身語意業未&#x751E;錯謬，",
    "T11n0320_004:0929c09": "凡有所作智為先導，說菩薩法化諸眾生；彼",
    "T11n0320_004:0929c10": "聞法已隨智慧行，所作義利，非癡愛俱，故無",
    "T11n0320_004:0929c11": "不苦不樂受。彼國眾生其心平等，於一切處",
    "T11n0320_004:0929c12": "如理安住，故無冤憎會苦。又彼眾生無彼無",
    "T11n0320_004:0929c13": "此，於一切法心無所著，故無愛別離苦。又彼",
    "T11n0320_004:0929c14": "眾生於諸善法，不生輕慢，亦不毀訾，故無求",
    "T11n0320_004:0929c15": "不得苦；彼國眾生有為所遷，唯有行苦。何以",
    "T11n0320_004:0929c16": "故？其佛常說第一義諦微妙法故。",
    "T11n0320_004:0929c17": "[0929c17] 「復次，迦攝！彼帝幢如來出現於世，壽命長遠",
    "T11n0320_004:0929c18": "無量無邊恒河沙劫；其中眾生各各具足廣",
    "T11n0320_004:0929c19": "大辯才，善說法要，皆為過去諸佛世尊教化",
    "T11n0320_004:0929c20": "成熟，來生其中。迦攝！於汝意云何？如是廣大",
    "T11n0320_004:0929c21": "嚴淨佛土，頗有無信、無戒、無定、無慧、寡聞、懈",
    "T11n0320_004:0929c22": "怠，如是有情得生彼不？」[0929c22] 迦攝白言：「不也！世尊。」",
    "T11n0320_004:0929c23": "[0929c23] 「迦攝！於汝意云何？如是廣大嚴淨佛土，頗有",
    "T11n0320_004:0929c24": "微細善根、少劣善根、怯弱善根，業集煩惱為苦",
    "T11n0320_004:0929c25": "所攝，如是眾生不淨迴向，得生彼不？」[0929c25] 迦攝白",
    "T11n0320_004:0929c26": "言：「不也！世尊！如是佛剎其中生者，具足善根，",
    "T11n0320_004:0929c27": "純淨無雜，住正思惟，解脫諸苦，多聞精進，清",
    "T11n0320_004:0929c28": "淨迴向，皆蒙先佛久已化度；如是眾生得生",
    "T11n0320_004:0929c29": "其中。」[0929c29] 佛言：「迦攝！善哉，善哉！如汝所說，其事如",
    "T11n0320_004:0930a01": "是。昔帝幢如來者，於汝等意云何？知是誰也？」",
    "T11n0320_004:0930a02": "時諸比丘默爾無對。[0930a02] 當於是時，東方去此過",
    "T11n0320_004:0930a03": "殑伽沙世界，有國名月光莊嚴，是中有佛名",
    "T11n0320_004:0930a04": "光明聚，現在說法。彼佛會中有妙吉祥童子，",
    "T11n0320_004:0930a05": "遙聞此界所問因緣，知諸大眾無能答者。時",
    "T11n0320_004:0930a06": "彼童子即白佛言：「我今應往娑婆世界釋迦",
    "T11n0320_004:0930a07": "牟尼佛所，為彼時會，答其所問。」[0930a07] 時光明聚如",
    "T11n0320_004:0930a08": "來謂童子曰：「隨意當往。」是時童子即從彼沒，",
    "T11n0320_004:0930a09": "以神通力，屈伸臂頃，至娑婆世界釋迦牟尼",
    "T11n0320_004:0930a10": "佛所，頭面禮足，住立一面。[0930a10] 時佛世尊，語童子",
    "T11n0320_004:0930a11": "言：「以何因緣而來至此？」[0930a11] 時妙吉祥童子合掌",
    "T11n0320_004:0930a12": "白言：「我為眾會，答前所問，自遠而來。彼往昔",
    "T11n0320_004:0930a13": "帝幢如來，豈異人乎？即今釋迦牟尼如來是",
    "T11n0320_004:0930a14": "也。所以者何？由佛世尊具足成就不可思議",
    "T11n0320_004:0930a15": "微妙功德，方便善巧，憐愍有情，皆令安住菩",
    "T11n0320_004:0930a16": "提之道。」[0930a16] 時眾聞已，咸共讚言：「善哉！童子！善答",
    "T11n0320_004:0930a17": "斯問，決眾疑網。汝今所說，是為正說，是真實",
    "T11n0320_004:0930a18": "說，是最上說。」[0930a18] 爾時童子為彼眾會，而說偈言：",
    "T11n0320_004:0930a19": "「聖主釋師子，  具勇猛精進，",
    "T11n0320_004:0930a20": " 憐愍於世間，  現不思議事。",
    "T11n0320_004:0930a21": " 彼牟尼世尊，  過去已曾作，",
    "T11n0320_004:0930a22": " 八十俱胝佛，  成熟諸有情，",
    "T11n0320_004:0930a23": " 常以大悲心，  嚴淨佛國土，",
    "T11n0320_004:0930a24": " 淺識不能知，  種種善方便。",
    "T11n0320_004:0930a25": " 不捨初發心，  隨機而應現，",
    "T11n0320_004:0930a26": " 亦於未來世，  復現無量身。",
    "T11n0320_004:0930a27": " 或現為釋梵，  或示作魔王，",
    "T11n0320_004:0930a28": " 遍法界有情，  莫能知少分。",
    "T11n0320_004:0930a29": " 或現王宮生，  成道轉法輪，",
    "T11n0320_004:0930b01": " 乃至入涅盤，  顯現佛功德。",
    "T11n0320_004:0930b02": " 或隨其種類，  現作女人相，",
    "T11n0320_004:0930b03": " 不染世間法，  如蓮性本淨。",
    "T11n0320_004:0930b04": " 或涕淚悲泣，  或歌舞嬉戲，",
    "T11n0320_004:0930b05": " 或乘空往來，  皆為作佛事。",
    "T11n0320_004:0930b06": " 怖者令安隱，  慢者令柔順，",
    "T11n0320_004:0930b07": " 為利彼眾生，  現種種調伏。",
    "T11n0320_004:0930b08": " 癡者令離癡，  愚者示明智，",
    "T11n0320_004:0930b09": " 為利彼眾生，  作權巧方便。",
    "T11n0320_004:0930b10": " 狂者得正念，  跛者得安行，",
    "T11n0320_004:0930b11": " 為利彼眾生，  現諸神變事。",
    "T11n0320_004:0930b12": " 是故我稽首，  不思議精進，",
    "T11n0320_004:0930b13": " 普化諸有情，  皆令入佛道。」",
    "T11n0320_004:0930b14": "父子合集經迦樓羅王授記品第六",
    "T11n0320_004:0930b15": "[0930b15] 爾時會中，復有六萬八千迦樓羅王，見諸阿",
    "T11n0320_004:0930b16": "修羅王作供養已，復聞如來與彼授記，發隨",
    "T11n0320_004:0930b17": "喜心廣興供養，以神通力即時化作六萬八",
    "T11n0320_004:0930b18": "千殊妙樓閣，一一樓閣七寶所成，所謂金、銀、",
    "T11n0320_004:0930b19": "琉璃、硨磲、碼&#x78AF;、珊瑚、玻&#x74C8;，皆有七重，第一層",
    "T11n0320_004:0930b20": "級黃金為柱，椽梠枅栱，白銀為之，眾寶裝鉸；",
    "T11n0320_004:0930b21": "第二層級，白銀為柱，椽梠枅栱，黃金為之，諸",
    "T11n0320_004:0930b22": "珍嚴飾；乃至第七珊瑚為柱，真珠等寶雜廁",
    "T11n0320_004:0930b23": "間飾。如是樓閣，一一皆有寶網羅上，或黃",
    "T11n0320_004:0930b24": "金網、白銀為網，乃至真珠以為其網。復懸無",
    "T11n0320_004:0930b25": "數眾妙寶鈴，微風發聲，聽者無厭。復現六萬",
    "T11n0320_004:0930b26": "八千寶蓋，諸珍間錯，光明顯照。復現六萬八",
    "T11n0320_004:0930b27": "千寶幢，眾色相間，珠珍嚴飾。復現六萬八千",
    "T11n0320_004:0930b28": "繒幡，五色綷錯，甚可愛樂。復現六萬八千寶",
    "T11n0320_004:0930b29": "幔，或黃金線，而用合成；或以銀線、吠琉璃線、",
    "T11n0320_004:0930c01": "真珠等線，巧妙嚴飾。[0930c01] 時迦樓羅王，即以如上",
    "T11n0320_004:0930c02": "所現六萬八千七寶樓閣、眾寶網幔、寶幢幡",
    "T11n0320_004:0930c03": "蓋，奉上如來，於虛空中次第行列，徐行旋轉，",
    "T11n0320_004:0930c04": "繞佛三匝，如三十三天，愛囉&#x56A9;拏大龍象王",
    "T11n0320_004:0930c05": "繞天帝已，住立一面。[0930c05] 爾時迦樓羅王，合掌向",
    "T11n0320_004:0930c06": "佛，以偈讚曰：",
    "T11n0320_004:0930c07": "「稽首歸依無上士，  一切世間無與等，",
    "T11n0320_004:0930c08": " 能超生老病死因，  解脫輪迴諸苦厄。",
    "T11n0320_004:0930c09": " 願我速成就佛身，  具足妙相三十二，",
    "T11n0320_004:0930c10": " 八十種好遍莊嚴，  如那羅延堅固力。",
    "T11n0320_004:0930c11": " 願我如佛真金色，  圓光丈六常照明，",
    "T11n0320_004:0930c12": " 行住坐臥威儀中，  攝化有情令出離。",
    "T11n0320_004:0930c13": " 願我堅持諸禁戒，  住勝最上三摩地，",
    "T11n0320_004:0930c14": " 以方便智利群生，  皆使得成菩提道。",
    "T11n0320_004:0930c15": " 願我此身永除斷，  為他乘馭瞋恚心，",
    "T11n0320_004:0930c16": " 如佛具足大慈悲，  獲得十八不共法。",
    "T11n0320_004:0930c17": " 了知諸法從緣起，  如幼如夢如谷響，",
    "T11n0320_004:0930c18": " 悉同牟尼大導師，  於人天中廣開示。」",
    "T11n0320_004:0930c19": "[0930c19] 爾時世尊，知諸迦樓羅王深心了達，志固精",
    "T11n0320_004:0930c20": "進，現微笑相，放五色光。時馬勝比丘&#x89A9;是事",
    "T11n0320_004:0930c21": "已，頭面作禮，合掌恭敬，以偈問曰：",
    "T11n0320_004:0930c22": "「歸依無上天人師，  現此希有難思事，",
    "T11n0320_004:0930c23": " 放斯光明非無因，  憐愍我等為演說。",
    "T11n0320_004:0930c24": " 迦樓羅王興供養，  寶幔彌覆於空中，",
    "T11n0320_004:0930c25": " 世間昔未曾見聞，  願兩足尊說斯義。",
    "T11n0320_004:0930c26": " 今此眾會諸人天，  合掌欣悅懷希望，",
    "T11n0320_004:0930c27": " 願聞為彼迦樓王，  演暢未來解脫果。",
    "T11n0320_004:0930c28": " 佛為最上天人尊，  能赴群生之所欲，",
    "T11n0320_004:0930c29": " 唯願如來為宣說，  令彼大眾除疑怖。",
    "T11n0320_004:0931a01": " 眾會若得離疑怖，  則能發生歡喜心，",
    "T11n0320_004:0931a02": " 若聞如來授記言，  當具奉行諸佛教。",
    "T11n0320_004:0931a03": " 唯冀大慈垂護念，  除疑增長諸善根，",
    "T11n0320_004:0931a04": " 各各合掌願欲聞，  迦樓羅王得佛道。」",
    "T11n0320_004:0931a05": "[0931a05] 爾時世尊，為馬勝比丘說伽陀曰：",
    "T11n0320_004:0931a06": "「善哉馬勝善諮問，  放光現笑之所因，",
    "T11n0320_004:0931a07": " 吾今當說應諦聽，  令汝除疑生喜悅。",
    "T11n0320_004:0931a08": " 迦樓羅眾興福行，  誓求無上大菩提，",
    "T11n0320_004:0931a09": " 當成無畏十力尊，  獲斯勝報名為佛。",
    "T11n0320_004:0931a10": " 由彼淨心供養故，  定招相好所莊嚴，",
    "T11n0320_004:0931a11": " 十八不共法難思，  脫那羅延所乘馭。",
    "T11n0320_004:0931a12": " 由是堅持於淨戒，  安住清淨三摩地，",
    "T11n0320_004:0931a13": " 修習勝慧六神通，  嚴淨一切諸佛剎。",
    "T11n0320_004:0931a14": " 由彼淨心供養我，  後身脫此傍生報，",
    "T11n0320_004:0931a15": " 畢竟不歷惡趣生，  常受人天勝福樂。",
    "T11n0320_004:0931a16": " 過彼殑伽沙劫數，  供養承事諸如來，",
    "T11n0320_004:0931a17": " 善能調伏諸根門，  然後皆當得作佛。",
    "T11n0320_004:0931a18": " 同稱彌盧幢如來，  十號具足剎嚴淨，",
    "T11n0320_004:0931a19": " 其劫名為自然生，  其土無彼三惡趣。",
    "T11n0320_004:0931a20": " 其中所有諸眾生，  容儀挺特無殘缺，",
    "T11n0320_004:0931a21": " 彼佛壽命極長遠，  八萬四千俱胝歲。",
    "T11n0320_004:0931a22": " 如是次第得成佛，  國土壽量悉同等，",
    "T11n0320_004:0931a23": " 各各化度諸眾生，  八十那庾俱胝數。",
    "T11n0320_004:0931a24": " 皆令捨除憍慢習，  盡袪纏蓋獲清涼，",
    "T11n0320_004:0931a25": " 安住無生解脫門，  遠塵離垢心清淨。",
    "T11n0320_004:0931a26": " 以彼本有身金色，  恃其大力生憍慢，",
    "T11n0320_004:0931a27": " 是故成佛為有情，  先令斷除憍慢法。",
    "T11n0320_004:0931a28": " 彼等過去無數劫，  曾為苦行大仙人，",
    "T11n0320_004:0931a29": " 其數六萬有八千，  常樂修習神通事。",
    "T11n0320_004:0931b01": " 彼諸仙人得通已，  謂已自在世希有，",
    "T11n0320_004:0931b02": " 雖持禁戒具威儀，  安住山林生我慢。",
    "T11n0320_004:0931b03": " 由是墮於金翅中，  緣昔神通有大力，",
    "T11n0320_004:0931b04": " 以持戒故見我身，  忘失菩提因我慢。",
    "T11n0320_004:0931b05": " 我今與授成佛記，  略說先因令覺了，",
    "T11n0320_004:0931b06": " 廣為利樂諸眾生，  聞者咸共生歡喜。」"
}