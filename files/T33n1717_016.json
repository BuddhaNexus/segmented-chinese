{
    "T33n1717_016:0927b24": "法華玄義釋籤卷第十六",
    "T33n1717_016:0927b26": "天台沙門湛然述",
    "T33n1717_016:0927b27": "[0927b27] ◎次引大集者，但是約蓮華為法門耳，亦",
    "T33n1717_016:0927b28": "未足以顯妙；今文判之，亦且依其因果義",
    "T33n1717_016:0927b29": "邊用為解釋。[0927b29] 四正解中二：先重敘法喻意，",
    "T33n1717_016:0927c01": "次正解。初文三：初更敘經論意，次「然經文」下",
    "T33n1717_016:0927c02": "釋疑，三「夫喻」下明體不同。初文又二：初敘",
    "T33n1717_016:0927c03": "經論意，次「當知」下明法喻意。次釋疑中文不",
    "T33n1717_016:0927c04": "立疑，直釋而已，即是釋伏疑也。有伏疑云：",
    "T33n1717_016:0927c05": "兩處優曇並可以喻此權實，經「一切」之言遍",
    "T33n1717_016:0927c06": "攝眾機，又「時一現耳」足表最後，何不以為",
    "T33n1717_016:0927c07": "喻，而用蓮華耶？然經文兩處明優曇華",
    "T33n1717_016:0927c08": "者，「如優曇&#x9262;華時一現耳」，又「譬如優曇華",
    "T33n1717_016:0927c09": "一切皆愛樂」，今但云「時一現耳」。且從一文",
    "T33n1717_016:0927c10": "結語，古今釋云：此似蓮華，故以為喻。是故",
    "T33n1717_016:0927c11": "正應須用蓮華，蓮華中有全分喻故。三",
    "T33n1717_016:0927c12": "明用喻意中二：初敘涅槃通論八喻，次明",
    "T33n1717_016:0927c13": "經論分喻非極。言「涅槃八喻」者，凡諸經論",
    "T33n1717_016:0927c14": "取喻不同，有分有遍，如《大經》云，喻有八",
    "T33n1717_016:0927c15": "種，謂順喻、逆喻、現喻、非喻、先喻、後喻、先後喻、",
    "T33n1717_016:0927c16": "遍喻。分喻者具如經說，故第五云「面貌端正",
    "T33n1717_016:0927c17": "如盛滿月，白象鮮潔猶如雪山」，滿月不可",
    "T33n1717_016:0927c18": "即同於面，雪山不可即是白象，不可以喻",
    "T33n1717_016:0927c19": "喻真解脫，為眾生故故作是喻。今亦如是",
    "T33n1717_016:0927c20": "不可以喻喻於妙法，為眾生故以喻蓮",
    "T33n1717_016:0927c21": "華。[0927c21] 次「夫華」下正釋中二：初更通敘用喻意，",
    "T33n1717_016:0927c22": "次「又餘華」下正釋。初又二：初示前文，次出",
    "T33n1717_016:0927c23": "今喻意。初文具如第一卷文意。次文中二：初",
    "T33n1717_016:0927c24": "總，次「多分」下別。總如分喻，別如全喻。初總",
    "T33n1717_016:0927c25": "中二：釋、結。釋又二：先略，次「又以」下廣。初文",
    "T33n1717_016:0927c26": "言「九法佛法」者，秖是權實，權實不出十法",
    "T33n1717_016:0927c27": "界法，故略以對之。次廣中猶總，故但對本&#x8FF9;",
    "T33n1717_016:0927c28": "六文，具如序中文意，又二：先對六喻，次以",
    "T33n1717_016:0927c29": "十如結成。初文二：標、釋。釋中本&#x8FF9;各二：釋、",
    "T33n1717_016:0928a01": "結。釋中各皆先譬，次合。或有引文等，前序",
    "T33n1717_016:0928a02": "文中具引六文竟，故今不委悉。次結成中",
    "T33n1717_016:0928a03": "亦二：先舉前生後，次釋。釋又二：先釋、次結。",
    "T33n1717_016:0928a04": "初文二：先&#x8FF9;，次本。初又二：先結成十如，次",
    "T33n1717_016:0928a05": "例餘境餘妙。次本文，可見。次「始終」下結，&#x8FF9;",
    "T33n1717_016:0928a06": "門以施為始、開為終，本門以垂為始、拂為",
    "T33n1717_016:0928a07": "終，各以始開終合，合竟名為圓滿具足。次",
    "T33n1717_016:0928a08": "「是為」下總結可見。次多分喻，即全分也。今不",
    "T33n1717_016:0928a09": "云「全」但云「多分」者，雖以此華喻於本&#x8FF9;",
    "T33n1717_016:0928a10": "各十意足，然因果自他久近適時，乃至實相",
    "T33n1717_016:0928a11": "妙體，取體妙宗，體家之用，體宗用三料簡之",
    "T33n1717_016:0928a12": "相，何由可以此華能喻？理足事闕，故云多",
    "T33n1717_016:0928a13": "分。於中又二：先敘意，次廣釋。初文略述兩",
    "T33n1717_016:0928a14": "文遍喻之相，如師子法門遍喻如來果人大",
    "T33n1717_016:0928a15": "用，次波利樹法門遍喻行者從因至果。今",
    "T33n1717_016:0928a16": "蓮華獨能喻前兩義，約本門則是果人無方",
    "T33n1717_016:0928a17": "大用節節不休當當不已，約&#x8FF9;門譬於行",
    "T33n1717_016:0928a18": "者從因至果味味調熟位位入圓。於中二：",
    "T33n1717_016:0928a19": "先引二譬，次「今亦」下結意顯同。同意如向，",
    "T33n1717_016:0928a20": "可以意得。言「譬如師子吼法門」者，《大論》二",
    "T33n1717_016:0928a21": "十三，先列師子種類身相吼聲，然後合云「如",
    "T33n1717_016:0928a22": "來師子亦復如是。從六波羅蜜、四聖諦清淨",
    "T33n1717_016:0928a23": "種中生，寂滅大山谷中住，一切種智頭，集",
    "T33n1717_016:0928a24": "諸善頰，無漏正見脩廣目，光澤定慧等行步，",
    "T33n1717_016:0928a25": "高廣眉，四無所畏牙白利，四正勤堅滿頤，三",
    "T33n1717_016:0928a26": "十七品齒齊密，修不淨觀吐赤舌，修念慧",
    "T33n1717_016:0928a27": "耳高上，十八不共毛光澤，三解脫門身肉堅，",
    "T33n1717_016:0928a28": "三種示現修平脊，明行足腹不現，忍辱腰纖",
    "T33n1717_016:0928a29": "細，遠離尾長，四如意足安立，四無量知嚬呻，",
    "T33n1717_016:0928b01": "無礙解脫口，威伏諸外道邪見之屬，覺諸眾",
    "T33n1717_016:0928b02": "生四諦睡」等。「大經波利質多羅樹」者，二十七",
    "T33n1717_016:0928b03": "經遍喻中，始自葉黃終至開敷，遍喻佛弟",
    "T33n1717_016:0928b04": "子，初始出家乃至得果。經云：「三十三天有",
    "T33n1717_016:0928b05": "波利質多樹，其根入地深五由旬，枝葉四布",
    "T33n1717_016:0928b06": "五十由旬，葉熟則黃。諸天見已心生歡喜，是",
    "T33n1717_016:0928b07": "葉不久必當墮落。其葉既落復生歡喜，是",
    "T33n1717_016:0928b08": "枝不久必當變色。枝既變色復生歡喜，是",
    "T33n1717_016:0928b09": "色不久必當生皰。見已復喜，是皰不久必",
    "T33n1717_016:0928b10": "當生嘴。見已復喜，是嘴不久必當開敷。開",
    "T33n1717_016:0928b11": "敷之時，香氣周遍五十由旬，光明遠照八十",
    "T33n1717_016:0928b12": "由旬，諸天爾時夏三月在下受樂。我諸弟子，",
    "T33n1717_016:0928b13": "亦復如是。其葉黃者喻念欲捨家，葉落",
    "T33n1717_016:0928b14": "喻剃髮，色變喻白四羯磨，生皰喻發菩",
    "T33n1717_016:0928b15": "提心，嘴喻十住菩薩見性，開敷喻得阿耨",
    "T33n1717_016:0928b16": "菩提，香氣喻十方無量眾生受持禁戒，光",
    "T33n1717_016:0928b17": "喻如來名號周遍。夏三月者喻三三昧，諸",
    "T33n1717_016:0928b18": "天受樂喻諸佛在大涅槃常樂我淨。」[0928b18] 次今蓮",
    "T33n1717_016:0928b19": "華喻中為二：先喻，次結。初文二：先喻&#x8FF9;十，",
    "T33n1717_016:0928b20": "次喻本十。初&#x8FF9;十中，文自為十。初喻境廣",
    "T33n1717_016:0928b21": "餘九稍略，前境有六，兼無諦境為七，今亦",
    "T33n1717_016:0928b22": "具喻。初喻十如，前釋法中，先總次別，今亦",
    "T33n1717_016:0928b23": "如是，還須以總而冠於別。初釋中二：釋、",
    "T33n1717_016:0928b24": "結。初中，在外相，在內性，質為體，欲生力，",
    "T33n1717_016:0928b25": "眾具作，開華因，布鬚緣，蓮實果，房成報，初",
    "T33n1717_016:0928b26": "後不異為究竟等。蓮華始終，秖是相乃至",
    "T33n1717_016:0928b27": "報。次「譬如」下別釋中自為十文，一一皆先譬，",
    "T33n1717_016:0928b28": "次合，次引證等。初釋譬相中，眾生無始諸",
    "T33n1717_016:0928b29": "法具足，猶如石蓮。「黑則」下列石蓮相，「劫初」下",
    "T33n1717_016:0928c01": "釋上六句中不生不滅，理相自然，故云「無種」。",
    "T33n1717_016:0928c02": "流轉至今不增不減，為不滅。「一切」下合譬，",
    "T33n1717_016:0928c03": "文略。「客塵不染」合初句，「生死重沓」下合次",
    "T33n1717_016:0928c04": "句，「乘其句勢」便合不方不圓，方故住，圓故",
    "T33n1717_016:0928c05": "動。今合意者，不住如不方，不動如不圓，是",
    "T33n1717_016:0928c06": "則不住生死、不動生死，不住故不滅、不動",
    "T33n1717_016:0928c07": "故不生。次釋性中，初如文。次言「智願不失」，",
    "T33n1717_016:0928c08": "後言「煩惱」，即是與前智願不失，二義似",
    "T33n1717_016:0928c09": "如相違，共成如是性耳。智願是宿種，煩惱",
    "T33n1717_016:0928c10": "是理具，稱在惑中而惑體全是。「又諸」下復",
    "T33n1717_016:0928c11": "顯修得，以有當成之性，故般若可生。次釋",
    "T33n1717_016:0928c12": "體中四德為四微，不為生死所動而理性",
    "T33n1717_016:0928c13": "不壞，釋《大經》意如《止觀》第一記。次釋力中",
    "T33n1717_016:0928c14": "具合四句，「如師子」下重譬甚大勇猛。次引",
    "T33n1717_016:0928c15": "經者，動無邊生死如生長之氣，破無始",
    "T33n1717_016:0928c16": "有輪如有鑽皮之用，有即二十五有因果",
    "T33n1717_016:0928c17": "如輪轉也。「閻浮」下證能發心。釋如是作中，",
    "T33n1717_016:0928c18": "「烏皮」如無明，「眾德」如內具，「發心」如欲生，「不",
    "T33n1717_016:0928c19": "惑」如決定，「慈悲」去明發心之相，「成就」如頓",
    "T33n1717_016:0928c20": "足，始從根莖，終至頓足，始從發心，終至",
    "T33n1717_016:0928c21": "極果。次引《華首》以證始終。次釋如是因中",
    "T33n1717_016:0928c22": "合譬一一對喻，合之文足。次引經者但證前",
    "T33n1717_016:0928c23": "真因如華處空耳。次譬十二因緣中，亦應",
    "T33n1717_016:0928c24": "通釋，故云「通如上說」。今略通從別，指上八",
    "T33n1717_016:0928c25": "字即是無明。從「譬四諦」去但文相通總，細",
    "T33n1717_016:0928c26": "尋可見。次譬下九妙，文雖通總，大意具足。",
    "T33n1717_016:0928c27": "初言智妙中但云「三智」者，秖用三智攝二",
    "T33n1717_016:0928c28": "十智，意亦略盡，況更立一心對前以為次",
    "T33n1717_016:0928c29": "第。次譬位中觀行位舉於欲定乃至四禪",
    "T33n1717_016:0929a01": "者，寄此伏惑之位以釋，非即五品必修世",
    "T33n1717_016:0929a02": "禪。「隨日開迥」者，白蓮青蓮並因日開。有人云：",
    "T33n1717_016:0929a03": "白蓮因日，青蓮因月，故諸天中用華開合",
    "T33n1717_016:0929a04": "以表晝夜，以龍眠龍起以表春秋。「如游絲",
    "T33n1717_016:0929a05": "薄霧」者，夫蓮華池，見下風邊他人池中，荷",
    "T33n1717_016:0929a06": "草等上，如似游絲。復似薄霧者，即是此藕",
    "T33n1717_016:0929a07": "移入他人池。古俗相傳皆有此說，乃至本",
    "T33n1717_016:0929a08": "中諸妙意亦可知，自非大師妙證，何能以",
    "T33n1717_016:0929a09": "此遍喻本&#x8FF9;？◎",
    "T33n1717_016:0929a10": "[0929a10] ◎△前已釋別名竟。此之別名法喻合題，然",
    "T33n1717_016:0929a11": "古人釋諸經題，或但從人，如郁伽長者；或",
    "T33n1717_016:0929a12": "但從法，如大般若；或從人法，如仁王般若；",
    "T33n1717_016:0929a13": "但作此說何能顯於名下深致？秖如今家",
    "T33n1717_016:0929a14": "解「妙法」兩字，二百餘紙，豈但人法、法譬而已。",
    "T33n1717_016:0929a15": "如此消釋尚恐不能盡經幽旨。又復餘經",
    "T33n1717_016:0929a16": "當機被物無多關涉，若釋此經不可率",
    "T33n1717_016:0929a17": "爾，是故今師殷勤再三，豈節外生文，皆事不",
    "T33n1717_016:0929a18": "獲己。於中二：初略對別名重辨，次正釋。",
    "T33n1717_016:0929a19": "初中言「胡音」者，自古著述諍競未生，但從",
    "T33n1717_016:0929a20": "西來以胡為稱，應云「梵音」，元梵天種，還作",
    "T33n1717_016:0929a21": "梵語及以梵書。梵天初下，具如疏及《止觀》第",
    "T33n1717_016:0929a22": "七記。此土書法本無從始，但是大權隨其方",
    "T33n1717_016:0929a23": "土為其制立，是故倉頡初觀鳥跡，故《感通",
    "T33n1717_016:0929a24": "傳》云：「倉頡造書臺，亦名高四臺，有人姓高，",
    "T33n1717_016:0929a25": "兄弟四人造得此臺，名高四臺，倉頡於彼",
    "T33n1717_016:0929a26": "造書。有云是迦葉佛說法堂，故知迦葉佛密",
    "T33n1717_016:0929a27": "化此土。」次正釋中先列彼音輕重不同，有翻",
    "T33n1717_016:0929a28": "無翻此方不定。言「楚夏」者，京華為夏，淮南",
    "T33n1717_016:0929a29": "為楚，音詞不同，所詮不異；彼土亦爾，雖同",
    "T33n1717_016:0929b01": "梵音，諸國輕重不無少異。[0929b01] 次開章中，列章、",
    "T33n1717_016:0929b02": "解釋。初言「無翻」者，又二：先列無翻，次開五",
    "T33n1717_016:0929b03": "義。初文二：先立無翻，次述他解。解未全當，",
    "T33n1717_016:0929b04": "是故須開以為五門，五門並是《毘曇》、《雜心》中",
    "T33n1717_016:0929b05": "意。於中又三：標、列、釋。列中先列，次列今家，",
    "T33n1717_016:0929b06": "義開為三通釋五義。釋中又二：先正釋五",
    "T33n1717_016:0929b07": "義，次釋訓。初又二：先釋，次結。初文自五，初",
    "T33n1717_016:0929b08": "釋「法本具三義」者，又二：先散釋，次束為法",
    "T33n1717_016:0929b09": "門。初文又二，初通釋，次別釋。所言「通」者，經",
    "T33n1717_016:0929b10": "是一切諸法之本。次「世界」下，別釋又二：先略",
    "T33n1717_016:0929b11": "對，次廣解。廣解中三：初明佛言還以佛言",
    "T33n1717_016:0929b12": "為本；次「若後」下明佛經為論之本；三「諸外」",
    "T33n1717_016:0929b13": "下明斥外道無佛經本，故法本義不成。初",
    "T33n1717_016:0929b14": "言「若通若別」者，一經通別、諸經通別、諸教通",
    "T33n1717_016:0929b15": "別。「故經」下引證教本。「經云一一脩多羅無量",
    "T33n1717_016:0929b16": "脩多羅以為眷屬」者，《華嚴》第二十五〈不思議",
    "T33n1717_016:0929b17": "品〉云：「隨根性行廣說不可說億那由他脩多",
    "T33n1717_016:0929b18": "羅，一一脩多羅初中後善，出生一切句身味",
    "T33n1717_016:0929b19": "身。」又三十六云：「一切諸佛，於一身化不可",
    "T33n1717_016:0929b20": "說不可說佛剎微塵數頭，一一頭化不可",
    "T33n1717_016:0929b21": "說不可說佛剎微塵數舌，一一舌出不可說",
    "T33n1717_016:0929b22": "不可說佛剎微塵數音聲，一一音聲出不可",
    "T33n1717_016:0929b23": "說不可說佛剎微塵數脩多羅，一一脩多羅",
    "T33n1717_016:0929b24": "說不可說不可說微塵數法，一一法說不可",
    "T33n1717_016:0929b25": "說不可說微塵數句身味身法，及句味名為",
    "T33n1717_016:0929b26": "眷屬。」眷屬秖是隨順彼脩多羅流類法耳。[0929b26] 次",
    "T33n1717_016:0929b27": "義本中云「尋一句詮一義」等者，如《大經》",
    "T33n1717_016:0929b28": "三十一「因佛答迦葉闡提善根不定有斷不",
    "T33n1717_016:0929b29": "斷，迦葉復問：何故世尊作不定說？佛言：譬",
    "T33n1717_016:0929c01": "如醫方皆為治病。或於一名下說無量名，",
    "T33n1717_016:0929c02": "如大涅槃亦名無生、無出、無作、歸依、窟宅、解",
    "T33n1717_016:0929c03": "脫、燈明、彼岸、無畏等；或有一義說無量名，",
    "T33n1717_016:0929c04": "如天帝釋，名憍尸迦、婆蹉婆、摩佉婆、因陀",
    "T33n1717_016:0929c05": "羅、千眼天、舍脂夫、金剛寶頂等；或有無量",
    "T33n1717_016:0929c06": "義說無量名，如佛、如來義異名異；復有一",
    "T33n1717_016:0929c07": "義說無量名，如五陰亦名顛倒、苦諦、四念處、",
    "T33n1717_016:0929c08": "四識住道時、眾生、第一義身戒、心慧解脫、十",
    "T33n1717_016:0929c09": "二緣、三乘、六道、三世等也。」名是能詮，義是名",
    "T33n1717_016:0929c10": "旨，《大經》從義故義為名本，故後二句並義居",
    "T33n1717_016:0929c11": "先。初立一名無量名，不立一義一名，及無",
    "T33n1717_016:0929c12": "量義一名者，為酬迦葉是故不立。若一義",
    "T33n1717_016:0929c13": "一名即當定義，即是迦葉所難之辭，是故不",
    "T33n1717_016:0929c14": "立。此中文意為釋經名，從名詮義，是故四",
    "T33n1717_016:0929c15": "句以名為先，前後雖殊其意不別。《涅槃》云",
    "T33n1717_016:0929c16": "「名」此中云「句」者，如云「名詮自性，句詮差",
    "T33n1717_016:0929c17": "別」，今為存於詮差別名，是故云「句」。如云",
    "T33n1717_016:0929c18": "「妙法蓮華殊於諸典」，即差別也。[0929c18] 次三發者亦",
    "T33n1717_016:0929c19": "二：先通，次「聞教」下別釋。別中亦先散、次束。束",
    "T33n1717_016:0929c20": "中在初住前名教行理，至初住時此三開",
    "T33n1717_016:0929c21": "發，此約修得三德而說，故從發心漸漸",
    "T33n1717_016:0929c22": "微發，至初住位一時頓發，從初受名故",
    "T33n1717_016:0929c23": "云「微發」。又云「若約小乘三解脫」者，性念處",
    "T33n1717_016:0929c24": "慧解脫約理，共念處俱解脫約行，緣念處無",
    "T33n1717_016:0929c25": "疑，解脫約教，應須委釋出其義意。[0929c25] 含涌泉",
    "T33n1717_016:0929c26": "中對四辨者，「教」謂教法，即十界教，「辭」謂言",
    "T33n1717_016:0929c27": "辭，即利他行，「義」謂言旨，即所詮理，餘文可",
    "T33n1717_016:0929c28": "知。[0929c28] 三和融中二：初斥，次「今和融」下正融通。",
    "T33n1717_016:0929c29": "初又三：初雙斥二家，次「釋論」下二家引證，三",
    "T33n1717_016:0930a01": "「舊云」下重斥無翻。初如文。次二家引證中初",
    "T33n1717_016:0930a02": "無翻家云「般若尊重、智慧輕薄」者，譯梵為",
    "T33n1717_016:0930a03": "漢，漢音浮淺，故安師云「譯經有五失及",
    "T33n1717_016:0930a04": "三不易」，譯梵為秦，如嚼食與人，令人嘔",
    "T33n1717_016:0930a05": "噦，據此似如非不可翻但薄淡也。今既已",
    "T33n1717_016:0930a06": "翻，非全不可。三重斥無翻者，意在共翻為",
    "T33n1717_016:0930a07": "經，故且廣斥無翻，次方融通二計。於中二：",
    "T33n1717_016:0930a08": "初立舊無翻家，次「此未必」下斥。又四：初總",
    "T33n1717_016:0930a09": "舉《大經》，次引今經並折，三「若謂」下縱折，四",
    "T33n1717_016:0930a10": "「若執」下以失意折。初二如文。第三又二：初",
    "T33n1717_016:0930a11": "直以滅度名折，次按經題以大滅度名",
    "T33n1717_016:0930a12": "折。四斥失意如文。次正和融中三：初以",
    "T33n1717_016:0930a13": "今家如前所釋融通，次「大經」下引證融通，",
    "T33n1717_016:0930a14": "何不專憑一理而雙是二家？故引《大經》明",
    "T33n1717_016:0930a15": "雙是意，凡立破之法皆先出彼非，彼二無",
    "T33n1717_016:0930a16": "大非何須固斥？故雙是二解，以三意助",
    "T33n1717_016:0930a17": "之，使雙益其美，復順如來善權益物。三「復",
    "T33n1717_016:0930a18": "次」下助一家用義處中而立，共翻為經。又",
    "T33n1717_016:0930a19": "為二：初明翻意，次「何者」下釋所以。又三：初",
    "T33n1717_016:0930a20": "略立，次「若餘」下重略斥二家，三「諸大小」下重",
    "T33n1717_016:0930a21": "立。[0930a21] 四歷法明經中二：先歷法，次約教。初又",
    "T33n1717_016:0930a22": "二：先略明經體，次正明歷法。初文又二：先",
    "T33n1717_016:0930a23": "明此土三法，次「若他土」下明諸土六塵。初文",
    "T33n1717_016:0930a24": "又二：初通立三法，次明利鈍互非。初文二：",
    "T33n1717_016:0930a25": "初略徵起，次「舊用」下釋三法相。次明隨根",
    "T33n1717_016:0930a26": "利鈍異故各取者，又二：初總標，次別釋三",
    "T33n1717_016:0930a27": "文。然今古共以法為經者，文從強說，雖別",
    "T33n1717_016:0930a28": "立三法，然聲色兩種必假法通，若&#x89A9;若聞，",
    "T33n1717_016:0930a29": "不以意思無能令教與心相應。次他土中",
    "T33n1717_016:0930b01": "二：先總立，言「亦六亦偏」者，或一土具六，",
    "T33n1717_016:0930b02": "或一土偏一，或二三四，即如此土具足用",
    "T33n1717_016:0930b03": "三。復有增強，若單雙具，若爾何妨此土根",
    "T33n1717_016:0930b04": "性不等。亦有因味及香觸等，即如下文通",
    "T33n1717_016:0930b05": "釋者是。於中二：先釋六相，次明此土不用",
    "T33n1717_016:0930b06": "之意。次正釋中二，先假問徵起，次「答」下正",
    "T33n1717_016:0930b07": "釋。釋中二：先通辨六塵皆具諸法，次別釋，",
    "T33n1717_016:0930b08": "即正歷諸法。於中二：先寄歷十八界，次「是",
    "T33n1717_016:0930b09": "則」下總結。初文二：初廣約六塵，次略例根",
    "T33n1717_016:0930b10": "識。初六塵中，初色極廣，次聲漸略，餘四全",
    "T33n1717_016:0930b11": "略。初廣色中二：初約色立相，次結成三諦。",
    "T33n1717_016:0930b12": "初又二：初舉一黑色，次青黃下以餘色例。",
    "T33n1717_016:0930b13": "初黑色中二：初一「黑」字，歷於有翻無翻及和",
    "T33n1717_016:0930b14": "通等；次正以「黑」字為法界遍說諸法，即",
    "T33n1717_016:0930b15": "是結成三諦也。初文二：先總引《大品》色具",
    "T33n1717_016:0930b16": "諸法，次正借色能詮諸義。於中又三：初詮",
    "T33n1717_016:0930b17": "無翻，次有翻，三和通。初文五義，即為五",
    "T33n1717_016:0930b18": "文。初法本中，先且積「黑」字為諸法之本，即",
    "T33n1717_016:0930b19": "是教本。中云「左迴」等者，此以所表為善惡",
    "T33n1717_016:0930b20": "等，左謂偏僻以表於惡，右謂便易以表為",
    "T33n1717_016:0930b21": "善，在上為勝以表無漏，在下為劣以表有",
    "T33n1717_016:0930b22": "漏。亦如梵書，以十一點加於本音，成十二",
    "T33n1717_016:0930b23": "字，各有所表，故知迴轉皆由於墨。次正詮",
    "T33n1717_016:0930b24": "法本，即教行義三。次「黑墨」下成三微發，從",
    "T33n1717_016:0930b25": "淺至深，故云「微發」。從「有黑色」下涌泉。「次",
    "T33n1717_016:0930b26": "又」下約詮裁邪。次「又約」下詮結鬘，結鬘中",
    "T33n1717_016:0930b27": "二義，今亦具之。次「又色」下詮經是由義及訓",
    "T33n1717_016:0930b28": "等。次「有色」下詮不可翻，文略，準前可知。",
    "T33n1717_016:0930b29": "次「又可翻」下共翻為經，今亦詮之，於詮經",
    "T33n1717_016:0930c01": "中具結成三諦，以一切法不出三諦，故非",
    "T33n1717_016:0930c02": "字亦字，即雙照空假。次於一黑色既名為",
    "T33n1717_016:0930c03": "經，經詮諸法，故於經字廣歷十妙，方是今",
    "T33n1717_016:0930c04": "文妙法之經。於中先約&#x8FF9;文自為十即十妙",
    "T33n1717_016:0930c05": "也。於中二：先釋，次「如此解」下結功能。前九",
    "T33n1717_016:0930c06": "可見。十利益中云「勤學此字」等者，通論五",
    "T33n1717_016:0930c07": "乘皆因勤學，別論今經專能利益佛乘學",
    "T33n1717_016:0930c08": "者。「祿」即是益。次結功能中云「手不執卷」等",
    "T33n1717_016:0930c09": "者，卷軸是色，今以色法遍一切法，乃見一",
    "T33n1717_016:0930c10": "期佛法常在一塵，豈假執於黃卷經耶？是",
    "T33n1717_016:0930c11": "則一念具讀一期色教，色具眾典未藉口",
    "T33n1717_016:0930c12": "言，如來一音出一切音，此中遍詮何殊梵",
    "T33n1717_016:0930c13": "響？一塵即足何須別思？如此勸學豈與夫",
    "T33n1717_016:0930c14": "一經一論至皓首耶？次例餘色可知。結",
    "T33n1717_016:0930c15": "成三諦中四：先結三諦，次「不可」下歷事雙",
    "T33n1717_016:0930c16": "非，三「能於」下勸誡，四「若於」下結示。初如文。",
    "T33n1717_016:0930c17": "次歷事中色中諸法既在一色，故不可說。亦",
    "T33n1717_016:0930c18": "可寄事分別解釋，色是可說，色中諸法則不",
    "T33n1717_016:0930c19": "可見。色為法界無可簡擇，復須簡九以",
    "T33n1717_016:0930c20": "從佛界，即空故無所攝，即假故遍攝，「棄」等",
    "T33n1717_016:0930c21": "重釋於攝，遍攝故不棄，無所攝故遍棄；同",
    "T33n1717_016:0930c22": "一法界故俱是，法界離念故俱非。三勸誡中",
    "T33n1717_016:0930c23": "二：先勸，次「若於」下誡。四結示中二：先結，次",
    "T33n1717_016:0930c24": "示今經意。今經秖是開顯十妙，色具十妙",
    "T33n1717_016:0930c25": "及一切法，故是今經意也。[0930c25] 聲中二：先詮諸",
    "T33n1717_016:0930c26": "法，次略示三諦相，餘文指同。次「香」下餘四",
    "T33n1717_016:0930c27": "塵例。次引證中云但舉資生等，餘攝有翻等",
    "T33n1717_016:0930c28": "及十妙等，並如前。次餘根識中二：先引例，",
    "T33n1717_016:0930c29": "次引證。根識皆為所觀故也。初云「外入」等",
    "T33n1717_016:0931a01": "者，如相傳云：有三藏至此，嗅《春秋》書云",
    "T33n1717_016:0931a02": "有血腥氣，嗅《周易》云有玄氣。故知鼻根具",
    "T33n1717_016:0931a03": "知諸法，故經中鼻根最為委悉。餘身根等，例",
    "T33n1717_016:0931a04": "此可知。六塵皆具一切諸法，更互相攝猶",
    "T33n1717_016:0931a05": "如帝網。[0931a05] 次總結，亦不出三諦，文舉塵識，略",
    "T33n1717_016:0931a06": "不列根。又三：初結三諦，次「自在」下歎，三「若",
    "T33n1717_016:0931a07": "欲」下結用義勢。初文初句假，次空，「通達」下",
    "T33n1717_016:0931a08": "中，識中例知。「何者」下如前，是則俱具三諦",
    "T33n1717_016:0931a09": "等。[0931a09] 次約教中，文不次第五時義足，圓是法",
    "T33n1717_016:0931a10": "華，藏是鹿苑。[0931a10] 次觀心，經中具約前來四段",
    "T33n1717_016:0931a11": "明經，又二：初標、次釋。釋中先無翻中三：初",
    "T33n1717_016:0931a12": "來意，次正約十五義，三結。初華嚴一塵有",
    "T33n1717_016:0931a13": "大千經卷，如《止觀》第三記。次例有翻者，先",
    "T33n1717_016:0931a14": "釋，次結。初文又五：初如文。次文云慧行觀",
    "T33n1717_016:0931a15": "理，理體漸深，故慧行為經；行行屬事，事門不",
    "T33n1717_016:0931a16": "同，惑相非一，治法亦多，以多對治，共顯",
    "T33n1717_016:0931a17": "深理，故行行為緯。三類和通有無者，若",
    "T33n1717_016:0931a18": "定無翻應同前五，若定有翻應同後五，一",
    "T33n1717_016:0931a19": "切教中雖不見名心為此二五各十五名，",
    "T33n1717_016:0931a20": "當知不定有翻無翻，今但名心則遍於三",
    "T33n1717_016:0931a21": "十，而不使二家有怨。[0931a21] 次歷法中三：先略舉",
    "T33n1717_016:0931a22": "大小兩乘，明大有多含；次「觀一心」下總具",
    "T33n1717_016:0931a23": "法；三「如此」下正歷有翻無翻等。乃至十妙，",
    "T33n1717_016:0931a24": "文略。初文中言「隘路不受二人並行」者，《大經》",
    "T33n1717_016:0931a25": "第五百解脫中云無窄隘等，如《止觀》第六記。",
    "T33n1717_016:0931a26": "已前釋通別名竟。[0931a26] 次第二釋體中二：先總",
    "T33n1717_016:0931a27": "明來意，次開章正釋。初文又二：先正明來",
    "T33n1717_016:0931a28": "意，次「體者」下正明說體意。初文二：初對上",
    "T33n1717_016:0931a29": "名以明來意，次對下宗用以明來意。初言",
    "T33n1717_016:0931b01": "「總說」者，名含下三，三是總中之別，體又三",
    "T33n1717_016:0931b02": "中之別，未涉諸義，故頓點三軌之中體",
    "T33n1717_016:0931b03": "屬真性。次「真性」下對宗用，可知。次明說體",
    "T33n1717_016:0931b04": "意中四：初約部歎，次「非但」下約行解歎，",
    "T33n1717_016:0931b05": "三「文云」下引兩文證不可說，四「又云」下正",
    "T33n1717_016:0931b06": "明被機名為因緣。所言「眾義之都會」者，本",
    "T33n1717_016:0931b07": "&#x8FF9;二門皆歸實相，一代義旨咸契於體，餘如",
    "T33n1717_016:0931b08": "文。[0931b08] 正解中自為七門，初正顯體，又開四",
    "T33n1717_016:0931b09": "意。初如文。次文中云「此亦通濫」者，大小乘",
    "T33n1717_016:0931b10": "中俱有真諦，以濫小故，是故不可。但以真",
    "T33n1717_016:0931b11": "諦為今經體，借使大乘亦不免濫，故云「大",
    "T33n1717_016:0931b12": "乘亦復多種」。以衍門中六種真諦，今經唯在",
    "T33n1717_016:0931b13": "一切法中以為真諦是今經體也。[0931b13] 私破古",
    "T33n1717_016:0931b14": "人此體通因果及引經論，初中云「為變為",
    "T33n1717_016:0931b15": "不變」等者，夫因為能通、果為所通，若因變",
    "T33n1717_016:0931b16": "為果，則無能所，故變則不可。若不變者，因",
    "T33n1717_016:0931b17": "至果邊，因與果並，故無斯理，故不變不可。",
    "T33n1717_016:0931b18": "次從「若別有法」去縱難，若因自住因不變",
    "T33n1717_016:0931b19": "為果，別立一法通因至果者，當知此因非",
    "T33n1717_016:0931b20": "果家之因，果亦非是因家之果，因果自住則",
    "T33n1717_016:0931b21": "非佛果之經體也。云何乃言體通因果耶？",
    "T33n1717_016:0931b22": "「法華」至「果德也」者，初句述古人上引文立",
    "T33n1717_016:0931b23": "體，此乃下破古立體。經文上句雖云「佛自",
    "T33n1717_016:0931b24": "住大乘」，下句既云「如其所得法，以此度眾",
    "T33n1717_016:0931b25": "生」，故知乘本證得之理，以御眾生。御謂控",
    "T33n1717_016:0931b26": "御，制勒眾生，此之制勒非住果德實相之",
    "T33n1717_016:0931b27": "體，是故不得偏用自住之言以為果體。「普",
    "T33n1717_016:0931b28": "賢」至「今皆不用」者，此責古人引彼因果，以",
    "T33n1717_016:0931b29": "證經體，彼文正可用證經宗。經文但云因",
    "T33n1717_016:0931c01": "之與果不離實相，是故可證因果為宗。若",
    "T33n1717_016:0931c02": "證經體，應云實相不離因果，此則宗家之",
    "T33n1717_016:0931c03": "體。故知古人所引，但成證於體家之宗，是",
    "T33n1717_016:0931c04": "故不取。又有人云：因之與果，各立本末，薩",
    "T33n1717_016:0931c05": "婆若是果智，餘者謂果上萬德；今明乘體，",
    "T33n1717_016:0931c06": "何須因果之上各立本末？本末為體與體",
    "T33n1717_016:0931c07": "永殊，廣狹與一體異體等亦復非體。古人",
    "T33n1717_016:0931c08": "之意，以一體乘為今經體，以異體乘為餘",
    "T33n1717_016:0931c09": "經體；今家意以實相為體，彼人既云般若",
    "T33n1717_016:0931c10": "相應，為與何等般若相應？故不可也。又人",
    "T33n1717_016:0931c11": "云：無所得相應行等並是具度，不應為體。又",
    "T33n1717_016:0931c12": "人云：六度等者有理度事度，名為世出世雜，",
    "T33n1717_016:0931c13": "去果既遠，故名遠乘；道品一向是出世法，",
    "T33n1717_016:0931c14": "去果近故，名為近乘。是故近遠俱是乘體亦",
    "T33n1717_016:0931c15": "不可依。乃至廣破又四句者，初句云度之",
    "T33n1717_016:0931c16": "與品，俱與無所得心相應，俱是出世；俱有",
    "T33n1717_016:0931c17": "得者，有所得心相應，俱是世間。第三句如",
    "T33n1717_016:0931c18": "向釋也。第四句者，意言道品有約位故，則",
    "T33n1717_016:0931c19": "有有漏及以無漏，是故名為世出世雜。大乘",
    "T33n1717_016:0931c20": "六度，一向無雜，所以四句互有遠近及俱遠",
    "T33n1717_016:0931c21": "近。[0931c21] 「私謂」者，章安判前諸師所解。初「白牛」等者，",
    "T33n1717_016:0931c22": "無漏般若稱之為「白」，故知白牛非乘體也。",
    "T33n1717_016:0931c23": "從「中邊分別論」去，章安引五論以出乘體，",
    "T33n1717_016:0931c24": "皆非具度。先釋，次結。初釋中初引《中邊分",
    "T33n1717_016:0931c25": "別論》者，即第一乘本以為乘體。次《唯識論》展",
    "T33n1717_016:0931c26": "轉相由以釋乘義，真如居初即是乘本，本即",
    "T33n1717_016:0931c27": "體也。次《攝論》中有三不同，第一乘因以本為",
    "T33n1717_016:0931c28": "因，因謂真如，即乘體也。次《法華論》，云「隱顯」",
    "T33n1717_016:0931c29": "者，平等法身名之為隱，隱在於纏，涅槃是",
    "T33n1717_016:0932a01": "顯，已成滿故。雖有隱顯，莫非經體。次《十二",
    "T33n1717_016:0932a02": "門論》，第一乘本即是體也。言「乘主」者，由白",
    "T33n1717_016:0932a03": "牛故令至所在，故名為「主」，故不以主用",
    "T33n1717_016:0932a04": "為乘體。[0932a04] 次論體意中四：先徵起，次「釋論」下",
    "T33n1717_016:0932a05": "引論明體意，三「何故」下釋疑，四「此小大」下",
    "T33n1717_016:0932a06": "結。次文言「若有無常」至「三法印」者，《大論》第",
    "T33n1717_016:0932a07": "二十云：「一切法無常，一切法無我，涅槃寂滅。」",
    "T33n1717_016:0932a08": "[0932a08] 問：[0932a08] 寂滅中何以但說一不說多？[0932a08] 答：[0932a08] 初印中",
    "T33n1717_016:0932a09": "說五眾，第二印中說一切皆無我，第三印是",
    "T33n1717_016:0932a10": "果故名寂滅。若說無常，破外五欲之我所",
    "T33n1717_016:0932a11": "也。若說無我，破於內我。我我所破，故是寂",
    "T33n1717_016:0932a12": "滅涅槃。行者觀於無常，便生厭離，既厭苦",
    "T33n1717_016:0932a13": "已存著能觀，故有第二無我觀也。推求能",
    "T33n1717_016:0932a14": "觀至不可得，是一切法無所依止，但歸寂",
    "T33n1717_016:0932a15": "滅，以是義故，說寂滅印也。[0932a15] 問：[0932a15] 摩訶衍中諸",
    "T33n1717_016:0932a16": "法不生一相無相，此中云何說一切法無我",
    "T33n1717_016:0932a17": "無常，名為法印，二法云何而不相違？[0932a17] 答：[0932a17] 觀",
    "T33n1717_016:0932a18": "無常即是觀空因緣，猶如觀色念念無常",
    "T33n1717_016:0932a19": "即知為空，過去色壞故不可見，故無色相；",
    "T33n1717_016:0932a20": "未來色不生無作無用不可見故，故無色",
    "T33n1717_016:0932a21": "相；現在無住故不可見不可分別，故無色",
    "T33n1717_016:0932a22": "相。無色相故是空無生滅，無生滅及以生滅",
    "T33n1717_016:0932a23": "其實是一，說有廣略耳。[0932a23] 問：[0932a23] 摩訶衍中說一",
    "T33n1717_016:0932a24": "實相，聲聞法中亦應說於一實相法。[0932a24] 答：[0932a24] 聲聞",
    "T33n1717_016:0932a25": "法中三種法印，廣說四種，略說一種。無常即",
    "T33n1717_016:0932a26": "是苦諦集諦，無我即是道諦，寂滅涅槃即是",
    "T33n1717_016:0932a27": "滅諦，是故衍中唯說諸法不生不滅一相無",
    "T33n1717_016:0932a28": "相，無相即是寂滅涅槃。[0932a28] 論云「衍中明法印」",
    "T33n1717_016:0932a29": "者，是法華前共部所說，小乘法印數復不同，",
    "T33n1717_016:0932b01": "故須料簡。若此經中獨明實相為一法印，",
    "T33n1717_016:0932b02": "故須料簡。[0932b02] 三正顯體中三：先約法，次譬，三",
    "T33n1717_016:0932b03": "約諸三法。初文三：初指體，次約三軌簡，三",
    "T33n1717_016:0932b04": "歷諸妙簡。於中又二：初廣約境，次略指餘",
    "T33n1717_016:0932b05": "九妙。[0932b05] 問：[0932b05] 前智行妙初皆悉簡言「境是體是法",
    "T33n1717_016:0932b06": "身，智行是宗是用」，今何故於此諸境一一復",
    "T33n1717_016:0932b07": "簡耶？[0932b07] 答：[0932b07] 通論開權顯實諸法皆體亦如後",
    "T33n1717_016:0932b08": "簡，今取權實相對的示體相，是故簡之。[0932b08] 次",
    "T33n1717_016:0932b09": "譬中二：譬、結。譬中二：重譬、合。初梁柱等譬中",
    "T33n1717_016:0932b10": "三：初正譬體，次「屋若」下譬體功能，三「釋論」",
    "T33n1717_016:0932b11": "下引論。初譬中二：先譬，次合。初文言「非梁」",
    "T33n1717_016:0932b12": "至「屋內之空」者，空譬於體，屋譬於宗，空為",
    "T33n1717_016:0932b13": "所取，屋為能取，能取可多，空不可多，所取",
    "T33n1717_016:0932b14": "是體，體不可多，能取是宗，宗是因果，是故不",
    "T33n1717_016:0932b15": "一。次譬「日月綱天」等者，重舉譬簡。天以日",
    "T33n1717_016:0932b16": "月為綱，地以四海為紀，日月周行遍歷於",
    "T33n1717_016:0932b17": "天，日月可二，天不可二。「公臣輔主」者，公者",
    "T33n1717_016:0932b18": "舉五等之初，五等皆臣共輔於主，五等可",
    "T33n1717_016:0932b19": "多，主不可多。言「五等」者，謂公侯伯子男。",
    "T33n1717_016:0932b20": "公者正也，當為王者正行天道。候者候",
    "T33n1717_016:0932b21": "也，當為王者伺候非常。伯者長也，當為",
    "T33n1717_016:0932b22": "王者長理百姓。子者慈也，當為王者子",
    "T33n1717_016:0932b23": "愛人民。男者任也，當為王者任其職理。",
    "T33n1717_016:0932b24": "合文甚略，準前可知。[0932b24] 四引證文二：初正引",
    "T33n1717_016:0932b25": "證，次「故知」下結意。",
    "T33n1717_016:0932b26": "[0932b26] ○次廣簡偽中為二：初敘來意，次廣簡。文",
    "T33n1717_016:0932b27": "自為六：列章，解釋。釋中初約凡中二：初通",
    "T33n1717_016:0932b28": "列，次解釋。初文二：初列，次結。初文意者且",
    "T33n1717_016:0932b29": "約凡簡，文中兼對外道小乘簡者何耶？答：",
    "T33n1717_016:0932c01": "對況來耳。外小尚乃不實，況復鈍使凡夫？次",
    "T33n1717_016:0932c02": "釋中二：先明世間邪惡，次「若周孔」下明世間",
    "T33n1717_016:0932c03": "清正。初文二：先釋，次結。釋中又三：初略判，",
    "T33n1717_016:0932c04": "次「或」下行相，三「內則」下明過患。初如文。次",
    "T33n1717_016:0932c05": "文約行，簡中云「或髑髏盛屎約多人前」等者，",
    "T33n1717_016:0932c06": "此等皆是鈍使凡夫悉能如是，若利使外道",
    "T33n1717_016:0932c07": "各加所尊及宗計等，乃至神通及韋陀等，今",
    "T33n1717_016:0932c08": "此凡夫如《大論》第十云：「狂有二種，一者人皆",
    "T33n1717_016:0932c09": "知狂，二者惡邪自裸，人不知狂。如南天竺",
    "T33n1717_016:0932c10": "有法師，高座為王說於五戒，多有外道，在",
    "T33n1717_016:0932c11": "座聽法。王時難曰：若言施酒及自飲酒得",
    "T33n1717_016:0932c12": "狂愚者，今時何故狂愚者少，正見者多？諸外",
    "T33n1717_016:0932c13": "道言：善哉善哉！斯難甚深，是禿高座必不",
    "T33n1717_016:0932c14": "能答。以王利故，法師以手指諸外道，更",
    "T33n1717_016:0932c15": "說餘事。外道語王：是難甚深果不能答，恥",
    "T33n1717_016:0932c16": "所不知，更說餘事。王語外道：高座答訖，",
    "T33n1717_016:0932c17": "將護汝故不以言說。向者指汝，云是狂",
    "T33n1717_016:0932c18": "不少，汝等以灰塗身，裸形無恥，以人髑髏",
    "T33n1717_016:0932c19": "盛屎而食，拔髮臥刺，倒懸熏鼻，冬則入水，",
    "T33n1717_016:0932c20": "夏則火炙，皆是狂相。又汝言賣肉賣鹽，便",
    "T33n1717_016:0932c21": "言失法；於天祀中，得牛布施，即時賣之，",
    "T33n1717_016:0932c22": "即言得法，牛即是肉，是狂惑人。法師護汝",
    "T33n1717_016:0932c23": "而不說之。」且約行事，與鈍使同。「晡食」",
    "T33n1717_016:0932c24": "者，字書云「申時食」也。又《楚辭》云「餔其糟糠」，",
    "T33n1717_016:0932c25": "謂進食也。「譎」權詐也。齊桓公正而不譎，譎",
    "T33n1717_016:0932c26": "詭變異也。[0932c26] 次世間正法中又三：先雜明，次引",
    "T33n1717_016:0932c27": "經，三結斥。總而言之，不出人天。言「周孔",
    "T33n1717_016:0932c28": "經籍」者，周公制禮，孔子刪詩，「經」謂五經七",
    "T33n1717_016:0932c29": "九等也。「籍」謂墳籍，即三墳也。三墳謂三皇",
    "T33n1717_016:0933a01": "之書。「典」謂五典，即五帝之書。古人書簡，故",
    "T33n1717_016:0933a02": "籍篇等字皆從竹也。「治法」謂治家治國之",
    "T33n1717_016:0933a03": "法，在忠在孝也。「禮法」如三禮等，「兵法」如六",
    "T33n1717_016:0933a04": "韜等，「醫法」如神農等，「天文」者如孔子有三",
    "T33n1717_016:0933a05": "備卜經，上知天文，中知人事，下知地理。「八",
    "T33n1717_016:0933a06": "卦」者，東震、西兌、南離、北坎、西北乾、西南坤、東南",
    "T33n1717_016:0933a07": "巽、東北艮，一卦生七，七八五十六，并八",
    "T33n1717_016:0933a08": "純卦合六十四卦。各卦系象彖等詞非此",
    "T33n1717_016:0933a09": "可盡，善占者以此能知一切。「五行」如《止觀》",
    "T33n1717_016:0933a10": "第六記。「親」謂六親，謂父母兄弟妻子，各有",
    "T33n1717_016:0933a11": "其親。「社」謂后土，「稷」謂后稷，略如《止觀》第六",
    "T33n1717_016:0933a12": "第十記。非父母無以生，非師長無以成，",
    "T33n1717_016:0933a13": "非君主無以榮，人生在三事之如一，國安",
    "T33n1717_016:0933a14": "所以家安，家安所以行孝，是故先須安其",
    "T33n1717_016:0933a15": "國也。「鳥不暇棲」等者，若準儒宗，獺未祭不",
    "T33n1717_016:0933a16": "施網罟，豺未祭不施畋獵，獺二月祭，豺八",
    "T33n1717_016:0933a17": "月祭，所以去奢去泰，湯除三面之羅。古施",
    "T33n1717_016:0933a18": "四面之羅，故祝者曰：「四方無極，入吾網中」，",
    "T33n1717_016:0933a19": "故云「鳥不暇棲」。湯除三面之羅，而祝者曰：",
    "T33n1717_016:0933a20": "「犯命者入吾網中」。「牛馬內向」者，若依周孔",
    "T33n1717_016:0933a21": "之法，牛馬自歸；世間之法尚有斯感，況出",
    "T33n1717_016:0933a22": "世耶？張陵為大蟒所吞，稽康為鍾會所",
    "T33n1717_016:0933a23": "譖，而記傳云得仙者謬矣。故知此土必無",
    "T33n1717_016:0933a24": "仙術，豈有服靈芝吞玉液令飛升耶？故",
    "T33n1717_016:0933a25": "西土神通非禪不發，故並結云「愛論屬鈍",
    "T33n1717_016:0933a26": "使」。論謂凡夫所述也。[0933a26] 次約外簡為二：初通",
    "T33n1717_016:0933a27": "敘不實，次「若此」下別出相狀。初如文。次為",
    "T33n1717_016:0933a28": "二：初此方，次西方。初又二，先明見相，次「直",
    "T33n1717_016:0933a29": "是」下結斥。斥中言「不出單四句」者，計天真",
    "T33n1717_016:0933b01": "者仍屬有句，計自然者仍屬無句。所言「縱」",
    "T33n1717_016:0933b02": "者，與而言之，實不可出。次西方中亦二：先",
    "T33n1717_016:0933b03": "明見相，次斥。初文言「外道論力受梨昌募」",
    "T33n1717_016:0933b04": "者，《大論》十八云：「毘耶離梵志等大顧其寶，",
    "T33n1717_016:0933b05": "令與佛論。取其雇已，即以其夜撰《五百明",
    "T33n1717_016:0933b06": "難》，與離昌來至佛所，問佛言：為一究竟",
    "T33n1717_016:0933b07": "道，為眾多究竟道？佛言：唯一究竟道，無眾",
    "T33n1717_016:0933b08": "多也。梵志言：我法各說有究竟道。佛言：雖",
    "T33n1717_016:0933b09": "有眾多，皆非究竟。何者？一切皆以邪著，故",
    "T33n1717_016:0933b10": "非究竟。佛言：鹿頭梵志得道不？答言：一切",
    "T33n1717_016:0933b11": "道中其為第一。時鹿頭比丘在佛後扇佛，",
    "T33n1717_016:0933b12": "佛問諸梵志：汝識其不？梵志云：識。慚愧低",
    "T33n1717_016:0933b13": "頭。佛說偈云：各各謂究竟，而若自愛著，各",
    "T33n1717_016:0933b14": "自是非彼，是皆非究竟。是人入論中，明",
    "T33n1717_016:0933b15": "辨義理時，各各相是非，勝負懷憂喜。勝者",
    "T33n1717_016:0933b16": "墮憍坑，負者墜憂獄，是故有智者，不墮此",
    "T33n1717_016:0933b17": "二法。論力汝當知，我諸弟子法，無虛亦無",
    "T33n1717_016:0933b18": "實，汝欲何法求？汝欲壞我論，終無有是",
    "T33n1717_016:0933b19": "處，一切智難勝，適足自毀壞。」長爪緣，如《止",
    "T33n1717_016:0933b20": "觀》第五記，具在無見、亦有亦無見、非有非無",
    "T33n1717_016:0933b21": "見及絕言見中所攝，以彼外道所見巧故",
    "T33n1717_016:0933b22": "所攝處多。次斥中三：先總斥，次「或時」下歷諸",
    "T33n1717_016:0933b23": "句斥，三引證。如是&#x8975;牒但是複四句耳。",
    "T33n1717_016:0933b24": "言「或時&#x8975;牒有無為有等」者，如《止觀》中直",
    "T33n1717_016:0933b25": "列名而已，此中略解&#x9E81;寄複句以示其相。",
    "T33n1717_016:0933b26": "初句語略，應云有有有無為有，此是有家",
    "T33n1717_016:0933b27": "之有無也。雖有有無之別，同屬於有，故",
    "T33n1717_016:0933b28": "&#x8975;著有中。無等三句，例此可解。若約具足",
    "T33n1717_016:0933b29": "四句，則有中具四皆屬於有，&#x8975;著有中。",
    "T33n1717_016:0933c01": "無等三句，準此可見。「百千番牒」者，假使一句",
    "T33n1717_016:0933c02": "復生無量，隨其所生攝屬能生，此之能所",
    "T33n1717_016:0933c03": "不出於見，故非真實。[0933c03] 三約小簡中二：初示",
    "T33n1717_016:0933c04": "小乘名同，同有實相中道；次「然小乘」下釋其",
    "T33n1717_016:0933c05": "體異，又三：初釋初句，次「真無漏」下釋大集",
    "T33n1717_016:0933c06": "經意，三「對前」下結非真體。[0933c06] 四對偏簡中二：",
    "T33n1717_016:0933c07": "初明簡意，次「如摩訶」下正簡者，前對小簡即",
    "T33n1717_016:0933c08": "三藏小乘，今對偏簡即對通別二教及前四",
    "T33n1717_016:0933c09": "味中諸偏教，故今文中仍有二乘者，即通教",
    "T33n1717_016:0933c10": "二乘耳，故云「三人同斷」等。所以不云三藏",
    "T33n1717_016:0933c11": "菩薩者，義同凡故，雖無邪倒，未斷惑故。",
    "T33n1717_016:0933c12": "於中又二：初約教，次約五時。初約教中又",
    "T33n1717_016:0933c13": "三：初空對不空簡，次「見不空」下直就不",
    "T33n1717_016:0933c14": "空簡，三「釋論云」下約一相攝無量相簡。此",
    "T33n1717_016:0933c15": "之三文展轉生後。何者？由共位菩薩中有",
    "T33n1717_016:0933c16": "利根者，能見不空，即指不空為今經體，以",
    "T33n1717_016:0933c17": "此不空復有教道帶方便說，故云「但中不但",
    "T33n1717_016:0933c18": "中」，即次不次行相別故。此不但中攝一切法，",
    "T33n1717_016:0933c19": "中無中相，故云「一相」。此之一相入無量",
    "T33n1717_016:0933c20": "相，故云「相入」。故有第三文來，意在此也。初",
    "T33n1717_016:0933c21": "文二：初引《大品》示相，次引《大經》證成。初文",
    "T33n1717_016:0933c22": "者，即通教位，從始至終，待至法華，方乃",
    "T33n1717_016:0933c23": "被會，即其人也。初文又二：初正釋，次「共實",
    "T33n1717_016:0933c24": "相」下還引《大品》斥，次引《大經》言無智慧，亦",
    "T33n1717_016:0933c25": "斥奪之辭，非無自智慧也。又云「至二乘得",
    "T33n1717_016:0933c26": "寂」等者，且據但空與寂義等，以其未得即",
    "T33n1717_016:0933c27": "寂而照，故云「但寂」。次文中云「二乘但一即」，",
    "T33n1717_016:0933c28": "通教二乘也。「別教菩薩二即」者，兼通別入空",
    "T33n1717_016:0933c29": "出假兩菩薩也。以附論偈，且與即名，其實",
    "T33n1717_016:0934a01": "未即，唯獨圓教方具三即。今經體者，但是",
    "T33n1717_016:0934a02": "中即假空，尚簡假空即中，況但空偏假寧",
    "T33n1717_016:0934a03": "是經體？三引《釋論》「菩薩入於一相」等，例此",
    "T33n1717_016:0934a04": "可解。所以前之三義皆對二乘簡者，於",
    "T33n1717_016:0934a05": "共部中皆有二乘，此空不空及一相等，復在",
    "T33n1717_016:0934a06": "共部中明，故須節節相對簡出。於中又二：",
    "T33n1717_016:0934a07": "初正對教簡，次「如此」下結成圓意。[0934a07] 次約五",
    "T33n1717_016:0934a08": "時中二：先正約五時，次「大經」下更獨明一",
    "T33n1717_016:0934a09": "實。初文不云鹿苑者，以鹿苑中無大可",
    "T33n1717_016:0934a10": "論。前以對二乘人竟，今文欲相對簡之，",
    "T33n1717_016:0934a11": "故云「方等三虛一實」等，或是略無；若云鹿",
    "T33n1717_016:0934a12": "苑，無實唯虛，亦應無爽。次獨明一實中又",
    "T33n1717_016:0934a13": "三：初獨明一實，次「如是」下約待對說，三「又",
    "T33n1717_016:0934a14": "開」下約開顯說。初文又二：初正釋，次「一實」下",
    "T33n1717_016:0934a15": "結示正體。初文又二：初約對所破以說，次",
    "T33n1717_016:0934a16": "從「異則為二，二故非一實」等，約能對德體",
    "T33n1717_016:0934a17": "以說。初文者，無二乘之二，亦是無二邊之",
    "T33n1717_016:0934a18": "二，無三惑二死之虛，無無常等四倒故也。",
    "T33n1717_016:0934a19": "並須約圓行說，故如是等法魔不能說。次",
    "T33n1717_016:0934a20": "約能對中，約德體謂四德三諦，德若無諦，",
    "T33n1717_016:0934a21": "德無所依，諦若無德，諦不能顯，故以修成",
    "T33n1717_016:0934a22": "之德，顯於理性之諦，即是今經正體。故更",
    "T33n1717_016:0934a23": "複&#x758E;明體無非無前所對諸過故也。文為",
    "T33n1717_016:0934a24": "六：先明無二，次無虛偽，三無顛倒，四一",
    "T33n1717_016:0934a25": "乘者即是無異轉釋無倒，五「魔雖」下明即",
    "T33n1717_016:0934a26": "義者非魔所說，六「若空」下重釋具德之相，",
    "T33n1717_016:0934a27": "此具德相即無前所對，故四德具足。四德具",
    "T33n1717_016:0934a28": "足非二乘所知，況魔能說？次結示正體，可",
    "T33n1717_016:0934a29": "知。次明待對，以由前明有能破所破、能對",
    "T33n1717_016:0934b01": "所對故，故知所破所對不出藏通及別方",
    "T33n1717_016:0934b02": "便，故今更明之，以不思議三諦非三而三，",
    "T33n1717_016:0934b03": "以三為破，非空而空故破凡夫，餘三被破，",
    "T33n1717_016:0934b04": "準此可知。於中又二：先明對破，次「無復」下",
    "T33n1717_016:0934b05": "顯一實相。又二：先顯一實，次「亦具」下更明",
    "T33n1717_016:0934b06": "一實攝法。又二：先明攝法，次「何以故」下釋",
    "T33n1717_016:0934b07": "攝法意。三明開中二：先開，次「即絕」下結。初",
    "T33n1717_016:0934b08": "開中二：先正開說諸教從淺至深，從聖至",
    "T33n1717_016:0934b09": "凡次第開之。次「一切諸法」下結束開意，以",
    "T33n1717_016:0934b10": "諸法中有妙理，故方可論開。若也本無，何",
    "T33n1717_016:0934b11": "所開顯？點示眾生及三乘人本有覺藏，心佛",
    "T33n1717_016:0934b12": "眾生三無差別耳。◎"
}