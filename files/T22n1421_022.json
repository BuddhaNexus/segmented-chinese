{
    "T22n1421_022:0147b02": "五分律卷第二十二(彌沙塞)",
    "T22n1421_022:0147b04": "宋罽賓三藏佛陀什",
    "T22n1421_022:0147b05": "共竺道生等譯",
    "T22n1421_022:0147b06": "第三分之七藥法",
    "T22n1421_022:0147b07": "佛在王舍城。爾時諸比丘得秋時病，佛行房",
    "T22n1421_022:0147b08": "見，作是念：「世人以酥、油、蜜、石蜜為藥，我今當",
    "T22n1421_022:0147b09": "聽諸比丘服。」以是事集比丘僧，告言：「從今聽",
    "T22n1421_022:0147b10": "諸病比丘服四種藥，酥、油、蜜、石蜜。」諸比丘服",
    "T22n1421_022:0147b11": "酥，苦臭。以是白佛，佛言：「聽熟煎，若自煎、若使",
    "T22n1421_022:0147b12": "人煎。若無淨地，聽非淨地煎。」諸比丘服酥，嘔",
    "T22n1421_022:0147b13": "逆欲吐。以是白佛，佛言：「聽以呵梨勒、阿",
    "T22n1421_022:0147b14": "摩勒果、若蜜、若蒜、若[麩夫+少]，諸所宜物排口。」有",
    "T22n1421_022:0147b15": "一比丘得熱病應服酥，諸比丘為乞不得，而",
    "T22n1421_022:0147b16": "得乳。以是白佛，佛言：「應使淨人作酥，煎令",
    "T22n1421_022:0147b17": "熟，作無食氣，受七日服。」有一比丘得風病應",
    "T22n1421_022:0147b18": "服油，諸比丘為乞不得，而得油麻。以是白",
    "T22n1421_022:0147b19": "佛，佛言：「應使淨人作油，作無食氣，受七日服。」",
    "T22n1421_022:0147b20": "有一比丘得熱病應服石蜜，諸比丘為乞不",
    "T22n1421_022:0147b21": "得，而得甘蔗。以是白佛，佛言：「應使淨人作",
    "T22n1421_022:0147b22": "石蜜，作無食氣，受七日服。」諸比丘不知幾時",
    "T22n1421_022:0147b23": "應熟。以是白佛，佛言：「以杓舉瀉，相續不斷",
    "T22n1421_022:0147b24": "為熟。」有諸比丘得風病應服牛、驢、駱駝、鱣脂。",
    "T22n1421_022:0147b25": "諸比丘為乞不得，而得四種肥肉。以是白佛，",
    "T22n1421_022:0147b26": "佛言：「應使淨人煮，接取膏更煎。若時煮、時煎、",
    "T22n1421_022:0147b27": "時漉、非時受，不得經宿服；若時煮、時煎、時漉、",
    "T22n1421_022:0147b28": "時受，得七日服。」有諸比丘得秋時病應服根",
    "T22n1421_022:0147b29": "藥。以是白佛，佛言：「一切根藥聽服，果藥亦如",
    "T22n1421_022:0147c01": "是。」有諸比丘得秋時病應服草藥，以是白佛，",
    "T22n1421_022:0147c02": "佛言：「一切草藥聽服。」有比丘風病應取汗，以",
    "T22n1421_022:0147c03": "是白佛，佛言：「聽取。」有比丘風病應服赤白諸",
    "T22n1421_022:0147c04": "鹽，以是白佛，佛言：「聽服。」有比丘風病應合和",
    "T22n1421_022:0147c05": "小便、油、灰、苦酒，用摩身體。以是白佛，佛言：「聽",
    "T22n1421_022:0147c06": "合和摩之。」有比丘患疥瘡欲治，以是白佛，佛",
    "T22n1421_022:0147c07": "言：「聽治。」有比丘患癰，應以刀破藥塗。以是白",
    "T22n1421_022:0147c08": "佛，佛言：「聽。」有比丘患脚，須著熊皮鞾、熊膏",
    "T22n1421_022:0147c09": "塗；復須用麵、蛇皮、熊膏、酥，著苦瓠中漬。以是",
    "T22n1421_022:0147c10": "白佛，佛言：「皆聽。」有比丘隱處癰，醫為刀破。佛",
    "T22n1421_022:0147c11": "經前過，醫白佛言：「刀已至大便門。」世尊視",
    "T22n1421_022:0147c12": "之，佛言：「此是難護之處，若使凡夫命過，便失",
    "T22n1421_022:0147c13": "大利。從今不聽刀破隱處，犯者偷羅遮！」有",
    "T22n1421_022:0147c14": "比丘得時行熱病，佛言：「應服吐下藥消息，節",
    "T22n1421_022:0147c15": "量食，隨病食。」有比丘患眼，佛言：「聽作眼藥。」時",
    "T22n1421_022:0147c16": "離婆多非時食石蜜，阿那律語言：「莫非時食！",
    "T22n1421_022:0147c17": "我見作石蜜時，擣米著中。」彼即生疑，以是",
    "T22n1421_022:0147c18": "白佛。佛以是事集比丘僧，問阿那律：「汝言",
    "T22n1421_022:0147c19": "見作石蜜時，擣米著中。彼何故爾？」答言：「作",
    "T22n1421_022:0147c20": "法應爾！」佛種種讚歎少欲知足已，告諸比丘：",
    "T22n1421_022:0147c21": "「從今若合藥如此者，聽非時服。」時長老優波",
    "T22n1421_022:0147c22": "離問佛言：「世尊！若時藥、非時藥合受，應幾時",
    "T22n1421_022:0147c23": "服？」佛言：「應從時藥，不得非時服。七日藥、終",
    "T22n1421_022:0147c24": "身藥亦如是。」又問：「若非時藥、七日藥合受，應",
    "T22n1421_022:0147c25": "幾時服？」答言：「應從非時藥，不得經宿服。終",
    "T22n1421_022:0147c26": "身藥亦如是。」又問：「若七日藥、終身藥合受，應",
    "T22n1421_022:0147c27": "幾時服？」答言：「應從七日藥，不得終身服。」",
    "T22n1421_022:0147c28": "五分律第三分之八食法",
    "T22n1421_022:0147c29": "佛在波羅[木*奈]國。爾時五比丘到佛所頭面禮",
    "T22n1421_022:0148a01": "足，白佛言：「世尊！我等當於何食？」佛言：「聽汝",
    "T22n1421_022:0148a02": "等乞食。」復白佛言：「當用何器？」佛言：「聽用鉢。」時",
    "T22n1421_022:0148a03": "諸比丘乞得粳米飯，不敢受。以是白佛，佛言：",
    "T22n1421_022:0148a04": "「聽隨意受食。」時諸比丘乞，或得種種飯、或得",
    "T22n1421_022:0148a05": "種種餅、或得種種[麩夫+少]、或得種種熟麥豆、或",
    "T22n1421_022:0148a06": "得種種燒麥及糯米、或得種種羹、或得種種",
    "T22n1421_022:0148a07": "苦酒及醬、或得種種鹽、或得種種肉、或得",
    "T22n1421_022:0148a08": "種種魚、或得種種乳酪、或得種種菜；或得種",
    "T22n1421_022:0148a09": "種根，藕根等；或得種種莖，甘蔗等；或得種種",
    "T22n1421_022:0148a10": "果，菴羅、椰子等，皆不敢受。以是白佛，佛言：「皆",
    "T22n1421_022:0148a11": "聽隨意受食。」",
    "T22n1421_022:0148a12": "佛在毘舍離。時世飢饉，乞食難得，諸比丘持",
    "T22n1421_022:0148a13": "食著餘處失之，作是念：「若世尊聽我等共食",
    "T22n1421_022:0148a14": "一處宿者，不致此苦。」以是白佛，佛言：「聽共食",
    "T22n1421_022:0148a15": "一處宿。」諸比丘於餘處作食失之，便作是",
    "T22n1421_022:0148a16": "念：「若世尊聽我等於住處作食者，不致此苦。」",
    "T22n1421_022:0148a17": "以是白佛，佛言：「聽在住處作食。」諸比丘雇人",
    "T22n1421_022:0148a18": "作食，與價、與食，彼人復偷，作是念：「若佛聽我",
    "T22n1421_022:0148a19": "等自作食者，可無此費。」以是白佛，佛言：「聽自",
    "T22n1421_022:0148a20": "作食。」諸比丘既自作食，求人授之復索雇直，",
    "T22n1421_022:0148a21": "作是念：「若世尊聽我等自持食，求不倩雇人",
    "T22n1421_022:0148a22": "授者，可無此費。」以是白佛，佛言：「聽自持食，求",
    "T22n1421_022:0148a23": "不倩雇人令授。」諸比丘得木果無人授，以",
    "T22n1421_022:0148a24": "是白佛，佛言：「聽如木想取食。」諸比丘得池果",
    "T22n1421_022:0148a25": "無人授，以是白佛，佛言：「聽就池水受。」諸比丘",
    "T22n1421_022:0148a26": "欲食果，無淨人使淨。以是白佛，佛言：「聽先去",
    "T22n1421_022:0148a27": "核，然後食之。」",
    "T22n1421_022:0148a28": "佛在毘舍離。爾時世尊患風，阿難自煮藥粥",
    "T22n1421_022:0148a29": "上佛。佛問阿難：「誰煮此藥？」答言：「是我所煮。」",
    "T22n1421_022:0148b01": "佛告阿難：「我先聽諸比丘共食宿、住處作食、",
    "T22n1421_022:0148b02": "自作食、自持從人受，汝等今猶用此法耶？」答",
    "T22n1421_022:0148b03": "言：「猶用。」佛言：「汝等所作非法！我先飢饉時聽，",
    "T22n1421_022:0148b04": "今云何猶用此法？從今犯者突吉羅！」佛在舍",
    "T22n1421_022:0148b05": "衛城，問阿難：「我先聽諸比丘如木想取木果、",
    "T22n1421_022:0148b06": "就池水受池果、無淨人淨果先除核食，汝等",
    "T22n1421_022:0148b07": "今猶用此法不？」答言：「猶用。」佛言：「汝等所作非",
    "T22n1421_022:0148b08": "法！我先飢饉時聽，今云何猶用此法？從今犯",
    "T22n1421_022:0148b09": "者突吉羅！」",
    "T22n1421_022:0148b10": "時舍衛城中有優婆夷字須卑，信樂佛法，見",
    "T22n1421_022:0148b11": "法得果，歸依三寶，常請一切僧供給湯藥。彼",
    "T22n1421_022:0148b12": "於後時來入僧坊，見一比丘服吐下藥。問言：",
    "T22n1421_022:0148b13": "「大德！今何所須？」答言：「我吐下虛乏，思欲食肉。」",
    "T22n1421_022:0148b14": "語言：「大德！我明日當送，願為受之！」於是歸",
    "T22n1421_022:0148b15": "家，晨朝遣人持錢買肉。爾日波斯匿王有令：",
    "T22n1421_022:0148b16": "「若有殺者當與重罪。」買不能得，還白如此。復",
    "T22n1421_022:0148b17": "更與錢，令遍求之，語言：「勿計價直，若一錢得",
    "T22n1421_022:0148b18": "如一錢大，亦當買之。」猶不能得。優婆夷作是",
    "T22n1421_022:0148b19": "念：「我昨已許，若不得者，彼或命過。」即持利刀",
    "T22n1421_022:0148b20": "入屋割髀裏肉，與婢令煮，送與比丘。比丘得便",
    "T22n1421_022:0148b21": "食之，病即除差。時婿行還，不見其婦行來出",
    "T22n1421_022:0148b22": "入，即問：「須卑何在？」答言：「在內病。」即入問言：「何",
    "T22n1421_022:0148b23": "所患苦？」婦具以事答。婿言：「恐汝此病無復活",
    "T22n1421_022:0148b24": "理！及未死頃，可請佛及僧明設中食。」婦言：",
    "T22n1421_022:0148b25": "「甚善！」即令婿請佛及僧，頭面禮足，白佛：「願佛",
    "T22n1421_022:0148b26": "及僧明日顧食！」佛默然受，還歸其家通夜作",
    "T22n1421_022:0148b27": "多美飲食。晨旦敷座，遣白時到，佛與眾僧前",
    "T22n1421_022:0148b28": "後圍遶往到其家，就座而坐。婿自行水，佛不",
    "T22n1421_022:0148b29": "受之，語言：「呼須卑優婆夷令出！」即遣人語：「世",
    "T22n1421_022:0148c01": "尊呼汝。」答言：「可以我名問訊世尊，病不堪出。」",
    "T22n1421_022:0148c02": "即以白佛，佛猶呼之。如是至三，乃以衣舁",
    "T22n1421_022:0148c03": "至佛所，既見世尊瘡即除愈，肉色如先，生",
    "T22n1421_022:0148c04": "希有心：「我有如是大師及諸同梵行人！」歡喜",
    "T22n1421_022:0148c05": "踊躍，手自下食；食畢行水，取小床於佛前坐。",
    "T22n1421_022:0148c06": "佛為說隨喜偈，如為毘蘭若所說，更為說種",
    "T22n1421_022:0148c07": "種妙法；示教利喜已，還歸所住。佛以是事集",
    "T22n1421_022:0148c08": "比丘僧，問彼比丘：「汝昨食何等？」答言：「食肉。」",
    "T22n1421_022:0148c09": "又問：「肉美不？」答言：「美！」佛言：「汝愚癡人！云何不",
    "T22n1421_022:0148c10": "問而食人肉？從今食肉不問，犯突吉羅！若",
    "T22n1421_022:0148c11": "食人肉，偷羅遮。」有諸比丘食象肉，波斯匿王",
    "T22n1421_022:0148c12": "象死，輒送諸鬼神；以沙門食象肉故，便殺諸",
    "T22n1421_022:0148c13": "象。比丘使淨人取肉持還，諸居士見譏呵言：",
    "T22n1421_022:0148c14": "「此沙門釋子無肉不食，過於鵄烏！云何噉",
    "T22n1421_022:0148c15": "此不淨臭穢，來入我家？無沙門行，破沙門法！」",
    "T22n1421_022:0148c16": "諸長老比丘聞以是白佛。佛以是事集比丘",
    "T22n1421_022:0148c17": "僧，問諸比丘：「汝等實爾不？」答言：「實爾。世尊！」",
    "T22n1421_022:0148c18": "佛種種呵責已，告諸比丘：「從今食象肉，突吉",
    "T22n1421_022:0148c19": "羅！」馬肉亦如是。諸比丘食師子肉、虎肉、豹肉、",
    "T22n1421_022:0148c20": "熊肉，諸獸聞氣遂殺比丘。諸居士見，問：「何故",
    "T22n1421_022:0148c21": "爾？」有人言：「由食其類肉。」便譏呵乃至告諸比",
    "T22n1421_022:0148c22": "丘亦如上。「從今食此四種肉，突吉羅！」諸比丘",
    "T22n1421_022:0148c23": "食狗肉，諸狗聞氣隨後吠之。諸居士見，問言：",
    "T22n1421_022:0148c24": "「狗何以偏吠比丘？」有人言：「由食狗肉。」便譏呵",
    "T22n1421_022:0148c25": "乃至告諸比丘亦如上。「從今食狗肉，突吉羅！」",
    "T22n1421_022:0148c26": "諸比丘食蛇肉，諸居士譏呵。善自在龍王化",
    "T22n1421_022:0148c27": "作人身，來詣佛所，稽首白言：「我諸龍等有大",
    "T22n1421_022:0148c28": "神力，作種種形色遊行世間。今諸比丘食蛇",
    "T22n1421_022:0148c29": "肉，或能是龍傷害比丘。願佛制諸比丘不食",
    "T22n1421_022:0149a01": "蛇肉！」佛為說種種妙法，示教利喜已，遣還所",
    "T22n1421_022:0149a02": "住。佛以是事集諸比丘，以善自在龍王語告",
    "T22n1421_022:0149a03": "諸比丘：「從今食蛇肉，突吉羅！」佛在王舍城。爾",
    "T22n1421_022:0149a04": "時有長者請佛及僧，諸長老比丘問佛言：「世",
    "T22n1421_022:0149a05": "尊！若人請僧為請誰？」佛言：「若正趣、正向人，皆",
    "T22n1421_022:0149a06": "已被請。」諸比丘作是念：「如此諸人，四方及天",
    "T22n1421_022:0149a07": "上無處不有，我等將無犯別眾食耶？」便不敢",
    "T22n1421_022:0149a08": "往。以是白佛，佛言：「若於界內別請四人已上，",
    "T22n1421_022:0149a09": "名別眾食；若次請，不犯。」有請比丘作是念：",
    "T22n1421_022:0149a10": "「諸比丘尼、式叉摩那、沙彌、沙彌尼、優婆塞、優婆",
    "T22n1421_022:0149a11": "夷亦在界內，將無犯別眾食耶？」以是白佛，佛",
    "T22n1421_022:0149a12": "言：「若請僧應二眾食：比丘及沙彌。若請二",
    "T22n1421_022:0149a13": "部僧應五眾食：比丘、比丘尼、式叉摩那、沙彌、",
    "T22n1421_022:0149a14": "沙彌尼。」有諸凡夫坐禪比丘作是念：「如世尊",
    "T22n1421_022:0149a15": "說：若請僧，正趣、正向人，皆既被請。我今凡",
    "T22n1421_022:0149a16": "夫，未是正趣、正向，將無食不與取食？」以是白",
    "T22n1421_022:0149a17": "佛，佛問彼諸比丘：「汝等不為解脫出家耶？」答",
    "T22n1421_022:0149a18": "言：「我為解脫。」佛言：「若請僧時，聖人、坐禪人",
    "T22n1421_022:0149a19": "皆應食。」有諸誦經凡夫比丘作是念：「我非坐",
    "T22n1421_022:0149a20": "禪。」亦如上生疑，以是白佛，佛言：「誦經人亦應",
    "T22n1421_022:0149a21": "食。」有諸勸佐眾事凡夫比丘作是念：「我非坐",
    "T22n1421_022:0149a22": "禪、誦經。」亦如上生疑，以是白佛，佛言：「勸佐眾",
    "T22n1421_022:0149a23": "事人亦應食。」告諸比丘：「若請僧時，除惡戒人，",
    "T22n1421_022:0149a24": "餘一切僧皆應食。」",
    "T22n1421_022:0149a25": "佛遊阿那頻頭邑，彼邑有一大臣名好少，請",
    "T22n1421_022:0149a26": "佛及僧，辦多美飲食。明日食時，敷座自白：「食",
    "T22n1421_022:0149a27": "具已辦，唯聖知時。」時諸比丘更受他前食請，",
    "T22n1421_022:0149a28": "皆已飽滿。佛與大眾前後圍遶往到其家就",
    "T22n1421_022:0149a29": "座而坐，好少大臣手自斟酌，而諸比丘皆不",
    "T22n1421_022:0149b01": "能食。大臣言：「何不自恣食？為謂食少？為不甘",
    "T22n1421_022:0149b02": "口耶？」諸比丘答言：「食非不甘，亦不謂少，朝已",
    "T22n1421_022:0149b03": "飽食，是以不能耳！」彼大臣便瞋恨言：「云何既",
    "T22n1421_022:0149b04": "受我請，於餘飽食？」諸比丘以是白佛，佛言：「若",
    "T22n1421_022:0149b05": "已受他請，聽歠畫不成字粥；若得強粥及食，",
    "T22n1421_022:0149b06": "應語主人：『我先已受請，可施餘人。』」",
    "T22n1421_022:0149b07": "時佛與大比丘僧千二百五十人俱遊行，從",
    "T22n1421_022:0149b08": "王舍城向毘舍離。二國中間有王舍城長者",
    "T22n1421_022:0149b09": "名象行，乘五百乘車，從毘舍離來，遙見世",
    "T22n1421_022:0149b10": "尊容顏殊特，猶若金山，發歡喜心前到佛所，",
    "T22n1421_022:0149b11": "頭面禮足，白佛言：「世尊！有少石蜜欲奉世尊",
    "T22n1421_022:0149b12": "及比丘僧。」佛默然受，即便自下。諸比丘不敢",
    "T22n1421_022:0149b13": "受，以是白佛。佛讚嘆少欲知足，告諸比丘：「從",
    "T22n1421_022:0149b14": "今聽諸比丘飢時食，渴時以水和飲。」彼長者",
    "T22n1421_022:0149b15": "行一瓶石蜜遍佛大眾，猶故不盡，白佛言：「我",
    "T22n1421_022:0149b16": "一瓶石蜜行遍大眾，而猶有餘，更應與誰？」佛",
    "T22n1421_022:0149b17": "言：「汝可持著無生草地，若無虫水中。」即受教",
    "T22n1421_022:0149b18": "著無虫水中，水即大沸，烟起作聲，如燒鐵投",
    "T22n1421_022:0149b19": "水。長者恐怖，還以白佛。佛為說種種妙法，示",
    "T22n1421_022:0149b20": "教利喜，所謂：施論、戒論、生天之論，欲為過患，",
    "T22n1421_022:0149b21": "在家染累，出家無著；次為說諸佛常所說法：",
    "T22n1421_022:0149b22": "苦集盡道。即於座上遠塵離垢，於諸法中得",
    "T22n1421_022:0149b23": "法眼淨。佛復前行，有一工師，其女善能作羹，",
    "T22n1421_022:0149b24": "請佛及僧，純以羹施，用當後食。諸比丘不敢",
    "T22n1421_022:0149b25": "食，言：「佛未聽我等以羹當食。」以是白佛，佛言：",
    "T22n1421_022:0149b26": "「聽作後食意食。」",
    "T22n1421_022:0149b27": "佛漸遊行到毘舍離，住獼猴江邊重閣講堂。",
    "T22n1421_022:0149b28": "有一將軍名曰師子，是尼犍弟子，聞佛世",
    "T22n1421_022:0149b29": "尊來遊此城，有大名聲，稱號如來、應供、等正",
    "T22n1421_022:0149c01": "覺，歎言：「善哉！願見如是請佛！」即嚴駕出，遙",
    "T22n1421_022:0149c02": "見世尊容顏殊特，猶若金山，前到佛所，頭面",
    "T22n1421_022:0149c03": "禮足，却坐一面。佛為說種種妙法，乃至苦集",
    "T22n1421_022:0149c04": "盡道，即於座上得法眼淨。即從坐起，[跍*月]跪",
    "T22n1421_022:0149c05": "白佛：「願佛及僧明日顧我薄食！」佛默然受之。",
    "T22n1421_022:0149c06": "將軍知佛受已，還歸其家勅市買人：「此間",
    "T22n1421_022:0149c07": "所有死肉，莫計貴賤，盡皆買之。」如教悉買，通",
    "T22n1421_022:0149c08": "夜辦種種美食，晨朝敷座，自往白佛：「食具已",
    "T22n1421_022:0149c09": "辦，唯聖知時。」佛與比丘僧前後圍遶往到其",
    "T22n1421_022:0149c10": "家，就座而坐。將軍手自下食，歡喜不亂。時諸",
    "T22n1421_022:0149c11": "尼犍聞師子將軍請佛及僧，極設肴膳，生",
    "T22n1421_022:0149c12": "嫉妬心，即於街巷窮力唱言：「師子將軍叛師",
    "T22n1421_022:0149c13": "無義，今乃反事沙門瞿曇，手殺牛羊而以供",
    "T22n1421_022:0149c14": "養。」諸比丘聞不敢食，師子將軍[跍*月]跪白佛：",
    "T22n1421_022:0149c15": "「此諸尼犍長夜毀佛，我今乃至絕命終不故",
    "T22n1421_022:0149c16": "殺。願勅比丘勿生嫌疑，自恣飽食！」佛即告",
    "T22n1421_022:0149c17": "諸比丘：「隨意飽食。」食畢行水，取小床於佛",
    "T22n1421_022:0149c18": "前坐。佛為如前說隨喜偈，從坐起去。佛以是",
    "T22n1421_022:0149c19": "事集比丘僧，告諸比丘：「有三種肉不得食：若",
    "T22n1421_022:0149c20": "見、若聞、若疑。見者，自見為己殺；聞者，從可信",
    "T22n1421_022:0149c21": "人聞為己殺；疑者，疑為己殺。若不見、不聞、不",
    "T22n1421_022:0149c22": "疑，是為淨肉，聽隨意食。若為比丘殺，比丘及",
    "T22n1421_022:0149c23": "沙彌不應食，聽比丘尼、式叉摩那、沙彌尼、優",
    "T22n1421_022:0149c24": "婆塞、優婆夷食；若為比丘尼、優婆塞、優婆夷",
    "T22n1421_022:0149c25": "殺亦如之。」",
    "T22n1421_022:0149c26": "時摩竭國、鴦伽國、迦夷國、拘薩羅國、跋耆國、",
    "T22n1421_022:0149c27": "滿羅國、蘇摩國，此諸國人聞佛出世有大威",
    "T22n1421_022:0149c28": "德，弟子亦爾，皆來雲集毘舍離城。城中家家",
    "T22n1421_022:0149c29": "各各七寶車馬、賓從，皆已側塞，餘有萬二",
    "T22n1421_022:0150a01": "千乘車，城中不受，營住城外；皆競持時食、非",
    "T22n1421_022:0150a02": "時食、七日食、終身食奉佛及僧，積於中庭，遂",
    "T22n1421_022:0150a03": "成大[卄/積]，縱橫狼藉，塵土污泥，鳥獸集噉。世",
    "T22n1421_022:0150a04": "尊行房見，顧問阿難：「何故有此飲食，棄於中",
    "T22n1421_022:0150a05": "庭？」具以事答：「無有安處，所以致此。」佛讚少",
    "T22n1421_022:0150a06": "欲知足，告諸比丘：「今聽以中房，白二羯磨作",
    "T22n1421_022:0150a07": "安食淨處。」一比丘唱言：「大德僧聽！今以某",
    "T22n1421_022:0150a08": "房作僧安食淨處。若僧時到僧忍聽。白如是。」",
    "T22n1421_022:0150a09": "「大德僧聽！今以某房作僧安食淨處。誰諸長",
    "T22n1421_022:0150a10": "老忍，默然；若不忍者，說。僧已以某房，作僧安",
    "T22n1421_022:0150a11": "食淨處竟；僧忍，默然故。是事如是持。」僧食盡",
    "T22n1421_022:0150a12": "後，諸比丘於中煮羹粥、合湯藥。食前食後、初",
    "T22n1421_022:0150a13": "中後夜，有刀机、男女、狗吠之聲。佛問阿難：「何",
    "T22n1421_022:0150a14": "故房中有此諸聲？」具以事答，佛種種呵責言：",
    "T22n1421_022:0150a15": "「云何於僧房安食淨處作食、合藥？從今犯者",
    "T22n1421_022:0150a16": "突吉羅！」佛在王舍城，諸比丘得秋時病，為合",
    "T22n1421_022:0150a17": "湯藥作隨病食故，時、非時皆入聚落，遭水火",
    "T22n1421_022:0150a18": "劫賊，有衣鉢難、梵行難、身命難。有一織師中",
    "T22n1421_022:0150a19": "路起屋，於中織作，見諸比丘時、非時入聚落，",
    "T22n1421_022:0150a20": "便語言：「若有所作，可於此作；欲有所留，亦可",
    "T22n1421_022:0150a21": "留此。」諸比丘不敢，以是白佛，佛言：「聽於白衣",
    "T22n1421_022:0150a22": "舍作淨屋。」遂復鬧亂主人，妨其織作。織師",
    "T22n1421_022:0150a23": "作是念：「我本為織作此屋，今既不得織，便",
    "T22n1421_022:0150a24": "當正以施僧作淨屋。」即以施僧。諸比丘以",
    "T22n1421_022:0150a25": "是僧屋，不敢復於中作食、合藥。以是白佛，佛",
    "T22n1421_022:0150a26": "言：「聽於施僧淨屋中作食。」有諸比丘新作住",
    "T22n1421_022:0150a27": "處，未有僧淨屋，不知云何？以是白佛，佛言：「若",
    "T22n1421_022:0150a28": "作新住處，應先指某處作淨地，便可以食",
    "T22n1421_022:0150a29": "置中。若未羯磨，比丘不得入中，至明相出。」有",
    "T22n1421_022:0150b01": "一住處諸比丘久已捨去，後來比丘不知何",
    "T22n1421_022:0150b02": "者是淨屋。以是白佛，佛言：「若十二年空，聽諸",
    "T22n1421_022:0150b03": "比丘隨意更作淨屋。」有一住處無僧淨屋，復",
    "T22n1421_022:0150b04": "未十二年，比丘後來不知何處作淨地？以是",
    "T22n1421_022:0150b05": "白佛，佛言：「若有非行來，及不須用處，應權以",
    "T22n1421_022:0150b06": "作淨處。」有諸比丘著食淨屋中，為人所偷。以",
    "T22n1421_022:0150b07": "是白佛，佛言：「應羯磨中房作淨處。」有諸比丘",
    "T22n1421_022:0150b08": "欲羯磨一房牆內，作淨地。以是白佛，佛言：「聽！」",
    "T22n1421_022:0150b09": "有諸比丘欲羯磨一房齊屋溜處，作淨地。以",
    "T22n1421_022:0150b10": "是白佛，佛言：「聽！」有諸比丘欲羯磨中庭，作淨",
    "T22n1421_022:0150b11": "地。以是白佛，佛言：「聽！」有諸比丘欲羯磨房",
    "T22n1421_022:0150b12": "一角或半房，作淨地。以是白佛，佛言：「聽！」有",
    "T22n1421_022:0150b13": "諸比丘欲羯磨机架，作淨處安食。以是白佛，",
    "T22n1421_022:0150b14": "佛言：「不聽！要應依地，犯者突吉羅！」有諸比丘",
    "T22n1421_022:0150b15": "欲羯磨重屋上層，作淨處。以是白佛，佛言：「不",
    "T22n1421_022:0150b16": "聽，犯者突吉羅！」有諸比丘欲羯磨重屋下，及",
    "T22n1421_022:0150b17": "通結作淨處。以是白佛，佛言：「聽！」有諸比丘",
    "T22n1421_022:0150b18": "欲羯磨乘，作淨處。以是白佛，佛言：「不聽，犯者",
    "T22n1421_022:0150b19": "突吉羅！」有諸比丘欲通羯磨僧坊內，作淨地。",
    "T22n1421_022:0150b20": "以是白佛，佛言：「聽！應白二羯磨。」一比丘唱言：",
    "T22n1421_022:0150b21": "「大德僧聽！此一住處共住、共布薩、共得施，僧",
    "T22n1421_022:0150b22": "今結作淨地，除某處。若僧時到僧忍聽。白如",
    "T22n1421_022:0150b23": "是。」「大德僧聽！此一住處，乃至除某處。誰諸長",
    "T22n1421_022:0150b24": "老忍，默然；若不忍者，說。僧已結作淨地竟；",
    "T22n1421_022:0150b25": "僧忍，默然故。是事如是持。」佛在王舍城。爾",
    "T22n1421_022:0150b26": "時跋提城有長者名文茶，有大福德，婦、兒、",
    "T22n1421_022:0150b27": "兒婦，及奴、婢，皆有福德。長者入倉時，空中雨",
    "T22n1421_022:0150b28": "穀，出然後止；婦取飯器，分布內外，隨取隨滿，",
    "T22n1421_022:0150b29": "無有窮盡；兒捉金囊，寫出金錢，注而不竭；",
    "T22n1421_022:0150c01": "兒婦出米一斛，得家內外一月日食，而亦不",
    "T22n1421_022:0150c02": "盡；其奴耕時，輒成七壟；其婢磨半兩塗香，塗",
    "T22n1421_022:0150c03": "家內外，亦不減盡。四方人聞，莫不來觀。瓶沙",
    "T22n1421_022:0150c04": "王聞，亦欲往視，不豫勅外，忽與眷屬而至其",
    "T22n1421_022:0150c05": "家。長者聞王來至，即出迎之，見王問訊；「善來",
    "T22n1421_022:0150c06": "大王，願垂臨幸！」王問言：「汝先聞我來不？」答言：",
    "T22n1421_022:0150c07": "「不聞！」王言：「我軍眾多，不可卒供！」長者白言：「我",
    "T22n1421_022:0150c08": "自供王及諸大臣，兒供太子，婦供後宮，奴、",
    "T22n1421_022:0150c09": "婢足供一切士卒，穀草亦足供軍象馬。願便",
    "T22n1421_022:0150c10": "賜降！」王到其家坐已，語言：「吾聞長者及婦、兒、",
    "T22n1421_022:0150c11": "兒婦、奴、婢，皆有福德，今悉欲見。」答言：「不敢",
    "T22n1421_022:0150c12": "有隱！」即勅除倉中米，掃灑左右，更敷御座，請",
    "T22n1421_022:0150c13": "王入坐，然後入倉，自然五穀空中雨下，王",
    "T22n1421_022:0150c14": "甚奇歎。復欲見其婦福德之力，即取一器飯",
    "T22n1421_022:0150c15": "著於婦前，婦取分布，一切軍眾皆悉充足，猶",
    "T22n1421_022:0150c16": "不減盡。復欲見其兒福德之力，即勅捉一",
    "T22n1421_022:0150c17": "金囊寫金，獻王及與大眾，皆隨意取，而亦不",
    "T22n1421_022:0150c18": "竭。復欲見其兒婦福德之力，即勅出一斛米，",
    "T22n1421_022:0150c19": "供王大眾一月不盡。復欲見其奴福德之力，",
    "T22n1421_022:0150c20": "即勅令耕，輒成七壟。復欲見其婢福德之力，",
    "T22n1421_022:0150c21": "即勅令磨半兩塗香，半由旬內聞之不異，",
    "T22n1421_022:0150c22": "遍塗大眾，猶故不盡。王與大眾見福德力",
    "T22n1421_022:0150c23": "莫不雅歎歡，即便還宮。",
    "T22n1421_022:0150c24": "爾時世尊與大比丘僧千二百五十人俱，遊",
    "T22n1421_022:0150c25": "行人間到跋提城，文茶長者聞佛世尊今來，",
    "T22n1421_022:0150c26": "到此罔林樹下，欲出奉迎，禮拜問訊。諸外道",
    "T22n1421_022:0150c27": "聞，便往語言：「汝勿出迎沙門瞿曇，沙門瞿曇",
    "T22n1421_022:0150c28": "應來見汝！何以故？汝福德過人，一切沙門、",
    "T22n1421_022:0150c29": "婆羅門、國王、長者，無不應來詣汝門者。」長者",
    "T22n1421_022:0151a01": "聞已，此心便息。後復作是念：「沙門瞿曇到此",
    "T22n1421_022:0151a02": "已久，不來見我，彼道必勝。何緣安住，不往修",
    "T22n1421_022:0151a03": "敬？」便嚴駕出城，遙見世尊容顏殊特，猶若金",
    "T22n1421_022:0151a04": "山，前到佛所，頭面禮足，却住一面。佛為說種",
    "T22n1421_022:0151a05": "種妙法，乃至苦集盡道，即於座上得法眼淨。",
    "T22n1421_022:0151a06": "便從坐起，白佛言：「願佛及僧受我明日請食！」",
    "T22n1421_022:0151a07": "佛默然受。長者還家辦多美飲食，明日食時，",
    "T22n1421_022:0151a08": "自行白佛：「唯聖知時！」佛與比丘僧前後圍遶，",
    "T22n1421_022:0151a09": "往到其家，就座而坐。長者手自下食，食畢行",
    "T22n1421_022:0151a10": "水，與家大小於佛前坐。佛為說種種妙法，",
    "T22n1421_022:0151a11": "乃至苦集盡道，皆得法眼淨，受三歸五戒。長",
    "T22n1421_022:0151a12": "者白佛言：「世尊！我婦及兒、兒婦、奴、婢皆云：『是",
    "T22n1421_022:0151a13": "己福德。』竟是誰力？願佛說之！」佛言：「汝等共有",
    "T22n1421_022:0151a14": "此福！」又問：「云何共有？」答言：「昔王舍城有一",
    "T22n1421_022:0151a15": "織師，織師有婦，婦有一兒，兒又有婦，其家",
    "T22n1421_022:0151a16": "正有一奴、一婢，一時共食。有一辟支佛來",
    "T22n1421_022:0151a17": "就乞食，織師言：『汝等但食，以我分與！』婦言：『持",
    "T22n1421_022:0151a18": "我分與！』兒乃至奴婢亦皆云爾。辟支佛言：『汝",
    "T22n1421_022:0151a19": "等皆已捨分與我，善心為畢，便可各分少許",
    "T22n1421_022:0151a20": "與我，使汝食不少，我亦得足。』即人減一匙，",
    "T22n1421_022:0151a21": "已滿彼鉢。辟支佛得食，食已於虛空中，現種",
    "T22n1421_022:0151a22": "種神變，然後乃去。彼諸人命終生四天王天，",
    "T22n1421_022:0151a23": "壽盡上生忉利天，展轉至于他化自在天，如",
    "T22n1421_022:0151a24": "是七反，餘福來生。爾時織師眷屬，今汝等是！」",
    "T22n1421_022:0151a25": "於是長者在佛前請僧言：「我今請一切僧修",
    "T22n1421_022:0151a26": "無限施，若有所須，隨時多少，皆從我取。」諸比",
    "T22n1421_022:0151a27": "丘不敢受，念言：「佛未聽我等受無齊限施。」以",
    "T22n1421_022:0151a28": "是白佛，佛言：「聽隨意受。」有諸比丘欲遠行，",
    "T22n1421_022:0151a29": "從索道糧，長者即使人齎金銀錢物送之。既",
    "T22n1421_022:0151b01": "至所在，所長甚多，使還白言：「所齎資糧今大",
    "T22n1421_022:0151b02": "有餘。」長者語言：「我已為施，不應還取。汝可持",
    "T22n1421_022:0151b03": "去至僧房施僧。」即以施僧，諸比丘不知云",
    "T22n1421_022:0151b04": "何？以是白佛，佛言：「聽僧淨人為僧受，以易僧",
    "T22n1421_022:0151b05": "所須物，諸比丘不應知事。」於是世尊從罔林",
    "T22n1421_022:0151b06": "出，遊行人間。文茶長者齎食具隨後，欲於",
    "T22n1421_022:0151b07": "曠野無人處設之，千二百五十象，千二百五",
    "T22n1421_022:0151b08": "十牸牛，千二百五十特牛，人載五百乘車",
    "T22n1421_022:0151b09": "種種美食。既至曠野頓止之處，通夜辦之，明",
    "T22n1421_022:0151b10": "日晨朝，於一象蔭下敷一比丘座，最大象蔭",
    "T22n1421_022:0151b11": "敷世尊座。時到白辦，諸比丘不敢坐，念言：「佛",
    "T22n1421_022:0151b12": "未聽我等在眾生蔭下坐。」以是白佛，佛言：「聽",
    "T22n1421_022:0151b13": "坐！」眾坐已定，長者先令一人搆一牛乳與",
    "T22n1421_022:0151b14": "一比丘，諸比丘不敢受，念言：「佛未聽我等飲",
    "T22n1421_022:0151b15": "熱牛乳。」以是白佛，佛言：「聽飲！」飲已，長者手自",
    "T22n1421_022:0151b16": "下食，食畢行水，在佛前坐。佛為說隨喜偈，如",
    "T22n1421_022:0151b17": "為毘羅若說；更為說種種妙法。示教利喜已，",
    "T22n1421_022:0151b18": "還歸其家。",
    "T22n1421_022:0151b19": "佛與大眾從坐起去，漸漸北行，向罽那編髮",
    "T22n1421_022:0151b20": "外道住處。罽那聞佛釋種出家，成如來、應供、",
    "T22n1421_022:0151b21": "等正覺，今暮當至，作是念：「過去諸仙修梵行",
    "T22n1421_022:0151b22": "者，中後不食，而飲非時諸漿。所謂：菴婆果漿、",
    "T22n1421_022:0151b23": "閻婆果漿、周陀果漿、波樓果漿、蒲桃果漿、俱",
    "T22n1421_022:0151b24": "羅果漿、甘蔗漿、蜜漿。沙門瞿曇亦應飲此，吾",
    "T22n1421_022:0151b25": "當預辦，至便設之。」辦已，與五百弟子出迎世",
    "T22n1421_022:0151b26": "尊，遙見世尊容顏殊特，猶若金山，益生歡喜，",
    "T22n1421_022:0151b27": "前至佛所，立慰世尊：「善來瞿曇！顧我室坐。」佛",
    "T22n1421_022:0151b28": "即到其家，與諸比丘次第而坐。梵志便下非",
    "T22n1421_022:0151b29": "時漿，諸比丘不敢受，念言：「佛未聽我飲非",
    "T22n1421_022:0151c01": "時漿。」以是白佛，佛言：「聽飲！」諸比丘復問：「佛以",
    "T22n1421_022:0151c02": "何因緣得飲？」佛言：「渴便得飲。」梵志復作是念：",
    "T22n1421_022:0151c03": "「我今當為瞿曇諸沙門辦仙人食，以供明日。」",
    "T22n1421_022:0151c04": "即作穄米、粟米、稗米、[禾*秀]米、拘留米飯。明日食",
    "T22n1421_022:0151c05": "時，白食已辦。佛與大眾俱就其坐，梵志手自",
    "T22n1421_022:0151c06": "下食。諸比丘不敢食，念言：「佛未聽我等食",
    "T22n1421_022:0151c07": "仙人食。」以是白佛，佛言：「聽食！」食畢行水，取小",
    "T22n1421_022:0151c08": "床於佛前坐。佛為說隨喜偈，如為毘羅若說；",
    "T22n1421_022:0151c09": "更為說種種妙法。示教利喜已，便從坐起，向",
    "T22n1421_022:0151c10": "阿牟聚落。時彼有剃頭師，父子出家，聞世尊",
    "T22n1421_022:0151c11": "欲至，作是議：「此諸居士不敬三寶，佛若至此",
    "T22n1421_022:0151c12": "必無人設粥，我等當共為人剃頭，取直作之。」",
    "T22n1421_022:0151c13": "議已即行，得物辦粥。晨旦請佛及僧，僧既",
    "T22n1421_022:0151c14": "食已，佛問二比丘：「汝等云何得辦此粥？」具",
    "T22n1421_022:0151c15": "以事答佛，佛種種呵責言：「汝所作非法！云",
    "T22n1421_022:0151c16": "何賃與白衣剃頭？從今若剃頭師出家，不聽",
    "T22n1421_022:0151c17": "畜剃刀，犯者突吉羅！」",
    "T22n1421_022:0151c18": "佛之波旬邑，波旬諸力士聞佛欲至，即共議",
    "T22n1421_022:0151c19": "言：「若不出迎，罰金錢五百。」皆與大小出迎世",
    "T22n1421_022:0151c20": "尊，頭面禮足，却坐一面；佛為說種種妙法，示",
    "T22n1421_022:0151c21": "教利喜已，即請佛及僧夏安居四月，佛默然",
    "T22n1421_022:0151c22": "受。諸力士知佛受已，或有一人辦一日食、或",
    "T22n1421_022:0151c23": "二日，乃至十日；或二人共辦一日，乃至十人",
    "T22n1421_022:0151c24": "共辦一日；或但供前食，或但作粥者，或但作",
    "T22n1421_022:0151c25": "怛鉢那者。時有一人字盧夷，是阿難白衣時",
    "T22n1421_022:0151c26": "親友，問諸比丘：「阿難今在何許？」答言：「阿難敬",
    "T22n1421_022:0151c27": "佛法僧，今在佛後。」彼即到阿難所，禮足却住。",
    "T22n1421_022:0151c28": "阿難語言：「我見汝迎佛，甚用歡喜！」答言：「我",
    "T22n1421_022:0151c29": "非敬佛故來，但親族共要，若不出迎佛，罰金",
    "T22n1421_022:0152a01": "錢五百，是以來耳！」阿難聞已，為之悵然：「如何",
    "T22n1421_022:0152a02": "我親友，而不敬信佛法眾僧？」即至佛所，白佛",
    "T22n1421_022:0152a03": "言：「世尊，我願此人信敬佛法！」佛語阿難：「此人",
    "T22n1421_022:0152a04": "信佛不難，汝勿懷憂！」佛即以慈心遍滿其身",
    "T22n1421_022:0152a05": "已，進入房中，閉房而坐。盧夷於後思念世尊，",
    "T22n1421_022:0152a06": "如犢慕母，見眾多比丘露地經行，問言：「佛在",
    "T22n1421_022:0152a07": "何處？」諸比丘指示言：「在彼閉戶大房中，汝可",
    "T22n1421_022:0152a08": "徐往，謦咳叩戶。世尊憐愍汝故，當為汝開。」",
    "T22n1421_022:0152a09": "即如語得開，盧夷入已，手捧佛足，自稱姓名，",
    "T22n1421_022:0152a10": "稽首作禮。佛為說種種妙法，示教利喜，所謂",
    "T22n1421_022:0152a11": "施論，乃至苦集盡道；即遠塵離垢，得法眼淨，",
    "T22n1421_022:0152a12": "見法得果已，受三歸五戒，白佛言：「世尊！我願",
    "T22n1421_022:0152a13": "佛及比丘僧恒受我食，不受餘請。」佛言：「凡諸",
    "T22n1421_022:0152a14": "學人皆有此願，吾已受此諸人夏四月請，無",
    "T22n1421_022:0152a15": "復空缺。」彼作是念：「復有何施佛未受者，使",
    "T22n1421_022:0152a16": "我不失如此福田？唯未見有設佉陀尼者。」即",
    "T22n1421_022:0152a17": "便辦之，食時輒行。諸比丘不敢受，念言：「佛",
    "T22n1421_022:0152a18": "未聽我等食時食佉陀尼。」以是白佛。佛言：「聽",
    "T22n1421_022:0152a19": "食！」",
    "T22n1421_022:0152a20": "爾時毘舍佉母，與僧作齊限施：「某時取爾所。」",
    "T22n1421_022:0152a21": "諸比丘以是白佛，佛言：「聽受！」有諸居士請諸",
    "T22n1421_022:0152a22": "比丘隨己意施。諸比丘白佛，佛言：「不應受",
    "T22n1421_022:0152a23": "隨意施，施者不應以金銀寶物、女色施僧。若",
    "T22n1421_022:0152a24": "比丘可其此施，犯者突吉羅；若受，應如法",
    "T22n1421_022:0152a25": "治！」有諸白衣次第請僧。諸比丘以是白佛，佛",
    "T22n1421_022:0152a26": "言：「應次第差受請。」比丘不知誰差？以是白",
    "T22n1421_022:0152a27": "佛，佛言：「應白二羯磨一比丘，作差受請人。」一",
    "T22n1421_022:0152a28": "比丘唱言：「大德僧聽！僧今差某甲比丘，作差",
    "T22n1421_022:0152a29": "受請人。若僧時到僧忍聽。白如是。」「大德僧聽！",
    "T22n1421_022:0152b01": "僧今差某甲比丘，作差受請人。誰諸長老忍，",
    "T22n1421_022:0152b02": "默然；若不忍者，說。僧已差某甲比丘，作差受",
    "T22n1421_022:0152b03": "請人竟；僧忍，默然故。是事如是持。」諸比丘",
    "T22n1421_022:0152b04": "便差無智比丘，不知次第。以是白佛，佛言：「不",
    "T22n1421_022:0152b05": "應差無智比丘。若有五法不應差：隨欲、恚、癡、",
    "T22n1421_022:0152b06": "畏，不知已差、未差。」有諸白衣常作食餉諸比",
    "T22n1421_022:0152b07": "丘。諸比丘不知云何？以是白佛，佛言：「聽受！」有",
    "T22n1421_022:0152b08": "諸白衣為僧新作房舍、溫室、浴室竟，作施房",
    "T22n1421_022:0152b09": "飲食，使比丘往取。不知誰應往取，以是白佛，",
    "T22n1421_022:0152b10": "佛言：「住其房中比丘，應往取。」",
    "T22n1421_022:0152b11": "佛在毘舍離城。時世飢饉，乞食難得故，諸梵",
    "T22n1421_022:0152b12": "志比丘作是念：「若世尊聽我等種果者，可以",
    "T22n1421_022:0152b13": "充飢。」以是白佛，佛言：「聽種！」果成實已，諸比",
    "T22n1421_022:0152b14": "丘以自手種疑，不敢噉。以是白佛，佛言：「聽",
    "T22n1421_022:0152b15": "隨意噉。」有諸比丘就樹上捉果，試看生熟。以",
    "T22n1421_022:0152b16": "是白佛，佛言：「不應就樹上觸果。」有諸比丘見",
    "T22n1421_022:0152b17": "果落非淨地，使人拾聚一處經宿，不知云",
    "T22n1421_022:0152b18": "何？以是白佛，佛言：「若不知地是淨、非淨，聽食；",
    "T22n1421_022:0152b19": "若知是非淨地，不應食。」時六群比丘先取好",
    "T22n1421_022:0152b20": "果噉，餘善比丘不得。以是白佛，佛言：「應白二",
    "T22n1421_022:0152b21": "羯磨差一比丘作分果人，若果多隨意食。」六",
    "T22n1421_022:0152b22": "群比丘以僧果餉白衣，白衣復從餘比丘索。",
    "T22n1421_022:0152b23": "以是白佛，佛言：「不應以僧果餉白衣，犯者突",
    "T22n1421_022:0152b24": "吉羅！」有諸白衣來入僧坊見果，從諸比丘乞，",
    "T22n1421_022:0152b25": "諸比丘不敢與，即便譏呵。以是白佛，佛言：",
    "T22n1421_022:0152b26": "「應與。」佛在毘舍離。時世飢饉，乞食難得故，",
    "T22n1421_022:0152b27": "梵志比丘作是念：「若世尊聽我等種菜者，飢",
    "T22n1421_022:0152b28": "時可以足食。」以是白佛，佛言：「聽！」皆如上種果",
    "T22n1421_022:0152b29": "中說。若白衣僧地中種菜，僧若須，得三過從",
    "T22n1421_022:0152c01": "索。諸比丘使淨人於非淨處洗菜，未竟，明相",
    "T22n1421_022:0152c02": "已出，生疑，以是白佛，佛言：「無犯。」諸比丘無淨",
    "T22n1421_022:0152c03": "人，不知誰應行僧食？以是白佛，佛言：「比丘應",
    "T22n1421_022:0152c04": "受已行之。」有諸木器行食，肥膩不淨，以瓦石",
    "T22n1421_022:0152c05": "揩洗，破壞僧器。以是白佛，佛言：「不應以瓦",
    "T22n1421_022:0152c06": "石揩洗，應沸湯灰洗。」有酥、油、蜜瓶應覆蓋，無",
    "T22n1421_022:0152c07": "有淨人。以是白佛，佛言：「應用新物覆，勿令",
    "T22n1421_022:0152c08": "手近。」瓶傾倒卒，無淨人可正。以是白佛，佛",
    "T22n1421_022:0152c09": "言：「應自正，但勿使器離地。」有一比丘瞋嫌他，",
    "T22n1421_022:0152c10": "持其酥瓶著非淨地經宿，欲令不復得食。以",
    "T22n1421_022:0152c11": "是白佛，佛言：「於彼比丘為不淨，酥主比丘得",
    "T22n1421_022:0152c12": "食。彼持著不淨地，犯突吉羅！」諸比丘以船乘",
    "T22n1421_022:0152c13": "載飲食，無淨人御乘、行船。以是白佛，佛言：",
    "T22n1421_022:0152c14": "「若無淨人，聽比丘自御乘、自行船。」",
    "T22n1421_022:0152c15": "爾時眾僧以車運米，有一婆羅門以僧不淨",
    "T22n1421_022:0152c16": "米一把投車中。以是白佛，佛言：「若可別，除去；",
    "T22n1421_022:0152c17": "若不可別，除去一把。」有野狐偷比丘酥瓶著",
    "T22n1421_022:0152c18": "不淨地，經宿。不知云何？以是白佛，佛言：「聽噉，",
    "T22n1421_022:0152c19": "無犯。」有果樹根在不淨地，枝覆淨地；比丘亦",
    "T22n1421_022:0152c20": "在不淨地，持飲食著樹枝上，經宿。不知云何？",
    "T22n1421_022:0152c21": "以是白佛，佛言：「枝著根為不淨地，不得食。」有",
    "T22n1421_022:0152c22": "果樹根在淨地，枝覆不淨地；比丘亦在淨地，",
    "T22n1421_022:0152c23": "持飲食著枝上，經宿。不知云何？以是白佛，佛",
    "T22n1421_022:0152c24": "言：「聽食，無犯。」有果樹根在淨、不淨地，枝覆淨、",
    "T22n1421_022:0152c25": "不淨地；比丘亦隨在淨、不淨地，果落淨、不淨",
    "T22n1421_022:0152c26": "地，經宿。不知云何？以是白佛，佛言：「非比丘",
    "T22n1421_022:0152c27": "所為，皆得食無犯。」有比丘淨地取土，不淨地",
    "T22n1421_022:0152c28": "起屋；比丘持食著中，謂以為淨。以是白佛，",
    "T22n1421_022:0152c29": "佛言：「本依地為淨，不淨不得食！」有比丘不淨",
    "T22n1421_022:0153a01": "地取土，淨地起屋，不敢持食著中。以是白佛，",
    "T22n1421_022:0153a02": "佛言：「著食無犯。」有水漂麞鹿等死肉，無淨人",
    "T22n1421_022:0153a03": "取，比丘自入水取之。不知云何？以是白佛，",
    "T22n1421_022:0153a04": "佛言：「至岸令淨人截去比丘手所捉處，餘得",
    "T22n1421_022:0153a05": "食無犯。」有住處比丘大得菴羅果，食飽以餘",
    "T22n1421_022:0153a06": "與淨人；淨人明日持作羹與比丘，比丘不敢",
    "T22n1421_022:0153a07": "食。以是白佛，佛言：「本不作還食意，皆聽食無",
    "T22n1421_022:0153a08": "犯。」有諸比丘食時，不分與不得者。諸白衣譏",
    "T22n1421_022:0153a09": "呵言：「沙門釋子如猫狸食，不相分與。」諸比丘",
    "T22n1421_022:0153a10": "以是白佛，佛言：「應相分與，乃至不分與一",
    "T22n1421_022:0153a11": "人，犯突吉羅。」有一婆羅門持[麩夫+少]寄比丘，比丘",
    "T22n1421_022:0153a12": "持著不淨地經宿，明日來取，分與比丘。比",
    "T22n1421_022:0153a13": "丘以已著非淨地，不敢受食。以是白佛。佛言：",
    "T22n1421_022:0153a14": "「本是白衣[麩夫+少]，聽受食無犯。」復告諸比丘：「雖是",
    "T22n1421_022:0153a15": "我所制，而於餘方不以為清淨者，皆不應用；",
    "T22n1421_022:0153a16": "雖非我所制，而於餘方必應行者，皆不得不",
    "T22n1421_022:0153a17": "行。」",
    "T22n1421_022:0153a18": "五分律第三分之九迦絺那衣法",
    "T22n1421_022:0153a19": "佛在舍衛城。爾時諸比丘三衣中若須一一",
    "T22n1421_022:0153a20": "衣，於僧中取。時阿那律衣壞，諸比丘語言：「大",
    "T22n1421_022:0153a21": "德！可於僧中取物作。」答言：「世尊不聽畜長",
    "T22n1421_022:0153a22": "衣，我作不能使一日成，恐犯長衣罪。」復有",
    "T22n1421_022:0153a23": "波利邑眾所知識比丘來舍衛城，後安居挍",
    "T22n1421_022:0153a24": "一宿不至，於娑竭陀安居。安居竟十六日，擔",
    "T22n1421_022:0153a25": "重衣冒泥雨至佛所，頭面禮足，却住一面。世",
    "T22n1421_022:0153a26": "尊常法，慰問客比丘言：「汝等安居和合，乞食",
    "T22n1421_022:0153a27": "易得，道路不疲耶？」答言：「安居和合，乞食不乏。",
    "T22n1421_022:0153a28": "道路遇泥雨，擔重衣，極大疲極。」諸比丘亦以",
    "T22n1421_022:0153a29": "阿那律事白佛。佛以二事集比丘僧，種種讚",
    "T22n1421_022:0153b01": "少欲知足、讚持戒已，告諸比丘：「從今聽諸",
    "T22n1421_022:0153b02": "比丘受迦絺那衣。受迦絺那衣得不犯五事：",
    "T22n1421_022:0153b03": "別眾食、數數食、不白餘比丘行入聚落、畜長",
    "T22n1421_022:0153b04": "衣、離衣宿。若檀越持迦絺那衣物施僧，諸比",
    "T22n1421_022:0153b05": "丘中少衣者，應白二羯磨與之。」一比丘唱言：",
    "T22n1421_022:0153b06": "「大德僧聽！僧得此迦絺那衣物，今與某甲比",
    "T22n1421_022:0153b07": "丘。若僧時到僧忍聽。白如是。」「大德僧聽！僧",
    "T22n1421_022:0153b08": "得此迦絺那衣物，今與某甲比丘。誰諸長老",
    "T22n1421_022:0153b09": "忍，默然；若不忍者，說。僧已與某甲比丘迦",
    "T22n1421_022:0153b10": "絺那衣物竟；僧忍，默然故。是事如是持。」彼比",
    "T22n1421_022:0153b11": "丘得已，應即日浣、染、打、縫，若獨能辦者善；若",
    "T22n1421_022:0153b12": "不能成，僧應白二羯磨，差一比丘，二、三乃至",
    "T22n1421_022:0153b13": "眾多比丘助之。一比丘唱言：「大德僧聽！今",
    "T22n1421_022:0153b14": "差某甲、某甲比丘，助某甲比丘作衣。若僧時",
    "T22n1421_022:0153b15": "到僧忍聽。白如是。」「大德僧聽！今差某甲、某甲",
    "T22n1421_022:0153b16": "比丘，助某甲比丘作衣。誰諸長老忍，默然；若",
    "T22n1421_022:0153b17": "不忍者，說。僧已差某甲、某甲比丘，助某甲",
    "T22n1421_022:0153b18": "比丘作衣竟；僧忍，默然故。是事如是持。」若衣",
    "T22n1421_022:0153b19": "竟，僧所與物比丘應持衣到僧中，偏袒右肩，",
    "T22n1421_022:0153b20": "脫革屣，[跍*月]跪，白言：「僧得此迦絺那衣物，已浣、",
    "T22n1421_022:0153b21": "染、打、縫，如法作竟。願僧受作迦絺那衣。」如是",
    "T22n1421_022:0153b22": "白已，又起遍示眾僧。諸比丘應答言：「長老！",
    "T22n1421_022:0153b23": "我等隨喜，與汝共之。」然後僧應白二羯磨受，",
    "T22n1421_022:0153b24": "一比丘唱言：「大德僧聽！僧得此迦絺那衣物，",
    "T22n1421_022:0153b25": "浣、染、打、縫，如法作竟，今受作迦絺那衣。若僧",
    "T22n1421_022:0153b26": "時到僧忍聽。白如是。」「大德僧聽！僧得此迦",
    "T22n1421_022:0153b27": "絺那衣物，浣、染、打、縫，如法作竟，今受作迦",
    "T22n1421_022:0153b28": "絺那衣。誰諸長老忍，默然；若不忍者，說。僧",
    "T22n1421_022:0153b29": "已受作迦絺那衣竟；僧忍，默然故。是事如是",
    "T22n1421_022:0153c01": "持。」僧所與衣物比丘，復應遍行，言：「此衣僧已",
    "T22n1421_022:0153c02": "受作迦絺那衣。」諸比丘一一應言：「此衣僧已",
    "T22n1421_022:0153c03": "受作迦絺那衣，是為善受。此中所有功德",
    "T22n1421_022:0153c04": "盡屬於我。」是中有成受迦絺那衣，有不成受",
    "T22n1421_022:0153c05": "迦絺那衣。不成受者：若浣、染、打、縫不如法；若",
    "T22n1421_022:0153c06": "小、若大、若是錦綺衣、若未自恣竟受、若貪利",
    "T22n1421_022:0153c07": "養、若欲故捨五事，皆不成受。反上成受。有八",
    "T22n1421_022:0153c08": "事失迦絺那衣：一、時竟，二、失衣，三、聞失，四、遠",
    "T22n1421_022:0153c09": "去，五、望斷，六、衣出界，七、人出界，八、白二羯磨",
    "T22n1421_022:0153c10": "捨。有二因緣不得受迦絺那衣：一、作衣未竟，",
    "T22n1421_022:0153c11": "二、捨住處去。受迦絺那衣有三十日，捨亦有",
    "T22n1421_022:0153c12": "三十日。若前安居七月十六日受，至十一月",
    "T22n1421_022:0153c13": "十五日捨；若七月十七日乃至八月十五日",
    "T22n1421_022:0153c14": "受，至十一月十六日乃至十二月十四日捨。",
    "T22n1421_022:0153c15": "若後安居八月十六日受，至十二月十五日",
    "T22n1421_022:0153c16": "捨。若衣時竟，應白二羯磨捨。應一比丘唱言：",
    "T22n1421_022:0153c17": "「大德僧聽！僧今捨迦絺那衣。若僧時到僧忍",
    "T22n1421_022:0153c18": "聽。白如是。」「大德僧聽！僧今捨迦絺那衣。誰諸",
    "T22n1421_022:0153c19": "長老忍，默然；若不忍者，說。僧已捨迦絺那衣",
    "T22n1421_022:0153c20": "竟；僧忍，默然故。是事如是持。」",
    "T22n1421_022:0153c21": "五分律卷第二十二"
}