{
    "X60n1130_001:0697b06": "八關齋法",
    "X60n1130_001:0697b08": "廣州寶象林沙門　弘贊在犙　輯",
    "X60n1130_001:0697b09": "如來御世。本為利樂一切眾生。而眾生根性不同。",
    "X60n1130_001:0697b10": "故教設多方。教雖非一。而不出三學。所謂戒定慧",
    "X60n1130_001:0697b11": "也。然定慧多門。戒列七眾。出家則比丘稟受二百",
    "X60n1130_001:0697b12": "五十大戒。比丘尼受持三百四十八戒。式叉摩那",
    "X60n1130_001:0697b13": "學其六法。沙彌沙彌尼俱持十戒。在家則清信男。",
    "X60n1130_001:0697b14": "清信女。戒開兩門。一五戒終身持。二八戒六齋日",
    "X60n1130_001:0697b15": "持。或十齋日持。或隨自意。有暇日即持。然戒雖云",
    "X60n1130_001:0697b16": "一日一夜。其所獲功德利益。非凡所測。如摩尼寶",
    "X60n1130_001:0697b17": "珠。雖復輕小。而勝一切諸寶。有斯善利。捨而不為",
    "X60n1130_001:0697b18": "者。有二種人。一者不信三世善惡因果。在儒不修",
    "X60n1130_001:0697b19": "五常。寧信如來出世五戒。由是人天路絕。道果無",
    "X60n1130_001:0697b20": "分。二者頑癡無知。不識君臣父子。孝悌忠信。惟知",
    "X60n1130_001:0697b21": "食息。畜生無異。寧曉遷善。是二種人。枉得人身。一",
    "X60n1130_001:0697b22": "生無善可記。肆意非為。一朝業果現前。追悔何及。",
    "X60n1130_001:0697b23": "其有智者。速宜受持。阿含經云。佛言。若善男子善",
    "X60n1130_001:0697b24": "女人。欲得八關齋。離諸苦者。得盡諸漏。入涅槃城。",
    "X60n1130_001:0697c01": "當求方便。成此八齋。人中榮位。不足為貴。天上快",
    "X60n1130_001:0697c02": "樂。不可稱計。欲求無上之福者。當求此齋。欲生六",
    "X60n1130_001:0697c03": "欲天。色。無色界天者。當持此齋。欲求一方。二方。三",
    "X60n1130_001:0697c04": "方。四方天子。轉輪聖王位者。亦獲其願。欲求聲聞。",
    "X60n1130_001:0697c05": "緣覺佛乘者。悉成其願。吾今成就。皆由持戒。八戒",
    "X60n1130_001:0697c06": "十善。無願不獲。若受八齋。首須懺悔先罪。然後受",
    "X60n1130_001:0697c07": "戒。應生慚愧。發懇切心。作如是言。",
    "X60n1130_001:0697c08": "我某甲。從無始生死已來。至於今日。身業不善。殺。盜",
    "X60n1130_001:0697c09": "婬。口業不善。妄言。綺語。兩舌。惡口。意業不善。貪欲。瞋",
    "X60n1130_001:0697c10": "恚。愚痴邪見。不信因果。造此十不善罪。今向十方三",
    "X60n1130_001:0697c11": "寶諸佛菩薩。三乘聖眾。現前師僧。求哀懺悔。作如是",
    "X60n1130_001:0697c12": "懺已。教受言。",
    "X60n1130_001:0697c13": "我某甲。歸依佛。歸依法。歸依僧。一日一夜。為淨行優",
    "X60n1130_001:0697c14": "婆塞(女人。當云優婆夷)。如來至真等正覺。是我世尊(三說已次受三",
    "X60n1130_001:0697c15": "結)。",
    "X60n1130_001:0697c16": "我某甲。歸依佛竟。歸依法竟。歸依僧竟。一日一夜。為",
    "X60n1130_001:0697c17": "淨行優婆塞。如來至真等正覺。是我世尊(三說已次受戒相)。",
    "X60n1130_001:0697c18": "如諸佛盡壽。不殺生。我某甲一日一夜不殺生。",
    "X60n1130_001:0697c19": "如諸佛盡壽。不偷盜。我某甲一日一夜不偷盜。",
    "X60n1130_001:0697c20": "如諸佛盡壽。不婬欲。我某甲一日一夜不婬欲。",
    "X60n1130_001:0697c21": "如諸佛盡壽。不妄語。我某甲一日一夜不妄語。",
    "X60n1130_001:0697c22": "如諸佛盡壽。不飲酒。我某甲一日一夜不飲酒。",
    "X60n1130_001:0697c23": "如諸佛盡壽不著香華鬘。不香塗身。我某甲一日一",
    "X60n1130_001:0697c24": "夜不著香華鬘。不香塗身。",
    "X60n1130_001:0698a01": "如諸佛盡壽不歌舞倡伎。不往聽觀。我某甲一日一",
    "X60n1130_001:0698a02": "夜不歌舞倡伎。不往觀聽。",
    "X60n1130_001:0698a03": "如諸佛盡壽不坐高廣大牀。我某甲一日一夜不坐",
    "X60n1130_001:0698a04": "高廣大牀。",
    "X60n1130_001:0698a05": "如諸佛盡壽不非時食。我某甲一日一夜不非時食。",
    "X60n1130_001:0698a06": "經云。如上次第授已。當教發願。大論云。當發願言。",
    "X60n1130_001:0698a07": "我某甲受行八戒。隨學諸佛。名為布薩。願持是福。不",
    "X60n1130_001:0698a08": "墮三惡八難。亦不求輪王。梵王。世間之樂。願斷煩惱。",
    "X60n1130_001:0698a09": "逮得一切智。成就佛道(若欲兼報四恩。求生淨土者。當作如是發願言)。",
    "X60n1130_001:0698a10": "我今以此八關戒齋功德。四恩總報。三有齊資。普與",
    "X60n1130_001:0698a11": "眾生。同生淨土。",
    "X60n1130_001:0698a12": "此八關戒。亦名八支戒。又名八種長養功德法。前",
    "X60n1130_001:0698a13": "之八法。名為關戒。後一不非時食。名之為齋。齋戒",
    "X60n1130_001:0698a14": "合名。故云八關戒齋。關謂關閉八惡。不起諸過。齋",
    "X60n1130_001:0698a15": "者齊也。謂禁止六情。不染六塵。齊斷諸惡。具修眾",
    "X60n1130_001:0698a16": "善。故名齋也。大方便經云。優波離白佛言。夫八齋",
    "X60n1130_001:0698a17": "法。并過中不食。乃有九法。何以八事得名。佛言。齋",
    "X60n1130_001:0698a18": "法過中不食為體。八事助成齋體。共相支持。名八",
    "X60n1130_001:0698a19": "支齋法。是故言八齋。不云九也。不殺生者。下至微",
    "X60n1130_001:0698a20": "細蜫蟲。但有命者。不得故殺。不偷盜者。乃至一針",
    "X60n1130_001:0698a21": "一線。他不與者不取。不婬欲者。世間一切男女。及",
    "X60n1130_001:0698a22": "自妻妾。一日一夜。悉皆遠離。不妄語者。妄語有四。",
    "X60n1130_001:0698a23": "謂妄語。綺語兩舌。惡口。但與心口相違者。悉名妄",
    "X60n1130_001:0698a24": "語。不飲酒者。謂一切五穀華果釀成。能醉人者。皆",
    "X60n1130_001:0698b01": "不得飲。不著香華鬘不香塗身者。謂不得以諸華",
    "X60n1130_001:0698b02": "貫串為鬘。名香為末。熏佩塗飾。及著一切莊嚴衣",
    "X60n1130_001:0698b03": "具等。不歌舞倡伎。不往觀聽者。倡伎是樂器。謂自",
    "X60n1130_001:0698b04": "不習歌曲戲舞。作諸妓樂。樗蒲棋博等。及他人作",
    "X60n1130_001:0698b05": "時。亦不往觀聽。不坐高廣大牀者。高不過尺六。廣",
    "X60n1130_001:0698b06": "闊不過四尺。長大不過八尺。及一切嚴麗莊校牀",
    "X60n1130_001:0698b07": "座。皆不於中坐臥也。不非時食者。謂不過日中噉",
    "X60n1130_001:0698b08": "嚼五穀。瓜果等物。若日過西一線。乃至明日天未",
    "X60n1130_001:0698b09": "曉。皆名非時。經云。諸天早食。佛日中食。畜生日西",
    "X60n1130_001:0698b10": "食。鬼神夜食。今受八戒。斷六道因。學佛中食。以表",
    "X60n1130_001:0698b11": "中道。離斷常二邊之過也。食訖。須嚼楊枝。淨水[口*敕]",
    "X60n1130_001:0698b12": "口。去口中餘津。若不嚼楊枝。口中餘津尚存。而咽",
    "X60n1130_001:0698b13": "者。即犯非時。如無楊枝。除毒樹。一切桃。槐。苦澀等",
    "X60n1130_001:0698b14": "樹。皆可用之。五辛之物。俱不得食。此八戒齋。若犯",
    "X60n1130_001:0698b15": "前四。是實惡。性罪也。飲酒。是眾惡之門。後四。是放",
    "X60n1130_001:0698b16": "逸因緣。若人離前五種惡。是福因緣。離餘四種。是",
    "X60n1130_001:0698b17": "道因緣。報恩經云。若破八戒中重戒。後更受八戒。",
    "X60n1130_001:0698b18": "或受五戒。或受十戒。或大戒。及禪戒。無漏戒。一切",
    "X60n1130_001:0698b19": "不得。問曰。受八戒法。得二日三日。乃至十日。一時",
    "X60n1130_001:0698b20": "受不。答曰。佛本制一日一夜戒。不得過限。若有力",
    "X60n1130_001:0698b21": "能受。一日過已。次第更受。如是隨力多少。不計日",
    "X60n1130_001:0698b22": "數。夫受齋法。必從他人邊受。謂於五眾邊受。故婆",
    "X60n1130_001:0698b23": "沙論問曰。近住八戒。云何而得。答曰。從他教得。謂",
    "X60n1130_001:0698b24": "從師教。自發誠言。恭敬受得。又受戒者。要隨師語。",
    "X60n1130_001:0698c01": "如師說而說。方得受戒。若先自發言。或與師俱說。",
    "X60n1130_001:0698c02": "不得戒。問曰。著何服飾。得受此戒。答曰。常所受用",
    "X60n1130_001:0698c03": "衣服嚴具著之。皆得受。若為暫時莊嚴身者。必須",
    "X60n1130_001:0698c04": "棄捨。受時應齊一日夜。不增不減。謂清旦時。從師",
    "X60n1130_001:0698c05": "受得。至明清旦。此齋便捨。問曰。若至午後受此戒",
    "X60n1130_001:0698c06": "者。亦得戒不。答曰。應言不得。除先有要期。每月六",
    "X60n1130_001:0698c07": "日等。恒受齋戒。彼有餘緣。午前不憶。食已方憶。深",
    "X60n1130_001:0698c08": "生慚愧。即請戒師如法受者。亦得。薩婆多論云。必",
    "X60n1130_001:0698c09": "無戒師為授者。但心念口言。自歸三寶。我持八戒。",
    "X60n1130_001:0698c10": "亦得。若近處有戒師。心生慢墯。不往從受。而自受",
    "X60n1130_001:0698c11": "者。亦不得戒。俱舍論云。若不恭敬。不發戒體。若不",
    "X60n1130_001:0698c12": "如法受者。但生善行。不發戒體。故優婆塞戒經云。",
    "X60n1130_001:0698c13": "不得在佛像前自受。要從人受。根本清淨。受已清",
    "X60n1130_001:0698c14": "淨。莊嚴清淨。覺觀清淨。念心清淨。求報清淨。是名",
    "X60n1130_001:0698c15": "三歸清淨齋法。若能歸依受八戒者。除五逆罪。餘",
    "X60n1130_001:0698c16": "一切惡。悉皆消滅。若有人以四大寶藏。滿中七寶。",
    "X60n1130_001:0698c17": "持布施人。所有功德。不如有人一日一夜。受持八",
    "X60n1130_001:0698c18": "戒。得無量果報。至涅槃樂。雜譬喻經云。一日持齋。",
    "X60n1130_001:0698c19": "有六十萬歲餘糧。非時不食。復有五福。一少病。二",
    "X60n1130_001:0698c20": "身安。三少婬。四少睡。五生天識宿命。舍迦經云。月",
    "X60n1130_001:0698c21": "六齋日。奉持八戒。福不可計。若人急欲得三乘聖",
    "X60n1130_001:0698c22": "道者。當端其心。一其意。受持八戒。得大善利。智度",
    "X60n1130_001:0698c23": "論云。若臘月一日。至十五日。受持此戒。其福最多。",
    "X60n1130_001:0698c24": "此是如來現大神通日也。又云。五戒。一日戒。何者",
    "X60n1130_001:0699a01": "為勝。答曰。有因緣故。二戒俱等。但五戒終身持。八",
    "X60n1130_001:0699a02": "戒一日持。又五戒常持。時多而戒少。一日戒。時少",
    "X60n1130_001:0699a03": "而戒多。若無大心。雖復終身持。不如有大心。持一",
    "X60n1130_001:0699a04": "日戒。譬如輭夫為將。雖欲將兵終身。卒無功名。若",
    "X60n1130_001:0699a05": "英雄奮發。禍亂立定。一日之勳。名葢天下。八戒比",
    "X60n1130_001:0699a06": "於餘戒。亦復如是。問曰。何故六日受八戒修福德。",
    "X60n1130_001:0699a07": "答曰。是日鬼神逐人。欲奪人命。疾病凶衰。令人不",
    "X60n1130_001:0699a08": "吉。是故劫初聖賢。教人持齋修福。以避凶衰。是時",
    "X60n1130_001:0699a09": "不知有八戒。直以一日不食為齋。佛後出世。始教",
    "X60n1130_001:0699a10": "一日一夜。受持八戒。過中不食為齋。如是功德。將",
    "X60n1130_001:0699a11": "人至涅槃樂。四天王經云。月六齋日。天使者。太子。",
    "X60n1130_001:0699a12": "及四天王。自下觀察眾生。若不布施持戒。忠孝者。",
    "X60n1130_001:0699a13": "便上忉利天。以啟天帝。時天帝及諸天。心皆不悅。",
    "X60n1130_001:0699a14": "說言。惡道增多。諸天眾減少矣。若有布施持戒忠",
    "X60n1130_001:0699a15": "孝多者。諸天歡喜說言。天眾增益。惡道減損矣。涅",
    "X60n1130_001:0699a16": "槃經云。佛告大王。波羅柰國。有一屠兒。名曰廣額。",
    "X60n1130_001:0699a17": "於日日中。殺無量羊。見舍利弗。即受八戒。經一日",
    "X60n1130_001:0699a18": "一夜。以是因緣。命終得為北方多聞天王作子。賢",
    "X60n1130_001:0699a19": "愚經云。北天竺。阿槃提國中。有一老婢。晨夜走使。",
    "X60n1130_001:0699a20": "不得安處。小有違失。便受鞭捶。衣不蔽形。食不充",
    "X60n1130_001:0699a21": "口。年老困悴。思死不得。持瓶詣河取水。思惟是苦。",
    "X60n1130_001:0699a22": "舉聲大哭。時迦旃延尊者。來至其所。問言。何以悲",
    "X60n1130_001:0699a23": "泣懊惱乃爾。白言。尊者。我既年老。恒執苦役。加復",
    "X60n1130_001:0699a24": "貧窮。衣食不充。思死不得。是故哭耳。尊者曰。汝若",
    "X60n1130_001:0699b01": "貧者。何不賣貧。婢言。貧那得賣。誰當買貧。尊者曰。",
    "X60n1130_001:0699b02": "貧實可賣。如是至三。婢言。苟貧可賣。我宜問方。大",
    "X60n1130_001:0699b03": "德。貧云何賣。尊曰。審欲賣者。一隨我語。答言諾。尊",
    "X60n1130_001:0699b04": "者告曰。汝先洗浴。洗已。告曰。汝當布施。白言。尊者。",
    "X60n1130_001:0699b05": "我極貧困。身無手許完納。唯有此瓶。是主人的。當",
    "X60n1130_001:0699b06": "以何施。尊者。即持鉢與之。汝持此鉢。取少淨水。如",
    "X60n1130_001:0699b07": "教取來。奉上尊者。尊者受已。尋為呪願。次教受八",
    "X60n1130_001:0699b08": "戒齋。後教念佛種種功德。問曰。汝有住止處不。答",
    "X60n1130_001:0699b09": "言。無也。若磨時。即磨下臥。舂炊作使。即臥其中。或",
    "X60n1130_001:0699b10": "時無作。止宿糞堆。尊者曰。汝好持心恭謹走使。莫",
    "X60n1130_001:0699b11": "生嫌恨。自伺主人。一切臥竟。密開其門。於門曲內。",
    "X60n1130_001:0699b12": "敷淨草坐。思惟觀佛。莫生惡念。時老婢奉教歸家。",
    "X60n1130_001:0699b13": "依敕施行。於後夜中。即便命終。生忉利天上。主人",
    "X60n1130_001:0699b14": "早起。見婢命終。瞋言。此婢恒常不聽入舍。今暮何",
    "X60n1130_001:0699b15": "故乃於此死。即使人以草索繫脚。拽至林中。此女",
    "X60n1130_001:0699b16": "既生天上。與五百天子娛樂。時舍利弗尊者。在忉",
    "X60n1130_001:0699b17": "利天。問曰。汝因何福生此天中。答言不知。舍利弗。",
    "X60n1130_001:0699b18": "即借其道眼。觀其故身。生天因緣。由迦旃延。即將",
    "X60n1130_001:0699b19": "五百天子。來至林中。散華燒香。供養死屍。諸天身",
    "X60n1130_001:0699b20": "光。照耀村林。主人見已。怪其所由。與眾詣林觀看。",
    "X60n1130_001:0699b21": "見諸天子。供養此屍。即問天曰。此婢醜穢。生存之",
    "X60n1130_001:0699b22": "時。人猶惡見。況今已死。何故諸天。而加供養。時天",
    "X60n1130_001:0699b23": "子。具說本末生天因緣。即迴詣迦旃延所。尊者。為",
    "X60n1130_001:0699b24": "諸天人。廣說妙法。所謂持戒生天之論。欲不淨法。",
    "X60n1130_001:0699c01": "出離為樂。時彼天及五百天子。得須陀洹果。飛還",
    "X60n1130_001:0699c02": "天宮。時在會眾。聞法已。各獲道果。莫不歡喜奉行。",
    "X60n1130_001:0699c03": "(迦旃延。以天眼觀見此婢。餘有一夜命在。死即墮惡道。受無量苦。故徃度之)法句喻經",
    "X60n1130_001:0699c04": "云。東方有國。名鬱多羅波提。有婆羅門五百人。相",
    "X60n1130_001:0699c05": "率欲詣恒水邊。詞祀神池。沐浴垢穢。裸形求仙。路",
    "X60n1130_001:0699c06": "出大澤。迷不得過。中路乏糧。遙見一大樹。如有神",
    "X60n1130_001:0699c07": "氣。想有人居。馳聚樹下。了無所見。舉聲大哭云。饑",
    "X60n1130_001:0699c08": "渴委厄窮死斯澤矣。樹神現身問曰。道士那來。今",
    "X60n1130_001:0699c09": "欲何行。同聲答曰。欲詣神池。澡浴求仙。今日饑渴。",
    "X60n1130_001:0699c10": "幸哀矜濟。樹神舉手。百味飲食。從手流溢。給眾飲",
    "X60n1130_001:0699c11": "食。皆得飽滿。其餘飲食。足供路糧。臨別詣神。請問",
    "X60n1130_001:0699c12": "曰。本行何德。致此巍巍。神曰。吾本所居。在舍衛國。",
    "X60n1130_001:0699c13": "時國大臣。名曰須達。飯佛眾僧。於市買酪。無提酪",
    "X60n1130_001:0699c14": "者。倩我提之。往到精舍。使我斟酌。訖。行澡水。儼然",
    "X60n1130_001:0699c15": "聽法。一切歡喜。稱善無量。時我奉齋。暮還不飡。婦",
    "X60n1130_001:0699c16": "怪問我。不審何恨。我曰。不恨也。見長者須達飯佛。",
    "X60n1130_001:0699c17": "我奉戒齋。齋名八關。時婦瞋忿言曰。瞿曇亂俗。奚",
    "X60n1130_001:0699c18": "足採納。君毀遺則。禍從此興。踧迫不已。便共俱食。",
    "X60n1130_001:0699c19": "時我壽盡。神來生此。為此愚婦。破我齋法。不卒其",
    "X60n1130_001:0699c20": "業。來生斯澤。作此樹神。提酪之福。手出飲食。若全",
    "X60n1130_001:0699c21": "齋法。應生天上。封受自然。即為五百人。而說頌曰。",
    "X60n1130_001:0699c22": "祠祀種禍根。日夜長枝條。唐苦敗身本。法齋度世",
    "X60n1130_001:0699c23": "仙。按賢愚經。及百緣經云。昔迦葉佛滅度之後。遺",
    "X60n1130_001:0699c24": "法垂末。有二梵志。到比丘邊。俱受八戒。一願生天。",
    "X60n1130_001:0700a01": "一願作國王。願生天者歸家。婦呼共食。夫言。向受",
    "X60n1130_001:0700a02": "佛齋。過中不食。婦曰。君是梵志。自有戒法。何緣乃",
    "X60n1130_001:0700a03": "受異道之齋。今若相違不共我飯。當以斯事。語諸",
    "X60n1130_001:0700a04": "梵志。擯汝不與同會。夫聞恐怖。便與婦非時而食。",
    "X60n1130_001:0700a05": "由破齋故。後生龍中。其願作王者。持齋完具。得生",
    "X60n1130_001:0700a06": "王家。作大國王。時王園中。多有甘果。守園之人。日",
    "X60n1130_001:0700a07": "日奉送。其人後時。於園泉中。得一異柰。色香甚美。",
    "X60n1130_001:0700a08": "便作是念。我每出入。常為門監所遮。當以此柰與",
    "X60n1130_001:0700a09": "之。門監得已。奉貢黃門。黃門納竟。轉上夫人。夫人",
    "X60n1130_001:0700a10": "得柰。復用獻王。王食此柰。甚覺甘美。便問夫人。展",
    "X60n1130_001:0700a11": "轉相推。到守園人。王即喚來。而責之曰。如此美柰。",
    "X60n1130_001:0700a12": "何為不送。乃與他人。園人於是具陳本末。王瞋語",
    "X60n1130_001:0700a13": "言。自今以後。常送斯柰。園監啟王。此柰無種。何由",
    "X60n1130_001:0700a14": "可辦。王曰。若不能得。當斬汝身。其人還園。舉聲大",
    "X60n1130_001:0700a15": "哭。其龍先身。與王共受齋故。生於王園泉中。時龍",
    "X60n1130_001:0700a16": "變身為人。從泉而出。問其哭由。園監具說。龍聞入",
    "X60n1130_001:0700a17": "水。以金盤盛柰出泉。遣持奉王。并語吾意云。吾及",
    "X60n1130_001:0700a18": "王。本是親友。昔在世時。俱為梵志。共受八戒。各求",
    "X60n1130_001:0700a19": "所願。汝戒完具。得為人王。吾戒不全。故生龍中。今",
    "X60n1130_001:0700a20": "欲奉八關齋法。求捨此身。當為吾覓八關齋文。持",
    "X60n1130_001:0700a21": "來與我。若其相違。吾覆汝國用作大海。園監以柰",
    "X60n1130_001:0700a22": "奉王。具說龍意。王聞甚憂。良由時世無佛。法又滅",
    "X60n1130_001:0700a23": "盡。齋文難得。有一大臣。王敕之曰。龍索齋法。仰卿",
    "X60n1130_001:0700a24": "得之。若不得者。吾當殺卿。大臣歸家。甚懷憂惱。臣",
    "X60n1130_001:0700b01": "父見子。面色不悅。問知委由。其父語曰。吾家堂柱",
    "X60n1130_001:0700b02": "每放光明。試破看之。必有異事。尋即破之。得經二",
    "X60n1130_001:0700b03": "卷。一是十二因緣。二是八關齋文。得已。奉王。王得",
    "X60n1130_001:0700b04": "歡喜。自送與龍。龍得此經。便用好寶贈王。王及於",
    "X60n1130_001:0700b05": "龍。重修八戒。壽盡生天。同共一處。至釋迦如來出",
    "X60n1130_001:0700b06": "世。從天來下。至於佛所。佛為說法。時二天子。俱得",
    "X60n1130_001:0700b07": "須陀洹果。還歸天上。從是以往。畢得涅槃(按此八戒。無論",
    "X60n1130_001:0700b08": "已受五戒。未受五戒。皆得受之。或六齋日。自誕日。或父母生日諱日等。皆可受持。以資福慧。為出世之基",
    "X60n1130_001:0700b09": "也。若受戒已或遇破戒難緣相逼。寧可捨戒已。然後作之。不得犯戒罪。後還得受戒。欲捨戒時。無問出家",
    "X60n1130_001:0700b10": "在家人邊。但向一人言。我今捨八戒不持。一說。即成捨也)。餘詳歸戒集中。",
    "X60n1130_001:0700b12": "附",
    "X60n1130_001:0700b13": "吳王孫皓。拜沙門僧康會受戒。",
    "X60n1130_001:0700b14": "齊武帝。永平元年。帝幸華林園。設八關齋戒。帝微時。",
    "X60n1130_001:0700b15": "避難揭陽山中。累石為浮圖。忽有一樹生其側。狀",
    "X60n1130_001:0700b16": "如華蓋。後帝不豫。詔諸沙門祈佛七日。天香滿殿。",
    "X60n1130_001:0700b17": "齊文宣帝。登祚受禪。於僧稠禪師受菩薩戒。畿內禁",
    "X60n1130_001:0700b18": "酒放鷹除網。又斷天下屠宰。年正五九月六齋日。",
    "X60n1130_001:0700b19": "勸民齋戒。公私葷辛悉除滅之。",
    "X60n1130_001:0700b20": "梁高祖武帝。造光宅同泰寺。國內普持六齋八戒。",
    "X60n1130_001:0700b21": "周孝宣帝。重隆佛日。造素像四龕。一萬餘軀。寫般若",
    "X60n1130_001:0700b22": "經二千卷。六齋八戒。常弘不絕。",
    "X60n1130_001:0700b23": "梁太宗簡文帝。造茲敬報恩二寺。刺血自寫般若經",
    "X60n1130_001:0700b24": "十部。願忌日不食而齋。",
    "X60n1130_001:0700c01": "魏孝武文帝。諱日上中興寺。建八關齋。中食竟。從臣",
    "X60n1130_001:0700c02": "袁敏孫等。更進魚肉。帝怒。並與免官。詔六宮舍女。",
    "X60n1130_001:0700c03": "皆持年三長齋。月六日齋戒。",
    "X60n1130_001:0700c04": "陳皇太子淵。後主子也。至德四年。正月十五日。於崇",
    "X60n1130_001:0700c05": "正殿。設千僧齋。請智者大師授菩薩戒。百錄請戒",
    "X60n1130_001:0700c06": "文名淵。南史名深。恐因請戒改此名。",
    "X60n1130_001:0700c07": "陳武帝。詔智者師大赴崇正殿。為皇太子授菩薩戒。",
    "X60n1130_001:0700c08": "隋文帝。開皇十年歲旱。詔曇延法師率眾祈雨。雨不",
    "X60n1130_001:0700c09": "降。帝問何故。對曰。事由一二。帝遣京尹蘇成。問一",
    "X60n1130_001:0700c10": "二之意。延曰。陛下躬萬機之政。羣臣致股肱之力。",
    "X60n1130_001:0700c11": "雖通治體。然俱愆玄化。欲雨不雨。事由一二也。帝",
    "X60n1130_001:0700c12": "識其意。敕有司擇日。於正殿設儀。請延升御座授",
    "X60n1130_001:0700c13": "八戒。羣臣以次受訖。方炎如焚。而大雨沛然傾注。",
    "X60n1130_001:0700c14": "帝悅。自是延每入朝。必親手奉御饌供之。詔興法",
    "X60n1130_001:0700c15": "師入太興殿。授菩薩戒。復詔天下正五九月。及六",
    "X60n1130_001:0700c16": "齋日。不得殺生命。",
    "X60n1130_001:0700c17": "開皇十三年。冬十月。智者大師過岳州。為刺史王宣",
    "X60n1130_001:0700c18": "武授戒法。沙門曇捷等。請講金光明經。其俗聞法",
    "X60n1130_001:0700c19": "感化。一郡五縣。一千餘所。咸捨漁捕。",
    "X60n1130_001:0700c20": "陳永陽王伯智。字策之。文帝第八子。至德初。出為東",
    "X60n1130_001:0700c21": "陽刺史。請智者大師出鎮開講。致書至三。師遂往。",
    "X60n1130_001:0700c22": "王與子湛。家人。同稟菩薩戒。晝聆講說。夜習坐禪。",
    "X60n1130_001:0700c23": "講事將解。立法名曰靜智。",
    "X60n1130_001:0700c24": "晉簡文帝。有烏巢太極殿。召尼道容。授八關齋戒。烏",
    "X60n1130_001:0701a01": "運巢而去。",
    "X60n1130_001:0701a02": "晉王。迎智者大師至楊州。設千僧齋。授菩薩戒。",
    "X60n1130_001:0701a03": "唐太宗。詔常法師入內殿。為皇后太子。授菩薩戒。",
    "X60n1130_001:0701a04": "顯慶元年。十一月武后生皇太子。神光滿室。賜名佛",
    "X60n1130_001:0701a05": "光王。即中宗也。踰月詔玄奘法師。送寺出家落髮。",
    "X60n1130_001:0701a06": "受三歸五戒。中宗。詔道岸律師入宮。為妃主受歸",
    "X60n1130_001:0701a07": "戒。",
    "X60n1130_001:0701a08": "玄宗。日本國沙門榮睿。至陽州。請律師鑒真。與睿附",
    "X60n1130_001:0701a09": "舶而去。既至日本。王迎勞問。館于毗盧殿。請授歸",
    "X60n1130_001:0701a10": "戒。日本戒律始此。",
    "X60n1130_001:0701a11": "侍郎白居易。字樂天。自號香山居士。嘗勸一百四十",
    "X60n1130_001:0701a12": "八人。結上生會。在鉢塔寺。依如大師授八關齋戒",
    "X60n1130_001:0701a13": "九度。",
    "X60n1130_001:0701a15": "音釋",
    "X60n1130_001:0701a16": "布薩此云淨住。又云天語淨住。人語或云精進。亦",
    "X60n1130_001:0701a17": "云長養。通僧及俗。俱稟修行。所謂淨身口意。如戒",
    "X60n1130_001:0701a18": "而住也。",
    "X60n1130_001:0701a19": "六齋日此以上半月。下半月。各三日言之。上半月",
    "X60n1130_001:0701a20": "三日。初八。十四。十五。下半月三日。二十三日。即上",
    "X60n1130_001:0701a21": "半月初八日。二十九三十日。即上半月十四十五",
    "X60n1130_001:0701a22": "日。",
    "X60n1130_001:0701a23": "十齋日初一。初八。十四。十五。十八。二十三。二十四。",
    "X60n1130_001:0701a24": "二十八。二十九。三十。月小二十七日起。",
    "X60n1130_001:0701b01": "五眾即出家五輩。一比丘。二比丘尼。三式叉摩那。",
    "X60n1130_001:0701b02": "四沙彌。五沙彌尼。",
    "X60n1130_001:0701b03": "三惡八難三惡。即三惡道。八難者。前三即三惡道。",
    "X60n1130_001:0701b04": "四長壽天。壽五百劫。外道得無想定。故生其處。五",
    "X60n1130_001:0701b05": "北俱盧洲。六盲聾瘖瘂。七世智辯聰。謂世人邪智",
    "X60n1130_001:0701b06": "聰利。躭著外書。不信出世正法。八生在佛前佛後。",
    "X60n1130_001:0701b07": "此八者。皆不得見佛聞法。故稱為難也。",
    "X60n1130_001:0701b08": "輪王輪王有四。金輪王。化被四洲。銀輪王。則政隔",
    "X60n1130_001:0701b09": "北俱盧洲。銅輪王。則除北俱盧。及西牛貨洲。鐵輪",
    "X60n1130_001:0701b10": "王。則唯贍部洲。此四輪王。將即大位。隨福所感。有",
    "X60n1130_001:0701b11": "大輪寶。浮空來應。則感有金銀銅鐵之異。故為四",
    "X60n1130_001:0701b12": "焉。",
    "X60n1130_001:0701b13": "梵王居色界初禪二禪中間。統小千界。",
    "X60n1130_001:0701b14": "四恩一父母恩。二眾生恩。謂無始劫來。一切眾生。",
    "X60n1130_001:0701b15": "輪迴六道。於多生中。互為父母故。三國王恩。四三",
    "X60n1130_001:0701b16": "寶恩。三寶是良福田。能令眾生出生死苦。至涅槃",
    "X60n1130_001:0701b17": "樂。",
    "X60n1130_001:0701b18": "三有謂欲界。色界。無色界。眾生有生有死故也。",
    "X60n1130_001:0701b19": "六欲天一四王天。二忉利天。三夜摩天。四兜率天。",
    "X60n1130_001:0701b20": "五化樂天。六他化自在天。",
    "X60n1130_001:0701b21": "色無色界天色界。即四禪天。無色界。即四空天。",
    "X60n1130_001:0701b22": "聲聞修四諦法。證得小乘四果。",
    "X60n1130_001:0701b23": "緣覺梵名辟支佛。",
    "X60n1130_001:0701b24": "鬘音曼。貫華以嚴身首也。",
    "X60n1130_001:0701c01": "五濁惡世一眾生濁。謂諸眾生。不畏惡業果報。不",
    "X60n1130_001:0701c02": "修善法。二見濁。謂邪見增長。不修善道。三煩惱濁。",
    "X60n1130_001:0701c03": "謂諸眾生。多諸愛欲。貪瞋癡盛。惱亂心神。四命濁。",
    "X60n1130_001:0701c04": "謂人壽轉減。百歲者稀。以惡業增故。三十二十十",
    "X60n1130_001:0701c05": "歲。壽數長短不定。五劫濁。謂刀兵。饑饉。疾疫。三災",
    "X60n1130_001:0701c06": "起時。眾生更相殺害也。",
    "X60n1130_001:0701c07": "迦旃延此云文飾。亦云不定。",
    "X60n1130_001:0701c08": "菩薩梵語具云。菩提薩埵。今人尚略。故云菩薩。菩",
    "X60n1130_001:0701c09": "提。佛道也。薩埵。此云大心眾生。謂有大心入佛道",
    "X60n1130_001:0701c10": "也。又薩埵名成眾生。謂用佛道。成就眾生也。",
    "X60n1130_001:0701c11": "須陀洹此云入流。謂預入聖人之流。是初果聖人",
    "X60n1130_001:0701c12": "也。",
    "X60n1130_001:0701c13": "四果一須陀洹。二斯陀含。三阿那含。四阿羅漢。",
    "X60n1130_001:0701c14": "五辛葱。蒜。韭。薤。興渠也。[卄/糾]亦葱之一類。切不可食",
    "X60n1130_001:0701c15": "也。",
    "X60n1130_001:0701c16": "梵志此云淨行。如此方儒者。",
    "X60n1130_001:0701c17": "樗蒱上音樞。下音蒲。博奕戲也。",
    "X60n1130_001:0701c18": "優婆塞此云近事男。優婆夷。此云近事女。謂受齋",
    "X60n1130_001:0701c19": "戒。方能親近承事諸佛聖人也。亦云近住。謂近聖",
    "X60n1130_001:0701c20": "人住也。",
    "X60n1130_001:0701c21": "涅槃此云圓寂。謂萬德俱圓。業障永寂。亦云不生",
    "X60n1130_001:0701c22": "不滅。以障寂故。故不生滅也。",
    "X60n1130_001:0701c23": "[卄/糾]驕字去聲。音叫。似食蔥。而莖長。有稜。五辛中。凡",
    "X60n1130_001:0701c24": "中空。皆屬蔥類。或作藠。草名。出廬山。非[卄/糾]也。有云。",
    "X60n1130_001:0702a01": "藠亦山薤之類。非也。[卄/糾][葸十+夕]。本草不載。以[卄/糾]屬蔥收。"
}