{
    "X65n1281_006:0228b11": "御製揀魔辨異錄卷六",
    "X65n1281_006:0228b13": "[0228b13] 魔忍曰。臨濟大法。後世得其自受用者。亦間有之。至",
    "X65n1281_006:0228b14": "於驅耕奪食。解粘去縛。應菴華藏而下。能說者未必",
    "X65n1281_006:0228b15": "能用。能用者未必能全用。或有窮而未覈。玩而弗精。",
    "X65n1281_006:0228b16": "故天奇諸老。不復拈起矣。近世遂以宗旨為怪誕。實",
    "X65n1281_006:0228b17": "由漸而至著也。余述五宗救。得失必書之。非暴其所",
    "X65n1281_006:0228b18": "聞以論先德。蓋法之隆替係此。知而罪我。又何憾焉。",
    "X65n1281_006:0228b19": "[0228b19] 絕學無為閑道人。只領取箇自受用。夫領取自受用",
    "X65n1281_006:0228b20": "者。非蘄得乎自受用而領之也。蘄得乎自受用而領",
    "X65n1281_006:0228b21": "之。則首越而之燕矣。雖然。非實有證夫得無所得之",
    "X65n1281_006:0228b22": "元旨。斷不能得自受用。既得自受用。一生參學事畢。",
    "X65n1281_006:0228b23": "至於驅耕奪食。解粘去縛。亦只是自受用。若起箇人",
    "X65n1281_006:0228b24": "之見。即便已不自受用了也。學人只愁不作佛。不愁",
    "X65n1281_006:0228b25": "佛不會說法。驅耕奪食手段。古德謂之一時籍沒伊",
    "X65n1281_006:0228b26": "家計。然後責伊納鈔。蓋不如是。不能使人能所忘。情",
    "X65n1281_006:0228c01": "識盡。是非泯。聖凡融。斷&#x5374;命根。大死大活。良非得已。",
    "X65n1281_006:0228c02": "非以此自矜口頭滑利也。人果得自受用後。自然信",
    "X65n1281_006:0228c03": "手舉一莖草。皆能殺人。皆能活人。這個伎倆。豈從人",
    "X65n1281_006:0228c04": "得。不見佛曰空道。自己尚是冤家。從人得。堪作什麼。",
    "X65n1281_006:0228c05": "魔忍動稱臨濟大法。考論宗旨源流。即此便是客作",
    "X65n1281_006:0228c06": "漢。不二法門中。何處安著。夫為人良非細事。如金針",
    "X65n1281_006:0228c07": "刺眼。豪髮若差。眼便瞎&#x5374;。然而評論從上古德優劣。",
    "X65n1281_006:0228c08": "專以能為人解粘去縛與否。有驅耕奪食手段與否。",
    "X65n1281_006:0228c09": "為斷。&#x5374;又爭得。驅耕奪食。解粘去縛。又豈只在語句",
    "X65n1281_006:0228c10": "機緣種種假相邊。即作權巧施設會。亦只如泛一葉",
    "X65n1281_006:0228c11": "輕舟於大海耳。達磨西來。九年面壁。不說一字。且道",
    "X65n1281_006:0228c12": "達摩為人不為人。魔忍以此貶斥應菴華藏以下。而",
    "X65n1281_006:0228c13": "於天奇尤多微詞。應菴華藏天奇之為人處。魔忍又",
    "X65n1281_006:0228c14": "何能知得。即使應菴華藏天奇。與魔藏父子一鼻孔",
    "X65n1281_006:0228c15": "出氣。魔藏父子所&#x63D1;造之大法小法。種種奇名異相。",
    "X65n1281_006:0228c16": "應菴華藏天奇於數百年前。何由冥符默合耶。乃以",
    "X65n1281_006:0228c17": "此刺譏伊祖。&#x5374;又自比於孔子之作春秋。發知我罪",
    "X65n1281_006:0228c18": "我之歎。何其狂悖。",
    "X65n1281_006:0228c19": "[0228c19] 魔藏云。興化既悟這兩喝。又道曾學箇賓主句。則何",
    "X65n1281_006:0228c20": "待向軟言句中大悟。中峰道。大覺興化。棒喝交馳。豈",
    "X65n1281_006:0228c21": "容思議。則二老既同鼻孔。化何更待後語耶。今之不",
    "X65n1281_006:0228c22": "識宗旨者。每每藉口中峰有掃蕩宗旨藥病之言。據",
    "X65n1281_006:0228c23": "為實法。守住初悟。不肯信有徹底賓主等事。若向這",
    "X65n1281_006:0228c24": "裏了去。便不疑五家各闡祖師心印之妙也。復頌云。",
    "X65n1281_006:0228c25": "喝既已明。打豈不會。兩度相逢。醒何復醉。衲衣脫下",
    "X65n1281_006:0228c26": "又加槌。黃檗也應百雜碎。堪笑兒孫逐隊多。翻嫌臨",
    "X65n1281_006:0228c27": "濟不足貴。",
    "X65n1281_006:0229a01": "[0229a01] 中峰本學問淵博。文采高出道流。迨後自領會得。深",
    "X65n1281_006:0229a02": "歎尋行數墨泥名著相之害。故其導引禪侶。每以參",
    "X65n1281_006:0229a03": "須真參。悟須實悟。自心自證。不從人得。諄諄訓示。痛",
    "X65n1281_006:0229a04": "掃五家宗旨。如云。達摩西來。單傳直指。初無委曲。後",
    "X65n1281_006:0229a05": "來法久成弊。生出異端。或五位君臣。四種料簡。三元",
    "X65n1281_006:0229a06": "九帶。十智同真。各立門庭。互相提唱。雖則一期建立。",
    "X65n1281_006:0229a07": "&#x5374;不思賺他後代兒孫。一箇箇渾身墮在參天荊棘",
    "X65n1281_006:0229a08": "中。枝上攀枝。蔓上引蔓。但見葛藤遍地。無有出期。逗",
    "X65n1281_006:0229a09": "到頭白齒黃。命根子欲斷未斷之際。返思從前知解。",
    "X65n1281_006:0229a10": "豪髮無靈。甘赴死門。悔將奚及。近代叢林。如斯參學",
    "X65n1281_006:0229a11": "者。波蕩風靡。十人而九矣。中峰本此等言句。平生不",
    "X65n1281_006:0229a12": "一而足。至其拈古頌古。不過翻騰公案。欲學者知這",
    "X65n1281_006:0229a13": "箇不落是非。不得於言句上起優劣想。致墮情識中。",
    "X65n1281_006:0229a14": "使古德解粘去縛機緣。增粘添縛。向生死海裏頭出",
    "X65n1281_006:0229a15": "頭沒。識渠此意。則渠拈古二十六篇。頌古三十一篇。",
    "X65n1281_006:0229a16": "本同一律。其拈大覺兩打興化公案云。二虎之下。獸",
    "X65n1281_006:0229a17": "不容蹄。兩刃之間。人不容足。當大覺興化棒喝交馳",
    "X65n1281_006:0229a18": "之際。豈容心思擬議於其間。雖然。只如大覺云。脫下",
    "X65n1281_006:0229a19": "衲衣痛與一頓。興化言下大悟。又悟箇什麼。這裏見",
    "X65n1281_006:0229a20": "得。許你作臨濟半箇兒孫。中峰此語。正謂徹底賓主。",
    "X65n1281_006:0229a21": "猶是門庭施設耳。而魔藏轉欲牽合將來。作伊所&#x63D1;",
    "X65n1281_006:0229a22": "造之宗旨之證據。謂二老既同鼻孔。何必待後語始",
    "X65n1281_006:0229a23": "悟。意謂興化所悟。即悟這箇宗旨。造此黑暗魔窟。引",
    "X65n1281_006:0229a24": "人入&#x7A7D;。興化中峰二人。雖皆未究竟。然亦至何於此",
    "X65n1281_006:0229b01": "極。夫徹底賓主。若在名相上求。則尚去初悟遠在。既",
    "X65n1281_006:0229b02": "得初悟。便不向如來行處行。豈肯信此紅紫亂朱之",
    "X65n1281_006:0229b03": "說。轉復癡狂外邊走。若果薦得古德賓則始終賓主",
    "X65n1281_006:0229b04": "則始終主之旨。則伊所&#x63D1;造之宗旨。更容何處安放。",
    "X65n1281_006:0229b05": "而云若向這裏了去。便不疑五家各闡祖師心印之",
    "X65n1281_006:0229b06": "妙。不快漆桶。如是如是。夫祖師單傳直指處。不得認",
    "X65n1281_006:0229b07": "自己精魂以為本性。是故不於心外。別有信佛之心。",
    "X65n1281_006:0229b08": "亦不於自心之內。見自心有佛相。然則立一祖師之",
    "X65n1281_006:0229b09": "心。又立一自心。又立一五家之心。於是以心印心。以",
    "X65n1281_006:0229b10": "心闡心。豈非全是心意識邊事。業識茫茫。無本可據。",
    "X65n1281_006:0229b11": "夫祖師有何心印。全是指點各人己躬下事。五家雖",
    "X65n1281_006:0229b12": "更換面目接人。無非導人自證自悟。何嘗有一實法",
    "X65n1281_006:0229b13": "與人。若道箇祖師心印。已屬&#x63D1;目生華。又道五家各",
    "X65n1281_006:0229b14": "闡其心印。真乃古德所云認驢鞍橋作阿爺頷頦者",
    "X65n1281_006:0229b15": "矣。",
    "X65n1281_006:0229b16": "[0229b16] 魔忍曰。佛祖單傳之道。不言福德操行。要非無福德",
    "X65n1281_006:0229b17": "無操行者。所能傳持。但恐偏墜福德操行而入道不",
    "X65n1281_006:0229b18": "精耳。自應菴華藏以後。臨濟之道。日就浸溺。餘波末",
    "X65n1281_006:0229b19": "流。無所不有。欲求高峰之履踐。中峰千巖之福智。以",
    "X65n1281_006:0229b20": "振起末運。烏可多得哉。三峰先師。據令獨行。直砭道",
    "X65n1281_006:0229b21": "之沉痼。福德操行人類文章。非所云也。如宋學士製",
    "X65n1281_006:0229b22": "師塔銘。敘其末曰。濂嘗往伏龍山見師。師問曰。聞君",
    "X65n1281_006:0229b23": "閱盡一大藏教。有諸。濂曰。然。曰君耳閱乎。目觀乎。曰",
    "X65n1281_006:0229b24": "目觀也。曰使目之能觀者。君謂誰耶。濂揚眉向之。於",
    "X65n1281_006:0229b25": "是相視一笑。締為方外友。以此言之。則臨濟正法眼",
    "X65n1281_006:0229b26": "藏。至師之世。已若大&#x7FAE;元酒。備而不用久矣。厥後天",
    "X65n1281_006:0229b27": "奇祖翁。只以一誰字誨人。至於廣通輩。遂明目張膽。",
    "X65n1281_006:0229b28": "數滹沱之法。為奇名異相。法運之變。否亦甚矣。而天",
    "X65n1281_006:0229c01": "童之棒。三峰之宗旨。恰恰乎激揚於是。豈徒然哉。",
    "X65n1281_006:0229c02": "[0229c02] 唯此一事實。餘二即非真。是以佛祖云。善惡都莫思",
    "X65n1281_006:0229c03": "量。自然得入心體。又曰。諸行無常。是生滅法。宗徒因",
    "X65n1281_006:0229c04": "此。但取頓圓。不尊戒行。不知實者權之實。真者幻之",
    "X65n1281_006:0229c05": "真。權者實之權。幻者真之幻。膠立真實之位。則見相",
    "X65n1281_006:0229c06": "橫前。仍沿此岸。不修權幻之行。則守愚空坐。即是塵",
    "X65n1281_006:0229c07": "勞。果於一味的旨。不犯纖毫。必於萬善門頭。不捨一",
    "X65n1281_006:0229c08": "法。菩薩以無所得而為方便。涉有而不乖空。依實際",
    "X65n1281_006:0229c09": "而起化門。履真而不閡俗。常然智炬。不昧心光。雲布",
    "X65n1281_006:0229c10": "慈門。波騰行海。遂得同塵無礙。自在隨緣。一切施為。",
    "X65n1281_006:0229c11": "無非佛事。所為以&#x8657;空之心。合&#x8657;空之理。而無&#x8657;空",
    "X65n1281_006:0229c12": "之量者也。學人欲了生死。斷輪迴。非鼓波羅密之智",
    "X65n1281_006:0229c13": "&#x6A9D;。駕大般若之慈航。越三有之苦津。入普賢之願海。",
    "X65n1281_006:0229c14": "豈能理事無礙。身心一如。如何厭幻欣真。簡權認實。",
    "X65n1281_006:0229c15": "用生死之根本。測圓頓之性宗。但有空花。終無妙果",
    "X65n1281_006:0229c16": "魔忍謂佛祖單傳之道。不言福德操行。所謂鸚鵡學",
    "X65n1281_006:0229c17": "人言。依語失義者。佛祖單傳之道。何&#x751E;如是。不聞大",
    "X65n1281_006:0229c18": "集經云。捨離大慈而觀無生。是為魔業。厭離有為功",
    "X65n1281_006:0229c19": "德。是為魔業。釋迦達磨。豈應有異旨耶。魔忍又謂但",
    "X65n1281_006:0229c20": "恐偏墜福德操行而入道不精。益屬魔說。夫曰道。則",
    "X65n1281_006:0229c21": "有情無情。全在裏許。悟者不入。迷者不出。未得了悟。",
    "X65n1281_006:0229c22": "而勤修福德操行。未&#x751E;出於道外。既得了悟。而勤修",
    "X65n1281_006:0229c23": "福德操行。如何轉不在道中。夫此圓宗。離四句。絕百",
    "X65n1281_006:0229c24": "非。更無一法為當為對。豈得將福德操行。與之為當",
    "X65n1281_006:0230a01": "為對。而云偏墜福德操行。據魔之見。不當偏墜福德",
    "X65n1281_006:0230a02": "操行。則當偏墜於道耶。夫有左有右。則各有一偏。有",
    "X65n1281_006:0230a03": "中有不中。則有四偏。今將以道為左。而以福德操行",
    "X65n1281_006:0230a04": "為右耶。抑以道為中。而以福德操行為偏耶。若以道",
    "X65n1281_006:0230a05": "為左。而以福德操行為右。則不左不右之中。何物居",
    "X65n1281_006:0230a06": "之。若以道為中。而福德操行為一偏。則彼三偏者。又",
    "X65n1281_006:0230a07": "何物居之。得毋啞然自失否。又曰。自應菴華藏以後。",
    "X65n1281_006:0230a08": "臨濟之道。日就浸溺。餘波末流。無所不有。夫曰道。即",
    "X65n1281_006:0230a09": "釋迦牟尼佛。亦專擅不得。尚不得云釋迦之道。況可",
    "X65n1281_006:0230a10": "云臨濟之道乎。夫道。無量無邊。輝騰照耀。威音那畔。",
    "X65n1281_006:0230a11": "彌勒當生。含蓋十方。超出三界。若有道可名。謂之釋",
    "X65n1281_006:0230a12": "迦之道。則何以異於西天九十六種外道乎。今魔忍",
    "X65n1281_006:0230a13": "動稱臨濟之道。裝誣臨濟不少。如果臨濟別有道者。",
    "X65n1281_006:0230a14": "即臨濟已是外道。又何怪夫餘波末流。無所不有。唯",
    "X65n1281_006:0230a15": "其本無有道可名。是以自證自悟者。從佛口生。為佛",
    "X65n1281_006:0230a16": "真子。既具正知正見。則能害所害俱消。自縛他縛同",
    "X65n1281_006:0230a17": "解。逢緣猶蓮華上之水。歷事若&#x8657;空中之風。尚不得",
    "X65n1281_006:0230a18": "以福德操行名之。何況非福德操行。後世宗門衰謝。",
    "X65n1281_006:0230a19": "只圖暖熱門庭。未得謂得。未證謂證。冬瓜印子。盲傳",
    "X65n1281_006:0230a20": "瞎受。展轉相欺。反覆自誑。此等宗徒。去勤修戒行不",
    "X65n1281_006:0230a21": "敢妄說涅槃者。尚是千里萬里。其餘波末流無所不",
    "X65n1281_006:0230a22": "有者。固其所耳。又何怪乎。雖然。原是一班俗漢。妄認",
    "X65n1281_006:0230a23": "臨濟子孫。原與臨濟沒交涉在。譬如古來曾讀六經",
    "X65n1281_006:0230a24": "四書。而於修齊治平之道。茫然無知。更且所為之事",
    "X65n1281_006:0230b01": "遺臭萬年者。其人亦多矣。與周孔有何交涉哉。藏忍",
    "X65n1281_006:0230b02": "父子。鰓鰓然自以為臨濟後人。欲為臨濟扶衰救弊。",
    "X65n1281_006:0230b03": "豈非疑杌為鬼。剜肉成瘡。魔忍又推尊其師。謂三峰",
    "X65n1281_006:0230b04": "據令獨行。以砭道之沉痼。夫人則有沉痼耳。道安得",
    "X65n1281_006:0230b05": "有沉涸。道無受沉痼之所。而又安得有受砭之所。既",
    "X65n1281_006:0230b06": "無受砭之所。而自謂能砭。豈非妄施功。&#x8657;&#x63D1;怪乎。乃",
    "X65n1281_006:0230b07": "謂千巖未能了徹臨濟正法眼藏。舉金華宋濂揚眉",
    "X65n1281_006:0230b08": "一笑為證。夫宋濂揚眉。千巖一笑。知千巖是何心行。",
    "X65n1281_006:0230b09": "厥後宋濂為千巖作塔銘。欲自負作家居士。錄入文",
    "X65n1281_006:0230b10": "中。豈得以此即為千巖只認得箇昭昭靈靈之實據。",
    "X65n1281_006:0230b11": "況乎正法眼藏。廣周法界。不於此外別有一法。而得",
    "X65n1281_006:0230b12": "安住一切諸法。含攝諸塵。圓裹三際。如何將正法眼",
    "X65n1281_006:0230b13": "藏。專屬之臨濟。又如何可謂是臨濟正法眼藏。至千",
    "X65n1281_006:0230b14": "巖之世。如太&#x7FAE;元酒備而不用。足知伊於臨濟示寂",
    "X65n1281_006:0230b15": "垂語處。皆作十成死句會矣。念言語漢。有甚了期。如",
    "X65n1281_006:0230b16": "作十成死句會。臨濟三聖尚何足道。直得諸方稱揚。",
    "X65n1281_006:0230b17": "流傳今古。今且不惜饒舌。略為注破。臨濟云。我滅後",
    "X65n1281_006:0230b18": "不得滅&#x5374;我正法眼藏。喫官酒。販私鹽。三聖出云。爭",
    "X65n1281_006:0230b19": "敢滅&#x5374;。將錯就錯。臨濟云。已後有人問你。向他道什",
    "X65n1281_006:0230b20": "麼。忽轟一聲塗毒鼓。三聖便喝。自起自倒。臨濟曰。誰",
    "X65n1281_006:0230b21": "知吾正法眼藏向這瞎驢邊滅&#x5374;。任爾雲雨翻覆。箇",
    "X65n1281_006:0230b22": "中不見不聞。所以古德或云。密付將終。全主即密。或",
    "X65n1281_006:0230b23": "云。親承入室之真子。不同門外之遊人。乃魔忍尚謂",
    "X65n1281_006:0230b24": "臨濟實有箇正法眼藏。真所謂三家村裏漢。放下擔。",
    "X65n1281_006:0230c01": "商量今日中書堂裏議何事也。如此陋見。乃強作解",
    "X65n1281_006:0230c02": "事。妄謂千巖以來正法眼藏。若太&#x7FAE;元酒備而不用。",
    "X65n1281_006:0230c03": "不知正法眼藏。千巖如何備。又如何用。塗污千巖猶",
    "X65n1281_006:0230c04": "小。其塗污臨濟亦已甚矣。",
    "X65n1281_006:0230c05": "[0230c05] 魔忍記密雲悟與法藏付法悟由云。三峰藏來參。請",
    "X65n1281_006:0230c06": "陞座。示臨濟宗旨來源。師舉至百丈再參馬祖。黃檗",
    "X65n1281_006:0230c07": "吐舌。丈云。子已後莫承嗣馬祖去麼。檗云。不然。今日",
    "X65n1281_006:0230c08": "因師舉。得見馬祖大機之用。且不識馬祖。若承嗣馬",
    "X65n1281_006:0230c09": "祖。以後喪我兒孫。故臨濟三度問佛法大意。檗只棒",
    "X65n1281_006:0230c10": "三頓。後臨濟出世。惟以棒喝接人。不得如何若何。只",
    "X65n1281_006:0230c11": "貴單刀直入。三峰出眾。禮拜。起便喝。師云。好一喝。峰",
    "X65n1281_006:0230c12": "又喝。師云。汝試更喝一喝看。峰禮拜。歸眾。師乃顧峰。",
    "X65n1281_006:0230c13": "復舉僧問古德云。朗月當空時如何。德云。猶是&#x5826;下",
    "X65n1281_006:0230c14": "漢。僧云。請師接上&#x5826;。德云。月落後相見。且道月落後",
    "X65n1281_006:0230c15": "又如何相見。峰便出。",
    "X65n1281_006:0230c16": "[0230c16] 當日密雲於魔藏請示臨濟宗旨來源時。便應痛棒",
    "X65n1281_006:0230c17": "趕出院。免令如何若何。魔魅人家男女。乃搬演雜劇。",
    "X65n1281_006:0230c18": "說恁麼百丈再參黃檗吐舌。如此絡索。何嘗是單刀",
    "X65n1281_006:0230c19": "直入漢。木心不正。到底皆邪。此&#x5374;難為密雲諱。藏之",
    "X65n1281_006:0230c20": "魔。悟所啟也。魔藏出眾禮拜起便喝。悟曰。好一喝。峰",
    "X65n1281_006:0230c21": "又喝。悟曰。汝試更喝一喝看。藏禮拜歸眾。真成一雙",
    "X65n1281_006:0230c22": "傀儡。自起自倒。悟乃復徵月落相見因緣。詰藏以月",
    "X65n1281_006:0230c23": "落後如何相見。惹得魔子撮空弄&#x8657;。&#x5374;賺盲師認真",
    "X65n1281_006:0230c24": "作實。白雲千里萬里矣。乃遂以源流拂子表信。所為",
    "X65n1281_006:0230c25": "盡九州鐵鑄不得這一大錯。",
    "X65n1281_006:0230c26": "[0230c26] 魔忍又記三峰問云。濟上門庭即不問。如何是堂奧",
    "X65n1281_006:0230c27": "中事。師曰。汝即今在恁麼處。峰云。此猶是門庭邊事。",
    "X65n1281_006:0230c28": "師指云。汝且坐。峰云咦。未幾。師以源流付之。",
    "X65n1281_006:0231a01": "[0231a01] 說箇堂奧中事。便是知解宗徒。十方無壁落。四面亦",
    "X65n1281_006:0231a02": "無門。何處分堂分奧分門分庭。從上以接引初機善",
    "X65n1281_006:0231a03": "權方便。謂之門庭施設。究屬強名。豈為真實。悟者。即",
    "X65n1281_006:0231a04": "門即庭即堂即奧。不悟者。道是堂奧不得。道是門庭",
    "X65n1281_006:0231a05": "亦不得。盡大地無非這一著子。若悟得這一著子。則",
    "X65n1281_006:0231a06": "說是門。即是庭即是堂奧。而無入是門行是庭升是",
    "X65n1281_006:0231a07": "堂奧者。若不悟。道有是門庭堂奧。是幻魔。道無是門",
    "X65n1281_006:0231a08": "庭堂奧。是空魔。夫以門庭堂奧言者。法相也。以進門",
    "X65n1281_006:0231a09": "行庭升堂入奧言者。人相也。若取法相。便不得進門",
    "X65n1281_006:0231a10": "行庭升堂入奧。若取人相。便在門庭堂奧之中。而捉",
    "X65n1281_006:0231a11": "摸不著門庭堂奧。且即人即法。即法即人。人便是門",
    "X65n1281_006:0231a12": "庭堂奧。如何可言進門行庭升堂入奧。且非人非法。",
    "X65n1281_006:0231a13": "非非人非非法。人相法相兩不可得。何得復有門庭",
    "X65n1281_006:0231a14": "堂奧種種戲論。直得大地平沉&#x8657;空消殞。折合歸來。",
    "X65n1281_006:0231a15": "自然能將門庭作堂奧。移堂奧作門庭。又復分明順",
    "X65n1281_006:0231a16": "序。門庭是門庭。堂奧是堂奧。今魔藏橫一堂奧之見",
    "X65n1281_006:0231a17": "在胸中。疑佛祖別有箇秘密法門。正是所為門外漢",
    "X65n1281_006:0231a18": "也。密雲謂奧者。主人之所安息。即漢月之立地處。金",
    "X65n1281_006:0231a19": "鎞不快。刮眼添傷。故曰。藏之魔。悟所啟也。",
    "X65n1281_006:0231a20": "[0231a20] 魔忍曰。寧可將身入地獄。不將佛法作人情。古德自",
    "X65n1281_006:0231a21": "誓語也。借如闢書所論。則先師既不知自己立地處。",
    "X65n1281_006:0231a22": "又不識舉一舉二之用處。是一茫然無知之掠故漢",
    "X65n1281_006:0231a23": "子耳。乃獨喜便出一事而付之源流。豈不以佛祖慧",
    "X65n1281_006:0231a24": "命為兒戲乎。&#x51B5;不獨先師一人為然也。付法數人皆",
    "X65n1281_006:0231a25": "然也。輒前是而後非之。清淨法眼。果安在哉。先師嘗",
    "X65n1281_006:0231a26": "自頌前三則語曰。舉一舉二出親言。三番擲過有南",
    "X65n1281_006:0231b01": "泉。七百年來起臨濟。搥胸換手哭蒼天。&#x8462;傷夫傳持",
    "X65n1281_006:0231b02": "祖道者。使學家三番擲過而不知也。或者疑之曰。三",
    "X65n1281_006:0231b03": "峰既以彼為不識宗旨。即勿受源流可也。既已受其",
    "X65n1281_006:0231b04": "源流矣。亦何辨論之多乎。此&#x8462;不察弘法救弊者之",
    "X65n1281_006:0231b05": "心耳。夫仲尼之仕魯。孟軻之遊梁。非求售也。將欲闡",
    "X65n1281_006:0231b06": "明堯舜之道而已也。彼一聖一賢者。豈以梁魯之君。",
    "X65n1281_006:0231b07": "班堯舜而彼臣之哉。庶幾可說以堯舜之道耳。夫言",
    "X65n1281_006:0231b08": "不用即去。去而禁之曰。終身勿失人臣之禮中士可",
    "X65n1281_006:0231b09": "能也。去而禁之曰。終身勿談堯舜之道。雖孔子孟軻",
    "X65n1281_006:0231b10": "亦未能也。不能而愈禁之。獨無慨嘆乎。夫三峰之受",
    "X65n1281_006:0231b11": "源流。亦猶孔子孟軻事梁魯之君也。三峰之不得於",
    "X65n1281_006:0231b12": "師。亦猶孔子孟軻之不得於諸侯也。古者臣有不得",
    "X65n1281_006:0231b13": "於君。子有不得於父。道亦窮矣。或著書以明志。或賦",
    "X65n1281_006:0231b14": "詩以寫哀怨。小弁離騷之類是也。三峰先師。正百代",
    "X65n1281_006:0231b15": "之宗旨。揚古抑今。辭氣慷慨。實所以明上下之道。使",
    "X65n1281_006:0231b16": "不墜於地而已也。獨無觸諱乎。孔子&#x8462;&#x751E;作春秋矣。",
    "X65n1281_006:0231b17": "[0231b17] 夫曰常樂我淨。曰極樂國土。不二法門中。古德言其",
    "X65n1281_006:0231b18": "樂者多矣。雖樂亦情識中事。實則不得有樂之可名。",
    "X65n1281_006:0231b19": "然到得拈&#x5374;炙脂帽子。脫&#x5374;鶻突布衫之時。淨潔空",
    "X65n1281_006:0231b20": "堂堂。光華明日月。何以名之。不名之為樂不可矣。此",
    "X65n1281_006:0231b21": "中那有傷心隕涕之聿。師曰。起無緣之慈。發同體之",
    "X65n1281_006:0231b22": "悲。如菩薩行願者。要亦是夢中佛事。尚安得有諍己",
    "X65n1281_006:0231b23": "之是。斥人之悲。謂世莫我知。因而俯仰興悲之理。魔",
    "X65n1281_006:0231b24": "藏曰。舉一舉二出親言。三番擲過有南泉。七百年來",
    "X65n1281_006:0231b25": "起臨濟。搥胸換手哭蒼天。魔忍述其師之意曰。蓋傷",
    "X65n1281_006:0231b26": "夫傳持祖道者。使學家三番擲過而不知也。豈非楞",
    "X65n1281_006:0231b27": "嚴所云。悲魔入其心腑者乎。乃託於小弁離騷之義。",
    "X65n1281_006:0231b28": "以自粉飾。夫小弁離騷。在世間法。已非中正之道。若",
    "X65n1281_006:0231b29": "周公孔子當之。必不如是。況可以此論出世間法耶。",
    "X65n1281_006:0231c01": "出世間法。本自無諍。如何斤斤然。辨龜毛之短長。議",
    "X65n1281_006:0231c02": "兔角之銛鈍。中心怦怦。憤悶不平。至欲起臨濟於九",
    "X65n1281_006:0231c03": "原而問之。一何癡至於此。夫臨濟若是箇漢。則昔本",
    "X65n1281_006:0231c04": "無生。今亦不滅。當伊握筆鼓舌。說此寫此。魔魅人家",
    "X65n1281_006:0231c05": "男女。塗污慧命語句之時。早在塵塵剎剎中。發觀音",
    "X65n1281_006:0231c06": "大悲心。道。苦哉佛陀。救伊不得。若非然者。臨濟即是",
    "X65n1281_006:0231c07": "箇尿&#x7240;鬼子。問他何用。不見肇法師云。人則求古於",
    "X65n1281_006:0231c08": "今。謂其不住。吾則求今於古。知其不去。今若至古。古",
    "X65n1281_006:0231c09": "應有今。古若至今。今應有古。今而無古。以知不來。古",
    "X65n1281_006:0231c10": "而無今。以知不去。若古不至今。今亦不至古。事各性",
    "X65n1281_006:0231c11": "住。有何物而可去來。然則即魔藏七百年前起臨濟",
    "X65n1281_006:0231c12": "一語。可知於不遷論義。未明。既於不遷論義未明。可",
    "X65n1281_006:0231c13": "知於如來二字。尚未解得。方且算不得箇義解宗徒。",
    "X65n1281_006:0231c14": "何得學人饒舌。說甚舉一舉二。夫了知一。萬事畢。實",
    "X65n1281_006:0231c15": "際理地。不立一塵。無有聖人法如微塵許而有異。亦",
    "X65n1281_006:0231c16": "無凡夫法如微塵許而有異。若乃放過一著。落在第",
    "X65n1281_006:0231c17": "二。則萬行門頭。不捨一法。豈得五戒不持。放出業識",
    "X65n1281_006:0231c18": "無明。與師爭論孰非孰是。甚乃至於搥胸換手哭蒼",
    "X65n1281_006:0231c19": "天。能不你哭我笑。婆子哭蒼天公案。被伊如此引用。",
    "X65n1281_006:0231c20": "雖岐死禪和。如麻如粟。然婆子當時。不料被魔藏塗",
    "X65n1281_006:0231c21": "污至此也。至於源流授受之間。引孔孟事梁魯之君",
    "X65n1281_006:0231c22": "以為解。其悖道傷義。豈特佛法之所不容。且為王法",
    "X65n1281_006:0231c23": "之所必戮。夫君臣之義。猶父子然。天定之也。孔子為",
    "X65n1281_006:0231c24": "魯之臣。豈孔子所得擇焉者哉。孔子即不相魯。豈得",
    "X65n1281_006:0232a01": "曰非魯臣。孔子安得議魯君為非堯舜而不為之臣。",
    "X65n1281_006:0232a02": "且堯舜之所以為堯舜者。唯以君臣父子之義。自堯",
    "X65n1281_006:0232a03": "舜而益明。萬萬世蒙其福。故孔孟言必稱堯舜。豈有",
    "X65n1281_006:0232a04": "包藏鄙菲君父之心。而口述堯舜之道以檢點之。若",
    "X65n1281_006:0232a05": "是者。正堯舜孔子之所必誅。而魔忍竟此以塗污孔",
    "X65n1281_006:0232a06": "子。以塗污堯舜。何其悖哉。至於戰國之時。天下橫分。",
    "X65n1281_006:0232a07": "君臣之義。不墜如&#x7DAB;。孟子生於其時。較之孔子之時",
    "X65n1281_006:0232a08": "抑又變矣。然其事梁齊之君。終不敢挾堯舜之道以",
    "X65n1281_006:0232a09": "撿點惠宣也。不必孟子之賢而始然也。其以堯舜之",
    "X65n1281_006:0232a10": "道陳於君前者。恥己之不能使其君為堯舜。非撿點",
    "X65n1281_006:0232a11": "也。使以為堯舜之道盡在己。而檢點齊宣梁惠。尚安",
    "X65n1281_006:0232a12": "得為孟子哉。孟子之忠。非淺夫之所知。孟子之孝。則",
    "X65n1281_006:0232a13": "三尺村童所傳為二十四孝中之一也。忠孝一心。君",
    "X65n1281_006:0232a14": "父一理。曾聞孟子以堯舜之道檢點孟母耶。今藏忍",
    "X65n1281_006:0232a15": "父子。背叛其師密雲悟。自比於孔子孟子之不得於",
    "X65n1281_006:0232a16": "梁魯之君。自稱得箇什麼臨濟之道。挾之以檢點密",
    "X65n1281_006:0232a17": "雲。而自比於孔子之作春秋。怪誕荒唐。至於此極。伊",
    "X65n1281_006:0232a18": "於孔孟之書。曾未涉其津涯。乃掠取村塾學究不通",
    "X65n1281_006:0232a19": "時文之講解。矯誣聖賢。污濁佛祖。以眩惑一時無學",
    "X65n1281_006:0232a20": "無識之士大夫。其與左道妖言。曾何以異。彼固不知",
    "X65n1281_006:0232a21": "堯舜之道為何道。彼亦不知佛祖之道又為何道。不",
    "X65n1281_006:0232a22": "過以密雲為臨濟宗幻有傳之子。希得其源流枝拂。",
    "X65n1281_006:0232a23": "以便開堂聚眾。弔譽沽名。密雲智眼未明。為其所惑。",
    "X65n1281_006:0232a24": "一時付以源流。迨後悔之無及。救之不可。而藏忍遂",
    "X65n1281_006:0232b01": "大肆厥詞。公然與密雲為&#x8B90;。謂密雲雖是臨濟子孫。",
    "X65n1281_006:0232b02": "而不得臨濟之道。自稱臨濟之道盡在己。於此惑世",
    "X65n1281_006:0232b03": "誣民。使天下謂密雲不如其弟子。而伊為實得臨濟",
    "X65n1281_006:0232b04": "之嫡傳者。又恐無學無識之士大夫。固不知臨濟之",
    "X65n1281_006:0232b05": "道是何物也。於是就其在村塾中。所聞什麼堯舜之",
    "X65n1281_006:0232b06": "道。什麼孔子仕魯孟子仕梁之事。依稀彷彿。含糊影",
    "X65n1281_006:0232b07": "射。以魔魅之。將伊所謂臨濟之道者。比之堯舜之道。",
    "X65n1281_006:0232b08": "而以密雲比梁魯之君。伊父子自比孔孟。實為憎上",
    "X65n1281_006:0232b09": "慢。大我慢。造大妄語。墮無間獄。自西天四七東土二",
    "X65n1281_006:0232b10": "三以來。源流以父子言者聞之矣。從未聞以君臣為",
    "X65n1281_006:0232b11": "比者也。如以君臣為比。而以不得堯舜之君為魔藏",
    "X65n1281_006:0232b12": "解。則曷不念密雲當日。又安得為臣者。盡如&#x7690;夔稷",
    "X65n1281_006:0232b13": "契。而後用之耶。當密雲嗣幻有傳之時。宗門衰替日",
    "X65n1281_006:0232b14": "甚。學徒中如魔藏輩。或以其解路推求。不為無見。或",
    "X65n1281_006:0232b15": "以其起信堅固。求法懇誠。一時獎賞鼓勵。以待後日",
    "X65n1281_006:0232b16": "徐徐啟&#x5EF8;。其後或因終隔重障。而成棄置。或因中止",
    "X65n1281_006:0232b17": "化城。而加提持。此亦師家常事。乃魔忍將密雲平生",
    "X65n1281_006:0232b18": "整頓法藏處。便責其何以前是而後非。且曰不特魔",
    "X65n1281_006:0232b19": "藏為然。付法數人皆然。清淨法眼安在。如忍之意。則",
    "X65n1281_006:0232b20": "必師家一經付法。便終身不敢指斥弟子之非。乃可",
    "X65n1281_006:0232b21": "自保護其清淨法眼耶。佛門中亦有如是清淨法眼",
    "X65n1281_006:0232b22": "否。密雲既於付法數人皆然。正可見密雲不是盲傳",
    "X65n1281_006:0232b23": "瞎授。其於諸人必皆有一長所取。且不聞他人有如",
    "X65n1281_006:0232b24": "魔藏者。可知密雲於他人。尚未&#x751E;甚失清淨法眼。而",
    "X65n1281_006:0232c01": "於魔藏一闢再闢至於七闢。尚救得清淨法眼一半。",
    "X65n1281_006:0232c02": "今魔忍轉以為非。則是謂法門中之&#x7690;夔稷契既不",
    "X65n1281_006:0232c03": "可得。便應將渾沌窮奇檮杌饕餮。不加誅殛。盡嘉許",
    "X65n1281_006:0232c04": "而錄用之。終身毋敢斥其非。然後可乎。且源流以父",
    "X65n1281_006:0232c05": "子言者。猶是假世間之名相。表出世之真傳。實則父",
    "X65n1281_006:0232c06": "子雖至親。現是兩身。至於從佛口生為佛真子。則從",
    "X65n1281_006:0232c07": "源出流。真是一身。正如水焉。源亦此水。流亦此水。既",
    "X65n1281_006:0232c08": "已源流契合。則千里萬里之水皆同。如有不同。則何",
    "X65n1281_006:0232c09": "源之有。何流之有。今魔藏既傳密雲悟之源流矣。而",
    "X65n1281_006:0232c10": "又謂悟之道為非道。然則所為源流。是何源流。既無",
    "X65n1281_006:0232c11": "所為源流。則又何所為道耶。夫強名曰道。亦是教乘",
    "X65n1281_006:0232c12": "中。借世法名義。以為言。其實豈得與世教中所為道",
    "X65n1281_006:0232c13": "者。同論。世教中所為道者。每曰。堯以是傳之舜。舜以",
    "X65n1281_006:0232c14": "是傳之禹。禹以是傳之湯。湯以是傳之文武周公。文",
    "X65n1281_006:0232c15": "武周公以是傳之孔子。雖有此說。實無此事。數聖人",
    "X65n1281_006:0232c16": "者。何&#x751E;一堂授記。曰我如是。爾亦如是耶。不過後世",
    "X65n1281_006:0232c17": "之人。以數聖人德相若。心相同。以其時代計之。尊者",
    "X65n1281_006:0232c18": "曰授。卑者曰受。前者曰授。後者曰受。謂之某傳於某",
    "X65n1281_006:0232c19": "云爾。若夫宗門。一堂啐啄。如&#x6C37;釋於水中。到得言語",
    "X65n1281_006:0232c20": "道斷。心行處滅處。爾如是。我亦如是。入此地位。實無",
    "X65n1281_006:0232c21": "可以名言者。不得已。乃以世間法。名出世間法。謂之",
    "X65n1281_006:0232c22": "傳道。實則說箇道。即不得。說箇傳。更不得也。豈若堯",
    "X65n1281_006:0232c23": "以傳舜。舜以傳禹之云哉。如欲假是以為比。直是佛",
    "X65n1281_006:0232c24": "傳於佛。經數百傳止是一佛耳。如是。乃可謂之源流。",
    "X65n1281_006:0233a01": "今魔藏父子之於密雲。何源耶。何流耶。而又何道耶。",
    "X65n1281_006:0233a02": "其始以密雲為臨濟嫡支。而蘄得其杖拂。既得其杖",
    "X65n1281_006:0233a03": "拂。又曰。百代之宗旨。非密雲所知。然則所謂源流者。",
    "X65n1281_006:0233a04": "同於世間之爵位。而密雲之源流。直是偽爵偽位。既",
    "X65n1281_006:0233a05": "以偽爵偽位視之。而又謂己之所得之百代宗旨。必",
    "X65n1281_006:0233a06": "須此偽爵偽位。乃可以闡揚。則不特出世間法。所萬",
    "X65n1281_006:0233a07": "萬無有之理。亦世間法。所萬萬無有之理矣。且夫源",
    "X65n1281_006:0233a08": "流杖拂。奚為者哉。自世尊以金縷袈裟囑付摩訶迦",
    "X65n1281_006:0233a09": "葉。轉授補處。至慈氏下生。迨黃梅曹溪而下。衣止不",
    "X65n1281_006:0233a10": "傳。以杖拂表信。夫衣止不傳而以杖拂表信。衣與杖",
    "X65n1281_006:0233a11": "拂。何以無二無別。且信者何信。杖拂又何以即可表",
    "X65n1281_006:0233a12": "信。若於此顢頇糢糊。則佛祖以來相傳不絕者。豈不",
    "X65n1281_006:0233a13": "祇成戲論耶。&#x758E;山仁弄一木蛇。人問之。則曰。曹家女。",
    "X65n1281_006:0233a14": "木蛇何以是女。此女何以屬曹家。此木蛇與杖拂。是",
    "X65n1281_006:0233a15": "同是異。若也未明。宜乎將杖拂同於世間爵位矣。古",
    "X65n1281_006:0233a16": "德釋華嚴教所被機。簡五種非器。首斥違真。何謂違",
    "X65n1281_006:0233a17": "真。曰不發菩提心。不求出離。依傍此經求名求利。莊",
    "X65n1281_006:0233a18": "飾我人。經非彼緣。故非其器。經云。為名利說法。是為",
    "X65n1281_006:0233a19": "魔業。然則魔藏之求源流於密雲。佛祖從千百年前。",
    "X65n1281_006:0233a20": "早為道破。尚得謂之非魔業否。藏既屈身於密雲。以",
    "X65n1281_006:0233a21": "誘得其源流。既得之。即以芻狗視密雲。而蹴踐之。此",
    "X65n1281_006:0233a22": "是何等心行。具是心行。則其說是何等妄說也。為佛",
    "X65n1281_006:0233a23": "法害。為人心世道害。得罪佛祖。得罪堯舜周孔。在佛",
    "X65n1281_006:0233a24": "法曰魔民。在世法曰妖人。其安可以不誅。",
    "X65n1281_006:0233b01": "[0233b01] 魔忍曰。六祖一日告眾曰。吾有一物無頭無尾無名",
    "X65n1281_006:0233b02": "無字無背無面。諸人還識麼。神會出曰。是諸佛之本",
    "X65n1281_006:0233b03": "源神會之佛性。祖曰。向汝道無名無字。汝便喚作本",
    "X65n1281_006:0233b04": "源佛性。汝向去有把茆蓋頭。也只成箇知解宗徒。此",
    "X65n1281_006:0233b05": "曹溪之本語也。余觀拈花一宗。流於震旦。自初祖至",
    "X65n1281_006:0233b06": "六祖。皆有旁出。會公向無名無字上計本源佛性。斥",
    "X65n1281_006:0233b07": "為知解固宜。是故五家各立宗旨。專為治此知解之",
    "X65n1281_006:0233b08": "病。非厭故尚新者也。如僧問雲門如何是諸佛出身",
    "X65n1281_006:0233b09": "處。曰東山水上行。僧問洞山如何是佛。曰麻三斤。臨",
    "X65n1281_006:0233b10": "濟曰。一句中具三元。一元中具三要。若此。則本源佛",
    "X65n1281_006:0233b11": "性之知解。豈能生乎。今闢書以立宗旨為知解。是與",
    "X65n1281_006:0233b12": "六祖之言相反矣。",
    "X65n1281_006:0233b13": "[0233b13] 此事。直下無儔無侶。無同無異。無始無終。無內無外。",
    "X65n1281_006:0233b14": "是故不可以知知。不可以識識。是即是。不是即不是。",
    "X65n1281_006:0233b15": "既是。則無有纖毫之不是。既不是。則無有纖毫之是。",
    "X65n1281_006:0233b16": "今謂拈花一宗。流於震旦。自初祖至六祖。皆有旁出。",
    "X65n1281_006:0233b17": "可知伊是箇記誦宗徒。未可謂之知解宗徒也。古德",
    "X65n1281_006:0233b18": "謂思而知。慮而解。鬼家活計。日下孤燈。今魔忍輩。但",
    "X65n1281_006:0233b19": "能記誦。而未能知解。較知解更下一籌。又何得依文",
    "X65n1281_006:0233b20": "學語。檢點知解宗徒。夫宗門之書。若其意以正宗為",
    "X65n1281_006:0233b21": "優。旁出為劣者。即皆不了之談。挾私之見。如宋景德",
    "X65n1281_006:0233b22": "時。楊億奉&#x52C5;刪定道原所作傳燈錄。其中不可為依",
    "X65n1281_006:0233b23": "據者甚多。至其他記載源流之書。作者亦非盡有岐",
    "X65n1281_006:0233b24": "視之見。蓋子孫繁衍。班班可考者。自然依代列載。其",
    "X65n1281_006:0233b25": "傳之不遠。中間絕續無考者。既不便敘入傳流有緒",
    "X65n1281_006:0233b26": "之中。只得列之為旁出。此一時編纂凡例。著書家強",
    "X65n1281_006:0233b27": "立名色。非謂旁出之人。皆不能得其師之全體。較正",
    "X65n1281_006:0233b28": "派有優劣也。魔忍何&#x751E;知得解得。且六祖曰。吾有一",
    "X65n1281_006:0233c01": "物。無頭無尾。無名無字。無背無面。諸人還識否。神會",
    "X65n1281_006:0233c02": "出曰。是諸佛之本源。神會之佛性。而六祖呵之曰。向",
    "X65n1281_006:0233c03": "汝道無名無字。汝便喚作本源佛性。向汝去有把茆",
    "X65n1281_006:0233c04": "蓋頭。也只成箇知解宗徒。六祖識得神會此語。是思",
    "X65n1281_006:0233c05": "而知。慮而解。雖識得箇無名無字無頭無尾無背無",
    "X65n1281_006:0233c06": "面者。而執著箇無名無字無頭無尾無背無面。便落",
    "X65n1281_006:0233c07": "在佛見法見邊。故以此言提持之。使之猛省。設使爾",
    "X65n1281_006:0233c08": "時有人問六祖。畢竟喚作什麼。六祖何妨即向伊道。",
    "X65n1281_006:0233c09": "是諸佛之本源。神會之佛性乎。知解只是知解。非知",
    "X65n1281_006:0233c10": "解只是非知解。灼然灼然。如是如是。若因曾道箇無",
    "X65n1281_006:0233c11": "名無字。而定不許喚作本源佛性。則知解即從無名",
    "X65n1281_006:0233c12": "無字邊起。亦是箇狙公賦芧。暮四朝三。而掩耳盜鈴",
    "X65n1281_006:0233c13": "漢。即以此為不存知解。尚為識得曹溪否。魔忍又以",
    "X65n1281_006:0233c14": "東山水上行。麻三斤。三元三要等語句。謂必如是。然",
    "X65n1281_006:0233c15": "後本源佛性之知解不生。而以此等語句。謂可專治",
    "X65n1281_006:0233c16": "知解之病。真乃強作解事。且雲門洞山臨濟三語。如",
    "X65n1281_006:0233c17": "何可視為一例。白雲千里萬里去在。人問雲門。如何",
    "X65n1281_006:0233c18": "是諸佛出身處。而曰東山水上行。識得東山水上行。",
    "X65n1281_006:0233c19": "定知盡大地是諸佛出身處矣。人問洞山。如何是佛。",
    "X65n1281_006:0233c20": "而曰麻三斤。正是一句中具三元。一元中具三要。果",
    "X65n1281_006:0233c21": "識得麻三斤是佛。那更向三元三要尋討。至於臨濟",
    "X65n1281_006:0233c22": "拈出箇三元三要。無非鉤在不疑之地。一期方便法",
    "X65n1281_006:0233c23": "門。安得據雲門洞山臨濟以檢點神會。乃謂此等是",
    "X65n1281_006:0233c24": "五家各立宗旨處。同為專治知解之病。其意蓋謂五",
    "X65n1281_006:0234a01": "家各造五種可解不可解話頭。使人&#x61E1;[怡-台+羅]無從思議",
    "X65n1281_006:0234a02": "耳。埋沒五家不少。夫以不可解為絕思議。則即其不",
    "X65n1281_006:0234a03": "可解處。正是極易思議處。又何由能治人知解。如東",
    "X65n1281_006:0234a04": "山水上行。如麻三斤。如此實語如語。不妄不誑語。謂",
    "X65n1281_006:0234a05": "云不可解話頭可乎。夫此圓宗。諸佛列祖之所不能",
    "X65n1281_006:0234a06": "異同。乃謂五家各立宗者。五家既同此無頭無尾無",
    "X65n1281_006:0234a07": "名無字無背無面。又如何肯自甘外道。各立宗旨。若",
    "X65n1281_006:0234a08": "有所立。即是魔說。尚未得為知解宗徒。如何可用以",
    "X65n1281_006:0234a09": "治知解。密雲以立宗旨為知解之說。謂之義有未盡",
    "X65n1281_006:0234a10": "則可。豈得謂與六祖之言相反。不知魔忍意中將六",
    "X65n1281_006:0234a11": "祖提持神會處。作麼生會。",
    "X65n1281_006:0234a12": "[0234a12] 魔忍曰。余閱法華經諸菩薩。發願於後五百歲忍苦",
    "X65n1281_006:0234a13": "弘經者。咸曰。娑婆世界。懷增上慢。數數見擯余初以",
    "X65n1281_006:0234a14": "為過慮。以今觀之。信其言之苦矣。夫後五百歲非時",
    "X65n1281_006:0234a15": "也。麟出非時。世且怪之。況舉世難信之法寶乎。三峰",
    "X65n1281_006:0234a16": "先師。抱舉世難信之法。出去聖絕遠之時。忤增慢懷",
    "X65n1281_006:0234a17": "疑之耳。故一拈香而人以為怪怪奇奇。而喍虛吠影",
    "X65n1281_006:0234a18": "之譏。銷骨鑠金之毀。雜然而至。亦其勢之固有也。孔",
    "X65n1281_006:0234a19": "子圍於陳。弟子有慍色。子貢曰。夫子之道至大。故天",
    "X65n1281_006:0234a20": "下莫能容夫子。夫子盍少貶焉。孔子曰。賜。良農能稼",
    "X65n1281_006:0234a21": "而不能為穡。良工能巧而不能為順。君子能修其道。",
    "X65n1281_006:0234a22": "綱而紀之。統而理之。不能為容。今爾不修爾道而求",
    "X65n1281_006:0234a23": "為容。賜。爾志不遠矣。嗟嗟。余嘗以子貢之言進之。若",
    "X65n1281_006:0234a24": "三峰先師者。非徒不能貶也。且昭昭焉若揚日月以",
    "X65n1281_006:0234a25": "耀人之過。取嫉於世也。孰謂不宜。雖然。此三峰之病。",
    "X65n1281_006:0234a26": "亦三峰之志也。余適讚其像曰。乘有翼虎。開萬鈞弩。",
    "X65n1281_006:0234a27": "道大時疑。心勞志阻。據重關則當仁不讓。處尊貴即",
    "X65n1281_006:0234a28": "御飯亦吐。追千古以得師。復五燈而續祖。故其道也",
    "X65n1281_006:0234a29": "尊。其心也普。皇皇乎大哉。若日月之麗天。又何在乎",
    "X65n1281_006:0234a30": "旨者之必&#x89A9;也。",
    "X65n1281_006:0234b01": "[0234b01] 孟子曰。盡信書則不如無書。儒門典籍。捨六經外。皆",
    "X65n1281_006:0234b02": "不可一概信。即六經中。而孟子猶疑尚書武成之篇。",
    "X65n1281_006:0234b03": "況其他乎。孔子圍於陳。與門弟子問答。史記載之。其",
    "X65n1281_006:0234b04": "事良不可信。(按論語曰。在陳絕糧。從者病。莫能興。不言陳發卒徒。圍孔子也。孟子曰。孔子之",
    "X65n1281_006:0234b05": "&#x6239;於陳蔡之間。無上下之交也。孟子此言。謂宜納交於上下固無理。謂譏陳蔡之君臣亦無謂。何為有是言哉。",
    "X65n1281_006:0234b06": "蓋當時即有陳蔡發兵圍孔子之說。而孟子辨之。言孔子&#x6239;於陳蔡之間。因陳蔡之君臣。皆與孔子無交。是以",
    "X65n1281_006:0234b07": "適有絕糧之&#x6239;。而非有兵戎之患云爾。歷來轉以史記所載者釋孟子。而孟子之意遂不顯。今按史記所載。吳",
    "X65n1281_006:0234b08": "伐陳楚救陳。軍於城父。知孔子在陳蔡之間。使人召孔子。陳蔡之大夫相謂曰。孔子賢者。其刺譏皆中侯王之",
    "X65n1281_006:0234b09": "疾。恐孔子至楚而發其陰私。遂相與發卒徒圍孔子。絕糧三日。孔子使子貢告於楚昭王。昭王發兵迎孔子。圍",
    "X65n1281_006:0234b10": "乃解。此其為子&#x8657;烏有無疑。當是時。陳蔡如彈九。安敢搆怨於楚。且吳伐陳而楚救之。楚迎孔子而陳轉圍之。",
    "X65n1281_006:0234b11": "陳之君臣。雖至愚劣。亦安敢當大國伐我之時。復得罪於救我之大國耶。楚使者與孔子俱。陳其并圍之耶。抑",
    "X65n1281_006:0234b12": "解圍一角而出之耶。楚王聞之。有不即發兵迎孔子。而必待子貢之往告耶。既至於從者皆病莫能興。何子貢",
    "X65n1281_006:0234b13": "獨能潰圍而出耶。此事之必無者也。又古語云。賢者居是邦不非其大夫。&#x51B5;其君乎。而謂孔子之聖。刺譏皆中",
    "X65n1281_006:0234b14": "侯王之疾。以致陳人畏懼而欲加之以兵。何與論語溫良恭儉讓之說相反也。且所記孔子之告子貢顏淵曰。",
    "X65n1281_006:0234b15": "詩云。匪兕匪虎。率彼曠野。我道非耶。吾何以至此。而子貢曰。夫子之道大。故天下莫能容。盍亦少貶焉。顏淵曰。",
    "X65n1281_006:0234b16": "不容何病。不容然後見夫子。夫顏淵子貢之賢。豈得謬戾至此。君子當患難。省躬克己。則有之矣。安得有忽思",
    "X65n1281_006:0234b17": "改弦易操之理。且道大則於人無所不容。而亦無惡於天下。豈有以道大而轉致天下莫能容之事。如果至於",
    "X65n1281_006:0234b18": "不容於天下。則必於己實有不韙。天下國家豈有皆非之理。安得漫然曰。不容何病。不容然後見夫子。豈聖賢",
    "X65n1281_006:0234b19": "戒慎恐懼之心哉。且孔子於子貢之勸以少貶。則怒而&#x20DE3;之。於顏淵之言不容何病。則悅而受之。天下有如是",
    "X65n1281_006:0234b20": "好諛之聖人乎。且曰。回也使爾多財。我為爾宰。於絕糧三日之時。因一語投機。忽欲為弟子主掌家財。尤可為",
    "X65n1281_006:0234b21": "無謂之極矣。此又理之所必無者也。於理於事既皆必無。然則史記之言。好事者為之也)魔忍好",
    "X65n1281_006:0234b22": "舉外典。以炫惑當日無識之士大夫。故其敘伊師魔",
    "X65n1281_006:0234b23": "藏事蹟。將言與密雲諍論宗旨之始末。而先引孔子",
    "X65n1281_006:0234b24": "&#x6239;於陳蔡之事以比之。以其師為孔子。而己為顏淵。",
    "X65n1281_006:0234c01": "凡密雲之徒之不附己者。即比諸陳蔡之君臣。誠不",
    "X65n1281_006:0234c02": "足以供一笑。夫此圓宗。雖曰舉世難信之法。然既入",
    "X65n1281_006:0234c03": "此無為法門。實如仰觀天。俯察地。自然有目共見。不",
    "X65n1281_006:0234c04": "特無所為難信。方且說箇信即不得。唯證相應。不在",
    "X65n1281_006:0234c05": "言說。所以永明云。說因緣自然。皆屬世間言語。談有",
    "X65n1281_006:0234c06": "無真俗。悉是分別識心。當見性之時。豈留觀聽。在發",
    "X65n1281_006:0234c07": "明之際。焉落言思。若然。人之信與不信。有何交涉。人",
    "X65n1281_006:0234c08": "果自證。萬難強之使不信。人若不自證。亦萬難強之",
    "X65n1281_006:0234c09": "使信。即或起信。亦非淨信圓信。而安有自謂諸佛列",
    "X65n1281_006:0234c10": "祖所傳世間難信之法實在己。而欲強天下以共信",
    "X65n1281_006:0234c11": "之理。不觀天地乎。有目者見天見地而天地不問。無",
    "X65n1281_006:0234c12": "目者不見天不見地而天地亦不問。又何斤斤注意",
    "X65n1281_006:0234c13": "於其間哉。況藏忍父子所&#x63D1;造之宗旨。種種惑世誣",
    "X65n1281_006:0234c14": "民之法。又安可使舉世共信之耶。夫冀人之信。貪也。",
    "X65n1281_006:0234c15": "怨人之不信。嗔也。其冀其怨。皆癡也。貪嗔癡尚未除。",
    "X65n1281_006:0234c16": "一箇我字。如油入麵。如漆投膠。如蠅沒酒。如蛆在糞。",
    "X65n1281_006:0234c17": "正無出頭之日。又何暇舉法華。舉史記。旁徵曲引。以",
    "X65n1281_006:0234c18": "伸其說。以沽其名。以直己而曲人。業識茫茫。無本可",
    "X65n1281_006:0234c19": "據。臘月三十日到來。閻羅老子面前。尚可巧言如簧。",
    "X65n1281_006:0234c20": "說甚麟出非時。忍苦弘經。種種謬論否。漆桶未脫漢。",
    "X65n1281_006:0234c21": "且宜少看文字。多一字。即多一障。若魔忍亦只是箇",
    "X65n1281_006:0234c22": "可憐憫者。其讚伊師魔藏曰。乘有翼虎。開萬鈞弩。道",
    "X65n1281_006:0234c23": "大時疑。心勞志阻。據重關則當仁不讓。處尊貴即御",
    "X65n1281_006:0234c24": "飯亦吐。追千古以得師。復五燈而續祖。數語。&#x5374;是魔",
    "X65n1281_006:0235a01": "藏爰書鐵案。揚雄法言之書。斥酷吏曰。虎哉虎哉。角",
    "X65n1281_006:0235a02": "而翼者也。蓋謂酷吏如虎生翼。飛而食人之肉耳。魔",
    "X65n1281_006:0235a03": "忍涉獵世間文字而未通曉。乃奉其師以如是名目。",
    "X65n1281_006:0235a04": "雖然。謂魔藏乘有翼虎。良信良信。彼其&#x63D1;造宗旨。中",
    "X65n1281_006:0235a05": "人膏肓。後代發心參學之侶。未具正知正見者。讀其",
    "X65n1281_006:0235a06": "書而惑其說。直饒佛出世救不得。則其斷人慧命。非",
    "X65n1281_006:0235a07": "虎而翼者哉。夫此圓宗。即邊而中。故無法可比。即妄",
    "X65n1281_006:0235a08": "而真。故無法可待。豈更佛法待於佛法。唯一絕待如",
    "X65n1281_006:0235a09": "來法界。出法界外。無復有法。無所可待。無所可絕。所",
    "X65n1281_006:0235a10": "以古德云。一葉落天下秋。一塵起大地收。一華開天",
    "X65n1281_006:0235a11": "下春。一事寂萬法真。見性之人。頓了無疑。譬如以針",
    "X65n1281_006:0235a12": "尖舉於棗葉。尚不足以形容其易。蓋針尖尚有一舉",
    "X65n1281_006:0235a13": "之能。而棗葉尚有可舉之所也。何所用其開萬鈞弩",
    "X65n1281_006:0235a14": "之力。若以力言。雖有阿修羅之力。舉須彌山易。舉這",
    "X65n1281_006:0235a15": "箇難。舉這箇者即這箇。又將何力以舉這箇。大涅槃",
    "X65n1281_006:0235a16": "經說一百句解脫。諄諄開示人以解脫即是如來。如",
    "X65n1281_006:0235a17": "來解脫。無二無別。蓋一切世出世間諸法。悉皆無有。",
    "X65n1281_006:0235a18": "皆從知見文字出生。若無知見文字。名體本空。如妙",
    "X65n1281_006:0235a19": "明心中。更有何物。故其有也。乃不有之有。且其無也。",
    "X65n1281_006:0235a20": "乃不無之無。不無之無。不住於無。不有之有。不住於",
    "X65n1281_006:0235a21": "有。有無皆不住。諸法悉解脫。安得有所為道大時疑",
    "X65n1281_006:0235a22": "心勞志阻種種&#x63D1;怪。彼其道也。外道之道。其心也。眾",
    "X65n1281_006:0235a23": "生之心。以眾生心。住眾生相。以眾生相。行外道行。其",
    "X65n1281_006:0235a24": "於不思議解脫法門。誠所為首越而之燕。抱&#x6C37;而求",
    "X65n1281_006:0235b01": "爇。乃欲率天下而從之。時之疑也。志之阻也。乃正法",
    "X65n1281_006:0235b02": "之不終澌泯也。魔忍之意。必欲天下皆不疑。以快其",
    "X65n1281_006:0235b03": "魔志。豈非造魔業於無窮哉。重關如何可據。纔有可",
    "X65n1281_006:0235b04": "據。便失初地。何重關之有。藏忍父子。並未踏著初地。",
    "X65n1281_006:0235b05": "是以心意識熾然。妄見種種奇名異相。聞古德有所",
    "X65n1281_006:0235b06": "為重關之說。實未知重關是何物。是以下箇據字。若",
    "X65n1281_006:0235b07": "實有箇要津隘口者然。亦可嗤已。到得重關。山是山。",
    "X65n1281_006:0235b08": "水是水。師住師位。弟子住弟子位。所為王登寶殿。野",
    "X65n1281_006:0235b09": "老謳歌。菩提無作而作。萬行無修而修。又安得所為",
    "X65n1281_006:0235b10": "當仁不讓於師耶。曹山法身偈曰。不食空王俸。復自",
    "X65n1281_006:0235b11": "注曰。若遇御飯。直須吐&#x5374;。蓋以明法身向上事。無佛",
    "X65n1281_006:0235b12": "無眾生。若起聖見作第一人想。即為損法財滅功德。",
    "X65n1281_006:0235b13": "故曰直須吐&#x5374;。今魔忍曰處尊貴則御飯亦吐。好箇",
    "X65n1281_006:0235b14": "掩耳偷鈴漢。既有尊貴想。早已嚥&#x5374;御飯。如何又云",
    "X65n1281_006:0235b15": "御飯亦吐。且既作處尊貴想。早是&#x5647;糟咽糠了也。何",
    "X65n1281_006:0235b16": "由得見御飯。魔忍之意。謂其師已證至尊至貴之法",
    "X65n1281_006:0235b17": "身。其於曹山吐&#x5374;御飯之語。直作輕鄙侯王。不屑食",
    "X65n1281_006:0235b18": "其食解。然則伊父子兩魔民。非即亂民耶。夫既御飯",
    "X65n1281_006:0235b19": "亦吐。則是不輕眾生。不貴諸佛。宛作頓覺之人。并法",
    "X65n1281_006:0235b20": "不隨順面目矣。何以又云追千古而得師。所為吐&#x5374;",
    "X65n1281_006:0235b21": "御飯者安在。蓋魔藏我慢貢高。恥為密雲弟子。思天",
    "X65n1281_006:0235b22": "下謂密雲為愈己。輒求所以抹煞之。妄攀高峰為印",
    "X65n1281_006:0235b23": "心之師。覺範為印法之師。一派魔言魔語魔心魔行。",
    "X65n1281_006:0235b24": "而魔忍惑焉。津津稱道之而不知其醜。所為可憐憫",
    "X65n1281_006:0235c01": "者。夫師弟子之分。若無真悟。仍只是世法名教。不得",
    "X65n1281_006:0235c02": "為生無生身之父子。若法藏之於密雲。本不得稱為",
    "X65n1281_006:0235c03": "父子。至於攀高峰為印心之師。覺範為印法之師。真",
    "X65n1281_006:0235c04": "是脫空漫語。豈心外別有法耶。而法外別有心耶。既",
    "X65n1281_006:0235c05": "已印心。又須印法。一人印心。一人印法。不知其將何",
    "X65n1281_006:0235c06": "者為心。何者為法。永嘉云。心是根。法是塵。兩種猶如",
    "X65n1281_006:0235c07": "鏡上痕。痕垢盡除光始現。心法雙忘性即真。然則魔",
    "X65n1281_006:0235c08": "藏所云印心印法者。誠異乎永嘉之論矣。永嘉教人",
    "X65n1281_006:0235c09": "心法雙忘。魔藏乃將心法兩印。高峰覺範。雖甚駑下。",
    "X65n1281_006:0235c10": "亦不收此不肖兒。且法乳之恩。必有所自。若謂平生",
    "X65n1281_006:0235c11": "有得力處。即稱法乳。則一切聖賢所垂語句。利益後",
    "X65n1281_006:0235c12": "人。皆可得力。魔藏何不人人遙嗣之。雖宗門父子。不",
    "X65n1281_006:0235c13": "同世間父子。然亦豈有揀擇一二佳父之理。且古德",
    "X65n1281_006:0235c14": "上賢。出類拔萃者。代有其人。盲眼不識。高峰實為中",
    "X65n1281_006:0235c15": "平。覺範尤其下劣。忽然揀得此二人奉以為父。誠可",
    "X65n1281_006:0235c16": "發一大笑。維摩室中有一燈傳無盡燈之語。後世遂",
    "X65n1281_006:0235c17": "以說法鼎盛者五家。謂之五燈。此不過後人之假名。",
    "X65n1281_006:0235c18": "若謂五燈之外。不容有六燈。其五燈之燈。各異其光。",
    "X65n1281_006:0235c19": "分照分傳。不可為一燈。則所為五燈者。皆為妖火。急",
    "X65n1281_006:0235c20": "應撲滅。奚為既滅而復之哉。且五燈法派。雖有絕有",
    "X65n1281_006:0235c21": "續。而五燈光明。周&#x5FA7;三千大千世界。雖經恒河沙劫",
    "X65n1281_006:0235c22": "而終無滅息之理。何勞魔藏之復之。且此燈非人之",
    "X65n1281_006:0235c23": "所能撲滅。而又豈人之所能復燃。何謂復五燈而續",
    "X65n1281_006:0235c24": "祖。誠可為不識羞恥矣。據此數讚語。法藏之為魔民。",
    "X65n1281_006:0236a01": "豈非爰書成。鐵案定。乃魔忍一則曰若揭日月。再則",
    "X65n1281_006:0236a02": "曰皇皇乎若日月之麗天。何物么魔。唐突孔子不已。",
    "X65n1281_006:0236a03": "甚至唐突日月。肆無忌憚。至於此極。又謂魔藏揭日",
    "X65n1281_006:0236a04": "月以耀人之過。取嫉於世。孰謂不宜。夫此無是無非",
    "X65n1281_006:0236a05": "法門。孰為過。孰為非過。密雲之有過無過。姑不具論。",
    "X65n1281_006:0236a06": "魔藏之於密雲。既經一日師資之禮。而必揭其過於",
    "X65n1281_006:0236a07": "天下。以此為平生志願。然則魔藏者。尚可容於佛門",
    "X65n1281_006:0236a08": "否。尚可容於世間否。魔忍竭力為魔藏掩覆。豈知據",
    "X65n1281_006:0236a09": "&#x6B35;結案。&#x5374;成揭露其醜不遺餘力也。"
}