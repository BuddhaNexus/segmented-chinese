{
    "T11n0310_046:0267c17": "大寶積經卷第四十六",
    "T11n0310_046:0267c19": "大唐三藏法師玄奘奉　詔譯",
    "T11n0310_046:0267c20": "菩薩藏會第十二之十二毘利耶波羅",
    "T11n0310_046:0267c21": "蜜多品第九之二",
    "T11n0310_046:0267c22": "「復次舍利子！當來之世法欲滅時，復有菩薩",
    "T11n0310_046:0267c23": "摩訶薩安住大乘行毘利耶波羅蜜多者，見",
    "T11n0310_046:0267c24": "如是等諸惡眾生誹謗毀滅是正法已，倍增",
    "T11n0310_046:0267c25": "振發勇猛正勤大精進力，於是經典大菩薩",
    "T11n0310_046:0267c26": "藏微妙法門，慇懃聽受書持讀誦，廣為他人",
    "T11n0310_046:0267c27": "開示演說。舍利子，如是菩薩摩訶薩當於爾",
    "T11n0310_046:0267c28": "時應起四想。何等為四？舍利子！所謂我父寶",
    "T11n0310_046:0267c29": "藏不久當滅，由為此故，佛薄伽梵釋迦牟尼",
    "T11n0310_046:0268a01": "如來、應、正等覺，於百千那庾多拘胝無數大",
    "T11n0310_046:0268a02": "劫，精勤修習難行苦行，方乃獲是正法寶藏。",
    "T11n0310_046:0268a03": "是故我當發勤精進，奉持此藏遍持此藏，極",
    "T11n0310_046:0268a04": "當遍持廣通此藏，欲令法寶久不滅故。舍利",
    "T11n0310_046:0268a05": "子！譬如有人唯有一子，憐念愛重具大福相",
    "T11n0310_046:0268a06": "觀無厭足。是人後時欲有所趣，而携此子將",
    "T11n0310_046:0268a07": "涉危難，恐顛墜故以手執持，又等遍持極等",
    "T11n0310_046:0268a08": "遍持，勿令我子墮險難處。如是舍利子！彼善",
    "T11n0310_046:0268a09": "男子亦復如是，深懷奉信敬重於我，不捨如",
    "T11n0310_046:0268a10": "是無上法寶，志恒希求清淨寂滅，雖經惡世",
    "T11n0310_046:0268a11": "而能攝受最勝正法。舍利子！我今以此菩提",
    "T11n0310_046:0268a12": "因緣無上正法付囑是人。又舍利子！譬如世",
    "T11n0310_046:0268a13": "間大軍戰時，少有眾生為護眾故處於前陣，",
    "T11n0310_046:0268a14": "唯有果敢雄猛丈夫合率驍勇抗拒勍敵，為",
    "T11n0310_046:0268a15": "護己眾處大軍前振威而住。如是舍利子！於",
    "T11n0310_046:0268a16": "當來世正法滅時，壞正法者當現前時，有諸",
    "T11n0310_046:0268a17": "眾生發起深心欣樂寂滅，而能於是無上法",
    "T11n0310_046:0268a18": "寶，乃至受持少分要義。當知是人亦復如是，",
    "T11n0310_046:0268a19": "被於正勤堅固甲冑，奮發勇猛大精進力，摧",
    "T11n0310_046:0268a20": "碎諸魔所有軍陣。何以故？舍利子！若有眾生",
    "T11n0310_046:0268a21": "於是經典乃至受持一四句頌，不生誹謗隨",
    "T11n0310_046:0268a22": "喜讚歎，言此經典真是佛說，於多人前廣宣",
    "T11n0310_046:0268a23": "顯示者，當知是人即為隨喜讚說去來現在",
    "T11n0310_046:0268a24": "諸佛所說經法。舍利子！如來不說是人但得",
    "T11n0310_046:0268a25": "少分功德果報，我說是人乃能成就如虛空",
    "T11n0310_046:0268a26": "量大功德聚。何以故？舍利子！我說是等名為",
    "T11n0310_046:0268a27": "善人。如是善人甚為難得，謂知恩者及報恩",
    "T11n0310_046:0268a28": "者。舍利子！如是知恩及報恩者，當知是為人",
    "T11n0310_046:0268a29": "中珍寶。又舍利子！於當來世正法滅時，諸惡",
    "T11n0310_046:0268b01": "魔等威勢現時，若有眾生於如來所信重不",
    "T11n0310_046:0268b02": "捨，受持是經無有遠離，我說是人第一丈夫，",
    "T11n0310_046:0268b03": "為善丈夫、為勝丈夫、為健丈夫、為大丈夫。當",
    "T11n0310_046:0268b04": "知是人則為如來勝法朋侶，非為詐現朋惡",
    "T11n0310_046:0268b05": "黨者，當知是人行實行者。如是舍利子！菩薩",
    "T11n0310_046:0268b06": "摩訶薩應當修習堅固正行，乃至命終中無",
    "T11n0310_046:0268b07": "暫廢。於諸佛所當勤衛護，乃至命終中無暫",
    "T11n0310_046:0268b08": "廢。於正法所當勤攝受，乃至命終中無暫廢。",
    "T11n0310_046:0268b09": "甚深空法當勤信解，乃至命終中無暫廢。舍",
    "T11n0310_046:0268b10": "利子！是為菩薩摩訶薩於後惡世所起四法。",
    "T11n0310_046:0268b11": "若有成就如是四法菩薩摩訶薩，於當來世",
    "T11n0310_046:0268b12": "法欲盡時、謗正法時、滅正法時、犯戒徒黨大",
    "T11n0310_046:0268b13": "強盛時、熾然追求順世外道惡呪術時、劫濁",
    "T11n0310_046:0268b14": "亂時、有情濁時、壽命濁時、煩惱濁時、諸見濁",
    "T11n0310_046:0268b15": "時，菩薩摩訶薩當於爾時應住三處而為依",
    "T11n0310_046:0268b16": "止。何等為三？所謂應住阿蘭若處、應住諍息",
    "T11n0310_046:0268b17": "滅處、應住佛菩提處。舍利子！是為菩薩摩訶",
    "T11n0310_046:0268b18": "薩當來惡世住於三處，應如是持，是則具足",
    "T11n0310_046:0268b19": "毘利耶波羅蜜多故。」爾時世尊欲重宣此義",
    "T11n0310_046:0268b20": "而說頌曰：",
    "T11n0310_046:0268b21": "「於最勝法不遠離，　　為盡生老病死苦，",
    "T11n0310_046:0268b22": "　常勤精進無妄念，　　當速成就自他利。",
    "T11n0310_046:0268b23": "　若有於是善說法，　　聞已安住正思惟，",
    "T11n0310_046:0268b24": "　當知我為彼大師，　　彼則是我真弟子。",
    "T11n0310_046:0268b25": "　若不聽聞如是法，　　設聞不住正思惟，",
    "T11n0310_046:0268b26": "　是人當趣諸惡道，　　猶彼眾流歸大海。",
    "T11n0310_046:0268b27": "　百千拘胝那庾劫，　　諸佛出現甚為難，",
    "T11n0310_046:0268b28": "　雖復暫遇不親奉，　　當隨惡魔自在轉。",
    "T11n0310_046:0268b29": "「復次舍利子！乃往過去九十一劫，當於爾時",
    "T11n0310_046:0268c01": "有佛出世，名曰勝觀如來、應、正等覺、明行圓",
    "T11n0310_046:0268c02": "滿、善逝、世間解、無上丈夫、善調御士、天人師、佛、",
    "T11n0310_046:0268c03": "薄伽梵。舍利子！彼佛法中有六苾芻，行諸惡",
    "T11n0310_046:0268c04": "行恒相隨逐：一名善見，二名善樂，三名歡喜，",
    "T11n0310_046:0268c05": "四名調善，五名蘇逾遮，六名火天授。舍利子！",
    "T11n0310_046:0268c06": "是六苾芻恒說非法，有我有人、有常有斷，結",
    "T11n0310_046:0268c07": "固周旋更相信任，趣深隱所同共謀議：『我等",
    "T11n0310_046:0268c08": "應當各各誘化，人別百家用為徒黨。又令百",
    "T11n0310_046:0268c09": "家傳告眷屬，如是展轉親姻傳告，或當至於",
    "T11n0310_046:0268c10": "五十百等。』作是議已便往教化，若村若城郊",
    "T11n0310_046:0268c11": "野店肆，或至王都及餘邦國，一一諸家悉皆",
    "T11n0310_046:0268c12": "往趣。既到彼已不說正法，於佛世尊先行毀",
    "T11n0310_046:0268c13": "謗。舍利子！彼惡苾芻云何毀謗？舍利子！諸惡",
    "T11n0310_046:0268c14": "苾芻告眾人言：『世間決定有我、有眾生、有壽",
    "T11n0310_046:0268c15": "命者、有數取者。若諸世間定無有我及諸法",
    "T11n0310_046:0268c16": "者，誰去誰來、誰坐誰臥、誰語誰默，誰能行施、",
    "T11n0310_046:0268c17": "誰是所受、誰能受用、誰受苦樂、誰有能受不",
    "T11n0310_046:0268c18": "苦不樂？若有人來語汝等言：「世間決定無我、",
    "T11n0310_046:0268c19": "無眾生、無壽命者、無數取者。」當知是人為汝",
    "T11n0310_046:0268c20": "等怨，非汝善友。』舍利子！爾時諸惡苾芻重更",
    "T11n0310_046:0268c21": "誘化婦人丈夫及以男女，作如是言：『若有人",
    "T11n0310_046:0268c22": "說無我等法，當知其人為不善者、為暴惡者，",
    "T11n0310_046:0268c23": "是汝惡友非汝善友。』復更化言：『汝等諸人是",
    "T11n0310_046:0268c24": "聰慧者，深能領解我所說義。自今已往，若諸",
    "T11n0310_046:0268c25": "惡友非善友來，當為汝說世間決定無我等",
    "T11n0310_046:0268c26": "法。汝等不應輒相親昵交顧往還承事供養。』",
    "T11n0310_046:0268c27": "舍利子！諸惡苾芻行如是化，於半月間人各",
    "T11n0310_046:0268c28": "誘得滿五百家歸從其見。舍利子！爾時有諸",
    "T11n0310_046:0268c29": "苾芻是阿羅漢，永離一切煩惱垢穢，而是勝",
    "T11n0310_046:0269a01": "觀如來、應、正等覺真實弟子，為乞食等諸因",
    "T11n0310_046:0269a02": "緣故，詣彼諸惡苾芻所化之家。暫至其門，",
    "T11n0310_046:0269a03": "便為婦人丈夫及諸男女所共毀罵非理訶",
    "T11n0310_046:0269a04": "責，以麁惡言面陳挫辱，為諸苾芻而說頌",
    "T11n0310_046:0269a05": "曰：",
    "T11n0310_046:0269a06": "「『汝等不能知正法，　　汝等迷失於聖道，",
    "T11n0310_046:0269a07": "　　汝等退捨於淨教，　　汝等皆當墮地獄。』",
    "T11n0310_046:0269a08": "「舍利子！彼諸人等說是語已，於阿羅漢倍更",
    "T11n0310_046:0269a09": "訶罵。既訶罵已，復以種種言詞而罵於佛。即",
    "T11n0310_046:0269a10": "於佛前說伽陀曰：",
    "T11n0310_046:0269a11": "「『如來所說非虛妄，　　所謂諸行悉無常，",
    "T11n0310_046:0269a12": "　　又說諸法皆無我，　　及以無恒無不變。",
    "T11n0310_046:0269a13": "　　諸行都無有堅實，　　皆為虛偽妄失法，",
    "T11n0310_046:0269a14": "　　所說空華無所有，　　但能誑惑彼愚夫。』",
    "T11n0310_046:0269a15": "「舍利子！彼諸人等說如是語輕毀佛已，倍增",
    "T11n0310_046:0269a16": "憤恚，又於佛前說伽他曰：",
    "T11n0310_046:0269a17": "「『如來所說一切法，　　決定無我無眾生、",
    "T11n0310_046:0269a18": "　　無有壽命無數取，　　亦無作者及受者。",
    "T11n0310_046:0269a19": "　　而今現見諸世間，　　有能行施及所受，",
    "T11n0310_046:0269a20": "　　并餘種種受用人，　　及覺廣大諸受等。",
    "T11n0310_046:0269a21": "　　當知宣說定無我，　　一切皆應墮惡道。』",
    "T11n0310_046:0269a22": "「舍利子！當爾之時，諸不善人同聲說是非法",
    "T11n0310_046:0269a23": "語者，大小男女有六十八拘胝千眾生，皆惡",
    "T11n0310_046:0269a24": "苾芻所化導故行是惡業。彼命終已同生無",
    "T11n0310_046:0269a25": "間大地獄中，受身麁大魚形人首，其舌長廣",
    "T11n0310_046:0269a26": "彌布於地，周遍下釘如殖薑田，又於舌上眾",
    "T11n0310_046:0269a27": "多鐵犁常以耕之。彼一一身又為一百極惡",
    "T11n0310_046:0269a28": "商佉之所唼食。又於空中大熱鐵丸，猛焰赫",
    "T11n0310_046:0269a29": "然光色熾盛，從空而墮常雨其身。是諸罪人",
    "T11n0310_046:0269b01": "以惡業故，受如是等種種楚毒。」爾時世尊欲",
    "T11n0310_046:0269b02": "重宣此義而說頌曰。",
    "T11n0310_046:0269b03": "「鐵丸猛焰如飛電，　　可畏無量百千種，",
    "T11n0310_046:0269b04": "　常於其身而墮墜，　　熾然恒受種種苦。",
    "T11n0310_046:0269b05": "　又於身內遍流轉，　　炎熾猛盛難逢近，",
    "T11n0310_046:0269b06": "　騰焰高踊百由旬，　　流火遍出身毛孔。",
    "T11n0310_046:0269b07": "　又彼眾生一一舌，　　盡為無量鐵犁耕，",
    "T11n0310_046:0269b08": "　一切舌分皆分裂，　　如是苦受恒纏繞。",
    "T11n0310_046:0269b09": "　斯由親近惡友已，　　能感如斯大苦聚，",
    "T11n0310_046:0269b10": "　又由遠離具戒者，　　致令速墮於惡道。",
    "T11n0310_046:0269b11": "「舍利子！時彼非法六惡苾芻，由惡教故，命終",
    "T11n0310_046:0269b12": "之後皆生阿毘大地獄中。一一受身縱廣等",
    "T11n0310_046:0269b13": "量三十踰繕那，彼一一身皆生千口，一一口",
    "T11n0310_046:0269b14": "中各生二舌，是一一舌廣長量等四踰繕那，",
    "T11n0310_046:0269b15": "一一舌上有五百鐵犁，鐵牛挽之以耕其舌。",
    "T11n0310_046:0269b16": "是諸罪人雖受苦痛，大苦逼故不遑號叫。又",
    "T11n0310_046:0269b17": "於頭上各有萬億獄卒，手執害具刀鋸矛矟，",
    "T11n0310_046:0269b18": "斫刺破裂壞其身首。在此獄中壽萬億歲，如",
    "T11n0310_046:0269b19": "是展轉復往諸餘大地獄中，具受辛酸種種",
    "T11n0310_046:0269b20": "苦楚。何以故？由彼瞋毀佛聖教故。舍利子！當",
    "T11n0310_046:0269b21": "於爾時，有大長者名曰安隱，財富無量資產",
    "T11n0310_046:0269b22": "具足，多諸珍寶，金銀琉璃、珊瑚末尼、真珠貝",
    "T11n0310_046:0269b23": "玉無不備有。又多僕使奴婢，財穀庫藏皆悉",
    "T11n0310_046:0269b24": "盈滿。是時長者為惡苾芻之所教化，既受其",
    "T11n0310_046:0269b25": "語生於斷見。長者有妻名為焰慧，容色盛美",
    "T11n0310_046:0269b26": "為人所重。彼生一男，形貌端嚴眾覩無厭，成",
    "T11n0310_046:0269b27": "就第一圓滿淨色，曾於過去無量百千那庾",
    "T11n0310_046:0269b28": "多拘胝佛所植諸善本。當初生時三返微笑，",
    "T11n0310_046:0269b29": "又發是言：『奇哉奇哉！云何今者生斷見家？』其",
    "T11n0310_046:0269c01": "母聞已驚恐惶懼身毛為竪，與諸女人棄之",
    "T11n0310_046:0269c02": "逃避。舍利子！時諸女人欲審悉故，還來近住",
    "T11n0310_046:0269c03": "觀察是兒為何等類？天耶？龍耶？為藥叉耶？為",
    "T11n0310_046:0269c04": "健達縛？為阿素洛？為揭路荼？為緊捺洛？為牟",
    "T11n0310_046:0269c05": "呼洛伽？為究槃荼？為畢舍遮人非人耶？舍利",
    "T11n0310_046:0269c06": "子！時此嬰兒再發是言告諸女曰：『汝雖怖走，",
    "T11n0310_046:0269c07": "我甚安樂。』時此嬰兒為諸女人而說頌曰：",
    "T11n0310_046:0269c08": "「『汝當樂義利，　　於義利勿怖，",
    "T11n0310_046:0269c09": "　　我當度汝等，　　令脫於邪道。",
    "T11n0310_046:0269c10": "　　汝安隱勿怖，　　應怖前惡友，",
    "T11n0310_046:0269c11": "　　我當度汝等，　　令脫於邪見。』",
    "T11n0310_046:0269c12": "「舍利子！時彼父母及餘大眾，聞是嬰兒說伽",
    "T11n0310_046:0269c13": "他已，便往兒所。是時嬰兒為其父母而說頌",
    "T11n0310_046:0269c14": "曰：",
    "T11n0310_046:0269c15": "「『家中凡所有，　　廣大諸財穀，",
    "T11n0310_046:0269c16": "　　速持來見與，　　供佛及聲聞。",
    "T11n0310_046:0269c17": "　　彼大聲聞眾，　　照世勝觀尊，",
    "T11n0310_046:0269c18": "　　三界圍輪中，　　都無與等者。",
    "T11n0310_046:0269c19": "　　彼大聲聞眾，　　照世勝觀尊，",
    "T11n0310_046:0269c20": "　　廣闡揚妙法，　　利益諸群品。",
    "T11n0310_046:0269c21": "　　彼大聲聞眾，　　照世勝觀尊，",
    "T11n0310_046:0269c22": "　　身具三十二，　　大丈夫威相。",
    "T11n0310_046:0269c23": "　　彼佛聲聞眾，　　猶如烏曇花，",
    "T11n0310_046:0269c24": "　　名稱甚難聞，　　過億拘胝劫。』",
    "T11n0310_046:0269c25": "「舍利子！時兒父母聞是法已，即取家中二十",
    "T11n0310_046:0269c26": "拘胝上妙財寶，將至兒所而語之言：『此諸財",
    "T11n0310_046:0269c27": "寶是汝父母所有之物，汝當取之，隨汝志意",
    "T11n0310_046:0269c28": "生信之所任持奉施。』爾時父母即為是兒而",
    "T11n0310_046:0269c29": "說頌曰：",
    "T11n0310_046:0270a01": "「『此是汝父母，　　所致諸財寶，",
    "T11n0310_046:0270a02": "　　隨心所敬信，　　汝當持布施。",
    "T11n0310_046:0270a03": "　　若金若珍寶，　　家中甚豐積，",
    "T11n0310_046:0270a04": "　　隨心所敬信，　　汝當持速施。",
    "T11n0310_046:0270a05": "　　衣服坐臥具，　　花鬘及塗香，",
    "T11n0310_046:0270a06": "　　隨心所敬信，　　汝持歡喜施。",
    "T11n0310_046:0270a07": "　　於佛及法僧，　　無上福田所，",
    "T11n0310_046:0270a08": "　　為利諸群生，　　當應行布施。』",
    "T11n0310_046:0270a09": "「舍利子！爾時嬰兒聞其父母所說頌已，復為",
    "T11n0310_046:0270a10": "父母而說頌曰：",
    "T11n0310_046:0270a11": "「『我今往勝觀，　　世間依怙所，",
    "T11n0310_046:0270a12": "　　當廣設供養，　　為利群生故。",
    "T11n0310_046:0270a13": "　　諸有欲希求，　　天上人中樂，",
    "T11n0310_046:0270a14": "　　應隨我所詣，　　勝觀如來所。』",
    "T11n0310_046:0270a15": "「舍利子！爾時嬰兒以念正知觀視四方，白父",
    "T11n0310_046:0270a16": "母曰：『父母當知，我今應往薄伽梵勝觀如來、",
    "T11n0310_046:0270a17": "應、正等覺所。』於是眾人聞是語已皆大驚愕：",
    "T11n0310_046:0270a18": "『云何嬰兒當初生日，便能與人往返言議？又",
    "T11n0310_046:0270a19": "能徒步有所造詣？』時有八萬四千眾生，聞是",
    "T11n0310_046:0270a20": "奇異皆來雲集，而作是言：『我等當觀此嬰兒",
    "T11n0310_046:0270a21": "者是何等類。為天？為龍？為藥叉耶？乃至為",
    "T11n0310_046:0270a22": "畢舍遮人非人耶？』舍利子！爾時嬰兒與諸大",
    "T11n0310_046:0270a23": "眾八萬四千前後圍遶，往詣勝觀如來所止",
    "T11n0310_046:0270a24": "之處。當此嬰兒往佛所時，以福德力恐為風",
    "T11n0310_046:0270a25": "日所損弊故，於上空中十千寶蓋自然而現",
    "T11n0310_046:0270a26": "用覆其身。又於嬰兒所由之路，虛空之中羅",
    "T11n0310_046:0270a27": "布金網，雨上妙花及細末香，超勝諸天常所",
    "T11n0310_046:0270a28": "散者。扇清涼風與天香合，周流飄散相續不",
    "T11n0310_046:0270a29": "斷。虛空諸天又於行路，以諸香水而用灑之，",
    "T11n0310_046:0270b01": "覆以金羅種種珍服。又彼諸天雨花布道，光",
    "T11n0310_046:0270b02": "彩相曜積齊于膝。於其道側無量百千清",
    "T11n0310_046:0270b03": "淨池沼自然出現，八功德水具足盈滿，生諸",
    "T11n0310_046:0270b04": "妙花，所謂殟鉢羅花、鉢特摩花、拘貿陀花、奔",
    "T11n0310_046:0270b05": "荼利花，含發鮮榮彌滿池內。又有鳧鴈鴛鴦",
    "T11n0310_046:0270b06": "異類眾鳥遊戲水上。舍利子！時彼嬰兒所由",
    "T11n0310_046:0270b07": "之路，七寶欄楯以界道側，諸天伎樂具無量",
    "T11n0310_046:0270b08": "千，深遠妙音自然而發。左右寶樹行列莊嚴，",
    "T11n0310_046:0270b09": "於大道中復施花路，現於身前為供養故，以",
    "T11n0310_046:0270b10": "待嬰兒遊履其上。於其花路承步諸花，舉足",
    "T11n0310_046:0270b11": "之時自然隱沒，及將下足花便踊現。爾時嬰",
    "T11n0310_046:0270b12": "兒遊此花道經須臾頃，即便迴顧觀諸大眾，",
    "T11n0310_046:0270b13": "說伽他曰：",
    "T11n0310_046:0270b14": "「『汝等無理不應行，　　異我此路餘非理，",
    "T11n0310_046:0270b15": "　　而我常遊此正理，　　故往有理最勝處。",
    "T11n0310_046:0270b16": "　　超過無量那庾劫，　　時復一福遇人身，",
    "T11n0310_046:0270b17": "　　時有一佛出世間，　　時勤修得淨信慧。』",
    "T11n0310_046:0270b18": "「舍利子！爾時嬰兒為諸大眾說伽他已，於虛",
    "T11n0310_046:0270b19": "空中有八萬四千諸大天子同聲讚言：『善哉",
    "T11n0310_046:0270b20": "善哉！』便說伽他讚嬰兒曰：",
    "T11n0310_046:0270b21": "「『善哉善哉大智慧，　　汝所宣說會正理，",
    "T11n0310_046:0270b22": "　　仁者後顧為無理，　　有正理者當前趣。』",
    "T11n0310_046:0270b23": "「舍利子！爾時嬰兒又以伽他報諸天曰：",
    "T11n0310_046:0270b24": "「『汝諸天等所宣說，　　有理無理之正言，",
    "T11n0310_046:0270b25": "　　我今問汝汝當答，　　有理無理之實義。』",
    "T11n0310_046:0270b26": "「舍利子！爾時諸天復以伽他報嬰兒曰：",
    "T11n0310_046:0270b27": "「『若樂欲住諸財寶，　　不樂出離所行處，",
    "T11n0310_046:0270b28": "　　如是無理諸凡愚，　　安住地獄之前道。",
    "T11n0310_046:0270b29": "　　若樂捨家趣非家，　　當應捨欲棄財寶，",
    "T11n0310_046:0270c01": "　　是人於世有正理，　　不久便開解脫門。』",
    "T11n0310_046:0270c02": "「舍利子！爾時嬰兒復以伽他報諸天曰：",
    "T11n0310_046:0270c03": "「『如汝所說理無理，　　觀汝全未能明曉。",
    "T11n0310_046:0270c04": "　　如是有理無理義，　　我深於此正開悟。』",
    "T11n0310_046:0270c05": "「舍利子！爾時嬰兒說是語已，即便前進趣薄",
    "T11n0310_046:0270c06": "伽梵毘鉢尸如來、應、正等覺大會之所。既到",
    "T11n0310_046:0270c07": "彼已，頂禮佛足右繞三匝却住一面，於薄伽",
    "T11n0310_046:0270c08": "梵勝觀如來深生敬仰，即以伽他而讚頌曰：",
    "T11n0310_046:0270c09": "「『常行利益諸世間，　　勝觀三明施甘露，",
    "T11n0310_046:0270c10": "　　如大龍象大師子，　　由是我今常敬禮。",
    "T11n0310_046:0270c11": "　　世間明照甚難得，　　猶如烏曇跋羅花，",
    "T11n0310_046:0270c12": "　　為世依怙作光明，　　形色微妙甚圓具。",
    "T11n0310_046:0270c13": "　　世間眾苦所逼迫，　　不能了知真聖道，",
    "T11n0310_046:0270c14": "　　踰越正路而逃迸，　　譬等生盲處於世。",
    "T11n0310_046:0270c15": "　　願我此世當成佛，　　如今勝觀人中尊，",
    "T11n0310_046:0270c16": "　　當拔眾生無量苦，　　及救三火燒然者。",
    "T11n0310_046:0270c17": "　　如是無邊百千眾，　　皆隨我來至於此，",
    "T11n0310_046:0270c18": "　　唯願演宣微妙法，　　悉令安住上菩提。』",
    "T11n0310_046:0270c19": "「舍利子！爾時嬰兒說是頌已，白勝觀如來應",
    "T11n0310_046:0270c20": "正等覺言：『世尊！願我來世於此世間，當成如",
    "T11n0310_046:0270c21": "來、應、正等覺，為諸眾生顯揚正法，亦如今者",
    "T11n0310_046:0270c22": "勝觀如來為諸大眾廣說妙法。』爾時會中有",
    "T11n0310_046:0270c23": "八萬四千眾生，復白勝觀如來言：『世尊！我等",
    "T11n0310_046:0270c24": "亦願於當來世，得成如來、應、正等覺，為眾生",
    "T11n0310_046:0270c25": "故顯揚正法，亦如今者勝觀如來等無有異。』",
    "T11n0310_046:0270c26": "爾時勝觀如來、應、正等覺，了知如是八萬四",
    "T11n0310_046:0270c27": "千人增上意已，即便微笑。舍利子！諸佛法爾，",
    "T11n0310_046:0270c28": "於微笑時有種種光，青黃赤白紅頗胝色，從",
    "T11n0310_046:0270c29": "佛面門自然而發，遍照無量無邊佛之世界，",
    "T11n0310_046:0271a01": "上至梵世映蔽一切日月光明。其光遍照所",
    "T11n0310_046:0271a02": "應作已，而復還來右繞勝觀如來百千匝已，",
    "T11n0310_046:0271a03": "從薄伽梵頂髻而入。舍利子！爾時勝觀如來",
    "T11n0310_046:0271a04": "有一侍者，覩佛神變現微笑已，從坐而起偏",
    "T11n0310_046:0271a05": "覆左肩，以右膝輪安處于地，向佛合掌曲躬",
    "T11n0310_046:0271a06": "禮敬，即於佛前以頌問曰：",
    "T11n0310_046:0271a07": "「『我今問佛勝觀尊，　　端嚴希有生眾喜，",
    "T11n0310_046:0271a08": "　　何等因緣大善逝，　　現發微笑世間依？",
    "T11n0310_046:0271a09": "　　兩足世尊現微笑，　　其相非無有因緣，",
    "T11n0310_046:0271a10": "　　願演微笑因緣本，　　利益世間悲愍故。",
    "T11n0310_046:0271a11": "　　今有百千拘胝眾，　　現住牟尼世尊前，",
    "T11n0310_046:0271a12": "　　攝耳專注樂聽聞，　　願世間依愍眾說。",
    "T11n0310_046:0271a13": "　　佛為一切眾生眼，　　為舍為救為歸趣，",
    "T11n0310_046:0271a14": "　　能斷眾生諸有疑，　　憐愍世間利益者。",
    "T11n0310_046:0271a15": "　　如來善知諸過去，　　又能通達彼未來，",
    "T11n0310_046:0271a16": "　　於一切法不生疑，　　及以現在諸佛土。",
    "T11n0310_046:0271a17": "　　通智法王論自在，　　出過三世妙如來，",
    "T11n0310_046:0271a18": "　　我今請問世間依，　　何等因緣現微笑？",
    "T11n0310_046:0271a19": "　　佛能永斷他疑網，　　於一切法自無疑，",
    "T11n0310_046:0271a20": "　　八音暢宣微妙法，　　善拔眾生憂毒箭。",
    "T11n0310_046:0271a21": "　　我心喜踊難陳說，　　合十指掌懷恭敬，",
    "T11n0310_046:0271a22": "　　敢問法主大聖尊，　　何等因緣現微笑？』",
    "T11n0310_046:0271a23": "「舍利子！爾時勝觀如來、應、正等覺告侍者曰：",
    "T11n0310_046:0271a24": "『苾芻！汝今見是嬰兒在我前不？』對曰：『唯然。我",
    "T11n0310_046:0271a25": "今已見。』勝觀佛言：『此嬰兒者，往昔過去曾於",
    "T11n0310_046:0271a26": "六十四拘胝那庾多百千佛所供養恭敬尊",
    "T11n0310_046:0271a27": "重讚歎，以諸衣服飲食臥具病緣醫藥及餘",
    "T11n0310_046:0271a28": "資物持用奉施彼諸佛已，為欲趣向三菩提",
    "T11n0310_046:0271a29": "故，又於過去十那庾多佛所修行梵行，迴向",
    "T11n0310_046:0271b01": "阿耨多羅三藐三菩提。苾芻當知，今是嬰兒",
    "T11n0310_046:0271b02": "所將大眾八萬四千，於過去世並是嬰兒本",
    "T11n0310_046:0271b03": "生父母。何以故？此嬰兒者曾於過去發如是",
    "T11n0310_046:0271b04": "願：「願我經生在在處處所有父母，皆令安住",
    "T11n0310_046:0271b05": "於佛菩提。又令諸母更無第二再受女身。」由",
    "T11n0310_046:0271b06": "是願故，彼諸眾生至于今日，隨逐嬰兒來至",
    "T11n0310_046:0271b07": "我所，又隨修學發於無上正等覺心。』爾時勝",
    "T11n0310_046:0271b08": "觀如來欲重宣此義，為侍者苾芻而說是頌：",
    "T11n0310_046:0271b09": "「『苾芻當觀此嬰兒，　　及現前住多千眾，",
    "T11n0310_046:0271b10": "　　其心踊躍發誠言，　　願我當來如法主。",
    "T11n0310_046:0271b11": "　　當知曾於過去生，　　如上數量諸佛所，",
    "T11n0310_046:0271b12": "　　恭敬供養大導師，　　利益天人世間者。",
    "T11n0310_046:0271b13": "　　於十那庾諸佛所，　　依佛捨家持正法，",
    "T11n0310_046:0271b14": "　　常行最勝之所行，　　為求無上菩提故。",
    "T11n0310_046:0271b15": "　　汝觀八萬四千眾，　　今現皆住如來前，",
    "T11n0310_046:0271b16": "　　曾於久遠過去世，　　悉是嬰兒之父母。",
    "T11n0310_046:0271b17": "　　又此嬰兒曾發願，　　諸有生生父母者，",
    "T11n0310_046:0271b18": "　　普令安住上正覺，　　更不重受女人身。",
    "T11n0310_046:0271b19": "　　彼皆隨學嬰兒行，　　發菩提心於我所，",
    "T11n0310_046:0271b20": "　　今我皆當授彼記，　　方將為世兩足尊。",
    "T11n0310_046:0271b21": "　　由此因緣現微笑，　　彼昔勝行我能知，",
    "T11n0310_046:0271b22": "　　及以未來諸所作，　　當證人中大聖主。』",
    "T11n0310_046:0271b23": "　　諸天龍神及人等，　　無量百千那庾多，",
    "T11n0310_046:0271b24": "　　聞佛為彼授記已，　　於勝觀尊生大喜。",
    "T11n0310_046:0271b25": "「舍利子！爾時嬰兒聞佛授記，心生歡喜踊躍",
    "T11n0310_046:0271b26": "無量，悅意泰然得未曾有，速疾往詣其父母",
    "T11n0310_046:0271b27": "所，說伽他曰：",
    "T11n0310_046:0271b28": "「『如是多千眾，　　我前生父母，",
    "T11n0310_046:0271b29": "　　皆已住菩提，　　父母心何趣？』",
    "T11n0310_046:0271c01": "「舍利子！爾時父母復以伽他報其子曰：",
    "T11n0310_046:0271c02": "「『如子志所趣，　　我心亦如是，",
    "T11n0310_046:0271c03": "　　當成一切智，　　此決定無疑。",
    "T11n0310_046:0271c04": "　　子已生我家，　　願後勿相捨，",
    "T11n0310_046:0271c05": "　　常當憶念我，　　令速證菩提。』",
    "T11n0310_046:0271c06": "「舍利子！爾時嬰兒復以伽他報父母曰：",
    "T11n0310_046:0271c07": "「『我諸行化導，　　皆願先成佛，",
    "T11n0310_046:0271c08": "　　最後我當成，　　照世人調御。』",
    "T11n0310_046:0271c09": "「舍利子！汝今當觀彼過去世勝觀如來法中",
    "T11n0310_046:0271c10": "嬰兒者，豈異人乎？勿作餘疑，今大自在天子",
    "T11n0310_046:0271c11": "是也。從是已後又經拘胝那庾多劫更不退",
    "T11n0310_046:0271c12": "墮，過是劫後生轉輪王聖種族中，彼當來父",
    "T11n0310_046:0271c13": "號曰名稱，如我今父淨飯大王；彼當來母號",
    "T11n0310_046:0271c14": "曰離暗，如我今母摩訶摩耶；彼當來子號曰",
    "T11n0310_046:0271c15": "無憂，如我今子羅睺羅。舍利子！彼既出家悟",
    "T11n0310_046:0271c16": "菩提已得成為佛，名曰大悲如來、應、正等覺，",
    "T11n0310_046:0271c17": "十號具足。其佛壽量滿百千拘胝歲，佛身常",
    "T11n0310_046:0271c18": "光遍照所及十踰繕那，佛說法處大會充滿",
    "T11n0310_046:0271c19": "百踰繕那。大悲如來處世教化，為度聲聞三",
    "T11n0310_046:0271c20": "會說法。第一大會度諸弟子有百拘胝，第二",
    "T11n0310_046:0271c21": "大會度諸弟子有那庾多拘胝，第三大會度",
    "T11n0310_046:0271c22": "諸弟子有百千那庾多拘胝。舍利子！其弟子",
    "T11n0310_046:0271c23": "中滿一拘胝皆是大阿羅漢，諸漏已盡無復",
    "T11n0310_046:0271c24": "煩惱，得自在慧具八解脫，成就靜慮及六神",
    "T11n0310_046:0271c25": "通。舍利子，大悲如來所度聲聞阿羅漢眾，如",
    "T11n0310_046:0271c26": "上所說三會數量，彼菩薩眾其數亦等，皆是",
    "T11n0310_046:0271c27": "往世所生父母。彼佛世尊宣說妙法利益無",
    "T11n0310_046:0271c28": "數諸眾生已，然後涅槃。佛滅度後，正法住世",
    "T11n0310_046:0271c29": "滿拘胝歲，分布舍利饒益眾生，亦如我今般",
    "T11n0310_046:0272a01": "涅槃後，流布供養等無有異。舍利子！安住正",
    "T11n0310_046:0272a02": "勤菩薩摩訶薩亦復如是，修行毘利耶波羅",
    "T11n0310_046:0272a03": "蜜多時，為求阿耨多羅三藐三菩提故，能於",
    "T11n0310_046:0272a04": "是經修行正行，倍增振發勇猛正勤大精進",
    "T11n0310_046:0272a05": "力，度脫無量諸眾生等。我說是人為善丈夫，",
    "T11n0310_046:0272a06": "思覺觀察不倦不退，勇猛精進明繫在心。舍",
    "T11n0310_046:0272a07": "利子！云何菩薩摩訶薩不倦精進？",
    "T11n0310_046:0272a08": "「舍利子！菩薩摩訶薩為眾生故求菩提時，不",
    "T11n0310_046:0272a09": "應限以數量而有所求。何以故？菩薩摩訶薩",
    "T11n0310_046:0272a10": "不作是念：『於爾所劫我當流轉。於爾所劫我",
    "T11n0310_046:0272a11": "不流轉。』以如是故，菩薩爾時被難思鎧處於",
    "T11n0310_046:0272a12": "生死，作是念言：『假使如我前際所經生死如",
    "T11n0310_046:0272a13": "是，更受勤苦經於生死倍過前際，為求菩提",
    "T11n0310_046:0272a14": "中無懈息。』舍利子！菩薩摩訶薩具足如是堅",
    "T11n0310_046:0272a15": "固弘誓，則名成就不倦精進。",
    "T11n0310_046:0272a16": "「復次舍利子！菩薩摩訶薩云何修行勇猛精",
    "T11n0310_046:0272a17": "進？舍利子！假使三千大千世界滿中熾火，發",
    "T11n0310_046:0272a18": "起勇猛正勤菩薩摩訶薩，為欲往覲彼如來",
    "T11n0310_046:0272a19": "故，以精進力於是熾火從中而過不怯不退。",
    "T11n0310_046:0272a20": "又舍利子！勇猛正勤菩薩摩訶薩，為求聽聞",
    "T11n0310_046:0272a21": "大菩薩藏微妙法門故，以精進力雖逢是火，",
    "T11n0310_046:0272a22": "從中直過而無怯退。又舍利子！假使三千大",
    "T11n0310_046:0272a23": "千世界滿中熾火，勇猛正勤菩薩摩訶薩，為",
    "T11n0310_046:0272a24": "欲宣說大菩薩藏深妙法故，以精進力於是",
    "T11n0310_046:0272a25": "熾火從中直過而無怯退。又舍利子！假使三",
    "T11n0310_046:0272a26": "千大千世界滿中熾火，勇猛正勤菩薩摩訶",
    "T11n0310_046:0272a27": "薩，為欲生起善根因緣，以精進力於是熾火",
    "T11n0310_046:0272a28": "從中直過而無怯退。又舍利子！假使三千大",
    "T11n0310_046:0272a29": "千世界滿中熾火，勇猛正勤菩薩摩訶薩，為",
    "T11n0310_046:0272b01": "欲利益諸眾生故，以精進力能於中過。如是",
    "T11n0310_046:0272b02": "為欲令他得寂靜故、得調伏故，雖逢是火，皆",
    "T11n0310_046:0272b03": "由中過而無怯退。又舍利子！發起勇猛不倦",
    "T11n0310_046:0272b04": "正勤菩薩摩訶薩，為欲令他般涅槃故，以精",
    "T11n0310_046:0272b05": "進力雖逢是火，能於中過而無怯退。舍利子！",
    "T11n0310_046:0272b06": "是名菩薩摩訶薩修行毘利耶波羅蜜多勇猛",
    "T11n0310_046:0272b07": "之相。",
    "T11n0310_046:0272b08": "「復次舍利子！發起勇猛不倦正勤菩薩摩訶",
    "T11n0310_046:0272b09": "薩行毘利耶波羅蜜多時，由不懈倦堅固不",
    "T11n0310_046:0272b10": "退善根所發無上大悲之所熏故，恒發勇猛",
    "T11n0310_046:0272b11": "大精進力，於諸眾生常行化導。又舍利子！如",
    "T11n0310_046:0272b12": "是發起勇猛不倦正勤菩薩摩訶薩，於一切",
    "T11n0310_046:0272b13": "時舉足下足常不捨離大菩提心，於佛法僧",
    "T11n0310_046:0272b14": "恒生珍敬繫念在前，於諸眾生恒遍觀察為",
    "T11n0310_046:0272b15": "利益故，不欲令被煩惱勢力之所逼奪。又舍",
    "T11n0310_046:0272b16": "利子！發起勇猛不倦正勤菩薩摩訶薩，所有",
    "T11n0310_046:0272b17": "已生諸妙善根一切迴向無上菩提，令此善",
    "T11n0310_046:0272b18": "根畢竟無盡。譬如少水投于大海，乃至劫燒",
    "T11n0310_046:0272b19": "中無有盡。舍利子！菩薩摩訶薩亦復如是，以",
    "T11n0310_046:0272b20": "諸善根迴向菩提亦無有盡，是名菩薩摩訶",
    "T11n0310_046:0272b21": "薩勇猛不倦大精進力。又舍利子！勇猛不倦",
    "T11n0310_046:0272b22": "精進菩薩摩訶薩，以平等行積集善根，於諸",
    "T11n0310_046:0272b23": "眾生起平等行積集善根，為欲引生一切智",
    "T11n0310_046:0272b24": "智積集善根，為欲利益諸眾生故積集善根。",
    "T11n0310_046:0272b25": "舍利子！如是無量諸大善根，皆是菩薩摩訶",
    "T11n0310_046:0272b26": "薩勇猛無倦大精進力之所集起。",
    "T11n0310_046:0272b27": "「復次舍利子！如是勇猛不倦正勤菩薩摩訶",
    "T11n0310_046:0272b28": "薩，常應精進修學是法，所得福聚無量無邊。",
    "T11n0310_046:0272b29": "今當廣說福聚之相。舍利子！我觀世間一切",
    "T11n0310_046:0272c01": "眾生所有福聚無量無邊，如是乃至一切有",
    "T11n0310_046:0272c02": "學無學所有福聚、一切獨覺所有福聚，轉復",
    "T11n0310_046:0272c03": "無量不可思議。如上所有諸福聚等，假使",
    "T11n0310_046:0272c04": "皆悉內置眾生一毛孔中，如是眾生一一毛",
    "T11n0310_046:0272c05": "孔皆有如上福德之聚，無量無邊不可思議。",
    "T11n0310_046:0272c06": "如是假使一切眾生一切毛孔所有福聚合集，",
    "T11n0310_046:0272c07": "置一無關鍵會大法祠中。舍利子！如是法祠",
    "T11n0310_046:0272c08": "功德福聚倍增于百，感得如來大丈夫身色",
    "T11n0310_046:0272c09": "相之一。如是一一大丈夫相，皆以如是功德",
    "T11n0310_046:0272c10": "所成。如是一切如來身中大丈夫相，所有福",
    "T11n0310_046:0272c11": "聚皆合成一眉間毫相。如是入一眉間毫",
    "T11n0310_046:0272c12": "相福聚，又過於此滿百千倍大功德聚，合成",
    "T11n0310_046:0272c13": "如來頂上無能觀見烏瑟膩沙大丈夫相。如",
    "T11n0310_046:0272c14": "是入一肉髻大功德聚，又過於此滿於拘胝百",
    "T11n0310_046:0272c15": "千倍大功德聚，合成如來大法商佉之相。舍",
    "T11n0310_046:0272c16": "利子！由此如來大法螺相為無量種功德集",
    "T11n0310_046:0272c17": "成，以如是故，如來隨所意欲出大音聲遍告",
    "T11n0310_046:0272c18": "無量無邊一切世界，為諸有情廣說妙法，如",
    "T11n0310_046:0272c19": "其根性隨聞信解悉令歡喜。何以故？皆由精",
    "T11n0310_046:0272c20": "進所修學故。舍利子！菩薩摩訶薩應作是念：",
    "T11n0310_046:0272c21": "『如是無上正等菩提雖極難得，我當不捨精",
    "T11n0310_046:0272c22": "進鎧甲發大勇猛，必定速悟無上菩提不足",
    "T11n0310_046:0272c23": "為難。既成佛已隨我意欲，於法螺相出大音",
    "T11n0310_046:0272c24": "聲，遍告無量無邊一切世界，為諸眾生說微",
    "T11n0310_046:0272c25": "妙法，隨根信解皆令歡喜。』舍利子！是名菩",
    "T11n0310_046:0272c26": "薩摩訶薩勇猛無倦正勤之相。",
    "T11n0310_046:0272c27": "「復次舍利子！勇猛無倦精進菩薩摩訶薩依",
    "T11n0310_046:0272c28": "毘利耶波羅蜜多故，常應如是精進修學，由",
    "T11n0310_046:0272c29": "修學故具足成就一切智慧。舍利子！假使三",
    "T11n0310_046:0273a01": "千大千世界所有眾生，一切成就隨信行智，",
    "T11n0310_046:0273a02": "即用此智欲以比一成就隨法行智，百分不",
    "T11n0310_046:0273a03": "及一、千分不及一、百千萬分不及一、僧佉分",
    "T11n0310_046:0273a04": "不及一、迦羅分不及一、伽拏那分不及一、烏",
    "T11n0310_046:0273a05": "波摩分不及一、烏波尼沙陀分不及一。復次",
    "T11n0310_046:0273a06": "舍利子！假使三千大千世界所有眾生，一切",
    "T11n0310_046:0273a07": "成就隨法行智，欲以比一第八人智，百分不",
    "T11n0310_046:0273a08": "及一，乃至烏波尼沙陀分不及一。復次舍利",
    "T11n0310_046:0273a09": "子！假使三千大千世界所有眾生，一切成就",
    "T11n0310_046:0273a10": "第八人智，欲以比一預流果智，百分不及一，",
    "T11n0310_046:0273a11": "乃至烏波尼沙陀分不及一。復次舍利子！假",
    "T11n0310_046:0273a12": "使三千大千世界所有眾生，一切成就預流果",
    "T11n0310_046:0273a13": "智，欲以比一乃至一來向智，如是一來果智",
    "T11n0310_046:0273a14": "乃至欲比不還果智，如是乃至欲比阿羅漢",
    "T11n0310_046:0273a15": "智、若獨覺智、若過百劫菩薩智、若成就不退",
    "T11n0310_046:0273a16": "轉菩薩智，如是乃至欲比繫屬一生菩薩智，",
    "T11n0310_046:0273a17": "皆應廣說無量無邊算數譬喻所不能及。如",
    "T11n0310_046:0273a18": "是舍利子！假使十方無量無邊一切世界所",
    "T11n0310_046:0273a19": "有眾生，皆悉成就繫屬一生菩薩之智，欲比",
    "T11n0310_046:0273a20": "如來十力之一處非處智，百分千分百千萬",
    "T11n0310_046:0273a21": "分不及一、僧佉分不及一、迦羅分不及一、伽",
    "T11n0310_046:0273a22": "拏那分不及一、烏波摩分不及一、烏波尼沙",
    "T11n0310_046:0273a23": "陀分不及一，乃至算數譬喻所不能及。舍利",
    "T11n0310_046:0273a24": "子！是菩薩摩訶薩行毘利耶波羅蜜多故，聞",
    "T11n0310_046:0273a25": "如來如是甚深智解之時，其心不驚無有怖",
    "T11n0310_046:0273a26": "畏，於是智人生樂欲心，發起正勤中無廢",
    "T11n0310_046:0273a27": "捨，作如是念：『我今修行勇猛精進，假使我身",
    "T11n0310_046:0273a28": "皮肉骨血筋脈髓腦皆悉枯燥爛壞無遺，未",
    "T11n0310_046:0273a29": "得如來如是處非處智力已來，於其中間發",
    "T11n0310_046:0273b01": "大勇猛堅固精進終無懈廢。』舍利子！是名菩",
    "T11n0310_046:0273b02": "薩摩訶薩勇猛無倦正勤波羅蜜多堅固之",
    "T11n0310_046:0273b03": "相。應如是學。復次舍利子！菩薩摩訶薩行毘",
    "T11n0310_046:0273b04": "利耶波羅蜜多故，發大勇猛無倦正勤，常應",
    "T11n0310_046:0273b05": "如是精進修學。由修學故，能滅眾生諸煩惱",
    "T11n0310_046:0273b06": "火。舍利子！假使一切眾生於過去世所有諸",
    "T11n0310_046:0273b07": "心，皆入眾生一心中轉。如是眾生一一諸心，",
    "T11n0310_046:0273b08": "乃至一切眾生一一各有爾所諸心，無量繁",
    "T11n0310_046:0273b09": "雜難可了知。如是一切眾生一一心中，各具",
    "T11n0310_046:0273b10": "無量貪瞋癡等諸惑繁雜。以此一切眾生所",
    "T11n0310_046:0273b11": "有煩惱，皆入一眾生一心中轉。舍利子！假使",
    "T11n0310_046:0273b12": "展轉一切眾生，皆具如是無量煩惱難可了",
    "T11n0310_046:0273b13": "知。菩薩摩訶薩作如是念：『我當策勵勇猛發",
    "T11n0310_046:0273b14": "勤精進，尋求如是智慧資糧，隨我所發正勤",
    "T11n0310_046:0273b15": "之力，於諸眾生貪瞋癡火及餘熱惱我要當",
    "T11n0310_046:0273b16": "令息滅無遺，斬除毒害摧破散壞同於灰",
    "T11n0310_046:0273b17": "燼，速令眾生住涅槃道。』舍利子！是名菩薩摩",
    "T11n0310_046:0273b18": "訶薩勇猛無倦正勤波羅蜜多。應如是學。",
    "T11n0310_046:0273b19": "「復次舍利子！菩薩摩訶薩依毘利耶波羅蜜",
    "T11n0310_046:0273b20": "多故，安住勇猛無倦精進，常應如是正勤修",
    "T11n0310_046:0273b21": "學。以修學故，諸善身業無有休廢，諸善語業",
    "T11n0310_046:0273b22": "無有休廢，諸善心業無有休廢，乃至所有一",
    "T11n0310_046:0273b23": "切正勤皆為方便策進菩薩身語心業。舍利",
    "T11n0310_046:0273b24": "子！然諸世間但說菩薩身語二業精進第一，",
    "T11n0310_046:0273b25": "不說菩薩心精進相。舍利子！菩薩摩訶薩心",
    "T11n0310_046:0273b26": "精進相無量無邊，吾今略說。何等名為心精",
    "T11n0310_046:0273b27": "進相？謂菩薩心修行正勤若進若止，如是為",
    "T11n0310_046:0273b28": "相。舍利子！云何名為正勤進止？舍利子！菩薩",
    "T11n0310_046:0273b29": "修行大精進者，為菩提故勤行精進。所言進",
    "T11n0310_046:0273c01": "者於諸眾生發起大悲，所言止者謂無我忍。",
    "T11n0310_046:0273c02": "所言進者攝諸眾生，所言止者於法不取。所",
    "T11n0310_046:0273c03": "言進者生死無倦，所言止者不得三界。所言",
    "T11n0310_046:0273c04": "進者一切盡捨，所言止者不厭布施。所言進",
    "T11n0310_046:0273c05": "者攝取淨戒，所言止者不厭尸羅。所言進者",
    "T11n0310_046:0273c06": "堪忍眾苦，所言止者心無毀壞。所言進者起",
    "T11n0310_046:0273c07": "諸善法，所言止者心常遠離。所言進者攝受",
    "T11n0310_046:0273c08": "靜慮，所言止者心常寂滅。所言進者聞法無",
    "T11n0310_046:0273c09": "厭，所言止者如理善巧。所言進者聽說無倦，",
    "T11n0310_046:0273c10": "所言止者無戲論法。所言進者求慧資糧，所",
    "T11n0310_046:0273c11": "言止者斷諸戲論。所言進者增長梵信，所言",
    "T11n0310_046:0273c12": "止者真知行捨。所言進者具五神通，所言止",
    "T11n0310_046:0273c13": "者遍知漏盡。所言進者修諸念處，所言止者",
    "T11n0310_046:0273c14": "念無功用。所言進者正斷方便，所言止者善",
    "T11n0310_046:0273c15": "惡俱捨。所言進者引發神足，所言止者任運",
    "T11n0310_046:0273c16": "作用。所言進者諸根善權，所言止者觀非根",
    "T11n0310_046:0273c17": "性。所言進者攝受諸力，所言止者智無制伏。",
    "T11n0310_046:0273c18": "所言進者生菩提分，所言止者智簡擇法。所",
    "T11n0310_046:0273c19": "言進者求道資糧，所言止者無來往性。所言",
    "T11n0310_046:0273c20": "進者求奢摩他，所言止者心住寂止。所言進",
    "T11n0310_046:0273c21": "者資助勝觀，所言止者伺察法性。所言進者",
    "T11n0310_046:0273c22": "隨覺諸因，所言止者諸因遍智。所言進者從",
    "T11n0310_046:0273c23": "他聞音，所言止者如法修行。所言進者謂身",
    "T11n0310_046:0273c24": "莊嚴，所言止者謂法性身。所言進者謂語莊",
    "T11n0310_046:0273c25": "嚴，所言止者聖默然性。所言進者信解脫門，",
    "T11n0310_046:0273c26": "所言止者無有發起。所言進者遠離四魔，所",
    "T11n0310_046:0273c27": "言止者捨煩惱習。所言進者方便善巧，所言",
    "T11n0310_046:0273c28": "止者觀察深慧。所言進者觀察緣境，所言止",
    "T11n0310_046:0273c29": "者無功用觀。所言進者觀察假名，所言止者",
    "T11n0310_046:0274a01": "了達實義。舍利子！諸如是等進止之相，是名",
    "T11n0310_046:0274a02": "菩薩摩訶薩唯心精進。若諸菩薩摩訶薩聞",
    "T11n0310_046:0274a03": "如是等心精進相，應當發起勇猛無倦具足",
    "T11n0310_046:0274a04": "正勤。舍利子！如是名為菩薩摩訶薩修行正",
    "T11n0310_046:0274a05": "勤波羅蜜多無有厭倦勇猛精進修習之相。",
    "T11n0310_046:0274a06": "大寶積經卷第四十六"
}