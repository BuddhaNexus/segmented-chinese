{
    "X08n0240_003:0500a07": "大方廣佛華嚴經綱要卷第三",
    "X08n0240_003:0500a08": "于闐國三藏沙門實叉難陀 譯經",
    "X08n0240_003:0500a09": "清涼山大華嚴寺沙門澄觀 疏義",
    "X08n0240_003:0500a10": "明匡山法雲寺憨山沙門德清提挈",
    "X08n0240_003:0500a11": "世主妙嚴品第一之三",
    "X08n0240_003:0500a12": "[0500a12] 復次持國乾闥婆王得自在方便攝一切眾生解脫",
    "X08n0240_003:0500a13": "門。樹光乾闥婆王得普見一切功德莊嚴解脫門。淨",
    "X08n0240_003:0500a14": "目乾闥婆王得永斷一切眾生憂苦出生歡喜藏解",
    "X08n0240_003:0500a15": "脫門。華冠乾闥婆王得永斷一切眾生邪見惑解脫",
    "X08n0240_003:0500a16": "門。喜步普音乾闥婆王得如雲廣布普蔭澤一切眾",
    "X08n0240_003:0500a17": "生解脫門。樂搖動美目乾闥婆王得現廣大妙好身",
    "X08n0240_003:0500a18": "令一切獲安樂解脫門。妙音師子幢乾闥婆王得普",
    "X08n0240_003:0500a19": "散十方一切大名稱寶解脫門。普放寶光明乾闥婆",
    "X08n0240_003:0500a20": "王得現一切大歡喜光明清淨身解脫門。金剛樹華",
    "X08n0240_003:0500a21": "幢乾闥婆王得普滋榮一切樹令見者歡喜解脫門。",
    "X08n0240_003:0500a22": "普現莊嚴乾闥婆王得善入一切佛境界與眾生安",
    "X08n0240_003:0500a23": "樂解脫門。爾時持國乾闥婆王承佛威力。普觀一切",
    "X08n0240_003:0500a24": "乾闥婆眾。而說頌言。",
    "X08n0240_003:0500b01": " 諸佛境界無量門  一切眾生莫能入",
    "X08n0240_003:0500b02": " 善逝如空性清淨  普為世間開正道",
    "X08n0240_003:0500b03": " 如來一一毛孔中  功德大海皆充滿",
    "X08n0240_003:0500b04": " 一切世間咸利樂  此樹光王所能見",
    "X08n0240_003:0500b05": " 世間廣大憂苦海  佛能消竭悉無餘",
    "X08n0240_003:0500b06": " 如來慈愍多方便  淨目於此能深解",
    "X08n0240_003:0500b07": " 十方剎海無有邊  佛以智光咸照曜",
    "X08n0240_003:0500b08": " 普使滌除邪惡見  此樹華王所入門",
    "X08n0240_003:0500b09": " 佛於往昔無量劫  修習大慈方便行",
    "X08n0240_003:0500b10": " 一切世間咸慰安  此道普音能悟入",
    "X08n0240_003:0500b11": " 佛身清淨皆樂見  能生世間無盡樂",
    "X08n0240_003:0500b12": " 解脫因果次第成  美目於斯善開示",
    "X08n0240_003:0500b13": " 眾生迷惑常流轉  愚癡障蓋極堅密",
    "X08n0240_003:0500b14": " 如來為說廣大法  師子幢王能演暢",
    "X08n0240_003:0500b15": " 如來普現妙色身  無量差別等眾生",
    "X08n0240_003:0500b16": " 種種方便照世間  妙音如是觀於佛",
    "X08n0240_003:0500b17": " 大智方便無量門  佛為&#x7FA3;生普開闡",
    "X08n0240_003:0500b18": " 入勝菩提真實行  此金剛幢善觀察",
    "X08n0240_003:0500b19": " 一剎那中百千劫  佛力能現無所動",
    "X08n0240_003:0500b20": " 等以安樂施&#x7FA3;生  此樂莊嚴之解脫",
    "X08n0240_003:0500b21": "[0500b21] 復次增長鳩槃茶王得滅一切怨害力解脫門。龍主",
    "X08n0240_003:0500b22": "鳩槃茶王得修習無邊行門海解脫門。莊嚴幢鳩槃",
    "X08n0240_003:0500b23": "茶王得知一切眾生心所樂解脫門。饒益行鳩槃茶",
    "X08n0240_003:0500b24": "王得普成就清淨大光明所作業解脫門。可怖畏鳩",
    "X08n0240_003:0500c01": "槃茶王得開示一切眾生安隱無畏道解脫門。妙莊",
    "X08n0240_003:0500c02": "嚴鳩槃茶王得消竭一切眾生愛欲海解脫門。高峰",
    "X08n0240_003:0500c03": "慧鳩槃茶王得普現諸趣光明雲解脫門。勇&#x5FA4;臂鳩",
    "X08n0240_003:0500c04": "槃茶王得普放光明滅如山重障解脫門。無邊淨華",
    "X08n0240_003:0500c05": "眼鳩槃茶王得開示不退轉大悲藏解脫門。廣大面",
    "X08n0240_003:0500c06": "鳩槃茶王得普現諸趣流轉身解脫門。爾時增長鳩",
    "X08n0240_003:0500c07": "槃茶王承佛威力。普觀一切鳩槃茶眾。而說頌言。",
    "X08n0240_003:0500c08": " 成就忍力世導師  為物修行無量劫",
    "X08n0240_003:0500c09": " 永離世間憍慢惑  是故其身最嚴淨",
    "X08n0240_003:0500c10": " 佛昔普修諸行海  教化十方無量眾",
    "X08n0240_003:0500c11": " 種種方便利&#x7FA3;生  此解脫門龍主得",
    "X08n0240_003:0500c12": " 佛以大智救眾生  莫不明了知其心",
    "X08n0240_003:0500c13": " 種種自在而調伏  嚴幢見此生歡喜",
    "X08n0240_003:0500c14": " 神道應現如光影  法輪真實同&#x8657;空",
    "X08n0240_003:0500c15": " 如是處世無央劫  此饒益王之所證",
    "X08n0240_003:0500c16": " 眾生癡&#x7796;常蒙惑  佛光照現安隱道",
    "X08n0240_003:0500c17": " 為作救護令除苦  可畏能觀此法門",
    "X08n0240_003:0500c18": " 欲海漂淪具眾苦  智光普照滅無餘",
    "X08n0240_003:0500c19": " 既除苦已為說法  此妙莊嚴之所悟",
    "X08n0240_003:0500c20": " 佛身普應無不見  種種方便化&#x7FA3;生",
    "X08n0240_003:0500c21": " 音如雷震雨法雨  如是法門高慧入",
    "X08n0240_003:0500c22": " 清淨光明不唐發  若遇必令消重障",
    "X08n0240_003:0500c23": " 演佛功德無有邊  勇臂能明此深理",
    "X08n0240_003:0500c24": " 為欲安樂諸眾生  修習大悲無量劫",
    "X08n0240_003:0501a01": " 種種方便除眾苦  如是淨華之所見",
    "X08n0240_003:0501a02": " 神通自在不思議  其身普現&#x5FA7;十方",
    "X08n0240_003:0501a03": " 而於一切無來去  此廣面王心所了",
    "X08n0240_003:0501a04": "[0501a04] 復次毗樓博叉龍王得消滅一切諸龍趣熾然苦解",
    "X08n0240_003:0501a05": "脫門。娑竭羅龍王得一念中轉自龍形示現無量眾",
    "X08n0240_003:0501a06": "生身解脫門。雲音幢龍王得於一切諸有趣中以清",
    "X08n0240_003:0501a07": "淨音說佛無邊名號海解脫門。燄口龍王得普現無",
    "X08n0240_003:0501a08": "邊佛世界建立差別解脫門。燄眼龍王得一切眾生",
    "X08n0240_003:0501a09": "嗔癡蓋纏如來慈愍令除滅解脫門。雲幢龍王得開",
    "X08n0240_003:0501a10": "示一切眾生大喜樂福德海解脫門。德叉迦龍王得",
    "X08n0240_003:0501a11": "以清淨救護音滅除一切怖畏解脫門。無邊步龍王",
    "X08n0240_003:0501a12": "得示現一切佛色身及住劫次第解脫門。清淨色速",
    "X08n0240_003:0501a13": "疾龍王得出生一切眾生大愛樂歡喜海解脫門。普",
    "X08n0240_003:0501a14": "行大音龍王得示現一切平等悅意無礙音解脫門。",
    "X08n0240_003:0501a15": "無熱惱龍王得以大悲普覆雲滅一切世間苦解脫",
    "X08n0240_003:0501a16": "門。爾時毗樓博叉龍王承佛威力。普觀一切諸龍眾",
    "X08n0240_003:0501a17": "已。而說頌言。",
    "X08n0240_003:0501a18": " 汝觀如來法常爾  一切眾生咸利益",
    "X08n0240_003:0501a19": " 能以大悲哀愍力  拔彼畏塗淪墜者",
    "X08n0240_003:0501a20": " 一切眾生種種別  於一毛端皆示現",
    "X08n0240_003:0501a21": " 神通變化滿世間  娑竭如是觀於佛",
    "X08n0240_003:0501a22": " 佛以神通無限力  廣演名號等眾生",
    "X08n0240_003:0501a23": " 隨其所樂普使聞  如是雲音能悟解",
    "X08n0240_003:0501a24": " 無量無邊國土眾  佛能令入一毛孔",
    "X08n0240_003:0501b01": " 如來安坐彼會中  此燄口龍之所見",
    "X08n0240_003:0501b02": " 一切眾生瞋恚心  纏蓋愚癡深若海",
    "X08n0240_003:0501b03": " 如來慈愍皆除滅  燄龍觀此能明見",
    "X08n0240_003:0501b04": " 一切眾生福德力  佛毛孔中皆顯現",
    "X08n0240_003:0501b05": " 現已令歸大福海  此高雲幢之所觀",
    "X08n0240_003:0501b06": " 佛身毛孔發智光  其光處處演妙音",
    "X08n0240_003:0501b07": " 眾生聞者除憂畏  德叉迦龍悟斯道",
    "X08n0240_003:0501b08": " 三世一切諸如來  國土莊嚴劫次第",
    "X08n0240_003:0501b09": " 如是皆於佛身現  廣步見此神通力",
    "X08n0240_003:0501b10": " 我觀如來往昔行  供養一切諸佛海",
    "X08n0240_003:0501b11": " 於彼咸增喜樂心  此速疾龍之所入",
    "X08n0240_003:0501b12": " 佛以方便隨類音  為眾說法令歡喜",
    "X08n0240_003:0501b13": " 其音清雅眾所悅  普行聞此心欣悟",
    "X08n0240_003:0501b14": " 眾生逼迫諸有中  業惑漂轉無人救",
    "X08n0240_003:0501b15": " 佛以大悲令解脫  無熱大龍能悟此",
    "X08n0240_003:0501b16": "[0501b16] 復次毗沙門夜叉王得以無邊方便救護惡眾生解",
    "X08n0240_003:0501b17": "脫門。自在音夜叉王得普觀察眾生方便救護解脫",
    "X08n0240_003:0501b18": "門。嚴持器仗夜叉王得能資益一切甚羸惡眾生解",
    "X08n0240_003:0501b19": "脫門。大智慧夜叉王得稱揚一切聖功德海解脫門。",
    "X08n0240_003:0501b20": "燄眼主夜叉王得普觀察一切眾生大悲智解脫門。",
    "X08n0240_003:0501b21": "金剛眼夜叉王得種種方便利益安樂一切眾生解",
    "X08n0240_003:0501b22": "脫門。勇&#x5FA4;臂夜叉王得普入一切諸法義解脫門。勇",
    "X08n0240_003:0501b23": "敵大軍夜叉王得守護一切眾生令住於道無空過",
    "X08n0240_003:0501b24": "者解脫門。富財夜叉王得增長一切眾生福德聚令",
    "X08n0240_003:0501c01": "恒受快樂解脫門。力壞高山夜叉王得隨順憶念出",
    "X08n0240_003:0501c02": "生佛力智光明解脫門。爾時多聞大夜叉王承佛威",
    "X08n0240_003:0501c03": "力。普觀一切夜叉眾會。而說頌言。",
    "X08n0240_003:0501c04": " 眾生罪惡深可怖  於百千劫不見佛",
    "X08n0240_003:0501c05": " 漂流生死受眾苦  為救是等佛興世",
    "X08n0240_003:0501c06": " 如來救護諸世間  悉現一切眾生前",
    "X08n0240_003:0501c07": " 息彼畏塗輪轉苦  如是法門音王入",
    "X08n0240_003:0501c08": " 眾生惡業為重障  佛示妙理令開解",
    "X08n0240_003:0501c09": " 譬以明燈照世間  此法嚴仗能觀見",
    "X08n0240_003:0501c10": " 佛昔劫海修諸行  稱讚十方一切佛",
    "X08n0240_003:0501c11": " 故有高遠大名聞  此智慧王之所了",
    "X08n0240_003:0501c12": " 智慧如空無有邊  法身廣大不思議",
    "X08n0240_003:0501c13": " 是故十方皆出現  燄目於此能觀察",
    "X08n0240_003:0501c14": " 一切趣中演妙音  說法利益諸&#x7FA3;生",
    "X08n0240_003:0501c15": " 其聲所暨眾苦滅  入此方便金剛眼",
    "X08n0240_003:0501c16": " 一切甚深廣大義  如來一句能演說",
    "X08n0240_003:0501c17": " 如是教理等世間  勇&#x5FA4;慧王之所悟",
    "X08n0240_003:0501c18": " 一切眾生住邪道  佛示正道不思議",
    "X08n0240_003:0501c19": " 普使世間成法器  此勇敵軍能悟解",
    "X08n0240_003:0501c20": " 世間所有眾福業  一切皆由佛光照",
    "X08n0240_003:0501c21": " 佛智慧海難測量  如是富財之解脫",
    "X08n0240_003:0501c22": " 憶念往劫無央數  佛於是中修十力",
    "X08n0240_003:0501c23": " 能令諸力皆圓滿  此高幢王所了知",
    "X08n0240_003:0501c24": "[0501c24] 復次善慧摩&#x777A;羅伽王得以一切神通方便令眾生",
    "X08n0240_003:0502a01": "集功德解脫門。淨威音摩&#x777A;羅伽王得使一切眾生",
    "X08n0240_003:0502a02": "除煩惱得清涼悅樂解脫門。勝慧莊嚴髻摩&#x777A;羅伽",
    "X08n0240_003:0502a03": "王得普使一切善不善思覺眾生入清淨法解脫門。",
    "X08n0240_003:0502a04": "妙目主摩&#x777A;羅伽王得了達一切無所著福德自在",
    "X08n0240_003:0502a05": "平等相解脫門。燈幢摩&#x777A;羅伽王得開示一切眾生",
    "X08n0240_003:0502a06": "令離黑闇怖畏道解脫門。最勝光明幢摩&#x777A;羅伽王",
    "X08n0240_003:0502a07": "得了知一切佛功德生歡喜解脫門。師子臆摩&#x777A;羅",
    "X08n0240_003:0502a08": "伽王得勇猛力為一切眾生救護主解脫門。眾妙莊",
    "X08n0240_003:0502a09": "嚴音摩&#x777A;羅伽王得令一切眾生隨憶念生無邊喜",
    "X08n0240_003:0502a10": "樂解脫門。須彌臆摩&#x777A;羅伽王得於一切所緣決定",
    "X08n0240_003:0502a11": "不動到彼岸滿足解脫門。可愛樂光明摩&#x777A;羅伽王",
    "X08n0240_003:0502a12": "得為一切不平等眾生開示平等道解脫門。爾時善",
    "X08n0240_003:0502a13": "慧威光摩&#x777A;羅伽王承佛威力。普觀一切摩&#x777A;羅伽",
    "X08n0240_003:0502a14": "眾。而說頌言。",
    "X08n0240_003:0502a15": " 汝觀如來性清淨  普現威光利&#x7FA3;品",
    "X08n0240_003:0502a16": " 示甘露道使清涼  眾苦永樂無所依",
    "X08n0240_003:0502a17": " 一切眾生居有海  諸惡業惑自纏覆",
    "X08n0240_003:0502a18": " 示彼所行寂靜法  離塵威音能善了",
    "X08n0240_003:0502a19": " 佛智無等叵思議  知眾生心無不盡",
    "X08n0240_003:0502a20": " 為彼闡明清淨法  如是嚴髻心能悟",
    "X08n0240_003:0502a21": " 無量諸佛現世間  普為眾生作福田",
    "X08n0240_003:0502a22": " 福海廣大深難測  妙目大王能悉見",
    "X08n0240_003:0502a23": " 一切眾生憂畏苦  佛普現前而救護",
    "X08n0240_003:0502a24": " 法界&#x8657;空靡不周  此是燈幢所行境",
    "X08n0240_003:0502b01": " 佛一毛孔諸功德  世間共度不能了",
    "X08n0240_003:0502b02": " 無邊無盡同&#x8657;空  如是廣大光幢見",
    "X08n0240_003:0502b03": " 如來通達一切法  於彼法性皆明照",
    "X08n0240_003:0502b04": " 如須彌山不傾動  入此法門師子臆",
    "X08n0240_003:0502b05": " 佛於往昔廣大劫  集歡喜海深無盡",
    "X08n0240_003:0502b06": " 是故見者靡不欣  此法嚴音之所入",
    "X08n0240_003:0502b07": " 了知法界無形相  波羅蜜海悉圓滿",
    "X08n0240_003:0502b08": " 大光普救諸眾生  山臆能知此方便",
    "X08n0240_003:0502b09": " 汝觀如來自在力  十方降現罔不均",
    "X08n0240_003:0502b10": " 一切眾生咸照悟  此妙光明能善入",
    "X08n0240_003:0502b11": "[0502b11] 復次善慧光明天緊那羅王得普生一切喜樂業解",
    "X08n0240_003:0502b12": "脫門。妙華幢緊那羅王得能生無上法喜令一切受",
    "X08n0240_003:0502b13": "安樂解脫門。種種莊嚴緊那羅王得一切功德滿足",
    "X08n0240_003:0502b14": "廣大清淨信解藏解脫門。悅意吼聲緊那羅王得恒",
    "X08n0240_003:0502b15": "出一切悅意聲令聞者離憂怖解脫門。寶樹光明緊",
    "X08n0240_003:0502b16": "那羅王得大悲安立一切眾生令覺悟所緣解脫門。",
    "X08n0240_003:0502b17": "普樂見緊那羅王得示現一切妙色身解脫門。最勝",
    "X08n0240_003:0502b18": "光莊嚴緊那羅王得了知一切殊勝莊嚴果所從生",
    "X08n0240_003:0502b19": "業解脫門。微妙華幢緊那羅王得善觀察一切世間",
    "X08n0240_003:0502b20": "業所生報解脫門。動地力緊那羅王得恒起一切利",
    "X08n0240_003:0502b21": "益眾生事解脫門。威猛主緊那羅王得善知一切緊",
    "X08n0240_003:0502b22": "那羅心巧攝御解脫門。爾時善慧光明天緊那羅王",
    "X08n0240_003:0502b23": "承佛威力。普觀一切緊那羅眾。而說頌言。",
    "X08n0240_003:0502b24": " 世間所有安樂事  一切皆由見佛興",
    "X08n0240_003:0502c01": " 導師利益諸眾生  普作救護歸依處",
    "X08n0240_003:0502c02": " 出生一切諸善樂  世間咸得無有盡",
    "X08n0240_003:0502c03": " 能令見者不唐捐  此是華幢之所悟",
    "X08n0240_003:0502c04": " 佛功德海無有盡  求其邊際不可得",
    "X08n0240_003:0502c05": " 光明普照於十方  此莊嚴王之解脫",
    "X08n0240_003:0502c06": " 如來大音常演暢  開示離憂真實法",
    "X08n0240_003:0502c07": " 眾生聞者咸欣悅  如是吼聲能信受",
    "X08n0240_003:0502c08": " 我觀如來自在力  皆由往昔所修行",
    "X08n0240_003:0502c09": " 大悲救物令清淨  此寶樹王能悟入",
    "X08n0240_003:0502c10": " 如來難可得見聞  眾生億劫時乃遇",
    "X08n0240_003:0502c11": " 眾生為嚴悉具足  此樂見王之所&#x89A9;",
    "X08n0240_003:0502c12": " 汝觀如來大智慧  普應&#x7FA3;生心所欲",
    "X08n0240_003:0502c13": " 一切智道靡不宣  最勝莊嚴此能了",
    "X08n0240_003:0502c14": " 業海廣大不思議  眾生苦樂皆從起",
    "X08n0240_003:0502c15": " 如是一切能開示  此華幢王所了知",
    "X08n0240_003:0502c16": " 諸佛神通無間歇  十方大地恒震動",
    "X08n0240_003:0502c17": " 一切眾生莫能知  此廣大力恒明見",
    "X08n0240_003:0502c18": " 處於眾會現神通  放大光明令覺悟",
    "X08n0240_003:0502c19": " 顯示一切如來境  此威猛主能觀察",
    "X08n0240_003:0502c20": "[0502c20] 復次大速疾力迦樓羅王得無著無礙眼普觀察眾",
    "X08n0240_003:0502c21": "生界解脫門。不可壞寶髻迦樓羅王得普安住法界",
    "X08n0240_003:0502c22": "教化眾生解脫門。清淨速疾迦樓羅王得普成就波",
    "X08n0240_003:0502c23": "羅蜜精進力解脫門。不退心莊嚴迦樓羅王得勇猛",
    "X08n0240_003:0502c24": "力入如來境界解脫門。大海處攝持力迦樓羅王得",
    "X08n0240_003:0503a01": "入佛行廣大智慧海解脫門。堅法淨光迦樓羅王得",
    "X08n0240_003:0503a02": "成就無邊眾生差別智解脫門。妙嚴冠髻迦樓羅王",
    "X08n0240_003:0503a03": "得莊嚴佛法城解脫門。普捷示現迦樓羅王得成就",
    "X08n0240_003:0503a04": "不可壞平等力解脫門。普觀海迦樓羅王得了知一",
    "X08n0240_003:0503a05": "切眾生身而為現形解脫門。龍音大目精迦樓羅王",
    "X08n0240_003:0503a06": "得普入一切眾生歿生行智解脫門。爾時大速疾力",
    "X08n0240_003:0503a07": "迦樓羅王承佛威力。普觀一切迦樓羅眾。而說頌言。",
    "X08n0240_003:0503a08": " 佛眼廣大無邊際  普見十方諸國土",
    "X08n0240_003:0503a09": " 其中眾生不可量  現大神通悉調伏",
    "X08n0240_003:0503a10": " 佛神通力無所礙  &#x5FA7;坐十方覺樹下",
    "X08n0240_003:0503a11": " 演法如雲悉充滿  寶髻聽聞心不逆",
    "X08n0240_003:0503a12": " 佛於往昔修諸行  普淨廣大波羅蜜",
    "X08n0240_003:0503a13": " 供養一切諸如來  此速疾王深信解",
    "X08n0240_003:0503a14": " 如來一一毛孔中  一念普現無邊行",
    "X08n0240_003:0503a15": " 如是難思佛境界  不退莊嚴悉明&#x89A9;",
    "X08n0240_003:0503a16": " 佛行廣大不思議  一切眾生莫能測",
    "X08n0240_003:0503a17": " 導師功德智慧海  此執持王所行處",
    "X08n0240_003:0503a18": " 如來無量智慧光  能滅眾生癡惑網",
    "X08n0240_003:0503a19": " 一切世間咸救護  此是堅法所持說",
    "X08n0240_003:0503a20": " 法城廣大不可窮  其門種種無數量",
    "X08n0240_003:0503a21": " 如來處世大開闡  此妙冠髻能明入",
    "X08n0240_003:0503a22": " 一切諸佛一法身  真如平等無分別",
    "X08n0240_003:0503a23": " 佛以此力常安住  普捷現王斯具演",
    "X08n0240_003:0503a24": " 佛昔諸有攝眾生  普放光明&#x5FA7;世間",
    "X08n0240_003:0503b01": " 種種方便示調伏  此勝法門觀海悟",
    "X08n0240_003:0503b02": " 佛觀一切諸國土  悉依業海而安住",
    "X08n0240_003:0503b03": " 普雨法雨於其中  龍音解脫能如是",
    "X08n0240_003:0503b04": "[0503b04] 復次羅&#x777A;阿脩羅王得現為大會尊勝主解脫門。毗",
    "X08n0240_003:0503b05": "摩質多羅阿脩羅王得示現無量劫解脫門。巧幻術",
    "X08n0240_003:0503b06": "阿脩羅王得消滅一切眾生苦令清淨解脫門。大眷",
    "X08n0240_003:0503b07": "屬阿脩羅王得修一切苦行自莊嚴解脫門。婆稚阿",
    "X08n0240_003:0503b08": "脩羅王得震動十方無邊境界解脫門。&#x5FA7;照阿脩羅",
    "X08n0240_003:0503b09": "王得種種方便安立一切眾生解脫門。堅固行妙莊",
    "X08n0240_003:0503b10": "嚴阿脩羅王得普集不可壞善根淨諸染著解脫門。",
    "X08n0240_003:0503b11": "廣大因慧阿脩羅王得大悲力無疑惑主解脫門。現",
    "X08n0240_003:0503b12": "勝德阿脩羅王得普令見佛承事供養修諸善根解",
    "X08n0240_003:0503b13": "脫門。善音阿脩羅王得普入一切趣決定平等行解",
    "X08n0240_003:0503b14": "脫門。爾時羅&#x777A;阿脩羅王承佛威力。普觀一切阿脩",
    "X08n0240_003:0503b15": "羅眾。而說頌言。",
    "X08n0240_003:0503b16": " 十方所有廣大眾  佛在其中最殊特",
    "X08n0240_003:0503b17": " 光明&#x5FA7;照等&#x8657;空  普現一切眾生前",
    "X08n0240_003:0503b18": " 百千萬劫諸佛土  一剎那中悉明現",
    "X08n0240_003:0503b19": " 舒光化物靡不周  如是毗摩深讚喜",
    "X08n0240_003:0503b20": " 如來境界無與等  種種法門常利益",
    "X08n0240_003:0503b21": " 眾生有苦皆令滅  苫末羅王此能見",
    "X08n0240_003:0503b22": " 無量劫中修苦行  利益眾生淨世間",
    "X08n0240_003:0503b23": " 由是牟尼智普成  大眷屬王斯見佛",
    "X08n0240_003:0503b24": " 無礙無等大神通  &#x5FA7;動十方一切剎",
    "X08n0240_003:0503c01": " 不使眾生有驚怖  大力於此能明了",
    "X08n0240_003:0503c02": " 佛出於世救眾生  一切智道咸開示",
    "X08n0240_003:0503c03": " 悉令捨苦得安樂  此義&#x5FA7;照所弘闡",
    "X08n0240_003:0503c04": " 世間所有眾福海  佛力能生普令淨",
    "X08n0240_003:0503c05": " 佛能開示解脫處  堅行莊嚴入此門",
    "X08n0240_003:0503c06": " 佛大悲身無與等  周行無礙悉令見",
    "X08n0240_003:0503c07": " 猶如影像現世間  因慧能宣此功德",
    "X08n0240_003:0503c08": " 希有無等大神通  處處現身充法界",
    "X08n0240_003:0503c09": " 各在菩提樹下坐  此義勝德能宣說",
    "X08n0240_003:0503c10": " 如來往修三世行  諸趣輪迴靡不經",
    "X08n0240_003:0503c11": " 脫眾生苦無有餘  此妙音王所稱讚",
    "X08n0240_003:0503c12": "[0503c12] 復次示現宮殿主晝神得普入一切世間解脫門。發",
    "X08n0240_003:0503c13": "起慧香主晝神得普觀察一切眾生皆利益令歡喜",
    "X08n0240_003:0503c14": "滿足解脫門。樂勝莊嚴主晝神得能放無邊可愛樂",
    "X08n0240_003:0503c15": "法光明解脫門。華香妙光主晝神得開發無邊眾生",
    "X08n0240_003:0503c16": "清淨信解心解脫門。普集妙藥主晝神得積集莊嚴",
    "X08n0240_003:0503c17": "普光明力解脫門。樂作喜目主晝神得普開悟一切",
    "X08n0240_003:0503c18": "苦樂眾生皆令得法樂解脫門。觀方普現主晝神得",
    "X08n0240_003:0503c19": "十方法界差別身解脫門。大悲威力主晝神得救護",
    "X08n0240_003:0503c20": "一切眾生令安樂解脫門。善根光照主晝神得普生",
    "X08n0240_003:0503c21": "喜足功德力解脫門。妙華瓔珞主晝神得聲稱普聞",
    "X08n0240_003:0503c22": "眾生見者皆獲益解脫門。爾時示現宮殿主晝神承",
    "X08n0240_003:0503c23": "佛威力。普觀一切主晝神眾。而說頌言。",
    "X08n0240_003:0503c24": " 佛智如空無有盡  光明照耀&#x5FA7;十方",
    "X08n0240_003:0504a01": " 眾生心行悉了知  一切世間無不入",
    "X08n0240_003:0504a02": " 知諸眾生心所樂  如應為說眾法海",
    "X08n0240_003:0504a03": " 句義廣大各不同  具足慧神能悉見",
    "X08n0240_003:0504a04": " 佛放光明照世間  見聞歡喜不唐捐",
    "X08n0240_003:0504a05": " 示其深廣寂滅處  此樂莊嚴心悟解",
    "X08n0240_003:0504a06": " 佛雨法雨無邊量  能令見者大歡喜",
    "X08n0240_003:0504a07": " 最勝善根從此生  如是妙光心所悟",
    "X08n0240_003:0504a08": " 普入法門開悟力  曠劫修治悉清淨",
    "X08n0240_003:0504a09": " 如是皆為攝眾生  此妙藥神之所了",
    "X08n0240_003:0504a10": " 種種方便化&#x7FA3;生  若見若聞咸受益",
    "X08n0240_003:0504a11": " 皆令踊躍大歡喜  妙眼晝神如是見",
    "X08n0240_003:0504a12": " 十力應現&#x5FA7;世間  十方法界悉無餘",
    "X08n0240_003:0504a13": " 體性非無亦非有  此觀方神之所入",
    "X08n0240_003:0504a14": " 眾生流轉險難中  如來哀愍出世間",
    "X08n0240_003:0504a15": " 悉令除滅一切苦  此解脫門悲力住",
    "X08n0240_003:0504a16": " 眾生闇覆淪永夕  佛為說法大開曉",
    "X08n0240_003:0504a17": " 皆使得樂除眾苦  大善光神入此門",
    "X08n0240_003:0504a18": " 如來福量同&#x8657;空  世間眾福悉從生",
    "X08n0240_003:0504a19": " 凡有所作無空過  如是解脫華瓔得",
    "X08n0240_003:0504a20": "[0504a20] 復次普德淨光主夜神得寂靜禪定樂大勇&#x5FA4;解脫",
    "X08n0240_003:0504a21": "門。喜眼觀世主夜神得廣大清淨可愛樂功德相解",
    "X08n0240_003:0504a22": "脫門。護世精氣主夜神得普現世間調伏眾生解脫",
    "X08n0240_003:0504a23": "門。寂靜海音主夜神得積集廣大歡喜心解脫門。普",
    "X08n0240_003:0504a24": "現吉祥主夜神得甚深自在悅意言音解脫門。普發",
    "X08n0240_003:0504b01": "樹華主夜神得光明滿足廣大歡喜藏解脫門。平等",
    "X08n0240_003:0504b02": "護育主夜神得開悟眾生令成熟善根解脫門。遊戲",
    "X08n0240_003:0504b03": "快樂主夜神得救護眾生無邊慈解脫門。諸根常喜",
    "X08n0240_003:0504b04": "主夜神得普現莊嚴大悲門解脫門。示現淨福主夜",
    "X08n0240_003:0504b05": "神得普使一切眾生所樂滿足解脫門。爾時普德淨",
    "X08n0240_003:0504b06": "光主夜神承佛威力。&#x5FA7;觀一切主夜神眾。而說頌言。",
    "X08n0240_003:0504b07": " 汝等應觀佛所行  廣大寂靜&#x8657;空相",
    "X08n0240_003:0504b08": " 欲海無涯悉治淨  離垢端嚴照十方",
    "X08n0240_003:0504b09": " 一切世間咸樂見  無量劫海時一遇",
    "X08n0240_003:0504b10": " 大悲念物靡不周  此解脫門觀世&#x89A9;",
    "X08n0240_003:0504b11": " 導師救護諸世間  眾生悉見在其前",
    "X08n0240_003:0504b12": " 能令諸趣皆清淨  如是護世能觀察",
    "X08n0240_003:0504b13": " 佛昔修治歡喜海  廣大無邊不可測",
    "X08n0240_003:0504b14": " 是故見者咸欣樂  此是寂音之所了",
    "X08n0240_003:0504b15": " 如來境界不可量  寂而能演&#x5FA7;十方",
    "X08n0240_003:0504b16": " 普使眾生意清淨  尸利夜神聞踊悅",
    "X08n0240_003:0504b17": " 佛於無福眾生中  大福莊嚴甚威曜",
    "X08n0240_003:0504b18": " 示彼離塵寂滅法  普發華神悟斯道",
    "X08n0240_003:0504b19": " 十方普現大神通  一切眾生悉調伏",
    "X08n0240_003:0504b20": " 種種色相皆令見  此護育神之所觀",
    "X08n0240_003:0504b21": " 如來往昔念念中  悉淨方便慈悲海",
    "X08n0240_003:0504b22": " 救護世間無不&#x5FA7;  此福樂神之解脫",
    "X08n0240_003:0504b23": " 眾生愚癡常亂濁  其心堅毒甚可畏",
    "X08n0240_003:0504b24": " 如來慈愍為出興  此滅怨神能悟喜",
    "X08n0240_003:0504c01": " 佛昔修行為眾生  一切願欲皆令滿",
    "X08n0240_003:0504c02": " 由是具成功德相  此現福神之所入",
    "X08n0240_003:0504c03": "[0504c03] 復次&#x5FA7;住一切主方神得普救護力解脫門。普現光",
    "X08n0240_003:0504c04": "明主方神得成辦化一切眾生神通業解脫門。光行",
    "X08n0240_003:0504c05": "莊嚴主方神得破一切闇障生喜樂大光明解脫門。",
    "X08n0240_003:0504c06": "周行不礙主方神得普現一切處不唐勞解脫門。永",
    "X08n0240_003:0504c07": "斷迷惑主方神得示現等一切眾生數名號發生功",
    "X08n0240_003:0504c08": "德解脫門。&#x5FA7;遊淨空主方神得恒發妙音令聽者皆",
    "X08n0240_003:0504c09": "歡喜解脫門。雲幢大音主方神得如龍普雨令眾生",
    "X08n0240_003:0504c10": "歡喜解脫門。髻目無亂主方神得示現一切眾生業",
    "X08n0240_003:0504c11": "無差別自在力解脫門。普觀世業主方神得觀察一",
    "X08n0240_003:0504c12": "切趣生中種種業解脫門。周&#x5FA7;遊覽主方神得所作",
    "X08n0240_003:0504c13": "事皆究竟生一切眾生歡喜解脫門。爾時&#x5FA7;住一切",
    "X08n0240_003:0504c14": "主方神承佛威力。普觀一切主方神眾。而說頌言。",
    "X08n0240_003:0504c15": " 如來自在出世間  教化一切諸&#x7FA3;生",
    "X08n0240_003:0504c16": " 普示法門令悟入  悉使當成無上智",
    "X08n0240_003:0504c17": " 神通無量等眾生  隨其所樂示諸相",
    "X08n0240_003:0504c18": " 見者皆蒙出離苦  此現光神解脫力",
    "X08n0240_003:0504c19": " 佛於闇障眾生海  為現法炬大光明",
    "X08n0240_003:0504c20": " 其光普照無不見  此行莊嚴之解脫",
    "X08n0240_003:0504c21": " 具足世間種種音  普轉法輪無不解",
    "X08n0240_003:0504c22": " 眾生聽者煩惱滅  此&#x5FA7;住神之所悟",
    "X08n0240_003:0504c23": " 一切世間所有名  佛名等彼而出生",
    "X08n0240_003:0504c24": " 悉使眾生離癡惑  此斷迷神所行處",
    "X08n0240_003:0505a01": " 若有眾生至佛前  得聞如來美妙音",
    "X08n0240_003:0505a02": " 莫不心生大歡喜  &#x5FA7;遊&#x8657;空悟斯法",
    "X08n0240_003:0505a03": " 佛於一一剎那中  普雨無邊大法雨",
    "X08n0240_003:0505a04": " 悉使眾生煩惱滅  此雲幢神所了知",
    "X08n0240_003:0505a05": " 一切世間諸業海  佛悉開示等無異",
    "X08n0240_003:0505a06": " 普使眾生除業惑  此髻目神之所了",
    "X08n0240_003:0505a07": " 一切智地無有邊  一切眾生種種心",
    "X08n0240_003:0505a08": " 如來照見悉明了  此廣大門觀世入",
    "X08n0240_003:0505a09": " 佛於往昔修諸行  無量諸度悉圓滿",
    "X08n0240_003:0505a10": " 大慈哀愍利眾生  此&#x5FA7;遊神之解脫",
    "X08n0240_003:0505a11": "[0505a11] 復次淨光普照主空神得普知諸趣一切眾生心解",
    "X08n0240_003:0505a12": "脫門。普遊深廣主空神得普入法界解脫門。生吉祥",
    "X08n0240_003:0505a13": "風主空神得了達無邊境界身相解脫門。離障安住",
    "X08n0240_003:0505a14": "主空神得能除一切眾生業惑障解脫門。廣步妙髻",
    "X08n0240_003:0505a15": "主空神得普觀察思惟廣大行海解脫門。無礙光燄",
    "X08n0240_003:0505a16": "主空神得大悲光普救護一切眾生厄難解脫門。無",
    "X08n0240_003:0505a17": "礙勝力主空神得普入一切無所著福德力解脫門。",
    "X08n0240_003:0505a18": "離垢光明主空神得能令一切眾生心離諸蓋清淨",
    "X08n0240_003:0505a19": "解脫門。深遠妙音主空神得普見十方智光明解脫",
    "X08n0240_003:0505a20": "門。光&#x5FA7;十方主空神得不動本處而普現世間解脫",
    "X08n0240_003:0505a21": "門。爾時淨光普照主空神承佛威力。普觀一切主空",
    "X08n0240_003:0505a22": "神眾。而說頌言。",
    "X08n0240_003:0505a23": " 如來廣大目  清淨如&#x8657;空  普見諸眾生",
    "X08n0240_003:0505a24": " 一切悉明了  佛身大光明  &#x5FA7;照於十方",
    "X08n0240_003:0505b01": " 處處現前住  普遊觀此道  佛身如&#x8657;空",
    "X08n0240_003:0505b02": " 無生無所取  無得無自性  吉祥風所見",
    "X08n0240_003:0505b03": " 如來無量劫  廣說諸聖道  普滅眾生障",
    "X08n0240_003:0505b04": " 圓光悟此門  我觀佛往昔  所集菩提行",
    "X08n0240_003:0505b05": " 悉為安世間  妙髻行斯法  一切眾生界",
    "X08n0240_003:0505b06": " 流轉生死海  佛放滅苦光  無礙神能見",
    "X08n0240_003:0505b07": " 清淨功德藏  能為世福田  隨以智開覺",
    "X08n0240_003:0505b08": " 力神於此悟  眾生癡所覆  流轉於險道",
    "X08n0240_003:0505b09": " 佛為放光明  離垢神能證  智慧無邊際",
    "X08n0240_003:0505b10": " 悉現諸國土  光明照世間  妙音斯見佛",
    "X08n0240_003:0505b11": " 佛為度眾生  修行&#x5FA7;十方  如是大願心",
    "X08n0240_003:0505b12": " 普現能觀察",
    "X08n0240_003:0505b13": "[0505b13] 復次無礙光明主風神得普入佛法及一切世間解",
    "X08n0240_003:0505b14": "脫門。普現勇業主風神得無量國土佛出現咸廣大",
    "X08n0240_003:0505b15": "供養解脫門。飄擊雲幢主風神得以香風普滅一切",
    "X08n0240_003:0505b16": "眾生病解脫門。淨光莊嚴主風神得普生一切眾生",
    "X08n0240_003:0505b17": "善根令摧滅重障山解脫門。力能竭水主風神得能",
    "X08n0240_003:0505b18": "破無邊惡魔眾解脫門。大聲&#x5FA7;吼主風神得永滅一",
    "X08n0240_003:0505b19": "切眾生怖解脫門。樹杪垂髻主風神得入一切諸法",
    "X08n0240_003:0505b20": "實相辯才海解脫門。普行無礙主風神得調伏一切",
    "X08n0240_003:0505b21": "眾生方便藏解脫門。種種宮殿主風神得入寂靜禪",
    "X08n0240_003:0505b22": "定門滅極重愚癡闇解脫門。大光普照主風神得隨",
    "X08n0240_003:0505b23": "順一切眾生行無礙力解脫門。爾時無礙光明主風",
    "X08n0240_003:0505b24": "神承佛威力。普觀一切主風神眾。而說頌言。",
    "X08n0240_003:0505c01": " 一切諸佛法甚深  無礙方便普能入",
    "X08n0240_003:0505c02": " 所有世間常出現  無相無形無影像",
    "X08n0240_003:0505c03": " 汝觀如來於往昔  一念供養無邊佛",
    "X08n0240_003:0505c04": " 如是勇猛菩提行  此普現神能悟了",
    "X08n0240_003:0505c05": " 如來救世不思議  所有方便無空過",
    "X08n0240_003:0505c06": " 悉使眾生離諸苦  此雲幢神之解脫",
    "X08n0240_003:0505c07": " 眾生無福受眾苦  重蓋密障常迷覆",
    "X08n0240_003:0505c08": " 一切皆令得解脫  此淨光神所了知",
    "X08n0240_003:0505c09": " 如來廣大神通力  克殄一切魔軍眾",
    "X08n0240_003:0505c10": " 所有調伏諸方便  勇&#x5FA4;威力能觀察",
    "X08n0240_003:0505c11": " 佛於毛孔演妙音  其音普&#x5FA7;於世間",
    "X08n0240_003:0505c12": " 一切苦畏皆令息  此&#x5FA7;吼神之所了",
    "X08n0240_003:0505c13": " 佛於一切眾剎海  不思議劫常演說",
    "X08n0240_003:0505c14": " 此如來地妙辯才  樹杪髻神能悟解",
    "X08n0240_003:0505c15": " 佛於一切方便門  智入其中悉無礙",
    "X08n0240_003:0505c16": " 境界無邊無與等  此普行神之解脫",
    "X08n0240_003:0505c17": " 如來境界無有邊  處處方便皆令見",
    "X08n0240_003:0505c18": " 而身寂靜無諸相  種種宮神解脫門",
    "X08n0240_003:0505c19": " 如來劫海修諸行  一切諸力皆成滿",
    "X08n0240_003:0505c20": " 能隨世法應眾生  此普照神之所見",
    "X08n0240_003:0505c21": "[0505c21] 次下自持國乾闥婆王起至無礙光明主風神。"
}