{
    "X74n1475_001:0375a01": "No. 1475",
    "X74n1475_001:0375a02": "圓覺經道場修證儀",
    "X74n1475_001:0375a04": "圓覺經修證儀",
    "X74n1475_001:0375a06": "卷第一 圓覺道場禮懺禪觀等法事",
    "X74n1475_001:0375a07": "道場法事",
    "X74n1475_001:0375a08": "卷第二 圓覺道場修證廣懺文",
    "X74n1475_001:0375a09": "禮懺法",
    "X74n1475_001:0375a10": "卷第三 圓覺道場禮懺禪觀法事",
    "X74n1475_001:0375a11": "第二上述圓頓法等",
    "X74n1475_001:0375a12": "第三述一部經",
    "X74n1475_001:0375a13": "卷第四 圓覺道場禮懺禪觀法事",
    "X74n1475_001:0375a14": "第四上讚懸譚",
    "X74n1475_001:0375a15": "第五上文殊章",
    "X74n1475_001:0375a16": "卷第五 圓覺道場禪觀法事禮懺文",
    "X74n1475_001:0375a17": "第六上普賢章",
    "X74n1475_001:0375a18": "第七上普眼章",
    "X74n1475_001:0375a19": "卷第六 圓覺道場禪觀法事禮懺文",
    "X74n1475_001:0375a20": "第八上普眼章(述二空觀)",
    "X74n1475_001:0375a21": "卷第七 圓覺道場禪觀等法事禮懺文",
    "X74n1475_001:0375a22": "第五上普眼章(述法界觀)",
    "X74n1475_001:0375a23": "卷第八 圓覺道場禪觀等法事禮懺文",
    "X74n1475_001:0375a24": "第十上金剛藏章",
    "X74n1475_001:0375b01": "第十一上禮五十三佛",
    "X74n1475_001:0375b02": "卷第九 圓覺道場禪觀等法事禮懺文",
    "X74n1475_001:0375b03": "第十二上彌勒章一",
    "X74n1475_001:0375b04": "第十三上彌勒章二",
    "X74n1475_001:0375b05": "卷第十 圓覺道場禪觀等法事禮懺文",
    "X74n1475_001:0375b06": "第十四上彌勒章三(知欲可厭已下)",
    "X74n1475_001:0375b07": "第十五上彌勒章四(由本貪欲已下)",
    "X74n1475_001:0375b08": "卷第十一 圓覺道場修證廣儀",
    "X74n1475_001:0375b09": "第十六上淨慧章",
    "X74n1475_001:0375b10": "第十七上威德章",
    "X74n1475_001:0375b11": "卷第十二 圓覺道場修證廣文",
    "X74n1475_001:0375b12": "第十八上威德章(起幻銷塵觀已下)",
    "X74n1475_001:0375b13": "卷第十三 圓覺道場修證廣禮讚文",
    "X74n1475_001:0375b14": "第十九上辨音章",
    "X74n1475_001:0375b15": "第二十上淨業章",
    "X74n1475_001:0375b16": "卷第十四 圓覺道場禮懺禪觀等法事",
    "X74n1475_001:0375b17": "第二十一上普覺章",
    "X74n1475_001:0375b18": "卷第十五 圓覺道場禮懺禪觀等法事",
    "X74n1475_001:0375b19": "第二十二上圓覺章",
    "X74n1475_001:0375b20": "卷第十六 圓覺道場修證禮懺廣文",
    "X74n1475_001:0375b21": "第二十四上賢善首章",
    "X74n1475_001:0375b22": "第二十五上嘆佛般涅槃",
    "X74n1475_001:0375b23": "卷第十七 圓覺道場禪觀修證廣文",
    "X74n1475_001:0375b24": "坐禪法(前五門)",
    "X74n1475_001:0375c01": "卷第十八 圓覺道場修證禮懺文",
    "X74n1475_001:0375c02": "坐禪法(後三門)",
    "X74n1475_001:0375c04": "[0375c04] 圓覺經修證儀目次(終)",
    "X74n1475_001:0375c10": "圓覺道場禮懺禪觀等法事卷第一",
    "X74n1475_001:0375c12": "終南山草堂寺沙門 宗密 述",
    "X74n1475_001:0375c13": "道場法事七門",
    "X74n1475_001:0375c14": "(一觀修 二簡器 三呵欲 四棄蓋 五具緣 六嚴處 七立志)",
    "X74n1475_001:0375c15": "(已上唯第一卷)",
    "X74n1475_001:0375c16": "禮懺法門八門",
    "X74n1475_001:0375c17": "(一啟請 二供養 三讚歎 四禮敬 五懺悔 六雜法事 七旋遶 八正思)",
    "X74n1475_001:0375c18": "(已上通一十六卷。初卷具八。餘一十五卷唯七。除啟請故也)",
    "X74n1475_001:0375c19": "坐禪法八門",
    "X74n1475_001:0375c20": "(一總標 二調和 三近方便 四辨魔 五治病)",
    "X74n1475_001:0375c21": "(已上第十七卷)",
    "X74n1475_001:0375c22": "(六正修 七善發 八證相)",
    "X74n1475_001:0375c23": "(已上第十八卷)",
    "X74n1475_001:0375c24": "○道場七門",
    "X74n1475_001:0376a01": "一 勸修[0376a01] 如來滅後。後五百歲。濁惡世中。比丘比丘尼。",
    "X74n1475_001:0376a02": "優婆塞優婆夷。讀誦思惟頓教大乘了義經者。欲修",
    "X74n1475_001:0376a03": "不可思議圓通理智者。欲見毗盧遮那。文殊普賢。三",
    "X74n1475_001:0376a04": "聖性相身者。欲得六根清淨。入佛境界。通達無礙者。",
    "X74n1475_001:0376a05": "欲得聞十方諸佛所說法門。一念悉能受持。通達不",
    "X74n1475_001:0376a06": "忘。演說無障礙者。欲得與文殊普賢十二上首。十萬",
    "X74n1475_001:0376a07": "大士。及諸菩薩。同住如來平等法會。共為伴侶眷屬",
    "X74n1475_001:0376a08": "者。欲得一念中不起滅定。&#x5FA7;至十方佛土。供養諸佛。",
    "X74n1475_001:0376a09": "於諸佛所見種色身。作種種神變。放大光明。說法普",
    "X74n1475_001:0376a10": "度眾生。令入不思議一乘者。欲得破壞四魔。淨諸煩",
    "X74n1475_001:0376a11": "惱。破根本無明三毒四倒。除見障業障報障。乃至滅",
    "X74n1475_001:0376a12": "一切障道之罪。見身入菩薩正位。具一切佛自在功",
    "X74n1475_001:0376a13": "德者。當於空閑寂靜之處。依圓覺了義經。一百二十",
    "X74n1475_001:0376a14": "日中。或百日中。或八十日中。一心精進。修習圓覺普",
    "X74n1475_001:0376a15": "眼觀門。及奢摩他等三種觀門。先於三七日中。施設",
    "X74n1475_001:0376a16": "毗盧遮那文殊普賢形象。目&#x89A9;心想。至誠禮拜。懇到",
    "X74n1475_001:0376a17": "懺悔。深發誓願。願滅如上所說罪障。願得如上所說",
    "X74n1475_001:0376a18": "功德。過三七日。一向攝念。滿所期限。必得斯益。所以",
    "X74n1475_001:0376a19": "者何。此圓覺經。是頓教大乘。諸經中之了義。秘密王",
    "X74n1475_001:0376a20": "三昧。如來決定境界。百千萬億恒河沙諸佛所共演",
    "X74n1475_001:0376a21": "說。三世如來之所守護。是十二部經清淨眼目。是故",
    "X74n1475_001:0376a22": "行者。應當不計身命。盡未來際。修行此法。況三期限",
    "X74n1475_001:0376a23": "而不懈怠耶。問曰。佛道長遠。百日修行。卒有何益。答。",
    "X74n1475_001:0376a24": "教是頓教。若能依此頓修。於觀行中。得初後無二(初者",
    "X74n1475_001:0376b01": "初發大心。後者畢竟佛果。無二者。華嚴云。初發心時。即得阿耨菩提。涅槃云。發心畢竟二不別)。與佛",
    "X74n1475_001:0376b02": "一體(華嚴說。佛心眾生三無差別)。圓頓大益(文在普眼章)。及三種觀成",
    "X74n1475_001:0376b03": "之益(文在威德自在章)。至下當說。",
    "X74n1475_001:0376b04": "二 簡器[0376b04] (若簡三期坐禪之器。僧尼士女互不相通。僧及男子許同。尼及女人許同。若簡三七日禮",
    "X74n1475_001:0376b05": "懺之器。則四眾皆通。但尼及俗眾。須在壇外。餘堪與不堪等。如文中自述)。堪任入道場禮",
    "X74n1475_001:0376b06": "懺人。略有三類。一起行入證。二滅業成信。三熏種結",
    "X74n1475_001:0376b07": "緣。初中欲修證者。必須先訪真善知識。如達磨心地",
    "X74n1475_001:0376b08": "宗中代代承稟正解悟者。或天台宗中精通三觀三",
    "X74n1475_001:0376b09": "諦者。諮求秘妙。乞示心法。令自分明了達心性。然後",
    "X74n1475_001:0376b10": "聽受圓覺經疏。首未通會。無所疑慮。又僧尼士女。各",
    "X74n1475_001:0376b11": "依本戒。受持清淨。然後可入道場專志&#x5C05;證。何以故。",
    "X74n1475_001:0376b12": "緣此禮懺詞句。一一是觀智之境。稱性之文。若不通",
    "X74n1475_001:0376b13": "經悟心。則難得文意。但成聲韻不印自心。觀行無由",
    "X74n1475_001:0376b14": "成就。若在道場。方得法主開示。即纔貪領義。何暇安",
    "X74n1475_001:0376b15": "禪。若破戒不悔。即心畜垢念。何堪習定。欲求證相之",
    "X74n1475_001:0376b16": "人。必先慧解明白。志行清潔 二滅業成信者。謂有",
    "X74n1475_001:0376b17": "或僧或俗。未悟自心。未聽經疏。但汎爾信此教法。是",
    "X74n1475_001:0376b18": "出凡入聖之門。因遇道場。願同修習。屏絕諸緣。決志",
    "X74n1475_001:0376b19": "依期。於諸戒品。則或受未受。或持或犯。然道場限內。",
    "X74n1475_001:0376b20": "誓不為非。又有明師。始終教授。設有破戒之罪。或業",
    "X74n1475_001:0376b21": "道罪。亦的擬於道場禮念發露懺除。如是之人。亦可",
    "X74n1475_001:0376b22": "隨清淨眾同入行道。雖難得如經證驗。亦必得信根",
    "X74n1475_001:0376b23": "成就。滅諸罪業。永不退心。便成累生修行基本。若未",
    "X74n1475_001:0376b24": "誓心的不造業。則塵境緣想。住運潛流。難得觀行成",
    "X74n1475_001:0376c01": "就 三熏種結緣者。復有或僧或俗。未曾於此教發",
    "X74n1475_001:0376c02": "心。但汎信三寶是所歸仗。亦不辨何門最深。何法最",
    "X74n1475_001:0376c03": "真。偶遇道場便隨喜欲入。但意在三七禮懺。長福消",
    "X74n1475_001:0376c04": "殃。不能終期。坐禪決志修道者。則法主須為說。此本",
    "X74n1475_001:0376c05": "是禪觀。道場禮懺者。蓋是方便。即時既未能依教修",
    "X74n1475_001:0376c06": "習。須重發誓願。或他日或他生。決定屏緣修之。今日",
    "X74n1475_001:0376c07": "諦聽詞句。以熏智種。至誠禮念。以結良緣。願與此一",
    "X74n1475_001:0376c08": "道場人。此生他世。永同法行。先得道者願相濟拔。宿",
    "X74n1475_001:0376c09": "生多障。願得除滅。如此一一興說勝事。令一一曉會",
    "X74n1475_001:0376c10": "大意。一一領受因緣。即他生。與道場中修行者。必相",
    "X74n1475_001:0376c11": "會遇故。今亦容入道場。三七日禮懺。若三七日後。即",
    "X74n1475_001:0376c12": "尼女悉不通也。若是尼眾道場。則不論禮懺坐禪。其",
    "X74n1475_001:0376c13": "僧眾都不合入也。尼眾位卑僧。不合&#x5374;隨文禮懺。受",
    "X74n1475_001:0376c14": "教戒故。除上三類之人。即入道場無益。法主切不得",
    "X74n1475_001:0376c15": "為人情利養。容入等閑之流。既慢心未除。信心未發。",
    "X74n1475_001:0376c16": "三業懈怠。惑亂諸徒。賢聖不喜。神祇不祐。思之思之。",
    "X74n1475_001:0376c17": "三 呵欲[0376c17] (此及下棄蓋具緣等三門。及後坐禪法中調和等七門。皆約天台止觀中說。今以兼於置",
    "X74n1475_001:0376c18": "道場禮懺之法。故加數門〔門〕而用之。彼先說具緣後明呵&#x6B35;棄蓋。今以呵欲棄&#x8462;。皆是洗心令淨。堪入道場意",
    "X74n1475_001:0376c19": "義。宜次簡器。故&#x5374;在具緣之前也)。雖簡得根器堪可修禪。其中有不",
    "X74n1475_001:0376c20": "識五欲過患者。數為塵境所惑(惑者令人希望須得也)。故此呵",
    "X74n1475_001:0376c21": "之。欲有五種。謂色聲香味觸。此五常能誑惑凡夫。令",
    "X74n1475_001:0376c22": "生受者失於道志。故欲禮懺修禪觀者。必須呵責。令",
    "X74n1475_001:0376c23": "心永不繫念。色者。男女等恣媚之態。及金寶等珍貴",
    "X74n1475_001:0376c24": "之物。紅紫等鮮妙之色。能令愚人見即貪愛。作諸惡",
    "X74n1475_001:0377a01": "業。如頻婆羅王。以色慾故。身入敵國。獨在婬女阿梵",
    "X74n1475_001:0377a02": "婆羅房中。被擒受辱而死。優填王財色為染。以色染",
    "X74n1475_001:0377a03": "故。截五百仙人手足。今世上亦多有為財色者。聲者。",
    "X74n1475_001:0377a04": "謂種種男女歌詠等聲。如五百仙人。雪山中住。聞甄",
    "X74n1475_001:0377a05": "迦羅女歌聲。即失禪定。醉惑狂亂。香者。飲食等種種",
    "X74n1475_001:0377a06": "香。及一切熏香。味者。亦飲食等種美味。如沙彌愛酪。",
    "X74n1475_001:0377a07": "命終為酪中蟲。觸者。男女身分柔耎細滑。寒時得溫。",
    "X74n1475_001:0377a08": "熱時得涼。如獨角仙因觸欲故失神通。被婬女騎項。",
    "X74n1475_001:0377a09": "問。云何呵之。答。如摩訶衍中說(天台每節皆云。廣如摩訶衍中說)。哀",
    "X74n1475_001:0377a10": "哉眾生。常為五欲所惱。而猶求之不已。五欲者得之",
    "X74n1475_001:0377a11": "轉劇。如火益薪其炎轉威。五欲無益。如狗嚙枯骨。五",
    "X74n1475_001:0377a12": "欲增諍。如烏競肉。五欲燒人。如逆風執炬。五欲害人。",
    "X74n1475_001:0377a13": "如踐惡&#x8675;。五欲無實。如夢所得。五欲不久。亦如假借。",
    "X74n1475_001:0377a14": "須臾摩滅。世人愚惑。貪著五欲。至死不捨。為之後世",
    "X74n1475_001:0377a15": "受無量苦。若貪此五欲。與畜生同。一切眾生。常為五",
    "X74n1475_001:0377a16": "欲所使。名為奴僕。乘此弊欲墮落三途。我今修禪。復",
    "X74n1475_001:0377a17": "為障蔽。此為大賊。當急遠之。如禪經中偈說。",
    "X74n1475_001:0377a18": " 生死不斷絕  貪欲嗜味故  養怨入丘塚",
    "X74n1475_001:0377a19": " 唐受諸辛苦  身臭如死尸  九孔流不淨",
    "X74n1475_001:0377a20": " 如廁蟲樂糞  愚貪身無異  智者應觀心",
    "X74n1475_001:0377a21": " 不貪染世間  無累無所欲  是名真涅槃",
    "X74n1475_001:0377a22": " 如諸佛所說  一心一意行  數息在靜定",
    "X74n1475_001:0377a23": " 是名頭陀行",
    "X74n1475_001:0377a24": "四 棄蓋[0377a24] (前五欲是外境。本不相干。但迷者強自追舉。故呵其過患。令心不求。故但云呵。不云棄。今",
    "X74n1475_001:0377b01": "此五蓋。已是多生熏習成種。故令合發猛利心。一向決斷棄&#x5374;)。&#x76D6;有五種。一貪欲。二",
    "X74n1475_001:0377b02": "瞋恚。三睡眠。四掉悔。五疑。此五起時蓋覆心慧。任運",
    "X74n1475_001:0377b03": "昏濁。不覺是非善惡。故須永棄。勿存之於心也 一",
    "X74n1475_001:0377b04": "貪欲者。前說外五塵中生欲。今約圓意根生欲。所謂",
    "X74n1475_001:0377b05": "行者端坐修禪。心生欲覺。念念相續。蓋覆善心。令不",
    "X74n1475_001:0377b06": "生長。覺已應棄。所以者何。如術婆伽。欲心內發。尚能",
    "X74n1475_001:0377b07": "燒身。況復心生欲火時。不燒諸善法。貪欲之人。去道",
    "X74n1475_001:0377b08": "甚遠。所以者何。欲為種種惱亂住處。不安心。任欲無",
    "X74n1475_001:0377b09": "由近道。如偈說言。",
    "X74n1475_001:0377b10": " 已捨五欲樂  棄之而不願  如何還欲得",
    "X74n1475_001:0377b11": " 如愚自食吐  諸欲求時苦  得時多恐怖",
    "X74n1475_001:0377b12": " 失時懷熱惱  一切無樂處",
    "X74n1475_001:0377b13": "[0377b13] 問。貪等是多劫熏習種子。任運於境生愛著心。如何",
    "X74n1475_001:0377b14": "棄得。故下答云。然於世上都絕一切希須之心。方名",
    "X74n1475_001:0377b15": "棄貪欲也 二瞋者。失諸善法之根本。墜諸惡道之",
    "X74n1475_001:0377b16": "因緣。是法樂之怨家。善心之大賊。種種惡苦之府藏。",
    "X74n1475_001:0377b17": "(餘如下懺瞋中說)行人坐禪時思惟。某人見在觸惱於我。毀",
    "X74n1475_001:0377b18": "傷我親。讚歎我怨。思惟過去未來亦如是。是為九惱。",
    "X74n1475_001:0377b19": "惱故生瞋。瞋故生恨。恨故生怨。怨生故便起心。擬惱",
    "X74n1475_001:0377b20": "於彼。如是瞋覺覆心故。名之為蓋。當急棄之。無貪增",
    "X74n1475_001:0377b21": "長。如釋提婆那。以偈問佛。",
    "X74n1475_001:0377b22": " 何物殺安隱  何物殺無憂  何物毒之根",
    "X74n1475_001:0377b23": " 答滅一切善",
    "X74n1475_001:0377b24": "[0377b24] 佛偈答言。",
    "X74n1475_001:0377c01": " 殺瞋則安隱  殺瞋則無憂  瞋為毒之根",
    "X74n1475_001:0377c02": " 答滅一切善",
    "X74n1475_001:0377c03": "[0377c03] 如是知已。當修慈忍以除滅。令心清淨 三睡眠者。",
    "X74n1475_001:0377c04": "能破今世後世樂事。及涅槃樂。最障善法。何以故。餘",
    "X74n1475_001:0377c05": "蓋情覺可除。眠蓋如死人。無所覺識。故難除滅。如經",
    "X74n1475_001:0377c06": "偈云。",
    "X74n1475_001:0377c07": " 汝起勿抱臭尸臥(云云在下偈中)",
    "X74n1475_001:0377c08": "[0377c08] 當驚覺無常。減損睡眠。或起觀星月。或冷水洗眼。乃",
    "X74n1475_001:0377c09": "至用禪觀鎮禪杖&#x5374;之 四掉舉者。身好遊戲。坐不",
    "X74n1475_001:0377c10": "暫安。口喜吟詠。諍競是非。無益戲論。心情放蕩。縱意",
    "X74n1475_001:0377c11": "攀緣。思惟世藝。乃至諸惡覺。如無鉤狂象。穴鼻駱駝。",
    "X74n1475_001:0377c12": "不可禁制。如偈云。",
    "X74n1475_001:0377c13": " 汝已剃頭&#x7740;染衣  執持瓦&#x9262;行乞食",
    "X74n1475_001:0377c14": " 云何樂著掉戲法  放逸縱情失法利",
    "X74n1475_001:0377c15": "[0377c15] 既無法利。又失世樂。覺其過已。當急棄之。悔者。若掉",
    "X74n1475_001:0377c16": "時在緣中故。後欲入定時。方便悔前所作。憂惱覆心。",
    "X74n1475_001:0377c17": "故名為蓋。但悔有二種。一者。因掉後生悔。如前說。二",
    "X74n1475_001:0377c18": "者。如作大重罪人。常懷怖畏。悔箭入心。堅不可拔。如",
    "X74n1475_001:0377c19": "說偈言。",
    "X74n1475_001:0377c20": " 不應作而作  應作而不作  悔惱火所燒",
    "X74n1475_001:0377c21": " 後世墜惡道  若人罪能悔  悔已莫復憂",
    "X74n1475_001:0377c22": " 如是心安樂  不應常念著  不以心悔故",
    "X74n1475_001:0377c23": " 不作而能作  諸惡事已作  不能令不作",
    "X74n1475_001:0377c24": "[0377c24] 如是種種因緣。呵掉悔。令心清淨。無有覆蓋 五疑",
    "X74n1475_001:0378a01": "蓋者。以疑覆心故。於諸法中。不得信心。信心無故。於",
    "X74n1475_001:0378a02": "諸佛法中。空無所獲。譬如人入寶山。若無有手。無所",
    "X74n1475_001:0378a03": "能取。",
    "X74n1475_001:0378a04": "[0378a04] 復次通疑甚多。未必障定。今正障定者。謂三種疑。一",
    "X74n1475_001:0378a05": "者疑自。二者疑師。三者疑法。疑自者。如作是念。我諸",
    "X74n1475_001:0378a06": "暗鈍。罪垢深重。非修禪人。作此自疑。定法終不得發。",
    "X74n1475_001:0378a07": "若欲去之。勿當自輕。以宿世善根難測故。二疑師者。",
    "X74n1475_001:0378a08": "彼人威儀相貌如是。自尚無道。何能利我。作是疑慢。",
    "X74n1475_001:0378a09": "即為障定。欲除之法。如摩訶衍中說。如臭皮囊中金。",
    "X74n1475_001:0378a10": "以貪金故。不可得棄其臭皮囊。行者亦爾。師雖不清",
    "X74n1475_001:0378a11": "淨。亦應生心如佛想。此事彼論具明。是中應廣說。三",
    "X74n1475_001:0378a12": "疑法者。世人多執本心。於所愛法。不能即信敬心受",
    "X74n1475_001:0378a13": "行若心生猶豫。即法不染心。何以故。如除疑偈說言。",
    "X74n1475_001:0378a14": " 汝若懷疑惑  死生獄吏縛  如師子搏鹿",
    "X74n1475_001:0378a15": " 不能得解脫",
    "X74n1475_001:0378a16": "[0378a16] 佛法中。信為能入。若無信者。雖在佛法中。終無所獲。",
    "X74n1475_001:0378a17": "如是種種因緣。覺知疑過。當急棄之。問曰。不善之法。",
    "X74n1475_001:0378a18": "塵沙無量。何故但棄五法。答曰。此五蓋中。即具有三",
    "X74n1475_001:0378a19": "毒等分為根本。亦得攝八萬四千塵勞問。謂一是貪",
    "X74n1475_001:0378a20": "毒。一瞋毒。睡眠及疑是癡毒。掉悔即是等分。合四分。",
    "X74n1475_001:0378a21": "一中即有二萬一千。四中合有八萬四千。是故除此",
    "X74n1475_001:0378a22": "五蓋。即是除一切不善之法。行者如是種種因緣。棄",
    "X74n1475_001:0378a23": "於五蓋。譬如負債得脫。如病得差。如饑餓之人。得至",
    "X74n1475_001:0378a24": "豐國。如於惡賊中。得自免濟。安隱無患。行者除此五",
    "X74n1475_001:0378b01": "蓋。其心安隱。清淨快樂。亦復如是。譬如日月以五事",
    "X74n1475_001:0378b02": "覆翳。謂雲。煙。塵。霧。羅&#x777A;阿修羅手。被此五障。則不能",
    "X74n1475_001:0378b03": "照。人心被五蓋障。亦如是也。",
    "X74n1475_001:0378b04": "五 具緣[0378b04] 既已識五欲之過患。內棄五蓋之障礙。則身",
    "X74n1475_001:0378b05": "心寂靜。堪入道場。一向依經。懺業備觀。然凡心無准。",
    "X74n1475_001:0378b06": "動止隨緣。緣若不勝。心亦隨散。故欲備觀行者。須具",
    "X74n1475_001:0378b07": "五緣。一持戒清淨。二衣食具足。三得閑靜處。四息諸",
    "X74n1475_001:0378b08": "緣務。五得善知識 初戒淨者。經云。依因此戒。得生",
    "X74n1475_001:0378b09": "諸禪定及滅苦智慧。戒者。在家五戒。出家十戒(沙彌)。及",
    "X74n1475_001:0378b10": "具足大戒(比丘僧尼)。或菩薩戒。若受持清淨。如前簡器中",
    "X74n1475_001:0378b11": "說。是上根人。若有毀犯。即須懺悔。如下禮懺門中具",
    "X74n1475_001:0378b12": "明。舉要而言。若未決志的不擬犯。則塵境緣想潛流",
    "X74n1475_001:0378b13": "不絕。難得禪觀成就。故須持戒之心。為慧勝因緣",
    "X74n1475_001:0378b14": " 第二衣食具足者。謂隨麤細多少。先支計令足。免有",
    "X74n1475_001:0378b15": "營求之念而妨觀行。名為具足。不以豐濃為具足。如",
    "X74n1475_001:0378b16": "諸經多觀知足。豈以豐富而足邪。然據出家棄世衣",
    "X74n1475_001:0378b17": "有三種。各名具足。一如雪山大士隨得一衣。乃至草",
    "X74n1475_001:0378b18": "葉蔽形。即是不遊人間。堪忍力成故。二者。如迦葉等。",
    "X74n1475_001:0378b19": "常受頭陀法。但畜糞掃三衣。不須餘長。三者。多寒國",
    "X74n1475_001:0378b20": "土。及忍力未成之者。如來亦許三衣之外。畜百一等",
    "X74n1475_001:0378b21": "物。而要須說淨知量知足。然須有施主斷定供給。若",
    "X74n1475_001:0378b22": "自營求。則非此限。次食法者。有四種。若上人大士。深",
    "X74n1475_001:0378b23": "山絕世食。食藥草果等。隨得資身。二者。常行頭陀。受",
    "X74n1475_001:0378b24": "乞食法。能破四種邪法命。依正命自活。能生聖道種。",
    "X74n1475_001:0378c01": "(四邪命者。一下口食。合藥種殖。二仰口食。觀視星宿。三方口食。曲媚豪勢。通使四方。四維口食。&#x546A;術卜筭吉凶。",
    "X74n1475_001:0378c02": "四種皆以不淨活命。故云邪也。又有五邪命。一為利養詐見異相奇特。二為利自說功德。三占相吉凶。四高聲",
    "X74n1475_001:0378c03": "見威。令人生恭敬。五稱說所得利養激動人心)三阿蘭若處(此云寂靜處)檀越送",
    "X74n1475_001:0378c04": "食。謂有門徒施主許云。但安心修行。我長供給飯食。",
    "X74n1475_001:0378c05": "不令斷絕。四僧中結淨食。此須寺眾先許。免同僧中",
    "X74n1475_001:0378c06": "諸務即得。若因同眾食有雜差遣。或斷眾事等。妨於",
    "X74n1475_001:0378c07": "功行。即不在此限。然衣與食。若入道場。並須先有施",
    "X74n1475_001:0378c08": "主。斷定供給。不得處處乞化。及自非法營求。起道場",
    "X74n1475_001:0378c09": "後。設使外有齋供。亦不得受。恐引於外緣。妨於觀行",
    "X74n1475_001:0378c10": "也 第三得閑靜處者。不作眾事。名之為閑。無諸憒",
    "X74n1475_001:0378c11": "&#x9599;。名之為靜。此有三處可修禪定。一者深山絕人之",
    "X74n1475_001:0378c12": "處。二者頭陀蘭若處。離於聚落。極近三里。此放牧聲",
    "X74n1475_001:0378c13": "絕。無諸憒&#x9599;。三者遠白衣舍處。清淨伽藍之中。皆名",
    "X74n1475_001:0378c14": "靜處 第四息諸緣務者。於中有四意。一息生活緣",
    "X74n1475_001:0378c15": "務。不作有為事業。二息人事緣務。不追尋俗人朋友",
    "X74n1475_001:0378c16": "親識。斷絕人事往還。至於慇重道俗門徒。身心清淨",
    "X74n1475_001:0378c17": "欲隨喜者。唯禮懺時。任於壇外隨其隱便。至三七日",
    "X74n1475_001:0378c18": "後攝念時。即不得容。三息工巧伎術緣務。不作世間",
    "X74n1475_001:0378c19": "工匠。伎術醫方。禁&#x546A;占相。書數筭計等事。四息學問",
    "X74n1475_001:0378c20": "緣務。讀誦聽學等皆棄捨。此為息諸務。所以者何。若",
    "X74n1475_001:0378c21": "多緣務。則行道事廢。心亂難攝 第五近善知識者。",
    "X74n1475_001:0378c22": "善知識有三種。一外護善知識。經營供養。善能衛護",
    "X74n1475_001:0378c23": "行人。不令別有惱亂。二者同行善知識。共修一道。互",
    "X74n1475_001:0378c24": "相勸發。不相擾亂。三者教授善知識。以內外方便禪",
    "X74n1475_001:0379a01": "定法門。示教利喜。每呈心問疑。即能通決。乃至辨魔",
    "X74n1475_001:0379a02": "治病。一一教授。",
    "X74n1475_001:0379a03": "六 嚴處者[0379a03] 壇場衣服身形。皆是修行人。心所依處也。",
    "X74n1475_001:0379a04": "夫欲修此圓頓大行。先須禮懺。禮懺之法。必須淨心。",
    "X74n1475_001:0379a05": "心不孤起。必藉依緣清淨。心即清淨。故須嚴淨此三",
    "X74n1475_001:0379a06": "事也。況欲啟請賢聖。須嚴壇場。壇場不嚴潔。則道心",
    "X74n1475_001:0379a07": "不發。無所感降。是故應當嚴壇淨服。欲身息諸事務。",
    "X74n1475_001:0379a08": "三七日內。調伏身心。供養三寶。一心繫念。自憶我等",
    "X74n1475_001:0379a09": "有此身來。及過去世中所有惡業。重生慚愧。禮佛懺",
    "X74n1475_001:0379a10": "悔行道誦經。專精志願。為修觀行時。身心清淨。無障",
    "X74n1475_001:0379a11": "礙故。心所願求。悉&#x5C05;獲故。其道場法。先須簡處。離於",
    "X74n1475_001:0379a12": "喧雜穢惡。及諸障難。如前具緣中說也。若得深邃巖",
    "X74n1475_001:0379a13": "谷幽僻林泉。最為殊妙。若在人間。須除去一二尺舊",
    "X74n1475_001:0379a14": "土。以香泥泥地。懸諸幡花。當中置盧舍那象。兩畔置",
    "X74n1475_001:0379a15": "普賢文殊二象。是為三聖。點蓮花燈。焚百和香。諸莊",
    "X74n1475_001:0379a16": "嚴具。唯要潔淨。不必珍貴。各隨力分。但力極即為至",
    "X74n1475_001:0379a17": "貴。本獻供養賢聖。只為表自虔誠。豈賢聖有好惡也。",
    "X74n1475_001:0379a18": "(好惡二字皆去聲)其布置方法。任自隨便。亦無局足之儀式",
    "X74n1475_001:0379a19": " 次淨衣服者。僧尼二眾。本來自合護淨。若自料尋",
    "X74n1475_001:0379a20": "常。護之不謹。即臨入道場。上下表裏。皆須洗浣 次",
    "X74n1475_001:0379a21": "須澡浴身體。身若穢觸。豈堪近於賢聖。雖諸佛無心。",
    "X74n1475_001:0379a22": "神祇不衛。神祇不衛。即邪魔惱亂。障難生也。若在家",
    "X74n1475_001:0379a23": "二眾。即新衣為妙。如無即准僧淨洗及俗身也。非唯",
    "X74n1475_001:0379a24": "淨身。尤須淨心者。即下立志門中。一向誓心。絕諸緣",
    "X74n1475_001:0379b01": "念。遇難不退等是也。從淨壇場。乃至淨心。自外之內。",
    "X74n1475_001:0379b02": "有四重展轉親切。謂壇場最外。衣服次之。身又轉近。",
    "X74n1475_001:0379b03": "心最內也。佛在心中。心淨即感佛。故須從麤至細。展",
    "X74n1475_001:0379b04": "轉淨之。事法方便。誠宜如此。如此三業清淨。方入道",
    "X74n1475_001:0379b05": "場。初入用六齋日。此日四王使者。諸天善神。來下人",
    "X74n1475_001:0379b06": "間。撿察善惡。見修行者。安慰守護。為見瑞相。令行者",
    "X74n1475_001:0379b07": "心生歡喜。益善根故。",
    "X74n1475_001:0379b08": "七 立志[0379b08] 行者初入道場。應自誓心。我於今時。乃至百",
    "X74n1475_001:0379b09": "二十日(中期下期隨日所稱)。當一心專注。初三七日。專志聖境。",
    "X74n1475_001:0379b10": "及自身心。自念累劫迷倒業繫之苦。三七日後。專注",
    "X74n1475_001:0379b11": "實相及菩提道。何以故。心若異念。即自然雜諸煩惱。",
    "X74n1475_001:0379b12": "名不清淨。豈得與三昧相應。是故誓心不惜身命。一",
    "X74n1475_001:0379b13": "向精進。滿足百二十日。乃至過喪命因緣。亦不退怠。",
    "X74n1475_001:0379b14": "(此說上根誓&#x5C05;證者)或除喪命因緣。餘決不退。設有病患。除著",
    "X74n1475_001:0379b15": "&#x7240;困頓。亦不出壇。問。凡夫心數。朝別暮異。如何固之",
    "X74n1475_001:0379b16": "百日不變。答。設身有苦。當念惡趣眾生。況修出苦因",
    "X74n1475_001:0379b17": "緣。如何不能委命。蘇武持節。身苦心堅。豈悟道大丈",
    "X74n1475_001:0379b18": "夫。不如俗士。下懺悔文中。節節引經。皆是固之關&#x93C1;。",
    "X74n1475_001:0379b19": "但立大志。豈可先疑。問。眾生心相任運異緣。何能專",
    "X74n1475_001:0379b20": "一。答。有二方便。令得專一。一者事中修。如三七日禮",
    "X74n1475_001:0379b21": "懺等法。及隨病作五種對治停心之法。二者理中修。",
    "X74n1475_001:0379b22": "如上說。三七日後。一向攝念。諦觀諸法空幻。唯靈性",
    "X74n1475_001:0379b23": "明性。如是觀時。住凡聖平等境中。心有所依。自無異",
    "X74n1475_001:0379b24": "念。更有種種方便。令心不散。至下坐禪中當說。"
}