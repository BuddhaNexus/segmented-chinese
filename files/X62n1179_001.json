{
    "X62n1179_001:0232c06": " 省庵法師遺書敘",
    "X62n1179_001:0232c08": "省庵法師遺藁。向有流通本。其弟子際本所錄而正",
    "X62n1179_001:0232c09": "因刻之者也。其淨土詩。勸發菩提心文。涅槃會發願",
    "X62n1179_001:0232c10": "文。別為一錄。余從吳趨龍興寺得一鈔本。亦本公所",
    "X62n1179_001:0232c11": "錄。中多詩偈。乃刻本所未及。寺僧安公屬余會三為",
    "X62n1179_001:0232c12": "一。稍有芟汰。擇其切要者登之。既卒業以授安公。刻",
    "X62n1179_001:0232c13": "行于世。而以師所注雲栖發願文。東海若解附之。余",
    "X62n1179_001:0232c14": "讀師勸發菩提心文。未嘗不汗浹背。涕沾衣也。昔我",
    "X62n1179_001:0232c15": "世尊始成正覺。歎曰。奇哉奇哉。無一眾生而不具有",
    "X62n1179_001:0232c16": "如來智慧。但以妄想顛倒執著。不能證得。若離妄想。",
    "X62n1179_001:0232c17": "一切智自然智無礙智則得現前。吾壹不解此諸眾",
    "X62n1179_001:0232c18": "生于妄想執著。何苦而不離。于如來智慧。又何憚而",
    "X62n1179_001:0232c19": "不證。卒乃舍父逃逝。長劫漂流。甘為客作賤人。而不",
    "X62n1179_001:0232c20": "知反此無他故。不覺而已矣。菩提心者。即覺之異名。",
    "X62n1179_001:0232c21": "才覺則現前妄想執著。全是如來智慧。葢如來智慧。",
    "X62n1179_001:0232c22": "無體。以眾生妄想為體。眾生妄想無體。以如來智慧",
    "X62n1179_001:0232c23": "為體。如水成波。全波是水。從本以來。畢竟當住無餘",
    "X62n1179_001:0232c24": "涅槃故。然而覺與不覺之分。斷不可以自瞞自昧者",
    "X62n1179_001:0233a01": "也。于此瞿然而思。砉然以解。則菩提心之發。自有沛",
    "X62n1179_001:0233a02": "然莫禦者。此心既發。一切智自然智無礙智。又何用",
    "X62n1179_001:0233a03": "他求哉。師生當像季之餘。因瞻舍利。頓發大心。其生",
    "X62n1179_001:0233a04": "平行在梵網。志在西方。發而為言。披肝露膽。一片血",
    "X62n1179_001:0233a05": "誠。救焚拯溺。不足為喻。真末法之精進幢也。昔善財",
    "X62n1179_001:0233a06": "童子徧參知識。首于文殊所得根本智。繼見德雲復",
    "X62n1179_001:0233a07": "聞念佛法門。其卒也。普賢以十大願王導歸極樂。觀",
    "X62n1179_001:0233a08": "師之志事。抑何與華嚴大士。不謀而合轍歟。或言菩",
    "X62n1179_001:0233a09": "提心者徧一切處。何有智者。願東願西。答。大心凡夫。",
    "X62n1179_001:0233a10": "初入法界。未證無生忍。一經胎獄。便昧夙因。何如託",
    "X62n1179_001:0233a11": "質蓮臺。永離分段。聞法得果。分身普應。上事諸佛。下",
    "X62n1179_001:0233a12": "度眾生。直至泥洹。更無退轉。其為利害。較若天淵矣。",
    "X62n1179_001:0233a13": "且汝謂菩提心者徧一切處。然則自東而西。譬如一",
    "X62n1179_001:0233a14": "臂之伸屈。顧于一體之中。樂其屈。不樂其伸也。可謂",
    "X62n1179_001:0233a15": "智乎。嗚呼。師今往矣。虗空有盡。我願無盡。師之心其",
    "X62n1179_001:0233a16": "何窮已矣。讀斯錄者有能志師之志。行師之事者乎。",
    "X62n1179_001:0233a17": "即謂師現身說法可也。余當布髮承足。以諸香華而",
    "X62n1179_001:0233a18": "散其處。乾隆五十一年元日淨業學人彭際清謹撰",
    "X62n1179_001:0233a21": "省菴法師遺書。誠為脩淨土之資糧。念佛法門之寶",
    "X62n1179_001:0233a22": "筏也。惜此書不常概見。兵燹後其版久不存。而此書",
    "X62n1179_001:0233a23": "更不可得。今於友人處。偶得是本。緇素咸樂誦之。爰",
    "X62n1179_001:0233a24": "欲刊印。廣布流通。幸遇",
    "X62n1179_001:0233b01": "守源甫陳君。耕根甫張君。與余有同志也。遂為之倡",
    "X62n1179_001:0233b02": "首。暨諸同道信善者。皆樂從以付梓。要使蓮宗一派。",
    "X62n1179_001:0233b03": "源源繼起。永不致斷絕。凡脩淨業之士。必須遵循祖",
    "X62n1179_001:0233b04": "師之法則。篤信遺書之開導。至詳至切。言淺則易知。",
    "X62n1179_001:0233b05": "言近則易從。此書殊不易得。故特廣印普送。惟願同",
    "X62n1179_001:0233b06": "志道侶。樂讀此書。如法受持。得生淨土。使天下信心",
    "X62n1179_001:0233b07": "人聞之。皆額手稱快焉。",
    "X62n1179_001:0233b08": "同治十二年。歲次癸酉。春三月。邗上後學種瓜道人",
    "X62n1179_001:0233b09": "悟慧。識於妙香華雨之室。",
    "X62n1179_001:0233b12": "省庵法師遺書。乃傳蓮宗正脉書也。海雲禪師為之",
    "X62n1179_001:0233b13": "重鐫。得於淨業。正本清源。厥功偉矣。吾復請以蓮宗",
    "X62n1179_001:0233b14": "初祖。至九祖傳。全刊布。適同其意。囑綴數語。以堅奉",
    "X62n1179_001:0233b15": "持。因攄管見曰。夫蓮宗。正宗也。正教也。學者得之。猶",
    "X62n1179_001:0233b16": "木從繩。則正也。然學者之得與不得。視人之幸與不",
    "X62n1179_001:0233b17": "幸耳。幸則誠意正心。自得正學。不幸則不得其正。菑",
    "X62n1179_001:0233b18": "必逮夫身。所謂修身。在正其心。未有心不正則能身",
    "X62n1179_001:0233b19": "修也。禪師既自幸得正傳。復願善與人同人得。同聆",
    "X62n1179_001:0233b20": "正言。同歸正道。善哉善哉。先獨善而後兼善者也。如",
    "X62n1179_001:0233b21": "人盡同其心。正己正人。皆成正果。天下安有不幸者",
    "X62n1179_001:0233b22": "乎。書至此。萬籟俱寂。一月在天。復得一偈曰。天地如",
    "X62n1179_001:0233b23": "逆旅。人皆是過客。惟有聖賢心。長明同日月。",
    "X62n1179_001:0233b24": "同治十二年立秋日蘭亭山耕根氏張悟基謹識",
    "X62n1179_001:0233c04": "省庵法師。為蓮池大師後一人。故曰蓮宗九祖。上下",
    "X62n1179_001:0233c05": "千載。九人而已。皆由君子儒而成蓮宗祖師也。各有",
    "X62n1179_001:0233c06": "傳略著述。傳世。其於儒釋道三教。各得其正。皆有其",
    "X62n1179_001:0233c07": "功。豈獨釋家幸有其人而已哉。如法師遺書詩文。明",
    "X62n1179_001:0233c08": "儒通釋。闡釋輔儒。與夫垂示念佛修淨土。惟精惟一。",
    "X62n1179_001:0233c09": "至簡至明。洵為苦海慈航。迷途寶筏。因兵燹後。書既",
    "X62n1179_001:0233c10": "尠覯。板又莫存。邗上重甯海雲禪師。亟圖續刻廣布。",
    "X62n1179_001:0233c11": "亦猶秉燭於夜行。指津於失路。予樂助之。以成其志。",
    "X62n1179_001:0233c12": "由斯人得追溯源流。同歸正覺。復明本體。胥獲真詮。",
    "X62n1179_001:0233c13": "將見蓮宗纘緒。代不乏人。左道異端。概無惑世。豈非",
    "X62n1179_001:0233c14": "吾儕之至幸。九祖之厚望也歟。",
    "X62n1179_001:0233c15": "同治十一年臘八日山陰守源氏陳悟候敬序",
    "X62n1179_001:0233c19": "省庵法師語錄目次",
    "X62n1179_001:0233c21": "卷上",
    "X62n1179_001:0233c22": "勸發菩提心文涅槃會發願文",
    "X62n1179_001:0233c23": "回向偈(并敘)念佛偈",
    "X62n1179_001:0233c24": "念佛開示示禪者念佛偈",
    "X62n1179_001:0234a01": "念佛警策示呂居士偈",
    "X62n1179_001:0234a02": "警世偈釋迦如來舍利寶塔讚",
    "X62n1179_001:0234a03": "阿彌陀佛像讚觀音大士像讚",
    "X62n1179_001:0234a04": "示現觀音像讚(并敘)藥山大師書空圖讚",
    "X62n1179_001:0234a05": "血書文殊像讚淨業堂銘",
    "X62n1179_001:0234a06": "寸香齋銘齋堂銘",
    "X62n1179_001:0234a07": "東銘西銘",
    "X62n1179_001:0234a08": "看經銘浴室銘",
    "X62n1179_001:0234a09": "廁室銘臥室銘",
    "X62n1179_001:0234a10": "舍利懺敘重建涅槃會敘",
    "X62n1179_001:0234a11": "涅槃會約敘涅槃會結第二敘",
    "X62n1179_001:0234a12": "禱靈鰻菩薩文與茅靜遠居士書",
    "X62n1179_001:0234a13": "應赴說然指問辯",
    "X62n1179_001:0234a14": "念佛著魔辯梅芳法師往生傳",
    "X62n1179_001:0234a15": "聖眼上人往生傳念佛規約(并引)",
    "X62n1179_001:0234a16": "淨業堂規約(并引)",
    "X62n1179_001:0234a17": "卷下",
    "X62n1179_001:0234a18": "勸修淨土詩(有敘)八苦詩",
    "X62n1179_001:0234a19": "發願偈不淨觀頌(并敘)",
    "X62n1179_001:0234a20": "四念處頌(并敘)種樹歎",
    "X62n1179_001:0234a21": "題藍田叔畫蓮華佛國圖",
    "X62n1179_001:0234a22": "捨身祈雨歌(有敘)贈東阿居士二首",
    "X62n1179_001:0234a23": "將赴浙中留別朔方居士",
    "X62n1179_001:0234a24": "漉水囊禮塔紀事八首(并敘)",
    "X62n1179_001:0234b01": "庚戌春三月。余禁足於梵天寺之西院右偏。額其",
    "X62n1179_001:0234b02": "室。曰寸香齋。尊客相見。略敘道話數語。寸香之外。",
    "X62n1179_001:0234b03": "念佛而已。作詩以見志。并告眾云",
    "X62n1179_001:0234b04": "偶成四首念佛述懷",
    "X62n1179_001:0234b05": "辭世",
    "X62n1179_001:0234b06": "省庵法師傳(附錄)",
    "X62n1179_001:0234b08": "省庵法師語錄目次(終)",
    "X62n1179_001:0234b14": "省庵法師語錄卷上",
    "X62n1179_001:0234b16": "淨業學人　彭際清　重訂",
    "X62n1179_001:0234b17": "勸發菩提心文",
    "X62n1179_001:0234b18": "不肖愚下凡夫僧實賢。泣血稽顙。哀告現前大眾。及",
    "X62n1179_001:0234b19": "當世淨信男女等。唯願慈悲。少加聽察。嘗聞入道要",
    "X62n1179_001:0234b20": "門。發心為首。修行急務。立願居先。願立則眾生可度。",
    "X62n1179_001:0234b21": "心發則佛道堪成。苟不發廣大心。立堅固願。則縱經",
    "X62n1179_001:0234b22": "塵劫。依然還在輪回。雖有修行。總是徒勞辛苦。故華",
    "X62n1179_001:0234b23": "嚴經云。忘失菩提心。修諸善法。是名魔業。忘失尚爾。",
    "X62n1179_001:0234b24": "況未發乎。故知欲學如來乘。必先具發菩薩願。不可",
    "X62n1179_001:0234c01": "緩也。然心願差別。其相乃多。若不指陳。如何趣向。今",
    "X62n1179_001:0234c02": "為大眾略而言之。相有其八。所謂邪正真偽大小偏",
    "X62n1179_001:0234c03": "圓是也。云何名為邪正真偽大小偏圓邪。世有行人。",
    "X62n1179_001:0234c04": "一向修行。不究自心。但知外務。或求利養。或好名聞。",
    "X62n1179_001:0234c05": "或貪現世欲樂。或望未來果報。如是發心。名之為邪。",
    "X62n1179_001:0234c06": "既不求利養名聞。又不貪欲樂果報。唯為生死。為菩",
    "X62n1179_001:0234c07": "提。如是發心。名之為正。念念上求佛道。心心下化眾",
    "X62n1179_001:0234c08": "生。聞佛道長遠。不生退怯。觀眾生難度。不生厭倦。如",
    "X62n1179_001:0234c09": "登萬仞之山。必窮其頂。如上九層之塔。必造其顛。如",
    "X62n1179_001:0234c10": "是發心。名之為真。有罪不懺。有過不除。內濁外清。始",
    "X62n1179_001:0234c11": "勤終怠。雖有好心。多為名利之所夾雜。雖有善法。復",
    "X62n1179_001:0234c12": "為罪業之所染污。如是發心。名之為偽。眾生界盡。我",
    "X62n1179_001:0234c13": "願方盡。菩提道成。我願方成。如是發心。名之為大。觀",
    "X62n1179_001:0234c14": "三界如牢獄。視生死如冤家。但期自度。不欲度人。如",
    "X62n1179_001:0234c15": "是發心。名之為小。若於心外見有眾生。及以佛道。願",
    "X62n1179_001:0234c16": "度願成。功勛不忘。知見不泯。如是發心。名之為偏。若",
    "X62n1179_001:0234c17": "知自性是眾生。故願度脫。自性是佛道。故願成就。不",
    "X62n1179_001:0234c18": "見一法離心別有。以虗空之心。發虗空之願。行虗空",
    "X62n1179_001:0234c19": "之行。證虗空之果。亦無虗空之相可得。如是發心。名",
    "X62n1179_001:0234c20": "之為圓。知此八種差別。則知審察。知審察。則知去取。",
    "X62n1179_001:0234c21": "知去取。則可發心。云何審察。謂我所發心。於此八中。",
    "X62n1179_001:0234c22": "為邪為正。為真為偽。為大為小。為偏為圓。云何去取。",
    "X62n1179_001:0234c23": "所謂去邪去偽。去小去偏。取正取真。取大取圓。如此",
    "X62n1179_001:0234c24": "發心。方得名為真正發菩提心也。此菩提心。諸善中",
    "X62n1179_001:0235a01": "王。必有因緣。方得發起。今言因緣。略有十種。何等為",
    "X62n1179_001:0235a02": "十。一者念佛重恩故。二者念父母恩故。三者念師長。",
    "X62n1179_001:0235a03": "恩故。四者念施主恩故。五者念眾生恩故。六者念死",
    "X62n1179_001:0235a04": "生苦故。七者尊重己靈故。八者懺悔業障故。九者求",
    "X62n1179_001:0235a05": "生淨土故。十者為念正法得久住故。云何念佛重恩。",
    "X62n1179_001:0235a06": "謂我釋迦如來。最初發心。為我等故。行菩薩道。經無",
    "X62n1179_001:0235a07": "量劫。備受諸苦。我造業時。佛則哀憐。方便教化。而我",
    "X62n1179_001:0235a08": "愚癡。不知信受。我墮地獄。佛復悲痛。欲代我苦。而我",
    "X62n1179_001:0235a09": "業重。不能救拔。我生人道。佛以方便。令種善根。世世",
    "X62n1179_001:0235a10": "生生。隨逐於我。心無暫捨。佛初出世。我尚沉淪。今得",
    "X62n1179_001:0235a11": "人身。佛已滅度。何罪而生末法。何福而預出家。何障",
    "X62n1179_001:0235a12": "而不見金身。何幸而躬逢舍利。如是思惟。向使不種",
    "X62n1179_001:0235a13": "善根。何以得聞佛法。不聞佛法。焉知常受佛恩。此恩",
    "X62n1179_001:0235a14": "此德。邱山難喻。自非發廣大心。行菩薩道。建立佛法。",
    "X62n1179_001:0235a15": "救度眾生。縱使粉骨碎身。豈能酬答。是為發菩提心",
    "X62n1179_001:0235a16": "第一因緣也。云何念父母恩。哀哀父母。生我劬勞。十",
    "X62n1179_001:0235a17": "月三年。懷胎乳哺。推乾去濕。嚥苦吐甘。才得成人。指",
    "X62n1179_001:0235a18": "望紹繼門風。供承祭祀。今我等既已出家。濫稱釋子。",
    "X62n1179_001:0235a19": "忝號沙門。甘旨不供。祭埽不給。生不能養其口體。死",
    "X62n1179_001:0235a20": "不能導其神靈。於世間則為大損。於出世又無實益。",
    "X62n1179_001:0235a21": "兩途既失。重罪難逃。如是思惟。唯有百劫千生。常行",
    "X62n1179_001:0235a22": "佛道。十方三世。普度眾生。則不唯一生父母。生生父",
    "X62n1179_001:0235a23": "母俱蒙拔濟。不唯一人父母。人人父母盡可超昇。是",
    "X62n1179_001:0235a24": "為發菩提心第二因緣也。云何念師長恩。父母雖能",
    "X62n1179_001:0235b01": "生育我身。若無世間師長。則不知禮義。若無出世師",
    "X62n1179_001:0235b02": "長。則不解佛法。不知禮義。則同於異類。不解佛法。則",
    "X62n1179_001:0235b03": "何異俗人。今我等粗知禮義。略解佛法袈裟被體。戒",
    "X62n1179_001:0235b04": "品沾身。此之重恩。從師長得。若求小果。僅能自利。今",
    "X62n1179_001:0235b05": "為大乘。普願利人。則世出世間二種師長。俱蒙利益。",
    "X62n1179_001:0235b06": "是為發菩提心第三因緣也。云何念施主恩。謂我等",
    "X62n1179_001:0235b07": "今者日用所資。並非己有。三時粥飯。四季衣裳。疾病",
    "X62n1179_001:0235b08": "所須。身口所費。此皆出自他力。將為我用。彼則竭力",
    "X62n1179_001:0235b09": "躬耕。尚難餬口。我則安坐受食。猶不稱心。彼則紡織",
    "X62n1179_001:0235b10": "不已。猶自艱難。我於安服有餘。寧知愛惜。彼則蓽門",
    "X62n1179_001:0235b11": "蓬戶。擾攘終身。我則廣宇閒庭。優悠卒歲。以彼勞而",
    "X62n1179_001:0235b12": "供我逸。於心安乎。將他利而潤己身。於理順乎。自非",
    "X62n1179_001:0235b13": "悲智雙運。福慧二嚴。檀信沾恩。眾生受賜。則粒米寸",
    "X62n1179_001:0235b14": "絲。酬償有分。惡報難逃。是為發菩提心第四因緣也。",
    "X62n1179_001:0235b15": "云何念眾生恩。謂我與眾生。從曠劫來。世世生生。互",
    "X62n1179_001:0235b16": "為父母。彼此有恩。今雖隔世昏迷。互不相識。以理推",
    "X62n1179_001:0235b17": "之。豈無報効。今之披毛帶角。安知非昔為其子乎。今",
    "X62n1179_001:0235b18": "之蝡動蜎飛。安知不曾為我父乎。每見幼離父母。長",
    "X62n1179_001:0235b19": "而容貌都忘。何況宿世親緣。今則張王難記。彼其號",
    "X62n1179_001:0235b20": "呼於地獄之下。宛轉於餓鬼之中。苦痛誰知。飢虗安",
    "X62n1179_001:0235b21": "訴。我雖不見不聞。彼必求拯求濟。非經不能陳此事。",
    "X62n1179_001:0235b22": "非佛不能道此言。彼邪見人。何足以知此。是故菩薩",
    "X62n1179_001:0235b23": "觀於螻蟻。皆是過去父母。未來諸佛。常思利益。念報",
    "X62n1179_001:0235b24": "其恩。是為發菩提心第五因緣也。云何念生死苦。謂",
    "X62n1179_001:0235c01": "我與眾生從曠劫來。常在生死。未得解脫。人間天上。",
    "X62n1179_001:0235c02": "此界他方。出沒萬端昇。沈片刻。俄焉而天。俄焉而人。",
    "X62n1179_001:0235c03": "俄焉而地獄畜生餓鬼。黑門朝出而暮還。銕窟暫離",
    "X62n1179_001:0235c04": "而又入。登刀山也。則舉體無完膚。攀劍樹也。則方寸",
    "X62n1179_001:0235c05": "皆割裂。熱銕不除飢。吞之則肝腸盡爛。洋銅難療渴。",
    "X62n1179_001:0235c06": "飲之則骨肉都糜。利鋸解之。則斷而復續。巧風吹之。",
    "X62n1179_001:0235c07": "則死已還生。猛火城中。忍聽呌嘷之慘。煎熬盤裏。但",
    "X62n1179_001:0235c08": "聞苦痛之聲。冰凍始凝。則狀似青蓮蘂結。血肉既裂",
    "X62n1179_001:0235c09": "則身如紅藕華開。一夜死生。地下每經萬徧。一朝苦",
    "X62n1179_001:0235c10": "痛。人間已過百年。頻煩獄卒疲勞。誰信閻翁教誡。受",
    "X62n1179_001:0235c11": "時知苦雖悔恨以何追脫已還忘。其作業也如故。鞭",
    "X62n1179_001:0235c12": "驢出血。誰知吾母之悲。牽豕就屠。焉識乃翁之痛。食",
    "X62n1179_001:0235c13": "其子而不知。文王尚爾。噉其親而未識。凡類皆然。當",
    "X62n1179_001:0235c14": "年恩愛。今作冤家。昔日宼讐。今成骨肉。昔為母而今",
    "X62n1179_001:0235c15": "為婦。舊是翁而新作夫。宿命知之。則可羞可恥。天眼",
    "X62n1179_001:0235c16": "視之。則可笑可憐。糞穢叢中。十月包藏難過。膿血道",
    "X62n1179_001:0235c17": "裏。一時倒下可憐。少也何知。東西莫辨。長而有識。貪",
    "X62n1179_001:0235c18": "欲便生。須臾而老病相尋。迅速而無常又至。風火交",
    "X62n1179_001:0235c19": "煎。神識於中潰亂。精血既竭。皮肉自外乾枯。無一毛",
    "X62n1179_001:0235c20": "而不被針鑽。有一竅而皆從刀割。龜之將烹。其脫殻",
    "X62n1179_001:0235c21": "也猶易。神之欲謝。其去體也倍難。心無常主。類商賈",
    "X62n1179_001:0235c22": "而處處奔馳。身無定形。似房屋而頻頻遷徙。大千塵",
    "X62n1179_001:0235c23": "點難窮往返之身。四海波濤。孰計別離之淚。峩峩積",
    "X62n1179_001:0235c24": "骨。過彼崇山。莾莾橫尸。多於大地。向使不聞佛語。此",
    "X62n1179_001:0236a01": "事誰見誰聞。未覩佛經。此理焉知焉覺。其或依前貪",
    "X62n1179_001:0236a02": "戀。仍舊癡迷。祗恐萬劫千生。一錯百錯。人身難得而",
    "X62n1179_001:0236a03": "易失良。時易往而難追。道路冥冥。別離長久。三途惡",
    "X62n1179_001:0236a04": "報。還自受之。痛不可言。誰當相代。興言及此。能不寒",
    "X62n1179_001:0236a05": "心。是故宜應斷生死流。出愛欲海。自他兼濟。彼岸同",
    "X62n1179_001:0236a06": "登。曠劫殊勛。在此一舉。是為發菩提心第六因緣也。",
    "X62n1179_001:0236a07": "云何尊重己靈謂我現前一心。直下與釋迦如來無",
    "X62n1179_001:0236a08": "二無別。云何世尊無量劫來。早成正覺而我等昏迷",
    "X62n1179_001:0236a09": "顛倒。尚做凡夫。又佛世尊則具有無量神通智慧。功",
    "X62n1179_001:0236a10": "德莊嚴。而我等則但有無量業繫煩惱生死纏縛。心",
    "X62n1179_001:0236a11": "性是一。迷悟天淵。靜言思之。豈不可恥。譬如無價寶",
    "X62n1179_001:0236a12": "珠。沒在淤泥。視同瓦礫。不加愛重。是故宜應以無量",
    "X62n1179_001:0236a13": "善法。對治煩惱。修德有功。則性德方顯。如珠被濯。懸",
    "X62n1179_001:0236a14": "在高幢。洞達光明。映蔽一切。可謂不孤佛化。不負己",
    "X62n1179_001:0236a15": "靈。是為發菩提心第七因緣也。云何懺悔業障。經言",
    "X62n1179_001:0236a16": "犯一吉羅。如四天王壽五百歲。墮泥犂中。吉羅小罪",
    "X62n1179_001:0236a17": "尚獲此報。何況重罪。其報難言。今我等日用之中。一",
    "X62n1179_001:0236a18": "舉一動。恒違戒律。一飱一水。頻犯尸羅。一日所犯。亦",
    "X62n1179_001:0236a19": "應無量。何況終身歷劫。所起之罪。更不可言矣。且以",
    "X62n1179_001:0236a20": "五戒言之。十人九犯。少露多藏。五戒名為優婆塞戒。",
    "X62n1179_001:0236a21": "尚不具足。何況沙彌比丘菩薩等戒。又不必言矣。問",
    "X62n1179_001:0236a22": "其名。則曰我比丘也。問其實。則尚不足為優婆塞也。",
    "X62n1179_001:0236a23": "豈不可愧哉。當知佛戒不受則已。受則不可毀犯。不",
    "X62n1179_001:0236a24": "犯則已。犯則終必墮落。若非自愍愍他。自傷傷他。身",
    "X62n1179_001:0236b01": "口併切。聲淚俱下。普與眾生。求哀懺悔。則千生萬劫。",
    "X62n1179_001:0236b02": "惡報難逃。是為發菩提心第八因緣也。云何求生淨",
    "X62n1179_001:0236b03": "土。謂在此土修行。其進道也難。彼土往生。其成佛也。",
    "X62n1179_001:0236b04": "易。易故一生可致。難故累劫未成。是以往聖前賢。人",
    "X62n1179_001:0236b05": "人趣向。千經萬論。處處指歸。末世修行。無越於此。然",
    "X62n1179_001:0236b06": "經稱少善不生。多福乃致。言多福。則莫若執持名號。",
    "X62n1179_001:0236b07": "言多善。則莫若發廣大心。是以暫持聖號。勝於布施",
    "X62n1179_001:0236b08": "百年。一發大心。超過修行歷劫。葢念佛本期作佛。大",
    "X62n1179_001:0236b09": "心不發。則雖念奚為。發心原為修行。淨土不生。則雖",
    "X62n1179_001:0236b10": "發易退。是則下菩提種。畊以念佛之犁。道果自然增",
    "X62n1179_001:0236b11": "長。乘大願船。入於淨土之海。西方決定往生。是為發",
    "X62n1179_001:0236b12": "菩提心第九因緣也。云何令正法久住。謂我世尊無",
    "X62n1179_001:0236b13": "量劫來。為我等故。修菩提道。難行能行。難忍能忍。因",
    "X62n1179_001:0236b14": "圓果滿。遂致成佛。既成佛已。化緣周訖。入於涅槃。正",
    "X62n1179_001:0236b15": "法像法。皆已滅盡。僅存末法。有教無人。邪正不分。是",
    "X62n1179_001:0236b16": "非莫辨。競爭人我。盡逐利名。舉目滔滔。天下皆是。不",
    "X62n1179_001:0236b17": "知佛是何人。法是何義。僧是何名。衰殘至此。殆不忍",
    "X62n1179_001:0236b18": "言。每一思及。不覺淚下。我為佛子。不能報恩。內無益",
    "X62n1179_001:0236b19": "於己。外無益於人。生無益於時。死無益於後。天雖高",
    "X62n1179_001:0236b20": "不能覆我。地雖厚不能載我。極重罪人。非我而誰。由",
    "X62n1179_001:0236b21": "是痛不可忍。計無所出。頓忘鄙陋。忽發大心。雖不能",
    "X62n1179_001:0236b22": "挽回末運於此時。決當圖護持正法於來世是故偕",
    "X62n1179_001:0236b23": "諸善友。同到道場。述為懺摩。建茲法會。發四十八之",
    "X62n1179_001:0236b24": "大願。願願度生。期百千劫之深心。心心作佛。從於今",
    "X62n1179_001:0236c01": "日。盡未來際。畢此一形。誓歸安養。既登九品回入娑",
    "X62n1179_001:0236c02": "婆。俾得佛日重輝。法門再闡。僧海澄清於此界。人民",
    "X62n1179_001:0236c03": "被化於東方。劫運為之更延。正法得以久住。此則區",
    "X62n1179_001:0236c04": "區真實苦心。是為發菩提心第十因緣也。如是十緣",
    "X62n1179_001:0236c05": "備識。八法周知。則趣向有門。開發有地。相與得此人",
    "X62n1179_001:0236c06": "身。居於華夏。六根無恙。四大輕安。具有信心。幸無魔",
    "X62n1179_001:0236c07": "障。況今我等又得出家。又受具戒。又遇道場。又聞佛",
    "X62n1179_001:0236c08": "法。又瞻舍利。又修懺法。又值善友。又具勝緣。不於今",
    "X62n1179_001:0236c09": "日發此大心。更待何日。唯願大眾。愍我愚誠。憐我苦",
    "X62n1179_001:0236c10": "志。同立此願。同發是心。未發者今發。已發者增長。已",
    "X62n1179_001:0236c11": "增長者今令相續。勿畏難而退怯。勿視易而輕浮。勿",
    "X62n1179_001:0236c12": "欲速而不久長。勿懈怠而無勇猛。勿委靡而不振起。",
    "X62n1179_001:0236c13": "勿因循而更期待。勿因愚鈍而一向無心。勿以根淺",
    "X62n1179_001:0236c14": "而自鄙無分。譬諸種樹。種久則根淺而日深。又如磨",
    "X62n1179_001:0236c15": "刀。磨久則刀鈍而成利。豈可因淺勿種。任其自枯。因",
    "X62n1179_001:0236c16": "鈍弗磨。置之無用。又若以修行為苦。則不知懈怠尤",
    "X62n1179_001:0236c17": "苦。修行則勤勞暫時。安樂永劫。懈怠則偷安一世。受",
    "X62n1179_001:0236c18": "苦多生。況乎以淨土為舟航。則何愁退轉。又得無生",
    "X62n1179_001:0236c19": "為忍力。則何慮艱難。當知地獄罪人。尚發菩提於往",
    "X62n1179_001:0236c20": "劫。豈可人倫佛子。不立大願於今生。無始昏迷。往者",
    "X62n1179_001:0236c21": "既不可諫。而今覺悟。將來猶尚可追。然迷而未悟。固",
    "X62n1179_001:0236c22": "可哀憐。苟知而不行。尤為痛惜。若懼地獄之苦。則精",
    "X62n1179_001:0236c23": "進自生。若念無常之速。則懈怠不起。又須以佛法為",
    "X62n1179_001:0236c24": "鞭策。善友為提攜。造次弗離。終身依賴。則無退失之",
    "X62n1179_001:0237a01": "虞矣。勿言一念輕微。勿謂虗願無益。心真則事實。願",
    "X62n1179_001:0237a02": "廣則行深。虗空非大。心王為大。金剛非堅。願力最堅。",
    "X62n1179_001:0237a03": "大眾誠能不棄我語。則菩提眷屬。從而聯姻。蓮社宗",
    "X62n1179_001:0237a04": "盟。自今締好。所願同生淨土。同見彌陀。同化眾生。同",
    "X62n1179_001:0237a05": "成正覺。則安知未來三十二相。百福莊巖。不從今日",
    "X62n1179_001:0237a06": "發心立願而始也。願與大眾共勉之。幸甚幸甚。",
    "X62n1179_001:0237a07": "涅槃會發願文",
    "X62n1179_001:0237a08": "仰白十方三寶。釋迦本師。彌陀慈父。觀音勢至。涅槃",
    "X62n1179_001:0237a09": "會上一切聖賢。唯願慈悲。證明發願。比丘某與現前",
    "X62n1179_001:0237a10": "大眾。建立此會。并發大心。有十種因緣。何等為十。一",
    "X62n1179_001:0237a11": "者念佛重恩難報故。二者念父母恩故。三者念生死",
    "X62n1179_001:0237a12": "苦故。四者自傷不見佛故。五者覩佛法欲滅。眾生可",
    "X62n1179_001:0237a13": "愍故。六者舍利難值。自欣得值故。七者涅槃難遇。生",
    "X62n1179_001:0237a14": "悲戀心故。九者令諸眾生。未種善根。令得下種。已種",
    "X62n1179_001:0237a15": "善根。令增長故。九者令諸眾生歸佛法僧。遠離邪見",
    "X62n1179_001:0237a16": "故。十者與現前大眾。同發誓願。求生淨土故。即於佛",
    "X62n1179_001:0237a17": "前合掌。恭敬而發誓言。第一願者。願我過去父母。歷",
    "X62n1179_001:0237a18": "劫親緣。承三寶力。速離惡趣得生人天。漸次修行。悉",
    "X62n1179_001:0237a19": "得成佛。第二願者。願我無始以來諸不善業。悉皆消",
    "X62n1179_001:0237a20": "滅。永盡無餘。第三願者。願我無始以來貪愛煩惱。永",
    "X62n1179_001:0237a21": "盡無餘。亦令眾生皆得斷除一切貪愛。第四願者。願",
    "X62n1179_001:0237a22": "我無始以來嗔恚煩惱。永盡無餘。亦令眾生皆得斷",
    "X62n1179_001:0237a23": "除一切嗔恚。第五願者。願我無始以來邪見煩惱。永",
    "X62n1179_001:0237a24": "盡無餘。亦令眾生皆得斷除一切邪見。第六願者。願",
    "X62n1179_001:0237b01": "我現生之內。一切魔事皆悉遠離。一切惡報悉皆不",
    "X62n1179_001:0237b02": "受。至得無生忍時。以我色身。代諸眾生受無量苦。令",
    "X62n1179_001:0237b03": "其皆得。一切安樂。第七願者。願我速證念佛三昧。心",
    "X62n1179_001:0237b04": "心無間。念念相應。於佛菩提。永無退轉。第八願者。願",
    "X62n1179_001:0237b05": "我得大智慧。悉皆通達一切佛法。第九願者。願我得。",
    "X62n1179_001:0237b06": "大辯才。闡揚淨土法門。令無量人咸生彼國。第十願",
    "X62n1179_001:0237b07": "者。願得聞持陀羅尼門。自然記憶一切經典。為人演",
    "X62n1179_001:0237b08": "說而無疲倦。第十一願者。願我得大忍力。具大觀智。",
    "X62n1179_001:0237b09": "不為名聞利養之所劫奪。不為愛憎毀譽之所傷害",
    "X62n1179_001:0237b10": "於五濁世善化眾生。第十二願者。願我大小律儀。性",
    "X62n1179_001:0237b11": "業遮業。悉得清淨。安住梵行。成就眾生。第十三願者。",
    "X62n1179_001:0237b12": "願我臨命終時。預知時至。身心自在。正念分明。彌陀",
    "X62n1179_001:0237b13": "聖眾。持金蓮華。來迎接我。如一念頃。生極樂國。令諸",
    "X62n1179_001:0237b14": "聞見。咸發信心。皆得修行。生彼國土。第十四願者。願",
    "X62n1179_001:0237b15": "我生淨土後。悟無生忍。還來化度一切眾生。同生極",
    "X62n1179_001:0237b16": "樂第十五願者。願我諸佛出世。長得值遇。親近供養。",
    "X62n1179_001:0237b17": "佛初成道。勸轉法輪。佛入涅槃。請久住世。法欲滅時。",
    "X62n1179_001:0237b18": "護持正法。令得久住。無佛法處興顯佛法。開示眾生。",
    "X62n1179_001:0237b19": "第十六願者。願我生淨土後。速入娑婆。以神通願力。",
    "X62n1179_001:0237b20": "令釋迦佛法。延至彌勒出時。不使斷絕。第十七願者。",
    "X62n1179_001:0237b21": "願我來世。宏闡毗尼。建立正法。先以戒律攝諸眾生。",
    "X62n1179_001:0237b22": "後以定慧。而成就之。第十八願者。願我來世。具足智",
    "X62n1179_001:0237b23": "慧辯才力故。令一切外道所有議論。皆悉破壞。一切",
    "X62n1179_001:0237b24": "邪見。同歸正見。第十九願者。願我來世具足神通天",
    "X62n1179_001:0237c01": "眼。見有眾生應折伏則逝伏。應攝受則攝受。令其增",
    "X62n1179_001:0237c02": "長善根。調伏惡念。第二十願者。願我來世化度眾生。",
    "X62n1179_001:0237c03": "知諸眾生。欲行惡法未成就者。我現惡相而恐怖之。",
    "X62n1179_001:0237c04": "令其惡事皆悉不成。第二十一願者。若有眾生。欲行",
    "X62n1179_001:0237c05": "善法去成就者。我現善相而喜悅之。令其善事皆速",
    "X62n1179_001:0237c06": "成就。第二十二願者。若有眾生。已作之罪。有慚愧心。",
    "X62n1179_001:0237c07": "欲懺悔者。聞我名號。乃至十惡五逆。無不消滅。第二",
    "X62n1179_001:0237c08": "十三願者。若諸眾生。現在作善。有懈怠心。欲退失者。",
    "X62n1179_001:0237c09": "聞我名號。乃至一毫之善。永無退轉。復更勤修一切",
    "X62n1179_001:0237c10": "善法。第二十四願者。願我來世化度眾生。於貧窮者。",
    "X62n1179_001:0237c11": "令得伏藏。於病苦者。令得良藥。飢渴眾生。令得飲食。",
    "X62n1179_001:0237c12": "裸形眾生。令得衣服。厄難眾生。解脫眾苦。失道眾生。",
    "X62n1179_001:0237c13": "示以正道。愚癡眾生。令得智慧。乃至一切所須。皆令",
    "X62n1179_001:0237c14": "果遂。使諸眾生。先得世樂後得出世無上法樂。第二",
    "X62n1179_001:0237c15": "十五願者。願我來世。於刀兵劫。現為良將。殄滅干戈。",
    "X62n1179_001:0237c16": "於疾疫世。現作藥草。救療眾病。於飢饉世。現作稻糧。",
    "X62n1179_001:0237c17": "於熱惱處。現作涼風。於枯槁處。現為甘雨。於險阻處。",
    "X62n1179_001:0237c18": "現作津梁。於昏闇處。現為燈火。隨諸眾生。所欲得者。",
    "X62n1179_001:0237c19": "皆現作之。令諸眾生若行若住。若坐若臥。咸得安樂。",
    "X62n1179_001:0237c20": "發菩提心。第二十六願者。願我來世擁護佛法。於閻",
    "X62n1179_001:0237c21": "浮提現作國王大臣。威德自在。化導人民。令行佛法。",
    "X62n1179_001:0237c22": "於其國界永斷殺業。不行惡事。諸有不信謗三寶者。",
    "X62n1179_001:0237c23": "即以勢力而摧伏之。第二十七願者。我於來世救度",
    "X62n1179_001:0237c24": "眾生。現作摩竭大魚。以自身肉施與眾生。隨取隨生。",
    "X62n1179_001:0238a01": "不可窮盡。或復現作金翅鳥王龍王馬王牛王象王",
    "X62n1179_001:0238a02": "諸鳥獸王等。一一類中。威德勢力超勝一切。化諸同",
    "X62n1179_001:0238a03": "類。捨離惡道。發菩提心。第二十八願者。或有眾生愚",
    "X62n1179_001:0238a04": "癡無智。雖有信樂。不解佛法。雖修道行。不達法相。雖",
    "X62n1179_001:0238a05": "欲讀誦。不能記憶。雖欲坐禪。不除昏掉。乃至起心作",
    "X62n1179_001:0238a06": "善。便生障礙。或為惡魔惡友之所攝者。我以神力。令",
    "X62n1179_001:0238a07": "其智慧開明。了達法相。一切魔事皆悉遠離。一切善",
    "X62n1179_001:0238a08": "法皆速成就。第二十九願者。或有眾生不具信根。無",
    "X62n1179_001:0238a09": "惡不造。我於是人倍生。憐愍。方便教化。隨逐不捨。經",
    "X62n1179_001:0238a10": "無量劫。此人若不發菩提心。我終不捨慈悲救濟。第",
    "X62n1179_001:0238a11": "三十願者。我於來世佛法欲滅。邪魔熾盛。諸不善法",
    "X62n1179_001:0238a12": "聚集之時。願以大悲神力。隨有惡魔止住之處。我現",
    "X62n1179_001:0238a13": "極恐怖相而恐怖之。使其意欲破法。心即迷悶。口欲",
    "X62n1179_001:0238a14": "謗法。舌不能動。身欲作惡。足不得舉。徒黨破散。惡魔",
    "X62n1179_001:0238a15": "消滅。第三十一願者。我以度救眾生故。入於地獄。代",
    "X62n1179_001:0238a16": "受眾苦。其中所有一切苦事。皆集我身。令彼眾生發",
    "X62n1179_001:0238a17": "菩提心。生入天界。第三十二願者。若有餓鬼猛火熾",
    "X62n1179_001:0238a18": "然。求索飲食而不得者。我以大悲神力。手出香乳。皆",
    "X62n1179_001:0238a19": "令飽滿。身心安樂。發菩提心。第三十三願者。一切畜",
    "X62n1179_001:0238a20": "生以惡業故。當受刀砧宰割種種諸苦。我以大悲神",
    "X62n1179_001:0238a21": "力。為其代受。或復示入其中。令行殺者改悔修善。發",
    "X62n1179_001:0238a22": "菩提心。第三十四願者。有諸天眾以天福故。憍慢放",
    "X62n1179_001:0238a23": "逸。我現天身而警誡之。令其覺悟無常。速出三界。第",
    "X62n1179_001:0238a24": "三十五願者。若有眾生欲求。聲聞緣覺乘者。我以方",
    "X62n1179_001:0238b01": "便。令其先證小果。即便回心入菩薩乘。第三十六願",
    "X62n1179_001:0238b02": "者。或有眾生樂著小法。毀謗大乘。復有眾生執著權",
    "X62n1179_001:0238b03": "教。不信圓頓。或復執空謗有。執有謗空。執著空有。毀",
    "X62n1179_001:0238b04": "謗中道。乃至於佛法中生種種異見者。我以智慧辯",
    "X62n1179_001:0238b05": "才力故。破諸異論。悉滅無餘。建立一乘無上佛法。咸",
    "X62n1179_001:0238b06": "令眾生於正法中。永無疑惑。第三十七願者。我為化",
    "X62n1179_001:0238b07": "度行惡眾生。示同其類。不染惡法。令諸同類信服隨",
    "X62n1179_001:0238b08": "從。凡所言說。悉皆聽受。漸捨惡行。修行善法。第三十",
    "X62n1179_001:0238b09": "八願者。我為化度。諸比丘等。示現種種方便。於比丘",
    "X62n1179_001:0238b10": "眾中。有盜三寶物。破齋犯戒。種種邪見。不信因果者。",
    "X62n1179_001:0238b11": "此人以是因緣。當墮地獄。我為現作執。金剛神諸鬼",
    "X62n1179_001:0238b12": "神等。或復現作。地獄之相。顯示目前。種種境界。而恐",
    "X62n1179_001:0238b13": "怖之。使其已作之罪。發露懺悔。未作之罪。不敢復作。",
    "X62n1179_001:0238b14": "離地獄因。修出世業。第三十九願者。願復無量。三昧",
    "X62n1179_001:0238b15": "神通智慧。悉能受持一切佛法。第四十願者。凡我所",
    "X62n1179_001:0238b16": "修布。施持戒一切功德。悉皆回向一切眾生。一一眾",
    "X62n1179_001:0238b17": "生受我施已。所有願求悉皆果遂。所不願者咸皆捨",
    "X62n1179_001:0238b18": "離。第四十一願者。一切菩薩所有。無量難行苦行。我",
    "X62n1179_001:0238b19": "皆修學。盡未來際。無有疲厭。第四十二願者。一切菩",
    "X62n1179_001:0238b20": "薩所有慈悲誓願。功德智慧。我皆攝取。無有遺餘。第",
    "X62n1179_001:0238b21": "四十三願者。願我往詣十方世界供養諸佛。以一切",
    "X62n1179_001:0238b22": "華一切香。一切燈一切果。一切飲食。衣服幢幡寶葢",
    "X62n1179_001:0238b23": "伎樂歌舞。皆悉出過諸天所有。奉上諸佛。諸佛為我",
    "X62n1179_001:0238b24": "說法之時。悉皆聽受。乃至一文一句。無有遺忘。第四",
    "X62n1179_001:0238c01": "十四願者。願我。生生世世不忘本願。常在此土救苦",
    "X62n1179_001:0238c02": "眾生。第四十五願者。願我彌勒出世。最先值遇。聞法",
    "X62n1179_001:0238c03": "得果。彼佛臨涅槃時。我當奉獻最後供養。如是乃至",
    "X62n1179_001:0238c04": "樓至如來出世。亦復如是。第四十六願者。眾生未盡。",
    "X62n1179_001:0238c05": "地獄未空。業海未乾。苦輪未息。我終未願先成佛道。",
    "X62n1179_001:0238c06": "第四十七願者。願我豎歷塵劫。橫周沙界。以無量身",
    "X62n1179_001:0238c07": "業。無量口業。無量意業。供養諸佛。化度眾生。第四十",
    "X62n1179_001:0238c08": "八願者。我若成佛。世界廣博。無量佛土為一佛土。佛",
    "X62n1179_001:0238c09": "身常住。佛法不滅。所有國界最極莊嚴。超過一切恒",
    "X62n1179_001:0238c10": "沙佛國。亦無正法像法。亦無地獄餓鬼畜生阿修羅",
    "X62n1179_001:0238c11": "等。及諸魔魔民。雖有天人。皆大菩薩。彼佛色身不可",
    "X62n1179_001:0238c12": "思議所有相好不可思議。所放光明不可思議。所有",
    "X62n1179_001:0238c13": "眷屬不可思議。所化眾生不可思議。以要言之。若依",
    "X62n1179_001:0238c14": "若正若主若伴。皆不可思議。此願不滿。終不作佛。發",
    "X62n1179_001:0238c15": "是願已。復與現前大眾異口同音而說偈言。",
    "X62n1179_001:0238c16": "　稽首釋迦文　　真身舍利塔　　甚深微妙法",
    "X62n1179_001:0238c17": "　大般涅槃經　　一切諸菩薩　　緣覺聲聞眾",
    "X62n1179_001:0238c18": "　我以至誠心　　發此真實願　　願我先父母",
    "X62n1179_001:0238c19": "　累劫眾親緣　　彼此盡超昇　　自他俱解脫",
    "X62n1179_001:0238c20": "　貪嗔癡永斷　　戒定慧常修　　不起殺盜淫",
    "X62n1179_001:0238c21": "　及以諸邪見　　已生惡永滅　　未生更不生",
    "X62n1179_001:0238c22": "　過去諸惡業　　當受地獄苦　　逮得無生忍",
    "X62n1179_001:0238c23": "　千萬倍償還　　願於現世中　　魔障皆消滅",
    "X62n1179_001:0238c24": "　又以念佛心　　速證王三昧　　心心無間斷",
    "X62n1179_001:0239a01": "　念念得相應　　於無上菩提　　更不生退轉",
    "X62n1179_001:0239a02": "　又願得智慧　　通達一切法　　具無礙辯才",
    "X62n1179_001:0239a03": "　闡揚念佛門　　得大陀羅尼　　受持諸佛法",
    "X62n1179_001:0239a04": "　又願得忍力　　具修諸觀行　　裂開憎愛網",
    "X62n1179_001:0239a05": "　斬斷名利根　　毀譽樹頭風　　好醜空中迹",
    "X62n1179_001:0239a06": "　又願具威儀　　通達毗尼藏　　大乘及小乘",
    "X62n1179_001:0239a07": "　性業并遮業　　一切悉清淨　　成就諸眾生",
    "X62n1179_001:0239a08": "　願我命終時　　正念心無亂　　彌陀及聖眾",
    "X62n1179_001:0239a09": "　垂手共提攜　　見聞皆發心　　同生極樂國",
    "X62n1179_001:0239a10": "　見佛復聞法　　獲得無生忍　　還來此土中",
    "X62n1179_001:0239a11": "　化度於一切　　供養於諸佛　　護持諸佛法",
    "X62n1179_001:0239a12": "　釋迦法滅時　　我以誓願力　　及以神通力",
    "X62n1179_001:0239a13": "　令法久住世　　延至彌勒時　　中間無斷絕",
    "X62n1179_001:0239a14": "　又願未來世　　建立佛正法　　以律攝眾生",
    "X62n1179_001:0239a15": "　後令得定慧　　以大辯才力　　破壞諸邪見",
    "X62n1179_001:0239a16": "　又以他心智　　具知眾生心　　折伏及攝受",
    "X62n1179_001:0239a17": "　二俱得自在　　令其得利益　　調伏諸惡念",
    "X62n1179_001:0239a18": "　惡法悉不成　　善業速成就　　有罪欲懺悔",
    "X62n1179_001:0239a19": "　聞名俱解脫　　善根欲退時　　皆令得增長",
    "X62n1179_001:0239a20": "　貧者得伏藏　　病者得良藥　　飢寒逼迫人",
    "X62n1179_001:0239a21": "　悉令得衣食　　厄難得解脫　　愚癡得智慧",
    "X62n1179_001:0239a22": "　刀兵劫起時　　願我為良將　　飢饉疾疫世",
    "X62n1179_001:0239a23": "　願化作稻梁　　及以諸藥草　　徧救諸眾生",
    "X62n1179_001:0239a24": "　願於閻浮界　　現作大國王　　以法化眾生",
    "X62n1179_001:0239b01": "　令斷諸殺業　　或現鳥獸王　　攝化諸同類",
    "X62n1179_001:0239b02": "　具信及少信　　乃至無信等　　咸以諸方便",
    "X62n1179_001:0239b03": "　漸漸令調伏　　諸魔悉退散　　徒黨盡消滅",
    "X62n1179_001:0239b04": "　地獄鬼畜生　　上至諸天眾　　我現入其中",
    "X62n1179_001:0239b05": "　皆令得解脫　　三途離眾苦　　人天出三界",
    "X62n1179_001:0239b06": "　聲聞及緣覺　　回心入大乘　　權教諸菩薩",
    "X62n1179_001:0239b07": "　同入一圓頓　　諸行惡眾生　　捨惡趣善法",
    "X62n1179_001:0239b08": "　末法比丘僧　　種種諸邪見　　我以善巧力",
    "X62n1179_001:0239b09": "　令其生信心　　三昧悉通達　　善法皆回向",
    "X62n1179_001:0239b10": "　菩薩悲智力　　種種功德力　　願我皆攝取",
    "X62n1179_001:0239b11": "　供養十方佛　　所有諸供具　　願我皆具足",
    "X62n1179_001:0239b12": "　我及諸大眾　　皆同是願力　　生生為伴侶",
    "X62n1179_001:0239b13": "　處處化眾生　　龍華三會中　　最先蒙佛記",
    "X62n1179_001:0239b14": "　彼佛涅槃時　　我當施飲食　　眾生界未盡",
    "X62n1179_001:0239b15": "　成佛終無期　　一切成佛時　　然後登正覺",
    "X62n1179_001:0239b16": "回向偈(并敘)",
    "X62n1179_001:0239b17": "葢聞修行前導。莫尚乎發心。眾善指歸。莫要於回",
    "X62n1179_001:0239b18": "向。良由無始。迷此一心。不知諸法本空。四大非有。",
    "X62n1179_001:0239b19": "競執我人之見。橫生憎愛之心。所修善法。但為己",
    "X62n1179_001:0239b20": "身。所得功勛。唯歸眷屬。是以徒增業果。不斷漏因。",
    "X62n1179_001:0239b21": "三界豈離。四生難免。我今依教。發回向心。近將七",
    "X62n1179_001:0239b22": "日功勛。遠洎多生善法。但有利益。悉施眾生。捨茲",
    "X62n1179_001:0239b23": "有所得心。向彼真如實際。運此無生妙觀。唯求無",
    "X62n1179_001:0239b24": "上菩提。相與胡跪合掌。作如是言。",
    "X62n1179_001:0239c01": "　稽首三界尊　　釋迦牟尼佛　　十方三世佛",
    "X62n1179_001:0239c02": "　菩薩及聲聞　　唯願大慈悲　　共垂哀攝受",
    "X62n1179_001:0239c03": "　我今依佛教　　普發回向心　　捨茲有相心",
    "X62n1179_001:0239c04": "　趨向無生路　　願我無始劫　　乃至於今生",
    "X62n1179_001:0239c05": "　所有三業善　　悉皆用回向　　願一切眾生",
    "X62n1179_001:0239c06": "　身口恒清淨　　意常緣善法　　不起貪恚心",
    "X62n1179_001:0239c07": "　願以懺悔力　　及諸誓願力　　請佛久住世",
    "X62n1179_001:0239c08": "　復請轉法輪　　隨喜諸善根　　悉施於眾生",
    "X62n1179_001:0239c09": "　願諸眾生類　　三障悉消除　　生生常見佛",
    "X62n1179_001:0239c10": "　處處恒聞法　　常生歡喜心　　不起憎嫉念",
    "X62n1179_001:0239c11": "　又以香供佛　　願一切眾生　　常焚持戒香",
    "X62n1179_001:0239c12": "　普熏於法會　　又以華奉獻　　願一切眾生",
    "X62n1179_001:0239c13": "　禪定如華敷　　見者咸欣悅　　又以燈施佛",
    "X62n1179_001:0239c14": "　願一切眾生　　同然智慧燈　　普照於法界",
    "X62n1179_001:0239c15": "　以香塗佛塔　　願一切眾生　　忍辱如塗香",
    "X62n1179_001:0239c16": "　不起於憎嫉　　又以果奉獻　　願一切眾生",
    "X62n1179_001:0239c17": "　圓滿佛菩提　　同歸無上果　　以食施諸佛",
    "X62n1179_001:0239c18": "　願一切眾生　　常餐法喜食　　及以禪悅食",
    "X62n1179_001:0239c19": "　身心徧安樂　　歡喜悉充滿　　以旛供養佛",
    "X62n1179_001:0239c20": "　願一切眾生　　翻轉貪嗔痴　　咸成戒定慧",
    "X62n1179_001:0239c21": "　復以葢奉獻　　願一切眾生　　同以無緣慈",
    "X62n1179_001:0239c22": "　葢覆於一切　　又以幢奉獻　　願一切眾生",
    "X62n1179_001:0239c23": "　同豎最勝幢　　高出於三界　　以財施諸佛",
    "X62n1179_001:0239c24": "　願一切眾生　　同具七聖財　　法寶咸充滿",
    "X62n1179_001:0240a01": "　又願為眾生　　代修回向法　　權教諸菩薩",
    "X62n1179_001:0240a02": "　同歸圓頓門　　無著四沙門　　成趨無上慧",
    "X62n1179_001:0240a03": "　人天有漏善　　皆成無漏因　　回彼世間心",
    "X62n1179_001:0240a04": "　同歸正覺道　　深知三界苦　　勿生貪著心",
    "X62n1179_001:0240a05": "　阿修羅眾等　　捨離憍慢心　　所有勝善業",
    "X62n1179_001:0240a06": "　悉回向佛道　　龍神夜叉眾　　乾達緊那羅",
    "X62n1179_001:0240a07": "　八部諸眾生　　所有微善業　　若多若少等",
    "X62n1179_001:0240a08": "　悉迴向佛道　　人道諸眾生　　所有微毫福",
    "X62n1179_001:0240a09": "　今世若過世　　盡迴向佛道　　地獄鬼畜生",
    "X62n1179_001:0240a10": "　眾苦逼迫時　　若起一念善　　所有微毫福",
    "X62n1179_001:0240a11": "　我皆代迴向　　同歸正覺道　　以此迴向善",
    "X62n1179_001:0240a12": "　復施諸眾生　　普與眾冤親　　一時成佛道",
    "X62n1179_001:0240a13": "念佛偈",
    "X62n1179_001:0240a14": "　念佛一聲　　潄口三日　　一句彌陀　　眾罪消滅",
    "X62n1179_001:0240a15": "　兩家公案　　是同是別　　擬議思量　　八萬億劫",
    "X62n1179_001:0240a16": "念佛開示",
    "X62n1179_001:0240a17": "　樓上念彌陀　　樓下彌陀念　　東房魚子響",
    "X62n1179_001:0240a18": "　西房佛聲現　　喫飯與穿衣　　涕唾大小便",
    "X62n1179_001:0240a19": "　一句阿彌陀　　打教成一片　　現在即西方",
    "X62n1179_001:0240a20": "　何必臨終見",
    "X62n1179_001:0240a21": "示禪者念佛偈",
    "X62n1179_001:0240a22": "　一句彌陀　　頭則公案　　無別商量　　直下便判",
    "X62n1179_001:0240a23": "　如大火聚　　觸之則燒　　如太阿劒　　攖之則爛",
    "X62n1179_001:0240a24": "　八萬四千法藏　　六字全收",
    "X62n1179_001:0240b01": "　一千七百公案　　一刀斬斷",
    "X62n1179_001:0240b02": "　任他佛不喜聞　　我自心心憶念",
    "X62n1179_001:0240b03": "　請君不必多言　　只要一心不亂",
    "X62n1179_001:0240b04": "念佛警策",
    "X62n1179_001:0240b05": "　生生難脫　　輪回難避　　淨念難純　　妄心難制",
    "X62n1179_001:0240b06": "　勿學虗頭　　勿談雜語　　奉勸諸人　　切莫容易",
    "X62n1179_001:0240b07": "示呂居士偈",
    "X62n1179_001:0240b08": "　念佛無難事　　所難在一心　　一心亦無難",
    "X62n1179_001:0240b09": "　難在斷愛根　　當觀此身體　　臭穢難具論",
    "X62n1179_001:0240b10": "　內外及中間　　無一清淨物　　己身既如此",
    "X62n1179_001:0240b11": "　它身亦復然　　深生厭惡心　　慎勿生貪著",
    "X62n1179_001:0240b12": "　當觀極樂國　　純是蓮華生　　不假父母胎",
    "X62n1179_001:0240b13": "　壽命原無量　　一念念佛時　　蓮華即化生",
    "X62n1179_001:0240b14": "　若能無間斷　　決定生安養",
    "X62n1179_001:0240b15": "警世偈",
    "X62n1179_001:0240b16": "　茫茫大夢中　　長夜誰能寤　　反戀夢中歡",
    "X62n1179_001:0240b17": "　將醒還重做　　做得不如前　　一錯是百錯",
    "X62n1179_001:0240b18": "　做得勝如前　　依然空懡[怡台+羅]　　造了夢中業",
    "X62n1179_001:0240b19": "　從苦又入苦　　勸君早回頭　　直走西方路",
    "X62n1179_001:0240b20": "　萬緣都放下　　勤修淨業課　　日夜望還鄉",
    "X62n1179_001:0240b21": "　一心求覺悟　　豁然心地空　　即是真淨土",
    "X62n1179_001:0240b22": "　彌陀忽現前　　原來是這箇",
    "X62n1179_001:0240b23": "釋迦如來舍利寶塔讚",
    "X62n1179_001:0240b24": "　我佛降跡　　於彼中天　　示現八滅　　經於百年",
    "X62n1179_001:0240c01": "　有阿育王　　造舍利塔　　眾香為泥　　七寶為末",
    "X62n1179_001:0240c02": "　役彼鬼神　　終夜告成　　八萬四千　　遍四海濵",
    "X62n1179_001:0240c03": "　此震旦國　　處有十九　　唯茲四明　　靈踪僅覯",
    "X62n1179_001:0240c04": "　西晉之世　　地在并州　　有一獵師　　厥姓曰劉",
    "X62n1179_001:0240c05": "　示入地獄　　大士告語　　汝若懺悔　　可求舍利",
    "X62n1179_001:0240c06": "　醒而出家　　易名慧達　　遠來四明　　尋求寶塔",
    "X62n1179_001:0240c07": "　忽聞鐘聲　　從地而來　　頂禮七日　　山巖自開",
    "X62n1179_001:0240c08": "　千年聖迹　　於茲顯現　　遂令有緣　　佛身親見",
    "X62n1179_001:0240c09": "　至今鄮峯　　靈異非常　　四方瞻仰　　見相見光",
    "X62n1179_001:0240c10": "　圖之刻之　　以傳四方　　我作讚詞　　稽首法王",
    "X62n1179_001:0240c11": "阿彌陀佛像讚",
    "X62n1179_001:0240c12": "　南無阿彌陀　　何人不知念　　雖念不相應",
    "X62n1179_001:0240c13": "　母子難相見　　行住及坐臥　　時將此心斂",
    "X62n1179_001:0240c14": "　念念自相續　　念來成一片　　如此念彌陀",
    "X62n1179_001:0240c15": "　彌陀自然現　　西方決定生　　終身無退轉",
    "X62n1179_001:0240c16": "觀音大士像讚",
    "X62n1179_001:0240c17": "　大士法身　　非男非女　　身尚非身　　復何所倚",
    "X62n1179_001:0240c18": "　以慈悲力　　頂現化佛　　以禪觀力　　手執如意",
    "X62n1179_001:0240c19": "　示現威德　　身乘怒猊　　折攝並運　　慈忍雙垂",
    "X62n1179_001:0240c20": "　普告佛子　　不應取相　　菩薩是汝　　非畫非像",
    "X62n1179_001:0240c21": "　又復應知　　自他不二　　能如是觀　　真不思議",
    "X62n1179_001:0240c22": "示現觀音像讚(并敘)",
    "X62n1179_001:0240c23": "南郭顧善人家素事佛。丙申六月十九日。大士現",
    "X62n1179_001:0240c24": "像於竹簾上。儀容儼然。觀者如堵。無何。有嬈之者。",
    "X62n1179_001:0241a01": "相忽不見。善人追慕之。乃倩工繪其像。以申供養。",
    "X62n1179_001:0241a02": "焉。",
    "X62n1179_001:0241a03": "　大士示迹　　俯應羣生　　寒潭印月　　空谷傳聲",
    "X62n1179_001:0241a04": "　眾生本覺　　皆觀自在　　逐色尋聲　　流轉苦海",
    "X62n1179_001:0241a05": "　以苦為機　　乃可得度　　策之以信　　驅之以悟",
    "X62n1179_001:0241a06": "　故我大士　　游戲神通　　於簾幙間　　儼覩聖容",
    "X62n1179_001:0241a07": "　聖容非小　　簾幙非大　　片片真身　　塵塵法界",
    "X62n1179_001:0241a08": "　此方之人　　靡不惕虔　　香花是奉　　燈火恒然",
    "X62n1179_001:0241a09": "　應緣而來　　緣盡則去　　其應唯何　　唯誠斯致",
    "X62n1179_001:0241a10": "　乃繪水墨　　以申供養　　爰作讚詞　　以傳無量",
    "X62n1179_001:0241a11": "藥山大師書空圖讚",
    "X62n1179_001:0241a12": "　太虗空中　　了無形相　　舉筆作書　　是何模樣",
    "X62n1179_001:0241a13": "　字既無跡　　筆亦非真　　反求書者　　復是何人",
    "X62n1179_001:0241a14": "　離紙無畫　　離畫無紙　　是紙是畫　　為一為二",
    "X62n1179_001:0241a15": "　拈此一義　　以問藥公　　怡然不語　　笑破虗空",
    "X62n1179_001:0241a16": "血書文殊像讚",
    "X62n1179_001:0241a17": "　子以血為墨　　畫出文殊相　　我以筆為舌",
    "X62n1179_001:0241a18": "　讚歎申供養　　閣筆試問子　　何者是文殊",
    "X62n1179_001:0241a19": "　為是血與紙　　為復二俱非　　子乃俛而答",
    "X62n1179_001:0241a20": "　文殊孰非是　　筆筆皆文殊　　縱橫盈素紙",
    "X62n1179_001:0241a21": "　頂中現化佛　　變化乘獅子　　毫端入三昧",
    "X62n1179_001:0241a22": "　筆墨非游戲　　嗚呼吾與子　　二者俱顛倒",
    "X62n1179_001:0241a23": "　若遇真文殊　　啞然當一笑",
    "X62n1179_001:0241a24": "淨業堂銘",
    "X62n1179_001:0241b01": "　堂名淨業　　其義唯何　　唯精唯一　　專念彌陀",
    "X62n1179_001:0241b02": "　心苟不一　　業則不淨　　唯昏與散　　適生厥病",
    "X62n1179_001:0241b03": "　咨爾眾等　　出入斯戶　　宜時撿察　　為勤為惰",
    "X62n1179_001:0241b04": "　惰宜發憤　　勤宜進步　　盡此一生　　彌陀決覩",
    "X62n1179_001:0241b05": "寸香齋銘",
    "X62n1179_001:0241b06": "　尊客相逢　　勿談世諦　　寸香為期　　唯道是語",
    "X62n1179_001:0241b07": "　不近人情　　不拘俗禮　　知我罪我　　聽之而已",
    "X62n1179_001:0241b08": "齋堂銘",
    "X62n1179_001:0241b09": "　粒米莖菜　　皆從施得　　分別未忘　　一口難食",
    "X62n1179_001:0241b10": "　擎盂舉筯　　唯佛是憶　　喫著真味　　方能酬德",
    "X62n1179_001:0241b11": "東銘",
    "X62n1179_001:0241b12": "　父母生汝　　師友成汝　　汝今負恩　　不孝不悌",
    "X62n1179_001:0241b13": "　佛念未純　　妄心未制　　汝即地獄　　地獄即汝",
    "X62n1179_001:0241b14": "西銘",
    "X62n1179_001:0241b15": "　施主造堂　　檀那供食　　資汝念佛　　宜自盡力",
    "X62n1179_001:0241b16": "　切莫間斷　　最忌夾雜　　策汝身心　　慎勿放逸",
    "X62n1179_001:0241b17": "看經銘",
    "X62n1179_001:0241b18": "　佛固當崇　　法尤宜解　　匪佛疇師　　匪法奚範",
    "X62n1179_001:0241b19": "　是經所在　　則為佛在　　克敬克誡　　勿昏勿怠",
    "X62n1179_001:0241b20": "　一念稍失　　眾魔紛然　　散風動地　　昏霧迷天",
    "X62n1179_001:0241b21": "　制之何由　　念力是強　　唯堅唯勇　　昏散斯降",
    "X62n1179_001:0241b22": "　心原湛然　　究竟清淨　　佛法雙忘　　非藥非病",
    "X62n1179_001:0241b23": "浴室銘",
    "X62n1179_001:0241b24": "　四大本空　　將何為洗　　一心叵得　　念從何起",
    "X62n1179_001:0241c01": "　念尚不有　　佛復何存　　能如是念　　決覩慈尊",
    "X62n1179_001:0241c02": "廁室銘",
    "X62n1179_001:0241c03": "　大小便時　　毋忘正念　　九孔常流　　此身可厭",
    "X62n1179_001:0241c04": "　何當棄舍　　蓮胎轉變　　念念彌陀　　西方定現",
    "X62n1179_001:0241c05": "臥室銘",
    "X62n1179_001:0241c06": "　昔人報怨　　臥薪嘗膽　　廿載辛勤　　大事斯辦",
    "X62n1179_001:0241c07": "　生死為冤　　受害已深　　如何睡眠　　縱恣身心",
    "X62n1179_001:0241c08": "　三界無安　　不宜久住　　勤修正觀　　早求出世",
    "X62n1179_001:0241c09": "　蓮華佛國　　其樂洋洋　　歸去來兮　　無忘故鄉",
    "X62n1179_001:0241c10": "舍利懺敘",
    "X62n1179_001:0241c11": "葢聞法身無象。因萬物以賦形。道體無方。隨眾生而",
    "X62n1179_001:0241c12": "應跡。爰自雙林示寂。中夜還原。玉毫斂影於人間。寶",
    "X62n1179_001:0241c13": "相潛輝於宇內。所遺舍利。三分攸分。乃造浮圖。八國",
    "X62n1179_001:0241c14": "是奉。屬當五天之地。經歷一百餘年。爰有聖君。厥名",
    "X62n1179_001:0241c15": "阿育。乘鐵輪而應世。受佛記以為王。志在福田。心存",
    "X62n1179_001:0241c16": "佛法。甫聞舍利。始事請求。於是塞恒水之刀輪。機關",
    "X62n1179_001:0241c17": "不轉。開世王之寶篋。油火纔乾。(育王經云。阿闍世王取佛舍利。藏恒河中。",
    "X62n1179_001:0241c18": "作千歲燈供養。中安金篋。用盛舍利。外置刀輪。四面旋轉。流水激之。輪無停晷。阿育王欲取之。殆不能得。有蓮",
    "X62n1179_001:0241c19": "華比邱。教以擲柰塞之。輪即不轉。乃下取舍利。纔開金篋。油盡火滅矣)乃役鬼神之智",
    "X62n1179_001:0241c20": "力。載求羅漢之神通。集眾香以成泥。碎七寶而為末。",
    "X62n1179_001:0241c21": "八萬四千之佛塔。中夜造成。三千三百之人寰。即時",
    "X62n1179_001:0241c22": "分布。百神奮足。爭馳五指之光。萬鬼昂頭。齊覩半空",
    "X62n1179_001:0241c23": "之臂。(育王志云。阿育王取佛舍利。令諸鬼神。以香泥七寶。一夜造成八萬四千塔。請邪舍尊者。舒指放光",
    "X62n1179_001:0241c24": "八萬四千道。諸鬼神各隨一光盡處。安置一指。尊者於虛空中。以手障日。諸鬼神望之。普天之內塔。一日之中。",
    "X62n1179_001:0242a01": "同時下塔)塔廟於焉始盛。佛法由是大興。彼居中夏。數乃",
    "X62n1179_001:0242a02": "眾多。此屬東方。處唯十九。阿育造塔之歲。則是周厲",
    "X62n1179_001:0242a03": "王之共和年也。自餘諸處。聖跡罕存。唯茲四明。靈踪",
    "X62n1179_001:0242a04": "尚著。昔在西晉。年曰太康。有并州劉薩訶者。利賓菩",
    "X62n1179_001:0242a05": "薩也。愍眾生之造業。示同類以化人。罹罪而入幽冥。",
    "X62n1179_001:0242a06": "懼苦而求救拔。梵僧指示。舍利是求。覺而發心。尋即",
    "X62n1179_001:0242a07": "改業。出身應世。暫為畋獵之民。大士出家。還作比丘",
    "X62n1179_001:0242a08": "之相。於是北背并汾。南游江浙。慕浮圖而顧盻。念舍",
    "X62n1179_001:0242a09": "利以追尋。萬里關山。豈憚馳驅之苦。數年道路。焉知",
    "X62n1179_001:0242a10": "跋涉之勞。由是登陟鄮峯。徘徊玉几。鐘韻忽聞於地",
    "X62n1179_001:0242a11": "下。塔婆高湧於巖頭。一片青山。顯出千年之聖跡。數",
    "X62n1179_001:0242a12": "重磐石。長留萬古之神踪。從茲建塔度僧。藉僧守塔。",
    "X62n1179_001:0242a13": "地號東南佛國。僧稱累代人龍。迨乎有梁啟運。茲山",
    "X62n1179_001:0242a14": "之額號始彰。大宗肇興。厥寺之篇題重煥。嘉祥屢發。",
    "X62n1179_001:0242a15": "靈異疊生。或垂相好於塔中。或放光明於松頂。或數",
    "X62n1179_001:0242a16": "旬禮拜。慈親離冥報之殃。或頻月熏修。尊者獲印文",
    "X62n1179_001:0242a17": "之瑞。乃至或然一臂。神歸淨土九蓮。或捨全身。親證",
    "X62n1179_001:0242a18": "念佛三昧。實賢自悲生晚。不能親覩佛身。幸喜緣深。",
    "X62n1179_001:0242a19": "猶得躬逢聖跡。於己亥夏。特申瞻禮。恭詣此山。三月",
    "X62n1179_001:0242a20": "安居。六時悔過。但以凡誠淺劣。難叩慈悲。宿業深沈。",
    "X62n1179_001:0242a21": "未蒙感應。是以重述行儀。再申懇到。終身從事。畢命",
    "X62n1179_001:0242a22": "為期。不唯自省過愆。亦與人同懺悔。沈疴未起。每憐",
    "X62n1179_001:0242a23": "同病之人。浪子不歸。頻下思親之淚。文無足觀。義或",
    "X62n1179_001:0242a24": "可取。所冀障山翻倒。轉成功德之山。業海乾枯。化為",
    "X62n1179_001:0242b01": "智慧之海。六根都攝。修淨業於此身。三昧早成。見彌",
    "X62n1179_001:0242b02": "陀於即世。凡我同志。毋忘此心。同垂願力於千生。共",
    "X62n1179_001:0242b03": "報佛恩於萬劫云爾。",
    "X62n1179_001:0242b04": "重建涅槃懺會敘",
    "X62n1179_001:0242b05": "葢聞覺王西逝。乃當周穆之年。像教東流。爰在漢明",
    "X62n1179_001:0242b06": "之世。由迦維而達震旦。計其道路。僅云十萬八千。從",
    "X62n1179_001:0242b07": "正像以逮今時。算以春秋。幾見二千七百。痛哉末世。",
    "X62n1179_001:0242b08": "孰挽頺風。傷矣吾徒。罔遵遺誨。仲春方屆。疇興鶴樹",
    "X62n1179_001:0242b09": "之悲。白月既圓。誰效純陀之供。實賢少慕尊儀。長思",
    "X62n1179_001:0242b10": "聖範。對金容而垂淚。讀遺教以興哀。曾於阿育王山。",
    "X62n1179_001:0242b11": "啟建涅槃勝會。十年禮懺。頻瞻我佛之真身。百味香",
    "X62n1179_001:0242b12": "饈。屢奉世尊之寶塔。茲念四方善信。跋涉唯艱。千里",
    "X62n1179_001:0242b13": "道塗。閒關莫致。以法從人則易。將人就法則難。由是",
    "X62n1179_001:0242b14": "捨難就易。取近置遙。人無勞苦之心。財省往來之費。",
    "X62n1179_001:0242b15": "茲約來歲仲春二月既望。恭就仙林講寺菩薩戒壇。",
    "X62n1179_001:0242b16": "頂禮十日之懺摩。供獻百味之飲食。續開佳會。移創",
    "X62n1179_001:0242b17": "法筵。伏望若緇若素。同到道場。乃釋乃儒。咸臻勝地。",
    "X62n1179_001:0242b18": "摧邪輔正。必存外護之人。起弊扶衰。是在同袍之士。",
    "X62n1179_001:0242b19": "發心勝。則因果殊常。作事真。則人天感格。修行逕路。",
    "X62n1179_001:0242b20": "捨淨土則我將安歸。改過法門。匪懺摩則人無自洗。",
    "X62n1179_001:0242b21": "應起難遭之想。勿存輕慢之心。所願二懺同修。事觀",
    "X62n1179_001:0242b22": "與理觀雙運。三身並念。他佛與己佛齊彰。無始昏迷。",
    "X62n1179_001:0242b23": "長風起而陰霾絕點。多生罪障。太陽出而冰雪俱消。",
    "X62n1179_001:0242b24": "三昧成於現身。九品生於後世。然後再興悲願。回入",
    "X62n1179_001:0242c01": "塵勞。挽既倒之狂瀾。重歸大海。捧已沈之佛日。復照",
    "X62n1179_001:0242c02": "高山。此誠不肖之愚意。願與諸賢共勉云爾。",
    "X62n1179_001:0242c03": "涅槃會約敘",
    "X62n1179_001:0242c04": "嘗讀涅槃經。佛臨涅槃。人天獻供。大眾悲哀。舉身血",
    "X62n1179_001:0242c05": "現。如波羅奢華。至有不忍見佛入滅。先取滅度者。嗚",
    "X62n1179_001:0242c06": "呼。何其悲哀戀慕。一至於此。今去佛日遠。時當末法。",
    "X62n1179_001:0242c07": "出家之眾。於佛涅槃曰。莫知獻供。罔有悲哀。并不知",
    "X62n1179_001:0242c08": "是日為佛滅度之辰。噫。為佛弟子。豈宜如是耶。夫佛",
    "X62n1179_001:0242c09": "涅槃日。猶父母忌辰。為人子而不知其親之忌日。可",
    "X62n1179_001:0242c10": "謂孝乎。於是日而不思致祭。可謂敬乎。世間出世雖",
    "X62n1179_001:0242c11": "有不同。所以致其孝敬之心則一也。葢世間父母。生",
    "X62n1179_001:0242c12": "我色身。養我報命。雖是重恩。有時而盡。雖然慈愛。亦",
    "X62n1179_001:0242c13": "有偏頗。雖復劬勞。亦有休息。出世父母則不如是。生",
    "X62n1179_001:0242c14": "我法身。養我慧命。推我以人天之乾。去我以三途之",
    "X62n1179_001:0242c15": "濕。嚥我以無常之苦。吐我以常住之甘。哺我以定慧",
    "X62n1179_001:0242c16": "之乳。覆我以慚愧之衣。保持愛護。靡所不盡。晝夜殷",
    "X62n1179_001:0242c17": "勤。撫育其子。經無量劫。未嘗休息。亦不念勞苦。唯知",
    "X62n1179_001:0242c18": "愛子為念。不顧於他。方其幼稚。則憂其墮落。及其成",
    "X62n1179_001:0242c19": "立。又憂其夭喪。所以慈悲愛念。無有已時。又不於善",
    "X62n1179_001:0242c20": "子而生愛。於惡子而生憎。心常平等。覆護無偏。但以",
    "X62n1179_001:0242c21": "諸子愚癡。悞服毒藥。慈父於此。設為方便。留藥遠出。",
    "X62n1179_001:0242c22": "遣使還告汝父已死。而實不死也。毒者何。煩惱之謂",
    "X62n1179_001:0242c23": "也。藥者何。佛法之謂也。方便者何。涅槃之謂也。遣使",
    "X62n1179_001:0242c24": "者何。舍利之謂也。當知如來憐愍我等。故方便示現",
    "X62n1179_001:0243a01": "入於涅槃。實不滅度也。佛於眾生有此恩德。而諸眾",
    "X62n1179_001:0243a02": "生冥然不知。可不哀邪。夫如來舍利。震旦國中雖有",
    "X62n1179_001:0243a03": "一十九處。聖跡罕存。唯鄮峯一處。至今尚在。靈異非",
    "X62n1179_001:0243a04": "一。豈非四明之人夙植善根。於末世中。得覩如來應",
    "X62n1179_001:0243a05": "化之事。雖諸佛法身徧一切處。而應身攝化。葢有其",
    "X62n1179_001:0243a06": "方。舍利所在。則為佛在。是故當知。雖居末世。有信則",
    "X62n1179_001:0243a07": "長奉慈顏。縱遇佛興。無信則還同不見。是則我等之",
    "X62n1179_001:0243a08": "所當策勤精進。而生慶幸難遭之想者也。實賢根機",
    "X62n1179_001:0243a09": "下劣。德薄垢重。於現世中不獲見諦。今與眾等建立",
    "X62n1179_001:0243a10": "斯會。每年一舉。畢世為期。頂禮七日之懺摩。奉獻百",
    "X62n1179_001:0243a11": "味之飲食。敢云最後之供。實表戀慕之誠。所作功德。",
    "X62n1179_001:0243a12": "不為自利。普施眾生。不求人天。但期淨土。庶幾為未",
    "X62n1179_001:0243a13": "來得度因緣。作往生見佛方便。用報佛恩於萬一耳。",
    "X62n1179_001:0243a14": "然有始鮮終。聖人所誡。初勤後怠。人之常情。不以誓",
    "X62n1179_001:0243a15": "願自要。何以保其永久。不以軋則為準。何以約束身",
    "X62n1179_001:0243a16": "心。於是斟酌事宜。設為規約。以告大眾。如或事可通",
    "X62n1179_001:0243a17": "行。願共相保守。如其不可。幸有以教之(規約別載涅槃懺後)。",
    "X62n1179_001:0243a18": "涅槃會約第二敘",
    "X62n1179_001:0243a19": "余自幼出家。每于大僧眾中。叩諸長老曰。如來涅槃",
    "X62n1179_001:0243a20": "為在何時。眾皆罔對。或有指陳。進退無據。心竊疑焉。",
    "X62n1179_001:0243a21": "又頻見僧俗營齋供佛。多不如法。往往以人所不堪",
    "X62n1179_001:0243a22": "食者。陳列几筵以為供養。非唯無福。且招慢佛之過",
    "X62n1179_001:0243a23": "恒用慨然。及長。遊歷講肆。按覽藏文。閒讀涅槃經。始",
    "X62n1179_001:0243a24": "知如來于二月十五日。日初出時。放光集眾。自言今",
    "X62n1179_001:0243b01": "日當般涅槃。大眾蒙光。一時普集。當此之時。獻供如",
    "X62n1179_001:0243b02": "雲。揮淚如雨。幢幡際天。殽饍布地。盡世間之六味。極",
    "X62n1179_001:0243b03": "天上之五塵。無一不備矣。嗚呼。何其盛邪。又嘗讀淨",
    "X62n1179_001:0243b04": "覺法師禮讚文。見其偈讚。次第摹寫如來涅槃相貌。",
    "X62n1179_001:0243b05": "如在目前。備極戀慕之意。則知古人亦有同吾心者。",
    "X62n1179_001:0243b06": "第近世罕有舉行之耳。己亥春。從西泠渡江。恭詣四",
    "X62n1179_001:0243b07": "明阿育王山。瞻禮釋迦如來真身舍利。遂即其處度",
    "X62n1179_001:0243b08": "夏禮塔。安居既竟。然一指供佛。心猶歉然未足也。既",
    "X62n1179_001:0243b09": "而往永福水陸期中。偶與同輩論及供佛之事。一時",
    "X62n1179_001:0243b10": "發心者即有數人。尋往蘇杭買供。採訪百味。貿易香",
    "X62n1179_001:0243b11": "花。次年春。復還此山。于佛涅槃日。鳩集數子。首創斯",
    "X62n1179_001:0243b12": "會。葢主于為佛忌日。追遠報恩。以申戀慕之意。供雖",
    "X62n1179_001:0243b13": "不豐。務存精潔。食須三德。不乾不濕菜須六味。非生",
    "X62n1179_001:0243b14": "非冷。果須珍異。非賤非粗。于中首日供佛。依禮讚文。",
    "X62n1179_001:0243b15": "次日禮懺。則自述儀軌。至第七日。懺事既畢。以念佛",
    "X62n1179_001:0243b16": "回向終焉。眾皆嘆曰。此未曾有也。四明天下勝地。舍",
    "X62n1179_001:0243b17": "利吾佛真身。今四方善友一時來會。成此勝舉。是非",
    "X62n1179_001:0243b18": "小緣。此不可以輒已也。今而後當每年一舉。畢世為",
    "X62n1179_001:0243b19": "期。此為佛弟子分內所必當為之事。不得與尋常應",
    "X62n1179_001:0243b20": "期禮懺。受施諷經。同日而論也。余告眾曰。此會難事",
    "X62n1179_001:0243b21": "有三。如求舍利。震旦國中雖有一十九處。歲月既遠。",
    "X62n1179_001:0243b22": "聖跡湮沒。唯鄮陰一處至今現存。曠劫有緣。幸得瞻",
    "X62n1179_001:0243b23": "仰。一難也。如來滅度二千餘載。涅槃獻供。在古則有。",
    "X62n1179_001:0243b24": "在今罕聞。今與眾等宿緣所追。千里相值。四方來會。",
    "X62n1179_001:0243c01": "七日同修。此世界中。豈非希有。二難也。諸方結社起",
    "X62n1179_001:0243c02": "期。所在皆有。然佛家弟子。但聞禮懺得財。未聞捨財",
    "X62n1179_001:0243c03": "禮懺。道念未生。利心先起。今則不然。誠敬發于心中。",
    "X62n1179_001:0243c04": "財物捨諸身外。慙惶不暇。敢厭勤勞。報答未能。實懷",
    "X62n1179_001:0243c05": "戀慕。如此心念。非佛不知。三難也。言未既。有難于傍",
    "X62n1179_001:0243c06": "者曰。吾聞諸佛法身徧一切處。本無出世及以涅槃。",
    "X62n1179_001:0243c07": "既無涅槃。安有忌日。至于禪宗門下。單提正令。佛祖",
    "X62n1179_001:0243c08": "尚無安立。焉有所謂埽塔獻供之事乎。今乃于無生",
    "X62n1179_001:0243c09": "滅中。妄見生滅。羅百味以供之。集四眾以禮之。又不",
    "X62n1179_001:0243c10": "于所居庵院。致獻尊儀。而必遠詣鄮峯。偏崇舍利。豈",
    "X62n1179_001:0243c11": "非捨近求遠。著境迷心。不達理性耶。予曰。子之所言",
    "X62n1179_001:0243c12": "理也。今吾以事問子。子以實答之。可乎。對曰。可。因問",
    "X62n1179_001:0243c13": "之曰。子有二親在否。曰。少也不幸。早從見背。久失恃",
    "X62n1179_001:0243c14": "怙矣。曰。子父母身亡。神其亡否。曰。神則未嘗亡也。又",
    "X62n1179_001:0243c15": "問曰。神有定所否。對曰。神既無形。又安有定所乎。曰。",
    "X62n1179_001:0243c16": "然則歲時致祭。亦上父母墳墓否。曰。某雖不孝。于茲",
    "X62n1179_001:0243c17": "禮數。尚不敢闕。予曰。予過矣。子父母而神在。則未嘗",
    "X62n1179_001:0243c18": "死也。未嘗死而祭之。是滅其神也。祭已滅之神。誰為",
    "X62n1179_001:0243c19": "受饗者。又神既無形。無有定所。則不局墳墓中。一念",
    "X62n1179_001:0243c20": "至誠。必能通格。何必近離家室。遠赴墳廬。僕僕道途。",
    "X62n1179_001:0243c21": "舟車往返。以為祭埽之規乎。對曰。雖知父母神在而",
    "X62n1179_001:0243c22": "形骸不存。故饗其神。神雖不食。猶食也。譬如夢中得",
    "X62n1179_001:0243c23": "食。飢飽宛然。不亦類是乎。雖神無定所。必有依憑。故",
    "X62n1179_001:0243c24": "為之墳墓以祭埽之。所以慰死者之神。而盡生人之",
    "X62n1179_001:0244a01": "道也。余曰。如知此。則子之所難通矣。蓋亦思之哉。子",
    "X62n1179_001:0244a02": "知法身常住。而不知應迹云亡。知法體徧周。而不知",
    "X62n1179_001:0244a03": "應跡有所。不有應迹。安顯法身。不有舍利。誰知應跡。",
    "X62n1179_001:0244a04": "既言法身常住。豈有閒于應身。既曰法體徧周。寧獨",
    "X62n1179_001:0244a05": "隔于舍利。子欲撥事求理。棄有談空。事相尚迷。況通",
    "X62n1179_001:0244a06": "理性耶。昔大迦葉將入鷄足山。待彌勒佛。必往天上",
    "X62n1179_001:0244a07": "龍宮。及于世間。徧禮諸塔後方入定。夫迦葉宗門之",
    "X62n1179_001:0244a08": "鼻祖也。豈其不達理性而然耶。當知如來涅槃不可",
    "X62n1179_001:0244a09": "思議。非常非斷。離有離無。不應以偏見而生分別。以",
    "X62n1179_001:0244a10": "子所執法身常住。不達如來善權方便。利益眾生之",
    "X62n1179_001:0244a11": "事。良由不深明理教而致然耳。如經所說。譬如嬰兒。",
    "X62n1179_001:0244a12": "母常在側。于母不生難遭之想。母方去時。便生渴仰",
    "X62n1179_001:0244a13": "思戀之心。如來涅槃。意葢如是。吾子其知之耶。或曰",
    "X62n1179_001:0244a14": "子之所言是矣。然吾聞孔子曰。二簋可用享。禴祭勝",
    "X62n1179_001:0244a15": "于殺牛。奚取于百味乎。曰。孔子之言。葢昭明德為重。",
    "X62n1179_001:0244a16": "不以厚祭為尊。非謂定于二簋也。如讚武王周公之",
    "X62n1179_001:0244a17": "孝。曰。春秋修其祖廟。陳其宗器。設其裳衣。薦其時食。",
    "X62n1179_001:0244a18": "言時食。謂四時之食各有其物。則非二簋明矣。又讚",
    "X62n1179_001:0244a19": "大禹曰。菲飲食而致孝乎鬼神。觀夫致孝之言。則自",
    "X62n1179_001:0244a20": "奉雖儉。祭神必豐。又可知矣。至若菩薩供佛。則盡世",
    "X62n1179_001:0244a21": "甘美。猶不為多。況區區百味乎哉。或又曰。普賢行願",
    "X62n1179_001:0244a22": "云。諸供養中。法供養最。今我子不修法供。專事有為。",
    "X62n1179_001:0244a23": "豈菩薩用心乎。子曰。子又錯解經旨矣。經意以為香",
    "X62n1179_001:0244a24": "華供養。一一皆從菩薩大悲大願之所流出。大行大",
    "X62n1179_001:0244b01": "力之所成就。葢是即財論法。事理圓融。故稱法供。如",
    "X62n1179_001:0244b02": "子所解。則普賢種種莊嚴供養。皆是有為。則為自毀",
    "X62n1179_001:0244b03": "矣。豈經意乎。當知敬佛雖主內心。亦兼外物。必若有",
    "X62n1179_001:0244b04": "心無力。則物雖輕而亦重。如其有力無心。則物雖重",
    "X62n1179_001:0244b05": "而猶輕。與其有力無心。寧貴有心無力。必心力兩盡。",
    "X62n1179_001:0244b06": "內外交資。則事理雙融。然後為得也。今也內無誠敬。",
    "X62n1179_001:0244b07": "外又吝財。浪說唯心。心將安在。大抵末世人情。貴俗",
    "X62n1179_001:0244b08": "賤真。重人輕佛。待賓客則廣設嘉肴。供聖賢則略陳",
    "X62n1179_001:0244b09": "粗饌。其自奉也朝朝每擇肥鮮。其事佛也。旦旦不存",
    "X62n1179_001:0244b10": "甘旨。言香則祗要心香。不須蘇合。言果則唯尊道果。",
    "X62n1179_001:0244b11": "豈重菴羅。法供為上。何必世財。禪悅自資。奚須段食。",
    "X62n1179_001:0244b12": "慳囊固塞。借佛語以飾凡情。善種薄栽。立慢幢而增",
    "X62n1179_001:0244b13": "見刺。又或見貴人則趨走逢迎。對佛像則倚臥不起。",
    "X62n1179_001:0244b14": "暫時聞法。則便起昏沈。終日劇談。則曾無懈倦。嬉游",
    "X62n1179_001:0244b15": "雜務。百忙中儘有工夫。供佛燒香。片刻閒略無閒暇。",
    "X62n1179_001:0244b16": "貪名逐利。則頻年道路。不憚驅馳。禮懺誦經。則暫入",
    "X62n1179_001:0244b17": "壇場便生勞倦。纔念佛則曰口酸。適禮拜又云腰痛。",
    "X62n1179_001:0244b18": "此皆舉世之通病。我輩所當深思而痛戒者也。予不",
    "X62n1179_001:0244b19": "肖。不能克踐古人。擔荷斯道。為法門之罪人。無所逃",
    "X62n1179_001:0244b20": "責。今建斯會。竊欲上報佛恩。下救時蔽。而人微德薄。",
    "X62n1179_001:0244b21": "不自知其不可也。吾子尚不以人廢言。幸加察焉。于",
    "X62n1179_001:0244b22": "是難者悚然自失。赧然自愧。曰。我過矣。我過矣。今而",
    "X62n1179_001:0244b23": "後吾不敢復議矣。復再拜稽首曰。子既善其始。當圖",
    "X62n1179_001:0244b24": "善其終。不有規約。何以行諸久遠乎。因徇社友之請。",
    "X62n1179_001:0244c01": "略陳條例如左。并論次其語弁諸簡端。以為後來者",
    "X62n1179_001:0244c02": "告云。",
    "X62n1179_001:0244c03": "禱靈鰻菩薩文",
    "X62n1179_001:0244c04": "唯康熈壬辰六月十七日。苾蒭實賢謹齎香燭之儀。",
    "X62n1179_001:0244c05": "致禱於阿育王山金沙井護塔靈鰻菩薩曰。我聞大",
    "X62n1179_001:0244c06": "士。擁護佛法。作大龍王。覆庇一方。保安萬姓。在昔為",
    "X62n1179_001:0244c07": "國獻功。為民降澤。解三軍之焦渴。力運清泉。潤大地",
    "X62n1179_001:0244c08": "之乾枯。普施甘雨。故使先朝降勅。宣封尊號。并令有",
    "X62n1179_001:0244c09": "司歲殺一豕致祭。以報功澤。苾蒭實賢今來此山。頂",
    "X62n1179_001:0244c10": "禮佛塔。已及兩度。親覩宰殺之事。哀聲徹耳。殆不忍",
    "X62n1179_001:0244c11": "聞。悲痛切心。寧能自已。是以投書潭中。哀告大士。大",
    "X62n1179_001:0244c12": "士護持佛法。救世安民。功德溥矣。利益深矣。令有司",
    "X62n1179_001:0244c13": "宰殺。雖國家之命。非大士之心。然業之所造。葢有其",
    "X62n1179_001:0244c14": "因。罪之所歸。豈無其主。不歸大士。將安歸耶。大士既",
    "X62n1179_001:0244c15": "護佛法。當體佛心。佛心非他。即眾生是。離眾生無佛。",
    "X62n1179_001:0244c16": "離佛無眾生。柰何使未來諸佛。長受苦惱。而不思救",
    "X62n1179_001:0244c17": "濟耶。且夫大士神通。能消枯渴於三軍。不能免苦痛",
    "X62n1179_001:0244c18": "於一豕耶。能施甘雨於天下。不能全性命於眾生耶。",
    "X62n1179_001:0244c19": "人何幸而蒙庇。豕何辜而弗恤耶。將毋貪著口腹。假",
    "X62n1179_001:0244c20": "手於屠人。而受馨香之味耶。夫大士尚不愛自己身",
    "X62n1179_001:0244c21": "命。況貪眾生之血肉耶。今欲安樂眾生。豈反加之殺",
    "X62n1179_001:0244c22": "害耶。我為佛遺教弟子。持佛禁戒。當以佛語宣示於",
    "X62n1179_001:0244c23": "人。此而不言。孰可言者。今為大士陳其過失。略有十",
    "X62n1179_001:0244c24": "種。唯神察之。夫大士度生。慈悲為本。苟無此心。則非",
    "X62n1179_001:0245a01": "菩薩。大士既稱菩薩。奈何不斷殺生。殺生不斷。是則",
    "X62n1179_001:0245a02": "無慈悲心。其過一也。大士視人猶己。視物猶人。今雖",
    "X62n1179_001:0245a03": "濟人。尚不及物。是則乖平等心。其過二也。既為佛弟",
    "X62n1179_001:0245a04": "子。豈可不持佛戒。縱不受五戒。殺戒須持。大士不持。",
    "X62n1179_001:0245a05": "是則違佛律儀。其過三也。十不善業。殺業居先。大士",
    "X62n1179_001:0245a06": "雖非自作。故是教他。既不禁止。任其宰殺。非教他而",
    "X62n1179_001:0245a07": "何。是謂現作惡因。其過四也。因必有果。所謂三惡道。",
    "X62n1179_001:0245a08": "及多病短命二種果報。如此果報。皆由殺生。是則當",
    "X62n1179_001:0245a09": "招惡果。其過五也。僧伽藍地。凡聖同居。佛塔所存。護",
    "X62n1179_001:0245a10": "法諸天長來供養。今使血塗蔓草。腥污壇場。天神見",
    "X62n1179_001:0245a11": "之必生瞋怒。僧眾居之。亦所不安。是則污伽藍地。其",
    "X62n1179_001:0245a12": "過六也。累年宰殺。當有人生不信心。謂靈鰻若是菩",
    "X62n1179_001:0245a13": "薩。不應食肉。舍利威神若有靈者。應不使其殺害眾",
    "X62n1179_001:0245a14": "生。是故當知佛無靈驗。魚非菩薩。如此之信。過由大",
    "X62n1179_001:0245a15": "士。是則使人毀謗。其過七也。大士既墮龍身。當勤修",
    "X62n1179_001:0245a16": "善業。速離惡趣。今造此業。何時當脫此身耶。是則難",
    "X62n1179_001:0245a17": "離惡趣。其過八也。如經中說娑竭龍王告金翅鳥曰。",
    "X62n1179_001:0245a18": "我自生此海中。未嘗觸害水性眾生。捨此身後。當生",
    "X62n1179_001:0245a19": "西方極樂世界。大士今為殺業。云何當得往生。是謂",
    "X62n1179_001:0245a20": "難生淨土。其過九也。大士修因。本期佛果。不斷殺業。",
    "X62n1179_001:0245a21": "云何當得無上果報。是則難成佛道。其過十也。一殺",
    "X62n1179_001:0245a22": "而具十過。罪孰大焉。反此十過則成十德。大士何為",
    "X62n1179_001:0245a23": "甘造雜業。不修純善耶。為大士計。以神力致夢於朝",
    "X62n1179_001:0245a24": "廷。明以告曰。我為佛弟子。持不殺戒。今而後無殺生",
    "X62n1179_001:0245b01": "見祭。朝廷知之。必尋改先朝舊例。雖猪豚之死。未必",
    "X62n1179_001:0245b02": "能逃。而死不由於大士矣。如上所陳。非為眾生。乃為",
    "X62n1179_001:0245b03": "大士。大士若能改革。則為自救。非救眾生。大士尤宜",
    "X62n1179_001:0245b04": "情悔故業。勿造新殃。發菩提心。修持淨戒。如此則眾",
    "X62n1179_001:0245b05": "生可度。佛道可成。菩薩之名。不為虗得矣。大士若能",
    "X62n1179_001:0245b06": "見聽。何善如之。如不見聽。或恣其宿習。逞其暴怒。即",
    "X62n1179_001:0245b07": "震雷激電。摧滅我身。亦所弗惜也。唯神圖之。",
    "X62n1179_001:0245b08": "與茅靜遠居士書",
    "X62n1179_001:0245b09": "前三月下旬返自四明。過訪居士。適遇它出。悵然而",
    "X62n1179_001:0245b10": "去。尋歸回龍。茲又一月餘矣。因數子相勸欲講法華。",
    "X62n1179_001:0245b11": "特到杭請經。因得致書於足下。居士造橋事畢。可謂",
    "X62n1179_001:0245b12": "莫大之功。然居士之心。好善無倦。一善甫完。復作一",
    "X62n1179_001:0245b13": "善。美則美矣。其如生死大事何。苟不以生死大事為",
    "X62n1179_001:0245b14": "急。而孳孳為善。所作善事如須彌山。皆生死業緣。有",
    "X62n1179_001:0245b15": "何了日。善事彌多。生死彌廣。一念愛心。萬劫纏縛。可",
    "X62n1179_001:0245b16": "不懼耶。居士世間公案。久已參透。西方淨業。久已修",
    "X62n1179_001:0245b17": "習。然而生死心不切。家緣撇不下。人情謝不去。念佛",
    "X62n1179_001:0245b18": "心不專。何也。將名根不斷耶。抑愛念牽纏耶。于此二",
    "X62n1179_001:0245b19": "者。宜加審察。苟不把家緣世事一刀斬斷。六字洪名",
    "X62n1179_001:0245b20": "盡力提起。欲望娑婆之脫。安養之生難矣。不生安養",
    "X62n1179_001:0245b21": "而欲脫生死。不脫生死而欲免墮落。抑又難矣。縱一",
    "X62n1179_001:0245b22": "生兩生不失人身。濟得甚麼事。嗟乎。居士慧心如此",
    "X62n1179_001:0245b23": "明利。家緣如此豐足。繼嗣如此賢能。事事適意。尚不",
    "X62n1179_001:0245b24": "能放下萬緣。一心念佛。為天負人耶。為人負天耶。不",
    "X62n1179_001:0245c01": "以念佛為急。而以世間小善為急。不以生死大事為",
    "X62n1179_001:0245c02": "先。而以人天福報為先。是不知先後也。居士雖不求",
    "X62n1179_001:0245c03": "福而常作福。雖欲出生死而反入生死。皆由不知所",
    "X62n1179_001:0245c04": "緩在彼。所急在此。致使北轅適越。卻步求前也。居士",
    "X62n1179_001:0245c05": "今日要務。唯當謝絕人事。一心念佛。加以齋戒二字。",
    "X62n1179_001:0245c06": "尤為盡美。大抵西方佛國。非悠悠散善所能致。萬劫",
    "X62n1179_001:0245c07": "生死。非因循怠惰所能脫。無常迅速。旦暮即至。安得",
    "X62n1179_001:0245c08": "不為之早辦耶。衲所知識者甚寡。知識之中。求可以",
    "X62n1179_001:0245c09": "語此事者尤寡。捨居士一人。而深以期望者誰哉。倘",
    "X62n1179_001:0245c10": "不以人廢言。幸加努力。若曰吾不能也。則亦無可奈",
    "X62n1179_001:0245c11": "何矣。",
    "X62n1179_001:0245c12": "應赴說",
    "X62n1179_001:0245c13": "或問曰。應赴之說。始於何時。余曰。古未之聞也。昔白",
    "X62n1179_001:0245c14": "起為秦將。坑長平降卒四十萬。死入地獄。至梁武帝",
    "X62n1179_001:0245c15": "時致夢於帝。乞所以濟拔之方。帝覺而謀諸誌公。公",
    "X62n1179_001:0245c16": "曰。聞大藏中有水陸儀文一卷。如法行持。可以濟拔。",
    "X62n1179_001:0245c17": "於是集天下高僧。建水陸道場七晝夜。一時名僧咸",
    "X62n1179_001:0245c18": "赴其請。應赴之說。葢自此始。昔佛在世時。為法施主。",
    "X62n1179_001:0245c19": "以法教化眾生。人間天上。莫不以五時八教。次第調",
    "X62n1179_001:0245c20": "停而成熟之。諸弟子亦各分化一方。恢宏其道。迨佛",
    "X62n1179_001:0245c21": "滅度後。阿難等結集三藏。流通法寶。至漢明帝時。佛",
    "X62n1179_001:0245c22": "法始入震旦。正法像法漸入澆漓。奈何後世取以博",
    "X62n1179_001:0245c23": "衣食之資。使法王大寶。為販賣之具。嗟乎異哉。或曰。",
    "X62n1179_001:0245c24": "佛法本以濟人。人來求法。我應其請。彼以財施。我以",
    "X62n1179_001:0246a01": "法施。何不可之有。設使人人高蹈絕俗。不通應赴。則",
    "X62n1179_001:0246a02": "是杜眾生求法之路。塞亡靈濟苦之門。豈菩薩之本",
    "X62n1179_001:0246a03": "心。諸佛之遺意耶。余曰。度生一事。誠非多事。自既未",
    "X62n1179_001:0246a04": "度。焉能度人。譬如從并救人。人俱陷溺。故經云。不能",
    "X62n1179_001:0246a05": "自度而能度人者。無有是處。且夫施者。與而取之之",
    "X62n1179_001:0246a06": "謂也。今我以法與人。人以財與我。是之謂貿易。何以",
    "X62n1179_001:0246a07": "為施。況本無法與人乎。縱有虔誠之功。不贖貪求財",
    "X62n1179_001:0246a08": "利之過。又況未必虔誠而得人利養。是之謂盜施主",
    "X62n1179_001:0246a09": "物。又謂之負債用。律有明文。呵責非細。今夫農夫竭",
    "X62n1179_001:0246a10": "其股肱之力。行人殫其手足之勞。粒米百工。汗多食",
    "X62n1179_001:0246a11": "少。以彼血汗。為我飲食。我僧人十指不點水。百事不",
    "X62n1179_001:0246a12": "干懷。誦經則曰口酸。禮懺則曰腰痛。無恭敬心。無慚",
    "X62n1179_001:0246a13": "愧意。彼亡者在地獄中。望汝度脫。施主在家室內。望",
    "X62n1179_001:0246a14": "汝延生。汝何為安坐受食。略不思念。其為罪何如邪。",
    "X62n1179_001:0246a15": "不坐鐵床而飲洋銅。無有是處。自身墮落之不暇。又",
    "X62n1179_001:0246a16": "安能濟度眾生邪。或曰。然則應赴一事。不可為歟。余",
    "X62n1179_001:0246a17": "曰。非謂其不可為。正言其不易也。古有瑜伽一事。乃",
    "X62n1179_001:0246a18": "登地菩薩利生之事。非初心凡夫所宜。或曰。然則如",
    "X62n1179_001:0246a19": "之何而可。余曰。必不得已。則有一說。應其請。生難遭",
    "X62n1179_001:0246a20": "想。入其家。生道場想。對經典。如對佛想。誦其文。思其",
    "X62n1179_001:0246a21": "義。行其事。踐其實。必使身與口合。口與心合。不昏沈。",
    "X62n1179_001:0246a22": "不散亂。不懈怠。不厭不倦。不貪求。不計利。知因知果。",
    "X62n1179_001:0246a23": "知慚知愧。兢兢焉。業業焉。若涉大川而履薄冰也。如",
    "X62n1179_001:0246a24": "是則不期度生而自度。不期利益而自利益。孔子曰。",
    "X62n1179_001:0246b01": "祿在其中矣。自既得度。他亦復然。若夫鼓橐籥而為",
    "X62n1179_001:0246b02": "經。舂杵碓而成禮。身對尊像而目視他方。口誦佛言",
    "X62n1179_001:0246b03": "而心存妄念。吾見其口食信施。即同鐵丸。身著袈裟",
    "X62n1179_001:0246b04": "即同鐵鍱。如是則不待身後墮落。即今早已墮落。不",
    "X62n1179_001:0246b05": "待未來受苦。即今已受無量大苦。寶梁經云。比邱不",
    "X62n1179_001:0246b06": "修比邱法。大千無唾處明文灼然。可為誡訓。慎之哉。",
    "X62n1179_001:0246b07": "問者慚服而退。余因錄其語。為應赴說。",
    "X62n1179_001:0246b08": "然指問辯",
    "X62n1179_001:0246b09": "客有問於省庵曰。然指一法。起於釋氏。從上諸師或",
    "X62n1179_001:0246b10": "讚或毀。好惡不一。是非莫定。願吾子一言以決其疑。",
    "X62n1179_001:0246b11": "省庵曰。善哉問也。斯固有關於佛教。而人情之所易",
    "X62n1179_001:0246b12": "惑者也。不尅論其所以然。則是非邪正。何由決了。好",
    "X62n1179_001:0246b13": "惡讚毀。未免偏頗。今為子統括古今。備陳差別。略有",
    "X62n1179_001:0246b14": "六種。唯吾子察焉。所謂六種差別者。一內外邪正差",
    "X62n1179_001:0246b15": "別。二儒釋立教差別。三大小開遮差別。四諸師宗趣",
    "X62n1179_001:0246b16": "差別。五聖凡因果差別。六心行是非差別。知此六種",
    "X62n1179_001:0246b17": "六別。則是非邪正。皎如指掌。不復生疑惑矣。夫迷緣",
    "X62n1179_001:0246b18": "起之正理。執斷常之邪見。投灰事火。五熱炙身。用此",
    "X62n1179_001:0246b19": "苦因。冀招樂果。外道所以為邪也。內修理觀為正行。",
    "X62n1179_001:0246b20": "外假苦行為助緣。或爇一香。或然一指。以此堅其誓",
    "X62n1179_001:0246b21": "願。大其心志。身見既破。我執亦忘。內教所以為正也。",
    "X62n1179_001:0246b22": "儒教主乎治身。身為父母遺體。固宜全受全歸。一有",
    "X62n1179_001:0246b23": "毀傷。便名不孝。釋教主乎治心。心為萬物之主。身乃",
    "X62n1179_001:0246b24": "四大假合。以之供佛。則破執滅罪。保此偷安。則虗生",
    "X62n1179_001:0246c01": "浪死。此儒釋立教之所以差別也。小乘律中。然指犯",
    "X62n1179_001:0246c02": "吉羅。大乘明若不燒身臂指供養諸佛。非出家菩薩。",
    "X62n1179_001:0246c03": "葢小乘但期自利。故須奉法全身。大乘貴在利人。是",
    "X62n1179_001:0246c04": "以忘身為法。此大小開遮所以差別也。南山律師依",
    "X62n1179_001:0246c05": "大乘宗。深加讚歎。義淨三藏據小乘宗。橫生貶斥。至",
    "X62n1179_001:0246c06": "若荊溪永明慈雲法智。或辯論闡揚。或躬行履踐。後",
    "X62n1179_001:0246c07": "學取信良無惑焉。唯近世雲栖大師。獨不許可。葢恐",
    "X62n1179_001:0246c08": "末流狂妄。易流邪僻。故為權說以救之。一抑一揚。各",
    "X62n1179_001:0246c09": "有所以。此諸師宗趣所以差別也。法華明一切眾生",
    "X62n1179_001:0246c10": "喜見菩薩。頓捨一身。復燒兩臂。發誓願竟。兩臂還復。",
    "X62n1179_001:0246c11": "此得忍大士之現果也。梵網明新學菩薩千里遠來。",
    "X62n1179_001:0246c12": "師應如法開示苦行。若不燒身臂指供養諸佛。非出",
    "X62n1179_001:0246c13": "家菩薩。此初心受戒之遠因也。此聖凡因果之所以",
    "X62n1179_001:0246c14": "差別也。今人果能內發大心。外緣三寶。期心破障。刻",
    "X62n1179_001:0246c15": "志菩提。則罪滅福生。功無浪費。如其內負我人。外貪",
    "X62n1179_001:0246c16": "名利。以之鼓惑庸愚。招致供養則有過無功。不可不",
    "X62n1179_001:0246c17": "慎。人固有事同而心異者。不可不察也。此心行是非",
    "X62n1179_001:0246c18": "所以差別也。客曰。如此差別。可得融通否。曰。可。夫由",
    "X62n1179_001:0246c19": "外以知內。則外為內助。因邪而入正。則邪為正緣。經",
    "X62n1179_001:0246c20": "云。外道所說。皆是佛語。是以徧行勝熱為善財師。調",
    "X62n1179_001:0246c21": "達善星皆如來伴。如此邪正融通。奚不可之有。儒釋",
    "X62n1179_001:0246c22": "兩教。觀其跡則異。論其理則同。是以泰伯斷髮。孔子",
    "X62n1179_001:0246c23": "稱其至德。比干剖心。魯論美其為仁。則儒釋未始不",
    "X62n1179_001:0246c24": "同也。大小三乘。均佛所說。隨機不同。或開或制。然小",
    "X62n1179_001:0247a01": "從大出。權自實開。非實則權何所開。無大則小不自",
    "X62n1179_001:0247a02": "立。理無二致。正不待融通也。宗趣不同。自是人師異",
    "X62n1179_001:0247a03": "見。何關理教差殊也。如二人見月。一東一西。各隨人",
    "X62n1179_001:0247a04": "去。月無二向。見有東西耳。聖凡雖有差別。然因該果",
    "X62n1179_001:0247a05": "海。果徹因原。因果本自融通。亦何差別之可論哉。至",
    "X62n1179_001:0247a06": "於心正則事正。心邪則法邪。邪正在心。非由事相。然",
    "X62n1179_001:0247a07": "翻掌覆掌。初無異手。得念失念。豈有二心。正不必融",
    "X62n1179_001:0247a08": "通也。如上所陳同異。不可偏執。苟執其異。則適起諍",
    "X62n1179_001:0247a09": "端。苟執其同。則漫無分別。然則如之何則可。必也知",
    "X62n1179_001:0247a10": "同異皆由一心。一心本非同異。雖非同異。同異宛然。",
    "X62n1179_001:0247a11": "夫是之謂正解。願吾子究心焉。客曰。快哉論也。聞所",
    "X62n1179_001:0247a12": "未聞。然尚有餘疑。望為解釋。吾聞燒身臂指。乃得忍",
    "X62n1179_001:0247a13": "大士所為。非初心境界。則如之何。答曰。梵網所明行",
    "X62n1179_001:0247a14": "法。本為初心。故經中但云新學菩薩。不云得忍。葢新",
    "X62n1179_001:0247a15": "學大士。誓願未堅。心志未廣。故藉師長為開道。苦行",
    "X62n1179_001:0247a16": "為鞭策。以成受戒增上緣因耳。若必期之得忍大士。",
    "X62n1179_001:0247a17": "則出家受戒者鮮矣。今人受戒。莫不然香供佛。葢本",
    "X62n1179_001:0247a18": "諸梵網。以然香然指。同一苦行。第小大不同耳。若初",
    "X62n1179_001:0247a19": "心不許然指。則亦不許然香。不許受戒矣。有是理乎。",
    "X62n1179_001:0247a20": "客曰。如上所論。謹聞命矣。未審出家之士宜何所先。",
    "X62n1179_001:0247a21": "為當必燒。為復可緩。設使不燒。是犯戒否。答曰。出家",
    "X62n1179_001:0247a22": "之士。宜先明理觀。後及事行。則趣向有方。功無虗棄",
    "X62n1179_001:0247a23": "若理觀不明。但行苦行。欲冀功勳。終無實益。燒與不",
    "X62n1179_001:0247a24": "燒。各隨人意。經雖勸人。亦不結罪。但不可故違佛語",
    "X62n1179_001:0247b01": "自生異見。致使妨礙行門。阻人勝善。初心之士。又不",
    "X62n1179_001:0247b02": "可不知也。客於再拜而退。",
    "X62n1179_001:0247b03": "念佛著魔辯",
    "X62n1179_001:0247b04": "或問省庵曰。參禪一門。全仗己力。故每多魔事。念佛",
    "X62n1179_001:0247b05": "則仗他力。故承佛護念。魔事不生。有諸否乎。省庵曰。",
    "X62n1179_001:0247b06": "唯唯。否否。夫參禪念佛。論其難易。固有自力他力之",
    "X62n1179_001:0247b07": "分。若論魔事。二俱不免。或者曰。敢問何謂也。曰。魔事",
    "X62n1179_001:0247b08": "之來。其由有三。一者教理未明。二者不遇善友。三者",
    "X62n1179_001:0247b09": "自不覺察。今夫人適千里之路。苟不按輿圖。又不逢",
    "X62n1179_001:0247b10": "引導。復不識前路通塞。莽莽然而進。吾知其難免於",
    "X62n1179_001:0247b11": "錯誤之患矣。參禪念佛。譬如行路。經教如輿圖。善友",
    "X62n1179_001:0247b12": "如引導覺察之心如識路通塞。雖兩條塗路。夷險不",
    "X62n1179_001:0247b13": "同。俱不免錯誤之患。參禪且置。只如念佛。或有厭平",
    "X62n1179_001:0247b14": "坦而好奇特者。或有捨直截而求紆曲者。或兩路兼",
    "X62n1179_001:0247b15": "行。兩路俱失者。或以塗中。為家舍。平地為高山者。如",
    "X62n1179_001:0247b16": "是錯誤。不可勝舉。皆教理未明之過也。念佛一門。極",
    "X62n1179_001:0247b17": "圓極頓。至易至難。只如彌陀經中一心不亂四字。淺",
    "X62n1179_001:0247b18": "言之愚夫愚婦皆可為。深言之。大聖大賢終不能過",
    "X62n1179_001:0247b19": "今初心行人。或暫得輕安。自謂已得事一心者。初開",
    "X62n1179_001:0247b20": "淺解。復自謂得理一心者。或粗念不生。細念猶生者。",
    "X62n1179_001:0247b21": "或勇猛過分。精進倍常。不知外心無佛。速求取證。不",
    "X62n1179_001:0247b22": "達善巧方便。急欲捨身。魔鬼因之遂入其體。為風為",
    "X62n1179_001:0247b23": "狂。都不覺知。此善友不遇之過也。夫眾生生死。以我",
    "X62n1179_001:0247b24": "見為本。我見不除。修行無益。然我見之生。根深蒂固。",
    "X62n1179_001:0247c01": "其萌芽發幹。無處不有。是故。見地高則我見俱高。工",
    "X62n1179_001:0247c02": "夫進則我見亦進。若不時時撿點。刻刻提撕。則念念",
    "X62n1179_001:0247c03": "發生。心心增長。隨逐行人。雖死不離。是故。學人心不",
    "X62n1179_001:0247c04": "虗。則自不覺察。不覺察。故我見增長。少有所得。則生",
    "X62n1179_001:0247c05": "憍慢。譏嫌同學。誹謗行人。雖有修行。終成魔事。此自",
    "X62n1179_001:0247c06": "不覺察之過也。或曰。參禪須近明師。若無明師。須看",
    "X62n1179_001:0247c07": "經教。念佛祗貴深信力行。既能深信力行。則決定往",
    "X62n1179_001:0247c08": "生。何藉善友經教。省庵曰。是何言歟。世間小技。尚不",
    "X62n1179_001:0247c09": "可無師。況念佛為出生死要門。若無善友經教。從何",
    "X62n1179_001:0247c10": "開發。誰為引導。觀經下三品。皆是臨終善友開發。故",
    "X62n1179_001:0247c11": "得往生。其上中品則不必言矣。須知從凡至聖。由易",
    "X62n1179_001:0247c12": "至難。莫不以善友經教為根本。汝不因經教。何由而",
    "X62n1179_001:0247c13": "知淨土法門。而生信向邪。或曰。若因經教而知念佛。",
    "X62n1179_001:0247c14": "則彌陀一經足矣。奚以多為。曰。上根則可。中下根人。",
    "X62n1179_001:0247c15": "須徧閱淨土諸書。備識信行願三差別之相。加之善",
    "X62n1179_001:0247c16": "友警策。內以虗心覺照。庶幾免於魔事。而後念佛之",
    "X62n1179_001:0247c17": "功可日進焉。否則不為魔事。終成增上慢人。一念不",
    "X62n1179_001:0247c18": "覺。遂成淪墜。其禍可勝言哉。或曰。行人心既念佛。佛",
    "X62n1179_001:0247c19": "豈不垂護念。如其護念。魔事何從。省庵曰。念佛人果",
    "X62n1179_001:0247c20": "得一心不亂。則佛護念不虗。如其未得一心。或有以",
    "X62n1179_001:0247c21": "輕安為禪定。淺解為深悟者。隨有所得生增上慢。此",
    "X62n1179_001:0247c22": "則自取過愆。非如來咎。是故吾言善友經教覺察之",
    "X62n1179_001:0247c23": "心。三者缺一不可。而覺察之心尤為最要。不可須臾",
    "X62n1179_001:0247c24": "暫離。若一念不覺。則一念顛倒。念念不覺。則念念顛",
    "X62n1179_001:0248a01": "倒。顛倒既起。魔事興焉。畢世工夫。一朝唐喪。可不畏",
    "X62n1179_001:0248a02": "歟。淨土文云。身無病苦。心不顛倒。當知身無病苦。則",
    "X62n1179_001:0248a03": "求土於佛。心不顛倒。則求在於我。在於佛者。非我敢",
    "X62n1179_001:0248a04": "必。在於我者。宗可不自勉焉。設使臨終一念顛倒。非",
    "X62n1179_001:0248a05": "唯九品不生。抑亦三塗難免。佛雖大慈。救我不得。奈",
    "X62n1179_001:0248a06": "何奈何。是故修淨業人。不可一念遠離善方亦不可",
    "X62n1179_001:0248a07": "一念生顛倒心也。",
    "X62n1179_001:0248a08": "梅芳法師往生傳",
    "X62n1179_001:0248a09": "師諱明宏。杭州人。幼年父母為納婦。逃之出門。其母",
    "X62n1179_001:0248a10": "哭之失明。父母亡。出家剃髮於紹興河橋之彌陀庵。",
    "X62n1179_001:0248a11": "尋事參訪。習天台教觀。坐禪苦行。頗有省發。後閱藏",
    "X62n1179_001:0248a12": "於天台萬年寺。晝夜翻閱。久之兩目俱盲。乃曰。此吾",
    "X62n1179_001:0248a13": "害親之報也。自是一心念佛。寒暑無間。嘗語人曰。我",
    "X62n1179_001:0248a14": "因失明。得大利益。居無常處。囊無長物。所得嚫施。隨",
    "X62n1179_001:0248a15": "施貧乏。講經不用註疏。縱口任心。詼諧間出。得意者",
    "X62n1179_001:0248a16": "善之。歲丁未九月。余於梵天寺起念佛七。師適寓廣",
    "X62n1179_001:0248a17": "嚴庵。因招之入社。時師患痢。日數十徧。然念佛未嘗",
    "X62n1179_001:0248a18": "少懈。七期畢。師往無錫齋僧館。病轉劇。忽一日徧告",
    "X62n1179_001:0248a19": "檀越期以明日將行。眾如期而至。師即起坐念佛。合",
    "X62n1179_001:0248a20": "掌而逝。",
    "X62n1179_001:0248a21": "讚曰。師與余知交最久。余嘗斷師必生西生。何以知",
    "X62n1179_001:0248a22": "之。葢師具三真。謂真解脫。真乾淨。真精進故也。然雖",
    "X62n1179_001:0248a23": "言之。尚未有驗。丁未冬。一元師從吳地來。述其坐化",
    "X62n1179_001:0248a24": "之事。因喜曰。余言驗矣。",
    "X62n1179_001:0248b01": "聖眼上人往生傳",
    "X62n1179_001:0248b02": "師諱明德。海寧人。俗姓馬。四歲出家梵天寺。十六剃",
    "X62n1179_001:0248b03": "髮。自幼性情孤僻。不好世務。唯讀書吟詠。所居一室。",
    "X62n1179_001:0248b04": "蕭然無長物。年三十六。將往律堂求戒。忽得喘疾。遂",
    "X62n1179_001:0248b05": "不起。有徒孫一葦延余及數友在寺結社。開淨業堂。",
    "X62n1179_001:0248b06": "堂之左即師臥室。日聞鐘魚念佛之聲。恒默隨之。逮",
    "X62n1179_001:0248b07": "病篤。自知時至。乃命徒孫延眾師至牀前。高聲念佛。",
    "X62n1179_001:0248b08": "少頃命止之。向余曰。願師為我開示。余告曰。汝當盡",
    "X62n1179_001:0248b09": "捨萬緣。一心念佛。萬劫死生。只今脫去急宜著力。師",
    "X62n1179_001:0248b10": "遂同眾念佛。復發四宏誓願。語極懇切。至夜分。佛聲",
    "X62n1179_001:0248b11": "方畢。纔舉觀音聖號。即轉身張目而逝。時雍正七年",
    "X62n1179_001:0248b12": "臘月二十六日也讚曰。昔東坡臨終。徑山禪師告曰。",
    "X62n1179_001:0248b13": "端明莫忘西方。坡曰。西方不無。但箇裏用力不得。今",
    "X62n1179_001:0248b14": "師乃能用力如此。可不謂難乎。人皆謂師年方強壯。",
    "X62n1179_001:0248b15": "有志未遂而死。莫不惜之。豈知一生淨土。無志不遂。",
    "X62n1179_001:0248b16": "無願不獲。非唯不應惜。實所當賀。嗚呼。賢矣哉。",
    "X62n1179_001:0248b17": "念佛規約(并引)",
    "X62n1179_001:0248b18": "夫生死海深。非念佛莫能濟度。菩提路遠。非淨土",
    "X62n1179_001:0248b19": "孰可依憑。然苟非精進。念佛無自成功。未得一心。",
    "X62n1179_001:0248b20": "淨土何由可到。今則三七為期。六時無間。四方善",
    "X62n1179_001:0248b21": "友俱集。一時勝會宏開。第恐懈怠易生。精勤難致。",
    "X62n1179_001:0248b22": "若無約束。何以策我身心。不有規模。何以生他敬",
    "X62n1179_001:0248b23": "信。謹酌事宜。略陳條列如左。",
    "X62n1179_001:0248b24": "五更聞鐘聲。一齊下單。洗面後齊集大殿念佛。無",
    "X62n1179_001:0248c01": "得晏臥不起。避懶偷安。",
    "X62n1179_001:0248c02": "明相既出。即用粥。粥後嚼楊枝畢。即入堂持佛名。",
    "X62n1179_001:0248c03": "候一寸香過。起身經行。打大木魚。至香餘一寸。即",
    "X62n1179_001:0248c04": "歸位坐。默然而止。少頃用茶畢。打小魚子兩下。方",
    "X62n1179_001:0248c05": "可起身抽解。",
    "X62n1179_001:0248c06": "粥後三枝香。用小食。四枝香。用午飯。尅定時候。不",
    "X62n1179_001:0248c07": "宜錯誤。",
    "X62n1179_001:0248c08": "坐香過一寸。二人起身行旛巡香。少頃。鳴魚引磬",
    "X62n1179_001:0248c09": "二人亦起身巡香。有昏沈者。即持旛與之。令其行",
    "X62n1179_001:0248c10": "香執旛遺睡。如是展轉。遞相警策。至香餘一寸。魚",
    "X62n1179_001:0248c11": "磬二人先歸本位。次行旛者至佛前問訊收旛。然",
    "X62n1179_001:0248c12": "後各歸本位。",
    "X62n1179_001:0248c13": "佐食菜蔬。以四菜一湯為準。",
    "X62n1179_001:0248c14": "午飯後六枝香。用晚粥。明相既沒。念佛六枝香。俟",
    "X62n1179_001:0248c15": "第六枝香將半。即向上長跪。稱觀音勢至清淨海",
    "X62n1179_001:0248c16": "眾。各滿百聲。誦少淨土文。禮佛十二拜。歸單養息。",
    "X62n1179_001:0248c17": "餘日例此至第七夜誦西方發願方。禮佛四十八",
    "X62n1179_001:0248c18": "拜。餘日二七亦例此。",
    "X62n1179_001:0248c19": "臨睡入觀。稱佛千聲。即默念佛名而臥。",
    "X62n1179_001:0248c20": "經行趺坐時。睡眠時。及大小便利時。不宜雜話。",
    "X62n1179_001:0248c21": "坐香。過二寸香不歸堂者。即移蒲團在佛前。跪香",
    "X62n1179_001:0248c22": "一枝。",
    "X62n1179_001:0248c23": "昏沈時行旛至。不起身者。跪香一枝。",
    "X62n1179_001:0248c24": "不得出外閒游。歸寮養息。及交頭接耳。雜話戲笑。",
    "X62n1179_001:0249a01": "有犯者跪香一枝。",
    "X62n1179_001:0249a02": "會中有老病者。自應方便隨順。不拘常例。或隨喜",
    "X62n1179_001:0249a03": "念佛。暫來即去者。亦不在此例。",
    "X62n1179_001:0249a04": "設有病緣。當告假不得隨意自便。",
    "X62n1179_001:0249a05": "眾中或有去就乖角。語言相爭。攬羣亂眾者。即移",
    "X62n1179_001:0249a06": "單出堂。",
    "X62n1179_001:0249a07": "每一七完。養息半日。或靜坐。或睡眠。俱默念佛名。",
    "X62n1179_001:0249a08": "切忌閒游雜話。",
    "X62n1179_001:0249a09": "每日巡照師各寮巡察放逸。每夜擊板念佛。以警",
    "X62n1179_001:0249a10": "策睡眠。",
    "X62n1179_001:0249a11": "以上條約。有犯者。悅眾師應舉。舉而不服者罰。知",
    "X62n1179_001:0249a12": "而不舉者同罰。跪香一枝。",
    "X62n1179_001:0249a13": "淨業堂規約(并引)",
    "X62n1179_001:0249a14": "夫生死海深。非念佛疇能濟度。菩提路遠。非淨土",
    "X62n1179_001:0249a15": "孰可依憑。然苟非精進。三昧無以成功未得一心。",
    "X62n1179_001:0249a16": "九品安能自致。今以三年為限。數子同居。但專持",
    "X62n1179_001:0249a17": "乎六字洪名。唯致力乎一心不亂。第恐時長行久。",
    "X62n1179_001:0249a18": "懈怠易生。實喪名存。劬勞徒設。不加鞭策。無以約",
    "X62n1179_001:0249a19": "束身心。必有條章。方能齊一彼此。幸相規而相勸。",
    "X62n1179_001:0249a20": "無爭我以爭人。俾淨業速成。華臺早就。見彌陀於",
    "X62n1179_001:0249a21": "現在。證三昧於此生。誠如是。則所願不虗矣。謹立",
    "X62n1179_001:0249a22": "規約如左。",
    "X62n1179_001:0249a23": "每日課程。十時念佛。九時作觀。一時禮懺。雖大寒",
    "X62n1179_001:0249a24": "大熱。無得暫虧。",
    "X62n1179_001:0249b01": "黑白半月誦菩薩戒本。朔望日諷梵網經。經畢。長",
    "X62n1179_001:0249b02": "跪誦發願文回向。",
    "X62n1179_001:0249b03": "凡遇佛降生日。成道日。涅槃日。及僧自恣日。俱宜",
    "X62n1179_001:0249b04": "設供獻佛。隨力為之。",
    "X62n1179_001:0249b05": "每年新正起念佛七。祝延　　聖壽。臘月起七。以",
    "X62n1179_001:0249b06": "濟年終被殺眾生。",
    "X62n1179_001:0249b07": "每夜黃昏候。到大殿施食。持變食真言四十九徧。",
    "X62n1179_001:0249b08": "念佛千聲。以濟鬼神。",
    "X62n1179_001:0249b09": "每日念佛受齋。俱搭衣朔望日午飯應持鉢。非時",
    "X62n1179_001:0249b10": "食戒。佛制最嚴。宜並持之。",
    "X62n1179_001:0249b11": "宜禁止遊行。不得出寺觀望。入城閒走。除為父母",
    "X62n1179_001:0249b12": "師長看病因緣。或可暫時告假。餘俱不可。",
    "X62n1179_001:0249b13": "告假須尅定日期。若過期還者罰跪香。或托事延",
    "X62n1179_001:0249b14": "緩。久假不歸者。各宜自便。",
    "X62n1179_001:0249b15": "宜謝絕迎送。尊客相看。略敘道話數語。寸香之外",
    "X62n1179_001:0249b16": "念佛而已。若有問法因緣。不在此例。",
    "X62n1179_001:0249b17": "宜屏棄雜務。凡經書筆墨詩偈文字。一切置之高",
    "X62n1179_001:0249b18": "閣。不應重理。",
    "X62n1179_001:0249b19": "不得應酬人間佛事。縱施主到山諷誦經唄。不宜",
    "X62n1179_001:0249b20": "輒許。設不得已。祇可禮彌陀懺。念佛而已。",
    "X62n1179_001:0249b21": "堂中除念佛外。一切不應雜話。縱有要事問答。亦",
    "X62n1179_001:0249b22": "宜低聲。",
    "X62n1179_001:0249b23": "念佛昏沈時。用小旛一首巡香。互相警策。",
    "X62n1179_001:0249b24": "昏沈時。行旛至不起身者罰香。有過不懺悔。屢諫",
    "X62n1179_001:0249c01": "不止者罰香。動氣發粗。彼此鬬爭者同罰。一人忍。",
    "X62n1179_001:0249c02": "一人嗔。嗔者罰香。",
    "X62n1179_001:0249c03": "凡有過。宜互相規諫。設有違諍。即應懺悔。不得隔",
    "X62n1179_001:0249c04": "日隔夜隔時。",
    "X62n1179_001:0249c05": "無故闖寮聚談雜話者。罰香。非要事。止靜不歸堂",
    "X62n1179_001:0249c06": "者罰香。",
    "X62n1179_001:0249c07": "朝莫課畢回堂。維那合掌厲聲。念呵責銘。以誡策",
    "X62n1179_001:0249c08": "我。我當長跪佛前。合掌承受。",
    "X62n1179_001:0249c10": "省庵法師語錄卷上"
}