{
    "X30n0603_003:0387a12": "玅法蓮華經合論卷第三",
    "X30n0603_003:0387a14": "經 姚秦三藏法師 鳩摩羅什 譯",
    "X30n0603_003:0387a15": "論 宋寶覺圓明禪師 慧洪 造",
    "X30n0603_003:0387a16": "(附論) 宋丞相無盡居士 張商英 撰",
    "X30n0603_003:0387a17": "[0387a17] 玅法蓮華經藥草喻品第五",
    "X30n0603_003:0387a18": "[0387a18] 爾時世尊(至)一切智地。",
    "X30n0603_003:0387a19": "[0387a19] 論曰佛言如來方便知見之力者解迷遣惑之智",
    "X30n0603_003:0387a20": "也然必因言以發之眾生迷惑如欲渡而不知津",
    "X30n0603_003:0387a21": "者聞佛言教如得筏而獲濟既獲濟矣筏則當棄",
    "X30n0603_003:0387a22": "金剛般若經曰汝等比丘知我說法如筏喻者法",
    "X30n0603_003:0387a23": "尚應捨何況非法法尚應捨者捨筏也然凡夫二",
    "X30n0603_003:0387a24": "乘愛見因緣種種戲論隨佛所說而生執著聞其",
    "X30n0603_003:0387b01": "說有則起有見聞其說無則墮斷見不知所以說",
    "X30n0603_003:0387b02": "有滅斷見故所以說無滅有見故如經初說火宅",
    "X30n0603_003:0387b03": "之喻非但較量三乘亦以對治凡夫欣求天人玅",
    "X30n0603_003:0387b04": "果之執也又說窮子之喻非但親近隨順亦以對",
    "X30n0603_003:0387b05": "治二乘有學起自所乘與佛乘等不復更求之執",
    "X30n0603_003:0387b06": "也又為已信大乘者特起唯一佛乘元無二乘之",
    "X30n0603_003:0387b07": "執也於是佛乃今為說一雨所潤三草二木便知",
    "X30n0603_003:0387b08": "有三乘之異而佛所說之法平等則無異也故經",
    "X30n0603_003:0387b09": "言如來是諸法之王若有所說皆不&#x8657;也皆不&#x8657;",
    "X30n0603_003:0387b10": "猶言皆有以不&#x8657;發也如人遠託異國俱其僮僕",
    "X30n0603_003:0387b11": "來歸故鄉道路脩阻經歷險艱疲劣者為減負載",
    "X30n0603_003:0387b12": "健捷者為增輕重逗留城邑者勸發其進是人於",
    "X30n0603_003:0387b13": "諸服役施其方便豈有他哉欲其疾至故鄉耳故",
    "X30n0603_003:0387b14": "經言於一切法以智方便而演說之其所說法皆",
    "X30n0603_003:0387b15": "悉到於一切智地。",
    "X30n0603_003:0387b16": "[0387b16] 如來觀知(至)一切智慧。",
    "X30n0603_003:0387b17": "[0387b17] 論曰中觀偈曰諸法不自生亦不從他生不共不",
    "X30n0603_003:0387b18": "無因是故說無生若言自生心豈復生心若言他",
    "X30n0603_003:0387b19": "生自尚無體寧曰有他若言共生自他俱無以何",
    "X30n0603_003:0387b20": "為共若言無因生者有因且不言生況復無因如",
    "X30n0603_003:0387b21": "是推求四者皆無系屬即證無生無生即唯心所",
    "X30n0603_003:0387b22": "現心為諸法之所會故經言如來觀知一切諸法",
    "X30n0603_003:0387b23": "之所歸趣者以此凡夫以天人之樂為求二乘以",
    "X30n0603_003:0387b24": "禪悅之樂為求菩薩以六度萬行之樂為求佛洞",
    "X30n0603_003:0387c01": "見諸三乘人種種心行而能隨其所欲解脫成就",
    "X30n0603_003:0387c02": "故經言亦知一切眾生深心所行通達無礙者以",
    "X30n0603_003:0387c03": "此又於諸法究盡明了者疊前歸趣之義斷是一",
    "X30n0603_003:0387c04": "心示諸眾生一切智慧者疊前通達無礙之義知",
    "X30n0603_003:0387c05": "是智慧。",
    "X30n0603_003:0387c06": "[0387c06] 迦葉譬如(至)名色各異。",
    "X30n0603_003:0387c07": "[0387c07] 論曰三千大千世界同為一地而山川高下谿谷",
    "X30n0603_003:0387c08": "險邃以譬同一佛土而有三界等故諸趣苦惱之",
    "X30n0603_003:0387c09": "異然卉木叢林及諸藥草一地所生而種性若干",
    "X30n0603_003:0387c10": "名色差別以譬法性本一而有天人三乘菩薩之",
    "X30n0603_003:0387c11": "殊卉則有叢木則有林藥則出於卉木而獨言草",
    "X30n0603_003:0387c12": "者以譬天人三乘對菩薩為小耳種則種子類則",
    "X30n0603_003:0387c13": "族類名則稱謂色則形相以譬天人三乘菩薩根",
    "X30n0603_003:0387c14": "性伴助名狀體號亦有差別也。",
    "X30n0603_003:0387c15": "[0387c15] 密雲彌布(至)各有差別。",
    "X30n0603_003:0387c16": "[0387c16] 論曰密雲彌布遍覆三千大千世界以譬如來出",
    "X30n0603_003:0387c17": "世以大音聲普遍沙界天人阿修羅眾一時等澍",
    "X30n0603_003:0387c18": "其澤普洽以譬雨大法雨無不充足卉木叢林及",
    "X30n0603_003:0387c19": "諸藥草根莖枝葉隨求所受之小大而滋茂之以",
    "X30n0603_003:0387c20": "一切眾生種性體相好樂欣慕之不等一雲所雨",
    "X30n0603_003:0387c21": "稱其種性而得生長華果敷實以譬一音說法隨",
    "X30n0603_003:0387c22": "類得解任力所能而成道果雖一地所生一雨所",
    "X30n0603_003:0387c23": "潤而諸草木各有差別以譬眾生俱是一相一味",
    "X30n0603_003:0387c24": "之法而有天人三乘菩薩之差種性即上根莖偈",
    "X30n0603_003:0388a01": "又言如其體相即上枝葉皆互相見華果敷實言",
    "X30n0603_003:0388a02": "華敷果實亦欲錯以成文耳。",
    "X30n0603_003:0388a03": "[0388a03] 迦葉當知(至)各得生長。",
    "X30n0603_003:0388a04": "[0388a04] 論曰智度論曰師子坐必踞臥必右&#x8107;日唯一食",
    "X30n0603_003:0388a05": "累足而臥以其筋為絃彈之他絃皆絕以其乳滴",
    "X30n0603_003:0388a06": "驢乳中皆化為血生三歲即能哮吼百獸怖懾其",
    "X30n0603_003:0388a07": "種性猛利而無所畏也佛號人中師子者以於諸",
    "X30n0603_003:0388a08": "法得無所畏故經言於大眾中唱如是言我是如",
    "X30n0603_003:0388a09": "來乃至我是一切知者一切見者知道者開道者",
    "X30n0603_003:0388a10": "說道者噫於大菩薩天人阿修羅眾之前有所畏",
    "X30n0603_003:0388a11": "者能如是乎此哮吼之聲也經言隨其所堪而為",
    "X30n0603_003:0388a12": "說法者隨其住趣而免苦厄是謂現世安隱由惡",
    "X30n0603_003:0388a13": "趣而生人天由人天而生佛國是謂後生善處或",
    "X30n0603_003:0388a14": "以十善道或以四諦法或以十二因緣或以六波",
    "X30n0603_003:0388a15": "羅蜜以自娛樂是謂以道受樂於所生處復得見",
    "X30n0603_003:0388a16": "佛聞所未聞是謂亦得聞法則人天當斷事障以",
    "X30n0603_003:0388a17": "入二乘菩薩之道二乘菩薩當斷理障以入菩薩",
    "X30n0603_003:0388a18": "之道是謂離諸障礙於諸法中任力所能漸得入",
    "X30n0603_003:0388a19": "道此皆佛自以法合其所喻故經言如彼大雲雨",
    "X30n0603_003:0388a20": "於一切卉木叢林及諸藥草如其種性具足蒙潤",
    "X30n0603_003:0388a21": "各得生長。",
    "X30n0603_003:0388a22": "[0388a22] 如來說法(至)一切種智。",
    "X30n0603_003:0388a23": "[0388a23] 論曰捨外塵邪執得意言分別意言分別猶為識",
    "X30n0603_003:0388a24": "想捨唯識想得真法界真法界是為智境經言如",
    "X30n0603_003:0388b01": "來所說法一相一味者顯發智境無假法者智境",
    "X30n0603_003:0388b02": "既無假法則是解脫何必言解脫相邪曰以華嚴",
    "X30n0603_003:0388b03": "論曰一切眾生現行無明即是如來根本大智故",
    "X30n0603_003:0388b04": "然智體清淨而能容受一切智體既言能容受一",
    "X30n0603_003:0388b05": "切則是離何必言離相邪曰以首楞嚴經曰譬如",
    "X30n0603_003:0388b06": "&#x8657;空體非&#x7FA3;象而不礙彼諸相發揮故以智性無",
    "X30n0603_003:0388b07": "性不妨緣起無性智性既言不妨緣起無生則是",
    "X30n0603_003:0388b08": "滅何必言滅相邪曰以維摩經曰不生不滅是無",
    "X30n0603_003:0388b09": "常義然則何謂究竟至於一切種智乎曰前三義",
    "X30n0603_003:0388b10": "以相言者所謂智相至於窮極則猶名種智種智",
    "X30n0603_003:0388b11": "者心相也以是微細念故起信論曰遠離微細念",
    "X30n0603_003:0388b12": "故得見心性自是而觀則智與得猶為障礙而不",
    "X30n0603_003:0388b13": "自在般若經曰無智亦無得以無所得故菩提薩",
    "X30n0603_003:0388b14": "埵。",
    "X30n0603_003:0388b15": "[0388b15] 其有眾生(至)難解難知。",
    "X30n0603_003:0388b16": "[0388b16] 論曰如凡夫聞佛所說則念惡趣之苦思所由濟",
    "X30n0603_003:0388b17": "修十善道希天人之果二乘則念捨煩惱趣寂滅",
    "X30n0603_003:0388b18": "修四諦十二因緣希所證涅槃之報菩薩則念眾",
    "X30n0603_003:0388b19": "生之苦思起大悲修六波羅蜜希登無上正等正",
    "X30n0603_003:0388b20": "覺而凡夫二乘及諸菩薩所得功德則不自覺知",
    "X30n0603_003:0388b21": "其材之大小性之美惡但濯濯然而密茂欣欣然",
    "X30n0603_003:0388b22": "而敷榮而已而佛能盡知之故經言唯有如來如",
    "X30n0603_003:0388b23": "實見之明了無礙以合一雲之布一雨之潤也故",
    "X30n0603_003:0388b24": "又言如來知是一相一味之法問曰所謂解脫相",
    "X30n0603_003:0388c01": "離相滅相皆疊前三義於此變一切種智之名為",
    "X30n0603_003:0388c02": "究竟涅槃常寂滅相而特言終歸於空何也曰佛",
    "X30n0603_003:0388c03": "之方便難解難知然亦特見其端夫法之一相一",
    "X30n0603_003:0388c04": "味則是解脫解脫即是離離則是滅而必言相者",
    "X30n0603_003:0388c05": "豈非為對三乘說知其根性之殊遮之而言相也",
    "X30n0603_003:0388c06": "歟如下文曰佛知是已觀眾生心欲而將護之是",
    "X30n0603_003:0388c07": "故不即為說一切種智護之猶言遮之也又問曰",
    "X30n0603_003:0388c08": "審如所言則卒明告曰終歸於空何也曰先以方",
    "X30n0603_003:0388c09": "便遣其執執盡矣則見自亡譬如磨鏡垢盡明現",
    "X30n0603_003:0388c10": "鏡垢已盡則明非外來執盡見亡則雖不言終歸",
    "X30n0603_003:0388c11": "於空亦可然根性未熟則遮之既已純熟則明告",
    "X30n0603_003:0388c12": "法施之式如此。",
    "X30n0603_003:0388c13": "[0388c13] 爾時世尊(至)而說偈言。",
    "X30n0603_003:0388c14": "[0388c14] 破有法王(至)令得正見。",
    "X30n0603_003:0388c15": "[0388c15] 論曰首楞嚴經曰空生大覺中如海一漚發又曰",
    "X30n0603_003:0388c16": "一人發真歸源十方&#x8657;空悉皆消殞然則&#x8657;空亦",
    "X30n0603_003:0388c17": "生滅法也顯此&#x8657;空必由色法該諸色法總名為",
    "X30n0603_003:0388c18": "有&#x8462;&#x751E;深觀之有若真實則不可破不可破則空",
    "X30n0603_003:0388c19": "有不遍之處何以故以真實有體為間礙故有若",
    "X30n0603_003:0388c20": "可破則非真實既非真實則便可言無何必更名",
    "X30n0603_003:0388c21": "破有哉曰論必有旨也言破以明有非實有言有",
    "X30n0603_003:0388c22": "以明空非斷空故經言破有法王出現世間有之",
    "X30n0603_003:0388c23": "字從月月無光光之者日也從又又手也執而有",
    "X30n0603_003:0388c24": "之凡有如此舊疏曰有者即三有也能破一有謂",
    "X30n0603_003:0389a01": "三界為一業有之所有故或破二有謂本有中有",
    "X30n0603_003:0389a02": "故或破三有即是三界故誤矣。",
    "X30n0603_003:0389a03": "[0389a03] 迦葉當知(至)悉當成佛。",
    "X30n0603_003:0389a04": "[0389a04] 論曰經言密雲彌布遍覆三千大千世界故偈中",
    "X30n0603_003:0389a05": "言之曰迦葉當知譬如大雲起於世間遍覆一切",
    "X30n0603_003:0389a06": "便言慧雲含潤何也曰慧雲以譬應身以能具微",
    "X30n0603_003:0389a07": "塵沙數修多羅教故言含潤又應身皆智之光如",
    "X30n0603_003:0389a08": "電故言晃曜修多羅教曰文身句身句身皆慧之",
    "X30n0603_003:0389a09": "辯如雷故言遠震使九十五種邪光不現故言掩",
    "X30n0603_003:0389a10": "蔽除九十八種熱惱故言清涼然以此身現于世",
    "X30n0603_003:0389a11": "間示同三有雖可即之而不可取故言如可承攬",
    "X30n0603_003:0389a12": "舊疏曰慧雲含潤者慈心龍所起之雲此龍將施",
    "X30n0603_003:0389a13": "雨必先七日布以雲陰候眾事辦乃雨故稱含潤",
    "X30n0603_003:0389a14": "審如疏所論則經乃不言慈雲而言慧雲邪夫佛",
    "X30n0603_003:0389a15": "應身全是智慧故。",
    "X30n0603_003:0389a16": "[0389a16] 無盡居士論曰須菩提既說貧子喻摩訶迦葉重",
    "X30n0603_003:0389a17": "說偈世尊稱其能信能受然而先愚後智先貧後",
    "X30n0603_003:0389a18": "富先失後得先迷後悟未能盡知如來無量無邊",
    "X30n0603_003:0389a19": "阿僧祗功德故又示之以一相一味之法譬如大",
    "X30n0603_003:0389a20": "雲遍覆一切則孰為先後孰為廣狹電光晃曜劉",
    "X30n0603_003:0389a21": "&#x866C;所謂類應身之顯知見雷聲遠震劉&#x866C;所謂類",
    "X30n0603_003:0389a22": "應身之發鴻唱其雨普等四方俱下其雲所出一",
    "X30n0603_003:0389a23": "味之水者以明解脫相離相滅相究竟涅槃相常",
    "X30n0603_003:0389a24": "寂滅相何法不爾卉木藥草上中下樹各得生長",
    "X30n0603_003:0389b01": "根莖枝葉各得滋茂潤於人華各得成實生長之",
    "X30n0603_003:0389b02": "茂盛之成實之所稟各異所潤是同斯則無一趣",
    "X30n0603_003:0389b03": "而不攝無一類而不度無一法而不周非若貧子",
    "X30n0603_003:0389b04": "得財之喻鄙先心而存二見也。",
    "X30n0603_003:0389b05": "[0389b05] 玅法蓮華經授記品第六",
    "X30n0603_003:0389b06": "[0389b06] 爾時世尊(至)而說偈言。",
    "X30n0603_003:0389b07": "[0389b07] 告諸比丘(至)其事如是。",
    "X30n0603_003:0389b08": "[0389b08] 論曰迦葉號大迦葉者耆年於眾中身光吞飲一",
    "X30n0603_003:0389b09": "由旬佛稱其慈悲禪定神通三昧之力與我同&#x751E;",
    "X30n0603_003:0389b10": "分座使之坐故以為大也始於跋耆聚落見佛獻",
    "X30n0603_003:0389b11": "寶衣佛以糞掃衣授與囑曰此大衣大聖所衣無",
    "X30n0603_003:0389b12": "以麤重生怠想迦葉曰當作師想塔想不敢首奠",
    "X30n0603_003:0389b13": "矧覆臥邪何以故此衣大進我行故佛以維摩詰",
    "X30n0603_003:0389b14": "臥疾毗耶離城令往問疾迦葉曰我不堪往也憶",
    "X30n0603_003:0389b15": "念我昔於貧里行乞時偶遇見之謂我言有慈悲",
    "X30n0603_003:0389b16": "心而不能普捨豪富從貧乞迦葉住平等法應次",
    "X30n0603_003:0389b17": "行乞食不為食故應行乞食為壞和合相故應取",
    "X30n0603_003:0389b18": "其食為不受故應受食以空聚想入於聚落所見",
    "X30n0603_003:0389b19": "色與盲等所聞聲與響等所&#x9F45;香與風等所食味",
    "X30n0603_003:0389b20": "不分別受諸觸如智證知諸法如幻相無自性無",
    "X30n0603_003:0389b21": "他性本自不然今則無滅迦葉若能不捨八邪入",
    "X30n0603_003:0389b22": "八解脫以邪相入正法以一食施一切供養諸佛",
    "X30n0603_003:0389b23": "及眾聖賢然後可食如是食者非有煩惱非離煩",
    "X30n0603_003:0389b24": "惱非入定意非起定意非住世間非住涅槃其施",
    "X30n0603_003:0389c01": "者無大福無小福不為益不為損是為正入佛道",
    "X30n0603_003:0389c02": "不依聲聞迦葉若如是食為不空食人之施也我",
    "X30n0603_003:0389c03": "時得未曾有佛聞此語亦不強之行佛將入滅以",
    "X30n0603_003:0389c04": "法付之曰汝能為一切眾生作依止如我在世有",
    "X30n0603_003:0389c05": "頭陀行如汝我法則存不然法則滅汝真荷擔大",
    "X30n0603_003:0389c06": "法者付法竟乃般涅槃諸天請結集法藏以偈讚",
    "X30n0603_003:0389c07": "曰耆年欲恚慢已除其形譬如紫金聚上下端嚴",
    "X30n0603_003:0389c08": "玅無比目脩清淨如青蓮結集畢登忉利天禮佛",
    "X30n0603_003:0389c09": "髮塔為諸天人說法曰為善生天為惡入淵五欲",
    "X30n0603_003:0389c10": "無常如華上露見日則晞於是諸天為泣下良久",
    "X30n0603_003:0389c11": "問曰大迦葉何為披此抖擻邪曰玅衣求時若得",
    "X30n0603_003:0389c12": "時復畏失既失又生惱此衣糞掃之餘無此過若",
    "X30n0603_003:0389c13": "多畜則有沈縫負載之勞故甘被一衲也又問曰",
    "X30n0603_003:0389c14": "何為常乞不受食邪曰受食有僧事役故乞食殘",
    "X30n0603_003:0389c15": "食小食擾動喪時故一食多食難消生睡故小食",
    "X30n0603_003:0389c16": "飢劣乏力故應量食食器多持滌費功故一&#x9262;食",
    "X30n0603_003:0389c17": "飲多數起故不飲又問曰何為不時經行而長坐",
    "X30n0603_003:0389c18": "邪曰舍宇令人生著故止於樹下樹下久復然去",
    "X30n0603_003:0389c19": "居塚間又起悲憂皆妨道乃露地而休即便欲臥",
    "X30n0603_003:0389c20": "臥則增懶故常坐耳言訖乃去諸天歎曰里巷寒",
    "X30n0603_003:0389c21": "酸苦厄羸劣貧窮孤露彼常憐愍今棄而去誰覆",
    "X30n0603_003:0389c22": "護我哉佛在世時比丘有問者曰大迦葉身光剡",
    "X30n0603_003:0389c23": "浮那陀金色不及此金在濁水光徹波上何修而",
    "X30n0603_003:0389c24": "臻此乎佛曰毗婆尸佛時迦葉為鍛師有貧女見",
    "X30n0603_003:0390a01": "塔像壞丐金使鍛修飾之因喜約為夫婦九十一",
    "X30n0603_003:0390a02": "劫人中天上身常金色今佛授記當作佛佛號光",
    "X30n0603_003:0390a03": "明國名光德&#x8462;其因地所致然也。",
    "X30n0603_003:0390a04": "[0390a04] 爾時大目犍連(至)二十小劫。",
    "X30n0603_003:0390a05": "[0390a05] 論曰須菩提者性慈順敬愛常修空行入空定住",
    "X30n0603_003:0390a06": "無諍三昧樂於閒林石窟燕默而坐有來親近者",
    "X30n0603_003:0390a07": "為剖析空義眾生供養必獲現報故號善吉然能",
    "X30n0603_003:0390a08": "護眾生意不令生念礙謂如不欲其行即住不欲",
    "X30n0603_003:0390a09": "其住即行無事於去留佛坐夏忉利天夏休下降",
    "X30n0603_003:0390a10": "人間億萬之眾爭先願見蓮華色比丘尼犯眾接",
    "X30n0603_003:0390a11": "足而禮時須菩提方端坐石室念諸法空曰色非",
    "X30n0603_003:0390a12": "佛乃至識非佛眼非佛乃至意非佛豁然而悟佛",
    "X30n0603_003:0390a13": "語蓮華色比丘尼非汝先見我須菩提乃先見我",
    "X30n0603_003:0390a14": "也蓮華色比丘尼白佛曰何為乃爾倒植邪佛曰",
    "X30n0603_003:0390a15": "汝禮我色身須菩提則見我法身也佛&#x751E;遣詣維",
    "X30n0603_003:0390a16": "摩詰所問疾須菩提曰我不堪往也憶念我昔入",
    "X30n0603_003:0390a17": "其舍從乞食維摩詰取我&#x9262;盛滿飯謂我言若能",
    "X30n0603_003:0390a18": "於食等者諸法亦等諸法等者於食亦等如是行",
    "X30n0603_003:0390a19": "乞乃可取食若須菩提不斷婬怒癡亦不與俱不",
    "X30n0603_003:0390a20": "壞於身而隨一相不滅癡愛起於明脫以五逆相",
    "X30n0603_003:0390a21": "而得解脫亦不解亦不縛不見四諦非不見諦非",
    "X30n0603_003:0390a22": "得果非凡夫非離凡夫法非聖人非不聖人雖成",
    "X30n0603_003:0390a23": "就一切法而不離諸法相乃可取食若須菩提不",
    "X30n0603_003:0390a24": "見佛不聞法彼外道六師富蘭那迦葉末伽梨&#x8CD6;",
    "X30n0603_003:0390b01": "&#x68C3;子刪闍夜毗羅胝子阿耆多翅舍欽婆羅迦羅",
    "X30n0603_003:0390b02": "鳩馱迦旃延尼犍陀若提子等是汝之師因其出",
    "X30n0603_003:0390b03": "家彼師所墮汝亦隨墮乃可取食若須菩提入諸",
    "X30n0603_003:0390b04": "邪見不到彼岸住於八難不得無難同於煩惱離",
    "X30n0603_003:0390b05": "清淨法汝得無諍三昧一切眾生亦得是定其施",
    "X30n0603_003:0390b06": "汝者不名福田供養汝者墮三惡道為與眾魔共",
    "X30n0603_003:0390b07": "一手作諸勞侶汝與眾魔及諸塵勞等無有異於",
    "X30n0603_003:0390b08": "一切眾生而有怨心誘諸佛毀於法不入眾數終",
    "X30n0603_003:0390b09": "不得滅度汝若如是乃可取食時我世尊聞此茫",
    "X30n0603_003:0390b10": "然不識是何言不知以何答便置&#x9262;欲出其舍維",
    "X30n0603_003:0390b11": "摩詰曰取&#x9262;勿懼於意云何如來所作化人若以",
    "X30n0603_003:0390b12": "是事詰寧有懼不我言不也維摩詰曰一切諸法",
    "X30n0603_003:0390b13": "如幻化相汝今不應有所懼也所以者何一切言",
    "X30n0603_003:0390b14": "說不離是相至於智者不著文字故無所悸也何",
    "X30n0603_003:0390b15": "以故文字性離無有文字是則解脫解脫者則諸",
    "X30n0603_003:0390b16": "法也以是不堪彼佛默然而止初須菩提生時家",
    "X30n0603_003:0390b17": "諸倉庫器皿皆空又平生修空行說空法今授記",
    "X30n0603_003:0390b18": "作佛佛號名相國名寶生觀其因地以空法而至",
    "X30n0603_003:0390b19": "果位則名相與寶&#x8462;有為法也因空果有其亦顯",
    "X30n0603_003:0390b20": "發無住義故。",
    "X30n0603_003:0390b21": "[0390b21] 爾時世尊(至)莊嚴其國。",
    "X30n0603_003:0390b22": "[0390b22] 論曰迦旃延者有慧辯善說法要於大眾中以解",
    "X30n0603_003:0390b23": "義稱第一&#x751E;宴坐樹下有外道來作禮問曰以我",
    "X30n0603_003:0390b24": "觀世人但有此世更無他世可得然乎迦旃延曰",
    "X30n0603_003:0390c01": "今此日月為天為人為此世為他世耶若無他世",
    "X30n0603_003:0390c02": "則無日月矣外道俛首良久曰我見人死無有還",
    "X30n0603_003:0390c03": "者知無他世也曰如有罪者彼囚寧得還耶又問",
    "X30n0603_003:0390c04": "曰若死者生天何不歸乎曰如人墮廁得出寧肯",
    "X30n0603_003:0390c05": "復入廁耶且上天一日人間百年彼生未終日而",
    "X30n0603_003:0390c06": "汝骨已壞寧能知之乎又問曰我以罪人鑊&#x7151;之",
    "X30n0603_003:0390c07": "不見其神出故知無他世也曰汝晝睡時傍人有",
    "X30n0603_003:0390c08": "見汝神出游者乎又問曰我以人臠肉粉骨求神",
    "X30n0603_003:0390c09": "竟無有故知無他世也曰如人折薪寸斷之寧有",
    "X30n0603_003:0390c10": "火可得耶又問曰我以人秤之皆輕於死者若神",
    "X30n0603_003:0390c11": "去應輕而反重故知無他世也曰凡鐵在火則輕",
    "X30n0603_003:0390c12": "出火則重人生有神則輕既死失其神則重何以",
    "X30n0603_003:0390c13": "異此乎又問曰我以將死者剎那求神不可得故",
    "X30n0603_003:0390c14": "知無他世也曰汝聞貝聲寧能剎那求得之耶於",
    "X30n0603_003:0390c15": "是外道慘悴而言曰汝種種破壞我所執然我執",
    "X30n0603_003:0390c16": "此久竟未忍捨之奈何迦旃延笑曰汝見採穭者",
    "X30n0603_003:0390c17": "乎採穭而見麻即取麻捨劣能勝人之情也汝獨",
    "X30n0603_003:0390c18": "不欲爾耶又問曰眾人所見皆然非止我獨如是",
    "X30n0603_003:0390c19": "汝豈得專以我為非乎曰昔有二人同行見鬼詒",
    "X30n0603_003:0390c20": "曰君牛人俱&#x5FA4;前即豐草茂穀處更載芻米何益",
    "X30n0603_003:0390c21": "哉一人聞其語即棄芻米一人曰我見豐草茂穀",
    "X30n0603_003:0390c22": "處乃棄之前棄芻米者行三日飢無所得為鬼所",
    "X30n0603_003:0390c23": "噉眾人所見者如鬼詒汝也而汝不受我語如棄",
    "X30n0603_003:0390c24": "芻米也外道者伏地扣頭曰我不能捨我所所執",
    "X30n0603_003:0391a01": "更復見難當大瞋怒也曰我非難汝但記昔有人",
    "X30n0603_003:0391a02": "家畜&#x732A;多因行見路旁糞收置笥頂戴而歸中途",
    "X30n0603_003:0391a03": "遇雨穢液流面路人勸其疾棄之其人恚曰汝家",
    "X30n0603_003:0391a04": "不養&#x732A;耶正汝類也於是外道屈伏歡曰我始聞",
    "X30n0603_003:0391a05": "日月之論則已解但欲深聞智辯故敢喋玅哉大",
    "X30n0603_003:0391a06": "士善開迷雲也佛&#x751E;遣詣維摩詰問疾即白佛言",
    "X30n0603_003:0391a07": "我不堪往憶念我昔因佛為諸比丘略說法要我",
    "X30n0603_003:0391a08": "即於後敷演之謂無常義苦義空義無我義寂滅",
    "X30n0603_003:0391a09": "義時維摩詰來謂我言無以生滅心行說實相法",
    "X30n0603_003:0391a10": "迦旃延諸法畢竟不生不滅是無常義五受陰洞",
    "X30n0603_003:0391a11": "達空無所起是苦義諸法究竟無所有是空義於",
    "X30n0603_003:0391a12": "我無我而不二是無我義法本不生今則無滅是",
    "X30n0603_003:0391a13": "寂滅義以是故不堪行迦旃延之辯能拆外道而",
    "X30n0603_003:0391a14": "不能&#x8FEF;維摩詰之訶大乘二乘之宗異故然今佛",
    "X30n0603_003:0391a15": "授記當作佛佛號閻浮那提金光而但曰其土不",
    "X30n0603_003:0391a16": "言國名豈非義無量而名不足以盡之耶。",
    "X30n0603_003:0391a17": "[0391a17] 爾時世尊(至)汝等善聽。",
    "X30n0603_003:0391a18": "[0391a18] 論曰目犍連號大目犍連者羅夜那名同者多故",
    "X30n0603_003:0391a19": "以大別之性豪爽矯然出&#x7FA3;以神通稱第一佛臨",
    "X30n0603_003:0391a20": "阿耨池池之龍念曰此眾乃不見舍利弗耶佛&#x52D1;",
    "X30n0603_003:0391a21": "目連往祇洹精舍呼之舍利弗方補衲顧見謂目",
    "X30n0603_003:0391a22": "連曰汝先行我補竟即去於是目連引手摩其刺",
    "X30n0603_003:0391a23": "處衣即成舍利弗以針之餘線置之地曰汝能舉",
    "X30n0603_003:0391a24": "此乎目連盡其神力不能舉自疑失其神通又促",
    "X30n0603_003:0391b01": "之乃去以屈伸臂頃至佛所舍利弗已在座前矣",
    "X30n0603_003:0391b02": "有耆域者生忉利天未久目連登天遇諸天出遊",
    "X30n0603_003:0391b03": "於中途見域乘車不下目連駐之使不得行耆域",
    "X30n0603_003:0391b04": "合爪謝曰我受天樂方美未暇謁尊者也車乃得",
    "X30n0603_003:0391b05": "行因入天宮宮女皆逃羞目連念其著樂火其宮",
    "X30n0603_003:0391b06": "殿令崩壞乃為帝釋說法帝釋喜俄金碧樓觀儼",
    "X30n0603_003:0391b07": "如故佛梵音無極目連戲尋其音盡其神力西過",
    "X30n0603_003:0391b08": "恒河沙國土梵音尚在耳邊至一國值比丘眾方",
    "X30n0603_003:0391b09": "食目連息其力登食&#x9262;之上經行眾大驚曰何從",
    "X30n0603_003:0391b10": "得此人頭蟲耶彼佛曰此&#x8462;東方無量佛土釋迦",
    "X30n0603_003:0391b11": "牟尼佛神足弟子尋聲至此耳佛&#x751E;遣詣維摩詰",
    "X30n0603_003:0391b12": "所問疾即白佛曰我不堪往也憶念昔入毗耶離",
    "X30n0603_003:0391b13": "城為諸居士說法時維摩詰謂我言為白衣說法",
    "X30n0603_003:0391b14": "不當如仁者所說夫說法者當如法說法無眾生",
    "X30n0603_003:0391b15": "離眾生垢故法無有我離我垢故法無壽命離生",
    "X30n0603_003:0391b16": "死故法無有人前後際斷故法常寂然滅諸相故",
    "X30n0603_003:0391b17": "法離於相無所緣故法無名字言語斷故法無有",
    "X30n0603_003:0391b18": "說離覺觀故法無形相如&#x8657;空故法無戲論畢竟",
    "X30n0603_003:0391b19": "空故法無有我離我所故法無分別離諸識故法",
    "X30n0603_003:0391b20": "無有比無相待故法不屬因不在緣故法同法性",
    "X30n0603_003:0391b21": "入諸法故法隨於如無所隨故法住實際諸邊不",
    "X30n0603_003:0391b22": "動故法無動搖不依六塵故法無去來常不住故",
    "X30n0603_003:0391b23": "法順空隨無相應無作離好醜法無增損法無生",
    "X30n0603_003:0391b24": "滅法無所歸法過眼耳鼻舌身意法無高下法常",
    "X30n0603_003:0391c01": "住不動法離一切觀行唯大目連法相如是豈可",
    "X30n0603_003:0391c02": "說乎夫說法者無說無示其聽法者無聞無得譬",
    "X30n0603_003:0391c03": "如幻士為幻人說法當建是意而為說法當了眾",
    "X30n0603_003:0391c04": "生根有利鈍善於知見無所罣礙以大悲心贊于",
    "X30n0603_003:0391c05": "大乘念報佛恩不斷三寶然後說法世尊我畏其",
    "X30n0603_003:0391c06": "辯故不堪任也調達者常引五百比丘為其徒眾",
    "X30n0603_003:0391c07": "目連厭之令睡於是調達鼾聲&#x2A599;&#x2A599;瞿伽離以&#x811A;",
    "X30n0603_003:0391c08": "蹴之不寤舍利弗為五百人者說法皆回心歸佛",
    "X30n0603_003:0391c09": "而調達始欠伸目連以手擎去僧乃得和合今佛",
    "X30n0603_003:0391c10": "授記當作佛佛號多摩羅跋栴檀香如來劫名喜",
    "X30n0603_003:0391c11": "滿國名意樂西北方二佛一多摩羅跋栴檀香神",
    "X30n0603_003:0391c12": "通香神通之譬也然大迦葉所行之因光明欲其",
    "X30n0603_003:0391c13": "果亦光明者證成因果等故須菩提所行之因空",
    "X30n0603_003:0391c14": "而所得之果不空者顯示無住義故迦旃延所行",
    "X30n0603_003:0391c15": "之因則分別名相義句而所得果報之境不立名",
    "X30n0603_003:0391c16": "字&#x8462;發明義理非名字所能盡故大目犍連所行",
    "X30n0603_003:0391c17": "之因以神通而所得之果號栴檀香示法喻齊故",
    "X30n0603_003:0391c18": "是四大弟子泛觀其為象則神通光明法相空寂",
    "X30n0603_003:0391c19": "也問曰唯授記為佛決定之說乃以象釋之自非",
    "X30n0603_003:0391c20": "上根敢逃疑謗乎曰然涅槃經曰若有聞說隨順",
    "X30n0603_003:0391c21": "樂入速得成佛心生輕賤授以遲記若言佛難得",
    "X30n0603_003:0391c22": "久受勤苦然後乃成為此人故授以速記又善根",
    "X30n0603_003:0391c23": "熟者授以速記善根未熟授以遲記如四大弟子",
    "X30n0603_003:0391c24": "之得記皆於三百萬億佛而供養之謂四人者善",
    "X30n0603_003:0392a01": "根未熟聞佛所說獨不隨順樂入可乎維摩詰&#x751E;",
    "X30n0603_003:0392a02": "謂彌勒菩薩曰世尊授仁者記一生當得阿耨多",
    "X30n0603_003:0392a03": "羅三藐三菩提為用何生得受記乎過去耶未來",
    "X30n0603_003:0392a04": "耶現在耶若過去生已滅若未來生未至若現在",
    "X30n0603_003:0392a05": "生現在生無住如佛所說比丘汝即時亦生亦老",
    "X30n0603_003:0392a06": "亦滅若以無生得記者無生即是正位於正位中",
    "X30n0603_003:0392a07": "亦無受記亦無得阿耨多羅三藐三菩提云何彌",
    "X30n0603_003:0392a08": "勒受一生記乎美哉維摩詰之言亦可以深觀之",
    "X30n0603_003:0392a09": "也。",
    "X30n0603_003:0392a10": "[0392a10] 無盡居士論曰佛既以藥草喻為摩訶迦葉等說",
    "X30n0603_003:0392a11": "所行是菩薩道漸漸修學悉當成佛修菩薩道必",
    "X30n0603_003:0392a12": "有其果成佛必有其名佛出必有其劫應劫必有",
    "X30n0603_003:0392a13": "其國故授記以迦葉於未來世奉覲三百萬億諸",
    "X30n0603_003:0392a14": "佛供養恭敬尊重讚歎廣宣大法於大莊嚴劫光",
    "X30n0603_003:0392a15": "德國成佛名曰光明如來十號具足須菩提於當",
    "X30n0603_003:0392a16": "來世奉覲三百萬億佛供養恭敬尊重讚歎常修",
    "X30n0603_003:0392a17": "梵行具菩薩道於有寶劫寶生國成佛號曰名相",
    "X30n0603_003:0392a18": "大迦旃延於當來世以玅好供具奉事八千億佛",
    "X30n0603_003:0392a19": "又復供養二萬億佛成佛號曰閻浮那提金光大",
    "X30n0603_003:0392a20": "目連供養恭敬八千二百萬億諸佛於喜滿劫意",
    "X30n0603_003:0392a21": "樂國成佛號曰多摩羅跋栴檀香我諸弟子其數",
    "X30n0603_003:0392a22": "五百皆當授記於未來世而成佛夫生老病死苦",
    "X30n0603_003:0392a23": "人之所大怖畏也無生無老無病無死無苦其惟",
    "X30n0603_003:0392a24": "修菩薩道成佛乎過去佛日月燈明亦如是見在",
    "X30n0603_003:0392b01": "佛釋迦世尊亦如是未來佛授記聲聞亦如是然",
    "X30n0603_003:0392b02": "則佛無生無死而有前佛後佛彼劫此劫彼國此",
    "X30n0603_003:0392b03": "國何也曰&#x8657;空無邊世界無邊國土無邊而宿世",
    "X30n0603_003:0392b04": "因緣或在此世界或在彼國土佛於無量無邊浩",
    "X30n0603_003:0392b05": "劫應緣而現釋梵諸天四眾見其滅度而佛實非",
    "X30n0603_003:0392b06": "滅度也見其正法住世像法住世有若干劫而法",
    "X30n0603_003:0392b07": "實無正像也劫實無久近也故於閻浮那提金光",
    "X30n0603_003:0392b08": "佛則但曰成佛而不言其何劫何國例此思之則",
    "X30n0603_003:0392b09": "佛之意深也。",
    "X30n0603_003:0392b10": "[0392b10] 玅法蓮華經化城喻品第七",
    "X30n0603_003:0392b11": "[0392b11] 佛告諸比丘(至)而說偈曰。",
    "X30n0603_003:0392b12": "[0392b12] 我念過去世(至)通達無量劫。",
    "X30n0603_003:0392b13": "[0392b13] 論曰大通智勝如來者能證無量義處三昧之佛",
    "X30n0603_003:0392b14": "也以大通智三字攝三重法界以如來知見力入",
    "X30n0603_003:0392b15": "三重觀門故又以勝之一字足其義乃言觀於久",
    "X30n0603_003:0392b16": "遠猶若今日初入真空絕相觀偈曰若人欲識真",
    "X30n0603_003:0392b17": "空理身內真如還&#x5FA7;外情與無情共一體處處皆",
    "X30n0603_003:0392b18": "同真法界故經於此言大也次入理事無礙觀偈",
    "X30n0603_003:0392b19": "曰只用一念觀一境一切諸境同時會於一境中",
    "X30n0603_003:0392b20": "一切智一切智中諸法界故經於此言通也次入",
    "X30n0603_003:0392b21": "周&#x5FA7;含容觀偈曰一念照入於多劫一一念劫收",
    "X30n0603_003:0392b22": "一切時處帝網現重重一切智通無障礙故經於",
    "X30n0603_003:0392b23": "此言智也以此三重妙觀而入三重法界以顯此",
    "X30n0603_003:0392b24": "三昧出情離見一切諸三昧無能及者故經於此",
    "X30n0603_003:0392c01": "言勝也華嚴經曰世尊在摩竭提國阿蘭若法菩",
    "X30n0603_003:0392c02": "提場中始成正覺於普光明殿入剎那際諸佛三",
    "X30n0603_003:0392c03": "昧以一切智自在神通力現如來身清淨無礙無",
    "X30n0603_003:0392c04": "所依止者即是此大通智勝如來也又曰無有攀",
    "X30n0603_003:0392c05": "緣住奢摩他最極寂靜者國名好城也以此最極",
    "X30n0603_003:0392c06": "寂靜住處非化城故又曰具大威德無所染著能",
    "X30n0603_003:0392c07": "令見者悉得開悟隨宜出興不失於時常住一相",
    "X30n0603_003:0392c08": "所謂無相者劫名大相也以此一相無相之相非",
    "X30n0603_003:0392c09": "證空小果故經必言過去滅度者以明其體常寂",
    "X30n0603_003:0392c10": "滅故必言觀於久遠猶若今日者以明古今不移",
    "X30n0603_003:0392c11": "一念故。",
    "X30n0603_003:0392c12": "[0392c12] 佛告諸比丘(至)三藐三菩提。",
    "X30n0603_003:0392c13": "[0392c13] 論曰垂得猶言俄將得也經十小劫結跏趺坐身",
    "X30n0603_003:0392c14": "心不動者禪定三昧也禪定三昧而諸佛法不現",
    "X30n0603_003:0392c15": "在前何也曰諸佛法不屬禪定三昧何以故智身",
    "X30n0603_003:0392c16": "無有住處故若有住處則普賢常行之行應有止",
    "X30n0603_003:0392c17": "息也過十小劫諸佛之法乃得現前成阿耨多羅",
    "X30n0603_003:0392c18": "三藐三菩提者以明智身出諸功用故何以故以",
    "X30n0603_003:0392c19": "智身不與一切染法相應故凡微細惑習殊勝禪",
    "X30n0603_003:0392c20": "定皆是垢淨染法故華嚴論曰成佛果德已後常",
    "X30n0603_003:0392c21": "行普賢行常處世間十方六道無有休息如十地",
    "X30n0603_003:0392c22": "道滿欲見普賢行以十地中三昧力倍倍入無量",
    "X30n0603_003:0392c23": "三昧畢竟不見普賢身及境界普賢菩薩即智身",
    "X30n0603_003:0392c24": "也十地道滿以十地中三昧力倍倍入無量三昧",
    "X30n0603_003:0393a01": "者經十小劫過十小劫之謂也畢竟不見者諸佛",
    "X30n0603_003:0393a02": "法而不現在前之謂也如論則稱如來常憫會中",
    "X30n0603_003:0393a03": "一切諸大菩薩求&#x8994;普賢不見其身及座佛令各",
    "X30n0603_003:0393a04": "生想念殷勤三禮普賢菩薩方以神通力如應現",
    "X30n0603_003:0393a05": "身明智身不可以三昧處求也為智體無所住無",
    "X30n0603_003:0393a06": "所依故若生想念願樂即如應現身無有處所依",
    "X30n0603_003:0393a07": "止故猶如谷響但有應物之音若呼之則應無有",
    "X30n0603_003:0393a08": "處所可得故有欲見普賢者但生想念而已。",
    "X30n0603_003:0393a09": "[0393a09] 其佛未出家(至)而說偈言。",
    "X30n0603_003:0393a10": "[0393a10] 世雄無等倫(至)當轉無上輪。",
    "X30n0603_003:0393a11": "[0393a11] 論曰唯識論曰眼耳鼻舌身五識及分別事識意",
    "X30n0603_003:0393a12": "識阿賴耶識為八種起信論曰依阿賴耶識說有",
    "X30n0603_003:0393a13": "無明不覺而起能見能現能取境界起念相續故",
    "X30n0603_003:0393a14": "說為意此意復有五種名云何為五一者名為業",
    "X30n0603_003:0393a15": "識謂無明力二者名為轉識依於動心能見相故",
    "X30n0603_003:0393a16": "三者名為現識所謂現一切境界猶如明鏡現於",
    "X30n0603_003:0393a17": "色像現識亦爾隨其五塵對至即現無有前後以",
    "X30n0603_003:0393a18": "一時任運而起常在前故四者名為智識分別染",
    "X30n0603_003:0393a19": "淨法故五者名為相續識以念相應不斷故又為",
    "X30n0603_003:0393a20": "八種以阿賴耶生滅因緣共十六種皆是眾生生",
    "X30n0603_003:0393a21": "死之趣十二有支之區宇十明論曰十二緣生者",
    "X30n0603_003:0393a22": "是一切眾生逐妄迷真隨生死流轉波浪不息之",
    "X30n0603_003:0393a23": "若海其海廣大甚深無際亦是一切諸佛聖賢寶",
    "X30n0603_003:0393a24": "莊嚴大城以此十二有支無自性故隨順無明即",
    "X30n0603_003:0393b01": "入生死隨順智慧即證覺道經言其佛未出家時",
    "X30n0603_003:0393b02": "有十六子其第一者名曰智積即十六種識名相",
    "X30n0603_003:0393b03": "起於阿賴耶阿賴耶即智積種種珍異玩好之具",
    "X30n0603_003:0393b04": "即雜染微細煩惱也經言聞父得成菩提皆捨所",
    "X30n0603_003:0393b05": "珍往詣佛所者隨順智慧以證覺道也則以同體",
    "X30n0603_003:0393b06": "之悲哀怜眾生故言諸母涕泣而隨送之又以無",
    "X30n0603_003:0393b07": "緣慈感攝眾生故言其祖轉輪聖王佛以父喻慈",
    "X30n0603_003:0393b08": "此言其祖祖則大父&#x8462;無緣之慈即大慈也又以",
    "X30n0603_003:0393b09": "四無量心三十七助道品種種法道以隨從之故",
    "X30n0603_003:0393b10": "&#x69E9;言一百大臣及餘百千萬億人民皆共圍繞隨",
    "X30n0603_003:0393b11": "至道場華嚴論曰十住初心便名見道若有餘習",
    "X30n0603_003:0393b12": "則以如來知見之力而用治之經言十六王子偈",
    "X30n0603_003:0393b13": "讚佛已勸請說法者淨治餘習之意故有多所安",
    "X30n0603_003:0393b14": "隱怜愍饒益之辭問曰所示唯識八種名字體相",
    "X30n0603_003:0393b15": "曉然而起信八種義濫難分願詳為言之曰五識",
    "X30n0603_003:0393b16": "為阿賴耶相分故曰依阿賴耶識說有無明不覺",
    "X30n0603_003:0393b17": "而起能見能現能取境界此三種識相分說也若",
    "X30n0603_003:0393b18": "有分別則方屬意收故曰起念相續故說為意也",
    "X30n0603_003:0393b19": "又問曰雖明告此意復有五種知不與阿賴耶相",
    "X30n0603_003:0393b20": "分二種相濫然業識轉識現識與能見能現能取",
    "X30n0603_003:0393b21": "境界又何異哉曰所以言相分者以未有分別也",
    "X30n0603_003:0393b22": "若剎那流入意地則分別生分別生則有精粗故",
    "X30n0603_003:0393b23": "謂之業識者動之至微細者轉識現識皆相次而",
    "X30n0603_003:0393b24": "形以其行相如此故知不濫前阿賴耶相分三種",
    "X30n0603_003:0393c01": "也。",
    "X30n0603_003:0393c02": "[0393c02] 佛告諸比丘(至)而說偈言。",
    "X30n0603_003:0393c03": "[0393c03] 我等諸宮殿(至)&#x5FA7;照於十方。",
    "X30n0603_003:0393c04": "[0393c04] 爾時五百萬億(至)以偈頌言。",
    "X30n0603_003:0393c05": "[0393c05] 世尊轉法輪(至)無量劫習法。",
    "X30n0603_003:0393c06": "[0393c06] 論曰化城一品名為策發二乘疲墮而說其實破",
    "X30n0603_003:0393c07": "序品如言之執而續未盡之義何以知之無量義",
    "X30n0603_003:0393c08": "處三昧者諸佛剎那際定也為此經之宗宗之微",
    "X30n0603_003:0393c09": "玅無以寄之而寄之於無量義處三昧而已恐學",
    "X30n0603_003:0393c10": "者機思不玅作如言執故前段示大通智勝佛雖",
    "X30n0603_003:0393c11": "十劫坐道場而其佛法不得現在前過十小劫乃",
    "X30n0603_003:0393c12": "得現前耳佛放眉間之光但照東方者密示無量",
    "X30n0603_003:0393c13": "義處三昧之相如指飢者以甑飢者但見甑而不",
    "X30n0603_003:0393c14": "見飯故在會之人如彌勒者亦所不知其端而問",
    "X30n0603_003:0393c15": "曰文殊&#x8462;佛意不在放光照東方而已恐學者機",
    "X30n0603_003:0393c16": "思不玅作如言執故此段示自然之光普照十方",
    "X30n0603_003:0393c17": "而諸梵天推尋此光自十方來隨其所向皆得見",
    "X30n0603_003:0393c18": "佛而佛無定住之處證成智身不可以三昧處求",
    "X30n0603_003:0393c19": "以無處所依止故如觀駭雞犀枕面面皆正也凡",
    "X30n0603_003:0393c20": "上所示皆破如言執也日月燈明佛未出家時有",
    "X30n0603_003:0393c21": "八王子隨父出家因玅光菩薩教化皆得成佛而",
    "X30n0603_003:0393c22": "其成佛有速有遲以示八識轉成四智若以知見",
    "X30n0603_003:0393c23": "力觀六七觀則因中所轉成佛之速者也若五八",
    "X30n0603_003:0393c24": "識則必果中所轉成佛之遲者也然義未盡故今",
    "X30n0603_003:0394a01": "言大通智勝佛未出家時有十六王子因父成道",
    "X30n0603_003:0394a02": "隨往供養尋復出家諸母泣送其祖及諸眷屬共",
    "X30n0603_003:0394a03": "詣親近見其成道&#x8462;增前所示八種識名相為十",
    "X30n0603_003:0394a04": "六種以隨順親近之而用無緣大慈同體大悲諸",
    "X30n0603_003:0394a05": "玅功德長養成熟故十六王子之成佛不言先後",
    "X30n0603_003:0394a06": "也日月燈明佛之八王子成佛但是玅光文殊然",
    "X30n0603_003:0394a07": "燈彌勒者但見根身轉依之義未見器界轉依之",
    "X30n0603_003:0394a08": "意故今以十六王子當成佛道隨方得名以示器",
    "X30n0603_003:0394a09": "界亦轉依隨方成佛也然根身器界既俱轉依矣",
    "X30n0603_003:0394a10": "五蘊已成三苦之區十二緣微細行相猶未剖析",
    "X30n0603_003:0394a11": "故又詳敘三轉四諦十二因緣其文皆在下故凡",
    "X30n0603_003:0394a12": "此所論皆續未盡之義也。",
    "X30n0603_003:0394a13": "[0394a13] 爾時大通(至)是苦滅道。",
    "X30n0603_003:0394a14": "[0394a14] 論曰三轉者一示相轉二勸修轉三作證轉示相",
    "X30n0603_003:0394a15": "轉者示其相狀謂是苦乃至是道也勸修轉者勸",
    "X30n0603_003:0394a16": "其令修謂苦應知乃至道應知也作證轉者引己",
    "X30n0603_003:0394a17": "證彼謂苦我已知不復更知乃至道我已修不復",
    "X30n0603_003:0394a18": "更修三轉四諦是為十二又曰十二行謂令聞法",
    "X30n0603_003:0394a19": "者發生無漏真聖慧眼於每諦中觀三世為總又",
    "X30n0603_003:0394a20": "於每諦中觀過去為智未來為明現在為覺別為",
    "X30n0603_003:0394a21": "四諦如是一轉總別四行三轉四諦凡十二行也",
    "X30n0603_003:0394a22": "輪有摧研之用唯教無行豈能摧惑必須立行方",
    "X30n0603_003:0394a23": "有輪義故名十二行法輪經言若沙門婆羅門若",
    "X30n0603_003:0394a24": "天魔梵及餘世間所不能轉者以我所得法轉入",
    "X30n0603_003:0394b01": "他心令不斷故辟支佛雖自悟而口不能說聲聞",
    "X30n0603_003:0394b02": "則因佛說而知故沙門所不能轉婆羅門若天魔",
    "X30n0603_003:0394b03": "梵雖聞其名而不解其義亦所不能轉則餘世間",
    "X30n0603_003:0394b04": "可知也。",
    "X30n0603_003:0394b05": "[0394b05] 及廣說十二因緣法。",
    "X30n0603_003:0394b06": "[0394b06] 論曰三轉十二行法輪本為四諦而言廣說十二",
    "X30n0603_003:0394b07": "因緣法者明此十二因緣即是細觀四諦法而廣",
    "X30n0603_003:0394b08": "說之也約苦集則有無明緣行乃至生緣老死約",
    "X30n0603_003:0394b09": "道滅則有無明滅無明滅則行滅乃至老死滅也",
    "X30n0603_003:0394b10": "十二通名因緣者本因為因緣因為緣因如因丘",
    "X30n0603_003:0394b11": "緣如緣木無明為本因緣無明之因而為行行為",
    "X30n0603_003:0394b12": "本因緣行之因又為識如是展轉相為因緣維摩",
    "X30n0603_003:0394b13": "詰曰若知無明畢竟滅故諸行亦畢竟滅乃至生",
    "X30n0603_003:0394b14": "畢竟滅故老死亦畢竟滅則十二因緣者出世之",
    "X30n0603_003:0394b15": "要道辟支佛有自悟者佛當其機而為之說如維",
    "X30n0603_003:0394b16": "摩詰所言則菩薩所觀者也。",
    "X30n0603_003:0394b17": "[0394b17] 無明緣行(至)憂悲苦惱滅。",
    "X30n0603_003:0394b18": "[0394b18] 論曰華嚴經十地品第六地金剛藏菩薩曰三界",
    "X30n0603_003:0394b19": "所有唯是一心如來於此分別演說十二有支皆",
    "X30n0603_003:0394b20": "從一心如是而立何以故隨事貪欲與心共生心",
    "X30n0603_003:0394b21": "是識事是行於行迷惑是無明與無明及心共生",
    "X30n0603_003:0394b22": "是名色名色增長是六處六處三分合為觸觸共",
    "X30n0603_003:0394b23": "生是受受無厭足是愛愛攝不捨是取彼諸有支",
    "X30n0603_003:0394b24": "生是有有所起名生生熟為老老壞為死佛子此",
    "X30n0603_003:0394c01": "中無明有二種業一令眾生迷於所緣二與行作",
    "X30n0603_003:0394c02": "生起因行亦有二種業一能生未來果報二與識",
    "X30n0603_003:0394c03": "作生起因識亦有二種業一能令諸有相續二與",
    "X30n0603_003:0394c04": "名色作生起因名色亦有二種業一互相助成二",
    "X30n0603_003:0394c05": "與六處作生起因六處亦有二種業一各自取境",
    "X30n0603_003:0394c06": "界二與觸作生起因觸亦有二種業一能為觸所",
    "X30n0603_003:0394c07": "緣二與受作生起因受亦有二種業一能領受愛",
    "X30n0603_003:0394c08": "憎等事二與愛作生起因愛亦有二種業一深著",
    "X30n0603_003:0394c09": "所愛事二與取作生起因取亦有二種業一令諸",
    "X30n0603_003:0394c10": "煩惱相續二與有作生起因有亦有二種業一能",
    "X30n0603_003:0394c11": "令於餘趣中生二與生作生起因生亦有二種業",
    "X30n0603_003:0394c12": "一能起諸蘊二與老作生起因老亦有二種業一",
    "X30n0603_003:0394c13": "諸根變異二與死作生起因死亦有二種業一能",
    "X30n0603_003:0394c14": "壞諸行二與不覺知故相續不絕自是觀之則十",
    "X30n0603_003:0394c15": "二有支相因而成無有作用無有體性但如磁石",
    "X30n0603_003:0394c16": "鐵不謀而合磁石豈有知思哉而注發動轉若有",
    "X30n0603_003:0394c17": "使之者故涅槃經曰磁石不曾吸鐵鐵亦不吸磁",
    "X30n0603_003:0394c18": "石而磁石與鐵見必相合無明不吸諸行諸行不",
    "X30n0603_003:0394c19": "吸識心亦得名為無明緣行識等故經言無明滅",
    "X30n0603_003:0394c20": "則行滅乃至老死憂悲苦惱滅者如此。",
    "X30n0603_003:0394c21": "[0394c21] 佛於天人(至)于今不盡。",
    "X30n0603_003:0394c22": "[0394c22] 論曰大通智勝佛受十六王子勸請說法過二萬",
    "X30n0603_003:0394c23": "劫乃說此經經八千劫未曾休廢則經之句偈以",
    "X30n0603_003:0394c24": "阿僧祗阿難陀海亦不能記持以阿僧祗迦旃延",
    "X30n0603_003:0395a01": "辯亦不能演說唯自證者神而明之若欲深入三",
    "X30n0603_003:0395a02": "昧求之雖大通智勝佛宴坐經八萬四千劫終莫",
    "X30n0603_003:0395a03": "能睹若欲盡其辯慧傳之雖十六王子樂說經八",
    "X30n0603_003:0395a04": "萬四千劫終莫能授&#x8462;宴坐三昧不過乎默樂說",
    "X30n0603_003:0395a05": "辯慧不過乎語夫自證者思慮所不能及語默豈",
    "X30n0603_003:0395a06": "能形容哉然十六王子始稱王子漸次出家則稱",
    "X30n0603_003:0395a07": "沙彌勤苦得道乃稱菩薩者示此經必須自成熟",
    "X30n0603_003:0395a08": "而悟非可以三昧求語言傳也。",
    "X30n0603_003:0395a09": "[0395a09] 諸比丘我今(至)三藐三菩提。",
    "X30n0603_003:0395a10": "[0395a10] 論曰萬物出乎震震東方也二佛一名阿&#x95A6;在歡",
    "X30n0603_003:0395a11": "喜國二名須彌頂震動也動而怖懼也阿&#x95A6;此言",
    "X30n0603_003:0395a12": "無動而在歡喜國者也須彌頂則又無動之極也",
    "X30n0603_003:0395a13": "齊乎巽巽東南方也巽為進退為不果則不能無",
    "X30n0603_003:0395a14": "所畏者也二佛一名師子音則其音無畏者也二",
    "X30n0603_003:0395a15": "名師子相則其相無所畏者也相見乎離離南方",
    "X30n0603_003:0395a16": "之卦也萬物皆相見則其相於此辯也二佛一名",
    "X30n0603_003:0395a17": "&#x8657;空住二名當識&#x8657;空住則於相無相也常滅則",
    "X30n0603_003:0395a18": "從本已來常寂滅也致役乎坤坤西南方也坤也",
    "X30n0603_003:0395a19": "者地也萬物皆致養也二佛一名帝相則雖差別",
    "X30n0603_003:0395a20": "假名無非帝相也二名梵相則雖藏疾納汗無非",
    "X30n0603_003:0395a21": "梵相也說言乎兌兌西方也以出乎震反之則萬",
    "X30n0603_003:0395a22": "物之所入也二佛一名阿彌陀二名度世間苦惱",
    "X30n0603_003:0395a23": "阿彌陀此言無量壽則不見其有出入相而度世",
    "X30n0603_003:0395a24": "間一切無常之苦惱也戰乎乾乾西北方之卦也",
    "X30n0603_003:0395b01": "二佛一名多摩羅跋栴檀香神通二名須彌相多",
    "X30n0603_003:0395b02": "摩羅跋此言無垢賢香則不與萬物戰者也神通",
    "X30n0603_003:0395b03": "則非萬物之所敵也須彌相則毀譽不動而其相",
    "X30n0603_003:0395b04": "之可見也勞乎坎坎水也北方之卦也萬物之所",
    "X30n0603_003:0395b05": "歸也二佛一名雲自在二名雲自在王雲自在則",
    "X30n0603_003:0395b06": "不滯於水者也雲自在王則又自在之至也成言",
    "X30n0603_003:0395b07": "乎艮艮東北方也萬物之所成終而成始也原始",
    "X30n0603_003:0395b08": "反終故知死生之說而壞世間之所怖畏也佛名",
    "X30n0603_003:0395b09": "壞世間怖畏則不見其有生死怖畏也第十六我",
    "X30n0603_003:0395b10": "釋迦牟尼佛於娑婆國土成阿耨多羅三藐三菩",
    "X30n0603_003:0395b11": "提釋迦牟尼此言能仁寂默娑婆此言堪忍唯能",
    "X30n0603_003:0395b12": "仁寂默所以於萬物終始之際不厭生死不住涅",
    "X30n0603_003:0395b13": "槃而於忍土成無上正&#x5FA7;正覺救諸苦趣眾生也",
    "X30n0603_003:0395b14": "問曰佛於耆闍崛山說此經計支那國易書未具",
    "X30n0603_003:0395b15": "也而以此方之易卦釋中印祕言乃不自疑乎曰",
    "X30n0603_003:0395b16": "一切法分四重無礙一曰理無礙二曰事無礙三",
    "X30n0603_003:0395b17": "曰理事無礙四曰事事無礙若以中印支那語言",
    "X30n0603_003:0395b18": "為不可交相釋則事事為礙也安能達一切法乎",
    "X30n0603_003:0395b19": "華嚴論曰閻浮東北艮位也文殊師利童子游行",
    "X30n0603_003:0395b20": "居止之所以明啟蒙之首故名童子菩薩其實為",
    "X30n0603_003:0395b21": "十方諸佛無性玅慧成佛必由之門眾生皆具而",
    "X30n0603_003:0395b22": "以迷理自惑不見欲見者現行分別是也以定慧",
    "X30n0603_003:0395b23": "照之即明故艮為止也又曰南無佛陀者南方離",
    "X30n0603_003:0395b24": "卦離&#x8657;其中自心之象也南無此言救我而論釋",
    "X30n0603_003:0395c01": "以理方隅定位而論[媲-囟+(色-巴+囚)]以法是真達事事無礙之",
    "X30n0603_003:0395c02": "旨者也。",
    "X30n0603_003:0395c03": "[0395c03] 諸比丘我等(至)而說偈言。",
    "X30n0603_003:0395c04": "[0395c04] 大通智勝佛(至)引入於佛慧。",
    "X30n0603_003:0395c05": "[0395c05] 論曰如前偈曰若人散亂心入於塔廟中一稱南",
    "X30n0603_003:0395c06": "無佛皆已成佛道但一稱佛之名則佛道已成何",
    "X30n0603_003:0395c07": "其易哉今此偈曰大通智勝佛十劫坐道場佛法",
    "X30n0603_003:0395c08": "不現前不得成佛道經十劫而坐猶不成道又何",
    "X30n0603_003:0395c09": "其難也豈一經首尾自相違戾耶經必有旨耶曰",
    "X30n0603_003:0395c10": "一佛乘唯論知見唯以佛之知見開悟眾生故鄙",
    "X30n0603_003:0395c11": "陋功力取證也華嚴經曰如來常愍會中一切諸",
    "X30n0603_003:0395c12": "大菩薩求&#x8994;普賢不見其身及座者以功力取證",
    "X30n0603_003:0395c13": "者也又曰令各生想念殷勤三禮普賢菩薩方以",
    "X30n0603_003:0395c14": "神通力如應現化者以知見之力了達者也&#x8462;智",
    "X30n0603_003:0395c15": "身不可以三昧處求為智體無住無所依止故若",
    "X30n0603_003:0395c16": "生想念願樂即如應現化無有處所依止故猶如",
    "X30n0603_003:0395c17": "谷響但有應物之音若呼之即應無有處所可得",
    "X30n0603_003:0395c18": "經言寶所在近不言方所者以此也金剛般若經",
    "X30n0603_003:0395c19": "曰應無所住而生其心若心有住即為非住釋者",
    "X30n0603_003:0395c20": "曰若住善法即是善法成就若住惡法即是惡法",
    "X30n0603_003:0395c21": "成就善惡之法既各成就則真心自應隱沒若不",
    "X30n0603_003:0395c22": "住一切處則真心顯露故經過險道止息化城之",
    "X30n0603_003:0395c23": "眾方於自心之外妄見息滅之境作滅度想其可",
    "X30n0603_003:0395c24": "以語寶所在近之旨哉問曰論稱化城一品雖名",
    "X30n0603_003:0396a01": "策發二乘疲墮而說其實破序品如言執續未盡",
    "X30n0603_003:0396a02": "之義然何意特於授記品之後說之耶曰一佛乘",
    "X30n0603_003:0396a03": "之宗建於序品故眉間之光密示此宗無量義處",
    "X30n0603_003:0396a04": "三昧顯說此宗夫密示顯說之意既已傳然神&#x9834;",
    "X30n0603_003:0396a05": "玅契者不可以人人求之故又方便譬喻說之既",
    "X30n0603_003:0396a06": "已信解授記則是一大事因緣出現於世者畢矣",
    "X30n0603_003:0396a07": "而破如言之執續未盡之義次於其後固其所也",
    "X30n0603_003:0396a08": "尚何疑哉。",
    "X30n0603_003:0396a09": "[0396a09] 無盡居士論曰聲聞大弟子既授記於未來成佛",
    "X30n0603_003:0396a10": "然過去現在佛以何為證佛即為說過去無量無",
    "X30n0603_003:0396a11": "邊不可思議阿僧祇劫有佛名大通智勝我以如",
    "X30n0603_003:0396a12": "來知見力故觀彼久遠猶若今日偈言曰大通智",
    "X30n0603_003:0396a13": "勝佛十劫坐道場佛法不現前不得成佛道何也",
    "X30n0603_003:0396a14": "十六王子十方梵天請轉法輪佛雖許之而說時",
    "X30n0603_003:0396a15": "未至故佛法不現前也初轉法輪宣說四諦十二",
    "X30n0603_003:0396a16": "因緣度六百萬億眾阿羅漢而已再轉法輪千萬",
    "X30n0603_003:0396a17": "恒沙眾於諸法不受亦得阿羅漢而已至十六王",
    "X30n0603_003:0396a18": "子出家作沙彌請佛為我等說阿耨多羅三藐三",
    "X30n0603_003:0396a19": "菩提受請過二萬劫已乃說大乘經名玅法蓮華",
    "X30n0603_003:0396a20": "經如恒河沙偈佛法現前則向之十六沙彌今謂",
    "X30n0603_003:0396a21": "之十六菩薩已六祖曰前念後念及今念念念不",
    "X30n0603_003:0396a22": "被愚迷染苟非弟子與師宿世因緣正念常住未",
    "X30n0603_003:0396a23": "&#x751E;生滅則何以植德本於沙界種善根於曩劫猶",
    "X30n0603_003:0396a24": "如今日也且釋迦文佛自大通智勝佛時出家教",
    "X30n0603_003:0396b01": "化至此而後聲聞授記何其悠久也&#x8462;人之貪著",
    "X30n0603_003:0396b02": "未易遣拂厭苦則欣慕欣慕則著小法佛以是故",
    "X30n0603_003:0396b03": "說化城採寶之喻先以二乘涅槃息其疲懈而終",
    "X30n0603_003:0396b04": "示之以佛寶也然則四諦十二因緣者化城也息",
    "X30n0603_003:0396b05": "於化城而得佛寶故偈曰是十六王子皆得成佛",
    "X30n0603_003:0396b06": "道法不妄起數不&#x8657;設通此則通彼知喻則知實",
    "X30n0603_003:0396b07": "矣。",
    "X30n0603_003:0396b09": "玅法蓮華經合論卷第三",
    "X30n0603_003:0396b11": "音釋",
    "X30n0603_003:0396b12": "輜[0396b12] (音緇)。斷[0396b12] (去聲)。揣[0396b12] (楚委切)。穭[0396b12] (音魯)。畜[0396b12] (凶入聲)。瘉[0396b12] (音愈)。榍[0396b12] (音屑)。數[0396b12] (上聲)。語"
}