{
    "T48n2016_007:0451a22": "宗鏡錄卷第七",
    "T48n2016_007:0451a24": "慧日永明寺主智覺禪師延壽集",
    "T48n2016_007:0451a25": "[0451a25] 夫水喻真心者。以水有十義。同真性故。一水",
    "T48n2016_007:0451a26": "體澄清。喻自性清淨心。二得泥成濁。喻淨心",
    "T48n2016_007:0451a27": "不染而染。三雖濁不失淨性。喻淨心染而不",
    "T48n2016_007:0451a28": "染。四若泥澄淨現。喻真心惑盡性現。五遇冷",
    "T48n2016_007:0451a29": "成&#x6C37;。而有硬用。喻如來藏與無明合。成本識",
    "T48n2016_007:0451b01": "用。六雖成硬用。而不失濡性。喻即事恒真。七",
    "T48n2016_007:0451b02": "煖融成濡。喻本識還淨。八隨風波動。不改靜",
    "T48n2016_007:0451b03": "性。喻如來藏隨無明風。波浪起滅而不變自",
    "T48n2016_007:0451b04": "不生滅性。九隨地高下排引流注。而不動自",
    "T48n2016_007:0451b05": "性。喻真心隨緣流注。而性常湛然。十隨器方",
    "T48n2016_007:0451b06": "圓。而不失自性。喻真性普遍諸有為法。而不",
    "T48n2016_007:0451b07": "失自性。又書云。上德若水。方圓任器。曲直隨",
    "T48n2016_007:0451b08": "形故。如小乘俱舍論。亦說諸有為法。有剎那",
    "T48n2016_007:0451b09": "盡。何以知有。後有盡故。既後有盡。知前有",
    "T48n2016_007:0451b10": "滅。故論云。若此處生。即此處滅。無容從此轉",
    "T48n2016_007:0451b11": "至餘方。若此生此滅。不至餘方。同不遷義。而",
    "T48n2016_007:0451b12": "有法體是生是滅。故非大乘。大乘之法。緣生",
    "T48n2016_007:0451b13": "無性。生即不生。滅即不滅。故遷即不遷。則其",
    "T48n2016_007:0451b14": "理懸隔。又中論疏云。常無常門者。常即人天",
    "T48n2016_007:0451b15": "位定。故無往來。無常即六趣各盡一形。亦無",
    "T48n2016_007:0451b16": "往來。又常即凝然不動。無常念念變異。令誰",
    "T48n2016_007:0451b17": "往來。則常無常法。俱不相到。皆無往來。肇論",
    "T48n2016_007:0451b18": "云。夫人之所謂動者。以昔物不至今。故曰動",
    "T48n2016_007:0451b19": "而非靜。我之所謂靜者。亦以昔物不至今。故",
    "T48n2016_007:0451b20": "曰靜而非動。動而非靜。以其不來。靜而非動。",
    "T48n2016_007:0451b21": "以其不去。然則所造未&#x751E;異。所見未&#x751E;同。逆",
    "T48n2016_007:0451b22": "之所謂塞。順之所謂通。苟得其道。復何滯哉。",
    "T48n2016_007:0451b23": "傷夫人情之惑久矣。目對真而莫覺。既知往物",
    "T48n2016_007:0451b24": "之不來。而謂今物而可往。往物既不來。今物",
    "T48n2016_007:0451b25": "何可往。何則。求向物於向。於向未&#x751E;無。責",
    "T48n2016_007:0451b26": "向物於今。於今未&#x751E;有。於今未&#x751E;有。以明物",
    "T48n2016_007:0451b27": "不來。於向未&#x751E;無。故知物不去。覆而求今。今",
    "T48n2016_007:0451b28": "亦不往。是謂昔物自在昔。不從今以至昔。今",
    "T48n2016_007:0451b29": "物自在今。不從昔以至今。故仲尼曰。回也見",
    "T48n2016_007:0451c01": "新。交臂非故。如此則物不相往來明矣。既無",
    "T48n2016_007:0451c02": "往返之微朕。又何物而可動乎。釋曰。回也見",
    "T48n2016_007:0451c03": "新。交臂非故者。孔子謂顏回曰。吾與汝。終身",
    "T48n2016_007:0451c04": "交一臂已謝。豈待白首然後變乎。意明物物",
    "T48n2016_007:0451c05": "常自新。念念不相到。交臂之頃。尚不相待。已",
    "T48n2016_007:0451c06": "失前人。豈容至老而後變耶。又前念已故。後",
    "T48n2016_007:0451c07": "念恒新。終日相見。恒是新人。故云見新。如此",
    "T48n2016_007:0451c08": "新人。見之只如交臂之頃。早是後念新人。非",
    "T48n2016_007:0451c09": "前念時也。故云非故耳。若前念已古。後念",
    "T48n2016_007:0451c10": "已新。新不至古。古不待新。前後不相至。故",
    "T48n2016_007:0451c11": "不遷也。又雖兩人初相見。只如舉手交臂之",
    "T48n2016_007:0451c12": "頃。早已往矣。此取速疾也。故云。昔物自在",
    "T48n2016_007:0451c13": "昔。今物自在今。如紅顏自在童子之身。白首",
    "T48n2016_007:0451c14": "自處老年之體。所以云。人則謂少壯同體。百",
    "T48n2016_007:0451c15": "齡一質。徒知年往。不覺形隨。是以梵志出家。",
    "T48n2016_007:0451c16": "白首而歸。&#x96A3;人見之曰。昔人尚存乎。梵志曰。",
    "T48n2016_007:0451c17": "吾猶昔人。非昔人也。&#x96A3;人皆愕然非其言。所",
    "T48n2016_007:0451c18": "謂有力者負之而趨。昧者不覺。其斯之謂歟。",
    "T48n2016_007:0451c19": "吾猶昔人者。猶者。似也。吾雖此身似於昔人。",
    "T48n2016_007:0451c20": "然童顏自在於昔。今衰老之相。自在於今。則",
    "T48n2016_007:0451c21": "非昔人也。故云。徒知年往。不覺形隨。世人雖",
    "T48n2016_007:0451c22": "知歲月在於往古。豈覺當時之貌。亦隨年在",
    "T48n2016_007:0451c23": "於昔時。則童子不至老年。老年不至童子。剎",
    "T48n2016_007:0451c24": "那不相知。念念不相待。豈得少壯同體。百齡",
    "T48n2016_007:0451c25": "一質耶。又年往形亦往。此是遷義。即此遷中",
    "T48n2016_007:0451c26": "有不遷也。往年在往時。往形在往日。是謂不",
    "T48n2016_007:0451c27": "遷。而人乃謂往日之人。遷至今日。是謂惑矣。",
    "T48n2016_007:0451c28": "又昔自在昔。何須遷至今。今自在今。何須遷",
    "T48n2016_007:0451c29": "至昔。故論云。是以言往不必往。古今常存。以",
    "T48n2016_007:0452a01": "其不動。稱去不必去。謂不從今至古。以其不",
    "T48n2016_007:0452a02": "來。經中言遷。未必即遷。以古在古。以今在今",
    "T48n2016_007:0452a03": "故也。所以言無常者。防人之常執。言常住者。",
    "T48n2016_007:0452a04": "防人之斷執。言雖乖而理不異。語雖反而真",
    "T48n2016_007:0452a05": "不遷。不可隨方便有無之言。迷一心不遷之",
    "T48n2016_007:0452a06": "性。又解云。如梵志白首而歸。&#x96A3;人謂少壯同",
    "T48n2016_007:0452a07": "體。故云昔人尚存乎。所謂有力者。則三藏等",
    "T48n2016_007:0452a08": "事。無常冥運。力負夜趨。交臂恒新。念念捨",
    "T48n2016_007:0452a09": "故。而常見昧之。謂是固矣。&#x96A3;人不覺。此之謂",
    "T48n2016_007:0452a10": "歟。又有力者。即無常之大力也。世間未有一",
    "T48n2016_007:0452a11": "法。不被無常吞。故云。然則莊生之所以藏山。",
    "T48n2016_007:0452a12": "仲尼之所以臨川。斯皆感往者之難留。豈曰",
    "T48n2016_007:0452a13": "排今而可往。莊子本意。說不住之法。念念恒",
    "T48n2016_007:0452a14": "新。物物各住。各住相因而不相到。即不遷也。",
    "T48n2016_007:0452a15": "於惑者。則為無常不住。新新生滅。而謂之遷。",
    "T48n2016_007:0452a16": "若智者。則了性空無知。念念無生。謂之不遷。",
    "T48n2016_007:0452a17": "莊子有三藏。謂藏山於澤。藏舟於壑。藏天下",
    "T48n2016_007:0452a18": "於天下。謂之固者。不然也。然無常夜半負之",
    "T48n2016_007:0452a19": "而趨。昧者不覺也。三藏者。藏人於屋。藏物於",
    "T48n2016_007:0452a20": "器。此小藏也。藏舟於壑。藏山於澤。此大藏",
    "T48n2016_007:0452a21": "也。藏天下於天下。此無所藏。然大小雖異。藏",
    "T48n2016_007:0452a22": "皆得宜。猶念念遷流。新新移改。是知變化之",
    "T48n2016_007:0452a23": "道。無處可逃也。夫藏天下於天下者。豈藏之",
    "T48n2016_007:0452a24": "哉。蓋無所藏也。孔子在川上曰。逝者如斯夫。",
    "T48n2016_007:0452a25": "不捨晝夜。逝者往也。浩浩迅流。未曾暫住。晝",
    "T48n2016_007:0452a26": "夜常然。亦歎世人之不覺。故云。斯皆感往者",
    "T48n2016_007:0452a27": "之難留。豈曰排今而可往。此莊孔俱歎逝往",
    "T48n2016_007:0452a28": "難留。皆說無常去也。豈可推今日物到昔日",
    "T48n2016_007:0452a29": "乎。若今日不到昔。即今日自在今。昔日自在",
    "T48n2016_007:0452b01": "昔。則今昔顯然。俱不遷也。故云。何者。人則",
    "T48n2016_007:0452b02": "求古於今。謂其不住。吾則求今於古。知其不",
    "T48n2016_007:0452b03": "去。今若至古。古應有今。古若至今。今應有",
    "T48n2016_007:0452b04": "古。今而無古。以知不來。古而無今。以知不",
    "T48n2016_007:0452b05": "去。若古不至今。今不至古。事各性住。有何物",
    "T48n2016_007:0452b06": "而可去來。大涅槃經云。人命不停。過於山水。",
    "T48n2016_007:0452b07": "夫無常有二。一者敗壞無常。二者念念無常。",
    "T48n2016_007:0452b08": "人只知壞滅無常。而不覺念念無常。論云。若",
    "T48n2016_007:0452b09": "動而靜。似去而留。經說無常速疾。猶似流動。",
    "T48n2016_007:0452b10": "據理雖則無常。前後不相往來。故如靜也。雖",
    "T48n2016_007:0452b11": "則念念謝往。古今各性而住。當處自寂。故如",
    "T48n2016_007:0452b12": "留也。又。雖說古今各性而住。當處自寂。而宛",
    "T48n2016_007:0452b13": "然念念不住。前後相續也。則非常非斷。非動",
    "T48n2016_007:0452b14": "非靜。見物性之原也。[0452b14] 古德問云。各性而住。似",
    "T48n2016_007:0452b15": "如小乘。執諸法各有自性。又何異納衣梵志",
    "T48n2016_007:0452b16": "言。一切眾生其性各異。[0452b16] 答。為破去來。明無去",
    "T48n2016_007:0452b17": "來。所以據體言之。故云各性而住。非決定義。",
    "T48n2016_007:0452b18": "則以無性而為性。不同外道二乘。執有決定",
    "T48n2016_007:0452b19": "自性。從此向彼。若不執有定性去來。亦不說",
    "T48n2016_007:0452b20": "各性而住。故論云。言往不必往。閑人之常想。",
    "T48n2016_007:0452b21": "稱住不必住。釋人之所住耳。又劉湛注云。",
    "T48n2016_007:0452b22": "莊子藏山。仲尼臨川者。莊子意明前山非後",
    "T48n2016_007:0452b23": "山。夫子意明前水非後水。半夜有力負之而",
    "T48n2016_007:0452b24": "趨者。即生住異滅四時。念念遷流不停也。是",
    "T48n2016_007:0452b25": "以若心外取法。妄夢所見。情謂去來。則念念",
    "T48n2016_007:0452b26": "輪迴。心隨境轉。尚不覺無常&#x9E81;相。焉能悟不",
    "T48n2016_007:0452b27": "遷之密旨乎。若能見法是心。隨緣了性。無一",
    "T48n2016_007:0452b28": "法從外而入。無一法從內而生。無一法和合",
    "T48n2016_007:0452b29": "而有。無一法自然而成。如是。則尚不見一微",
    "T48n2016_007:0452c01": "毫住相。寧觀萬法去來。斯乃徹底明宗。透&#x5CEF;",
    "T48n2016_007:0452c02": "見性。心心常合道。念念不違宗。去住同時。古",
    "T48n2016_007:0452c03": "今一貫。故法華經云。我觀久遠。猶若今日。維",
    "T48n2016_007:0452c04": "摩經云。法無去來。常不住故。若了此無所住",
    "T48n2016_007:0452c05": "之真心。不變異之妙性。方究竟明不遷矣。已",
    "T48n2016_007:0452c06": "上論中。所引內外之經典。借世相之古今。寄",
    "T48n2016_007:0452c07": "明不遷。同入真實。是以時因法立。法自本無。",
    "T48n2016_007:0452c08": "所依之法體猶空。能依之古今奚有。若假方",
    "T48n2016_007:0452c09": "隅而辯法。因指見月而無妨。或徇方便而迷",
    "T48n2016_007:0452c10": "真。執解違宗而反誤。故信心銘云。信心不二。",
    "T48n2016_007:0452c11": "不二信心。言語道斷。非去來今。第二。依火焰",
    "T48n2016_007:0452c12": "起滅喻中之義。同前。初唯焰者。謂焰起滅。有",
    "T48n2016_007:0452c13": "其二義。一前焰謝滅。引起後焰。後焰無體而",
    "T48n2016_007:0452c14": "能知前。前焰已滅。復無所知。是故各各皆不",
    "T48n2016_007:0452c15": "相知。二前焰若未滅。亦依前引。無體。故無能",
    "T48n2016_007:0452c16": "知。後焰未至。故無所知。是故彼亦各不相知。",
    "T48n2016_007:0452c17": "妄法亦爾。剎那生滅。不能自立。謂已滅未生。",
    "T48n2016_007:0452c18": "無物可知。生已則滅。無體可知。是故皆無所",
    "T48n2016_007:0452c19": "有也。斯則流金礫石而不熱也。二依所依者。",
    "T48n2016_007:0452c20": "謂彼火焰。即由於此無體無用不相知故。而",
    "T48n2016_007:0452c21": "有起滅虛妄之相。是則攬非有而為有也。妄",
    "T48n2016_007:0452c22": "法亦爾。依此無所依之真理。方是妄法。是亦",
    "T48n2016_007:0452c23": "非有為有也。三唯所依者。推起滅之焰。體用",
    "T48n2016_007:0452c24": "俱無。無焰之理。挺然顯現。是則無妄法之有。",
    "T48n2016_007:0452c25": "有妄法之無。湛然顯現。遂令緣起之相。相無",
    "T48n2016_007:0452c26": "不盡。無性之理。理無不現。又火依薪有。薪是",
    "T48n2016_007:0452c27": "可燃。火即是燃。以燃因可燃。則燃無體。可燃",
    "T48n2016_007:0452c28": "因燃。則可燃無體。又前焰已滅。後焰未生。中",
    "T48n2016_007:0452c29": "間無住。如一念之上。即有三時。已滅為已生。",
    "T48n2016_007:0453a01": "未生為未生。生已即減是生時。故淨名經云。",
    "T48n2016_007:0453a02": "若過去生。過去生已滅。若未來生。未來生未",
    "T48n2016_007:0453a03": "至。若現在生。現在生無住。經云。比丘。汝今",
    "T48n2016_007:0453a04": "即時。亦生亦老亦滅。故三時無體。無可相知",
    "T48n2016_007:0453a05": "也。第三依風有動作。喻妄用依真起。三義同",
    "T48n2016_007:0453a06": "前。一唯動者。離所動之物。風之動相了不可",
    "T48n2016_007:0453a07": "得。無可相知。妄法亦爾。離所依真體不可得",
    "T48n2016_007:0453a08": "故。無可相知。斯則旋嵐偃嶽而常靜也。二依",
    "T48n2016_007:0453a09": "所依者。謂風不能自動。要依物現動。動無自",
    "T48n2016_007:0453a10": "體可以知物。物不自動。隨風無體。不能知。風",
    "T48n2016_007:0453a11": "法中能依妄法。要依真立。無體知真。真隨妄",
    "T48n2016_007:0453a12": "隱。無相知妄。三唯所依者。謂風鼓於物。動唯",
    "T48n2016_007:0453a13": "物動。風相皆盡。無可相知。妄法作用。自本性",
    "T48n2016_007:0453a14": "空。唯所依真。挺然顯現。是故妄法全盡而不",
    "T48n2016_007:0453a15": "滅。真性全隱而恒露。能所熏等。法本自爾。思",
    "T48n2016_007:0453a16": "之可見。第四依地有任持者。喻妄為真所持。",
    "T48n2016_007:0453a17": "三義同前。初地界因依。有二種義。一約自類。",
    "T48n2016_007:0453a18": "二約異類。前中。從金剛際。上至地面。皆上依",
    "T48n2016_007:0453a19": "下。下持上。展轉因依而得安住。然上能依。皆",
    "T48n2016_007:0453a20": "離所無體而能知下。然下能持。皆亦離所無",
    "T48n2016_007:0453a21": "體可令知上。又上上能依。徹至於下。無下可",
    "T48n2016_007:0453a22": "相知。下下能持。徹至於上。無上可相知。是故",
    "T48n2016_007:0453a23": "若依若持。相無不盡。所現妄法。當知亦爾。必",
    "T48n2016_007:0453a24": "&#x9E81;依細。謂苦報依於業。業依無明造。無明依",
    "T48n2016_007:0453a25": "所造。展轉無體。無物可相知。斯則厚載萬物",
    "T48n2016_007:0453a26": "而不仁也。肇公亦曰。乾坤倒覆。無謂不靜也。",
    "T48n2016_007:0453a27": "老子云。天地不仁。以萬物為芻狗。經云。譬如",
    "T48n2016_007:0453a28": "大地。荷四重任。而無疲厭也。不仁者。不恃仁",
    "T48n2016_007:0453a29": "德也。猶如草狗。豈有吠守之能。故云唯道無",
    "T48n2016_007:0453b01": "心。萬物圓備矣。二約異類者。如經云。地輪依",
    "T48n2016_007:0453b02": "水輪。水輪依風輪。風輪依虛空。虛空無所依。",
    "T48n2016_007:0453b03": "准此妄境依妄心。妄心依本識。本識依如來",
    "T48n2016_007:0453b04": "藏。如來藏。無所依。是故若離如來藏。餘諸妄",
    "T48n2016_007:0453b05": "法。各互相依。無體能相知。是則妄法無不皆",
    "T48n2016_007:0453b06": "盡。二依所依者。地界正由各無自性。而得存",
    "T48n2016_007:0453b07": "立。向若有體。則不相依。不相依故。不得有",
    "T48n2016_007:0453b08": "法。是故攬此無性。以成彼法。法合可知。三唯",
    "T48n2016_007:0453b09": "所依者。謂攬無性成彼法者。是則彼法無不",
    "T48n2016_007:0453b10": "皆盡。而未曾不滅。唯無性理而獨現前。又既",
    "T48n2016_007:0453b11": "不相知。何緣種種。答。此有四因。一由妄分",
    "T48n2016_007:0453b12": "別。二諸識熏習。三由無性不相知。四真如隨",
    "T48n2016_007:0453b13": "緣。然此四因。但是一致。謂由妄分別為緣。令",
    "T48n2016_007:0453b14": "真如不守自性。隨緣成有。諸識熏習。展轉無",
    "T48n2016_007:0453b15": "窮。若達妄原。成淨緣起。前所疑云。為是種",
    "T48n2016_007:0453b16": "種。為是一性。今答云。常種種。常一性。又難",
    "T48n2016_007:0453b17": "云。一性隨於種種。則失真諦。種種隨於一性。",
    "T48n2016_007:0453b18": "則壞俗諦。今答云。此二互相成立。豈當相乖。",
    "T48n2016_007:0453b19": "性非事外。曾何乖於種種。種種性空。曾何乖",
    "T48n2016_007:0453b20": "於一性。由無性故有。一性能成種種。緣生故",
    "T48n2016_007:0453b21": "空。種種能成一性。是以緣起之法。總有四義。",
    "T48n2016_007:0453b22": "一緣生故有。即妄心分別有。及諸識熏習是",
    "T48n2016_007:0453b23": "也。二緣生故空。即諸法無作用。亦無有體性",
    "T48n2016_007:0453b24": "是也。三無性故有。以有空義故。一切法得成",
    "T48n2016_007:0453b25": "也。四無性故空。即一切空無性也。復次性有",
    "T48n2016_007:0453b26": "二義。一有。二空。又二義。一不變。二隨緣。以",
    "T48n2016_007:0453b27": "有義。故說二空所顯。即法性本無生也。以空",
    "T48n2016_007:0453b28": "義。故說依他無性。即是圓成。即各不相知。以",
    "T48n2016_007:0453b29": "有義。故說不變。以空義。故說隨緣。此二不",
    "T48n2016_007:0453c01": "二。隨緣即是不變。不變故能隨緣。若唯不變",
    "T48n2016_007:0453c02": "性。何預於法。若但隨緣。豈稱真性。又若性離",
    "T48n2016_007:0453c03": "於法。則成斷滅。法離於性。則本無今有。又法",
    "T48n2016_007:0453c04": "若即性。性常應常。性若即法。法滅應滅。此二",
    "T48n2016_007:0453c05": "相成。非常非斷。此二相奪。非有非空。為中道",
    "T48n2016_007:0453c06": "義。經頌云。眼耳鼻舌身。心意諸情根。以此常",
    "T48n2016_007:0453c07": "流轉。而無能轉者。以眼等八識。為能所熏。展",
    "T48n2016_007:0453c08": "轉為因而常流轉。無別我人。故云而無能轉",
    "T48n2016_007:0453c09": "者。是以舉體性空。方成流轉。即此八識各無",
    "T48n2016_007:0453c10": "體性。故無實我法而為其主。向若有性。不可",
    "T48n2016_007:0453c11": "熏變。安得流轉。故知趣生同異。受報妍媸。皆",
    "T48n2016_007:0453c12": "由識種。悉依於心。如流依水。似火依薪。續續",
    "T48n2016_007:0453c13": "無知。新新不住。善趣惡趣。即是總報。由業熏",
    "T48n2016_007:0453c14": "心。受所受報。如水漂流不斷。雖然流轉。而無",
    "T48n2016_007:0453c15": "轉者。故云以此常流轉。而無能轉者。釋論云。",
    "T48n2016_007:0453c16": "如瀑流水。非斷非常。相續長時。有所漂溺。此",
    "T48n2016_007:0453c17": "識亦爾。從無始來。剎那剎那。果生因滅。果生",
    "T48n2016_007:0453c18": "故非斷。因滅故非常。漂溺有情。令不出離。華",
    "T48n2016_007:0453c19": "嚴經云。一切眾生。為大瀑水。波浪所沒。楞伽",
    "T48n2016_007:0453c20": "經云。藏識海常住。境界風所動。唯識論云。恒",
    "T48n2016_007:0453c21": "轉如瀑流。起信論云。如大海水。因風波動等。",
    "T48n2016_007:0453c22": "又以虛妄中有其二義。一虛轉。二無轉。故常",
    "T48n2016_007:0453c23": "種種。常一性也。虛轉故。俗不異真而俗相立。",
    "T48n2016_007:0453c24": "無轉故。真不異俗而真體存。故互不相違也。",
    "T48n2016_007:0453c25": "法性本無生者。法性者。法謂差別依正等法。",
    "T48n2016_007:0453c26": "性謂彼法所依體性。即法之性。故名為法性。",
    "T48n2016_007:0453c27": "又性以不變為義。即此可軌。亦名為法。此則",
    "T48n2016_007:0453c28": "性即法。故名為法性。此二義。並約不變釋也。",
    "T48n2016_007:0453c29": "又即一切法各無性。故名為法性。即隨緣之",
    "T48n2016_007:0454a01": "性。法即性也。本無生者。本有二義。一約不",
    "T48n2016_007:0454a02": "變。本謂原本。本來不生。隨緣故生。二約隨",
    "T48n2016_007:0454a03": "緣。有此法來。本自不生。非待滅無。即示現生",
    "T48n2016_007:0454a04": "時本不生。故云是中無能現。亦無所現物。則",
    "T48n2016_007:0454a05": "妄心分別。情計謂有。然有即不有。故云一切",
    "T48n2016_007:0454a06": "空無性。常有常空。是即萬物之自虛。豈待宰",
    "T48n2016_007:0454a07": "割以求通哉。又約相待相奪。釋不相知。言相",
    "T48n2016_007:0454a08": "待者。業無識種。不親辦體。識無業種。不招苦",
    "T48n2016_007:0454a09": "樂。既互相待。則各無自性。言相奪者。以業奪",
    "T48n2016_007:0454a10": "因。唯由業招。故因如虛空。以因奪緣。則唯心",
    "T48n2016_007:0454a11": "為體。故業如虛空。互奪獨立。亦不能相知。互",
    "T48n2016_007:0454a12": "奪兩亡。無可相知。又以無生。故不相知。以緣",
    "T48n2016_007:0454a13": "奪因。故不自生。以因奪緣。故不他生。因緣合",
    "T48n2016_007:0454a14": "辯。相待無性。故不共生。互奪雙亡。無因豈",
    "T48n2016_007:0454a15": "生。以此不生。類於不知。居然易了。即以因",
    "T48n2016_007:0454a16": "為。自以緣為他。合此為共。離此為無因。互有",
    "T48n2016_007:0454a17": "尚不相知。互無豈能相知耳。故知諸法相待。",
    "T48n2016_007:0454a18": "皆無自性。如中論相待門說。不空既破。空法",
    "T48n2016_007:0454a19": "亦亡。偈云。若有不真法。即應有真法。實無不",
    "T48n2016_007:0454a20": "真法。何得有真法。亦如因垢說淨。垢性本無。",
    "T48n2016_007:0454a21": "淨相何有。此相待一門。盡破諸法。以諸法皆",
    "T48n2016_007:0454a22": "是相待而有。未曾有一法。而能獨立者。故因",
    "T48n2016_007:0454a23": "緣無性論云。阿難調達。並為世尊之弟。羅&#x777A;",
    "T48n2016_007:0454a24": "善星。同是如來之胤。而阿難常親給侍。調達",
    "T48n2016_007:0454a25": "每興害逆。羅&#x777A;則護珠莫犯。善星則破器難",
    "T48n2016_007:0454a26": "收。以此而觀。諒可知矣。若云各有自性。不可",
    "T48n2016_007:0454a27": "遷貿者。此殊不然。至如鷹化為鳩。本心頓盡。",
    "T48n2016_007:0454a28": "橘變成枳。前味永消。故知有情無情。各無定",
    "T48n2016_007:0454a29": "性。但隨心變。唯逐業生。遂有從凡入聖之門。",
    "T48n2016_007:0454b01": "轉惡為善之事。大般若經云。謂證諸法無性",
    "T48n2016_007:0454b02": "為性。究竟圓滿。方名為佛。故知建立三寶。成",
    "T48n2016_007:0454b03": "佛事門。皆從無性因緣。而得興顯。所以首楞",
    "T48n2016_007:0454b04": "嚴三昧經云。爾時長老摩訶迦葉白佛言。世",
    "T48n2016_007:0454b05": "尊。我謂文殊師利法王子。曾於先世。已作佛",
    "T48n2016_007:0454b06": "事。現坐道場。轉於法輪。示諸眾生。入大滅",
    "T48n2016_007:0454b07": "度。佛言。如是如是。乃至迦葉。汝今且觀首楞",
    "T48n2016_007:0454b08": "嚴三昧勢力。諸大菩薩以是力故。示現入胎。",
    "T48n2016_007:0454b09": "初生出家。詣菩提樹。坐於道場。轉妙法輪。入",
    "T48n2016_007:0454b10": "般涅槃。分布舍利。而亦不捨菩薩之法。於般",
    "T48n2016_007:0454b11": "涅槃不畢竟滅。爾時長老摩訶迦葉。語文殊",
    "T48n2016_007:0454b12": "師利言。仁者。乃能施作如此希有難事。示現",
    "T48n2016_007:0454b13": "眾生。文殊師利言。迦葉。於意云何。是耆闍崛",
    "T48n2016_007:0454b14": "山。誰之所造。是世界者。亦從何出。迦葉答",
    "T48n2016_007:0454b15": "言。文殊師利。一切世界。水沫所成。亦從眾生",
    "T48n2016_007:0454b16": "不可思議業因緣出。文殊師利言。一切諸法。",
    "T48n2016_007:0454b17": "亦從不可思議業因緣有。我於是事。無有功",
    "T48n2016_007:0454b18": "力。所以者何。一切諸法。皆屬因緣。無有主",
    "T48n2016_007:0454b19": "故。隨意所成。若能解此。所為不難。釋曰。若",
    "T48n2016_007:0454b20": "了一切法。悉屬因緣。皆無自性。但是心生。則",
    "T48n2016_007:0454b21": "凡有施為。何假功力。以無性之理。法爾之門。",
    "T48n2016_007:0454b22": "隨緣卷舒。自在無礙。華嚴經頌云。如其心性",
    "T48n2016_007:0454b23": "而觀察。畢竟推求不可得。一切諸法無有餘。",
    "T48n2016_007:0454b24": "悉入於如無體性。又頌云。譬如真如本自性。",
    "T48n2016_007:0454b25": "其中未曾有一法。不得自性是真性。以如是",
    "T48n2016_007:0454b26": "業而迴向。華嚴論云。一切眾生迷根本智。而",
    "T48n2016_007:0454b27": "有世間苦樂法者。為智無性故。隨緣不覺。苦",
    "T48n2016_007:0454b28": "樂業生。為智無性故。為苦所纏。方能自覺根",
    "T48n2016_007:0454b29": "本無性。眾緣無性。萬法自寂。若不覺苦時。以",
    "T48n2016_007:0454c01": "無性故。總不自知有性無性。如人因地而倒。",
    "T48n2016_007:0454c02": "因地而起。一切眾生。因自心根本智而倒。亦",
    "T48n2016_007:0454c03": "因而起。又為智體無性。但隨緣現。如空中響。",
    "T48n2016_007:0454c04": "應物成音。無性之智。但應緣分別。以分別故。",
    "T48n2016_007:0454c05": "癡愛隨起。又中觀論。破應無如來偈云。邪見",
    "T48n2016_007:0454c06": "深厚者。則說無如來。如來寂滅相。分別有亦",
    "T48n2016_007:0454c07": "非。如是性空中。思惟亦不可。如來滅度後。分",
    "T48n2016_007:0454c08": "別於有無。次總拂偈云。如來過戲論。而人生",
    "T48n2016_007:0454c09": "戲論。戲論破慧眼。是皆不見佛。論釋云。戲論",
    "T48n2016_007:0454c10": "名憶念。分別此彼等。此如來品。初中後思惟",
    "T48n2016_007:0454c11": "如來定性不可得。乃至五求四句皆非是。故",
    "T48n2016_007:0454c12": "偈云。如來無有性。即是世間性。如來無有性。",
    "T48n2016_007:0454c13": "世間亦無性。以如來一性空義。知一切世間",
    "T48n2016_007:0454c14": "法。悉皆無性。同如來義。華嚴演義中。引法華",
    "T48n2016_007:0454c15": "經偈云。未來世諸佛。雖說百千億。無數諸法",
    "T48n2016_007:0454c16": "門。其實為一乘。諸佛兩足尊。知法常無性。佛",
    "T48n2016_007:0454c17": "種從緣起。是故說一乘。是法住法位。世間相",
    "T48n2016_007:0454c18": "常住。於道場知已。導師方便說。今但引兩句。",
    "T48n2016_007:0454c19": "顯諸法無性。成一性義耳。然上三偈。諸釋不",
    "T48n2016_007:0454c20": "同。今直解經文。初一偈。明當佛開權。終歸一",
    "T48n2016_007:0454c21": "實。故云其實為一乘。次偈釋說一乘所以。以",
    "T48n2016_007:0454c22": "唯一性故。謂若有二性。容有兩乘。既唯一性。",
    "T48n2016_007:0454c23": "故說一乘耳。知法常無性者。知即證知。法謂",
    "T48n2016_007:0454c24": "所證知法。即色心等一切法也。常無性者。所",
    "T48n2016_007:0454c25": "證理也。即如無性理。覺諸法故。云何無性。謂",
    "T48n2016_007:0454c26": "色心等從本已來。性相空寂。非自非他。非共",
    "T48n2016_007:0454c27": "非離。湛然常寂。故曰無性。而言常者。謂本來",
    "T48n2016_007:0454c28": "即無。非推之使無。故曰常無性耳。佛種從緣",
    "T48n2016_007:0454c29": "起者。然有二義。一約因種。因種即正因佛性。",
    "T48n2016_007:0455a01": "故涅槃經云。佛性者。即是無上菩提中道種",
    "T48n2016_007:0455a02": "子。此種即前常無性理。故涅槃經云。佛性者。",
    "T48n2016_007:0455a03": "即是第一義空。無性。即空義也。緣即六度萬",
    "T48n2016_007:0455a04": "行。是緣因佛性。起彼正因。令得成佛。是故說",
    "T48n2016_007:0455a05": "一乘者。唯以佛性起於佛性。更無餘性。故說",
    "T48n2016_007:0455a06": "一乘。稱理說也。體同曰性。相似名種。故關中",
    "T48n2016_007:0455a07": "云。如稻自生稻。不生餘穀。此屬性也。萌[卄/稈]華",
    "T48n2016_007:0455a08": "粒。其類無差。此屬種也。二果種性。關中云。",
    "T48n2016_007:0455a09": "佛報唯佛。其理不差。即性義也。說法度人。類",
    "T48n2016_007:0455a10": "皆相似。此種義也。果之種性。緣真理生。故云",
    "T48n2016_007:0455a11": "從緣。故釋此偈云。佛緣理生。理既無二。是故",
    "T48n2016_007:0455a12": "說一乘耳。意云。證理成佛。稱理說一。此中知",
    "T48n2016_007:0455a13": "法常無性偈。全同華嚴出現品經云。如來成",
    "T48n2016_007:0455a14": "正覺時。於其身中。普見一切眾生成正覺。乃",
    "T48n2016_007:0455a15": "至普見一切眾生入涅槃。皆同一性。所謂無",
    "T48n2016_007:0455a16": "性。乃至知一切法。皆無性故。得一切智。大悲",
    "T48n2016_007:0455a17": "相續。救度眾生。謂知無性。佛性同故。准經文",
    "T48n2016_007:0455a18": "云。以知無性。尚得一成一切皆成。況不說一",
    "T48n2016_007:0455a19": "乘而度脫之。後偈云。是法住法位等者。重釋",
    "T48n2016_007:0455a20": "前偈。言是法者。即前所知之法。所以常無性",
    "T48n2016_007:0455a21": "者。由住真如正位故。由緣無性。緣起即真。由",
    "T48n2016_007:0455a22": "即真。故云無性。言法位者。即真如正位。故智",
    "T48n2016_007:0455a23": "論。說。法性。法界。法住。法位。皆真如異名。世",
    "T48n2016_007:0455a24": "法即如。故皆常住。謂因乖常理。成三界無常。",
    "T48n2016_007:0455a25": "若解無常之實。即無常而成常矣。則常與無",
    "T48n2016_007:0455a26": "常。二理不偏。故涅槃經況之二鳥。飛止同居。",
    "T48n2016_007:0455a27": "今於道場。證知一切世間無常。即真常理。猶",
    "T48n2016_007:0455a28": "懸鏡高堂。萬像斯鑒。二而不二。不可言宣。以",
    "T48n2016_007:0455a29": "方便力。假以言說。一乘尚是假說。況有二三。",
    "T48n2016_007:0455b01": "則一乘之理。至理無過。無性之宗。諸宗莫及。",
    "T48n2016_007:0455b02": "可謂宗鏡之綱骨。祖教之指南也。所以深密",
    "T48n2016_007:0455b03": "經云。一切諸法。皆無自性。無生無滅。本來寂",
    "T48n2016_007:0455b04": "靜。自性涅槃。商主天子所問經云。若法是無。",
    "T48n2016_007:0455b05": "即不自在。若不自在。是則無欲。若無欲者。",
    "T48n2016_007:0455b06": "則是真性。若是真性。即名無性。"
}