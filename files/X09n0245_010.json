{
    "X09n0245_010:0676a05": "圓覺經大疏釋義鈔卷第十(之上)",
    "X09n0245_010:0676a06": "終南山草堂寺沙門　宗密撰",
    "X09n0245_010:0676a07": "業報章中。大文第二。釋文也。別釋中。善惡不動三種",
    "X09n0245_010:0676a08": "業者。即大經中。罪等三行也。彼經云。凡夫執著。常求",
    "X09n0245_010:0676a09": "有無。不正思惟。起於妄行。謂罪行福行不動行。釋曰。",
    "X09n0245_010:0676a10": "罪福二行。即此惡善二業。不動名同。謂由迷異熟因",
    "X09n0245_010:0676a11": "果。違正信解。起感三塗總報惡業。及人天別報苦業。",
    "X09n0245_010:0676a12": "皆名罪行。由迷真實義故。不知三界皆苦。妄謂為樂。",
    "X09n0245_010:0676a13": "起欲界人天善業。名福行。四禪八定靜業。名不動行。",
    "X09n0245_010:0676a14": "初惡業苦報者。以三惡果是不可樂故名苦。酬前惡",
    "X09n0245_010:0676a15": "業故名報。此通依正二報。下隨類別指。文中二。一略",
    "X09n0245_010:0676a16": "消經文。二開章釋義。初中。言境背等者。如舉不及第",
    "X09n0245_010:0676a17": "選被駿放瞋恨侍郎。況所求欲。遂被人障隔破敗等。",
    "X09n0245_010:0676a18": "如此等類。人間約百千萬核。不可具載。既殺害逼惱",
    "X09n0245_010:0676a19": "種種之相。即怨怨相報。無有斷期。此皆從瞋起惡業",
    "X09n0245_010:0676a20": "也。亦可下從貪起於惡業。文易可知。前則殺生兩舌",
    "X09n0245_010:0676a21": "惡口等三不善業偏增。後則婬盜綺語三不善業偏",
    "X09n0245_010:0676a22": "增。妄語通二。成七支業。皆是所起。其貪瞋痴即能起",
    "X09n0245_010:0676a23": "也。故都名十惡。又逼惱凌辱飲噉。皆入輕收。非十惡",
    "X09n0245_010:0676a24": "數。若約犯十重戒。即應加酤酒慳自讚入於貪中。其",
    "X09n0245_010:0676b01": "瞋及說過謗佛。入於瞋中。癡通二毒。故不別說。又因",
    "X09n0245_010:0676b02": "貪瞋破戒。皆名愛羅剎。因癡破戒。名見羅剎。癡者別",
    "X09n0245_010:0676b03": "生異見。言無罪等者。非如牛羊之類。其所依罪相。亦",
    "X09n0245_010:0676b04": "不離殺盜等。故不別說。又癡人亦有平平。不能作善",
    "X09n0245_010:0676b05": "作惡。同於無記。故此不說。不說無記之報。但言善惡",
    "X09n0245_010:0676b06": "之報。亦此意也。細窮亦有其相隱劣。故不說也。疏故",
    "X09n0245_010:0676b07": "華嚴經下。證的有三惡報非唯地獄餓鬼也。",
    "X09n0245_010:0676b08": "疏然三惡道下。二開章釋也。於中有二。初標章。後次",
    "X09n0245_010:0676b09": "釋。初中復二。初總標章。一釋名下。二依標開目。▲疏",
    "X09n0245_010:0676b10": "初中下。依章次釋也。便為五段。今即是初。地獄者。捺",
    "X09n0245_010:0676b11": "落迦。此舉依報之名。已釋名也。以器即是依故。俱舍",
    "X09n0245_010:0676b12": "云。於捺落迦中。(是地獄也)受五蘊異熟。異熟起已。名那落",
    "X09n0245_010:0676b13": "迦。(此云惡者。謂造惡之者。是有情正報也)雖依正不同。而總是極苦之",
    "X09n0245_010:0676b14": "異熟名也。處所不定。非唯地下。若約正翻。即無地獄",
    "X09n0245_010:0676b15": "之名。故疏云順方等也。餓鬼者。正理論云。又多希求。",
    "X09n0245_010:0676b16": "以自存濟云云。名傍生者。正理云。彼趣多分身橫住",
    "X09n0245_010:0676b17": "故。或彼趣中。容有少分傍行者故。",
    "X09n0245_010:0676b18": "疏然六趣下。第二出體也。皆以第八者。唯識云此中",
    "X09n0245_010:0676b19": "第八識。是界趣生死施設本故。又云。此識定為界起。",
    "X09n0245_010:0676b20": "生體無勞。別執有實。命根以無間斷。是真異熟。純無",
    "X09n0245_010:0676b21": "覆無記性故。則此三惡。亦皆同以第八為體。",
    "X09n0245_010:0676b22": "疏地獄者。文二。初別解三類處分量。名目受苦等相。",
    "X09n0245_010:0676b23": "後然上等下。因便明獄卒是情非情等。初中疏文約",
    "X09n0245_010:0676b24": "瑜伽也。從此下者。此瞻部洲下也。俱舍亦云。此瞻部",
    "X09n0245_010:0676c01": "洲下。過二萬。有阿鼻。曰大捺落迦。婆沙一百七十二",
    "X09n0245_010:0676c02": "云。大德作如是說。瞻部洲下。有大地獄。亦有近邊及",
    "X09n0245_010:0676c03": "孤獨地獄。於餘三洲唯有近邊孤獨。無大地獄。所以",
    "X09n0245_010:0676c04": "然者。唯此洲人。造善猛利。造惡亦猛利。非餘洲故。有",
    "X09n0245_010:0676c05": "說北洲亦無近邊等獄。是受純淨善業果處故。等活",
    "X09n0245_010:0676c06": "者。謂彼有情。多共聚集。業增上生。種種苦具。次第而",
    "X09n0245_010:0676c07": "起。更相殘害。悶絕躃地。次虗空中。有大聲言。此諸有",
    "X09n0245_010:0676c08": "情。可還等活可還等活。彼諸有情。欻然復起。如前苦",
    "X09n0245_010:0676c09": "具。還更殘客。由此因緣。長時受苦。乃至先世所造一",
    "X09n0245_010:0676c10": "切惡不善業。未盡不出。因以名焉。等活下四千者。即",
    "X09n0245_010:0676c11": "是過四千已。始至黑繩等餘七獄。非四千內。黑繩者。",
    "X09n0245_010:0676c12": "謂彼有情多分。為彼所攝。獄卒以黑繩絣之。或為種",
    "X09n0245_010:0676c13": "種方分。圖畫文像併之。以隨所畫之道。若鑿若斷。或",
    "X09n0245_010:0676c14": "斫或刻等。由是因緣。乃至業盡方出。眾合者。謂彼有",
    "X09n0245_010:0676c15": "情。或時展轉聚集和合。爾時便有獄卒。驅逼令入兩",
    "X09n0245_010:0676c16": "鐵羝頭大山之間。彼既入已。兩山迫之。既迫已。一切",
    "X09n0245_010:0676c17": "門中血便流注。如是兩羝頭馬頭象頭師子頭虎頭",
    "X09n0245_010:0676c18": "等亦爾。二復令和合置大鐵槽。槽中壓之。如壓甘蔗。",
    "X09n0245_010:0676c19": "既被壓已。血便流注。三復和合已。有大鐵山。從上而",
    "X09n0245_010:0676c20": "隨。令彼有情躃在鐵地。若斫若刺。或擣或裂。既已血",
    "X09n0245_010:0676c21": "還注流。乃至業盡方出。號叫者。謂彼有情。尋求舍宅。",
    "X09n0245_010:0676c22": "便入大鐵室中。彼纔入已。即便火起。猶如燒然極燒",
    "X09n0245_010:0676c23": "然遍極燒然。既彼燒已。苦痛逼切。發號叫。乃至業盡",
    "X09n0245_010:0676c24": "方出。大號叫者。苦相與前差別。謂彼室宅。其如胎藏。",
    "X09n0245_010:0677a01": "苦既過前。發聲遂大。燒然者。此有三種。一謂彼獄卒",
    "X09n0245_010:0677a02": "以諸有情。置無量踰[跳兆+善]那。三熱大鐵鐓。左右轉之。表",
    "X09n0245_010:0677a03": "裏燒煿。二又如炙魚。以大鐵串。從足貫之。徹頂而出。",
    "X09n0245_010:0677a04": "飜覆而炙。令彼有情諸根毛孔及口中悉皆燄起。三",
    "X09n0245_010:0677a05": "復以有情。置於如前大熱鐵地。或仰或覆。以三熱大",
    "X09n0245_010:0677a06": "鐵棒。或打或策。遍打遍策。令如肉團。長時受苦。乃至",
    "X09n0245_010:0677a07": "業盡方出。極燒然者。此亦三種。一以三支大鐵串。從",
    "X09n0245_010:0677a08": "下貫之。徹其兩肩及頂而出。由此眼耳鼻口毛孔。猛",
    "X09n0245_010:0677a09": "燄流出。二又以三熱大銅鐵鍱。遍裹其身。三又復倒",
    "X09n0245_010:0677a10": "擲三彌滿灰水大鐵鍑中。而煎煑之。其湯涌沸。令此",
    "X09n0245_010:0677a11": "有情流蕩漂轉。或出或沒。使其血肉及以皮脉悉皆",
    "X09n0245_010:0677a12": "銷爛。唯骨鎻在。尋復漉之。置熱鐵地上。令彼皮肉血",
    "X09n0245_010:0677a13": "脉復生如故。還置鑊中。餘如大熱中說。乃至業盡方",
    "X09n0245_010:0677a14": "出。無間者。此有六種。一謂於中。東方多百踰[跳兆+善]那。三",
    "X09n0245_010:0677a15": "熱大鐵地上。有猛熾火刺。騰燄東而來。刺彼有情。穿",
    "X09n0245_010:0677a16": "皮入肉斷筋破骨。復徹其髓。燒如脂燭。如是己身皆",
    "X09n0245_010:0677a17": "成猛焰。如是餘方亦爾。由此彼諸有情。猛焰和雜。唯",
    "X09n0245_010:0677a18": "見火聚從四方來。火焰相雜。無有間隙。所受苦痛。亦",
    "X09n0245_010:0677a19": "無間隙。唯聞苦痛號叫之聲。如是眾生。因名無間。二",
    "X09n0245_010:0677a20": "又次鐵簸盛滿三熱無間猛焰鐵灰而颺簸之。三復",
    "X09n0245_010:0677a21": "置熱鐵地上。令登大熱鐵山上而復下。下而復上。四",
    "X09n0245_010:0677a22": "又從口中拔出其舌。以百鐵釘。釘而張之。令無皺襵。",
    "X09n0245_010:0677a23": "如張牛皮。五復更仰臥於熱鐵地。以鐵鉗。鉗口令開。",
    "X09n0245_010:0677a24": "以大熱鐵丸。置其中。即燒其口及以咽喉。徹於腑藏。",
    "X09n0245_010:0677b01": "下而出。六又以洋銅而灌其口。燒喉及舌。徹於腑藏。",
    "X09n0245_010:0677b02": "從下而出。所餘苦惱。如猛燒然。業盡方出。俱舍云。而",
    "X09n0245_010:0677b03": "於其中。受苦無間。非如餘七大捺落迦受苦非惱。故",
    "X09n0245_010:0677b04": "名無間。且如等活中諸有情身。雖被種種斫刺磨擣。",
    "X09n0245_010:0677b05": "而彼暫遇涼風所吹。還活如本。由此立等活名。阿鼻",
    "X09n0245_010:0677b06": "獄中。無如此事。又說無樂間苦。故名無間。餘地獄中。",
    "X09n0245_010:0677b07": "有樂間起。雖無異熟樂。得有等流樂故。若准婆沙評",
    "X09n0245_010:0677b08": "家。應作是說。由造作增上不善業生。彼所得身形廣",
    "X09n0245_010:0677b09": "大。一有情身。據多處所。中無間隙。故名無間。問若一",
    "X09n0245_010:0677b10": "身遍滿。餘有情生如何容受。答以業力同故。雖一即",
    "X09n0245_010:0677b11": "滿。容餘無妨傍相當。皆隔二千由旬者。此依瑜伽。由",
    "X09n0245_010:0677b12": "彼但言此下三萬二千由旬有等活。等活下四千。有",
    "X09n0245_010:0677b13": "餘那落迦。若准此。從地而下。三萬二千。始到等活頂",
    "X09n0245_010:0677b14": "也。等活縱廣左右一萬。復從此下四千。方到黑繩等",
    "X09n0245_010:0677b15": "七。此七縱廣一一自有一萬。據此即合傍布列而住。",
    "X09n0245_010:0677b16": "非上下重疊。以妙高山入水八萬。下踞金輪。若此重",
    "X09n0245_010:0677b17": "疊。略計無間底。去平地。便合有十二萬八千由旬。則",
    "X09n0245_010:0677b18": "侵入金輪過半。是以瑜伽鈔有兩解。以傍列為正。皆",
    "X09n0245_010:0677b19": "隔二千者。則七箇傍布。其間相去。一一各有二千由",
    "X09n0245_010:0677b20": "旬。非上下相去也。△疏八寒者下。第二明布列八寒",
    "X09n0245_010:0677b21": "獄也。一皰獄者。謂彼有情。極重廣大。寒觸所逼。一切",
    "X09n0245_010:0677b22": "身分。悉皆卷縮。猶如瘡皰。下二千由旬者。謂初寒與",
    "X09n0245_010:0677b23": "等活齊。即在等活傍邊也。從本等活下二千。併有餘",
    "X09n0245_010:0677b24": "七。此七亦是傍布列而住。非上下也。據此俱合在等",
    "X09n0245_010:0677c01": "活下黑繩上。正當其中。若准俱舍說。從此地而下。過",
    "X09n0245_010:0677c02": "二萬踰繕那。始到無間。無間深廣。亦各二萬。其底去",
    "X09n0245_010:0677c03": "此四萬。餘黑繩等七。却在無間之上。重疊而有。一說",
    "X09n0245_010:0677c04": "盡在無間之傍。其八寒。亦在前大地獄傍邊也。問此",
    "X09n0245_010:0677c05": "瞻部洲其量無幾。下寧容受無間等耶。答洲如糓聚。",
    "X09n0245_010:0677c06": "上尖下澗。是故大海漸深漸狹。故能容受。皰裂者。寒",
    "X09n0245_010:0677c07": "苦過前。猶如皰潰。膿血流出。其瘡卷縮。上二從身所",
    "X09n0245_010:0677c08": "似。因以為名。喝(計葛反)哳怗(叱涉反)者。俱舍云。頞(烏葛反)哳",
    "X09n0245_010:0677c09": "吒。(涉訶反)是忍寒聲也。寒轉增故。口不得開。但能動舌。",
    "X09n0245_010:0677c10": "作喝哳怗等聲也。郝郝凡者。俱舍云臛臛婆。此則寒",
    "X09n0245_010:0677c11": "更轉切。動舌不得。但作臛臛聲耳。虎虎凡者。俱舍云",
    "X09n0245_010:0677c12": "虎虎婆。此則開口亦不得。但作虎虎聲也。此三從其",
    "X09n0245_010:0677c13": "忍苦寒之聲異。以立名也。青蓮華者。由彼寒觸所觸。",
    "X09n0245_010:0677c14": "一切身分。悉皆青淤。皮膚破裂。或五或六。紅蓮華者。",
    "X09n0245_010:0677c15": "青過前色。色變紅赤。皮膚分裂。或十或多。大紅蓮華",
    "X09n0245_010:0677c16": "者。謂彼身分。極大紅赤。皮膚分裂。或百或多。後三從",
    "X09n0245_010:0677c17": "所似色。以立名也。已上根本說。疏近邊者下。第二別",
    "X09n0245_010:0677c18": "解近邊也。此逼八熱四面門外。每門各有四所。近根",
    "X09n0245_010:0677c19": "本之邊。故曰近邊。如城郭之園華。是彼罪人遊行之",
    "X09n0245_010:0677c20": "處。俱舍日增。彼頌云。八增皆十六。謂煻煨。屍糞。鋒刃。",
    "X09n0245_010:0677c21": "烈河。增彼長行自釋。此是增上。彼刑害所。故說名增。",
    "X09n0245_010:0677c22": "本地獄中。適被害已。重遭害故。此以苦重增上。名增。",
    "X09n0245_010:0677c23": "一煻煨者。謂彼煻煨沒膝。若諸八熱有情。求出舍宅。",
    "X09n0245_010:0677c24": "遊行至此。下足之時。皮肉筋骨。並即消爛。舉足還生。",
    "X09n0245_010:0678a01": "平復如本。二屍糞者。謂彼屍糞為泥。此諸有情。為求",
    "X09n0245_010:0678a02": "舍宅。從前出已。漸漸遊行。陷入其中。首足俱沒。又於",
    "X09n0245_010:0678a03": "泥內。多有孃矩吒虫。身長一尺。觜白頭黑。穿皮入肉。",
    "X09n0245_010:0678a04": "斷筋破骨。取髓而食。三鋒刃中三者。一有利刃劒。仰",
    "X09n0245_010:0678a05": "刃為路。彼諸有情。從前出已。遊行至此。下足之時。皮",
    "X09n0245_010:0678a06": "肉筋骨。悉皆消爛。舉足還生。平復如故。二有劒林。彼",
    "X09n0245_010:0678a07": "諸有情。從前出已。往趣彼蔭。纔坐其下。微風遂起。刃",
    "X09n0245_010:0678a08": "葉墜落。斬截其身。一切支節。便即墜地。有黑梨狗[齒*(虎儿+且)]",
    "X09n0245_010:0678a09": "掣脊脂。而噉食之。三有鐵設拉末梨林。如皂莢刺樹。",
    "X09n0245_010:0678a10": "彼諸有情。從前出已。便來趣之。由狗等趂。遂登其上。",
    "X09n0245_010:0678a11": "當登之時。一切刺鋒。向下而刺。彼欲下樹。復迴向上。",
    "X09n0245_010:0678a12": "貫刺其身。遍諸支節。爾時便有鐵觜大鳥。上彼頭上。",
    "X09n0245_010:0678a13": "或上其膊。探啄眼睛。而噉食之。四烈河者。有廣大河。",
    "X09n0245_010:0678a14": "沸熱灰水。彌滿其中。彼諸有情。尋求宅舍。從前出已。",
    "X09n0245_010:0678a15": "來墮此中。猶如以豆置之大鑊。然猛熾火而煎煑之。",
    "X09n0245_010:0678a16": "隨湯騰涌。周施迴沒。於阿兩岸。有諸獄卒。手執杖索",
    "X09n0245_010:0678a17": "及以大網。行列而住。遮彼有情。不令得出。或以索羂。",
    "X09n0245_010:0678a18": "或以網漉。復置廣大熱鐵地上。仰彼有情。而問之言。",
    "X09n0245_010:0678a19": "汝今者欲何所須。彼答言。我今竟無覺知。然為種種",
    "X09n0245_010:0678a20": "飢苦所逼。時彼獄卒。即以鐵鉗。鉗口令開。便以極熱燒",
    "X09n0245_010:0678a21": "熱鐵丸。置其口中。餘如前說。若彼答言。我令渴苦。彼",
    "X09n0245_010:0678a22": "即以洋銅灌口。長時受苦。業盡方出。俱舍云。此河如",
    "X09n0245_010:0678a23": "塹。前三似圍。四面各四增故。言皆十六。彼又引經云。",
    "X09n0245_010:0678a24": "此八捺落迦。我說其難越。以熱鐵為地。周迊有鐵墻。",
    "X09n0245_010:0678b01": "四面有四門。開閇以鐵[乳孚+房]。巧安布分量。各有十六增。",
    "X09n0245_010:0678b02": "多百踰繕那。滿中造惡者。周遍燄交徹。猛火恒洞然。",
    "X09n0245_010:0678b03": "疏孤獨者下。第三別解孤獨也。且根本地獄。有十六",
    "X09n0245_010:0678b04": "增。以為眷屬。寒雖無眷屬。處所是本。唯此不爾。故曰",
    "X09n0245_010:0678b05": "孤獨。俱舍亦說。餘孤獨地獄。以隨諸有情各別業感。",
    "X09n0245_010:0678b06": "差別多種。處所不定。乃至或在地下空及餘處。諸地",
    "X09n0245_010:0678b07": "獄器。安布如是。本處在下。枝派不定。上來總是大文",
    "X09n0245_010:0678b08": "初別解三類處所名字等相訖。疏然上等下。是第二",
    "X09n0245_010:0678b09": "段。因便論獄卒是情非情也。問上諸獄中。皆有獄卒",
    "X09n0245_010:0678b10": "不。答准瑜伽論。皆有無失。若小乘顯宗論說。無間大",
    "X09n0245_010:0678b11": "熱炎熱三。無獄卒防守。大號叫眾合等三。少有獄卒。",
    "X09n0245_010:0678b12": "但琰魔王使。時時巡撿。其餘皆有非情者。若准二十",
    "X09n0245_010:0678b13": "唯識。一向非情。若約俱舍。即通兩解。彼云有說非情",
    "X09n0245_010:0678b14": "如何動作。(問也)有情業力如成劫風。(答也)若爾如何通彼",
    "X09n0245_010:0678b15": "大德善現說。如彼頌言。心常壞忿毒。好樂諸惡業。見",
    "X09n0245_010:0678b16": "他苦欣悅。死作琰魔卒。(問也)琰魔王。使諸罪利婆擲諸",
    "X09n0245_010:0678b17": "有情置地獄者。是實有情。非地獄中言有情者。故地",
    "X09n0245_010:0678b18": "獄卒。非實有情。(答也)有說有情。若爾此既惡業。何處受",
    "X09n0245_010:0678b19": "異熟。(問)即地獄中尚容無問。所感異熟。此何理遮。(答)",
    "X09n0245_010:0678b20": "若爾何緣火燒彼。(問)此定由業力所隔礙故。或感異",
    "X09n0245_010:0678b21": "大種故。故不被燒。(答也)婆沙亦同。疏依前儀及二十唯",
    "X09n0245_010:0678b22": "識說也。已上就別釋中地獄竟。疏畜生亦三下。第二",
    "X09n0245_010:0678b23": "別解畜生之種類也。注更相殘害等者。如羸弱者。為",
    "X09n0245_010:0678b24": "諸強力之所傷害。受種種苦。以不自在。他所驅使。多",
    "X09n0245_010:0678c01": "被鞭撻。與彼人天。為資生具。由此因緣。具受種種極",
    "X09n0245_010:0678c02": "重苦惱。疏餓鬼亦三下。第三別解鬼也。此下過至餘",
    "X09n0245_010:0678c03": "處者。俱舍云。諸鬼本處琰魔王國。於此瞻部洲下。過",
    "X09n0245_010:0678c04": "五百踰繕那。有琰魔王國。縱廣量亦爾。從此展轉。散",
    "X09n0245_010:0678c05": "居餘處。或有端嚴。具大威德。受諸富樂。自在如天。或",
    "X09n0245_010:0678c06": "有飢羸。顏貌醜陋。如是等類。廣說如經。琰魔。此云靜",
    "X09n0245_010:0678c07": "息。意說一切眾生未至彼時。皆云我不作罪。纔至彼",
    "X09n0245_010:0678c08": "已。業鏡手等。其罪自彰。更不敢言。故曰靜息。東西洲",
    "X09n0245_010:0678c09": "有上兩類鬼。北洲唯有大威德者。有說令無鬼。由慳",
    "X09n0245_010:0678c10": "貪感。北洲乃是無所攝受有情處故。四大王天。三十",
    "X09n0245_010:0678c11": "三天。有大威德鬼。與諸天眾。守護防還。餘義如別卷。",
    "X09n0245_010:0678c12": "疏一由外障者。由習上品慳故。生鬼趣中。常與飢渴",
    "X09n0245_010:0678c13": "相應。皮肉血脉。皆悉枯槁。猶如糟炭。頭髮蓬亂。其面",
    "X09n0245_010:0678c14": "黯黑。脣口乾焦。常以其舌。舐掠口面。飢渴慞惶。處處",
    "X09n0245_010:0678c15": "馳走。所到泉池。為餘有情手執刀杖及以羂索。行列",
    "X09n0245_010:0678c16": "守護。令不得近。或強取之。便見其泉變成膿血。自不",
    "X09n0245_010:0678c17": "欲飲。如是等名由外障礙飲食。二由內障者。謂彼有",
    "X09n0245_010:0678c18": "情。咽或如針。口或如炬。或復頭上癭腹大。由此因緣。",
    "X09n0245_010:0678c19": "假得飲食。雖無他障。自然不能飲噉。名由內障也。經",
    "X09n0245_010:0678c20": "云其咽如針。即此輩也。三無有障者。謂有餓鬼。名猛",
    "X09n0245_010:0678c21": "焰鬘。隨所飲噉。皆被燒然。由此常受飢渴大苦。復有",
    "X09n0245_010:0678c22": "餓鬼。名食糞穢。或有一分食糞飯尿。或復唯能飲噉。",
    "X09n0245_010:0678c23": "極可厭惡。生熟嗅穢。假得香美。而不能食。或一分自",
    "X09n0245_010:0678c24": "割身肉噉食。假得餘食。竟不能噉。如是等輩。名飲食",
    "X09n0245_010:0679a01": "無有障礙。",
    "X09n0245_010:0679a02": "疏身相者下。第四文也。與獄等量者。唯此無間所得。",
    "X09n0245_010:0679a03": "廣大身形。一一遍彼處中。無小間隙故。餘獄即定量。",
    "X09n0245_010:0679a04": "傍生小大。萬殊鬼狀。有說多分如人。亦似傍生。大抵",
    "X09n0245_010:0679a05": "變化不定。劫初皆作聖語。後時隨處作種種言故。疏",
    "X09n0245_010:0679a06": "總稱餘皆不定。",
    "X09n0245_010:0679a07": "疏壽量者下。第五段文。四天王壽等者。俱舍說。以四",
    "X09n0245_010:0679a08": "大王天壽量五百。方為等活一晝一夜。乘此晝夜三",
    "X09n0245_010:0679a09": "十成月。十二月為年。以如是年。彼壽五百。乃至佗化",
    "X09n0245_010:0679a10": "壽萬六千。為炎熱一晝夜。還以積此成月及年。彼壽",
    "X09n0245_010:0679a11": "如斯萬六千歲。中劫者。為從十歲增至八萬。復從八",
    "X09n0245_010:0679a12": "萬減至十歲。名一中劫。於此如次者。望此八熱。如次",
    "X09n0245_010:0679a13": "近半也。又俱舍說。如置苣蕂滿一婆訶。婆訶(此云需。一婆訶",
    "X09n0245_010:0679a14": "者。當此一十石)設復有能百年除一。如是苣蕂易盡。生於皰",
    "X09n0245_010:0679a15": "獄壽量難終。此二十倍。為皰裂壽。如是後後。二十倍",
    "X09n0245_010:0679a16": "增。為八寒壽。畜極一中劫者。俱舍云。傍生壽量。多無",
    "X09n0245_010:0679a17": "定限。若壽極長亦一中劫。謂難陀等諸大龍王。故世",
    "X09n0245_010:0679a18": "尊說。大龍有八。皆住一劫。能持大地。鬼壽五百者。俱",
    "X09n0245_010:0679a19": "舍云。鬼以人間一月為一日。乘此成月及歲。壽五百",
    "X09n0245_010:0679a20": "年。",
    "X09n0245_010:0679a21": "疏善業樂報中二。一略消文。二人天二道下。別明樂",
    "X09n0245_010:0679a22": "報也。文二。初五門解釋。次判云下釋通妨難。疏多思",
    "X09n0245_010:0679a23": "故者。多思兩字。諸本不定。故古德隨字。各作一釋。若",
    "X09n0245_010:0679a24": "言思者。即為善能思量種種善惡。異餘趣故。若言思",
    "X09n0245_010:0679b01": "者。有思慈德。亦異餘趣故。意寂靜者。人多無諸劇苦",
    "X09n0245_010:0679b02": "擾惱。不同鬼等惡求多求恐怯多畏極大苦惱。故名",
    "X09n0245_010:0679b03": "寂靜。疏種類者二。初人。後天。人有四洲者。准俱舍說。",
    "X09n0245_010:0679b04": "於金輪上。都有九山。妙高處中。餘八周迴。遶妙高山。",
    "X09n0245_010:0679b05": "每一山間。復有一海。於第九鐵圍上內。醎海之中。四",
    "X09n0245_010:0679b06": "邊有大洲渚。即當東西南北。一一與彼妙高。正相對",
    "X09n0245_010:0679b07": "也。人所止。即瞻部等是也。故疏注云海中陸地。即灘",
    "X09n0245_010:0679b08": "渚之土也。有樹名此者。准俱舍說。此洲正中向北。有",
    "X09n0245_010:0679b09": "九黑山。黑山北有大雪山。雪山北有香醉山。雪北香",
    "X09n0245_010:0679b10": "南有大池水。名無熱惱。於此池側有瞻部林。依此林",
    "X09n0245_010:0679b11": "故。名瞻部洲。又此洲。北廣南狹。三邊量等。其相如車。",
    "X09n0245_010:0679b12": "南邊唯廣三踰繕那半。三邊各有二千。疏東勝身者。",
    "X09n0245_010:0679b13": "以身勝故。名勝身。東狹西廣。三邊量等。形如半月。東",
    "X09n0245_010:0679b14": "三百五十三邊各二千。西牛貨者。圓如滿月。徑二千",
    "X09n0245_010:0679b15": "五百。周圓七千半。北鬱單者。亦云俱盧。形如方座。四",
    "X09n0245_010:0679b16": "邊量等。面各二千。隨其洲相異故。人面種性身形壽",
    "X09n0245_010:0679b17": "量等一一不同。故今約洲。以辨人之種類。復有八中",
    "X09n0245_010:0679b18": "洲。是此大洲眷屬。每洲邊各二。如別卷說。定壽千歲",
    "X09n0245_010:0679b19": "者。無中夭故。俱舍云。諸處有中夭。除北俱盧洲。疏天",
    "X09n0245_010:0679b20": "謂六下。後明天種類也。謂六欲天及上二界。同是天",
    "X09n0245_010:0679b21": "趣。惑濫於彼。故特揀言。今此經文意唯六欲。謂經云。",
    "X09n0245_010:0679b22": "捨惡樂善。復現天人。既與人合明。即是散善所感之",
    "X09n0245_010:0679b23": "報。故除上界。又經文勢首尾。自有三段。以此決定知",
    "X09n0245_010:0679b24": "唯欲天也。言六欲者。第一四大王眾天。謂妙高下半。",
    "X09n0245_010:0679c01": "有四層級。其最下級。去水面一萬踰繕那。如是上三",
    "X09n0245_010:0679c02": "層展轉相去。亦各一萬。如次從下。有三藥叉神眾。即",
    "X09n0245_010:0679c03": "是堅手持鬘恒憍及四大王。與諸眷屬。共所居止。下",
    "X09n0245_010:0679c04": "三藥叉神。并日月宮。及餘七金山上所居天眾。並是",
    "X09n0245_010:0679c05": "四王所管屬。第一天攝四王是主。眾是所領。故曰四",
    "X09n0245_010:0679c06": "大王眾天。第二三十三天。亦名忉利。謂從此四大王。",
    "X09n0245_010:0679c07": "上四萬踰繕那。到妙高頂。頂上四面。各有八天。總三",
    "X09n0245_010:0679c08": "十二。帝釋所都。帖前成三十三。總為第二天也。第三",
    "X09n0245_010:0679c09": "復從此上空中八萬踰繕那。有天。日夜。此云時分。受",
    "X09n0245_010:0679c10": "五欲境。知時分故。第四復從此上十六萬。有天。曰覩",
    "X09n0245_010:0679c11": "史多。此云喜足。或名知足。受五欲境。生喜足故。第五",
    "X09n0245_010:0679c12": "從此上三十二萬。有天。曰樂變化。變化欲境。自受用",
    "X09n0245_010:0679c13": "故。第六從此樂變化上六十四萬。有天。曰他化自在。",
    "X09n0245_010:0679c14": "謂彼天處於他所化欲境。受用得自在故。前二地居。",
    "X09n0245_010:0679c15": "後四空處。於其所止。亦有宮殿。但依風雲而住。上六",
    "X09n0245_010:0679c16": "總曰欲天也。希須之心者。即正出欲體也。謂貪欲二",
    "X09n0245_010:0679c17": "法與心相應。令心有所希須。故曰欲心。故舍利子說",
    "X09n0245_010:0679c18": "偈云。世間妙境非真欲。真欲謂人分別貪也。與五塵",
    "X09n0245_010:0679c19": "合者。即所欲境也。謂婬欲等者。此即指前塵體。并通",
    "X09n0245_010:0679c20": "外妨。以釋六天得名欲之所由也。等者。等取飲食音",
    "X09n0245_010:0679c21": "聲等。如四種蘇陀味及妙音樂。為妙欲境故。通妨者。",
    "X09n0245_010:0679c22": "外妨云。上界亦有貪欲。何故獨此受欲天稱。故答云。",
    "X09n0245_010:0679c23": "從其麤重。為與五塵合等。便是得名之所以也。六受",
    "X09n0245_010:0679c24": "欲至笑視者。明受欲相。准俱舍說。初二形交。一同人",
    "X09n0245_010:0680a01": "間。然風氣泄。熱惱便除。非如於人有餘不淨。夜摩。纔",
    "X09n0245_010:0680a02": "抱成婬。乃至執手笑視等。皆然。又有說。六天皆是交",
    "X09n0245_010:0680a03": "會。說相抱等。但為顯彼時量差別。以上諸天。欲境轉",
    "X09n0245_010:0680a04": "妙。貪心轉重。故使之然。問諸天有男女不。答隨彼諸",
    "X09n0245_010:0680a05": "天男女膝上。有童男童女欻爾化生。即說為彼天所",
    "X09n0245_010:0680a06": "生男女也。疏餘東西北如次倍增者。謂東洲八肘。乃",
    "X09n0245_010:0680a07": "至北洲三十二肘等。疏面相次如車形等者。南如車",
    "X09n0245_010:0680a08": "形。東如半月。西洲圓滿。北洲畟(音測)方。其洲土地濶狹",
    "X09n0245_010:0680a09": "之相。亦各如面相也。疏天則四王半里餘五次增者。",
    "X09n0245_010:0680a10": "俱舍云。欲天俱盧舍四分一一增。則是一俱盧舍四",
    "X09n0245_010:0680a11": "分之一。如是後後一一分增。至第六天身長一俱盧",
    "X09n0245_010:0680a12": "舍半。俱盧舍。此云鳴喚。則是盡一鳴喚之間。遠近當",
    "X09n0245_010:0680a13": "二里許。四分之一即當半里故。四大王天身長半里。",
    "X09n0245_010:0680a14": "第六天身長三里。疏此洲不定者。謂劫減最後極壽",
    "X09n0245_010:0680a15": "十年。於劫初時。則壽無量百千等數。不能計量。故俱",
    "X09n0245_010:0680a16": "舍頌云。此洲壽不定。後十初叵量。天者人間下。是俱",
    "X09n0245_010:0680a17": "舍頌也。要先建立天上晝夜。方可算計天壽短長。建",
    "X09n0245_010:0680a18": "立者。且如人間五十歲為最下。天一晝夜。乘斯晝夜",
    "X09n0245_010:0680a19": "三十為月。十二月為歲。彼壽五百年。上五欲天。漸漸",
    "X09n0245_010:0680a20": "倍增。謂人百歲。為第二天一晝夜。乘此晝夜。成月及",
    "X09n0245_010:0680a21": "年。彼壽千歲。夜摩等四隨次如是二四八百千六百",
    "X09n0245_010:0680a22": "歲為一晝夜。還乘此晝夜。成月及年。如次。彼壽二四",
    "X09n0245_010:0680a23": "八十萬六千歲也。上已五門解釋竟。疏判云樂下。第",
    "X09n0245_010:0680a24": "二釋妨。初會苦樂相違。後通五六有異也。初妨者。夫",
    "X09n0245_010:0680b01": "未出三界。無非苦果。況此具有八苦五衰斫截殘害",
    "X09n0245_010:0680b02": "等。而輙判為樂。其故何耶。答此實是苦。今且就前三",
    "X09n0245_010:0680b03": "惡道苦苦之報。而判為樂也。故疏云麤相。言之五衰",
    "X09n0245_010:0680b04": "者。如經中說。有諸天子。將欲沒時。五相先現。一衣垢",
    "X09n0245_010:0680b05": "染現。二華鬘萎顇。三兩腋汗流。四身便臭穢。五天及",
    "X09n0245_010:0680b06": "天子不樂本座。時彼天子。偃臥林間。所有婇女。與餘",
    "X09n0245_010:0680b07": "天子共為遊戲。彼見此已。生大憂苦。復受[夌*欠]篾悚慄",
    "X09n0245_010:0680b08": "之苦。由有廣大福聚成就。及廣大五欲天子生時。所",
    "X09n0245_010:0680b09": "餘薄福諸舊天子。見已惶怖。受大憂苦。此上所說。通",
    "X09n0245_010:0680b10": "六欲天。其下二天子。又受斫截破壞驅擯殘害之苦。",
    "X09n0245_010:0680b11": "由與修羅共戰諍時。天與修羅。互相違拒。即執四兵",
    "X09n0245_010:0680b12": "仗。謂金銀頗胝瑠璃。共相戰鬪。爾時諸天及與修羅。",
    "X09n0245_010:0680b13": "或斷支節。或破其身。或復致死。若復身斷支節。續還",
    "X09n0245_010:0680b14": "如故。若斷其首。即使殞歿。天與修羅。互有他勝。然天",
    "X09n0245_010:0680b15": "多勝力勢族故。然其彼二。若為他勝。即退入自宮。己",
    "X09n0245_010:0680b16": "之同類。竟不慰問。由此因緣便懷憂戚。若天得勝。便",
    "X09n0245_010:0680b17": "入修羅宮中。為奪其女。便起違諍。若脩羅得勝。即入",
    "X09n0245_010:0680b18": "天宮。為求四種蘇陀味。故共相戰諍。復有強力天子。",
    "X09n0245_010:0680b19": "纔一發憤。其劣天子。便被驅擯。出其自宮。是故諸天",
    "X09n0245_010:0680b20": "受三種苦。謂死隨苦。[夌*欠]蔑苦。斫破殘害驅擯苦。疏若",
    "X09n0245_010:0680b21": "於天鬼等者。會第二違也。謂脩羅。於諸經說中。或有",
    "X09n0245_010:0680b22": "別開為一道。即有六道。或有便於天鬼畜中攝者。即",
    "X09n0245_010:0680b23": "唯五道也。釋五道竟。",
    "X09n0245_010:0680b24": "疏三不動業報中四。一正釋本科。二總結三種業。三",
    "X09n0245_010:0680c01": "明受報時分。四會通權實。初中不動者。四禪八定等。",
    "X09n0245_010:0680c02": "感色無色界等報。因果俱有不動義故。文中二。如疏",
    "X09n0245_010:0680c03": "列也。",
    "X09n0245_010:0680c04": "疏初釋禪定者。又此總相言之。即曰八定。皆同以善",
    "X09n0245_010:0680c05": "等持。為自性故。若就別言。色界即曰禪。無色但曰定。",
    "X09n0245_010:0680c06": "以具支不具支止觀均不均有差別故。如下辨相中",
    "X09n0245_010:0680c07": "釋。又大小乘聖凡所修。大同小異。凡夫即苟且忻上",
    "X09n0245_010:0680c08": "殊勝。厭下苦等而修。又二乘為厭生死。忻上上地。斷",
    "X09n0245_010:0680c09": "下下地。或求出三界。修禪定也。若諸菩薩。但為隨順",
    "X09n0245_010:0680c10": "法性。化生降外。引小示現。修習而入禪定。廣如別卷。",
    "X09n0245_010:0680c11": "故凡修感報不越有頂。二乘修此。永出三界。菩薩示",
    "X09n0245_010:0680c12": "入神通自在廣利益。及其所修體相名字忻趣證入。",
    "X09n0245_010:0680c13": "即大同小異。今經即唯是凡夫所修也。然疏中釋名",
    "X09n0245_010:0680c14": "出體示相。即大段同。文中。初四禪。後四定。禪中。禪那",
    "X09n0245_010:0680c15": "者。新云復有通別。通云馱多也。於一所緣下三句。是",
    "X09n0245_010:0680c16": "瑜伽二十三文。初句者。令心專一。釋定名也。次二句",
    "X09n0245_010:0680c17": "釋靜慮名。俱舍云。依何義故。立靜慮名。由此寂靜能",
    "X09n0245_010:0680c18": "審慮故。亦同此也。即慮體是慧故。次文云。審慮即是",
    "X09n0245_010:0680c19": "實了知義。即定有靜用。能生慧故。從用及果。故曰靜",
    "X09n0245_010:0680c20": "慮。疏四無色下。通妨。妨云。如此則無色定及欲等持。",
    "X09n0245_010:0680c21": "應立此名。故為此通也。俱舍亦有此問。彼答有四義。",
    "X09n0245_010:0680c22": "如別卷說。今疏略唯上觀均等一義耳。疏四但依次",
    "X09n0245_010:0680c23": "下。後擇別名也。但以此初二三四。便為別名也。一尋",
    "X09n0245_010:0680c24": "伺等者。俱舍。問云。若心一境性是靜慮體。依何相立",
    "X09n0245_010:0681a01": "初二三四。頌答云。初尋伺喜樂。後漸離前支。謂尋伺",
    "X09n0245_010:0681a02": "喜樂。建立為初。漸離前支。立二三四。離伺有喜樂。立",
    "X09n0245_010:0681a03": "第二禪。若離伺喜唯樂。立第三禪。若兼離前三種。則",
    "X09n0245_010:0681a04": "立第四禪。故同一境性。分為四種。問若爾何不便名",
    "X09n0245_010:0681a05": "尋伺喜樂靜慮。而但以初二等。為別名耶。答但若名",
    "X09n0245_010:0681a06": "尋伺喜樂。即各於當地。有所不遍。且如初禪。若名尋",
    "X09n0245_010:0681a07": "伺喜樂。即不遍中間禪。以有伺無尋故。兼無喜樂。唯",
    "X09n0245_010:0681a08": "捨受故。又諸染靜慮。多不具支。及未至近分。皆無喜",
    "X09n0245_010:0681a09": "等。亦唯捨受故。故但名初二三四。即於當地。無所不",
    "X09n0245_010:0681a10": "遍。餘如別卷。八定皆同也。疏四無色下。釋四定也。亦",
    "X09n0245_010:0681a11": "有通別。通中初二句。但得名定。不同靜慮。別有勝名",
    "X09n0245_010:0681a12": "可從也。超過違害者。婆沙一百四十一云。此四地中。",
    "X09n0245_010:0681a13": "超過一切有色故。違害一切有色法故。色法於彼",
    "X09n0245_010:0681a14": "無容生故。即除滅厭棄一切色想也。俱舍云。無色謂",
    "X09n0245_010:0681a15": "無色即滅三有對色想。思無邊空等。是違害超過之",
    "X09n0245_010:0681a16": "義也。以在欲色界。修入此定。身色猶在。俱作勝解。厭",
    "X09n0245_010:0681a17": "壞色想。思空識等。為其境界。而入此定。疏前三從加",
    "X09n0245_010:0681a18": "行下。二釋別名。俱舍云。空無邊等三名。從加行立。謂",
    "X09n0245_010:0681a19": "修定前起加行位。厭壞色故。作勝解想。加行成時。名",
    "X09n0245_010:0681a20": "空無邊處。又於加行。厭無邊空。起勝解想。思無邊識。",
    "X09n0245_010:0681a21": "加行成時。名識無邊處。又於加行。厭無邊識。起勝解",
    "X09n0245_010:0681a22": "想。捨諸所有。寂然而住。加行成時。名無所有處。故言",
    "X09n0245_010:0681a23": "前三段加從得名。有頂時劣。當體受稱者。俱舍云。非",
    "X09n0245_010:0681a24": "想非非想。昧劣故立名。由無下地明慧勝想。名非想。",
    "X09n0245_010:0681b01": "有昧劣想。名非非想。即約彼處想昧劣故。當體立名。",
    "X09n0245_010:0681b02": "問此加行時。作何行相。答准俱舍說。此加行時。亦作",
    "X09n0245_010:0681b03": "是念。諸想如病如箭如癕。若想念無。便同癡闇。唯有",
    "X09n0245_010:0681b04": "非想非非想中與上相違。寂靜美妙。則知加行時。觀",
    "X09n0245_010:0681b05": "根本昧想。必為加行也。由此便以昧劣想。當體彰名。",
    "X09n0245_010:0681b06": "何以不同為前三加行心時思無邊空等。然實根本",
    "X09n0245_010:0681b07": "非常緣空為境。由此立名。從其加行。以加行不緣根",
    "X09n0245_010:0681b08": "本作行想故。今第四加行位中。緣根本昧劣想。作如",
    "X09n0245_010:0681b09": "是念。無勝明想。有時劣想。緣此必依根本起。即是正",
    "X09n0245_010:0681b10": "立名因故。此立名亦但就根本。不同前三也。",
    "X09n0245_010:0681b11": "疏方便者。入定方便也。然方便與入意不同。入意則",
    "X09n0245_010:0681b12": "凡夫小乘菩薩各異。前已略敘。若修習將入。則皆同",
    "X09n0245_010:0681b13": "以厭下忻上為方便。方便則是臨入之方便也。六行",
    "X09n0245_010:0681b14": "者。忻厭各三。如注中列名。數定不別也。若所忻厭體。",
    "X09n0245_010:0681b15": "則隨何地。各各不同。如欲惡不善。為初禪所厭。尋伺",
    "X09n0245_010:0681b16": "為二禪所厭。乃至無所有寂然而住。為有頂所厭等。",
    "X09n0245_010:0681b17": "如欲忻上。亦可例知。又初禪為下未至地心所忻。為",
    "X09n0245_010:0681b18": "靜妙離。為他二禪近分地心所厭。為苦麤等。則欲法。",
    "X09n0245_010:0681b19": "唯是所厭。非忻。有頂地法。唯是所忻。非厭。中間地法。",
    "X09n0245_010:0681b20": "通可厭可忻。疏伏下地惑者。如伏欲界惑。得初禪定。",
    "X09n0245_010:0681b21": "伏初禪惑。得二禪定。乃至非想故。言展轉得上地定",
    "X09n0245_010:0681b22": "也。",
    "X09n0245_010:0681b23": "疏出體者。據俱舍。出體有二。一自性體。即是等持。二",
    "X09n0245_010:0681b24": "眷屬體。即通五蘊。以隨心轉色為色蘊。餘四蘊可知。",
    "X09n0245_010:0681c01": "故頌云。并伴五蘊性無色眷屬但四蘊以同隨心色",
    "X09n0245_010:0681c02": "故。頌云四蘊離下地。今疏且依自性體也。是善性攝",
    "X09n0245_010:0681c03": "心一境性者。標定也。以善等持下。方是出體。出定體",
    "X09n0245_010:0681c04": "故。先指定。後出體。以諸聖教唯就十二界善心心所",
    "X09n0245_010:0681c05": "上建立定性。以此心法。同於一境。專注之時。輕安適",
    "X09n0245_010:0681c06": "遍。離彼沉掉。定義勝故。即染無記。及欲界心等。雖亦",
    "X09n0245_010:0681c07": "心一境性。不得定名。以非勝故。然此定心。非自能爾。",
    "X09n0245_010:0681c08": "亦非餘心俱等法令爾。唯是等持一法功力。能令相",
    "X09n0245_010:0681c09": "應心所。於一所緣。寂靜而住。故云以善等持為自性。",
    "X09n0245_010:0681c10": "自性者。以簡眷屬。善者即簡染。無記等非體即心。是",
    "X09n0245_010:0681c11": "大地法中三摩地。大乘別境中定也。或翻為等持。通",
    "X09n0245_010:0681c12": "定散局有心。或曰等至。通有無心。局定。或曰等引。唯",
    "X09n0245_010:0681c13": "有心定。若經部師。謂即是心於一境相俟轉時。便立",
    "X09n0245_010:0681c14": "此定名。非別有體。大乘體中。更無異說。",
    "X09n0245_010:0681c15": "疏辨相。文二。初四禪。次無色。四禪便為四段。此四禪",
    "X09n0245_010:0681c16": "支。(支者因義分義合此支分。為禪定故)共有十八。初中有五。尋伺喜樂",
    "X09n0245_010:0681c17": "定。二中有四。內淨喜樂定。三中亦五。捨念慧樂定。四",
    "X09n0245_010:0681c18": "中亦四。捨念受定。若准俱舍論。實事則唯十一。謂初",
    "X09n0245_010:0681c19": "五則皆實事。第二但增內淨。餘如前。故為六也。第三",
    "X09n0245_010:0681c20": "加四并前。為十定。亦如前。第四但加捨受。故實事總",
    "X09n0245_010:0681c21": "唯十一。若唯大乘。或有不分輕安樂與受樂。示別則",
    "X09n0245_010:0681c22": "有十事。若更內淨無別體。則唯有九。若十地論。則每",
    "X09n0245_010:0681c23": "禪皆四。一離障支。二對治支。三利益支。四彼二依止。",
    "X09n0245_010:0681c24": "疏今依此經文。當見餘義。廣如別卷。疏離欲惡不善",
    "X09n0245_010:0682a01": "者。若准毗曇。離五欲名離欲。斷十惡名離惡。除五蓋",
    "X09n0245_010:0682a02": "名離不善法。若智論八十八。云離欲者。同毗曇。欲謂",
    "X09n0245_010:0682a03": "五欲。惡不善法。即五蓋。五蓋將人入惡道故名惡。障",
    "X09n0245_010:0682a04": "善法故名不善法。雜集第八。即云斷欲恚害恚。即是",
    "X09n0245_010:0682a05": "惡害。即不善法者。若准瑜伽。亦合惡不善法故。三十",
    "X09n0245_010:0682a06": "三云。離欲者。欲有二種。一煩惱欲。二事欲。離亦有二。",
    "X09n0245_010:0682a07": "一相應離。內心不與求貪相應故。二境界離。不染外",
    "X09n0245_010:0682a08": "境故。言離惡不善法者。煩惱欲因所生種種惡不善",
    "X09n0245_010:0682a09": "法。即身口意惡行。此意則總棄欲界諸惡不善。俱舍",
    "X09n0245_010:0682a10": "正理并同。疏有尋有伺者。俱舍云。尋伺心麤細。尋謂",
    "X09n0245_010:0682a11": "尋求。伺謂伺察。心之麤性。名之為尋。心之細性。名之",
    "X09n0245_010:0682a12": "為伺。由此二法有實自體。能令一心同時不麤不細。",
    "X09n0245_010:0682a13": "則是能令一心成不麤不細之性。故曰尋伺。非體即",
    "X09n0245_010:0682a14": "心。是心所法。不定中攝。大乘即以思慧為體。亦心所。",
    "X09n0245_010:0682a15": "不定中攝。古經論名覺觀也。十地經云。有覺有觀。智",
    "X09n0245_010:0682a16": "論云。譬如振鈴。麤聲喻覺。細聲喻觀。此皆明二法行",
    "X09n0245_010:0682a17": "相也。注對治者。瑜伽十一云。以尋求伺察不淨慈悲。",
    "X09n0245_010:0682a18": "治欲界欲恚害障。又五蓋中。有欲恚害。不死親里國",
    "X09n0245_010:0682a19": "土等覺察。今對治彼。起善覺察。又智論四十四云。小",
    "X09n0245_010:0682a20": "乘。以欲恚惱覺為麤。親里國土等覺為細。及餘善覺",
    "X09n0245_010:0682a21": "為細。於摩訶衍皆麤。則覺空為略。此皆以後後細者",
    "X09n0245_010:0682a22": "為能治。是以十地論。科為對治支。俱舍。即就總相。但",
    "X09n0245_010:0682a23": "言厭苦等障也。意亦不殊。問准瑜伽。不淨慈悲。亦為",
    "X09n0245_010:0682a24": "能治。何不立之。答不淨等自是別就大乘菩薩一分",
    "X09n0245_010:0682b01": "而言。又即是此尋伺等。作彼不淨等觀察。今就一切",
    "X09n0245_010:0682b02": "大小乘聖凡總相而言。但稱尋等。為對治支。疏離生",
    "X09n0245_010:0682b03": "喜樂者。俱舍云。喜即是喜受。因離欲惡解脫道中。而",
    "X09n0245_010:0682b04": "生喜悅。自心安適故。曰離生喜樂。故十地論科為利",
    "X09n0245_010:0682b05": "益支也。瑜伽三十三云。離者。以得加行究竟作意故。",
    "X09n0245_010:0682b06": "即是無間道。已離欲惡等也。生者。由此為因為緣無",
    "X09n0245_010:0682b07": "間生故。即是由此無間為因。生喜樂故。以獲加行究",
    "X09n0245_010:0682b08": "竟果作意故。喜樂為果也。喜樂者。謂已獲得所希義",
    "X09n0245_010:0682b09": "故。得大輕安。身心調暢。有堪能故。注云身心輕安故",
    "X09n0245_010:0682b10": "樂者。輕安義。如三觀中釋。即離欲重為輕。身心調暢",
    "X09n0245_010:0682b11": "曰安。全所依身。輕安適悅。有所堪能。為樂因故。假名",
    "X09n0245_010:0682b12": "為樂。非樂受也。俱舍云。初二樂輕安。謂初二定中。無",
    "X09n0245_010:0682b13": "樂根故。非初二定有身受樂。正定中。無五識故。亦無",
    "X09n0245_010:0682b14": "以受樂。亦說有喜故。喜即喜受。無一心中二受俱行。",
    "X09n0245_010:0682b15": "故無樂受也。餘如別卷。疏住初禪者。即第四句依止",
    "X09n0245_010:0682b16": "即定也。為二支依止。其力最勝故。婆娑說。是靜慮。亦",
    "X09n0245_010:0682b17": "靜慮支。餘能依是靜慮支。非靜慮也。住者。即安住義。",
    "X09n0245_010:0682b18": "瑜伽云。安住者。謂於後時。由所修習多成辦故。得隨",
    "X09n0245_010:0682b19": "所樂。得無艱難。乃至七日七夜。能正安住。下諸第四",
    "X09n0245_010:0682b20": "句。皆准此釋。注云為對治利益二支之所依止者。其",
    "X09n0245_010:0682b21": "所離障。以無行體。非是支故。不可言其為彼依止故。",
    "X09n0245_010:0682b22": "四句中但言為二依止。即由尋伺覺察對治。方能超",
    "X09n0245_010:0682b23": "越欲惡。始入初禪。及入利益。身心適悅不過喜樂。同",
    "X09n0245_010:0682b24": "時依止。即是等持。故從其勝。此五於初偏立支名。",
    "X09n0245_010:0682c01": "疏滅尋伺者。離障支也。此二麤動。能為語言加行。發",
    "X09n0245_010:0682c02": "身語表。障於二禪。今須捨離故。言滅也。此在初禪為",
    "X09n0245_010:0682c03": "能治及進修。三禪即却是所治之病。注發三識者。色",
    "X09n0245_010:0682c04": "界本無鼻舌二識。為無香味境故。已如前釋。今二禪。",
    "X09n0245_010:0682c05": "但言無三識。以鼻舌識初即無故。如二地已上。要發",
    "X09n0245_010:0682c06": "身語表。及見聞覺觸。即借初禪三識。以二地已上。有",
    "X09n0245_010:0682c07": "色聲觸境及動身語言等時。還是三識。及據地法。復",
    "X09n0245_010:0682c08": "不合有。無尋伺故。所以義說為借也。水波之喻可知。",
    "X09n0245_010:0682c09": "疏內淨一心者。二對治支。此是十地經文也。論經即",
    "X09n0245_010:0682c10": "云心行一處。注云捨念正知為體者。顯揚瑜伽等文",
    "X09n0245_010:0682c11": "也。以此三法尚被極喜所覆。力用未勝。但能離外尋",
    "X09n0245_010:0682c12": "伺故。今名內淨。相續一境。復曰一心。以唯意識行法",
    "X09n0245_010:0682c13": "塵故。由此三法於此禪中以稍劣故。合為一支。於三",
    "X09n0245_010:0682c14": "禪中。力用自在。各別建立。若約俱舍。則以信為體。頌",
    "X09n0245_010:0682c15": "云。內淨即信根等。如別卷引說。疏定生喜樂等者第",
    "X09n0245_010:0682c16": "三句也。則喜受樂用初解。或輕安或受樂。注慶覺觀",
    "X09n0245_010:0682c17": "心息者。釋定生義也。初禪處背欲惡故。名離生。令慶",
    "X09n0245_010:0682c18": "覺觀心息身心適悅故。名定生。此釋。即約從當地定",
    "X09n0245_010:0682c19": "生故。論科為修行利益。因修此定。喜樂生故。是利益",
    "X09n0245_010:0682c20": "也。唯智論意。即從初禪定生。以欲無定。初但云離。今",
    "X09n0245_010:0682c21": "由捨初尋伺定。慶生喜樂。即日定生。注曰。如鑒淨止",
    "X09n0245_010:0682c22": "水者。欲惡如泥。初禪之定。如淨動水。今無欲惡。復滅",
    "X09n0245_010:0682c23": "覺觀。如淨止水。是則初慶其所離。此慶其所得。得忘",
    "X09n0245_010:0682c24": "照故。住二禪者。第四句可知。",
    "X09n0245_010:0683a01": "疏離喜者。離障者。二禪喜心分別總生。動亂三禪轉",
    "X09n0245_010:0683a02": "寂故須除遣。疏住捨有念正知者。二對治三支也。捨",
    "X09n0245_010:0683a03": "者。行捨。非捨受。行心調停。捨彼喜過故。俱舍云。行捨",
    "X09n0245_010:0683a04": "是大善地中捨也。彼說第三捨極喜。四捨極樂故。於",
    "X09n0245_010:0683a05": "此二立行捨為支。初二無此故立輕安。大乘。即善十",
    "X09n0245_010:0683a06": "一中行捨也。義如前釋。注於已生喜樂者。即顯揚論",
    "X09n0245_010:0683a07": "文。謂於已生喜。不忍可。不忍可故。即捨義也。亦便是",
    "X09n0245_010:0683a08": "對治義也。平等已下。即出三品捨相。一同唯識。平等",
    "X09n0245_010:0683a09": "為初。離沉掉故。正直為次。於染不怯故。無動安住為",
    "X09n0245_010:0683a10": "後。寂靜住故。有念者即念也。小乘。大地數法。大乘。別",
    "X09n0245_010:0683a11": "境中收。注不忘者。即明記。明記為念故。遠公云。念前",
    "X09n0245_010:0683a12": "喜過。守心一境。俱舍說。念雖通諸地。而三四獨立為",
    "X09n0245_010:0683a13": "支者。以三為第二勝喜漂溺。四為第三勝樂留礙。由",
    "X09n0245_010:0683a14": "為下地所留難故。於自地染。不能出離。是故。世尊勸",
    "X09n0245_010:0683a15": "住正念。言正知者。即慧也。俱舍是大地數法。大乘別",
    "X09n0245_010:0683a16": "境中收。今依十地經。故言正知。遠公云。分別喜過。而",
    "X09n0245_010:0683a17": "言正智。地論即言安慧。遠公云。慧淨名安。安即正義。",
    "X09n0245_010:0683a18": "靜鑒雙流故名為正。正故得安。俱舍意說。為當地勝",
    "X09n0245_010:0683a19": "樂。恐躭著此。不忻上地。對治此故。立正慧支。若大乘",
    "X09n0245_010:0683a20": "此捨念知三。即前內淨漸修最勝至此。別開沉細寂",
    "X09n0245_010:0683a21": "靜故。能治下喜踊浮動。疏身受樂者。三利益支也。體",
    "X09n0245_010:0683a22": "即樂受。非輕安樂。身者則通色意。六識俱起。總名身",
    "X09n0245_010:0683a23": "受。謂此樂殊勝捨。俱遍益身心。離喜凝寂。假使唯與",
    "X09n0245_010:0683a24": "意俱。亦名身受。下地有樂無捨。上即捨而無樂。唯此",
    "X09n0245_010:0683b01": "捨樂。尤勝持。名身受故。十地經云。諸聖所說能捨有",
    "X09n0245_010:0683b02": "念受樂者。即說此樂也。謂此地中。俱有能捨及正念",
    "X09n0245_010:0683b03": "知。而復受樂。非如下上諸地故。佛及弟子說此受獨",
    "X09n0245_010:0683b04": "勝。又瑜伽云。由捨念正知。數修習故。(此明能治)令心踊躍。",
    "X09n0245_010:0683b05": "俱行喜受。便得除滅。(約離障顯能也)離善寂靜。最極寂靜。與",
    "X09n0245_010:0683b06": "喜相違。心受生起。(正明樂體)彼於爾時。色身意身。領納受",
    "X09n0245_010:0683b07": "樂及輕安樂。(正釋身受樂義)是故說言有身受樂。(結也)此明離",
    "X09n0245_010:0683b08": "喜。又言心受生起。明知意俱受樂。亦名身受樂故。疏",
    "X09n0245_010:0683b09": "注言設是心樂亦名身受。則此意俱受殊勝異前。加",
    "X09n0245_010:0683b10": "以身言。遠公。五俱曰身受。意俱曰心受。約所依以釋",
    "X09n0245_010:0683b11": "也。文云。下品受樂。遍暢在心。名為心受。上品之受。遍",
    "X09n0245_010:0683b12": "潤身心。從末為名。故曰身受。約所益釋也。今從後義。",
    "X09n0245_010:0683b13": "樂實心法。此處增上。遍滿身心。故說為身。遠公二義。",
    "X09n0245_010:0683b14": "意取後釋。今疏俱用。注從正對二禪至亦名身受已",
    "X09n0245_010:0683b15": "來。即是前義。但意識俱離喜凝寂。雖是心受。亦名身",
    "X09n0245_010:0683b16": "受也。注初禪下。即順後義。約所益說。有品數故。土喻",
    "X09n0245_010:0683b17": "於心。石喻於身。水總喻樂。初禪心樂故。如水不入石",
    "X09n0245_010:0683b18": "中。二禪也。遍身心。如水遍。山元石礙故。然為喜覆。如",
    "X09n0245_010:0683b19": "土覆水。但是潛潤。三禪身樂極增。如池水在外。水遍",
    "X09n0245_010:0683b20": "山內。居然可知。若准俱舍亦說。是心受樂。頌云。身不",
    "X09n0245_010:0683b21": "悅名苦。即此悅名樂。及三定心悅。餘處此名喜。初二",
    "X09n0245_010:0683b22": "輕安樂。如前已引經。三禪者。第四句可知。",
    "X09n0245_010:0683b23": "疏斷樂先除苦喜憂滅者。初所離障也。三禪勝樂。於",
    "X09n0245_010:0683b24": "此為害。如重病人。觀妙旨樂為障。四障故須除遣。言",
    "X09n0245_010:0683c01": "先除者。謂憂苦喜三。如次於初二三禪。早已捨離。今",
    "X09n0245_010:0683c02": "但斷樂。而得此定。然即於爾時。所有苦樂等皆得起",
    "X09n0245_010:0683c03": "越。故總集說。集說意者。顯其彌勝。則先除字。貫下苦",
    "X09n0245_010:0683c04": "等。注二禪除者。瑜伽十一云。何故苦根。初禪未斷。答",
    "X09n0245_010:0683c05": "彼品麤重。猶未斷故。若爾何不現行。答由其助伴相",
    "X09n0245_010:0683c06": "對憂根所攝諸苦彼已斷故。若初靜慮。已斷苦根。是",
    "X09n0245_010:0683c07": "則行者入初靜慮。及第二時。受所作住。差別應無。由",
    "X09n0245_010:0683c08": "二俱有喜及樂故。此意則明不斷麤重。故異二禪。而",
    "X09n0245_010:0683c09": "無現行。同二立樂為支也。若依小乘。苦同憂受。初禪",
    "X09n0245_010:0683c10": "總離。初二樂是輕安三是樂受。所以不同也。注為對",
    "X09n0245_010:0683c11": "前樂先言除苦者。通妨。妨云。若依先後次第。即合先",
    "X09n0245_010:0683c12": "憂後喜。今何不然。答意云。乘前斷樂之言。便續以苦",
    "X09n0245_010:0683c13": "等。為此次也。疏不苦不樂者。此地利益支句也。餘禪",
    "X09n0245_010:0683c14": "皆先對治。後利益。今此先明利益者。依十地經云。又",
    "X09n0245_010:0683c15": "為乘前總無四受。便舉不苦不樂。為文之便。非是義",
    "X09n0245_010:0683c16": "之次也。今便為第二句。明五受內唯有於捨。是不動",
    "X09n0245_010:0683c17": "故。問二滅憂喜。何不言不憂不喜。答五受中。無別不",
    "X09n0245_010:0683c18": "憂不喜。以三受明義。苦樂攝於憂喜故。此中受但言",
    "X09n0245_010:0683c19": "不苦樂也。若爾一種相攝。何不言不憂喜也。答一五",
    "X09n0245_010:0683c20": "受中無別名故。二所對樂近。憂喜即遠。宜便對之言",
    "X09n0245_010:0683c21": "不苦不樂也。疏捨念清淨者。是對治二支名體。同於",
    "X09n0245_010:0683c22": "三禪。但為依地及所對治喜樂異。故分二也。注不同",
    "X09n0245_010:0683c23": "三禪捨念等者。釋得清淨之名也。瑜伽。遠顯清淨云。",
    "X09n0245_010:0683c24": "從初靜慮一切地。灾患已斷。謂尋伺喜樂入出息。是",
    "X09n0245_010:0684a01": "故。此中捨念清淨鮮白。由是此禪心住無動。准此論",
    "X09n0245_010:0684a02": "文。猶略言六具足。兼無憂苦。俱舍云。離八灾患。然此",
    "X09n0245_010:0684a03": "雖曰不動。猶有捨受。未得無受。瑜伽十一云。又無想",
    "X09n0245_010:0684a04": "者。經中說為無想定。於此定中。捨根永滅。若非無想",
    "X09n0245_010:0684a05": "乃至有頂。皆有捨受。問何故無正知。答喜心浮動。三",
    "X09n0245_010:0684a06": "要正知。樂即深細。但頂捨念。疏住四禪者。第四句依",
    "X09n0245_010:0684a07": "止也。然入上色定。其身相如處室中。入下四空。如處",
    "X09n0245_010:0684a08": "虗空。",
    "X09n0245_010:0684a09": "疏四無色者下。辨相文中。第二明四無色也。雖皆心",
    "X09n0245_010:0684a10": "一境性。由離下地染故。立四名。謂離第四禪。立空無",
    "X09n0245_010:0684a11": "邊處等四定。即為四段。唯十地論。科此四空。亦各有",
    "X09n0245_010:0684a12": "四。謂離障等。今依十地經文。文但各有三句。義含於",
    "X09n0245_010:0684a13": "四。為初離障句中。含對治義故。問若有對治等義。為",
    "X09n0245_010:0684a14": "有支不。答准雜集俱舍等論。即無。若依瓔珞本業。即",
    "X09n0245_010:0684a15": "各有五。謂想護止觀一心。若和會此相違者。論依相",
    "X09n0245_010:0684a16": "似一味相故不同。四禪有覺觀等異。又慧用劣故。不",
    "X09n0245_010:0684a17": "立支分。經就相似同皆有五。如初定厭下色想起空",
    "X09n0245_010:0684a18": "勝解。為想。即對治也。防彼色想。令不現前。為護。能超",
    "X09n0245_010:0684a19": "色想。即名止。即今離障也。空無邊行。照了分明。即是",
    "X09n0245_010:0684a20": "觀義。是今利益也。一心。即是彼二依止故。四義既成。",
    "X09n0245_010:0684a21": "五支具足矣。疏謂超一切至不念種種想者。此中文",
    "X09n0245_010:0684a22": "句。即三義句。即唯是初離障句也。其中不念之言。復",
    "X09n0245_010:0684a23": "含對治義矣。超一切色想者。注引本論釋云過眼識",
    "X09n0245_010:0684a24": "相。小乘。在色欲修起。未捨色形故。不言滅色。大乘。決",
    "X09n0245_010:0684b01": "唯滅想。若無色者。後滅空識。應無空識。然俱舍界品。",
    "X09n0245_010:0684b02": "辨色麤細三種色及三有對色。如次釋此三句所離",
    "X09n0245_010:0684b03": "色。今欲消疏。應先略敘彼三有屬義。彼品明十八界",
    "X09n0245_010:0684b04": "諸門分別中。總有二十二門。第一有見無見門。第二",
    "X09n0245_010:0684b05": "有屬無對門。彼先問云。此十八界。幾有見無見。幾有",
    "X09n0245_010:0684b06": "屬無屬。頌答云。一有見謂色。(此謂十八界中。唯色界一。名為有見。謂為眼根",
    "X09n0245_010:0684b07": "所觀照故。餘十七即無見也)十有色有對。(謂即五根五境。此之十界名有色有對。應知有對總",
    "X09n0245_010:0684b08": "有三種。一障礙。二境界。三所緣。對是礙義。礙義復二。一障礙礙。二拘礙礙。此十色界。障礙礙也。謂體是色積集",
    "X09n0245_010:0684b09": "所成。更相障礙。如手礙手石礙石。或手石相礙等。十界體說是色。色既有礙。故名有色。有礙義故名有對。亦障",
    "X09n0245_010:0684b10": "亦礙有對。名障礙有對。持業釋。二境界有對者。謂十二界。全六根六識。法界一分。唯取心所法。此十三法。以有",
    "X09n0245_010:0684b11": "色等六塵。而為境界。便却為色等所拘礙故。故名有對。則是有彼境界之拘礙。名境界有對。依主釋。三所緣者。",
    "X09n0245_010:0684b12": "即七心界全。及法界一分。唯取心所法。此心心所等。既能緣慮。即須仗彼六塵而為所緣。及緣已即便却彼色",
    "X09n0245_010:0684b13": "等之所拘礙故。此心心所法。亦名有對。則所緣之有對。亦依主也。此後二即拘礙名對。今此離三句之色。但約",
    "X09n0245_010:0684b14": "前障礙有對。明後二。非此所要。或疑云。據此色法。但是障礙境界。體非心心所法。何得言三有對色耶。答以色",
    "X09n0245_010:0684b15": "界一可見復是障礙故。名有見有對色。餘聲等九。則無可見義但有質礙即名無見有對色。其無表色。二義俱",
    "X09n0245_010:0684b16": "無。便名無見無對色。則前二是彼三有對中之色。名三有對色。非此色法。通三有對。名三有對色矣)今",
    "X09n0245_010:0684b17": "此第一句。即是超一切有見有對麤色也。謂此色界。",
    "X09n0245_010:0684b18": "於見無見門中。是有見。對無對門中。是有對故。故本",
    "X09n0245_010:0684b19": "論釋云過眼識相也。瑜伽。名為超於顯色。彼論云。次",
    "X09n0245_010:0684b20": "於虗空。起勝解故。故所有對青黃赤白相應顯色想",
    "X09n0245_010:0684b21": "由不現故。及厭離故。皆能超越。滅有對想者。本論釋",
    "X09n0245_010:0684b22": "云。耳鼻舌身意識。和合想滅故。此即無見有對。次麤",
    "X09n0245_010:0684b23": "色也。謂眼等五根。聲等四境。非眼所見。名無見。於對",
    "X09n0245_010:0684b24": "無對門中。即是有對。辨前色界都是三有對中。一障",
    "X09n0245_010:0684c01": "礙有對色也。謂此根境。為所依緣。識方得起。成和合",
    "X09n0245_010:0684c02": "想。今起此想。名滅和合想。其眼根既是無見有對。亦",
    "X09n0245_010:0684c03": "在此句。滅之為所緣色境。入前句中。即已無和合之",
    "X09n0245_010:0684c04": "義故。此但云滅。四識和合想。瑜伽云。由不顯現越彼",
    "X09n0245_010:0684c05": "想以為因故。所有種種聚眾多品類。因諸顯色和合",
    "X09n0245_010:0684c06": "積集。有障礙想。皆得除遣。不念種種想者。本論釋云",
    "X09n0245_010:0684c07": "不念意識和合想故。意識分別一切法故。說名種種。",
    "X09n0245_010:0684c08": "此即當無見無對細色。是無表也。然此無表。有其多",
    "X09n0245_010:0684c09": "類。謂別解脫定俱道隨心轉等。皆法界攝。唯意識緣",
    "X09n0245_010:0684c10": "故。論釋云。意識分別一切法故。說名種種也。其意雖",
    "X09n0245_010:0684c11": "亦能緣非色之境。今但取緣色者。以色自有種種故。",
    "X09n0245_010:0684c12": "故注云然唯就緣色而言也。若准瑜伽。復云由遠離",
    "X09n0245_010:0684c13": "彼想以為因故。所有彼種種聚中。差別相轉。謂飲食",
    "X09n0245_010:0684c14": "瓶衣車乘莊嚴具。城舍軍林等相。一切不作意轉。此",
    "X09n0245_010:0684c15": "則總言離一切色也。又皆徧言想者。小乘意云。以在",
    "X09n0245_010:0684c16": "色欲修起此定。不可便無色身。但滅色想。想取色故。",
    "X09n0245_010:0684c17": "所以偏滅。俱舍云。總名除色想苦。唯大乘之中。實唯",
    "X09n0245_010:0684c18": "滅想。若超色想。說無色者。後滅空識。應無識空。問香",
    "X09n0245_010:0684c19": "味之想。初禪已離色聲觸想。二禪即除二。三四禪雖",
    "X09n0245_010:0684c20": "有見聞覺等。復是借下地識。今何得言空定識耶。遠",
    "X09n0245_010:0684c21": "公答云。治有四種。一壞礙色對治。謂方便道觀下有",
    "X09n0245_010:0684c22": "漏無常等故。二斷對治。謂無間道正斷不過。三時對",
    "X09n0245_010:0684c23": "治。謂解脫道為首。及後一切無間解脫。持彼無為。不",
    "X09n0245_010:0684c24": "令失壞。四遠分對治。亦謂解脫道後所有一切無間",
    "X09n0245_010:0685a01": "解脫遠分前障畢竟不起今此空定。據第四治。總言",
    "X09n0245_010:0685a02": "滅一切色想。已上明離障說。即前不念之言。含對治",
    "X09n0245_010:0685a03": "義者。謂不分別色等境故。本論釋云。何以不念。見無",
    "X09n0245_010:0685a04": "我故。此謂色無自實。當體即空。故云無我。即法無我",
    "X09n0245_010:0685a05": "也。據上超滅之言。亦是對治。然不念言。治義顯故。論",
    "X09n0245_010:0685a06": "主取意科釋為治也。此約菩薩實治。故云無我。若依",
    "X09n0245_010:0685a07": "今經意說有漏則但六行忻厭。以為加行伏。或對治",
    "X09n0245_010:0685a08": "也。順正理。釋加行云。謂若有法(空也)雖與色俱。(空遍一切色非",
    "X09n0245_010:0685a09": "色處故)而其自體。不依屬色。(礙無礙別故。上明空體也。下明觀行)諸有於",
    "X09n0245_010:0685a10": "色求出離者必應最初思惟彼法。謂虗空體。雖與色",
    "X09n0245_010:0685a11": "俱而待色無方得顯了。(顯空相有二義一滅色明空。謂先有色。今此已無。二對色",
    "X09n0245_010:0685a12": "明空此處是色無色處是空也)外法所攝。其相無邊。思惟彼時。而能",
    "X09n0245_010:0685a13": "離色。亦此加行之相。故婆娑八十六云。但由加行。名",
    "X09n0245_010:0685a14": "空無邊處。謂初業者。先應思惟墻上岸上舍等上諸",
    "X09n0245_010:0685a15": "空之相。取此相已。假想勝解。觀察照了無邊空相。而",
    "X09n0245_010:0685a16": "修加行。展轉引起初無色定。故說此名虗空無邊處。",
    "X09n0245_010:0685a17": "曾聞苾蒭出此定已。便舉兩手。捫摸虗空。有見問言。",
    "X09n0245_010:0685a18": "汝何所覓。答言我不見自身。彼言汝身即在牀上。汝",
    "X09n0245_010:0685a19": "何餘處更覓自身。故知入此定已。亦不見身。起定猶",
    "X09n0245_010:0685a20": "爾。",
    "X09n0245_010:0685a21": "疏入無邊虗空者。是第三修行利益句。謂三色想絕。",
    "X09n0245_010:0685a22": "則入空理。廓爾無邊故。疏住無邊虗空處者。即第",
    "X09n0245_010:0685a23": "四彼二依止句所依空也。唯十地經文云。住虗空無",
    "X09n0245_010:0685a24": "邊處。今言無邊虗空。義亦不失。言處者。謂觀虗空。作",
    "X09n0245_010:0685b01": "無邊行相。能滅色想。心安空定。名空無邊處。正理云。",
    "X09n0245_010:0685b02": "四空名處者。諸有情生長處故。瑜伽云。由已超過近",
    "X09n0245_010:0685b03": "分加行究竟果作意定。是故說言空無邊處。具足安",
    "X09n0245_010:0685b04": "住。准瑜伽意。四義之中。離障是超下地。對治是加行。",
    "X09n0245_010:0685b05": "究竟作意。以彼釋云。心得離繫故。利益是勝解作意。",
    "X09n0245_010:0685b06": "彼釋云。正是修行故。彼二依止是加行究竟果作意",
    "X09n0245_010:0685b07": "故。彼釋。謂無間證入故。前三為近分。後一是根本。後",
    "X09n0245_010:0685b08": "三處亦同於此。又此四義。初何所超。謂色。次云何能",
    "X09n0245_010:0685b09": "超。謂無分別。三超前何緣無邊虗空。四超何所證。即",
    "X09n0245_010:0685b10": "空處心一境性。疏超空入無邊識處住者。明第一識",
    "X09n0245_010:0685b11": "處也。超空者。是初離障句。十地經云。超一切虗空無",
    "X09n0245_010:0685b12": "邊處。疏今但言超空。從其略也。彼空何所障須超離",
    "X09n0245_010:0685b13": "乎。外念麤故。則見彼外念麤分別過患。便義含第二",
    "X09n0245_010:0685b14": "對治文也。入無邊識者。是第三修行利益句。前明捨",
    "X09n0245_010:0685b15": "外。今辨緣內。正理云。謂於純淨六識身能了知中。喜",
    "X09n0245_010:0685b16": "取相已。安住勝解。由假想力。思惟觀察無邊識相。由",
    "X09n0245_010:0685b17": "此加行為先。得入根本。此釋成加行之相也。故注云",
    "X09n0245_010:0685b18": "心緣內識等。處住者住處也。是第四彼二依止句。准",
    "X09n0245_010:0685b19": "十地經。此句云住識無邊處。今疏成前句無邊識等。",
    "X09n0245_010:0685b20": "自便先言處。意從其簡略。義又不失。後皆准此。疏超",
    "X09n0245_010:0685b21": "識下。三定超識。是初離障句也。十地經云。超一切識無",
    "X09n0245_010:0685b22": "邊處。則見所離事。念麤分別過患之義。便是第二對",
    "X09n0245_010:0685b23": "治也。入無所有者。第三修行利益句也。十地經云。入",
    "X09n0245_010:0685b24": "無所有。前已捨外緣內。故為麤念。今既無所取。能取",
    "X09n0245_010:0685c01": "亦無。內外俱無。斯為利益。順正理云。見前無邊行相",
    "X09n0245_010:0685c02": "麤動。起此加行。是故。此處名最勝捨。以於此中不復",
    "X09n0245_010:0685c03": "樂作無邊行相。心於所緣。捨諸所有。寂然而住。瑜伽",
    "X09n0245_010:0685c04": "云。從識處上進時。離其識外。更求餘境。都無所得。此",
    "X09n0245_010:0685c05": "意明識既為麤動。識外復無。故無所有。無所有處住",
    "X09n0245_010:0685c06": "者。第四依止句也。十地經云。住無所有處。疏超此下。",
    "X09n0245_010:0685c07": "第四處也。此謂此前無所有處已。故十地經云。超一",
    "X09n0245_010:0685c08": "切無所有處。即是初離障句。見彼所離無所有想。亦",
    "X09n0245_010:0685c09": "是麤念分別過患之義。即是第二對治。若准論經。次",
    "X09n0245_010:0685c10": "此更有一句。云知非有想非無想安隱。此句即是第",
    "X09n0245_010:0685c11": "三修行利益。緣十地品經文闕此句。今疏亦且依之。",
    "X09n0245_010:0685c12": "住非想非非想處者。是第四依止句。十地經云。非有",
    "X09n0245_010:0685c13": "非無想。今但言非即非有非非即非無。瑜伽云。先入",
    "X09n0245_010:0685c14": "無所有處定。超過一切所有想。今復超過無所有想。",
    "X09n0245_010:0685c15": "故言非想。(釋非有想)又言非無想者。非如無想及滅盡定",
    "X09n0245_010:0685c16": "一切諸想皆悉滅盡。唯有最細想。緣無想境轉故。即",
    "X09n0245_010:0685c17": "於此處。起勝解。則超近分。而入根本。(釋非無想)清涼大師。",
    "X09n0245_010:0685c18": "復約第一義修。明此四空。云謂觀色即是空。心安於",
    "X09n0245_010:0685c19": "空。是空處定。次知空色不出於心。是識處定。次心境",
    "X09n0245_010:0685c20": "兩云為無所有處。次此亦云緣無想住。名非想非非",
    "X09n0245_010:0685c21": "想處。若不緣此無想。則諸漏永寂。出三界矣。注此中",
    "X09n0245_010:0685c22": "不出下。明此定了不了也。於中有三。一外道。二若知",
    "X09n0245_010:0685c23": "下。小乘滅受想者。滅盡定也。三若未得下。無想天也。",
    "X09n0245_010:0685c24": "即第四禪凡夫天。此亦外道也。",
    "X09n0245_010:0686a01": "圓覺經大疏釋義鈔卷第十(之上)"
}