{
    "T38n1780_004:0875c15": "淨名玄論卷第四(宗旨上)",
    "T38n1780_004:0875c17": "第二論宗旨[0875c17] 凡有二。一總定宗旨。二別",
    "T38n1780_004:0875c18": "釋二智。一總定宗旨者[0875c18] 論曰。已知名字。宜",
    "T38n1780_004:0875c19": "識旨歸。旨歸不同。凡有四說。有人言。此",
    "T38n1780_004:0875c20": "經名不思議。即以不思議為宗。標淨名。敘",
    "T38n1780_004:0875c21": "能說之人。題不思議。辨經宗致。故肇公以",
    "T38n1780_004:0875c22": "四句明不思議本。四句明不思議&#x8FF9;。本跡雖",
    "T38n1780_004:0875c23": "殊。不思議一也。有人言。此經雖明不思議",
    "T38n1780_004:0875c24": "解脫。正以因果為宗。如佛國初會。明淨土",
    "T38n1780_004:0875c25": "因果。方便品至不二法門。明法身因果。香",
    "T38n1780_004:0875c26": "積以去竟經。重明淨土行及法身因果。宜以",
    "T38n1780_004:0875c27": "因果為宗。有人言。此經以二行為宗。一淨",
    "T38n1780_004:0875c28": "佛國土行。二成就眾生行。初會明淨土行。次",
    "T38n1780_004:0875c29": "會明成就眾生行。方丈重會雙明二行。問疾",
    "T38n1780_004:0876a01": "至不二法門。重明成就眾生行。香積重明淨",
    "T38n1780_004:0876a02": "土行。菴&#x8597;後會。且雙明二行。菩薩行品。明成",
    "T38n1780_004:0876a03": "就眾生行。見阿&#x95A6;佛品。明淨佛國土行。故以",
    "T38n1780_004:0876a04": "二行為宗。菩薩得無生忍以後。更無餘事。但",
    "T38n1780_004:0876a05": "欲淨佛國土成就眾生。故一部始終。明此二",
    "T38n1780_004:0876a06": "要行。為此經宗。今所明者。非無前義。但師資",
    "T38n1780_004:0876a07": "所習。正以二智。為宗。問。以何文義用二智為",
    "T38n1780_004:0876a08": "宗。答。法供養品。天主曰。以我雖從佛及文",
    "T38n1780_004:0876a09": "殊。聞百千經。而未曾聞是不可思議自在神",
    "T38n1780_004:0876a10": "通決定實相經典。夫實相是入道本。不思議",
    "T38n1780_004:0876a11": "神通為化物之宗。法中要極。莫過斯二。現自",
    "T38n1780_004:0876a12": "在神通。即實慧方便。決定實相。即方便實慧。",
    "T38n1780_004:0876a13": "雖實相而神通。雖神通而實相。動寂不二。而",
    "T38n1780_004:0876a14": "權實宛然。一部之經。盛談斯法。故以二智為",
    "T38n1780_004:0876a15": "宗。又智度菩薩母。方便以為父。是淨名父母。",
    "T38n1780_004:0876a16": "即為淨名經宗。又此經所興。正起於疾。疾是",
    "T38n1780_004:0876a17": "方便。方便由實。故以二智為宗。又此經名維",
    "T38n1780_004:0876a18": "摩詰經。以菩薩為教主。正以二智名為菩薩。",
    "T38n1780_004:0876a19": "方便實慧。不同凡夫。實慧方便。簡非小道。又",
    "T38n1780_004:0876a20": "方便實慧名為菩薩。實慧方便。名摩訶薩。故",
    "T38n1780_004:0876a21": "以成菩薩法。為菩薩經宗。問。二智由二境生。",
    "T38n1780_004:0876a22": "何故不境智合為經宗。答。爾炎雖是智母。而",
    "T38n1780_004:0876a23": "三乘共觀。二智獨菩薩法。故般若不屬二乘",
    "T38n1780_004:0876a24": "佛。但屬菩薩。般若之巧。名為漚和。般若尚不",
    "T38n1780_004:0876a25": "屬二乘。漚和即聲聞絕分。故以智為宗。不取",
    "T38n1780_004:0876a26": "境也。問。此經。始自淨土終訖法養。其文雖",
    "T38n1780_004:0876a27": "殊。不思議一。何故不用不思議為宗。答。一部",
    "T38n1780_004:0876a28": "之教雖皆是難思。別而言。正以解脫為不思",
    "T38n1780_004:0876a29": "議。故云諸佛菩薩有解脫。名不思議。住此",
    "T38n1780_004:0876b01": "解脫。能現一切形。能說一切教。而物不能測。",
    "T38n1780_004:0876b02": "故通名不思議解脫。則是二智。故以二智為",
    "T38n1780_004:0876b03": "宗。問。解脫云何即是二智。答。二智無累。故",
    "T38n1780_004:0876b04": "稱解脫。則此解脫。心行處斷故。意不能思。言",
    "T38n1780_004:0876b05": "語又滅故。則口不能議。故知二智則解脫也。",
    "T38n1780_004:0876b06": "問。解脫是二智。既以二智即解脫。何故不以",
    "T38n1780_004:0876b07": "二智解脫為體。答。正以二智為解脫體。不以",
    "T38n1780_004:0876b08": "解脫為二智體。何以知之。經云。慧有方便解。",
    "T38n1780_004:0876b09": "方便有慧解。不言解脫有方便。解脫有於慧。",
    "T38n1780_004:0876b10": "故知二智為解脫。體不以解脫為二智體。問。",
    "T38n1780_004:0876b11": "若以二智為解脫體。何故不稱二智不思議。",
    "T38n1780_004:0876b12": "而名解脫不思議。答。一切法門。凡有二種。一",
    "T38n1780_004:0876b13": "者立名。二者辨體。不思議解脫。即經之名。而",
    "T38n1780_004:0876b14": "此解脫。以二智為體。故名體兩舉。義則多含。",
    "T38n1780_004:0876b15": "若以不思議為名。復以不思議為體。則名體",
    "T38n1780_004:0876b16": "相監。義無多兼。問。無為法身為果解脫。無",
    "T38n1780_004:0876b17": "漏智為因解脫。若以解脫為宗。則因果皆備。",
    "T38n1780_004:0876b18": "今以二智為體。但得因門。答。無為法身。無漏",
    "T38n1780_004:0876b19": "智。不思議解脫。名雖有三。而體無二也。無累",
    "T38n1780_004:0876b20": "不盡。稱為解脫。無境不照。名為智慧。真極可",
    "T38n1780_004:0876b21": "軌。故目為法。即以法為身。故名法身。非但義",
    "T38n1780_004:0876b22": "含因果。而亦體備三德。",
    "T38n1780_004:0876b23": "[0876b23] 二別釋二智。有十一門。一翻名門。二釋名門。",
    "T38n1780_004:0876b24": "三境智門。四同異門。五長短門。六六智門。",
    "T38n1780_004:0876b25": "七開合門。八斷伏門。九攝智門。十常無常門。",
    "T38n1780_004:0876b26": "十一得失門。",
    "T38n1780_004:0876b27": "一翻名門",
    "T38n1780_004:0876b28": "[0876b28] 昔在江南。著法華玄論。已略明二智。但此義",
    "T38n1780_004:0876b29": "既為眾聖觀心法身父母。必須精究。故重論",
    "T38n1780_004:0876c01": "之。此義若通。則方等眾經。不待言而自顯。具",
    "T38n1780_004:0876c02": "存梵本。應云般若波羅蜜漚和波羅蜜。故此",
    "T38n1780_004:0876c03": "經云。智度菩薩母。方便以為父。智即波若。度",
    "T38n1780_004:0876c04": "謂波羅蜜也。但翻波若不同。或云智慧。如叡",
    "T38n1780_004:0876c05": "法師云。秦言智慧。或翻為遠離。出放光經。即",
    "T38n1780_004:0876c06": "釋道安用。或翻明度。出六度集經。或翻清淨。",
    "T38n1780_004:0876c07": "此出大品。叡法師用之。但般若具含智慧明",
    "T38n1780_004:0876c08": "淨遠離等義。譯經之人。唯取其一。以用翻之。",
    "T38n1780_004:0876c09": "般若能斷眾惑。遠離生死名相之法。故云遠",
    "T38n1780_004:0876c10": "離。明了無暗。故稱為明。體絕穢染。名為清",
    "T38n1780_004:0876c11": "淨。達照解知。名為智慧。雖有諸義。多用智",
    "T38n1780_004:0876c12": "慧。智慧單複。又各不同。或單名為智。如釋論",
    "T38n1780_004:0876c13": "及此經。稱為智度。或但名為慧。如釋論云。波",
    "T38n1780_004:0876c14": "若秦言慧。或是具翻智慧。經論多爾。今詳會",
    "T38n1780_004:0876c15": "此意。義各有由。通而言之。即智為慧。指慧為",
    "T38n1780_004:0876c16": "智。廣略不同。體無異也。",
    "T38n1780_004:0876c17": "[0876c17] 翻為慧者。凡有四義。一欲分十度不同。二開",
    "T38n1780_004:0876c18": "空有義異。三明因果差別。四就凡聖為異。十",
    "T38n1780_004:0876c19": "度不同者。第六名般若。此翻為慧。第十云闍",
    "T38n1780_004:0876c20": "那。此名為智。問。闍那為智。術闍翻為何物。",
    "T38n1780_004:0876c21": "答。此云明。猶是智見之流耳。空有義異者。",
    "T38n1780_004:0876c22": "照空名慧。鑒有為智。故此經云。入一相門。起",
    "T38n1780_004:0876c23": "於慧業。知一切眾生心念。起於智業。因果差",
    "T38n1780_004:0876c24": "別者。論云。因名波若。果變名薩波若。薩波若",
    "T38n1780_004:0876c25": "名一切智。則知波若名之為慧。慧名既劣。宜",
    "T38n1780_004:0876c26": "在因中。智則決了。故居果地。又佛照空有皆",
    "T38n1780_004:0876c27": "盡。加以一切菩薩未究。但名慧也。不得云因",
    "T38n1780_004:0876c28": "中名智。果名一切智。亦不得云因名智慧。果",
    "T38n1780_004:0876c29": "名一切智。但應言因名為慧果名為智。則於",
    "T38n1780_004:0877a01": "因果。優劣義彰。凡聖異者。如涅槃云。般若",
    "T38n1780_004:0877a02": "者。一切眾生。名此為慧。慧名既通。則凡聖並",
    "T38n1780_004:0877a03": "有。如十大地中定慧之數。毘婆舍那。目之為",
    "T38n1780_004:0877a04": "見。謂一切聖人明見理也。闍那為智。通達決",
    "T38n1780_004:0877a05": "了也。",
    "T38n1780_004:0877a06": "[0877a06] 次翻為智。凡有三義。一者慧名既劣。智則為",
    "T38n1780_004:0877a07": "勝。今欲稱難波若。故名為智。二者欲顯其",
    "T38n1780_004:0877a08": "名語便。云智度。若言慧度。言不便也。三者欲",
    "T38n1780_004:0877a09": "明智即是慧。名異體同。故隨舉其一。",
    "T38n1780_004:0877a10": "[0877a10] 次合稱智慧。亦具三義。一明波若具鑒有無。",
    "T38n1780_004:0877a11": "故含智慧。慧則照空。智便鑒有。二顯波若通",
    "T38n1780_004:0877a12": "果及因。因中般若為慧。果地波若為智。故三",
    "T38n1780_004:0877a13": "德中有般若德。三者欲明六度義含於十。經",
    "T38n1780_004:0877a14": "中但明六度。不明十者。以般若之名既含智",
    "T38n1780_004:0877a15": "慧。第十智度。蘊在其中。問。既具三名。以何",
    "T38n1780_004:0877a16": "翻為正。答。慧為正翻。餘皆義立。所以知然。",
    "T38n1780_004:0877a17": "從多論也。此經云。慧與方便。釋論云。般若道",
    "T38n1780_004:0877a18": "方便道。涅槃云。般若者一切眾生。闍那為智。",
    "T38n1780_004:0877a19": "則配諸佛菩薩。故智非波若。又第六名慧。第",
    "T38n1780_004:0877a20": "十為智。皆有彼此二名。故知以慧為正。又論",
    "T38n1780_004:0877a21": "云。波若不屬佛。亦不屬二乘。但屬菩薩。菩薩",
    "T38n1780_004:0877a22": "則道慧道種慧。佛具一切智一切種智。又云。",
    "T38n1780_004:0877a23": "波若名諸法實相慧。如是等諸文非一。故以",
    "T38n1780_004:0877a24": "慧為正翻矣。問。若以慧為正翻。何故經中多",
    "T38n1780_004:0877a25": "云智慧。答。經中多說六度。故多云智慧。小說",
    "T38n1780_004:0877a26": "十度。故小明慧也。又六度中。皆有複翻。如布",
    "T38n1780_004:0877a27": "施等。不單名施。般若亦爾。雖複是慧。欲對上",
    "T38n1780_004:0877a28": "五。亦存複名。故言智慧。",
    "T38n1780_004:0877a29": "[0877a29] 次翻無翻義。有人言。般若名含五義。不可正",
    "T38n1780_004:0877b01": "翻。宜以慧當其名。如釋論七十一卷云。般若",
    "T38n1780_004:0877b02": "定實相。甚深極重。智慧輕薄。故不能稱於般",
    "T38n1780_004:0877b03": "若。此格提用之。今謂不然。釋論乃明不可稱",
    "T38n1780_004:0877b04": "義。非不可翻也。問。稱與翻何異。答。稱則天",
    "T38n1780_004:0877b05": "竺已明。翻則成於振旦。反彼為此。前後不同。",
    "T38n1780_004:0877b06": "義門各異。又論云。般若定實相。故不可稱。不",
    "T38n1780_004:0877b07": "言多含故。不可稱故。此釋為謬矣。復有人言。",
    "T38n1780_004:0877b08": "般若不可稱者。此明觀照智慧。不能稱實相",
    "T38n1780_004:0877b09": "般若。實相般若。性相常住。觀照智慧。會",
    "T38n1780_004:0877b10": "境始生。故實相為深重。觀照智為輕薄。北",
    "T38n1780_004:0877b11": "人釋也。是亦不然。經以五歎。歎於般若。不",
    "T38n1780_004:0877b12": "歎實相。云何言實相深重耶。又言。般若定實",
    "T38n1780_004:0877b13": "相。則實相為所定。般若為能定。若言實相為",
    "T38n1780_004:0877b14": "深重者。可以實相還定實相耶。復有人言。智",
    "T38n1780_004:0877b15": "慧輕薄。不能稱般若者。此是世間智慧。離生",
    "T38n1780_004:0877b16": "智慧。二乘智慧。不能稱量菩薩大智慧耳。何",
    "T38n1780_004:0877b17": "者。大智慧照實相理。導成眾行。餘淺智慧。豈",
    "T38n1780_004:0877b18": "能稱那。此南方人釋也。今謂不然。唯云智慧",
    "T38n1780_004:0877b19": "不能稱於般若。則不言淺慧。不稱深慧。又淺",
    "T38n1780_004:0877b20": "深俱名為慧。則俱是輕薄。並不能稱般若也。",
    "T38n1780_004:0877b21": "今依論釋之。論云。般若定實相。故深重。智慧",
    "T38n1780_004:0877b22": "不能稱也。所言定者。定是契會之名。夫萬化",
    "T38n1780_004:0877b23": "非無宗。而宗之者無相虛宗。非無契。而契之",
    "T38n1780_004:0877b24": "者無心。故聖人以無心之妙慧。契彼無相之",
    "T38n1780_004:0877b25": "虛宗。則內外並冥。緣智俱寂。智慧是知照之",
    "T38n1780_004:0877b26": "名。豈能稱絕觀般若。問。般若云何能契會實",
    "T38n1780_004:0877b27": "相。答。由實相生般若。故般若能契會實相也。",
    "T38n1780_004:0877b28": "問。依此釋者。猶是淺智。不能稱於深智。答。",
    "T38n1780_004:0877b29": "深則愚智皆絕。淺則猶有知照。故非淺智不",
    "T38n1780_004:0877c01": "稱深智也。問。定實相既是契會之名。與舊辨",
    "T38n1780_004:0877c02": "冥會。義何異耶。答。語同而意異。但釋冥會。",
    "T38n1780_004:0877c03": "自有二師。一云即會是冥。以符合故冥。冥契",
    "T38n1780_004:0877c04": "不乖故會。無優劣也。此莊嚴龍光之義。二云",
    "T38n1780_004:0877c05": "會是符合之名。冥是混一之義。則冥勝而會",
    "T38n1780_004:0877c06": "劣也。何者。因中有四義故未冥。一或未盡。二",
    "T38n1780_004:0877c07": "體有生滅。三智未周圓。四體依方所。故但稱",
    "T38n1780_004:0877c08": "會。佛果離此四義。故所以談冥。冥與無生為",
    "T38n1780_004:0877c09": "一。則境智不分。無應照異。而無生不乖俗。冥",
    "T38n1780_004:0877c10": "亦不妨會。佛果舉體冥。舉體會。會故應照滿",
    "T38n1780_004:0877c11": "十方。冥故一切皆絕。今總問之。冥既與境混",
    "T38n1780_004:0877c12": "一者。智為成境。為不作境耶。若不作境。云何",
    "T38n1780_004:0877c13": "言一。若智作境者。境既無知。智亦無知。智既",
    "T38n1780_004:0877c14": "有知。則境亦應爾。以其一故也。若言與法性",
    "T38n1780_004:0877c15": "同絕。故言冥會。猶與法性異者。即於會冥之",
    "T38n1780_004:0877c16": "日。猶見境智為二。何得經云菩薩般若相應。",
    "T38n1780_004:0877c17": "不見應與不應。合與不合耶。又具四義故。方",
    "T38n1780_004:0877c18": "成冥者。般若教。佛智猶有生滅。則不得稱冥。",
    "T38n1780_004:0877c19": "照無等法性義。故無冥實相之義也。問。云何",
    "T38n1780_004:0877c20": "名甚深極重。答。夫論可稱。則不名極重。良由",
    "T38n1780_004:0877c21": "極重。故不可稱。論主欲釋經不可稱義。故云",
    "T38n1780_004:0877c22": "深也。問。但應言重。何故復云甚深。答。為欲",
    "T38n1780_004:0877c23": "簡擇重義。非如重物重。乃是甚深。故云重耳。",
    "T38n1780_004:0877c24": "問。但言深重。何故復云極耶。答。三乘同觀。",
    "T38n1780_004:0877c25": "並契實相。但二乘猶如兔馬。未盡其原。故不",
    "T38n1780_004:0877c26": "得般若之名。不名甚深極重。今欲簡二乘。明",
    "T38n1780_004:0877c27": "菩薩照盡其原。得名般若。故云甚深極重也。",
    "T38n1780_004:0877c28": "問。智慧何故云輕薄耶。答。般若體絕緣觀。智",
    "T38n1780_004:0877c29": "慧名定於觀。般若體絕愚智。智慧名主知照。",
    "T38n1780_004:0878a01": "般若體絕名字。智慧則猶涉名言。故對般若",
    "T38n1780_004:0878a02": "之重。明智慧之輕。對般若之深。辨智慧之淺。",
    "T38n1780_004:0878a03": "淺猶薄也。問。般若體絕愚智。何故立智慧名",
    "T38n1780_004:0878a04": "耶。答。不知何以目之。強名智慧。雖立智慧之",
    "T38n1780_004:0878a05": "名。實不稱般若之體。問。但應言般若體深重。",
    "T38n1780_004:0878a06": "般若名輕薄。智慧體深重。智慧名輕薄。云何",
    "T38n1780_004:0878a07": "乃言波若深重智慧輕薄。答。今依梵本。則云",
    "T38n1780_004:0878a08": "般若體深重。般若名輕薄。但用此音。則應云",
    "T38n1780_004:0878a09": "智慧體深重智慧名輕薄。恐此義難顯。故譯",
    "T38n1780_004:0878a10": "經之人。借此方智慧。不能稱梵文般若也。問。",
    "T38n1780_004:0878a11": "不可稱與不可量何異。答。經有五歎。謂大事",
    "T38n1780_004:0878a12": "故起。不可稱事起。不可量事起。無等等事起。",
    "T38n1780_004:0878a13": "不可思議事起。既別有無量事起。則稱非量",
    "T38n1780_004:0878a14": "也。不可量則取無有邊際。不可稱明甚深至",
    "T38n1780_004:0878a15": "重。例如法稱品明舍利不能稱般若經卷。今",
    "T38n1780_004:0878a16": "智慧名義不能稱絕觀般若也。問。論云。智慧",
    "T38n1780_004:0878a17": "小。般若多。故不能稱。云何為多小耶。答。有",
    "T38n1780_004:0878a18": "人言。實相則無法不自在故多。智慧局之於",
    "T38n1780_004:0878a19": "心故小。今謂不然。前就定實相故。明不可稱。",
    "T38n1780_004:0878a20": "今約多含義。明不可稱。般若體非愚智。能愚",
    "T38n1780_004:0878a21": "能智。智慧唯主於智。故般若多。智慧小。又般",
    "T38n1780_004:0878a22": "若定實相。實相既遍。般若亦多。智慧不爾。故",
    "T38n1780_004:0878a23": "云小也。問。已知般若翻不翻義。方便復云何。",
    "T38n1780_004:0878a24": "答。常啼云漚和俱舍羅大師方便力。漚和為",
    "T38n1780_004:0878a25": "方便。俱舍羅名為勝智。般若之巧。名為漚和。",
    "T38n1780_004:0878a26": "其用既勝。名勝智也。淨名以方便為父。取其",
    "T38n1780_004:0878a27": "生成之能。大品以漚和為師。明有訓誨之德。",
    "T38n1780_004:0878a28": "善巧化物。不證二乘。皆大師之力也。",
    "T38n1780_004:0878a29": "二釋名門[0878a29] 復有三門。一釋權實。二解大義。",
    "T38n1780_004:0878b01": "三正二道。",
    "T38n1780_004:0878b02": "一釋權實[0878b02] 通而言之。二智皆如實而照。並",
    "T38n1780_004:0878b03": "名為實。皆有善巧。悉稱方便。就別言之。則般",
    "T38n1780_004:0878b04": "若名實。漚和稱方便者。略有八義。一者般若",
    "T38n1780_004:0878b05": "照實相境。從所照為名。故稱實。二者般若從",
    "T38n1780_004:0878b06": "實相生。從能生受名。故稱為實。三者如實而",
    "T38n1780_004:0878b07": "照。故當體名實。論云。般若波羅蜜。實法不顛",
    "T38n1780_004:0878b08": "倒。體離虛妄。非顛倒慧。故名為實。四者對凡",
    "T38n1780_004:0878b09": "夫顛倒不實之慧。故難波若為實。五者對二",
    "T38n1780_004:0878b10": "乘未實謂實。故明波若為實。六者對方便之",
    "T38n1780_004:0878b11": "用。以波若為體。故名為實。七者對虛故明實。",
    "T38n1780_004:0878b12": "未是好實。非虛非實。乃名妙實。八者虛義為",
    "T38n1780_004:0878b13": "二。非虛實為不二。二與不二。皆名不實。非二",
    "T38n1780_004:0878b14": "不二。乃名為實。是故。論云。念相觀已除言語",
    "T38n1780_004:0878b15": "法亦滅也。方便者。是善巧之名。此義多門。今",
    "T38n1780_004:0878b16": "略論十對。一者直照空有。名為般若。行空不",
    "T38n1780_004:0878b17": "證。涉有無著。故名方便。此之照巧。更無二",
    "T38n1780_004:0878b18": "體。以巧而照。故名為實。以照而巧。故名方",
    "T38n1780_004:0878b19": "便。問。能照之智。共名實智。所照之境。同稱",
    "T38n1780_004:0878b20": "實境。實智之中。有空智有智。實境之中。有真",
    "T38n1780_004:0878b21": "境俗境。此為例也。問。既有真俗。云何皆名實",
    "T38n1780_004:0878b22": "境。答。是如實智境。故名實境。從智受名。",
    "T38n1780_004:0878b23": "又實是真俗。非妄稱之。當體名實。二者照",
    "T38n1780_004:0878b24": "空為實。涉有為方便。如釋論云。般若將入",
    "T38n1780_004:0878b25": "畢竟空。方便將出畢竟空。是實相名為實。",
    "T38n1780_004:0878b26": "般若照空。故名為實。雖復照空。即能涉有。",
    "T38n1780_004:0878b27": "此用既巧。名為方便。問。若爾雖復照有。",
    "T38n1780_004:0878b28": "即能鑒空。此用亦巧。應是方便。答。此照",
    "T38n1780_004:0878b29": "雖巧。但實智為體。故隱其巧名。與其實稱也。",
    "T38n1780_004:0878c01": "三者以內靜鑒為實。外變動為權。問。此義與",
    "T38n1780_004:0878c02": "前何異。答。此明若照若巧靜鑒之義。皆名為",
    "T38n1780_004:0878c03": "實。以外變動。故名為權。四者般若為實。五度",
    "T38n1780_004:0878c04": "為方便。所以然者。般若為空解。空解故名實。",
    "T38n1780_004:0878c05": "五度為有行。有行故名權。問。此與上照空為",
    "T38n1780_004:0878c06": "實涉有為權何異。答。前明照空照有皆是智",
    "T38n1780_004:0878c07": "慧。故以二解分權實。今約解行以開二門。空",
    "T38n1780_004:0878c08": "解為實。有行為權。與上異也。問。有行何故為",
    "T38n1780_004:0878c09": "權。答。雖復照空。即能起行。此義既巧。故名為",
    "T38n1780_004:0878c10": "權。五者照空為實。知空亦空。即能不證空。故",
    "T38n1780_004:0878c11": "名為權。所以然者。二乘不知空亦復空。以空",
    "T38n1780_004:0878c12": "為妙極。故名但空。所以證空。菩薩知空亦空。",
    "T38n1780_004:0878c13": "名不可得空。故不證空。即能涉有。故名為權。",
    "T38n1780_004:0878c14": "此明重空義。明空義為實。實義即劣。知空亦",
    "T38n1780_004:0878c15": "空。即能涉有。此用既勝。故名為權。就此二",
    "T38n1780_004:0878c16": "慧。更無異體。初觀心未妙。故但能照空。既轉",
    "T38n1780_004:0878c17": "精巧。即知空亦空。既知空亦空。而不壞假名。",
    "T38n1780_004:0878c18": "即能涉有。始終論之。猶是一慧。約巧未巧。故",
    "T38n1780_004:0878c19": "分權實。六者知身苦空無常。故名為實。而不",
    "T38n1780_004:0878c20": "取滅。名為方便。以生死身實是苦空無常遇",
    "T38n1780_004:0878c21": "患之法。如實照其。故名為實。二乘知此即滅",
    "T38n1780_004:0878c22": "之。故無方便。菩薩雖知。而安身所疾。自行化",
    "T38n1780_004:0878c23": "人。故方便。七者直知身病。非故非新。故為",
    "T38n1780_004:0878c24": "實。而不厭離。稱為方便。此但就有行分權實。",
    "T38n1780_004:0878c25": "八者淨名託&#x8FF9;毘耶。不疾之身為實。現病之",
    "T38n1780_004:0878c26": "跡為權。此據虛實之義。以明權實也。九者以",
    "T38n1780_004:0878c27": "上照空有二。為方便。照非空有不二為實。非",
    "T38n1780_004:0878c28": "空非有。即一實諦。照一實諦。故名為實。雖非",
    "T38n1780_004:0878c29": "空有。而空有宛然。不動不二。善巧能二。故名",
    "T38n1780_004:0879a01": "方便。十者空有為二。非空有為不二。照二與",
    "T38n1780_004:0879a02": "不二。皆名方便。照非二非不二。淨名杜言。釋",
    "T38n1780_004:0879a03": "迦掩室。乃名為實。權實多門。略開十對。此之",
    "T38n1780_004:0879a04": "十對。即一塗次第。並有經論。可隨文用之。",
    "T38n1780_004:0879a05": "二解大義[0879a05] 問。何故般若名摩訶。漚和不名",
    "T38n1780_004:0879a06": "摩訶。答。通皆得稱大。如上云漚和拘舍羅大",
    "T38n1780_004:0879a07": "師方便力也。別而言之。般若稱大。略明十義。",
    "T38n1780_004:0879a08": "一者實相曠而無邊。深而無底。彼無有一法",
    "T38n1780_004:0879a09": "出法性外。般若照於實相。故名大慧。漚和雖",
    "T38n1780_004:0879a10": "巧。不照實相。故不名大。問。二乘亦照實相。",
    "T38n1780_004:0879a11": "何不名大。答。二乘未盡其邊。菩薩照究原底。",
    "T38n1780_004:0879a12": "故名為大。二者三乘實智。皆從般若中生。所",
    "T38n1780_004:0879a13": "以然者。所實相既一。則能照般若無三。但",
    "T38n1780_004:0879a14": "根性不堪。故於一般若。聞為三乘智慧。三",
    "T38n1780_004:0879a15": "乘智慧。皆攝入般若觀中。故名為大。問。云何",
    "T38n1780_004:0879a16": "於般若出生三乘慧。答。由實相故生般若。由",
    "T38n1780_004:0879a17": "般若故有菩薩。由菩薩故有佛。由佛故有三",
    "T38n1780_004:0879a18": "乘。則般若為本。故出生三乘。所以名為大。",
    "T38n1780_004:0879a19": "問。三乘同觀實相。乃以實相為本。云何以般",
    "T38n1780_004:0879a20": "若為本。答。要由諸佛菩薩體悟般若。然後說",
    "T38n1780_004:0879a21": "三乘教。始得同觀實相。故般若為本。問。般若",
    "T38n1780_004:0879a22": "為本。出生三乘。應是三乘通教。答。勝鬘攝受",
    "T38n1780_004:0879a23": "正法出生五乘。猶如大地出四實藏。涅槃",
    "T38n1780_004:0879a24": "云。即是聲聞藏出生聲聞。即因緣藏出生緣",
    "T38n1780_004:0879a25": "覺。即大乘藏出生菩薩。可是三乘通教耶。又",
    "T38n1780_004:0879a26": "如法華明。長者宅內。非但具七珍。亦有&#x74EB;器",
    "T38n1780_004:0879a27": "等物。而名長者大宅。不名通宅。般若亦爾。雖",
    "T38n1780_004:0879a28": "具有三乘之慧。而名菩薩法。不名三乘通教。",
    "T38n1780_004:0879a29": "問。若非三乘通教。何故勸三乘同學。答。勸三",
    "T38n1780_004:0879b01": "乘人同觀實相。不勸三乘人同學摩訶般若。",
    "T38n1780_004:0879b02": "問。摩訶般若。何故非三乘通學。答。論云。般",
    "T38n1780_004:0879b03": "若不屬二乘。但屬菩薩。所以然者。既稱摩訶",
    "T38n1780_004:0879b04": "般若。即是大慧。簡非二乘。故知般若獨菩薩",
    "T38n1780_004:0879b05": "法。又此般若名波羅蜜。波羅蜜者到佛道彼",
    "T38n1780_004:0879b06": "岸。二乘不到佛道彼岸。非波羅蜜。故摩訶般",
    "T38n1780_004:0879b07": "若波羅蜜。獨菩薩法。不屬二乘。問。經但云欲",
    "T38n1780_004:0879b08": "得聲聞果當學般若。云何乃言當學實相般",
    "T38n1780_004:0879b09": "若。答。釋論作此判之。尋文自易見也。以理推",
    "T38n1780_004:0879b10": "之。必非勸二乘人學摩訶波若。摩訶波若。既",
    "T38n1780_004:0879b11": "是菩薩觀智。豈令二乘學耶。如涅槃云。下智",
    "T38n1780_004:0879b12": "觀故得聲聞菩提。上智觀故得菩薩菩提。此",
    "T38n1780_004:0879b13": "乃明二乘同觀中道。豈可勸中下二智學上",
    "T38n1780_004:0879b14": "智耶。問。摩訶般若乃是獨菩薩法。而般若教",
    "T38n1780_004:0879b15": "中。說三乘人同觀實相。則是三乘通教。答。若",
    "T38n1780_004:0879b16": "爾般涅經中說三乘人同觀中道。應是三",
    "T38n1780_004:0879b17": "乘通教耶。問。若非三乘通教。何故令二乘人",
    "T38n1780_004:0879b18": "說耶。答。長者付財。凡有二意。一欲顯教菩",
    "T38n1780_004:0879b19": "薩。二密教二乘。此乃是息於二乘同成菩薩。",
    "T38n1780_004:0879b20": "云何乃言三乘通教耶。三者由實相生般若。",
    "T38n1780_004:0879b21": "實相既無所依。則般若亦無所著。以般若無",
    "T38n1780_004:0879b22": "所著。能導成眾行。亦無所著。故不住三界中。",
    "T38n1780_004:0879b23": "不息二乘。直趣佛道。以有引導之能。故名為",
    "T38n1780_004:0879b24": "大。問。五度本非度。般若引導。故名為度。亦",
    "T38n1780_004:0879b25": "應五度本非眼。般若引導。故得有眼耶。答通",
    "T38n1780_004:0879b26": "義亦類。別則不齊。如五盲雖隨有眼者趣道",
    "T38n1780_004:0879b27": "入城而得度名。而盲體性。終自無眼。五度雖",
    "T38n1780_004:0879b28": "隨般若趣八正路至佛道城。而五度體性。終",
    "T38n1780_004:0879b29": "非般若。故開福慧二嚴。意顯於斯。問。金剛般",
    "T38n1780_004:0879c01": "若云。菩薩不住相布施。如日光明照見種種",
    "T38n1780_004:0879c02": "色。何所云般若導五不成眼耶。答。本以般若",
    "T38n1780_004:0879c03": "為眼。五度非眼。但般若導之。令成無所得。不",
    "T38n1780_004:0879c04": "住三界。不墮二乘。直趣佛道。故名有眼耳。非",
    "T38n1780_004:0879c05": "是成般若之眼也。問。若眾行中。以無所得為",
    "T38n1780_004:0879c06": "眼。亦應以無所得為慧。云何開福慧二嚴。答。",
    "T38n1780_004:0879c07": "無所得則通。福慧則別。以無得為慧。亦有此",
    "T38n1780_004:0879c08": "義。但非般若之慧。所以然者。般若有無所得。",
    "T38n1780_004:0879c09": "復有鑒照。五度但有無所得。無有鑒照。故不",
    "T38n1780_004:0879c10": "名慧也。四者五十二種大賢聖位。皆在般若",
    "T38n1780_004:0879c11": "藏中。故名為大。所以然者。合則唯一般若。但",
    "T38n1780_004:0879c12": "明昧不同。故開成五十二位。五者三大阿僧",
    "T38n1780_004:0879c13": "祇劫。修此大慧。故名為大。六者能斷大惑。所",
    "T38n1780_004:0879c14": "謂無明。是故。經云無明住地。其力最大。二乘",
    "T38n1780_004:0879c15": "雖傾四住。未能斷之。菩薩照究實相。方除此",
    "T38n1780_004:0879c16": "大惑。故名為大。七者能拔三界內外一切大",
    "T38n1780_004:0879c17": "苦。故名為大。八者諸大菩薩之所行法。故名",
    "T38n1780_004:0879c18": "為大。九者於眾行中。最勝無過。故名為大。十",
    "T38n1780_004:0879c19": "者信之而得大福。毀之而招大罪。故名為大。",
    "T38n1780_004:0879c20": "此之十義。自有遍約緣。自有具通二慧。可隨",
    "T38n1780_004:0879c21": "義配之。問。般若待小名大。不待小名大。答。",
    "T38n1780_004:0879c22": "具有二義。一者待二乘小慧。故名為大。問。二",
    "T38n1780_004:0879c23": "乘為小慧。菩薩為大慧。二乘小般若。菩薩大",
    "T38n1780_004:0879c24": "般若。何故言般若不屬二乘。二乘心中名道",
    "T38n1780_004:0879c25": "品耶。答。講者不體其旨。嘻滯此言。論云。般",
    "T38n1780_004:0879c26": "若不屬二乘。此是摩訶般若菩薩大慧。故不",
    "T38n1780_004:0879c27": "屬二乘。非二乘之人無有空慧也。二者不待",
    "T38n1780_004:0879c28": "小名大者。般若體性是大。故言不待小。不如",
    "T38n1780_004:0879c29": "二乘智慧形凡則大望菩薩則小。問。菩薩形",
    "T38n1780_004:0880a01": "二乘則大。望佛則般若為小。故在佛心中。變",
    "T38n1780_004:0880a02": "名薩雲若。寧言體性大耶。答。般若是因中之",
    "T38n1780_004:0880a03": "極。功在十地。故名為大。不望佛也。又般若通",
    "T38n1780_004:0880a04": "因果。果地般若。則最上無過。故體性是大。如",
    "T38n1780_004:0880a05": "什公云。薩般若即老般若也。又言絕待大",
    "T38n1780_004:0880a06": "者。待小名大。雖復絕小。猶未不絕大。為名",
    "T38n1780_004:0880a07": "言可及。故非好大。大小雙絕。方是好大。問。",
    "T38n1780_004:0880a08": "何文證之。答。題云摩訶般若。般若深重。智慧",
    "T38n1780_004:0880a09": "不能稱。亦摩訶深重。大不能稱。即是證也。又",
    "T38n1780_004:0880a10": "照明品云。不作大小。名為摩訶。復是良證也。",
    "T38n1780_004:0880a11": "問。雙絕大小。可名絕大。今非大非小。歎美為",
    "T38n1780_004:0880a12": "大。還復待小。何名絕待。答。此大絕小絕大。",
    "T38n1780_004:0880a13": "故名絕待。今問絕大絕小。名之為大。則待",
    "T38n1780_004:0880a14": "大待小。皆名為小。乃是大小相待。何有絕待",
    "T38n1780_004:0880a15": "大耶。答。望前則絕。觀後便待。義不相違。問。",
    "T38n1780_004:0880a16": "般若之大與涅槃大。有何異。答。通而為言。即",
    "T38n1780_004:0880a17": "無有異。是故。論云。若如法觀佛般若及涅槃。",
    "T38n1780_004:0880a18": "是三則一相。涅槃之照即是般若。般若之滅",
    "T38n1780_004:0880a19": "即是涅槃。涅槃無累不盡。名解脫。無境不照。",
    "T38n1780_004:0880a20": "名般若。真極可軌。稱法身。故具於三德。名為",
    "T38n1780_004:0880a21": "涅槃。般若即是涅槃故。亦具三德。般若但是",
    "T38n1780_004:0880a22": "智慧。既名為別。涅槃亦但是果。果亦是別。",
    "T38n1780_004:0880a23": "問。般若是涅槃。三德中一德亦應涅槃。是般",
    "T38n1780_004:0880a24": "若三德中一德耳。答。亦得為例。以般若之別。",
    "T38n1780_004:0880a25": "成涅槃。亦取涅槃之別成般若。般若之別。即",
    "T38n1780_004:0880a26": "是智慧。涅槃之別。名為滅度。故果德涅槃。佛",
    "T38n1780_004:0880a27": "地般若。皆具總別也。問。解脫三德成涅槃。何",
    "T38n1780_004:0880a28": "故不言三德成般若。答。隨舉一德。皆攝一切",
    "T38n1780_004:0880a29": "德。何故無耶。但教起各自有由。涅槃所興。正",
    "T38n1780_004:0880b01": "為斥小乘灰斷不具三德。歎大涅槃具於三",
    "T38n1780_004:0880b02": "德。般若教興。正明因行。斥二乘無二慧。辨菩",
    "T38n1780_004:0880b03": "薩具權實也。問。涅槃何故據果。般若何故約",
    "T38n1780_004:0880b04": "因。答。涅槃名滅度。滅度者。大患永滅。超度",
    "T38n1780_004:0880b05": "四流。此名必是究竟。故就果門。般若名為慧。",
    "T38n1780_004:0880b06": "慧猶未決了。宜約因也。",
    "T38n1780_004:0880b07": "三正二道門[0880b07] 問。釋論云。菩薩有二道。一般",
    "T38n1780_004:0880b08": "若道。二方便道。云何為二道耶。答。有人言。",
    "T38n1780_004:0880b09": "般若道即實相般若。方便道謂方便般若。是",
    "T38n1780_004:0880b10": "事不然。大判二道。以為三例。一今依梵本。應",
    "T38n1780_004:0880b11": "言般若道漚和道。二具開此言。應云慧道方",
    "T38n1780_004:0880b12": "便道。三彼此合目。如論所明。般若舉彼之稱。",
    "T38n1780_004:0880b13": "方便有此之名。今若言實相般若方便般若。",
    "T38n1780_004:0880b14": "皆稱般若。則二道不分。又實相般若是境。方",
    "T38n1780_004:0880b15": "便般若是智。豈可以境智為二道耶。設言實",
    "T38n1780_004:0880b16": "相般若是實慧。方便般若是方便慧。以為二",
    "T38n1780_004:0880b17": "道。是亦不然。論云。般若方便。以為二道。何",
    "T38n1780_004:0880b18": "得皆稱般若。若爾二道應俱名方便。又立三",
    "T38n1780_004:0880b19": "般若。皆就般若道中開之。一實相般若。二觀",
    "T38n1780_004:0880b20": "照般若。三文字般若。實相能生般若。故名般",
    "T38n1780_004:0880b21": "若。文字能詮般若。以所詮為稱。亦名般若。三",
    "T38n1780_004:0880b22": "觀照當體。名為般若。",
    "T38n1780_004:0880b23": "[0880b23] 問何故但立此不多不小。答。凡有三義。實相",
    "T38n1780_004:0880b24": "為能生之境。觀照為所生之智。文字為能詮",
    "T38n1780_004:0880b25": "之文。要具此三。不得增減。又合此三。以為三",
    "T38n1780_004:0880b26": "雙。實相為境。觀照為智。謂境智一雙。境智為",
    "T38n1780_004:0880b27": "所詮。文字為能顯。能所一雙。境智即自行。為",
    "T38n1780_004:0880b28": "眾生說。故有文字。自行化他一雙。二者實相",
    "T38n1780_004:0880b29": "即無為般若。觀照即有為般若。所以然者。論",
    "T38n1780_004:0880c01": "云。諸法實相者。心行言語斷。無生亦無滅。寂",
    "T38n1780_004:0880c02": "滅如涅槃。實相既無生滅。故是無為般若。實",
    "T38n1780_004:0880c03": "相能生觀智。觀智始生。故名有為般若。一切",
    "T38n1780_004:0880c04": "般若。唯有此二。詮此有為無為。名文字般若。",
    "T38n1780_004:0880c05": "文字從所詮為名。通為無為。當體明之。有為",
    "T38n1780_004:0880c06": "所攝。三者實相常無為般若。文字是有為般",
    "T38n1780_004:0880c07": "若。觀照亦通為無為。菩薩累猶未盡。則未免",
    "T38n1780_004:0880c08": "生滅。故名有為。佛則無惑不淨。無復生滅。故",
    "T38n1780_004:0880c09": "是無為般若。問。何故有煩惱。即有生滅耶。",
    "T38n1780_004:0880c10": "答。以有煩惱。不得了悟。本自無生。故有生",
    "T38n1780_004:0880c11": "滅。若無煩惱。即悟觀心本自無生。即是無為。",
    "T38n1780_004:0880c12": "不言轉有為般若故成無為也。故此三門。總",
    "T38n1780_004:0880c13": "攝境智為無為理教因果。故立三也。",
    "T38n1780_004:0880c14": "[0880c14] 問。亦得實相為實慧。觀照為方便以不。答。若",
    "T38n1780_004:0880c15": "以佛性為實相。本自有之。名為實慧。觀照修",
    "T38n1780_004:0880c16": "習始生。名為方便也。此非照有為方便。照空",
    "T38n1780_004:0880c17": "名為實。若權若實。始有之義。皆名方便。本有",
    "T38n1780_004:0880c18": "佛性覺照之義。名為實也。地論人。真修般若",
    "T38n1780_004:0880c19": "則本自有之。緣修波若。則修習始起。性淨涅",
    "T38n1780_004:0880c20": "槃。方便淨涅槃亦爾。此猶是舊本始之義。問。",
    "T38n1780_004:0880c21": "與今何異。答。本性清淨。名為本有。約緣始悟",
    "T38n1780_004:0880c22": "本淨。故名始有耳。然正道未曾本始。亦非垢",
    "T38n1780_004:0880c23": "淨。又舊宗明為無為決為是二。今明未得菩",
    "T38n1780_004:0880c24": "提。則無為成有為。若得菩提。則有為成無為。",
    "T38n1780_004:0880c25": "豈離有為別有無為。如前釋也。又為無為例",
    "T38n1780_004:0880c26": "然。諸法本性清淨。故名無為。未悟本無生滅。",
    "T38n1780_004:0880c27": "故名有為。然般若未曾為無為也。",
    "T38n1780_004:0880c28": "[0880c28] 問。般若道既開三。方便道亦有三不。答。亦有",
    "T38n1780_004:0880c29": "三。謂境智文字。但實慧從境立名。故必須辨",
    "T38n1780_004:0881a01": "境。方便從巧受稱。故不須辨境。而文字即通",
    "T38n1780_004:0881a02": "二道也。然方便雖不從境立名。實照世諦之",
    "T38n1780_004:0881a03": "境。則亦具三也。觀照既有為無為。方便亦爾。",
    "T38n1780_004:0881a04": "如來二智即是無為。菩薩二道猶是有為。問。",
    "T38n1780_004:0881a05": "實相所表唯是境。亦得是智。答。有人言。實相",
    "T38n1780_004:0881a06": "般若但是境名。引釋論四十三卷。",
    "T38n1780_004:0881a07": "[0881a07] 問。前辨智慧名般若。今何故說空為般若。答。",
    "T38n1780_004:0881a08": "果中說因。如云食布。此義應是因中說果。而",
    "T38n1780_004:0881a09": "言果中說因者。是逆罰不應是順討明義。智",
    "T38n1780_004:0881a10": "慧正是般若。實相能生智慧。智慧是實相之",
    "T38n1780_004:0881a11": "子。而於智生。說實相為般若。故言果中說因。",
    "T38n1780_004:0881a12": "南北同此釋也。有人言。佛有三種。一法身佛。",
    "T38n1780_004:0881a13": "二者報身佛。三者化身佛。實相即法身佛。實",
    "T38n1780_004:0881a14": "相可軌。名之為法。此法有體。故名為身。而實",
    "T38n1780_004:0881a15": "相非佛。能生佛故。所以名佛。二者報身。即修",
    "T38n1780_004:0881a16": "行會實相理。實相既常。報佛亦常。以法常故。",
    "T38n1780_004:0881a17": "諸佛亦常。三化佛。即應物之用。此北土論師",
    "T38n1780_004:0881a18": "釋也。有人言。修空無相。於會理圓通。心意",
    "T38n1780_004:0881a19": "識煩惱清淨。此無為般若即是實相。若有心",
    "T38n1780_004:0881a20": "行境。未免生死。即菩薩六度。得十地差別。名",
    "T38n1780_004:0881a21": "有為般若。此南方尚禪師義也。復有人言。實",
    "T38n1780_004:0881a22": "相即真諦理。會此理。煩惱盡。故離生滅。同真",
    "T38n1780_004:0881a23": "如。等法性。無為而無不為。則實於是境也。此",
    "T38n1780_004:0881a24": "亦南方成論義也。今詳釋論意。可得有五句",
    "T38n1780_004:0881a25": "文。一者因中說果。如名實相為般若。二果中",
    "T38n1780_004:0881a26": "說因。如說般若為實相。三當因說因。實相非",
    "T38n1780_004:0881a27": "般若。四當果說果。般若非實相。五非因非果。",
    "T38n1780_004:0881a28": "非境非智。故論釋實相文云。因是一邊。果是",
    "T38n1780_004:0881a29": "一邊。離此二邊。名為中道。緣是一邊。觀是一",
    "T38n1780_004:0881b01": "邊。離此二邊。名為中道。故知實相未曾因果。",
    "T38n1780_004:0881b02": "亦非境智。而隨緣逐義。有上四句不同。眾師",
    "T38n1780_004:0881b03": "不應汎引集文以通圓旨也。",
    "T38n1780_004:0881b04": "[0881b04] 問。舊云實慧方便慧。方便並皆稱慧。何故二",
    "T38n1780_004:0881b05": "道不得俱名般若。答。外國名般若。此方翻為",
    "T38n1780_004:0881b06": "慧。梵本名漚和。此土云方便。譯經之人。欲定",
    "T38n1780_004:0881b07": "彼此方言。故分於二道。若並云般若。則兩名",
    "T38n1780_004:0881b08": "相濫。故叡公述羅什譯經之體云。胡音失者。",
    "T38n1780_004:0881b09": "正之以天竺。秦言謬者。定之以字義。不可翻",
    "T38n1780_004:0881b10": "者。即而書之。故知二道不得但稱般若。問。",
    "T38n1780_004:0881b11": "若爾舊何得云實慧方便慧。答。欲明實與方",
    "T38n1780_004:0881b12": "便。俱有鑒照之功。故悉稱慧耳。此是義釋。非",
    "T38n1780_004:0881b13": "立二道之名。立二道之名。但云慧與方便也。",
    "T38n1780_004:0881b14": "問。何故般若名慧。方便不名慧耶。答。通而言",
    "T38n1780_004:0881b15": "之。般若既照。得名為慧。方便亦照。亦得稱",
    "T38n1780_004:0881b16": "慧。方便既巧。般若亦巧。但立此二名。欲相開",
    "T38n1780_004:0881b17": "避。隱顯互說。般若顯其照名。隱其巧稱。方便",
    "T38n1780_004:0881b18": "顯其巧稱。隱其照名。所以然者。般若從實相",
    "T38n1780_004:0881b19": "境立名。又當其體。故顯照隱巧。方便不從照",
    "T38n1780_004:0881b20": "俗境立名。但取功用。故顯巧沒照。又慧名照",
    "T38n1780_004:0881b21": "空。波若既是空慧。所以名慧。方便涉有。不得",
    "T38n1780_004:0881b22": "名慧。問。般若照空名慧。方便涉有應為智。",
    "T38n1780_004:0881b23": "答。如前釋之。方便非不照有。正取功能。故不",
    "T38n1780_004:0881b24": "云智也。問。何以知般若為體。方便為用。答。",
    "T38n1780_004:0881b25": "釋論第百卷云。問曰。上已付囑竟。今何故",
    "T38n1780_004:0881b26": "復囑累。答。上說般若體。今說方便用。故知般",
    "T38n1780_004:0881b27": "若為體。方便為用。論又云。般若與方便。本體",
    "T38n1780_004:0881b28": "是一。而隨義有異。譬如金為種種物。此則明",
    "T38n1780_004:0881b29": "權實一體。約義分二。金喻般若之體。金上之",
    "T38n1780_004:0881c01": "巧譬於方便。方便為用。",
    "T38n1780_004:0881c02": "[0881c02] 問。般若何故為體。方便何故為用。答。實相為",
    "T38n1780_004:0881c03": "本。般若照實相。故般若亦為本。所以為體。諸",
    "T38n1780_004:0881c04": "法為末。方便照諸法。故方便為用。問。以何知",
    "T38n1780_004:0881c05": "實相為本。答。論初卷云。三悉檀可破。第一義",
    "T38n1780_004:0881c06": "悉檀不可破。壞滅一切言語。過一切戲論。第",
    "T38n1780_004:0881c07": "一義悉檀即是實相。論又云。除實相以外。一",
    "T38n1780_004:0881c08": "切皆名為魔。故知實相為本。又迷實相故有",
    "T38n1780_004:0881c09": "六道。悟實相即有三乘。故實相為迷悟之原。",
    "T38n1780_004:0881c10": "所以稱本也。此是對虛妄。名之為實。若無虛",
    "T38n1780_004:0881c11": "妄。則亦無實。如前云。非境非智。非果非因。",
    "T38n1780_004:0881c12": "不同舊宗有天然實相境也。問。若般若為本。",
    "T38n1780_004:0881c13": "則般若勝。方便劣。何故六地名般若。七地稱",
    "T38n1780_004:0881c14": "方便。答。金雖是體。未作巧物。則金為劣也。",
    "T38n1780_004:0881c15": "制金為巧。則巧勝於金。六地雖得般若之體。",
    "T38n1780_004:0881c16": "未得妙用。故言般若則劣。至七地時。得般若",
    "T38n1780_004:0881c17": "妙用。稱為方便。故方便勝也。是以論云。般若",
    "T38n1780_004:0881c18": "清淨。變名方便。此言變者。照空之慧。未能涉",
    "T38n1780_004:0881c19": "有。復空慧未巧。但名般若。照空之慧即能涉",
    "T38n1780_004:0881c20": "有。故轉名方便。問。既變名方便。應失般若之",
    "T38n1780_004:0881c21": "名。便無二慧。所以然者。般若時未有方便。得",
    "T38n1780_004:0881c22": "方便則無復般若。答。二慧更無兩體。巧之空",
    "T38n1780_004:0881c23": "慧。即名方便般若。空慧之巧。稱般若方便。譬",
    "T38n1780_004:0881c24": "如金巧巧金。巧不失金。金未有巧也。",
    "T38n1780_004:0881c25": "[0881c25] 問。空慧有二巧。一照空不著。二即能涉有無",
    "T38n1780_004:0881c26": "滯。二巧之中。以何為方便。答。般若略有四",
    "T38n1780_004:0881c27": "力。一者照實相。二者無所著。三者斷諸惑。四",
    "T38n1780_004:0881c28": "者導方便。為之四用。即是次第。由不見一",
    "T38n1780_004:0881c29": "切相。而見實相。實相既無所依。則般若亦無",
    "T38n1780_004:0882a01": "所著。以無所著。則眾累寂然。以無累無著故。",
    "T38n1780_004:0882a02": "能導方便。令涉有無染著。所以然者。照空於",
    "T38n1780_004:0882a03": "空無著。是般若之力。故屬實慧。即空慧而能",
    "T38n1780_004:0882a04": "涉有。此屬方便。故兩巧不同也。",
    "T38n1780_004:0882a05": "[0882a05] 問。方便涉有。具幾力耶。答。一有照境之巧。",
    "T38n1780_004:0882a06": "二有不證空力。三窮有行之用。問。涉有無著。",
    "T38n1780_004:0882a07": "是方便之功。般若力耶。答。涉有即屬方便之",
    "T38n1780_004:0882a08": "功。無著由般若之力。以般若無著。於般若觀",
    "T38n1780_004:0882a09": "中。即有巧方便用。故此方便即能無著。問。方",
    "T38n1780_004:0882a10": "便云何能不證空。答。般若照諸法實相。方便",
    "T38n1780_004:0882a11": "即能照實相諸法。故不洗空觀。名為不證。",
    "T38n1780_004:0882a12": "如釋論云。般若將入畢竟空。無諸戲論。方",
    "T38n1780_004:0882a13": "便將出畢竟空。嚴土化人。此即證上諸力之",
    "T38n1780_004:0882a14": "義。將入畢竟空。即是照實相。無諸戲論。即謂",
    "T38n1780_004:0882a15": "無著斷惑之功也。方便將出畢竟空。即是為",
    "T38n1780_004:0882a16": "般若所導。又是方便不證。照境起行之力。問。",
    "T38n1780_004:0882a17": "般若照諸法實相。云何方便即能照實相諸",
    "T38n1780_004:0882a18": "法。答。名為諸法實相實相諸法。諸法宛然而",
    "T38n1780_004:0882a19": "實相。實相宛然而諸法。諸法與實相。不二而",
    "T38n1780_004:0882a20": "二。二常不二。二境既爾。二慧得然。般若照諸",
    "T38n1780_004:0882a21": "法實相。而方便則能照實相諸法也。問。雖復",
    "T38n1780_004:0882a22": "實相。而宛然諸法。漚和照此。既名□者。亦",
    "T38n1780_004:0882a23": "雖復諸法。而宛然實相。波若照之。何以不巧。",
    "T38n1780_004:0882a24": "答。通義例爾。如上隱顯釋之。又波若照實相。",
    "T38n1780_004:0882a25": "而能不著。二乘亦有其分。則巧義不彰。故不",
    "T38n1780_004:0882a26": "名方便。即空而能起有。此用既妙。故聲聞絕",
    "T38n1780_004:0882a27": "分。菩薩獨有。故與方便之名。",
    "T38n1780_004:0882a28": "[0882a28] 問。若即空而起有。既是妙。亦即有而照空。亦",
    "T38n1780_004:0882a29": "是妙也。答。既能即有而照空。復能即空而照",
    "T38n1780_004:0882b01": "有。此即空而照有。此是慧有方便解。方便有",
    "T38n1780_004:0882b02": "慧解。如此二慧。無有優劣。但對二乘照空。不",
    "T38n1780_004:0882b03": "能涉有。故明即空而起有為妙。稱為方便。又",
    "T38n1780_004:0882b04": "對六地。但得般若空觀。未能即空涉有。今明",
    "T38n1780_004:0882b05": "即空涉有。是方便也。",
    "T38n1780_004:0882b06": "[0882b06] 問。於有不著。於空不證。俱是善巧。何故不著",
    "T38n1780_004:0882b07": "之巧名般若。般若則劣。在於六地。不證之巧",
    "T38n1780_004:0882b08": "名方便。方便則勝。在七地耶。答。如上釋之。",
    "T38n1780_004:0882b09": "又有是俗諦。離有則易。故般若巧劣。空是真",
    "T38n1780_004:0882b10": "諦。免無則難。故方便則勝。又入實相觀。不著",
    "T38n1780_004:0882b11": "於有。即免凡夫地。即實相觀而照謂法。故不",
    "T38n1780_004:0882b12": "滯空。離二乘地。免凡則易。故般若劣。超聖則",
    "T38n1780_004:0882b13": "難。故方便勝。所以有六七地。簡勝劣義也。",
    "T38n1780_004:0882b14": "問。若爾六地二慧未均。何得上云初地已&#x7ADD;。",
    "T38n1780_004:0882b15": "答。初地望地前則&#x7ADD;。形七地則未&#x7ADD;。所以然",
    "T38n1780_004:0882b16": "著。初地以來。則得無生。動寂無礙。但寂義",
    "T38n1780_004:0882b17": "小強。動用微弱。故云未&#x7ADD;。至於七地。動寂無",
    "T38n1780_004:0882b18": "礙。二慧雙遊。故稱&#x7ADD;耳。問。何故知然。答。若",
    "T38n1780_004:0882b19": "六地以來未&#x7ADD;。入空不見有。出有不見空。二",
    "T38n1780_004:0882b20": "乘亦爾。與菩薩何異。故知初地以來。便能已",
    "T38n1780_004:0882b21": "&#x7ADD;。但微有強弱故。說未均耳。問。於空不著。",
    "T38n1780_004:0882b22": "於空不證。有何異耶。答。二乘入空。不存四",
    "T38n1780_004:0882b23": "句。但是不著。而不能不證。菩薩入空。既無可",
    "T38n1780_004:0882b24": "存。又即空能涉有。故名不證。",
    "T38n1780_004:0882b25": "[0882b25] 問。二乘菩薩入空同無所依。何故聲聞住空。",
    "T38n1780_004:0882b26": "菩薩不證耶。答。二乘以空為好極。依此無依。",
    "T38n1780_004:0882b27": "是故住空。菩薩不以空為好極。知空亦空。名",
    "T38n1780_004:0882b28": "不可得空。不依此無依。故能不證。如大品云。",
    "T38n1780_004:0882b29": "行亦不受。不行亦不受。亦行不行。非行非不",
    "T38n1780_004:0882c01": "行。乃至不受亦不受。是名菩薩無受三昧廣",
    "T38n1780_004:0882c02": "大之用。不與聲聞辟支佛共。是故能不證空。",
    "T38n1780_004:0882c03": "又二乘無願行資空。故入空便證。菩薩大願",
    "T38n1780_004:0882c04": "大行資空。故入空不證。",
    "T38n1780_004:0882c05": "[0882c05] 問。論云。因名般若。至佛則反名薩婆若。何得",
    "T38n1780_004:0882c06": "復云六地名般若。至七地般若清淨。變名方",
    "T38n1780_004:0882c07": "便。答。如前釋之。六地之時。般若體強。方便",
    "T38n1780_004:0882c08": "用弱。以體強故。妙於靜觀。故觀空不著。以用",
    "T38n1780_004:0882c09": "弱故。未能即空涉有於有無滯。至於七地。即",
    "T38n1780_004:0882c10": "體用俱等。既能觀空不染。即能涉有無著。故",
    "T38n1780_004:0882c11": "名等定慧地。等定慧地則般若用巧。故云反",
    "T38n1780_004:0882c12": "耳。從八地以上。二慧俱巧。若至佛地。則兩慧",
    "T38n1780_004:0882c13": "同變。實慧則變名薩般若。謂一切智。方便",
    "T38n1780_004:0882c14": "慧變。名一切種智也。",
    "T38n1780_004:0882c15": "[0882c15] 問。若至果變名二智。則因中同名二慧。何故。",
    "T38n1780_004:0882c16": "前云般若稱慧。方便不名慧耶。答。因果立名。",
    "T38n1780_004:0882c17": "各有其義。果門照一切空境。名一切智。照一",
    "T38n1780_004:0882c18": "切有境。名一切種智。但從境立名。故宜並稱",
    "T38n1780_004:0882c19": "智。因門實慧從境。方便約用。故不得並名慧",
    "T38n1780_004:0882c20": "也。問。若爾。何故。菩薩道慧道種慧。皆名慧",
    "T38n1780_004:0882c21": "耶。答。因中之慧。自有多門。立名各異。道慧。",
    "T38n1780_004:0882c22": "道種慧。亦是從境立名。故宜並稱慧也。問。",
    "T38n1780_004:0882c23": "若爾。但應言道慧道種慧。至果變名一切智",
    "T38n1780_004:0882c24": "一切種智。云何言般若方便變名二智。答。",
    "T38n1780_004:0882c25": "論云。因中名般若。既反名薩婆若。因中方便",
    "T38n1780_004:0882c26": "理巧。變名一切種智。二慧變名二智。故不待",
    "T38n1780_004:0882c27": "言。",
    "T38n1780_004:0882c28": "[0882c28] 問。論云。波若變為薩波若。何處云方便變名",
    "T38n1780_004:0882c29": "一切種智。答。般若名慧。是照境之名。果地",
    "T38n1780_004:0883a01": "一切智。亦從照境為稱。二名相主。故云因名",
    "T38n1780_004:0883a02": "般若。果名一切智。方便就用為目。一切種智",
    "T38n1780_004:0883a03": "從境立名。兩義不同。故經論不云方便變為",
    "T38n1780_004:0883a04": "一切種智。然方便雖不從境立名。而體實照",
    "T38n1780_004:0883a05": "有。故得變為種智。雖復文理。權應爾。又因",
    "T38n1780_004:0883a06": "中名權實二慧。果名權實兩智。亦得即是其",
    "T38n1780_004:0883a07": "文。"
}