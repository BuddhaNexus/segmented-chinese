{
    "T47n1998A_016:0878a24": "大慧普覺禪師普說卷第十六",
    "T47n1998A_016:0878a26": "徑山能仁禪院住持嗣法",
    "T47n1998A_016:0878a27": "慧日禪師臣蘊聞　上進",
    "T47n1998A_016:0878a28": "傅經幹請普說。師云。經幹道友。妙喜初不相",
    "T47n1998A_016:0878a29": "識。去歲經由衡陽。特來相訪。一見便如故",
    "T47n1998A_016:0878b01": "人。蓋為信得此段大事因緣及。何以故。豈不",
    "T47n1998A_016:0878b02": "見。華嚴會上智首菩薩。問文殊師利菩薩言。",
    "T47n1998A_016:0878b03": "佛子。菩薩云何得無過失身語意業等事。文",
    "T47n1998A_016:0878b04": "殊答。以善用其心。則獲一切勝妙功德。為說",
    "T47n1998A_016:0878b05": "行住坐臥四威儀中一百四十大願。謂之無",
    "T47n1998A_016:0878b06": "濁亂清淨行大功德。此功德皆從信地而發。",
    "T47n1998A_016:0878b07": "故文殊普為已發信心者。作不請友。以偈問",
    "T47n1998A_016:0878b08": "賢首菩薩曰。我今已為諸菩薩說佛往修清",
    "T47n1998A_016:0878b09": "淨行。仁亦當於此會中演暢修行勝功德。賢",
    "T47n1998A_016:0878b10": "首菩薩。以偈答之。其中曰。以法威力現世",
    "T47n1998A_016:0878b11": "間。則獲十地十自在。亦是說初發心從信地",
    "T47n1998A_016:0878b12": "起之義。末後善財到毘盧樓閣前。彌勒為說",
    "T47n1998A_016:0878b13": "一百二十種菩提心。亦是此義。其中有一種",
    "T47n1998A_016:0878b14": "喻曰。如師子王哮吼。師子兒聞皆增勇健。餘",
    "T47n1998A_016:0878b15": "獸聞之即皆竄伏。佛師子王菩提心吼。應知",
    "T47n1998A_016:0878b16": "亦爾。諸菩薩聞增長功德。有所得者聞皆退",
    "T47n1998A_016:0878b17": "散。亦是此義。既有信根。即是成佛基本。忽",
    "T47n1998A_016:0878b18": "地與現行相應。便證阿耨多羅三藐三菩提。",
    "T47n1998A_016:0878b19": "如釋迦老子。初在正覺山前。舉頭見明星出",
    "T47n1998A_016:0878b20": "現。忽然悟道。遂乃歎曰。奇哉一切眾生具有",
    "T47n1998A_016:0878b21": "如來智慧德相。但以妄想執著而不證得。謂",
    "T47n1998A_016:0878b22": "上至十方諸佛。下至六道四生含蠢蠕動。於",
    "T47n1998A_016:0878b23": "我悟處。以平等印。一印印定。更無差別。爾",
    "T47n1998A_016:0878b24": "看。黃面老子纔悟了。便見得如此廣大。然後",
    "T47n1998A_016:0878b25": "興慈運悲於生死海。不著此岸不著彼岸不",
    "T47n1998A_016:0878b26": "住中流。而能運載此岸眾生。到欲彼岸。不住",
    "T47n1998A_016:0878b27": "生死中流。這箇道理亦不出自家信種。所以",
    "T47n1998A_016:0878b28": "無盡居士注海眼經。題說佛成就云。始覺合",
    "T47n1998A_016:0878b29": "本之謂佛。他雖是箇俗人。然却見得徹識得",
    "T47n1998A_016:0878c01": "根本。謂始覺時。從明星上起信。忽然覺悟。自",
    "T47n1998A_016:0878c02": "性本來是佛。大地有情更無差別。無盡喚作",
    "T47n1998A_016:0878c03": "始覺合本。覺方始成佛。參禪人能恁麼辨白",
    "T47n1998A_016:0878c04": "得了。然後休歇身心。識取本來面目。不要",
    "T47n1998A_016:0878c05": "麁心。古聖得了。便於得處滅却生滅心。亦不",
    "T47n1998A_016:0878c06": "住在寂滅地。謂之寂滅現前。於寂滅地獲二",
    "T47n1998A_016:0878c07": "殊勝。一者上合十方諸佛。與佛如來同一慈",
    "T47n1998A_016:0878c08": "力。二者下合六道眾生。與諸眾生同一悲仰。",
    "T47n1998A_016:0878c09": "前所云興慈運悲救拔惡道是也。眾生為不",
    "T47n1998A_016:0878c10": "覺故輪轉生死。先覺之士若無慈悲。如何得",
    "T47n1998A_016:0878c11": "眾生界。空信知佛恩難報。今日經幹道友。請",
    "T47n1998A_016:0878c12": "妙喜普說。不獨為先考承事追修而已。要與",
    "T47n1998A_016:0878c13": "現前一眾。說些禪病。故柳子厚以天台教為",
    "T47n1998A_016:0878c14": "司南。言禪病最多。誠哉是言。天台智者之教。",
    "T47n1998A_016:0878c15": "以空假中三觀。攝一切法。教人把本修行。禪",
    "T47n1998A_016:0878c16": "無文字。須是悟始得。妙喜自十七歲。便疑著",
    "T47n1998A_016:0878c17": "此事。恰恰參十七年。方得休歇。未得已前。常",
    "T47n1998A_016:0878c18": "自思惟。我今已幾歲。不知我未託生來南閻",
    "T47n1998A_016:0878c19": "浮提時從甚麼處來。心頭黑似漆。並不知來",
    "T47n1998A_016:0878c20": "處。既不知來處。即是生大我。百年後死時。却",
    "T47n1998A_016:0878c21": "向甚麼處去。心頭依舊黑漫漫地。不知去處。",
    "T47n1998A_016:0878c22": "既不知去處。即是死大。謂之無常迅速生死",
    "T47n1998A_016:0878c23": "事大。爾諸人。還曾恁麼疑著麼。現今坐立儼",
    "T47n1998A_016:0878c24": "然。孤明歷歷地。說法聽法賓主交參。妙喜簸",
    "T47n1998A_016:0878c25": "兩片皮。牙齒敲磕。臍輪下鼓。起粥飯氣。口",
    "T47n1998A_016:0878c26": "裏忉忉怛怛。在遮裏說。說者是聲。此聲普在",
    "T47n1998A_016:0878c27": "諸人髑髏裏。諸人髑髏同在妙喜聲中。這箇",
    "T47n1998A_016:0878c28": "境界他日死了。却向甚處安著。既不知安著",
    "T47n1998A_016:0878c29": "處。則撞入驢胎馬腹亦不知。生快樂天宮亦",
    "T47n1998A_016:0879a01": "不知。禪和子。尋常於經論上收拾得底。問",
    "T47n1998A_016:0879a02": "著無有不知者。士大夫。向九經十七史上學",
    "T47n1998A_016:0879a03": "得底。問著亦無有不知者。却離文字絕却思",
    "T47n1998A_016:0879a04": "惟。問他自家屋裏事。十箇有五雙不知。他",
    "T47n1998A_016:0879a05": "人家事却知得。如此分曉。如是則空來世上",
    "T47n1998A_016:0879a06": "打一遭。將來隨業受報。畢竟不知自家本命",
    "T47n1998A_016:0879a07": "元辰落著處。可不悲哉。所以古人到這裏如",
    "T47n1998A_016:0879a08": "救頭然。尋師決擇。要得心地開通不疑生死。",
    "T47n1998A_016:0879a09": "然有學而知之者。有生而知之者。那箇是學",
    "T47n1998A_016:0879a10": "而知之者。如僧問趙州。學人乍入叢林。乞師",
    "T47n1998A_016:0879a11": "指示。州云。爾喫粥了也未。僧云。喫粥了。州",
    "T47n1998A_016:0879a12": "云。洗鉢盂去。僧於言下忽然大悟。當下休歇。",
    "T47n1998A_016:0879a13": "便知生死去處。妙喜常說不易。這僧有力量。",
    "T47n1998A_016:0879a14": "趙州將一百二十斤檐子。一送送在他肩上。",
    "T47n1998A_016:0879a15": "這僧荷得一氣走。一百二十里更不回頭。如",
    "T47n1998A_016:0879a16": "將梵位直授凡庸。心裏便怗怗地。興得慈力",
    "T47n1998A_016:0879a17": "運得悲願。此是學而知之者。那箇是生而之",
    "T47n1998A_016:0879a18": "知者。如趙州作沙彌時。同本師行脚到南泉。",
    "T47n1998A_016:0879a19": "值南泉臥次。本師禮拜了。趙州方禮拜。南",
    "T47n1998A_016:0879a20": "泉問云。近離甚處。州云。近離瑞像。泉云。還",
    "T47n1998A_016:0879a21": "見瑞像麼。州云。瑞像則不見。面前只見臥如",
    "T47n1998A_016:0879a22": "來。南泉遂起問。爾是有主沙彌。無主沙彌。",
    "T47n1998A_016:0879a23": "州云。是有主沙彌。泉云。那箇是爾主。若是",
    "T47n1998A_016:0879a24": "如今禪和家。便近前彈指。打箇圓相。喝一喝",
    "T47n1998A_016:0879a25": "拍一拍。拂袖便行。放出這般惡氣息。爾看",
    "T47n1998A_016:0879a26": "他趙州。緩緩地近前道。孟春猶寒。伏惟和",
    "T47n1998A_016:0879a27": "尚尊候萬福。泉乃喚維那云。此沙彌別處安",
    "T47n1998A_016:0879a28": "排。次日却來問。如何是道。南泉也不行棒。",
    "T47n1998A_016:0879a29": "也不下喝。也不談玄。也不說妙。也不牽經。也",
    "T47n1998A_016:0879b01": "不引論。也不舉古人公案。亦不說事。亦不",
    "T47n1998A_016:0879b02": "說理。只實頭向他道。平常心是道。為他趙",
    "T47n1998A_016:0879b03": "州已理會得平常心了。便却問。還假趣向也",
    "T47n1998A_016:0879b04": "無。泉云。擬向即乖。州云。不擬爭知是道。泉",
    "T47n1998A_016:0879b05": "云。道不屬知。不屬不知。知是妄覺。不知是無",
    "T47n1998A_016:0879b06": "記。若真達不疑之道。猶如太虛廓然蕩豁。豈",
    "T47n1998A_016:0879b07": "可於中彊是非耶。趙州於言下千了百當。南",
    "T47n1998A_016:0879b08": "泉道。道不屬知。不屬不知。圭峯謂之靈知。荷",
    "T47n1998A_016:0879b09": "澤謂之知之一字眾妙之門。黃龍死心云。知",
    "T47n1998A_016:0879b10": "之一字眾禍之門。要見圭峯荷澤則易。要見",
    "T47n1998A_016:0879b11": "死心則難。到這裏須是具超方眼。說似人不",
    "T47n1998A_016:0879b12": "得。傳與人不得。所以圜悟先師說。趙州禪只",
    "T47n1998A_016:0879b13": "在口脣皮上。難奈他何。如善用兵者。不齎",
    "T47n1998A_016:0879b14": "糧行。就爾水草糧食。又殺了爾。有一秀才",
    "T47n1998A_016:0879b15": "問。佛不違眾生願。是否。州云是。才云。弟子",
    "T47n1998A_016:0879b16": "欲就和尚手中乞取拄杖。得否。州云。君子不",
    "T47n1998A_016:0879b17": "奪人所好。才云。某甲不是君子。州云。老僧",
    "T47n1998A_016:0879b18": "亦不是佛。又一僧問。如何是祖師意。州乃敲",
    "T47n1998A_016:0879b19": "禪床脚。僧云。莫只這便是否。州云。是則脫",
    "T47n1998A_016:0879b20": "取去。又一僧問諸方盡向口裏道。和尚如何",
    "T47n1998A_016:0879b21": "示人。州以脚跟打火爐示之。僧云。莫便是也",
    "T47n1998A_016:0879b22": "無。州云。恰認得老僧脚跟。又僧問如何是趙",
    "T47n1998A_016:0879b23": "州。州云。東門南門西門北門。僧云。某甲不",
    "T47n1998A_016:0879b24": "問這箇。州云。爾問我趙州聻。又僧問。如何",
    "T47n1998A_016:0879b25": "是道。州云。牆外底。僧云。某甲不問這箇道。",
    "T47n1998A_016:0879b26": "州云。爾問那箇道。僧云。某甲問大道。州云。",
    "T47n1998A_016:0879b27": "大道通長安。爾不得作無事會。不得作玄妙",
    "T47n1998A_016:0879b28": "會。不得作奇特會。不得作平常會。趙州不",
    "T47n1998A_016:0879b29": "在無事上。不在玄妙上。不在奇特上。不在",
    "T47n1998A_016:0879c01": "平常上。畢竟在甚麼處。具眼者辨取。這老漢",
    "T47n1998A_016:0879c02": "有時云。未出家被菩提使。出家後使得菩提。",
    "T47n1998A_016:0879c03": "汝諸人。被十二時使。老僧使得十二時。又",
    "T47n1998A_016:0879c04": "云。佛之一字吾不喜聞。佛之一字尚不喜聞。",
    "T47n1998A_016:0879c05": "達磨灼然是甚老臊胡。十地菩薩是擔糞漢。",
    "T47n1998A_016:0879c06": "等妙二覺是破凡夫。菩提涅槃是繫驢橛。十",
    "T47n1998A_016:0879c07": "二分教是鬼神簿拭瘡膿紙。四果三賢初心",
    "T47n1998A_016:0879c08": "十地是守古塚鬼。爾既不到這箇田地。是事",
    "T47n1998A_016:0879c09": "理會不得也。學人麁走大步。便把一句子禪。",
    "T47n1998A_016:0879c10": "要祗對人。且不是這箇道理。所以妙喜室中",
    "T47n1998A_016:0879c11": "常問禪和子。喚作竹篦則觸。不喚作竹篦則",
    "T47n1998A_016:0879c12": "背。不得下語。不得無語。不得思量。不得卜",
    "T47n1998A_016:0879c13": "度。不得拂袖便行。一切總不得。爾便奪却竹",
    "T47n1998A_016:0879c14": "篦。我且許爾奪却。我喚作。拳頭則觸。不喚",
    "T47n1998A_016:0879c15": "作拳頭則背。爾又如何奪。更饒爾道箇請和",
    "T47n1998A_016:0879c16": "尚放下著。我且放下著。我喚作露柱則觸。不",
    "T47n1998A_016:0879c17": "喚作露柱則背。爾又如何奪。我喚作山河大",
    "T47n1998A_016:0879c18": "地則觸。不喚作山河大地則背。爾又如何奪。",
    "T47n1998A_016:0879c19": "有箇舟峯長老云。某看和尚竹篦子話。如籍",
    "T47n1998A_016:0879c20": "沒却人家財產了。更要人納物事。妙喜曰。爾",
    "T47n1998A_016:0879c21": "譬喻得極妙。我真箇要爾納物事。爾無從所",
    "T47n1998A_016:0879c22": "出。便須討死路去也。或投河赴火。[拚ㄙ+云]得命",
    "T47n1998A_016:0879c23": "方始死。得死了却緩緩地再活起來。喚爾作",
    "T47n1998A_016:0879c24": "菩薩便歡喜。喚爾作賊漢便惡發。依前只是",
    "T47n1998A_016:0879c25": "舊時人。所以古人道。懸崖撒手自肯承當。絕",
    "T47n1998A_016:0879c26": "後再甦欺君不得。到這裏始契得竹篦子話。",
    "T47n1998A_016:0879c27": "復說偈云。",
    "T47n1998A_016:0879c28": "　佛之一字尚不喜　　有何生死可相關",
    "T47n1998A_016:0879c29": "　當機覿面難回互　　說甚楞嚴義八還",
    "T47n1998A_016:0880a01": "悅禪人請普說。僧問。臨濟示眾云。有時奪人",
    "T47n1998A_016:0880a02": "不奪境。有時奪境不奪人。有時人境兩俱奪。",
    "T47n1998A_016:0880a03": "有時人境俱不奪。如何是奪人不奪境。師云。",
    "T47n1998A_016:0880a04": "三千里外絕誵訛。進云。如何是奪境不奪人。",
    "T47n1998A_016:0880a05": "師云。拔出眼中楔。進云。臨濟道。煦日發生鋪",
    "T47n1998A_016:0880a06": "地錦。嬰孩垂髮白如絲。未審與和尚答底是",
    "T47n1998A_016:0880a07": "同是別。師云。咬人屎橛不是好狗。進云。王",
    "T47n1998A_016:0880a08": "令已行天下遍。將軍塞外絕煙塵時如何。師",
    "T47n1998A_016:0880a09": "云。適來猶自可。而今更郎當。問十方薄伽",
    "T47n1998A_016:0880a10": "梵。一路涅槃門。未審王氏今日是生耶是死",
    "T47n1998A_016:0880a11": "耶。師云。生耶死耶。進云。今古應無墜。分明",
    "T47n1998A_016:0880a12": "在目前。師云。抽却腦後箭。進云。只如十二時",
    "T47n1998A_016:0880a13": "中不依倚一物人來。師還接否。師云。喚甚麼",
    "T47n1998A_016:0880a14": "作一物。進云。不可重說偈言。師云。礙塞殺",
    "T47n1998A_016:0880a15": "人。乃云。生耶死耶。非得非失。不道不道。有",
    "T47n1998A_016:0880a16": "理有事。若向有理有事處得箇入處。只在教",
    "T47n1998A_016:0880a17": "乘裏頭出頭沒。若於非得非失處得箇入處。",
    "T47n1998A_016:0880a18": "敢保諸人十二時中未有安身立命處。既未",
    "T47n1998A_016:0880a19": "有安身立命處。則不知王氏落處。若知得王",
    "T47n1998A_016:0880a20": "氏落處。即知自己安身立命處。且道。王氏即",
    "T47n1998A_016:0880a21": "今是生耶是死耶。是不生耶是不死耶。若道",
    "T47n1998A_016:0880a22": "不生。爭奈死何。若道不死。爭奈生何。若道",
    "T47n1998A_016:0880a23": "亦生亦死。又是戲論說。若道非生非死。又是",
    "T47n1998A_016:0880a24": "相違說。直饒離四句絕百非。直下如明鏡當",
    "T47n1998A_016:0880a25": "臺明珠在掌。胡來現胡漢來現漢。當人各各",
    "T47n1998A_016:0880a26": "脚跟下。淨裸裸明歷歷。生死如夢幻空華。去",
    "T47n1998A_016:0880a27": "來如浮雲水月。猶未是徹頭處。縱饒如實見",
    "T47n1998A_016:0880a28": "得。昔日之生本不曾生。今日之滅本不曾滅。",
    "T47n1998A_016:0880a29": "亦是無夢說夢。何以故。生而不生。鏡裏之",
    "T47n1998A_016:0880b01": "形。滅而不滅。水中之月。正當恁麼時。那裏",
    "T47n1998A_016:0880b02": "是王氏出身處。若委悉得去。王氏只今與諸",
    "T47n1998A_016:0880b03": "人把手共行。同入如來大寂滅海。其或未然。",
    "T47n1998A_016:0880b04": "有寒暑兮促君壽。有鬼神兮妬君福。復云。這",
    "T47n1998A_016:0880b05": "箇是近悅上座為母王氏。請妙喜老漢說法",
    "T47n1998A_016:0880b06": "底意旨。且法作麼生說。不見道。法不可見",
    "T47n1998A_016:0880b07": "聞覺知。若行見聞覺知。是則見聞覺知。非",
    "T47n1998A_016:0880b08": "求法也。見聞覺知既不可以入道。莫是不見",
    "T47n1998A_016:0880b09": "不聞不覺不知便是麼。良久高聲云。更是箇",
    "T47n1998A_016:0880b10": "甚麼。妙喜盡力說。只說得到這裏此事決定",
    "T47n1998A_016:0880b11": "不在言語上。所以從上諸聖。次第出世。各",
    "T47n1998A_016:0880b12": "各以善巧方便。忉忉怛怛。唯恐人泥在言語",
    "T47n1998A_016:0880b13": "上。若在言語上。一大藏教五千四十八卷。說",
    "T47n1998A_016:0880b14": "權說實。說有說無。說頓說漸。豈是無言說。",
    "T47n1998A_016:0880b15": "因甚麼達磨西來却言。單傳心印不立文字。",
    "T47n1998A_016:0880b16": "語言。直指人心見性成佛。因何不說傳玄傳",
    "T47n1998A_016:0880b17": "妙傳言傳語。只要當人各各直下明自本心",
    "T47n1998A_016:0880b18": "見自本性。事不獲已說箇心說箇性。已大段",
    "T47n1998A_016:0880b19": "狼藉了也。若要拔得生死根株盡。切不得記",
    "T47n1998A_016:0880b20": "我說底。縱饒念得一大藏教。如瓶瀉水。喚",
    "T47n1998A_016:0880b21": "作運糞入。不名運糞出。却被這些子障却自",
    "T47n1998A_016:0880b22": "己正知見。不得現前。自己神通不能發現只",
    "T47n1998A_016:0880b23": "管弄目前光影。理會禪理會道。理會心理會",
    "T47n1998A_016:0880b24": "性。理會奇特理會玄妙。大似掉棒打月。枉",
    "T47n1998A_016:0880b25": "費心神。如來說為可憐愍者。古人凡有一言",
    "T47n1998A_016:0880b26": "半句。設一箇金剛圈栗棘蓬。教伊吞教伊透。",
    "T47n1998A_016:0880b27": "若是箇英靈獨脫出情塵超理性者。金剛圈",
    "T47n1998A_016:0880b28": "栗棘蓬。是甚麼弄猢猻家具。察鬼神茶飯。蓋",
    "T47n1998A_016:0880b29": "爾不能一念緣起無生。只管一向在心意識",
    "T47n1998A_016:0880c01": "邊作活計。纔見宗師動口。便向宗師口裏討",
    "T47n1998A_016:0880c02": "玄討妙。却被宗師倒翻筋斗。自家本命元辰",
    "T47n1998A_016:0880c03": "依舊不知落處。脚跟下黑漫漫。依前只是箇",
    "T47n1998A_016:0880c04": "漆桶。只如適來上座問奪人不奪境一段話。",
    "T47n1998A_016:0880c05": "只知冊子上念將來。如法答他。又理會不得。",
    "T47n1998A_016:0880c06": "問一段未了。又問一段。恰如村人打傳口令",
    "T47n1998A_016:0880c07": "相似。我今不惜口業。為爾諸人葛藤註解一",
    "T47n1998A_016:0880c08": "遍臨濟一日示眾云。有時奪人不奪境。有時",
    "T47n1998A_016:0880c09": "奪境不奪人。有時人境兩俱奪。有時人境俱",
    "T47n1998A_016:0880c10": "不奪。會麼。良久左右顧視便下座。遮箇便是",
    "T47n1998A_016:0880c11": "金剛王寶劍。我昨日說底。將蜈蚣毒蛇蝎子",
    "T47n1998A_016:0880c12": "并諸雜毒。貯在一甕裏。爾試將手就中。拈一",
    "T47n1998A_016:0880c13": "箇不毒底出來看。若拈得出。不妨於此事有",
    "T47n1998A_016:0880c14": "少分相應。若拈不出。自是爾根性遲鈍。夙無",
    "T47n1998A_016:0880c15": "靈骨也。怪妙喜不得。臨濟當時道這幾句閑",
    "T47n1998A_016:0880c16": "言長語。面目現在。自是爾不會看得出爾若",
    "T47n1998A_016:0880c17": "領得此意。自從胡亂後三十年。不少鹽醬鐘",
    "T47n1998A_016:0880c18": "樓上念讚床脚下種菜之類。不著問人。一一",
    "T47n1998A_016:0880c19": "自知下落。古人垂箇方便。豈是間開口。須",
    "T47n1998A_016:0880c20": "知爛泥裏有刺。當時有箇克符道者。理會得",
    "T47n1998A_016:0880c21": "臨濟意。便出來問。如何是奪人不奪境。臨",
    "T47n1998A_016:0880c22": "濟當時不知那裏得許多閑言長語。鬪湊得",
    "T47n1998A_016:0880c23": "恰好便道。煦日發生鋪地錦。嬰孩垂髮白如",
    "T47n1998A_016:0880c24": "絲。諸人還會麼。煦日發生鋪地錦。是境嬰孩",
    "T47n1998A_016:0880c25": "垂髮白如絲。是人此兩句。一句存境。一句",
    "T47n1998A_016:0880c26": "奪人。克符又作頌曰。奪人不奪境。緣自帶",
    "T47n1998A_016:0880c27": "聱訛。師云。有甚麼聱訛。擬欲求玄旨思量反",
    "T47n1998A_016:0880c28": "責麼。師云。誣人之罪。驪珠光燦爛。蟾桂影婆",
    "T47n1998A_016:0880c29": "娑。師云。何不早恁麼道。覿面無差互。還應",
    "T47n1998A_016:0881a01": "滯網羅。師云。依稀似曲纔堪聽。又被風吹別",
    "T47n1998A_016:0881a02": "調中。此頌大概在驪珠光燦爛蟾桂影婆娑",
    "T47n1998A_016:0881a03": "之上。蓋此兩句是境。學者問不奪境。擬欲求",
    "T47n1998A_016:0881a04": "玄旨思量反責麼。大意只是不可思量擬議。",
    "T47n1998A_016:0881a05": "思量擬議者人也。蹉却覿面相呈一著子。即",
    "T47n1998A_016:0881a06": "被語言網羅矣。克符此頌。專明煦日發生鋪",
    "T47n1998A_016:0881a07": "地錦。所以有驪珠光燦爛蟾桂影婆娑之句。",
    "T47n1998A_016:0881a08": "乃是存境而奪人。故曰覿面無差互。還應滯",
    "T47n1998A_016:0881a09": "網羅。奪人之義。醍醐毒藥一道而行。具眼者",
    "T47n1998A_016:0881a10": "方能辨別。又問如何是奪境不奪人。答云。王",
    "T47n1998A_016:0881a11": "令已行天下遍。將軍塞外絕煙塵。師云。王令",
    "T47n1998A_016:0881a12": "已行天下遍。是奪了境。將軍塞外絕煙塵。是",
    "T47n1998A_016:0881a13": "存人而不奪。頌曰。奪境不奪人。尋言何處真。",
    "T47n1998A_016:0881a14": "師云。也須閑。處作隄防。問禪禪是妄。究理",
    "T47n1998A_016:0881a15": "理非親。師云。好事不如無。日照寒光澹。山遙",
    "T47n1998A_016:0881a16": "翠色新。師云。貧兒思舊債。直饒玄會得。也是",
    "T47n1998A_016:0881a17": "眼中塵。師云。自起自倒。爾要會日照寒光澹",
    "T47n1998A_016:0881a18": "山遙翠色新麼。此兩句是境。直饒玄會得。也",
    "T47n1998A_016:0881a19": "是眼中塵。便奪了也。其餘人境兩俱奪。人境",
    "T47n1998A_016:0881a20": "俱不奪。盡是依語就學家問處答又問。如何",
    "T47n1998A_016:0881a21": "是人境兩俱奪。答云。并汾絕信獨處一方。便",
    "T47n1998A_016:0881a22": "有人境兩俱奪面目。頌曰。人境兩俱奪。從來",
    "T47n1998A_016:0881a23": "正令行。師云。已落第二。不論佛與祖。那說",
    "T47n1998A_016:0881a24": "聖凡情。師云。買石得雲。饒擬犯吹毛劍。還如",
    "T47n1998A_016:0881a25": "值木盲。師云。識法者懼。進前求妙會。特地斬",
    "T47n1998A_016:0881a26": "精靈。師云。前箭猶輕。後箭深。正令既行不",
    "T47n1998A_016:0881a27": "留佛祖。到這裏進之退之。性命都在師家手",
    "T47n1998A_016:0881a28": "裏。如吹毛劍不可犯其鋒。又問。如何是人境",
    "T47n1998A_016:0881a29": "俱不奪。答云。王登寶殿野老謳歌。頌曰。人境",
    "T47n1998A_016:0881b01": "俱不奪。思量意不偏。師云。會麼。是法住法",
    "T47n1998A_016:0881b02": "位。主賓言不異。師云。世間相常住。問答理俱",
    "T47n1998A_016:0881b03": "全。師云。添一毫不得。減一毫不得。蹋破澄",
    "T47n1998A_016:0881b04": "潭月。師云。猶有這箇在。穿開碧落天。師云。",
    "T47n1998A_016:0881b05": "勞而無功。不能明妙用師云。動著即錯。淪溺",
    "T47n1998A_016:0881b06": "在無緣。師云。却依舊處著。這箇是適來上座",
    "T47n1998A_016:0881b07": "請益底公案。謂之四料揀。爾若要分明理會",
    "T47n1998A_016:0881b08": "得臨濟意。但向他當時垂示處看。如何看。山",
    "T47n1998A_016:0881b09": "僧有時奪人不奪境。有時奪境不奪人。有時",
    "T47n1998A_016:0881b10": "人境兩俱奪。有時人境俱不奪。若恁麼便是。",
    "T47n1998A_016:0881b11": "爾若作山僧有時奪人不奪境。有時奪境不",
    "T47n1998A_016:0881b12": "奪人。有時人境兩俱奪。有時人境俱不奪。便",
    "T47n1998A_016:0881b13": "不是了也。所以五祖師翁有言。如何是祖師",
    "T47n1998A_016:0881b14": "西來意。庭前柏樹子。恁麼會。便不是了也。如",
    "T47n1998A_016:0881b15": "何是祖師西來意。庭前柏樹子。恁麼會方始",
    "T47n1998A_016:0881b16": "是。爾諸人還會麼。這般說話。莫道爾諸人理",
    "T47n1998A_016:0881b17": "會不得。妙喜也自理會不得。我此門中無理",
    "T47n1998A_016:0881b18": "會得理會不得。蚊子上鐵牛。無爾下嘴處。須",
    "T47n1998A_016:0881b19": "信古人垂慈。則有法無法。不垂慈道眼未開",
    "T47n1998A_016:0881b20": "大法未明。豈免向他人口裏覓禪覓道覓玄",
    "T47n1998A_016:0881b21": "覓妙。覓得了唯恐人知及。至說時又恐說盡",
    "T47n1998A_016:0881b22": "了。末後無可說。這箇是無限量底法。爾以有",
    "T47n1998A_016:0881b23": "限量心。擬窮他落處。且莫錯。只如世尊在靈",
    "T47n1998A_016:0881b24": "山會上。百萬眾前拈華普示。獨迦葉破顏微",
    "T47n1998A_016:0881b25": "笑。何曾怕人知。又何曾密室裏傳授來。我這",
    "T47n1998A_016:0881b26": "裏禪許爾眾人聞。不許爾眾人會。如上所解",
    "T47n1998A_016:0881b27": "註者四料揀。爾諸人齊聞齊會了。臨濟之",
    "T47n1998A_016:0881b28": "意。果如是乎。若只如是。臨濟宗旨豈到今",
    "T47n1998A_016:0881b29": "日。爾諸人聞妙喜說得落。將謂止如此。我實",
    "T47n1998A_016:0881c01": "向爾道。此是第一等惡口。若記著一箇元字",
    "T47n1998A_016:0881c02": "脚。便是生死根本也。爾諸人諸方學得底玄",
    "T47n1998A_016:0881c03": "中又玄。妙中又妙。是甚麼屎禪。一向[祝/土]在皮",
    "T47n1998A_016:0881c04": "袋裏。將謂實有恁麼事。莫錯。諸上座。爾真箇",
    "T47n1998A_016:0881c05": "要參妙喜禪。盡將諸方學得底。掃向他方世",
    "T47n1998A_016:0881c06": "界。百不知百不會。虛却心來。共爾理會復說",
    "T47n1998A_016:0881c07": "偈云。無諸比丘名近悅。為母王氏請普說。妙",
    "T47n1998A_016:0881c08": "喜便登曲彔床。忉忉怛怛恣饒舌。從來法本",
    "T47n1998A_016:0881c09": "離言詮。不假思量與分別。說甚地獄及天堂。",
    "T47n1998A_016:0881c10": "四聖六凡俱泯絕。縱有魔王欲作難。金剛寶",
    "T47n1998A_016:0881c11": "劍當頭截。王氏養子要參禪。只這一念永不",
    "T47n1998A_016:0881c12": "滅。彈指頓明諸法門釋迦彌勒齊超越。還如",
    "T47n1998A_016:0881c13": "塗毒鼓當軒。一擊聞之皆腦裂。無邊煩惱悉",
    "T47n1998A_016:0881c14": "蠲除。夙業舊殃湯沃雪。末後一句為重宣。凝",
    "T47n1998A_016:0881c15": "然萬里一條鐵。喝一喝下座。",
    "T47n1998A_016:0881c16": "大慧普覺禪師普說卷第十六"
}