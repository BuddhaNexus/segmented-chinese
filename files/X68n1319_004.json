{
    "X68n1319_004:0527a16": "御製序",
    "X68n1319_004:0527a17": "夫佛祖代代相承。稱為父子。雖曰假世間之名教。表",
    "X68n1319_004:0527a18": "出世之真傳。然大死大活。而慧命斯續。視屬毛離裏",
    "X68n1319_004:0527a19": "而四大和合者。一為生身。一為無生身。同是實際。本",
    "X68n1319_004:0527a20": "非引喻也。永明云。須臾即俗歸真。莫疇茲旨。頃刻從",
    "X68n1319_004:0527a21": "凡入聖。難報斯恩。夫拔火宅而登清凉之山。開迷雲",
    "X68n1319_004:0527a22": "而入光明之海。迴視頭刺膠盆。身同繭縛之時。正所",
    "X68n1319_004:0527a23": "謂如人飲水。冷暖自知。豈有不念皮肉骨髓所由來",
    "X68n1319_004:0527a24": "者乎。莫非父子也。而其中父子濟美。以溈仰為最。當",
    "X68n1319_004:0527b01": "日提唱一聲。啐啄一時。同稟法王之正令。共現瑠璃",
    "X68n1319_004:0527b02": "之金身。一堂兩琴。鼓宮而宮應。鼓商而商應。一奩兩",
    "X68n1319_004:0527b03": "鏡。胡來而皆胡。漢來而皆漢。無上妙旨。齊轉金輪。一",
    "X68n1319_004:0527b04": "代法門。雙標銅柱。蓋溈山．仰山之父子。正同寒山．拾",
    "X68n1319_004:0527b05": "得之弟兄。於佛法中。如世間所云家慶人瑞者矣。故",
    "X68n1319_004:0527b06": "合為一編。以為天下後世宗徒勸。是為序。"
}