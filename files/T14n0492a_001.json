{
    "T14n0492a_001:0753a03": "佛說阿難問事佛吉凶經",
    "T14n0492a_001:0753a05": "後漢安息國三藏安世高譯",
    "T14n0492a_001:0753a06": "阿難說：「聞如是。」阿難白佛言：「有人事佛得",
    "T14n0492a_001:0753a07": "富貴諧偶者，有衰耗不得諧偶者，云何不等",
    "T14n0492a_001:0753a08": "耶？願佛天中天，普為說之。」佛告阿難：「有人",
    "T14n0492a_001:0753a09": "奉佛，從明師受戒，不失精進奉行所受，朝暮",
    "T14n0492a_001:0753a10": "禮拜，恭敬燃燈，齋戒不厭，心常歡欣，善神擁",
    "T14n0492a_001:0753a11": "護，所向諧偶，百事增倍，為天龍、鬼神、眾人所",
    "T14n0492a_001:0753a12": "敬，後必得道；是善男子、善女人，真佛弟子也。",
    "T14n0492a_001:0753a13": "「有人事佛，不值善師，不見經教，信意不堅，亦",
    "T14n0492a_001:0753a14": "有戒名違犯正律；既無形像，亦不燒香然明",
    "T14n0492a_001:0753a15": "作禮，恒懷瞋恚，惡口罵詈，六齋不持，殺生趣",
    "T14n0492a_001:0753a16": "手；不敬佛經，持著雜物弊篋之中，或著妻子",
    "T14n0492a_001:0753a17": "床上不淨之處，或持掛壁無有床坐棚閣，與",
    "T14n0492a_001:0753a18": "世書無異。若有疾病了不念佛，便呼巫師卜",
    "T14n0492a_001:0753a19": "問祠祀，請乞邪神，天神離遠不得善護，妖",
    "T14n0492a_001:0753a20": "魅日進，惡鬼屯門，令之衰耗所向不諧。現世",
    "T14n0492a_001:0753a21": "罪人非佛弟子，死入泥犁百毒掠治，魂神痛",
    "T14n0492a_001:0753a22": "酷不可得言。愚人[夢夕+登]瞢不能自思，先行無功",
    "T14n0492a_001:0753a23": "還怨天地，責聖咎天迷謬乃爾，甚為愚癡，遂",
    "T14n0492a_001:0753a24": "為三塗所見綴縛。「夫人得道皆從善生，經戒",
    "T14n0492a_001:0753a25": "自御心身口，善為大鎧不畏刀兵，善為大船",
    "T14n0492a_001:0753a26": "得渡河淵，有能守信室內和安。現世有慶福",
    "T14n0492a_001:0753a27": "追自然，行之得報非神授與。若人不信不持",
    "T14n0492a_001:0753a28": "經戒，後生轉劇，善惡逐人如影追形，勿作狐",
    "T14n0492a_001:0753a29": "疑，自墮惡道，求脫良難。諦信不犯，所在常",
    "T14n0492a_001:0753b01": "安；佛語至誠終不欺人。佛世難值人身難獲，",
    "T14n0492a_001:0753b02": "汝今侍佛宿福之大，當念報恩班宣法教，廣",
    "T14n0492a_001:0753b03": "為福田行之得度，所適無憂。」阿難復白佛言：",
    "T14n0492a_001:0753b04": "「人不自手殺，教人殺者，其罪云何？為無罪耶？」",
    "T14n0492a_001:0753b05": "佛言：「阿難！教人殺者，重於自殺。何以故？或",
    "T14n0492a_001:0753b06": "是奴婢下賤之人，作無殺意；或為王者縣官",
    "T14n0492a_001:0753b07": "所見逼促，不自意出為之所使。教人殺者，而",
    "T14n0492a_001:0753b08": "知故犯，陰謀殘害復罪他人，欺罔三尊還負",
    "T14n0492a_001:0753b09": "自然，其罪莫大；怨對相報，世世受殃，未有斷",
    "T14n0492a_001:0753b10": "絕。現世不安，死入地獄，受毒痛裂，從地獄出",
    "T14n0492a_001:0753b11": "為畜生，屠割皮骨以肉償人，皆由前世殘殺",
    "T14n0492a_001:0753b12": "暴逆，剋賊眾生陰謀懷害，無有慈心。見人殺",
    "T14n0492a_001:0753b13": "者代其歡喜，以用快意過於自殺，罪深如是。」",
    "T14n0492a_001:0753b14": "阿難復白佛言：「世間人及佛弟子，輕易其師、",
    "T14n0492a_001:0753b15": "惡意向師并道德人者，其罪云何？」佛言：「阿難！",
    "T14n0492a_001:0753b16": "夫為人者，當愛樂人德、欣樂人善，不可嫉之。",
    "T14n0492a_001:0753b17": "惡意向師、道德人者，是惡意向佛無異也。寧",
    "T14n0492a_001:0753b18": "持萬石弩還自射身，為痛不？」阿難言：「甚痛，甚",
    "T14n0492a_001:0753b19": "痛！世尊！」佛言：「人持惡意向道德人與其師者，",
    "T14n0492a_001:0753b20": "痛劇弩射身也。為人弟子，不可輕慢其師、惡",
    "T14n0492a_001:0753b21": "意向道德之人；道德之人當視之如佛，不可",
    "T14n0492a_001:0753b22": "嫉謗。人有戒德者，感動諸天龍、鬼神，莫不敬",
    "T14n0492a_001:0753b23": "尊。寧身投火中、利刀割肉，慎勿得嫉謗是善",
    "T14n0492a_001:0753b24": "之人，其罪不小。慎之！慎之！」",
    "T14n0492a_001:0753b25": "阿難復白佛言：「師者，為可得呵喝弟子，以小",
    "T14n0492a_001:0753b26": "罪成大，得無罪耶？」佛言：「不可！不可！師、弟之義，",
    "T14n0492a_001:0753b27": "義感自然，當相信厚，視彼若己；己所不行，勿",
    "T14n0492a_001:0753b28": "施於人，弘崇禮律訓之以道，和順忠節不相",
    "T14n0492a_001:0753b29": "怨訟。弟子與師二義真誠，師當如師，弟子",
    "T14n0492a_001:0753c01": "當如弟子，勿相誹謗慎莫含毒，小怨成大還",
    "T14n0492a_001:0753c02": "自燒身。觀世惡人魔比丘輩，師不如師、弟",
    "T14n0492a_001:0753c03": "子非如弟子，但共為惡不念行道。沮壞善者",
    "T14n0492a_001:0753c04": "貪慕俗業，不計無常積財自喪，死墮惡趣餓",
    "T14n0492a_001:0753c05": "鬼畜生，未甞有是相視若牛，於世何求念報",
    "T14n0492a_001:0753c06": "佛恩？當持經戒相率以道。道不可不學，經",
    "T14n0492a_001:0753c07": "不可不讀，善不可不行，行善布德濟神離苦，",
    "T14n0492a_001:0753c08": "超出生死，見賢勿慢見善勿謗，不以小過證",
    "T14n0492a_001:0753c09": "人大罪，違法失理其罪莫大，罪福有證。可畏！",
    "T14n0492a_001:0753c10": "可畏！」阿難復白佛言：「末世弟子生是魔界，多",
    "T14n0492a_001:0753c11": "有因緣，有居家之求、身口之累，云何行之？」佛",
    "T14n0492a_001:0753c12": "言：「為佛弟子，雖有因緣持戒勿犯，誠信畏",
    "T14n0492a_001:0753c13": "慎敬歸三尊，孝事二親內外謹善，不念誑佞",
    "T14n0492a_001:0753c14": "心口相應，善權方便進退知時，可得作世",
    "T14n0492a_001:0753c15": "間事，不得為世間意。」阿難白佛：「何謂世間",
    "T14n0492a_001:0753c16": "事？何謂世間意？」佛言：「為佛弟子，可得估販",
    "T14n0492a_001:0753c17": "利業，平斗秤尺施行以理，不得阿枉巧欺以",
    "T14n0492a_001:0753c18": "侵於人，葬送、移徙、婚姻、嫁娶是為世間事也。",
    "T14n0492a_001:0753c19": "世間意者，為佛弟子不得卜問、請符呪魘怪、",
    "T14n0492a_001:0753c20": "祠祀、解奏、畏忌不吉。受佛五戒者，是福德",
    "T14n0492a_001:0753c21": "之人，無所畏避，有所施行當啟三尊，無往不",
    "T14n0492a_001:0753c22": "吉。戒德之人，道護為強，諸天龍鬼神無不敬",
    "T14n0492a_001:0753c23": "伏；戒貴則尊，所往常安。不達之者，自作鄣礙。",
    "T14n0492a_001:0753c24": "善惡由心禍福由人，如影追形如響隨聲，天",
    "T14n0492a_001:0753c25": "無不覆地無不載；戒行之德福應自然，天神",
    "T14n0492a_001:0753c26": "擁護感動十方，與天參德功勳巍巍，眾聖嗟",
    "T14n0492a_001:0753c27": "歎難可稱量，智士達命沒身不邪，善知佛",
    "T14n0492a_001:0753c28": "教可得度世之道。」阿難聞佛所說，便整袈裟",
    "T14n0492a_001:0753c29": "頭腦著地：「唯然，世尊！我等有福，得近如來",
    "T14n0492a_001:0754a01": "耳飡法味，普恩慈大，愍念一切，為興福田，令",
    "T14n0492a_001:0754a02": "得脫苦。佛語至誠而信者少，是世多惡，眾生",
    "T14n0492a_001:0754a03": "相詛，多信鬼神背正向邪，天堂皆空地獄塞",
    "T14n0492a_001:0754a04": "滿，甚可痛哉！若有信者，或一若兩，奈何世",
    "T14n0492a_001:0754a05": "凋，乃當如此。佛滅度後，經法獨存，少有行者；",
    "T14n0492a_001:0754a06": "人民轉偽，漸銷淪替將衰滅矣。嗚呼！痛哉！復",
    "T14n0492a_001:0754a07": "何恃怙？唯願世尊，為諸晚學留神顯化，未",
    "T14n0492a_001:0754a08": "可般泥洹。」阿難因進頌曰：",
    "T14n0492a_001:0754a09": "「佛為三界護，　　恩廣普慈大，",
    "T14n0492a_001:0754a10": "　願為晚學類，　　未可取泥洹。",
    "T14n0492a_001:0754a11": "　痛矣未達者，　　瞢瞢不別真，",
    "T14n0492a_001:0754a12": "　法鼓震三千，　　云何不得聞？",
    "T14n0492a_001:0754a13": "　世濁諸惡人，　　自還墮顛倒，",
    "T14n0492a_001:0754a14": "　不信世有佛，　　自作眾罪本。",
    "T14n0492a_001:0754a15": "　命盡往地獄，　　刀劍解其身，",
    "T14n0492a_001:0754a16": "　祠祀好殺生，　　鑊湯涌其中；",
    "T14n0492a_001:0754a17": "　婬泆抱銅柱，　　大火相燒然，",
    "T14n0492a_001:0754a18": "　誹謗清高士，　　鐵鉤拔其舌；",
    "T14n0492a_001:0754a19": "　亂酒無禮節，　　洋銅沃其口，",
    "T14n0492a_001:0754a20": "　若生還作人，　　癡騃無義方。",
    "T14n0492a_001:0754a21": "　不殺得長壽，　　無病常康強；",
    "T14n0492a_001:0754a22": "　不盜後大富，　　錢財恒自饒；",
    "T14n0492a_001:0754a23": "　不婬香淨潔，　　身體鮮苾芬；",
    "T14n0492a_001:0754a24": "　至誠不欺詐，　　為人所信承；",
    "T14n0492a_001:0754a25": "　不醉得聰明，　　眾人所尊敬。",
    "T14n0492a_001:0754a26": "　五福超法出，　　天人同儔類，",
    "T14n0492a_001:0754a27": "　所生億萬倍，　　真諦甚分明。",
    "T14n0492a_001:0754a28": "　癡愚不別道，　　蔽聖毀正覺，",
    "T14n0492a_001:0754a29": "　死入無擇獄，　　頭上戴鐵輪。",
    "T14n0492a_001:0754b01": "　求死不得死，　　須臾已變形，",
    "T14n0492a_001:0754b02": "　矛戟相貫刺，　　軀體相殘截。",
    "T14n0492a_001:0754b03": "　曚曚不達事，　　惡惡相牽拘，",
    "T14n0492a_001:0754b04": "　展轉眾徒趣，　　禽獸六畜形，",
    "T14n0492a_001:0754b05": "　為人所屠割，　　以肉償宿怨，",
    "T14n0492a_001:0754b06": "　無道墮惡道，　　求脫甚為難。",
    "T14n0492a_001:0754b07": "　人身既難得，　　佛法難得聞，",
    "T14n0492a_001:0754b08": "　世尊為眾祐，　　安住之特尊。",
    "T14n0492a_001:0754b09": "　敷遺甘露法，　　晚學普奉行，",
    "T14n0492a_001:0754b10": "　哀我現深慧，　　愍念群生故。",
    "T14n0492a_001:0754b11": "　開悟示道地，　　行者得度脫，",
    "T14n0492a_001:0754b12": "　福人在向向，　　見諦樂不生。",
    "T14n0492a_001:0754b13": "　自歸安仁聖，　　殖種不死路，",
    "T14n0492a_001:0754b14": "　恩慈無過佛，　　神妙現威光。",
    "T14n0492a_001:0754b15": "　願使一切人，　　得服甘露漿，",
    "T14n0492a_001:0754b16": "　慧船到彼岸，　　法磬倡三千。",
    "T14n0492a_001:0754b17": "　彼我無我想，　　眾祐轉法輪，",
    "T14n0492a_001:0754b18": "　我等蒙嘉慶，　　得捨十二緣，",
    "T14n0492a_001:0754b19": "　歡喜稽首拜，　　自歸最無上。」",
    "T14n0492a_001:0754b20": "阿難稽首頌已，諸會大眾得不迴還，心意開",
    "T14n0492a_001:0754b21": "解，僧那大鎧志無上道，甘露之音，香熏十方。",
    "T14n0492a_001:0754b22": "示現道地為作橋梁，國王、臣民、天龍、鬼神，聞",
    "T14n0492a_001:0754b23": "佛所說，阿難所頌，且悲、且感、且歎、且喜，稽",
    "T14n0492a_001:0754b24": "首佛足，及禮阿難，受教而去。",
    "T14n0492a_001:0754b25": "佛說阿難問事佛吉凶經"
}