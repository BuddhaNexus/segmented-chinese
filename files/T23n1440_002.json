{
    "T23n1440_002:0510b14": "薩婆多毘尼毘婆沙卷第二",
    "T23n1440_002:0510b16": "失譯人名今附秦錄",
    "T23n1440_002:0510b17": "七種得戒法",
    "T23n1440_002:0510b18": "問曰：「佛在世幾年便聽白四羯磨受戒？」答曰：",
    "T23n1440_002:0510b19": "「有言：佛初得道一年後聽白四羯磨受具足",
    "T23n1440_002:0510b20": "戒。有言：四年後。有言：八年後。以義而推，八",
    "T23n1440_002:0510b21": "年者是正義也。佛以二月八日弗星現時",
    "T23n1440_002:0510b22": "初成等正覺，亦以二月八日弗星出時生，",
    "T23n1440_002:0510b23": "以八月八日弗星出時轉法輪，以八月八日",
    "T23n1440_002:0510b24": "弗星出時取般涅槃。佛初得道，於七七日中",
    "T23n1440_002:0510b25": "遊諸法門及觀眾生。初七日八喜法門，第二",
    "T23n1440_002:0510b26": "七日入樂法門，第三七日入諸解脫，第四七",
    "T23n1440_002:0510b27": "日遊入大捨，第五七日入逆順觀十二因緣，",
    "T23n1440_002:0510b28": "第六七日重復遊歷前諸法門，第七七日觀",
    "T23n1440_002:0510b29": "諸眾生應受化者。」問曰：「佛三阿僧祇劫習菩",
    "T23n1440_002:0510c01": "薩行，為成佛道度諸眾生。何故四十九日遊",
    "T23n1440_002:0510c02": "諸法門而不度耶？」答曰：「佛先自安身而後度",
    "T23n1440_002:0510c03": "彼，是故遊諸法門以自娛樂，令身心調適後",
    "T23n1440_002:0510c04": "度眾生。又為憍陳如五人根未熟故、又為佛",
    "T23n1440_002:0510c05": "法尊重故。詳而後說。又為滿梵天王本願故。",
    "T23n1440_002:0510c06": "梵天王本願，成佛道時要先請佛轉於法輪。",
    "T23n1440_002:0510c07": "是故待梵天王請而後說法。過七七日佛即",
    "T23n1440_002:0510c08": "生念，令梵天王知。爾時梵王如屈伸臂頃",
    "T23n1440_002:0510c09": "於色界沒來至佛所，請轉法輪。佛受彼請已，",
    "T23n1440_002:0510c10": "然後觀諸眾生誰應度者。譬如大龍從大海",
    "T23n1440_002:0510c11": "出，令密雲彌布欲注大雨，觀閻浮提何處國",
    "T23n1440_002:0510c12": "土應可雨者。佛亦如是，從無量大法海出，",
    "T23n1440_002:0510c13": "布慈悲雲無所不遍。欲雨法雨，觀諸眾生",
    "T23n1440_002:0510c14": "誰可度者。先念阿蘭迦蘭待接有禮，及欝",
    "T23n1440_002:0510c15": "頭藍弗等異道諸師。諸人已先命終。佛即",
    "T23n1440_002:0510c16": "言曰：『彼為長衰。甘露當開，汝何不聞？生死往",
    "T23n1440_002:0510c17": "來何緣得息？』」問曰：「若彼諸人必應入道，不",
    "T23n1440_002:0510c18": "應命終而得聞法。若不應聞不入道者，佛何",
    "T23n1440_002:0510c19": "故生念欲度彼人？」答曰：「佛欲令眾生不忘恩",
    "T23n1440_002:0510c20": "德。此諸人等先有小恩，佛憶欲度，而況大",
    "T23n1440_002:0510c21": "恩而可忘者！又此異道諸師，時人所宗，咸謂",
    "T23n1440_002:0510c22": "得道。欲滅一切邪憶想故、明九十六種無出",
    "T23n1440_002:0510c23": "要法故，痛彼長衰生死不息。唯先五人應食",
    "T23n1440_002:0510c24": "甘露，是故詣彼鹿園欲度五人。佛與五人",
    "T23n1440_002:0510c25": "安居一時。或三人乞食、二人聽法，或二",
    "T23n1440_002:0510c26": "人乞食、三人聽法。」問曰：「何以故二人三",
    "T23n1440_002:0510c27": "人各異？等侶去住不同耶？」答曰：「三人是佛父",
    "T23n1440_002:0510c28": "親，而愛多；二人是佛母親，而見多。是故二人",
    "T23n1440_002:0510c29": "三人各為等侶。所以二人三人去住不同者，",
    "T23n1440_002:0511a01": "若二人乞食、三人聽法，若三人乞食、二人聽",
    "T23n1440_002:0511a02": "法。即得食還，佛及五人共食此食。食既得辦，",
    "T23n1440_002:0511a03": "聽法不空。是故五人去住不俱。爾時五人雖",
    "T23n1440_002:0511a04": "未得戒，而剃髮著袈裟與佛相似。六年樹下",
    "T23n1440_002:0511a05": "給侍菩薩時，儀式已爾不適今日。安居九十",
    "T23n1440_002:0511a06": "日常為說法，施戒生天及陰界入種種異法",
    "T23n1440_002:0511a07": "以調伏之。爾時佛與五人前三月安居，過安",
    "T23n1440_002:0511a08": "居已至八月八日，得入見諦成須陀洹。爾時",
    "T23n1440_002:0511a09": "始名轉於法輪授於前人。佛及五人，始有六",
    "T23n1440_002:0511a10": "聖人在世間。次度寶稱等五人，皆是善來。",
    "T23n1440_002:0511a11": "次度五十人，亦是善來。如是次第度人轉",
    "T23n1440_002:0511a12": "多。佛勅諸比丘令遊行世間，欲令法處處",
    "T23n1440_002:0511a13": "流布。爾時世人棄俗入道詣諸比丘，或三語",
    "T23n1440_002:0511a14": "受戒、或三歸受戒，以眾生宿業力故。若應",
    "T23n1440_002:0511a15": "三語得戒者，三語則止。若應三歸得戒者，三",
    "T23n1440_002:0511a16": "歸便止。以業力故，自然使爾。牛呞比丘先將",
    "T23n1440_002:0511a17": "七萬人詣諸比丘，諸比丘各盡與三語受戒。",
    "T23n1440_002:0511a18": "次大迦葉來詣佛所言：『佛是我師，我是弟子。",
    "T23n1440_002:0511a19": "世尊修伽陀是我師，我是弟子。』是名自誓受",
    "T23n1440_002:0511a20": "戒。次後優樓頻螺迦葉兄弟門徒千人，舍利",
    "T23n1440_002:0511a21": "弗、目連等門徒二百五十人，合千二百五十",
    "T23n1440_002:0511a22": "人，盡是善來。所以常偏稱千二百五十人",
    "T23n1440_002:0511a23": "者，以是諸人同是婆羅門中出家故、又以門",
    "T23n1440_002:0511a24": "徒師眾大故、又俱是善來故、又以皆是阿羅",
    "T23n1440_002:0511a25": "漢故。佛遣阿難與大愛道八法受戒。十四",
    "T23n1440_002:0511a26": "年後聽白四羯磨受戒。凡七種受戒：一者見",
    "T23n1440_002:0511a27": "諦受戒、二者善來得戒、三者三語得戒、四者",
    "T23n1440_002:0511a28": "三歸受戒、五者自誓受戒、六者八法受戒、七",
    "T23n1440_002:0511a29": "者白四羯磨受戒。於七種中，見諦得戒唯",
    "T23n1440_002:0511b01": "五人得，餘更無得者。善來得戒、三語、三歸，佛",
    "T23n1440_002:0511b02": "在世得，滅後不得。自誓，唯大迦葉一人得，",
    "T23n1440_002:0511b03": "更無得者。八法受戒，唯大愛道一人得，更",
    "T23n1440_002:0511b04": "無得者。白四羯磨戒，佛在世得，滅後亦得。」",
    "T23n1440_002:0511b05": "問曰：「佛與辟支佛云何得戒？」答曰：「無師得",
    "T23n1440_002:0511b06": "戒。」問曰：「從教得戒、不從教得耶？」答曰：「不從",
    "T23n1440_002:0511b07": "教得。有言：從教得，如佛在樹下結跏趺坐",
    "T23n1440_002:0511b08": "言：『我要不解此坐而得漏盡。』即身教成就、",
    "T23n1440_002:0511b09": "口教成就，後得漏盡，戒亦俱得，是謂身教得",
    "T23n1440_002:0511b10": "戒。辟支佛亦爾。若有百劫積行辟支佛，無",
    "T23n1440_002:0511b11": "佛法時於中出世，正得有一、不得有二。譬如",
    "T23n1440_002:0511b12": "犀有一角無第二角。離俗出家獨處閑靜，而",
    "T23n1440_002:0511b13": "自說偈：『遠離惡法，當得善法。善惡俱滅，然後",
    "T23n1440_002:0511b14": "得道。』爾時亦身口教二俱成就，後得漏盡戒",
    "T23n1440_002:0511b15": "亦俱得。是名從教得戒。若須陀洹、斯陀含、",
    "T23n1440_002:0511b16": "阿那含此三道人，佛法滅後若得漏盡，是",
    "T23n1440_002:0511b17": "鈍根辟支佛。佛法滅後，此鈍根辟支佛出，",
    "T23n1440_002:0511b18": "不限多少，或一或二乃至眾多。佛與百劫積",
    "T23n1440_002:0511b19": "行辟支佛，一坐漏盡無有階差，見諦得戒。",
    "T23n1440_002:0511b20": "或言：從教得戒。或言：不從教得。言從教得者，",
    "T23n1440_002:0511b21": "安居一時乞食聽法，身口二教亦俱成就，然",
    "T23n1440_002:0511b22": "後見諦戒亦俱得，是名從教得戒。佛與辟支",
    "T23n1440_002:0511b23": "佛及見諦得戒，是三種戒有同有異。佛與辟",
    "T23n1440_002:0511b24": "支佛、見諦得戒，同是具戒、同障身口七惡、",
    "T23n1440_002:0511b25": "同無漏心中得，是名為同。云何為異？佛與辟",
    "T23n1440_002:0511b26": "支佛此二戒是無師得，見諦戒是從佛得。",
    "T23n1440_002:0511b27": "又此二戒，大盡智現在前得；見諦戒，道未知",
    "T23n1440_002:0511b28": "智現在前得。又此二戒無學人得，見諦戒是",
    "T23n1440_002:0511b29": "學人得。是名為異。」問曰：「此三戒十智中，何",
    "T23n1440_002:0511c01": "智現前得？」答曰：「佛與辟支佛戒，大盡智現",
    "T23n1440_002:0511c02": "在前得。」問曰：「無漏心中云何得有漏戒？」答曰：",
    "T23n1440_002:0511c03": "「法應有爾。以業力故，無漏心中得有漏、無漏",
    "T23n1440_002:0511c04": "二種戒。見諦戒道未知智現在前得。無漏心",
    "T23n1440_002:0511c05": "中得有漏、無漏二種戒，亦如前說。見諦得戒，",
    "T23n1440_002:0511c06": "五人中憍陳如為上座，以先見諦故；善來中",
    "T23n1440_002:0511c07": "寶稱為上座，以先來故。如是善來比丘次第",
    "T23n1440_002:0511c08": "為上座。三語、三歸亦以先至為上座。見諦得",
    "T23n1440_002:0511c09": "戒、善來比丘、自誓得戒，此三種得戒必從佛",
    "T23n1440_002:0511c10": "得。」問：「得稱佛作和上阿闍梨不？」答曰：「於",
    "T23n1440_002:0511c11": "弟子有和上阿耆利義；佛不為人作和上阿",
    "T23n1440_002:0511c12": "耆利，是故不得稱也。」「從諸比丘三語、三歸受",
    "T23n1440_002:0511c13": "戒，得稱和上阿耆利不？」答曰：「不稱和上，得",
    "T23n1440_002:0511c14": "稱阿耆利。大愛道八法受戒，亦得稱阿難作",
    "T23n1440_002:0511c15": "阿耆利，不得作和上也。」",
    "T23n1440_002:0511c16": "問曰：「佛何以不為人作和上、阿耆利？」答曰：「為",
    "T23n1440_002:0511c17": "平等故。佛等心一切令盡，事以無偏，不與彼",
    "T23n1440_002:0511c18": "作和上、不與此作和上。又止鬪諍故，若作和",
    "T23n1440_002:0511c19": "上、阿耆利則有親有踈，既有親踈則有鬪諍。",
    "T23n1440_002:0511c20": "又為止誹謗故，若作和上，外道當言：『沙門瞿",
    "T23n1440_002:0511c21": "曇自言慈等一切，與一作和上、不與一作和",
    "T23n1440_002:0511c22": "上，與凡人無異。』又為成三歸故，若佛作和上",
    "T23n1440_002:0511c23": "則墮僧數。如受具戒，三師七僧十眾受戒，",
    "T23n1440_002:0511c24": "若作和上則入十眾，若入十眾即墮僧數，無",
    "T23n1440_002:0511c25": "有佛寶。若無佛寶，不成三歸。又為成四不壞",
    "T23n1440_002:0511c26": "淨故，若作和上則無佛不壞淨。又為成六念",
    "T23n1440_002:0511c27": "故，若作和上則無念佛。復次若作和上，弟子",
    "T23n1440_002:0511c28": "有病，應當看視飲食醫藥種種所須，豈是自",
    "T23n1440_002:0511c29": "在法王所應為耶？復次若作和上，弟子有病",
    "T23n1440_002:0512a01": "及諸苦難，則應營理供給，所乏則滅前人所",
    "T23n1440_002:0512a02": "有功德。如昔一時有一比丘應得羅漢，而有",
    "T23n1440_002:0512a03": "轉輪王業障不得漏盡。佛欲除其障故，即為",
    "T23n1440_002:0512a04": "比丘一正富羅，轉輪王福一時滅盡，即得無",
    "T23n1440_002:0512a05": "著。以是因緣故，若作和上有損無益。復次佛",
    "T23n1440_002:0512a06": "法流布有近有遠，若作和上，設有弟子若欲",
    "T23n1440_002:0512a07": "受戒，不問近遠一切盡來，則令眾生多受苦",
    "T23n1440_002:0512a08": "惱。若不作和上、阿耆利，則令諸弟子無有如",
    "T23n1440_002:0512a09": "是諸苦難也。復次若作和上，佛在世時理則",
    "T23n1440_002:0512a10": "可爾；若佛滅後，誰作和上？以是種種因緣，佛",
    "T23n1440_002:0512a11": "不為弟子作和上、阿耆利也。」問曰：「七種受戒，",
    "T23n1440_002:0512a12": "幾從佛得？幾不從佛得？」答曰：「大而言之，七",
    "T23n1440_002:0512a13": "種受戒盡從佛得，以佛出世有是戒故。以義",
    "T23n1440_002:0512a14": "而推，三種戒從佛而得：一者見諦得戒、二",
    "T23n1440_002:0512a15": "者善來得戒、三者自誓得戒，是從佛得。餘四",
    "T23n1440_002:0512a16": "種受戒從弟子得：一者三語、二者三歸、三者",
    "T23n1440_002:0512a17": "八法受戒、四者白四羯磨，此四種戒從弟子",
    "T23n1440_002:0512a18": "得。」「七種受戒，幾從他得？幾從自得？」答曰：「六",
    "T23n1440_002:0512a19": "從他得，一須分別。見諦得戒以根本而言，",
    "T23n1440_002:0512a20": "以佛說法故得證聖諦，名從他得。以義而推，",
    "T23n1440_002:0512a21": "自以忍智明照真諦而得具戒，則名自得。」",
    "T23n1440_002:0512a22": "問曰：「七種戒，幾白得？幾不白得？」答曰：「六",
    "T23n1440_002:0512a23": "種戒不由白得，正有白四羯磨戒由白而得。」",
    "T23n1440_002:0512a24": "問曰：「七種受戒，幾是業？幾非是業耶？」答曰：",
    "T23n1440_002:0512a25": "「七種戒盡是業也。」問曰：「七種戒，幾是比丘，不",
    "T23n1440_002:0512a26": "共比丘尼？」答曰：「五是比丘，不共比丘尼：一者",
    "T23n1440_002:0512a27": "見諦戒、二者善來、三者三語、四者三歸、五者",
    "T23n1440_002:0512a28": "自誓。」問曰：「七種受戒，幾是比丘尼，不共比",
    "T23n1440_002:0512a29": "丘？」答曰：「一是比丘尼，不共比丘，所謂八法受",
    "T23n1440_002:0512b01": "戒。」問曰：「七種受戒，幾是比丘比丘尼共？」答",
    "T23n1440_002:0512b02": "曰：「一是比丘比丘尼共，所謂白四羯磨戒也。」",
    "T23n1440_002:0512b03": "問曰：「七種戒，幾通三天下？幾不通三天下？」",
    "T23n1440_002:0512b04": "答曰：「一種戒通三天下，所謂白四羯磨戒也。",
    "T23n1440_002:0512b05": "餘六種戒，但在閻浮提，不通三天下。」問曰：",
    "T23n1440_002:0512b06": "「七種戒，幾戒羸？幾戒不羸？幾戒捨？幾戒不",
    "T23n1440_002:0512b07": "捨？幾根變？幾根不變？幾斷善根？幾不斷善",
    "T23n1440_002:0512b08": "根？」答曰：「一戒羸，六戒不羸。一戒捨，六戒不",
    "T23n1440_002:0512b09": "捨。一根變，六根不變。一斷善根，六不斷善",
    "T23n1440_002:0512b10": "根。一戒者，所謂白四羯磨戒也，以眾生福",
    "T23n1440_002:0512b11": "德淺薄感得此戒，致使不能牢固，有諸災患",
    "T23n1440_002:0512b12": "也。六種戒者，所謂見諦戒乃至八法受戒，",
    "T23n1440_002:0512b13": "以眾生福德深厚致得此戒，始終堅固，無災",
    "T23n1440_002:0512b14": "患也。」問曰：「七種戒，幾是增上尊重？幾不尊重？」",
    "T23n1440_002:0512b15": "答曰：「大而言之，七種戒盡是尊重，以義分別",
    "T23n1440_002:0512b16": "則有差別也。六種得戒，眾生功德力重致",
    "T23n1440_002:0512b17": "得此戒，則名為勝。然不能大唯持正法，是",
    "T23n1440_002:0512b18": "以不勝。如見諦得戒、自誓得戒、八法得戒，此",
    "T23n1440_002:0512b19": "三種戒，正有一得無有重得。如善來得戒，",
    "T23n1440_002:0512b20": "極至須跋，後更無得也。三語得戒、三歸得戒，",
    "T23n1440_002:0512b21": "佛成道已八年中得，八年後更無得者。白四",
    "T23n1440_002:0512b22": "羯磨戒，若佛在世、若佛滅後，一切時得。佛法",
    "T23n1440_002:0512b23": "始終以白四羯磨戒為宗本，能繼續三寶作",
    "T23n1440_002:0512b24": "無邊利益，莫上於白四羯磨戒，是故於七種",
    "T23n1440_002:0512b25": "戒中最勝最妙最為尊重。」問曰：「於七眾中，",
    "T23n1440_002:0512b26": "幾從佛得受？幾不從佛得受耶？」答曰：「大而",
    "T23n1440_002:0512b27": "言之，七眾盡從佛得受，以佛出世故有此七",
    "T23n1440_002:0512b28": "種。以事而言，七眾中比丘、優婆塞、優婆夷三",
    "T23n1440_002:0512b29": "眾從佛得受；沙彌中正有二沙彌從佛得",
    "T23n1440_002:0512c01": "受：一者難提、二者耶奢；餘三眾比丘尼、式叉",
    "T23n1440_002:0512c02": "摩尼、沙彌尼，佛不受也，為止誹謗故。佛若",
    "T23n1440_002:0512c03": "自受三眾，外道當言：『瞿曇沙門本在王宮在",
    "T23n1440_002:0512c04": "婇女中，今雖出家，自度女人以自娛樂。』以是",
    "T23n1440_002:0512c05": "因緣佛不度也。復次佛為法王，與一切眾生",
    "T23n1440_002:0512c06": "作大師，導引眾生背俗入道，先令眾生信",
    "T23n1440_002:0512c07": "向無疑，然後道教得化流天人。是故如來捨",
    "T23n1440_002:0512c08": "近取遠，自不度也。」",
    "T23n1440_002:0512c09": "結婬戒因緣第一",
    "T23n1440_002:0512c10": "除却鬚髮著袈裟。問曰：「不除鬚髮，得戒不？」答",
    "T23n1440_002:0512c11": "曰：「得戒，但非威儀。」「若無衣鉢，得戒不？」答言：",
    "T23n1440_002:0512c12": "「得戒。」問曰：「若無衣鉢必得受戒者，何故必須",
    "T23n1440_002:0512c13": "衣鉢？」答曰：「一為威儀故；二為生前人信敬篤",
    "T23n1440_002:0512c14": "心故，如獵師著袈裟，鹿以服善故則無怖心；",
    "T23n1440_002:0512c15": "三以表異相故，內德既異、外相亦異。」生信心",
    "T23n1440_002:0512c16": "者，信三寶生人天中、信邪墮三惡道。信知",
    "T23n1440_002:0512c17": "苦斷習證滅修道。不信者，不信善惡四",
    "T23n1440_002:0512c18": "諦。信家非家，家者，父母兄弟妻子眷屬。非",
    "T23n1440_002:0512c19": "家者，無常變壞不可久保故、多增貪欲瞋恚",
    "T23n1440_002:0512c20": "鬪訟諍亂種種惡法故，非是功德善法之家。",
    "T23n1440_002:0512c21": "遠離鄉土者，夫出家者為滅垢累，家者是煩",
    "T23n1440_002:0512c22": "惱因緣，是故宜應極遠離也。施食者，得五",
    "T23n1440_002:0512c23": "功德：一者得色、二者端政、三者得力、四者得",
    "T23n1440_002:0512c24": "辯、五者得壽。次第乞食者，一、日到一家，得食",
    "T23n1440_002:0512c25": "則食，不足即止；次第到七家，得食則食，不",
    "T23n1440_002:0512c26": "得亦止。又云：次第從家至家，食足則止，不限",
    "T23n1440_002:0512c27": "多少。後日乞食，還從先次從家至家，是名次",
    "T23n1440_002:0512c28": "第乞食法。何故受乞食法？凡在家者多諸",
    "T23n1440_002:0512c29": "惱害，以眾法因緣故。二、以鞭打僧祇人民",
    "T23n1440_002:0513a01": "共相瞋惱，多諸非法因緣，食不清淨。三、以觀",
    "T23n1440_002:0513a02": "他意色心不安泰。四、以少欲知足修聖種故。",
    "T23n1440_002:0513a03": "若受檀越請者亦有過失，以請因緣故，若食",
    "T23n1440_002:0513a04": "先麁更令精細，若少勅作令多，若受惡味",
    "T23n1440_002:0513a05": "教增眾饌。又既受請心有希望，則非少欲聖",
    "T23n1440_002:0513a06": "種之法。五、稱檀上四依之教。又若受請者，",
    "T23n1440_002:0513a07": "常懷彼我得失之心。若乞食者，肅然無繫意",
    "T23n1440_002:0513a08": "無增減。六、以眾食有盡乞食無窮，但天下有",
    "T23n1440_002:0513a09": "人要必有食，是以乞食無盡。佛教弟子修無",
    "T23n1440_002:0513a10": "盡法。佛法難成者，如人入海採寶多沒少還，",
    "T23n1440_002:0513a11": "入佛法海多壞少成。如以利刀自割身體，能",
    "T23n1440_002:0513a12": "不自傷甚為難也。受佛禁戒修淨法身，內",
    "T23n1440_002:0513a13": "懷煩惱惡法利刀，不毀法身甚是難有。未",
    "T23n1440_002:0513a14": "結此者，唯說一切惡莫作，而未結五篇罪",
    "T23n1440_002:0513a15": "相輕重，故言未結戒也。",
    "T23n1440_002:0513a16": "行婬欲者，一、久習煩惱故。二、以須父母交會，",
    "T23n1440_002:0513a17": "有福德子應受生故。三、以餘報婬不盡。如人",
    "T23n1440_002:0513a18": "從生至長，不行婬欲便得漏盡，有人要經婬",
    "T23n1440_002:0513a19": "欲而得漏盡，以宿世婬欲因緣有盡不盡故。",
    "T23n1440_002:0513a20": "四、為結戒因緣故，若不爾者無由結戒。如是",
    "T23n1440_002:0513a21": "再三者，為懷妊故。其母三反三問，得子便",
    "T23n1440_002:0513a22": "止。續種者，凡世立字各有因緣：一、以宿命名",
    "T23n1440_002:0513a23": "字即以為名；二、以星宿立字；三、因緣立字，如",
    "T23n1440_002:0513a24": "須提那，以無子因緣故字為續種；四、因德立",
    "T23n1440_002:0513a25": "字，如律師，因以知律名為律師，如阿毘曇師、",
    "T23n1440_002:0513a26": "如三藏師，是因德立字。欲想者，身口不動，",
    "T23n1440_002:0513a27": "但心想女人。欲覺者，心既瞢醉身體[夢夕+登]瞢。欲",
    "T23n1440_002:0513a28": "熱者，二身交會。集僧者，佛現不自專輒。二、佛",
    "T23n1440_002:0513a29": "不集眾共籌量輕重而後結戒，但共眾和合",
    "T23n1440_002:0513b01": "令罪者心伏。三、以如國王持國雖得自在，",
    "T23n1440_002:0513b02": "凡有國事與諸臣議之，國得久住。佛法王",
    "T23n1440_002:0513b03": "亦爾，雖於法自在，為持佛法故，凡有法事集",
    "T23n1440_002:0513b04": "眾共和，法得久住。四、以為肅現在將來弟子，",
    "T23n1440_002:0513b05": "凡是僧事不問有力無力，要問眾詳議不得",
    "T23n1440_002:0513b06": "專獨。五、諸佛法爾，不獨一佛。僧者，凡有五種：",
    "T23n1440_002:0513b07": "一者群羊僧、二者無慚愧僧、三者別眾僧、",
    "T23n1440_002:0513b08": "四者清淨僧、五者第一義諦僧。群羊僧者，",
    "T23n1440_002:0513b09": "不知布薩行籌說戒自恣羯磨，一切僧事盡皆",
    "T23n1440_002:0513b10": "不知，猶如群羊，故名群羊僧。無慚愧僧者，",
    "T23n1440_002:0513b11": "舉眾共行非法，如行婬飲酒過中食，凡是犯",
    "T23n1440_002:0513b12": "戒非法一切同住，名無慚愧僧。別眾僧者，",
    "T23n1440_002:0513b13": "如羯磨死比丘物以貪穢心，設客比丘來",
    "T23n1440_002:0513b14": "不同羯磨。凡是隨心別眾羯磨，名為別眾僧。",
    "T23n1440_002:0513b15": "清淨僧者，一切凡夫僧持戒清淨、眾無非法，",
    "T23n1440_002:0513b16": "名清淨僧。第一義諦僧者，四得四向名第",
    "T23n1440_002:0513b17": "一義諦僧。問曰：「集僧者，五種僧中集何等僧？」",
    "T23n1440_002:0513b18": "答曰：「集二種僧。有言：三種僧雖皆非法，俱是",
    "T23n1440_002:0513b19": "佛弟子，云何獨集二種僧？義應盡集五種僧。」",
    "T23n1440_002:0513b20": "知而故問者，一以諸佛常法。二以佛無事不",
    "T23n1440_002:0513b21": "知，欲令前人伏罪，順自言治法。三以為安",
    "T23n1440_002:0513b22": "眾生故。佛無事不知無事不見，若不問前人，",
    "T23n1440_002:0513b23": "自以知見說其罪過，則眾生常壞怖懼不能",
    "T23n1440_002:0513b24": "自安，非是集眾安眾生法。四以若逆察人心，",
    "T23n1440_002:0513b25": "非大人聖主儀體。知時問者，要在比丘眾",
    "T23n1440_002:0513b26": "中問，沙彌白衣前不問。二以今是結戒時",
    "T23n1440_002:0513b27": "故問。有益問者，須提那常懷憂悔，今佛既問，",
    "T23n1440_002:0513b28": "知先作無罪得除憂悔。二以因之結戒，滅將",
    "T23n1440_002:0513b29": "來非法。三以佛既結戒，知罪輕重、有殘無殘、",
    "T23n1440_002:0513c01": "可懺不可懺，決將來疑網。四以有十利功德",
    "T23n1440_002:0513c02": "故。有因緣問者，以結戒因緣故。是愚癡人",
    "T23n1440_002:0513c03": "者，佛大慈大悲兼無惡口，云何言愚癡人？",
    "T23n1440_002:0513c04": "答曰：佛是稱實之語、非是惡口。此具縛煩惱",
    "T23n1440_002:0513c05": "眾生具足愚癡故。二慈悲心故，呵責折伏，",
    "T23n1440_002:0513c06": "如今和上阿耆利教誡弟子故，稱言癡人，",
    "T23n1440_002:0513c07": "非是惡口。開諸漏門者，須提那於劫初來，",
    "T23n1440_002:0513c08": "未有男女作婬欲事，而此人於彼最初行婬，",
    "T23n1440_002:0513c09": "作惡法根本。今佛法清淨未有非法，而須",
    "T23n1440_002:0513c10": "提那最初為惡，作將來非法罪過之始，故言",
    "T23n1440_002:0513c11": "開諸漏門。寧以身分內毒蛇口中。蛇有三事",
    "T23n1440_002:0513c12": "害人：有見而害人、有觸而害人、有吞齧害",
    "T23n1440_002:0513c13": "人。女人亦爾，有三種賊，害人善法。若見女人",
    "T23n1440_002:0513c14": "心發欲想，滅人善法；若觸女身犯僧殘罪，",
    "T23n1440_002:0513c15": "滅人善法；若共交會犯波羅夷，滅人善法。",
    "T23n1440_002:0513c16": "若為毒蛇所害，害此一身；若為女人所害，",
    "T23n1440_002:0513c17": "害無數身。二者毒蛇所害，害報得無記身；",
    "T23n1440_002:0513c18": "女人所害，害善法身。三者毒蛇所害，害五識",
    "T23n1440_002:0513c19": "身；女人所害，害六識身。四者毒蛇所害，故得",
    "T23n1440_002:0513c20": "與眾行籌說戒，得在十四人數一切羯磨；女",
    "T23n1440_002:0513c21": "人所害，不與僧同此眾事。五者毒蛇所害，",
    "T23n1440_002:0513c22": "故得生天上人中值遇賢聖；女人所害，入三",
    "T23n1440_002:0513c23": "惡道。六者毒蛇所害，故得沙門四果；女人所",
    "T23n1440_002:0513c24": "害，正使八正道滿於世間，猶如大海於此",
    "T23n1440_002:0513c25": "無益。七者毒蛇所害，人則慈念而救護之；",
    "T23n1440_002:0513c26": "女人所害，眾共棄捨無心喜樂，天龍善神一",
    "T23n1440_002:0513c27": "切遠離，諸賢聖人之所呵責。以如是因緣，故",
    "T23n1440_002:0513c28": "云寧以身分內毒蛇口中，終不以此觸彼女",
    "T23n1440_002:0513c29": "人。以十利故者，若結此戒，順此十利功德、",
    "T23n1440_002:0514a01": "得此十利功德。若持一戒，將來得一戒果報，",
    "T23n1440_002:0514a02": "兼得十利功德果報。如是一切戒當分各爾，",
    "T23n1440_002:0514a03": "非一切通得十利功德也。不共住者，不共作",
    "T23n1440_002:0514a04": "一切羯磨同於僧事。所以不共住者，為生四",
    "T23n1440_002:0514a05": "部天龍鬼神信敬心故。若行惡之人與共同",
    "T23n1440_002:0514a06": "事，則無由信敬。二以現佛法無私無愛無",
    "T23n1440_002:0514a07": "憎，若清淨者共住、不清淨者不共住。三者為",
    "T23n1440_002:0514a08": "止誹謗故，若與惡人同事，外道邪見及以",
    "T23n1440_002:0514a09": "世人咸生誹謗，當言佛法有何可貴，不問",
    "T23n1440_002:0514a10": "善惡一切共事。四者以持戒者得安樂住，增",
    "T23n1440_002:0514a11": "上善根故；破戒者生慚愧心，折伏惡心故。",
    "T23n1440_002:0514a12": "有一比丘獨坐林中者，以在眾多事多惱妨",
    "T23n1440_002:0514a13": "脩善法故。以二智慧偏多，以在眾多聞多見",
    "T23n1440_002:0514a14": "多語多論，雖生智慧少於禪定，宜在靜處以",
    "T23n1440_002:0514a15": "脩其心；若定多者，則宜在眾廣求知見。佛",
    "T23n1440_002:0514a16": "雖先結婬戒不得與女人行婬，未制畜生。佛",
    "T23n1440_002:0514a17": "必因事漸制，是以因此比丘與畜生共作惡",
    "T23n1440_002:0514a18": "法，隨事更制。畜生於六道最是邊鄙，是故乃",
    "T23n1440_002:0514a19": "至畜生。既下至畜生，凡可婬處一切盡結。凡",
    "T23n1440_002:0514a20": "犯罪有三種：一犯業道罪、二犯惡行罪、三",
    "T23n1440_002:0514a21": "犯戒罪。須提那於三罪中得犯惡行罪，婬是",
    "T23n1440_002:0514a22": "惡法故。無業道罪，自己妻故；無犯戒罪，佛未",
    "T23n1440_002:0514a23": "結戒故。林中比丘得二罪：得惡行罪，婬是惡",
    "T23n1440_002:0514a24": "法故；得業道罪，雌獼猴屬雄獼猴故。不得",
    "T23n1440_002:0514a25": "犯戒罪，佛未結戒故。此二比丘俱名先作，是",
    "T23n1440_002:0514a26": "故無犯戒罪。若比丘者，一切七種得戒比",
    "T23n1440_002:0514a27": "丘盡皆在中。學學者，三學：學戒增、學心增、",
    "T23n1440_002:0514a28": "學慧增。問曰：「學多，何以正齊三學？」答曰：「三",
    "T23n1440_002:0514a29": "學攝一切學。如是五篇戒，防身口惡、淨脩",
    "T23n1440_002:0514b01": "身口，無法不盡；學心增者，息於心垢，無",
    "T23n1440_002:0514b02": "法不周；學慧增者，明見法相，根本除惡。學",
    "T23n1440_002:0514b03": "戒增者，學律藏；學心增者，學契經；學慧增者，",
    "T23n1440_002:0514b04": "學阿毘曇。又云：學戒增者，學五篇戒；學心增",
    "T23n1440_002:0514b05": "者，得初禪五支、二禪四支乃至四禪，名學",
    "T23n1440_002:0514b06": "心增；學慧增者，明見四諦。復次，滅惡律儀",
    "T23n1440_002:0514b07": "戒及一切威儀五篇戒清淨，名學戒增；以",
    "T23n1440_002:0514b08": "戒清淨故得心清淨，名學心增；更思尋深理",
    "T23n1440_002:0514b09": "增長善法，名學慧增。四復次，經中脩戒脩",
    "T23n1440_002:0514b10": "心脩慧，故知三學攝一切學。五又云：八正",
    "T23n1440_002:0514b11": "道中正語、正業、正命是學戒增，正定是學心",
    "T23n1440_002:0514b12": "增，正見、正志、正方便、正念是學慧增。",
    "T23n1440_002:0514b13": "復次，得五篇戒名學戒增，得禪戒名學心增，",
    "T23n1440_002:0514b14": "得無漏戒名學慧增。復有三學，學威儀增、",
    "T23n1440_002:0514b15": "學毘尼增、學波羅提木叉增。威儀增者，一",
    "T23n1440_002:0514b16": "切威儀戒。毘尼者，滅一切惡法。波羅提木",
    "T23n1440_002:0514b17": "叉者，五篇戒。」問曰：「何以重分別學戒增？」答",
    "T23n1440_002:0514b18": "曰：「外道亦云學戒增，是以重分別也。明外",
    "T23n1440_002:0514b19": "道無學戒增，外道斷結至三空，而不能斷非",
    "T23n1440_002:0514b20": "想處結。佛法斷結根本都盡，是以得學戒",
    "T23n1440_002:0514b21": "增。",
    "T23n1440_002:0514b22": "復次，外道斷結，一切假上地斷下地。而佛法",
    "T23n1440_002:0514b23": "不爾，亦以上地斷下地，亦能以下地斷上地。",
    "T23n1440_002:0514b24": "又云：外道亦制四重：一不婬師婦、二不盜金、",
    "T23n1440_002:0514b25": "三不殺婆羅門、四不飲白酒。佛法不爾，一",
    "T23n1440_002:0514b26": "一切不婬、二一切不盜、三一切不殺、四一切",
    "T23n1440_002:0514b27": "不妄語。」同入學法者，如初受具足戒比丘",
    "T23n1440_002:0514b28": "所學，百歲比丘亦如是學。問曰：「若百歲比",
    "T23n1440_002:0514b29": "丘同初受戒比丘所學者，初受戒比丘掃地",
    "T23n1440_002:0514c01": "塗地取水種種役使，百歲比丘亦應同不？」答",
    "T23n1440_002:0514c02": "曰：「百歲比丘亦從少至長，初受戒比丘亦當",
    "T23n1440_002:0514c03": "從少至長。是故如初受戒比丘所學，百歲比",
    "T23n1440_002:0514c04": "丘亦如是學，是名同入比丘學法。此中言學",
    "T23n1440_002:0514c05": "者，學二百五十戒一切威儀法也。」我捨佛者，",
    "T23n1440_002:0514c06": "此中凡有二十一事捨戒，從捨佛乃至不復",
    "T23n1440_002:0514c07": "與汝共作同學。二十一事中但得一事，皆名",
    "T23n1440_002:0514c08": "捨戒事。問曰：「捨佛者，是根本棄背三寶，更得",
    "T23n1440_002:0514c09": "出家不？」答曰：「有論者言：更不得出家，以是根",
    "T23n1440_002:0514c10": "本惡故。又云：故得出家，以不墮百一遮故。以",
    "T23n1440_002:0514c11": "根本捨戒清淨無所違故，先雖捨佛今還歸",
    "T23n1440_002:0514c12": "依佛。經云：『無有一法疾於心者。』凡夫心輕躁",
    "T23n1440_002:0514c13": "或善或惡，不可以暫惡便永棄也。雖爾，若根",
    "T23n1440_002:0514c14": "本捨佛後還得出家，然捨佛已現世則無吉",
    "T23n1440_002:0514c15": "祥善事，所作無吉無利、災禍歸身。欲捨戒無",
    "T23n1440_002:0514c16": "過者，若捨具戒，當言：『我捨具戒，我是沙彌。』",
    "T23n1440_002:0514c17": "若捨出家戒者，當言：『我捨出家戒，是優婆塞。』",
    "T23n1440_002:0514c18": "若捨五戒者，當言：『歸依優婆塞。』如是則成捨",
    "T23n1440_002:0514c19": "戒亦無過咎。又言：若已著白衣被服，有人",
    "T23n1440_002:0514c20": "問言：『汝何故爾？』答曰：『我罷道，我作白衣。』亦",
    "T23n1440_002:0514c21": "名捨戒。若捨戒時都無出家人，若得白衣，不",
    "T23n1440_002:0514c22": "問佛弟子非佛弟子，但使言音相聞解人情",
    "T23n1440_002:0514c23": "去就，亦得捨戒。捨戒一說便捨，不須三說。」問",
    "T23n1440_002:0514c24": "曰：「受戒時須三師七僧，捨戒何故一人便捨？」",
    "T23n1440_002:0514c25": "答曰：「求增上法故，則須多緣多力。捨戒如從",
    "T23n1440_002:0514c26": "高墜下，故不須多也。又云：不欲生前人惱",
    "T23n1440_002:0514c27": "惡心故。若須多緣者，前人當言：『佛多緣多惱，",
    "T23n1440_002:0514c28": "受戒時可須多人，捨戒何須多也。』又云：受",
    "T23n1440_002:0514c29": "戒如得財寶，捨戒如失財寶。如入海採寶，",
    "T23n1440_002:0515a01": "無數方便然後得之。及其失時，盜賊水火須",
    "T23n1440_002:0515a02": "臾散滅，捨戒亦爾也。捨三寶所以成捨戒者，",
    "T23n1440_002:0515a03": "以受戒時歸向三寶得戒故。捨和上、阿耆利",
    "T23n1440_002:0515a04": "成捨戒者，以因和上、阿耆利得戒故。捨比丘",
    "T23n1440_002:0515a05": "乃至優婆夷，乃至不復與汝共作同學，成捨",
    "T23n1440_002:0515a06": "戒者，以本同歸向一味一道。今若捨之，則佛",
    "T23n1440_002:0515a07": "法義斷，以是背佛法故戒則去也。」和上者，",
    "T23n1440_002:0515a08": "四種和上：一有法無衣食、二有衣食無法、",
    "T23n1440_002:0515a09": "三有法有衣食、四無法無衣食。今捨和上者，",
    "T23n1440_002:0515a10": "一切捨之。阿耆利者，有五種：一受戒、二威",
    "T23n1440_002:0515a11": "儀、三依止、四受經、五出家。捨者，一切捨之。",
    "T23n1440_002:0515a12": "行婬法者，或有行婬身不相觸，如比丘身弱",
    "T23n1440_002:0515a13": "口中行婬；有一比丘男根長，自後道中作婬，",
    "T23n1440_002:0515a14": "是名犯婬身不相觸。或有身相觸不犯婬戒，",
    "T23n1440_002:0515a15": "如婬壞根女人，是謂身相觸不犯婬戒。或有",
    "T23n1440_002:0515a16": "身相觸亦犯婬戒，如婬不壞根女人，是名",
    "T23n1440_002:0515a17": "身相觸亦犯婬戒。有非身相觸不犯婬，如於",
    "T23n1440_002:0515a18": "死女人非處行婬，是名非身相觸不犯婬。犯",
    "T23n1440_002:0515a19": "婬身相觸，得波羅夷。身不相觸不犯婬，偷蘭",
    "T23n1440_002:0515a20": "遮。輕重云何？身相觸亦犯婬，波羅夷。不犯",
    "T23n1440_002:0515a21": "婬身相觸，偷蘭遮。輕重云何？波羅夷者，名",
    "T23n1440_002:0515a22": "墮不如意處，如二人共鬪一勝一負。比丘受",
    "T23n1440_002:0515a23": "戒欲出生死，與四魔共鬪，若犯此戒則墮負",
    "T23n1440_002:0515a24": "處。問曰：「犯五篇戒皆墮負處，何以獨此戒",
    "T23n1440_002:0515a25": "得名？」答曰：「餘四篇戒當犯時亦墮負處，但尋",
    "T23n1440_002:0515a26": "悔滅，非永墮負處，不得名也。如怨家以刀",
    "T23n1440_002:0515a27": "割人、命根不斷，雖云得勝非是永勝；若斷命",
    "T23n1440_002:0515a28": "根，名決定勝。犯四篇戒如命根不斷，犯此四",
    "T23n1440_002:0515a29": "重如命根斷，名墮不如。如伐他國，若得臣",
    "T23n1440_002:0515b01": "下，雖小得勝未名大勝；若得國主，名根本勝。",
    "T23n1440_002:0515b02": "若犯餘戒惡法，四魔未名得勝；若犯此戒，畢",
    "T23n1440_002:0515b03": "竟永棄退墮負處。",
    "T23n1440_002:0515b04": "復次如好田苗，若被霜雹摧折墮落，不得果",
    "T23n1440_002:0515b05": "實；犯此戒亦爾，燒滅道苗，不得沙門四果。",
    "T23n1440_002:0515b06": "復次如焦穀種，雖種良田糞治溉灌，不生苗",
    "T23n1440_002:0515b07": "實；犯此戒亦爾，雖復懃加精進，終不能生道",
    "T23n1440_002:0515b08": "果苗實。如斷多羅樹，不生不廣；犯此戒亦爾，",
    "T23n1440_002:0515b09": "不得增廣四沙門果。復次如斷樹根，樹則枯",
    "T23n1440_002:0515b10": "朽；若犯此戒，道樹枯損。名墮不如。若犯此",
    "T23n1440_002:0515b11": "戒，眾所棄離，天龍善神所不親近，賢聖呵",
    "T23n1440_002:0515b12": "責，名墮不如。若犯此戒，不消檀越衣服飲食",
    "T23n1440_002:0515b13": "臥具醫藥種種利養，名墮負處。復次，猶如死",
    "T23n1440_002:0515b14": "尸在人眾中，無所能為、無所增益；若犯此戒，",
    "T23n1440_002:0515b15": "雖在出家清淨眾中，不能成就四沙門果，名",
    "T23n1440_002:0515b16": "墮負處。復次，如弊壞垢污衣服，人所棄捨；若",
    "T23n1440_002:0515b17": "犯此戒，佛法所棄，不得與眾說戒羯磨布薩",
    "T23n1440_002:0515b18": "自恣，不入十四人數，名墮不如。」乃至畜生者，",
    "T23n1440_002:0515b19": "與女人交會受欲具足，與畜生女交會染欲",
    "T23n1440_002:0515b20": "情薄，是故言下至畜生。三惡是五道之邊",
    "T23n1440_002:0515b21": "下，故言下至畜生。若犯四重，初犯一時得波",
    "T23n1440_002:0515b22": "羅夷；第二犯時乃至眾多，盡突吉羅。如犯",
    "T23n1440_002:0515b23": "婬戒初波羅夷、第二犯時乃至眾多盡突吉",
    "T23n1440_002:0515b24": "羅，後三戒當體各爾。如婬戒分別，應當體",
    "T23n1440_002:0515b25": "各爾。女人三處得波羅夷，方便偷蘭遮，有",
    "T23n1440_002:0515b26": "輕有重。重偷蘭遮，大眾中懺，應胡跪合掌",
    "T23n1440_002:0515b27": "三從眾乞，乞已應一白，一白已懺悔亦應三",
    "T23n1440_002:0515b28": "說。輕偷蘭遮，界外四人，懺法亦同。且輕重",
    "T23n1440_002:0515b29": "有異。輕偷蘭遮者，欲作重婬若起還坐，輕",
    "T23n1440_002:0515c01": "偷蘭。發足趣女，未捉已還及捉已失，乃至",
    "T23n1440_002:0515c02": "共相嗚抱，輕偷蘭。男形垂入女形已來未失",
    "T23n1440_002:0515c03": "精，亦犯輕偷蘭。若失精，得重偷蘭。若男形觸",
    "T23n1440_002:0515c04": "女形，及半珠已還，不問失精不失精，盡得重",
    "T23n1440_002:0515c05": "偷蘭。死女三處行婬、非人女三處行婬，俱得",
    "T23n1440_002:0515c06": "波羅夷。生女死女三處行婬，若壞墮蟲食於",
    "T23n1440_002:0515c07": "中行婬，俱得重偷蘭。生女死女非處行婬、腋",
    "T23n1440_002:0515c08": "下股間行婬，得重偷蘭。刺身作瘡於中行婬，",
    "T23n1440_002:0515c09": "俱得重偷蘭。發足向死女、畜生女、二根，欲",
    "T23n1440_002:0515c10": "作重婬，乃至男形入三瘡門半珠已還，得偷",
    "T23n1440_002:0515c11": "蘭遮，輕重如生女中說。若發足向人男、非人",
    "T23n1440_002:0515c12": "男、畜生男、黃門，欲作重婬，於中得偷蘭遮，",
    "T23n1440_002:0515c13": "輕重亦如前說。若先正為女人上出精而已，",
    "T23n1440_002:0515c14": "除三瘡門，一切身分處精出，僧殘。若先為",
    "T23n1440_002:0515c15": "摩捉嗚抱而已，若摩若捉，盡僧殘。若欲女",
    "T23n1440_002:0515c16": "人身上出精，手已摩捉，精未出便止，四人偷",
    "T23n1440_002:0515c17": "蘭遮。若犯五篇戒，一一得三罪：如犯波羅夷，",
    "T23n1440_002:0515c18": "以犯戒體，波羅夷；違佛教，波夜提；犯威儀，突",
    "T23n1440_002:0515c19": "吉羅。乃至眾多學法犯三罪：犯戒體，突吉羅；",
    "T23n1440_002:0515c20": "違佛語，波逸提；犯威儀，突吉羅。各有三罪，若",
    "T23n1440_002:0515c21": "懺時但懺戒體，餘二罪同滅，以戒體是根本",
    "T23n1440_002:0515c22": "故。",
    "T23n1440_002:0515c23": "結盜戒因緣第二",
    "T23n1440_002:0515c24": "佛在王舍城者，有論師言：此國於十六大國",
    "T23n1440_002:0515c25": "最勝故，名王舍城。復次，此國本有惡龍，作",
    "T23n1440_002:0515c26": "種種災害，破人民舍宅，唯王宮舍不壞故，",
    "T23n1440_002:0515c27": "名王舍城。復次，本此人民飢饉，食狗肉蛇肉",
    "T23n1440_002:0515c28": "人肉種種雜肉，以是故有諸羅剎惡鬼入國",
    "T23n1440_002:0515c29": "作諸變異。王問：「何故有此？」答曰：「云人民",
    "T23n1440_002:0516a01": "飢饉，食噉種種不清淨肉，有此災異。」王尋立",
    "T23n1440_002:0516a02": "制不聽食此諸不淨肉，兼立種種禮儀法",
    "T23n1440_002:0516a03": "限。王法勝故，名王舍城。復次，此國山中有",
    "T23n1440_002:0516a04": "五百辟支佛五百仙人，一切人民常供給所",
    "T23n1440_002:0516a05": "須，以仙聖多故，名王舍城。復次，十六大國中",
    "T23n1440_002:0516a06": "二國最勝：一優填王國、二摩竭國。優填王",
    "T23n1440_002:0516a07": "國衣冠，王服為勝。摩竭國法，禮義為勝。十六",
    "T23n1440_002:0516a08": "國中設有禮義，摩竭國王或用不用；此國法",
    "T23n1440_002:0516a09": "式，十六國中一切用之，是故名王舍城。復",
    "T23n1440_002:0516a10": "次，佛在此國，於道樹下坐師子座，成阿耨多",
    "T23n1440_002:0516a11": "羅三藐三菩提故，此國地神有大力勢，常",
    "T23n1440_002:0516a12": "護此國主故，令此國強盛，異國歸向是國，",
    "T23n1440_002:0516a13": "故名王舍城。眾多比丘一處安居者，佛一切",
    "T23n1440_002:0516a14": "時前安居，唯毘羅然國後安居，以因緣故。",
    "T23n1440_002:0516a15": "問曰：「佛從他安居、自安居？」答曰：「有言：從他安",
    "T23n1440_002:0516a16": "居。有云：自安居。何以故？佛自得一切十力四",
    "T23n1440_002:0516a17": "無所畏故，不從他安居。又云：佛自結此法、自",
    "T23n1440_002:0516a18": "制此法，是故自安居。」問曰：「佛三語安居、一語",
    "T23n1440_002:0516a19": "安居？」答曰：「佛心念安居，不以口言，以不忘",
    "T23n1440_002:0516a20": "故。」問曰：「佛布薩自恣羯磨僧事，盡同眾不？」",
    "T23n1440_002:0516a21": "答曰：「佛盡不同眾僧，布薩自恣一切僧事皆",
    "T23n1440_002:0516a22": "悉不同，亦不與欲清淨，以佛無非法、不入僧",
    "T23n1440_002:0516a23": "數故。」",
    "T23n1440_002:0516a24": "佛十二年中常在眾說戒，十二年後有惡法",
    "T23n1440_002:0516a25": "出，佛止不說，令弟子說。問曰：「佛無邊智慧、",
    "T23n1440_002:0516a26": "無邊辯力，何故十二年中常說一偈？」答曰：",
    "T23n1440_002:0516a27": "「佛雖重說，而所受眾生各異不同。佛若語",
    "T23n1440_002:0516a28": "若默皆有所化度，是故雖有無窮之辯，為",
    "T23n1440_002:0516a29": "眾生故更不異說更不多說。」爾時與阿難",
    "T23n1440_002:0516b01": "者，佛凡制戒必因外事，既有因緣然後結",
    "T23n1440_002:0516b02": "戒。佛將欲結此盜戒，欲令從他得事作結戒",
    "T23n1440_002:0516b03": "因緣，是故佛與阿難按行諸房。佛勅阿難破",
    "T23n1440_002:0516b04": "之者，若餘人破者則生諍訟，阿難破之其心",
    "T23n1440_002:0516b05": "則伏。佛在世時三人第一多力：一者阿難、",
    "T23n1440_002:0516b06": "二者拘夷、三者有一釋種子，以三人力大無",
    "T23n1440_002:0516b07": "能過者。阿難能轉四十里石，是故破之，畏",
    "T23n1440_002:0516b08": "故心伏。又云：餘人若破，瓦舍堅牢，餘人卒不",
    "T23n1440_002:0516b09": "能破。阿難力大，須臾破之。漏結因緣者，有二",
    "T23n1440_002:0516b10": "種：一煩惱根本，如須提那林中比丘是其事",
    "T23n1440_002:0516b11": "也；二比丘自作房舍，資產之業多事多惱，妨",
    "T23n1440_002:0516b12": "廢坐禪讀經比丘正業故，名漏結因緣。達尼",
    "T23n1440_002:0516b13": "吒默然者，佛是法王，或以非法故破之、若以",
    "T23n1440_002:0516b14": "我不可故破之，是故不言。佛何故必破此房？",
    "T23n1440_002:0516b15": "欲永斷將來漏因緣故。見以驚怖者。問曰：「此",
    "T23n1440_002:0516b16": "怖畏，為在欲界、色無、色界？為心相應、為不相",
    "T23n1440_002:0516b17": "應？」答曰：「欲界，與心相應。」問曰：「色界三災所及，",
    "T23n1440_002:0516b18": "三禪諸天盡從下至上，此非怖耶？」答曰：「此是",
    "T23n1440_002:0516b19": "厭捨故去，非是怖也。色界有厭無怖也，唯欲",
    "T23n1440_002:0516b20": "界有怖。」問曰：「誰成就此怖？」答曰：「欲界凡夫四",
    "T23n1440_002:0516b21": "道果人，乃至辟支佛成就此怖，唯佛無怖。」即",
    "T23n1440_002:0516b22": "往白王何故以此大材持與比丘者。問曰：「既",
    "T23n1440_002:0516b23": "為臣下，何敢以此直言逆於王？」答曰：「一以",
    "T23n1440_002:0516b24": "義正理負故；二以卑言軟語故。」王初登位",
    "T23n1440_002:0516b25": "時者。問：「此比丘先取財時作是念耶？臨急",
    "T23n1440_002:0516b26": "語耶？」答曰：「是垂急之語。」問曰：「此比丘誰邊",
    "T23n1440_002:0516b27": "得罪？為是城內人民邊、為是主材人邊、為是",
    "T23n1440_002:0516b28": "王邊？」答曰：「王邊。事在王故，王自在故。」語諸比",
    "T23n1440_002:0516b29": "丘者，以是小事因緣故不敢白佛。二以事是",
    "T23n1440_002:0516c01": "可恥不敢白佛。佛語阿難者。問：「餘三戒何以",
    "T23n1440_002:0516c02": "不問，獨問此戒耶？」答曰：「此戒依王法，三戒不",
    "T23n1440_002:0516c03": "爾，是以不問。此戒要依國法，盜物多少得斷",
    "T23n1440_002:0516c04": "命罪，則依而結戒。婬殺二戒，事成則罪成，不",
    "T23n1440_002:0516c05": "問多少；妄語，國無此法，是以三戒不問。」問：",
    "T23n1440_002:0516c06": "「佛知一切法相，何須問耶？」答曰：「為止誹謗故。",
    "T23n1440_002:0516c07": "佛得自在隨意自制，若問而後結，佛隨國成",
    "T23n1440_002:0516c08": "法而後結戒，則眾生心伏。」若信者不信者。",
    "T23n1440_002:0516c09": "「何故爾耶？」答曰：「若直問信者，恐為比丘故，言",
    "T23n1440_002:0516c10": "盜多錢得重。若問不信者，或增妬故，言盜",
    "T23n1440_002:0516c11": "少得重罪。是以遍問怨親中人，盜至幾錢王",
    "T23n1440_002:0516c12": "與大罪？」盜至五錢得重罪者，或言金錢、或",
    "T23n1440_002:0516c13": "言銀錢、或言銅錢、或言鐵錢，無有定也。盜至",
    "T23n1440_002:0516c14": "五錢得波羅夷者，謂閻浮提現有佛法處，及",
    "T23n1440_002:0516c15": "弗婆提、拘耶尼三天下，唯王舍國法以五",
    "T23n1440_002:0516c16": "錢為限。又言：五錢成重罪者，佛依王舍國法",
    "T23n1440_002:0516c17": "結戒故，限至五錢得波羅夷。如是各隨國法",
    "T23n1440_002:0516c18": "依而制罪。觀律師意，欲以後義為定，而難",
    "T23n1440_002:0516c19": "不欲廣。汝盜比丘如是不與取者，或不與取",
    "T23n1440_002:0516c20": "非是賊，如取有主物謂是無主；或是賊非不",
    "T23n1440_002:0516c21": "與取，如眾僧中行三番餅，盜心取四；又",
    "T23n1440_002:0516c22": "如無主物作有主心取，是謂賊非不與取，一",
    "T23n1440_002:0516c23": "以人與故、二以無主故。或是賊亦不與取，如",
    "T23n1440_002:0516c24": "盜心取有主物。或非賊非不與取，如無盜心",
    "T23n1440_002:0516c25": "取無主物。罪者，總五篇罪，名一切是罪。五篇",
    "T23n1440_002:0516c26": "戒外亦有種種罪，今佛結戒示罪輕重，故",
    "T23n1440_002:0516c27": "云：此是波羅夷罪、此是僧殘、此是波逸提、此",
    "T23n1440_002:0516c28": "是波羅提提舍尼、此是突吉羅。受王職者。",
    "T23n1440_002:0516c29": "問曰：「女人五礙，何由為王？」答曰：「不得作轉",
    "T23n1440_002:0517a01": "輪王身，小王無所礙也。」有主物者，一切有",
    "T23n1440_002:0517a02": "主物。縱使空地有物、地中伏藏，若是王地，",
    "T23n1440_002:0517a03": "盡屬於王。無主物若疑心取，偷蘭遮。若塔",
    "T23n1440_002:0517a04": "中得物、若塔外得物、若有鳥死在塔地中，",
    "T23n1440_002:0517a05": "現是佛物，盡供塔用。若物在僧地亦爾。若",
    "T23n1440_002:0517a06": "房中得物，亦供房用。若知是物是死比丘",
    "T23n1440_002:0517a07": "物，眾僧應分。若山野中或山崩樹折，熱風寒",
    "T23n1440_002:0517a08": "風有鳥獸死，無食噉處得取，無罪。一切鳥",
    "T23n1440_002:0517a09": "獸食殘取，突吉羅。師子殘，無罪。若盜佛",
    "T23n1440_002:0517a10": "像為供養故，無罪。若為得錢、轉賣得錢，偷",
    "T23n1440_002:0517a11": "蘭遮。盜經，不問供養不供養，計錢得罪。若盜",
    "T23n1440_002:0517a12": "舍利，偷蘭遮。物離本處，有二種：一舉離本處、",
    "T23n1440_002:0517a13": "二舉離本處還著本處。即持去者，得二種罪：",
    "T23n1440_002:0517a14": "一得業道罪，以盜他故；二波羅夷罪，以佛結",
    "T23n1440_002:0517a15": "戒故。還著本處者，得一罪。先離本處，無業道",
    "T23n1440_002:0517a16": "罪。不損他物故，得波羅夷。五寶者，一者金、",
    "T23n1440_002:0517a17": "二者銀、三者真珠、四者珊瑚、五者毘琉璃。五",
    "T23n1440_002:0517a18": "似寶者，一銅、二錢、三水銀、四白鑞鉛錫、五",
    "T23n1440_002:0517a19": "合作種種莊嚴具。若捉五寶，得突吉羅。若離",
    "T23n1440_002:0517a20": "地得，波逸提。若捉錢，離地不離地，盡突吉羅。",
    "T23n1440_002:0517a21": "若比丘有通，以通力飛過諸國，若所發處若",
    "T23n1440_002:0517a22": "所至處，應輸稅不與，得重。其間所經諸國，",
    "T23n1440_002:0517a23": "無過。若販賣者，而隨王使，王使認名，比丘無",
    "T23n1440_002:0517a24": "罪；若不認名，計錢得重。",
    "T23n1440_002:0517a25": "薩婆多毘尼毘婆沙卷第二"
}