{
    "X50n0821_004:0709a15": "成唯識論卷第四",
    "X50n0821_004:0709a17": "護法等菩薩造",
    "X50n0821_004:0709a18": "唐三藏法師玄奘奉　詔譯",
    "X50n0821_004:0709a19": "金庭長壽寺沙門通潤集解",
    "X50n0821_004:0709a20": "又契經說一切有情(至)彼識即是此第八識。",
    "X50n0821_004:0709a21": "前約生滅位。此約住位。故次言之。先引經證。次立",
    "X50n0821_004:0709a22": "第八為識食。次引經釋。段食者。段謂分段。食有資",
    "X50n0821_004:0709a23": "益任持義。資益任持有色根身故。變壞為相者。以",
    "X50n0821_004:0709a24": "欲界段食。必須香味觸三種變壞之時。方能資長",
    "X50n0821_004:0709b01": "諸根四大。由變壞故。色處不攝段食。以變壞之色",
    "X50n0821_004:0709b02": "無有用故。攝論云。段食者。是能轉變。由轉變故。饒",
    "X50n0821_004:0709b03": "益所依。觸食者。觸境而為其相。謂有漏觸。纔觸境",
    "X50n0821_004:0709b04": "時。即能生受。領納喜樂。資長色身。能為食事。攝論",
    "X50n0821_004:0709b05": "云。觸食是能取境。由暫能見色等境。便令所依饒",
    "X50n0821_004:0709b06": "益生故。佛告阿那律云。一切諸法依食而住。如眼",
    "X50n0821_004:0709b07": "以色為食。耳以聲為食。鼻以香為食。舌以味為食。",
    "X50n0821_004:0709b08": "身以細滑為食。意以法為食等。問。此觸與何識相",
    "X50n0821_004:0709b09": "應。答。此觸雖與諸識相應。屬六識者。食義偏勝。以",
    "X50n0821_004:0709b10": "能觸麤顯之境。能生喜樂二受及順益捨受。資養",
    "X50n0821_004:0709b11": "之功。六識勝故。七八俱能觸微細境。全不能生喜",
    "X50n0821_004:0709b12": "樂二受。唯生捨受。雖不為損。亦無益故。意思食者。",
    "X50n0821_004:0709b13": "以希望樂欲而為食相。如人希望世間可愛樂事。",
    "X50n0821_004:0709b14": "遂能廢寢忘飡。能為食事。攝論云。思食者。是能希",
    "X50n0821_004:0709b15": "望。由希望故。饒益所依。如望灰囊而存命。瞻積沫",
    "X50n0821_004:0709b16": "以延時等。此意思食雖與諸識相應。唯獨意識希",
    "X50n0821_004:0709b17": "望最勝。是故偏說。識食者。執持為相。由前段食以",
    "X50n0821_004:0709b18": "資身。觸思二食以養心。更有第八執持之力。而令",
    "X50n0821_004:0709b19": "身心勢力增長。能為食事。攝論云。識食者。是能執",
    "X50n0821_004:0709b20": "受。由執受故。所依久住。若不爾者。應同死屍。不久",
    "X50n0821_004:0709b21": "爛壞。此識亦通諸識。而第八識食義偏勝。一類相",
    "X50n0821_004:0709b22": "續執持之力。為最勝故。由此論說四食三蘊等攝。",
    "X50n0821_004:0709b23": "四食三蘊攝者。段食一唯色。觸思二行收。八王唯",
    "X50n0821_004:0709b24": "識蘊。四食五處攝者。段食香味觸。觸思二唯法。八",
    "X50n0821_004:0709c01": "王歸意處。四食十一界攝者。段食香味觸。觸思二",
    "X50n0821_004:0709c02": "唯法。八王歸七心。即六識界及意根界。前六心王",
    "X50n0821_004:0709c03": "當六心界。七八二識皆歸意根界也。此上四種雖",
    "X50n0821_004:0709c04": "各不同。然皆能持有情身命令不斷壞。故總名食",
    "X50n0821_004:0709c05": "性。下推破前三食不恒不遍。非有情依。段食唯於",
    "X50n0821_004:0709c06": "欲界有用。上界不用此段食故。不能徧恒。觸思二",
    "X50n0821_004:0709c07": "食雖遍三界。而有間斷。故不能恒。眼等下。推破轉",
    "X50n0821_004:0709c08": "識不能恒持。亦非有情依。無心位中有間斷故。設",
    "X50n0821_004:0709c09": "有心位。隨所依根及所緣境。而於三性三界九地",
    "X50n0821_004:0709c10": "一切時皆有轉易。不徧不恒。亦非有情依。汝諸小",
    "X50n0821_004:0709c11": "乘執無第八。諸契經中依何等說一切有情皆依",
    "X50n0821_004:0709c12": "食住。若謂無心位中現在無識。依過未識為食而",
    "X50n0821_004:0709c13": "住者。立量破云。過去未來識等。非無心位為食。彼",
    "X50n0821_004:0709c14": "非現常。無體用故。如空華等。又量云。過去未來識",
    "X50n0821_004:0709c15": "等。非無心位為食。設有體用。非現在攝。非食性故。",
    "X50n0821_004:0709c16": "如虗空等。若謂無心位中入定心等與諸有情為",
    "X50n0821_004:0709c17": "食而住者。立量破云。入定心等不與無心位有情",
    "X50n0821_004:0709c18": "為食。住無心時。彼已滅故。過去非食。已極成故。如",
    "X50n0821_004:0709c19": "已滅無。故攝論云。非入定時諸心心法可名為食。",
    "X50n0821_004:0709c20": "已滅無故。亦不可說無想定等是不相應行攝。即",
    "X50n0821_004:0709c21": "與無想等有情為食而住。段等四食不攝無想定",
    "X50n0821_004:0709c22": "等故。又無體故。如是而推。決定無有六識於彼有",
    "X50n0821_004:0709c23": "情能為食事。汝執為有。甚為非理。若謂滅定等有",
    "X50n0821_004:0709c24": "第六識為有情食者。下文廣破。又彼說言生上二",
    "X50n0821_004:0710a01": "界無漏心時以何為食。若以無漏識等為食。無漏",
    "X50n0821_004:0710a02": "識等破壞有漏。於彼身命不可為食。若謂無漏識",
    "X50n0821_004:0710a03": "中有有漏種。即此漏種為彼食者。無漏識等。不能",
    "X50n0821_004:0710a04": "執持有漏種子。種尚無有。寧為彼食。立量云。無漏",
    "X50n0821_004:0710a05": "識等不能執持有漏種子。破壞有故。猶如涅槃。亦",
    "X50n0821_004:0710a06": "不可說上界有情以身持命。以命持身。身命互持。",
    "X50n0821_004:0710a07": "即互為食。以四食之中不攝身食命食故。若謂身",
    "X50n0821_004:0710a08": "命相持互為食者。無色界中既無色身持命。命無",
    "X50n0821_004:0710a09": "能持。應成斷滅。云何為食。又不可以同分為食。眾",
    "X50n0821_004:0710a10": "同分等無實體故。云何為食。由此定知異諸轉識",
    "X50n0821_004:0710a11": "別有異熟執持身命。令不斷壞。故說一切有情皆",
    "X50n0821_004:0710a12": "依食住。問云。若一切有情皆依食住。如來亦是有",
    "X50n0821_004:0710a13": "情。亦依食住耶。答。唯依取蘊建立有情。諸佛取蘊",
    "X50n0821_004:0710a14": "皆空。不墮有漏。非有情攝。設使諸佛作有情類。亦",
    "X50n0821_004:0710a15": "依食住。當知皆是大慈示現。非實有情。不依食住。",
    "X50n0821_004:0710a16": "既異下。結顯。",
    "X50n0821_004:0710a17": "又契經說住滅定者(至)可了知識入此定故。",
    "X50n0821_004:0710a18": "前依流轉門顯第八。此以還滅門顯也。先引經證。",
    "X50n0821_004:0710a19": "住滅定者三行皆滅。而壽暖根識不滅。正顯有第",
    "X50n0821_004:0710a20": "八執持也。次立第八名不離身識。若無此識。住滅",
    "X50n0821_004:0710a21": "定者心行既滅。眼等諸識皆不應有。若不許有一",
    "X50n0821_004:0710a22": "類微細恒遍執持壽暖識在。依何而說識不離身。",
    "X50n0821_004:0710a23": "小乘云。此不離身識。是滅定位後時復生。非第八",
    "X50n0821_004:0710a24": "識。遂立量云。住滅定識是有法。名不離身是宗。因",
    "X50n0821_004:0710b01": "云。後時還起故。喻如隔日瘧。大乘云。若爾。契經不",
    "X50n0821_004:0710b02": "應說心行滅。以汝說言識滅後時還起。則心行滅。",
    "X50n0821_004:0710b03": "後時亦應還起。以識與想等心行。起滅同故。若謂",
    "X50n0821_004:0710b04": "識滅後時還起者。則壽暖諸根亦應如識。後時復",
    "X50n0821_004:0710b05": "起。便成大過。立量破云。壽暖諸根是有法。名不離",
    "X50n0821_004:0710b06": "身是宗。因云。後時還起故。喻應亦如識。曾見有人",
    "X50n0821_004:0710b07": "暖壽諸根既滅而復生者乎。故知非是住滅定識",
    "X50n0821_004:0710b08": "名不離身。定有第八名不離身識。次約無情破。又",
    "X50n0821_004:0710b09": "此位中前六既滅。若無第八執持此身。便成無知",
    "X50n0821_004:0710b10": "之物。豈得稱彼是入滅定之聖人乎。立量破云。住",
    "X50n0821_004:0710b11": "滅定者若全無識。非有情數。應如瓦礫。次約無執",
    "X50n0821_004:0710b12": "受破。若謂滅定位無異熟識者。立量破云。住滅定",
    "X50n0821_004:0710b13": "位。諸根壽暖皆應滅壞。無執持故。猶如死屍。若爾。",
    "X50n0821_004:0710b14": "則後時之識如隔日瘧者。必不復生。既不復生。而",
    "X50n0821_004:0710b15": "言識不離身。是何物附屬於彼而得生邪。以彼異",
    "X50n0821_004:0710b16": "熟識。捨此即托彼。無再生故。次約無執持破。又若",
    "X50n0821_004:0710b17": "此位無持種識。後識不生。以無種故。必有第八持",
    "X50n0821_004:0710b18": "種。然後如隔日瘧者方始得生。又推不相應法非",
    "X50n0821_004:0710b19": "實有體。不能持種。色等。無為。及心所法。離識皆無。",
    "X50n0821_004:0710b20": "不能持種。故知定有異熟名持種識。總申一量云。",
    "X50n0821_004:0710b21": "住滅定等。無心位中定實有識。具根壽暖。有情攝",
    "X50n0821_004:0710b22": "故。如有心位。由斯理趣。定知滅定位中別有不離",
    "X50n0821_004:0710b23": "身識為第八也。小乘難云。住滅定位。但滅前五。不",
    "X50n0821_004:0710b24": "離身識。即是第六。何必第八。斥云。此亦非理。以此",
    "X50n0821_004:0710c01": "定亦名無心故。入此定已。恒行心所及不恒行心",
    "X50n0821_004:0710c02": "所皆滅盡故。若謂無前五識名無心者。則應四禪",
    "X50n0821_004:0710c03": "八定皆可名無心定。諸定皆無五識身故。且意識",
    "X50n0821_004:0710c04": "攝在六轉識中。此滅定位若無五識。意識亦無。立",
    "X50n0821_004:0710c05": "量云。滅定位中意識非有。攝在六轉識中故。如五",
    "X50n0821_004:0710c06": "識身。又此位中不離身識。甚深微細。行相所緣皆",
    "X50n0821_004:0710c07": "不可了。故知滅盡所餘之識。決非第六。立量破云。",
    "X50n0821_004:0710c08": "此位中識非第六識。行相所緣不可知故。如壽暖",
    "X50n0821_004:0710c09": "等。若無心位尚有可知識者。應如四禪八定。非此",
    "X50n0821_004:0710c10": "位攝。何以故。以入此定者。本為止息可了知識故。",
    "X50n0821_004:0710c11": "非為欲了知此識而入定故。立量破云。此滅定位",
    "X50n0821_004:0710c12": "非此位攝。有行相所緣可知識故。應如餘位。",
    "X50n0821_004:0710c13": "又若此位有第六識(至)如色等法亦非心故。",
    "X50n0821_004:0710c14": "此下約心所有無以顯第六有無。心與心所必相",
    "X50n0821_004:0710c15": "應故。若此位有心所者。經不應言住此定者心行",
    "X50n0821_004:0710c16": "皆滅。一切心所皆屬行故。亦不應名滅受想定。以",
    "X50n0821_004:0710c17": "受想是大地法故。救云。此定位中加行有三。一身",
    "X50n0821_004:0710c18": "加行。謂出入息。入第四定。身行則斷。二語加行。謂",
    "X50n0821_004:0710c19": "尋伺。入第二定。言行則斷。三意加行。謂受想。入滅",
    "X50n0821_004:0710c20": "心定。心行則斷。此定加行。但厭受想。故此定中唯",
    "X50n0821_004:0710c21": "滅受想。以此受想二心所法。資助心強。諸心所法。",
    "X50n0821_004:0710c22": "獨名心行。今滅受想說心行滅。有餘心所。何所相",
    "X50n0821_004:0710c23": "違。此正抱贓呌屈。破云。若言但厭受想。獨滅受想",
    "X50n0821_004:0710c24": "二數。不滅前六。名滅盡者。則無想定中。但厭想故。",
    "X50n0821_004:0711a01": "亦應獨滅想心。不滅前六。名無想定。然汝不許無",
    "X50n0821_004:0711a02": "想定中有六識者何耶。且汝既知受想二法資助",
    "X50n0821_004:0711a03": "心強。此受想滅。心亦應滅。汝何偏執受想滅而識",
    "X50n0821_004:0711a04": "在乎。此正借手行拳。轉救云。尋伺語行滅。語則不",
    "X50n0821_004:0711a05": "轉。若身行滅而身猶在。以此相例。則受想心行雖",
    "X50n0821_004:0711a06": "滅。而心猶在。何必要令心與心行同時滅耶。復破",
    "X50n0821_004:0711a07": "云。若如所言。身行出入息滅而身猶在。則應語行",
    "X50n0821_004:0711a08": "尋伺滅時而語亦在。汝又不許。何耶。然身語意三",
    "X50n0821_004:0711a09": "行有徧不遍。不可拘泥而論。若徧行滅時。則法定",
    "X50n0821_004:0711a10": "隨徧行滅。非遍行滅。則行雖滅而法猶在。何謂非",
    "X50n0821_004:0711a11": "遍行。謂出入息。以此息不徧身法。故有息滅而身",
    "X50n0821_004:0711a12": "在者。尋伺於語是徧行法。故尋伺滅時。語亦定滅。",
    "X50n0821_004:0711a13": "若以尋伺例受想。受想既滅。心亦應滅。以受想是",
    "X50n0821_004:0711a14": "大地徧行法故。立量破云。受想於心亦徧行攝。大",
    "X50n0821_004:0711a15": "地法故。許如思等。豈有受想滅而心在者乎。復以",
    "X50n0821_004:0711a16": "心所例破。既許思等是大地法。受想滅時。思等亦",
    "X50n0821_004:0711a17": "滅。思等既滅。則善染等此位皆無。如何說言受想",
    "X50n0821_004:0711a18": "雖滅而餘心所猶在耶。殊不知無則總無也。必汝",
    "X50n0821_004:0711a19": "執言雖滅受想思等。心所猶在不滅者。則受想等",
    "X50n0821_004:0711a20": "斷不應滅。以受想與思等。總是大地法故。以有思",
    "X50n0821_004:0711a21": "等必有觸。以觸是心所之根故。有觸必有受。以觸",
    "X50n0821_004:0711a22": "能緣受故。有受必有想。受想二法不相離故。所謂",
    "X50n0821_004:0711a23": "有則總有也。轉救云。如十二因緣之受緣愛者。此",
    "X50n0821_004:0711a24": "受若見可喜可樂之境。然後緣愛。若見可憎可厭",
    "X50n0821_004:0711b01": "之境。此受決不緣愛。豈一切受皆能緣愛。以此例",
    "X50n0821_004:0711b02": "觸生受亦然。觸可意之境。則生喜受。觸不可意之",
    "X50n0821_004:0711b03": "境。豈亦生受乎。故汝所言觸為大地法者。其理不",
    "X50n0821_004:0711b04": "成。下斥云。彼說不然。不可相例。以觸受二法有差",
    "X50n0821_004:0711b05": "別故。謂佛自己簡別。唯是十二因緣中無明觸為",
    "X50n0821_004:0711b06": "緣則生諸受。受為緣能生愛。此唯簡受緣愛有愛",
    "X50n0821_004:0711b07": "有不愛者。曾無有處簡觸生受有受有不受者。故",
    "X50n0821_004:0711b08": "有觸必有受。有受必有想。其理決定是大地法。故",
    "X50n0821_004:0711b09": "知受想不滅。思等亦不滅也。立量破云。此滅位中",
    "X50n0821_004:0711b10": "受想亦不滅。有思等故。如餘有心位。若汝許有心。",
    "X50n0821_004:0711b11": "便違此位心行滅言。亦不得成滅受想等。若此位",
    "X50n0821_004:0711b12": "中無心所法。識亦應無。心所與心不相離故。大地",
    "X50n0821_004:0711b13": "法滅時。心法亦滅故。若徧行滅而法不滅者。受等",
    "X50n0821_004:0711b14": "不名大地法故。心所滅而心不滅者。此識亦非相",
    "X50n0821_004:0711b15": "應法故。若許心與心所非相應法。則應此識。不得",
    "X50n0821_004:0711b16": "言與心所同所依根。同所緣境。同時同事。便如色",
    "X50n0821_004:0711b17": "等。立量云。此識應無所依緣等。亦非心故。如色等",
    "X50n0821_004:0711b18": "法。",
    "X50n0821_004:0711b19": "又契經說意法為緣(至)無想等位類此應知。",
    "X50n0821_004:0711b20": "前約心所破心王。下約心王破心所。先引經證有",
    "X50n0821_004:0711b21": "心必有心所。以有意識必有觸。有觸必有受想等",
    "X50n0821_004:0711b22": "故。故云未入定時。根境識三和合有力。成觸生觸。",
    "X50n0821_004:0711b23": "因觸能起受想思等。由此定前厭患心所之力。故",
    "X50n0821_004:0711b24": "在定位三事無能。不能生觸。觸既不生。亦無受等。",
    "X50n0821_004:0711c01": "非謂連識亦滅。名無心定。破云。若爾。此定即應名",
    "X50n0821_004:0711c02": "滅心所。如何但說滅受想耶。轉救云。由入定時。唯",
    "X50n0821_004:0711c03": "厭受想。此二滅時。心所皆滅。依前厭患受想。故立",
    "X50n0821_004:0711c04": "定名。立量破云。若爾。住滅定心亦應俱滅。所厭俱",
    "X50n0821_004:0711c05": "故。如餘心所。若受想滅而心不滅者。如何名為無",
    "X50n0821_004:0711c06": "心定耶。大都滅定有此二名。滅心無王。滅受無所。",
    "X50n0821_004:0711c07": "故以二定雙收王所。下約三性破。又此定中若有",
    "X50n0821_004:0711c08": "意識。是何性攝。不應是染及無記性。諸善定中。無",
    "X50n0821_004:0711c09": "此染性及無記性。若有此二。必有心所故。本意厭",
    "X50n0821_004:0711c10": "染而脩善。不應厭善而起染。本意厭散而求寂。不",
    "X50n0821_004:0711c11": "應求寂而起散。故攝論云。此定不離身識。決非意",
    "X50n0821_004:0711c12": "識。以善不善及無記性皆不成故。若非不善。定是",
    "X50n0821_004:0711c13": "善故。無想定中。尚不許有一切不善。況滅盡定而",
    "X50n0821_004:0711c14": "有不善。亦非無記。若許此中是無記性。則是成立",
    "X50n0821_004:0711c15": "阿賴耶故。又此意識決定是善。非不善者。此善是",
    "X50n0821_004:0711c16": "何。若相應善。應心心所要與慚愧及三善根相應。",
    "X50n0821_004:0711c17": "方成善性。若不相應。善性不成。若謂此識不與三",
    "X50n0821_004:0711c18": "善根相應。而與自性善勝義善相應者亦不然。違",
    "X50n0821_004:0711c19": "自宗故。以自性善。唯慚與愧及三善根入其數故。",
    "X50n0821_004:0711c20": "由彼體性是善。猶如良藥。不待相應及等起故。若",
    "X50n0821_004:0711c21": "勝義善。唯有真如涅槃是決定故。謂真解脫。以涅",
    "X50n0821_004:0711c22": "槃中最極安隱。眾苦永寂。猶如無病故。若謂此心",
    "X50n0821_004:0711c23": "非自性勝義二善。是等起善。由加行善根之所引",
    "X50n0821_004:0711c24": "發。不由無貪等善根之力者亦不然。等起善者。謂",
    "X50n0821_004:0712a01": "果中聖人以加行。善根發起神通等事。名等起善。",
    "X50n0821_004:0712a02": "加行善者。謂依止親近善丈夫故。聽聞正法。如理",
    "X50n0821_004:0712a03": "作意脩習淨善法隨法行。名加行善。論主云。若爾。",
    "X50n0821_004:0712a04": "亦違自宗。以自宗滅定。厭患麤動。想等不行。不由",
    "X50n0821_004:0712a05": "加行作意善根引發。若由加行善根引發。則如餘",
    "X50n0821_004:0712a06": "善心。不名等起。立量破云。住滅定心是等起善。加",
    "X50n0821_004:0712a07": "行善根所引發故。違自宗故。如餘善心。善心無間",
    "X50n0821_004:0712a08": "起三性心者。俱舍云。如欲界善心無間生九。謂自",
    "X50n0821_004:0712a09": "界四心。色界二心。於入定時及續生時生善染心。",
    "X50n0821_004:0712a10": "無色界一。於續生位欲善無間生彼染心。不生彼",
    "X50n0821_004:0712a11": "善。以極遠故。及學無學等。既善心能起三性心。如",
    "X50n0821_004:0712a12": "何善心由前等起。是加行善根所引發耶。故心是",
    "X50n0821_004:0712a13": "善。必由善根相應之力。攝論云。或復有執加行善",
    "X50n0821_004:0712a14": "根所引發故定心名善。不由善根相應之力。此與",
    "X50n0821_004:0712a15": "彼論由相應力心得成善安立相違。若爾。則此定",
    "X50n0821_004:0712a16": "心必與三善根相應。既與善根相應。亦應必與受",
    "X50n0821_004:0712a17": "想相應。無異因故。故曰非無心所。若無心所。心亦",
    "X50n0821_004:0712a18": "應無。如是推求。眼等轉識於滅定位決定離身。其",
    "X50n0821_004:0712a19": "不離者。定是第八。以入滅定時。正為止前散動眼",
    "X50n0821_004:0712a20": "等轉識。不為止息極靜執持識故。問。入滅定時。唯",
    "X50n0821_004:0712a21": "滅散動轉識。不滅極靜執持識者。亦有心定。何名",
    "X50n0821_004:0712a22": "無心。答。成業論云。心有二種。一集起心。無量種子",
    "X50n0821_004:0712a23": "集起處故。二種種心。所緣行相差別轉故。滅定等",
    "X50n0821_004:0712a24": "位。闕第二心。名無心位。如四足馬。闕一足故。亦名",
    "X50n0821_004:0712b01": "無足。滅定既爾。無想應知。",
    "X50n0821_004:0712b02": "又契經說心雜染故(至)此不成故後亦不成。",
    "X50n0821_004:0712b03": "此總收前九章義。前九不出流轉還滅故。先引經",
    "X50n0821_004:0712b04": "證。次立第八心為染淨本。先總明。以心是染淨諸",
    "X50n0821_004:0712b05": "法之因故。亦是染淨諸法所依故。心能受彼染淨",
    "X50n0821_004:0712b06": "諸法現行熏習。又能持彼染淨諸法。種子故。次別",
    "X50n0821_004:0712b07": "明雜染法有三種。謂煩惱造業受果。以此三法。種",
    "X50n0821_004:0712b08": "類各別。是故分三。若無第八持煩惱種。無想天中",
    "X50n0821_004:0712b09": "轉識已滅。後彼報盡。來生下地。下地煩惱相應轉",
    "X50n0821_004:0712b10": "識復生現行。此識現行應無種子。皆無因生。前此",
    "X50n0821_004:0712b11": "無有持種識故。攝論云。若從無想等上諸地沒。來",
    "X50n0821_004:0712b12": "生此間。爾時煩惱及隨煩惱所染初識。此識生時。",
    "X50n0821_004:0712b13": "應無種子。由所依止及彼熏習。並已過去。現無體",
    "X50n0821_004:0712b14": "故。若諸煩惱無因而生。則三乘無學。煩惱久已斷",
    "X50n0821_004:0712b15": "盡。亦當無因。皆得生起。此既不然。彼云何爾。若無",
    "X50n0821_004:0712b16": "此識能持業果種子。則三界九地往還不斷。如披",
    "X50n0821_004:0712b17": "毛戴角針喉鼓腹人天鬼畜諸業果報。亦應無因。",
    "X50n0821_004:0712b18": "以他識不能持種。不能為因故。若諸染汙業果無",
    "X50n0821_004:0712b19": "因可生。則應入無餘依者。業果煩惱還應復生。有",
    "X50n0821_004:0712b20": "是理否。次破無十二因緣。若無此識持種。則行緣",
    "X50n0821_004:0712b21": "識應不得成。行者。謂正感後世善惡之業。熏習本",
    "X50n0821_004:0712b22": "識。而成親生當來異熟種子。在本識中相續不斷。",
    "X50n0821_004:0712b23": "至入母胎而成名色。今言識是第六。非第八者。既",
    "X50n0821_004:0712b24": "無本識。無法能持業種識種。則行緣識決不得成。",
    "X50n0821_004:0712c01": "此既不成。則結生染識亦不得成。以第六不能受",
    "X50n0821_004:0712c02": "熏。不持業種。既無業種。誰生名色。問。結生染識。何",
    "X50n0821_004:0712c03": "不行為緣耶。答。結生染識非行感故。設爾行感。亦",
    "X50n0821_004:0712c04": "有何失。答。時分懸隔無緣義故。十二因緣類分三",
    "X50n0821_004:0712c05": "世。過去二因。現在五果。現在三因。未來二果。若行",
    "X50n0821_004:0712c06": "緣名色。則是過去緣於未來。若此一法不成。其後",
    "X50n0821_004:0712c07": "諸法皆不成故。",
    "X50n0821_004:0712c08": "諸清淨法亦有三種(至)諸有智人應深信受。",
    "X50n0821_004:0712c09": "次明淨法亦有三種。世出世道斷果別故。地前名",
    "X50n0821_004:0712c10": "世。地上名出世。若無此識持清淨種。異類心後起",
    "X50n0821_004:0712c11": "彼淨法皆應無因者。異類者。即異生類。淨法者。即",
    "X50n0821_004:0712c12": "三賢十聖所脩法也。若此異類心中無第八識執",
    "X50n0821_004:0712c13": "持本有清淨道種。彼清淨心何因生起。故攝論云。",
    "X50n0821_004:0712c14": "謂未離欲纏貪未得色纏心者。即以欲纏善心。為",
    "X50n0821_004:0712c15": "離欲纏貪故。勤脩加行。此欲纏加行心。與色纏心",
    "X50n0821_004:0712c16": "不俱生滅。故非彼所熏。為彼種子。不應道理。又色",
    "X50n0821_004:0712c17": "纏心。過去多生餘心間隔。不應為今定心種子。唯",
    "X50n0821_004:0712c18": "無有故。是故成就色纏定心。一切種子異熟果識",
    "X50n0821_004:0712c19": "展轉傳來為今因緣。加行善心為增上緣。如是一",
    "X50n0821_004:0712c20": "切離欲地中。如應當知。如是世間清淨。若離一切",
    "X50n0821_004:0712c21": "種子異熟識。理不得成。若二淨道可無因生。入無",
    "X50n0821_004:0712c22": "餘己彼二淨道現行復生。以彼二道所依種子。亦",
    "X50n0821_004:0712c23": "應無因而得生故。或出世道初不應生。以無第八",
    "X50n0821_004:0712c24": "持彼本有無漏道種故。問云。有漏種子亦可生出",
    "X50n0821_004:0713a01": "世道。何必法爾無漏種子。答。有漏無漏二類各別。",
    "X50n0821_004:0713a02": "有漏種不生無漏故。若有漏種生無漏者。是無",
    "X50n0821_004:0713a03": "因生。以無本識法爾種子故。既無種子。則初不應",
    "X50n0821_004:0713a04": "生出世道。後亦不能生出世果。是則三乘道果皆",
    "X50n0821_004:0713a05": "成斷滅。若無此識持煩惱種。轉依斷果亦不得成。",
    "X50n0821_004:0713a06": "以有第八持煩惱種。故轉依道果初現起時。煩惱",
    "X50n0821_004:0713a07": "現行及彼種子。悉皆烏有。明來暗謝智起惑亡故。",
    "X50n0821_004:0713a08": "若無第八。斷果何來。問。道相應心應持彼種。何煩",
    "X50n0821_004:0713a09": "第八。立量答云。道相應心不持彼種。自性相違。如",
    "X50n0821_004:0713a10": "涅槃故。過去未來得非得等不相應行。非實有故。",
    "X50n0821_004:0713a11": "不能持種。若除異熟。餘法持種理不成故。既無種",
    "X50n0821_004:0713a12": "子。惑智亦無。惑智既無。依誰由誰而立斷果。故知",
    "X50n0821_004:0713a13": "惑由此斷。智依此生。果依此立。生死因。解脫本。盡",
    "X50n0821_004:0713a14": "在乎此。是則第八為染淨根本明矣。若謂斷果不",
    "X50n0821_004:0713a15": "由第八而立。由出世道力一現前時。遮礙後惑不",
    "X50n0821_004:0713a16": "得續生。假立斷果者。則初見道時。便應遮礙後惑",
    "X50n0821_004:0713a17": "不生。不勞脩進。即成無學。後諸煩惱皆永不生。以",
    "X50n0821_004:0713a18": "無異熟持種子故。許有第八。一切皆成。故知別有",
    "X50n0821_004:0713a19": "第八能持染淨種子。證此下。勸信。如上廣引經論。",
    "X50n0821_004:0713a20": "共立第八本識。廣大無邊。體性微細。顯心源而無",
    "X50n0821_004:0713a21": "外。包性相以該通。擅持種之名。作總報之主。建有",
    "X50n0821_004:0713a22": "情之體。立涅槃之因。居初位而總號賴耶。處極果",
    "X50n0821_004:0713a23": "而唯稱無垢。[仁二+(甘/(丹、+一))]本後之智地。成自他之利門。隨有",
    "X50n0821_004:0713a24": "執無執而立多名。據染緣淨緣而作眾體。孕一切",
    "X50n0821_004:0713b01": "而如太虗包納。現萬法而似大地發生。如是則何",
    "X50n0821_004:0713b02": "法不收。何門不攝。但迷一真之解。作第二之觀。初",
    "X50n0821_004:0713b03": "因覺明能了之心。發起內外塵勞之相。於一圓湛。",
    "X50n0821_004:0713b04": "拆出根塵。聚內四大為身。分外四大為境。內以識",
    "X50n0821_004:0713b05": "情為垢。外以想相成塵。無念而境觀一如。有想而",
    "X50n0821_004:0713b06": "真成萬別。若能心融法界。境豁真空。幻翳全消。一",
    "X50n0821_004:0713b07": "道明現。可謂裂迷途之緻網。抽覺戶之重關。惛夢",
    "X50n0821_004:0713b08": "醒而大覺常明。狂性歇而本頭自現。",
    "X50n0821_004:0713b09": "如是已說初能變相(至)阿羅漢滅定出世道無有。",
    "X50n0821_004:0713b10": "先結前起後。初徵。次舉頌第二能變十門答。言末",
    "X50n0821_004:0713b11": "那者。釋名門。依彼者。所依門。緣彼者。所緣門。思量",
    "X50n0821_004:0713b12": "為性相者。即體性門。行相門。四煩惱常俱等者。染",
    "X50n0821_004:0713b13": "俱門。及餘觸等俱者。餘相應門。有覆無記攝者。三",
    "X50n0821_004:0713b14": "性門。隨所生所繫者。界繫門。阿羅漢位捨等者。伏",
    "X50n0821_004:0713b15": "斷門也。",
    "X50n0821_004:0713b16": "論曰次初異熟能變識後(至)為近所依故但名意。",
    "X50n0821_004:0713b17": "由前頌中此能變唯三。謂異熟思量。前釋初能變",
    "X50n0821_004:0713b18": "異熟已竟。此釋第二能變思量識也。先解釋名門。",
    "X50n0821_004:0713b19": "是識別名末那者。末那。此翻染汙。與四煩惱恒共",
    "X50n0821_004:0713b20": "相應。雜染所依故。餘識皆有染汙。而此獨名染汙",
    "X50n0821_004:0713b21": "者。以恒審思量勝餘識故。問。第八亦無間斷。第六",
    "X50n0821_004:0713b22": "亦有思量。何不名意。答。有四句。一恒而非審。謂第",
    "X50n0821_004:0713b23": "八。雖無四斷。不審思量我法故。二審而不恒。第六",
    "X50n0821_004:0713b24": "雖審思量而不恒故。三非恒非審。前五俱非故。四",
    "X50n0821_004:0713c01": "亦恒亦審。故獨得意名。問。此末那意識與第六意",
    "X50n0821_004:0713c02": "識有何簡別。答。有三義別。一此末那意識是持業",
    "X50n0821_004:0713c03": "釋。以彼識體親持恒審思量業用故。識即是意。即",
    "X50n0821_004:0713c04": "如第八得藏識名。以彼第八識體亦能親持含藏",
    "X50n0821_004:0713c05": "業用故。識即是藏。立量云。末那意識是持業釋。識",
    "X50n0821_004:0713c06": "即意故。喻如藏識。彼第六識名意識者。是依主釋。",
    "X50n0821_004:0713c07": "謂意識為能依。以第七意識為所依。是依彼生。故",
    "X50n0821_004:0713c08": "不同也。立量云。第六意識。是依主釋。識異意故。如",
    "X50n0821_004:0713c09": "眼識等。問若爾。何不即名染汙意識。而獨名染汙",
    "X50n0821_004:0713c10": "意者何故。答。然諸聖教名染汙意不名意識者。恐",
    "X50n0821_004:0713c11": "濫第六意識之名。故於第七名染汙意。二名意者。",
    "X50n0821_004:0713c12": "為簡第八名心。前六名識。以積集劣於第八。了別",
    "X50n0821_004:0713c13": "劣於前六故。三名意者。顯此第七與彼第六意識",
    "X50n0821_004:0713c14": "為俱有依故。具此三義。故名意也。",
    "X50n0821_004:0713c15": "依彼轉者顯此所依(至)恒依彼識取所緣故。",
    "X50n0821_004:0713c16": "此釋所依門也。彼指第八。言七以八為俱有依者。",
    "X50n0821_004:0713c17": "聖說此識依藏識故。問。七依第八。為依現行。為依",
    "X50n0821_004:0713c18": "種耶。一師言。第七依藏識種子為俱有依。不依現",
    "X50n0821_004:0713c19": "行。以彼執第八種子為自內我。亦恒亦審。無間斷",
    "X50n0821_004:0713c20": "故。不依現行方得生故。一師言。第七以彼藏識種",
    "X50n0821_004:0713c21": "子現行俱為所依。以彼第七雖無間斷。然亦有時",
    "X50n0821_004:0713c22": "轉變改易。轉識攝故。既有轉易。亦依現行為俱有",
    "X50n0821_004:0713c23": "依。此義方足。轉謂流轉者。流是相續義。轉是生起",
    "X50n0821_004:0713c24": "義。謂依第八或種或現。相續生起。取所緣故。",
    "X50n0821_004:0714a01": "諸心心所皆有所依(至)離自因緣必不生故。",
    "X50n0821_004:0714a02": "統論諸心心所各有所依也。所依有三。一因緣依",
    "X50n0821_004:0714a03": "者。對果得名。因即是緣。此因是果之所依故。即現",
    "X50n0821_004:0714a04": "行名果。能生種子名因緣。問。因緣依與因緣何別。",
    "X50n0821_004:0714a05": "答。依狹緣寬。若因緣即有三義。一種生現。二現熏",
    "X50n0821_004:0714a06": "種。三種生種。若因緣依。唯取種生現一義是真因",
    "X50n0821_004:0714a07": "緣依。若現熏種。種生種。但名因緣。不得名依。以是",
    "X50n0821_004:0714a08": "異念因果故。定須種現同時。方名依也。問云。且如",
    "X50n0821_004:0714a09": "現熏種亦是同念因果。何不為依。答。現行熏種。雖",
    "X50n0821_004:0714a10": "是同念。然又闕因沉果顯義。故非因緣依。要具三",
    "X50n0821_004:0714a11": "義。方可名依。一是主。即種子。是簡現生現。二因沉",
    "X50n0821_004:0714a12": "隱果顯現。即簡現熏種。三因果同時。即簡種生種。",
    "X50n0821_004:0714a13": "問。此種為因緣依者。取何法為能依。答。諸有為法",
    "X50n0821_004:0714a14": "皆托此依。謂一切色心有為緣生之法。皆須托自",
    "X50n0821_004:0714a15": "種為依。有此種故。一切色心現行方始得生。離自",
    "X50n0821_004:0714a16": "因緣。必不生故。",
    "X50n0821_004:0714a17": "二增上緣依謂內六處(至)離俱有根必不轉故。",
    "X50n0821_004:0714a18": "問。增上緣與增上緣依何別。答。若增上緣即寬。謂",
    "X50n0821_004:0714a19": "通有力無力親踈四種。若為依即狹。唯取有力及",
    "X50n0821_004:0714a20": "親增上。以五色根并意根為增上緣依。即簡外六",
    "X50n0821_004:0714a21": "處。以外六處。望心心所法。但為增上緣。不得為依。",
    "X50n0821_004:0714a22": "問。此增上緣為依。即何法為能依。答。諸心心所。皆",
    "X50n0821_004:0714a23": "托此依。離俱有根。必不轉故。言諸心心所。即簡色",
    "X50n0821_004:0714a24": "不相應。無為法。皆無此依也。",
    "X50n0821_004:0714b01": "三等無間緣依(至)名有所依非所餘法。",
    "X50n0821_004:0714b02": "問。等無間緣與等無間緣依何別。答。等無間緣即",
    "X50n0821_004:0714b03": "寬。通心心所。若等無間緣依即狹。唯取心王。有主",
    "X50n0821_004:0714b04": "義故。謂前念心王有力。能引後念一聚心心所法。",
    "X50n0821_004:0714b05": "以力用齊等。又無自類而為間隔。故名等無間緣",
    "X50n0821_004:0714b06": "依。問。此依以何為體。答。以前念八識心王為體。前",
    "X50n0821_004:0714b07": "念心王與後念心心所為依。問。前念心王已滅無",
    "X50n0821_004:0714b08": "體。何得為依。答。彼前滅時。已與後念為開導故。謂",
    "X50n0821_004:0714b09": "彼前念心王臨欲滅時。有其力用。能引後念心心",
    "X50n0821_004:0714b10": "所法令得生起。作此功能。畢已即滅。此取現在一",
    "X50n0821_004:0714b11": "念有體法為無間緣依。非取過去已滅無體法為",
    "X50n0821_004:0714b12": "依也。問。若前念心王有引後念力用名為依者。以",
    "X50n0821_004:0714b13": "何法為能依。答。諸心心所皆托此依。離開導依必",
    "X50n0821_004:0714b14": "不起故。謂一切心心所法。定須托此前滅意為依。",
    "X50n0821_004:0714b15": "方得引起。問。心法四緣生。何故但立三緣為依。所",
    "X50n0821_004:0714b16": "緣不爾。答。三緣有常義。主義。故亦緣亦依。所緣緣",
    "X50n0821_004:0714b17": "但有常義。而闕主義。故但為緣不為依也。唯心下。",
    "X50n0821_004:0714b18": "結顯此三心心所有。餘法所無。",
    "X50n0821_004:0714b19": "初種子依有作是說(至)定各別有種子所依。",
    "X50n0821_004:0714b20": "此小乘經部師計因果異時。以種壞已芽方生故。",
    "X50n0821_004:0714b21": "集論下。引證。有義下。此大乘以因果同時破。彼偏",
    "X50n0821_004:0714b22": "說言彼集論所云無種已生者。彼依前種引生後",
    "X50n0821_004:0714b23": "種。是種生種。故有前後。非謂種滅而後果生也。彼",
    "X50n0821_004:0714b24": "種子生芽。亦約世俗假立因緣。非勝義中所詮真",
    "X50n0821_004:0714c01": "因緣也。然種滅芽生。豈極成之論哉。下引喻以明",
    "X50n0821_004:0714c02": "種現相生。如炷生燄。喻種生現。如焰燒炷。喻現生",
    "X50n0821_004:0714c03": "種。此二互為因果。必同時故。然種子自類。雖是因",
    "X50n0821_004:0714c04": "緣。前後相生。因果不俱。以異時故。若種生現。現生",
    "X50n0821_004:0714c05": "種。決定同時。下引論雙證二因。言他性者。是種子",
    "X50n0821_004:0714c06": "對現行說。以因果各異。故曰他也。言自性者。是種",
    "X50n0821_004:0714c07": "對種說。以因果相同。故曰自也。又引攝論獨證種",
    "X50n0821_004:0714c08": "現相生必俱時有。設有處言種果不俱有前後者。",
    "X50n0821_004:0714c09": "皆是隨機轉變方便之談。非實論也。如是下。結。",
    "X50n0821_004:0714c10": "次俱有依有作是說(至)要託末那而得起故。",
    "X50n0821_004:0714c11": "此師計前五識皆以第六意識為俱有依。以五識",
    "X50n0821_004:0714c12": "現起時。必有同時意識故。不許前五以五根為俱",
    "X50n0821_004:0714c13": "有依。彼計五根即是識種故。下引二論證成五根",
    "X50n0821_004:0714c14": "是前五識種子。七八二識無俱有依。已上皆謬。第",
    "X50n0821_004:0714c15": "六意識以第七為俱有依。且信一半。",
    "X50n0821_004:0714c16": "有義彼說理教相違(至)便與一切聖教相違。",
    "X50n0821_004:0714c17": "此師總破前師以根為種。一約色心相違破。若五",
    "X50n0821_004:0714c18": "色根是五識種。則十八界種俱成雜亂。以彼色心",
    "X50n0821_004:0714c19": "互相生故。殊不知色有色種。心有心種。色心二種",
    "X50n0821_004:0714c20": "不互相生。豈有色種能生識哉。二約相見相違破。",
    "X50n0821_004:0714c21": "若五色根即五識種。各各能生相見二分。為執相",
    "X50n0821_004:0714c22": "分種為眼等根耶。為執見分種為眼等根耶。若見",
    "X50n0821_004:0714c23": "分種為眼等根者。則眼等根是識蘊攝。若相分種",
    "X50n0821_004:0714c24": "是眼等根者。則眼等根是外處攝。許則便違聖教",
    "X50n0821_004:0715a01": "說眼等根是色蘊攝。而非識蘊。是內處攝。而非外",
    "X50n0821_004:0715a02": "處。若以理推。則五根有一分生識功能。假名種子。",
    "X50n0821_004:0715a03": "非親生種。三約二緣相違破。又若眼等根即五識",
    "X50n0821_004:0715a04": "種者。五根即是五識親因緣。不應聖教說此五根",
    "X50n0821_004:0715a05": "是彼五識增上緣。四界地相違破。若鼻舌根即二",
    "X50n0821_004:0715a06": "識種。二識唯欲界繫。則應鼻舌二根唯欲界繫。不",
    "X50n0821_004:0715a07": "應通色界繫。以根隨識故。今二根既通色界。則應",
    "X50n0821_004:0715a08": "鼻舌二識亦通色界。以識隨根故。若眼耳身根即",
    "X50n0821_004:0715a09": "三識種。則應眼耳身根唯二地繫。不應通上三地。",
    "X50n0821_004:0715a10": "今根既通五地。則應三識亦通五地。五約三性相",
    "X50n0821_004:0715a11": "違破。又五識種既通善惡。則五色根應通善惡。不",
    "X50n0821_004:0715a12": "唯無記。六約執受相違破。又五識種。是第八識領",
    "X50n0821_004:0715a13": "以為境。持令不散。而無攝為自體。令生覺受二義。",
    "X50n0821_004:0715a14": "若五根者。具此四義。今五根既是種子。應非第八",
    "X50n0821_004:0715a15": "執受。七約根識相違破。又五色根是五識種。應六",
    "X50n0821_004:0715a16": "識種即是末那。第六以彼末那為根故。同法。即根",
    "X50n0821_004:0715a17": "也。八約依闕相違破。又論說言眼等五識皆具三",
    "X50n0821_004:0715a18": "依。若此五根即五識種。依唯有二。闕增上依。九約",
    "X50n0821_004:0715a19": "種現相違破。瑜伽又說眼等五根皆通種現。根既",
    "X50n0821_004:0715a20": "是種。不通現行。便與一切聖教相違。",
    "X50n0821_004:0715a21": "有避如前所說過難(至)故彼所言非為善救。",
    "X50n0821_004:0715a22": "此師為前師遮過。轉救云。前言五色根為種者。是",
    "X50n0821_004:0715a23": "異熟識中能感五識增上業種名五色根。非是親",
    "X50n0821_004:0715a24": "生種子。言增上業者。即前五識善惡所熏異熟習",
    "X50n0821_004:0715b01": "氣。能感當來異熟果攝。無記五識。即是有情一切",
    "X50n0821_004:0715b02": "工巧智。能造世間種種器具者。皆此業攝。如眼識",
    "X50n0821_004:0715b03": "有此工巧智種。後時眼識現行。便能造作種種器",
    "X50n0821_004:0715b04": "具。故以業種為五色根。作增上依。助生五識。非是",
    "X50n0821_004:0715b05": "將五色根作親因緣。為能生五識之種子也。若以",
    "X50n0821_004:0715b06": "增上業種為根。既合唯識根唯自種。亦契緣論即",
    "X50n0821_004:0715b07": "色功能。又順瑜伽三依皆具。下先斥。次破。若以業",
    "X50n0821_004:0715b08": "種為五色根。應五色根非無記性。以業種通三性",
    "X50n0821_004:0715b09": "故。又彼五根非有執受。以五根是第八執受。增上",
    "X50n0821_004:0715b10": "業種。第八執而不受故。又彼五根非唯色蘊攝。亦",
    "X50n0821_004:0715b11": "通識蘊。以彼業種通識蘊故。又彼五根非唯內處",
    "X50n0821_004:0715b12": "攝。亦通意處。以彼業種通意處故。又鼻舌二識唯",
    "X50n0821_004:0715b13": "欲界繫。不通色界。眼耳身識。唯通二地。不通三地。",
    "X50n0821_004:0715b14": "今隨業種鼻舌二識。應通二地。眼耳身識應通五",
    "X50n0821_004:0715b15": "地。若感五識者是眼等根。感意識者應是末那。意",
    "X50n0821_004:0715b16": "識以末那為根故。若業種既不通現行。眼等亦然",
    "X50n0821_004:0715b17": "又應眼等非色根攝。業種攝故。又若五識皆是異",
    "X50n0821_004:0715b18": "熟業種所感。則應五識皆無記攝。不通善惡。以異",
    "X50n0821_004:0715b19": "熟業種是無記故。善等五識既非無記業感。則前",
    "X50n0821_004:0715b20": "五識應無眼等為俱有依。以執業為五色根故。故",
    "X50n0821_004:0715b21": "彼所言。非為善救。",
    "X50n0821_004:0715b22": "又諸聖教處處皆說(至)自能立故無俱有依。",
    "X50n0821_004:0715b23": "前廣出其過以顯不極成。此出極成色根作俱有",
    "X50n0821_004:0715b24": "依。言契經處處皆說第八藏識能變根身器界。如",
    "X50n0821_004:0715c01": "何汝等撥無色根為俱有依。且汝既許眼等五識",
    "X50n0821_004:0715c02": "能變似色聲等為相分境。而不許眼等五根藏識",
    "X50n0821_004:0715c03": "所變。是許子能生孫。而不許父能生子也何異。既",
    "X50n0821_004:0715c04": "迷眼等不從識變。而又謬執眼等是增上業種。豈",
    "X50n0821_004:0715c05": "不深違教理。問云。若爾。何故前二伽他中。一說種",
    "X50n0821_004:0715c06": "子為五根。一說功能為五根。答。此正為外道小乘",
    "X50n0821_004:0715c07": "定離識外實有色根。故說藏識所變似眼等根。此",
    "X50n0821_004:0715c08": "似根上有一分生識之用。假名種子。及色功能。故",
    "X50n0821_004:0715c09": "曰色從自種生。又云。識上色功能。名五根應理。非",
    "X50n0821_004:0715c10": "謂色根即是感五識之增上業種也。故知極成五",
    "X50n0821_004:0715c11": "根為五識俱有依。下又出第六明了意識以前五",
    "X50n0821_004:0715c12": "識為俱有依。以彼起時。必與五識俱起故。若彼不",
    "X50n0821_004:0715c13": "依前五。前五亦不依彼。彼此相依。勢力等故。下又",
    "X50n0821_004:0715c14": "出第七以第八為俱有依。前師云。第七八識無別",
    "X50n0821_004:0715c15": "此依。恒相續轉。勢力勝故。故此通云。第七雖無間",
    "X50n0821_004:0715c16": "斷。至菩薩見道位。六七分別頓盡。至脩道位。六七",
    "X50n0821_004:0715c17": "俱生漸漸除滅。亦有轉易。既有轉易。應如六識有",
    "X50n0821_004:0715c18": "俱有依。若第七無俱有依。不名轉識。便違聖教。故",
    "X50n0821_004:0715c19": "許第八現行為俱有依。下引瑜伽證成八為七依。",
    "X50n0821_004:0715c20": "七為六依。又出論意云。彼瑜伽言第七以現行藏",
    "X50n0821_004:0715c21": "識為俱有依。不依藏識種子。是亦不當以種為根。",
    "X50n0821_004:0715c22": "若言第七無俱有依。彼論應言有藏識故意識得",
    "X50n0821_004:0715c23": "轉。不應言有藏識故得有末那。末那為依。意識得",
    "X50n0821_004:0715c24": "轉。由此論意。則彼所說以種為根。及第七無俱有",
    "X50n0821_004:0716a01": "依。教理兩違。是故下。斷定。謂前五二依。缺染淨根",
    "X50n0821_004:0716a02": "本。第六一依。闕根本。第七一依。第八無依。故曰。前",
    "X50n0821_004:0716a03": "五二六一。七一八無依。",
    "X50n0821_004:0716a04": "有義此說猶未盡理(至)亦依能熏餘如前說。",
    "X50n0821_004:0716a05": "前師雖補出第七有俱有依。此師補出第八現行",
    "X50n0821_004:0716a06": "種子皆有俱有依。故先斥彼究理不盡。次復破云。",
    "X50n0821_004:0716a07": "第八既同餘七。何故唯許餘七有俱有依。不許第",
    "X50n0821_004:0716a08": "八。既七八二識恒時俱轉。更互為依。則第八定有",
    "X50n0821_004:0716a09": "俱有依。汝何不立。現起藏識既依種子。則此種子",
    "X50n0821_004:0716a10": "亦應依彼第八現識為俱有依。汝何不立。異熟識",
    "X50n0821_004:0716a11": "種既依前七能熏而生而長而住。則異熟識種亦",
    "X50n0821_004:0716a12": "應以前七能熏為俱有依。汝何不立。又異熟識有",
    "X50n0821_004:0716a13": "色界中依色根轉。以能執受色根故。既異熟依色",
    "X50n0821_004:0716a14": "根轉。汝何不立為俱有依。下引經證成第八遍依",
    "X50n0821_004:0716a15": "色根。次引瑜伽明前六不遍依。次立量以顯第八",
    "X50n0821_004:0716a16": "遍依。量云。若異熟識不遍依止有色諸根。非能執",
    "X50n0821_004:0716a17": "受。應如六識。或眼等六識亦遍依止有色諸根。非",
    "X50n0821_004:0716a18": "能執受。應如異熟。以此非能執受之因。向前六識",
    "X50n0821_004:0716a19": "上轉。犯不定過。故曰。或所立因有不定失。今眼等",
    "X50n0821_004:0716a20": "諸識。既各別有俱有依。則此第八。何獨不然。是故",
    "X50n0821_004:0716a21": "藏識若現起者。必以第七為俱有依。准前類餘識",
    "X50n0821_004:0716a22": "故。在有色界。亦依色根。即以色根為俱有依。准前",
    "X50n0821_004:0716a23": "徧依色根故。若第八識種子。定以異熟為俱有依。",
    "X50n0821_004:0716a24": "准前識種亦應許依現識故。初熏習位。亦依前七",
    "X50n0821_004:0716b01": "能熏。准前能熏異熟為生長住依故。其餘皆准前",
    "X50n0821_004:0716b02": "說。",
    "X50n0821_004:0716b03": "有義前說皆不應理(至)若作是說妙符理教。",
    "X50n0821_004:0716b04": "此護法正義也。前三師所立或狹或寬。皆不合式。",
    "X50n0821_004:0716b05": "以皆未了所依與依別故。蓋依寬而所依狹。前師",
    "X50n0821_004:0716b06": "所論。半入依中。但不盡入所依爾。言依者。謂一切",
    "X50n0821_004:0716b07": "有生滅法。但有因緣。皆說為依。立量云。一切生滅",
    "X50n0821_004:0716b08": "諸所仗託皆說為依。互相依故。如王與臣。若所依",
    "X50n0821_004:0716b09": "者。必具四義。以各有所簡故。一決定義。此正簡前",
    "X50n0821_004:0716b10": "明了意識以前五為不定依。以有意識時。不定有",
    "X50n0821_004:0716b11": "前五故。亦簡五色根與第八為不定依。如生無生",
    "X50n0821_004:0716b12": "界即無色根故。又簡能熏七現與所熏種子為生",
    "X50n0821_004:0716b13": "長住依。以能熏七現有間斷故。亦是不定。問。若有",
    "X50n0821_004:0716b14": "決定便是所依者。如四大種命根五塵及種子等。",
    "X50n0821_004:0716b15": "皆是決定。應是所依。以第二義揀之。要有境。言能",
    "X50n0821_004:0716b16": "照境緣境。方是所依。今四大種五塵命根及種子",
    "X50n0821_004:0716b17": "等。雖是決定。闕第二義。故非所依。問。即如徧行亦",
    "X50n0821_004:0716b18": "具前二義。應與心心所為依。將第三義揀。要為主。",
    "X50n0821_004:0716b19": "今遍行雖具前二義。而闕為主。故非所依。問。且如",
    "X50n0821_004:0716b20": "第八現行望識中種子。亦具三義。即此八識種子。",
    "X50n0821_004:0716b21": "應與現為俱有依。將第四義揀。要令心心所取自",
    "X50n0821_004:0716b22": "所緣。乃是所依。今第八種子無緣慮故。不能取自",
    "X50n0821_004:0716b23": "所緣。亦非所依。唯內六處。四義具足。方名所依。問。",
    "X50n0821_004:0716b24": "此內六處為俱有依。與彼六根體義何別答。此內",
    "X50n0821_004:0716c01": "六處唯取現行。不取種子。闕有境義。若言六根。即",
    "X50n0821_004:0716c02": "通種現。立量云。此內六處乃是所依。餘非有境。定",
    "X50n0821_004:0716c03": "為主故。此但如王。非如臣等。故諸聖教唯說心心",
    "X50n0821_004:0716c04": "所法名有所依。以能依必是六識。所依即是內六",
    "X50n0821_004:0716c05": "處故。非色法不相應法及無為法亦有所依。以色",
    "X50n0821_004:0716c06": "法等生時住時但有因緣依即得。定無俱有依。以",
    "X50n0821_004:0716c07": "色法等無境可緣故。自體又非能緣法故。又非心",
    "X50n0821_004:0716c08": "與心所互相為依。以彼心所無主義故。然亦有處",
    "X50n0821_004:0716c09": "依與所依互相說者。皆是隨宜方便之談。非決定",
    "X50n0821_004:0716c10": "也。故能依所依有四句分別。一唯能依非所依。即",
    "X50n0821_004:0716c11": "心所法。二唯所依非能依。即內六處。三俱句。即八",
    "X50n0821_004:0716c12": "識心王。四俱非。即外色等。由此五識有四俱有依。",
    "X50n0821_004:0716c13": "謂五色根六七八識。以同境分別染淨根本所依",
    "X50n0821_004:0716c14": "各別故。言同境者。如眼根照青色境。眼識亦緣青",
    "X50n0821_004:0716c15": "色境等。言分別者。即第六識。能與前五為分別依。",
    "X50n0821_004:0716c16": "同緣境時起分別故。瑜伽云。有分別無分別。同緣",
    "X50n0821_004:0716c17": "現在境故。即第六名有分別。前五名無分別。言染",
    "X50n0821_004:0716c18": "淨者。即第七。能與五識為染淨依。第七在有漏位",
    "X50n0821_004:0716c19": "中。與前五為染依。若成無漏時。與前五為淨依。言",
    "X50n0821_004:0716c20": "根本者。即第八識。前五為枝條。第八為根本故。又",
    "X50n0821_004:0716c21": "第八能持前五識種。種方生現故。然聖教說前五",
    "X50n0821_004:0716c22": "唯依五根者。以五識所依之根各別。不共餘故。又",
    "X50n0821_004:0716c23": "根識同境。近相順故。第六意識有二俱有依。謂七",
    "X50n0821_004:0716c24": "入二識。不言五根者。不決定故。聖教唯說六依七",
    "X50n0821_004:0717a01": "者。以第七為第六染淨依。又同轉識攝。近相順故。",
    "X50n0821_004:0717a02": "第七以第八為俱有依者。更互相依故。問云。既言",
    "X50n0821_004:0717a03": "藏識恒依末那。藏識既是恒徧相續。末那應爾。何",
    "X50n0821_004:0717a04": "故頌說阿羅漢滅定。出世道無有。答。此依有覆染",
    "X50n0821_004:0717a05": "末那說。非無淨七。如言羅漢獨覺菩薩如來皆無",
    "X50n0821_004:0717a06": "藏識。亦依染說。豈應便無第八耶。八既非無。七亦",
    "X50n0821_004:0717a07": "應爾。問。前云有色界中第八能執持身。依色根轉。",
    "X50n0821_004:0717a08": "今不言依色根而言依第七者何故。答。雖有色界",
    "X50n0821_004:0717a09": "亦依五根。而不定有。生無色界。則無色根為所依",
    "X50n0821_004:0717a10": "故。問。色根雖不決定。而識種是決定。何故亦非所",
    "X50n0821_004:0717a11": "依。答。識種雖有決定一義。而無第二有境義。識種",
    "X50n0821_004:0717a12": "不能緣取自境。可與異熟為依。不可與異熟為所",
    "X50n0821_004:0717a13": "依。問。心所具上二義。應名所依。答。雖心所具有二",
    "X50n0821_004:0717a14": "義。而非為主。以隨識故。故心所所依。隨識應說。如",
    "X50n0821_004:0717a15": "前五識有四所依。心所亦然。六識二所依。七八各",
    "X50n0821_004:0717a16": "一所依。心所亦然。復各加自相應心者。何等心所。",
    "X50n0821_004:0717a17": "隨何等心王也。若作是說。不與教理相違。皆合符",
    "X50n0821_004:0717a18": "節。",
    "X50n0821_004:0717a19": "後開導依有義五識(至)但以自類為開導依。",
    "X50n0821_004:0717a20": "此難陀以相續識與間斷者為開導依也。五識自",
    "X50n0821_004:0717a21": "他前後者。一識為自。餘識為他。已生為前。未生為",
    "X50n0821_004:0717a22": "後。如眼識為自。對耳等識為他。以前五有間斷。第",
    "X50n0821_004:0717a23": "六無間斷故。前五唯以第六為開導依。第六雖是",
    "X50n0821_004:0717a24": "前念引後念。自無間斷。亦由前五引生。故兼自它",
    "X50n0821_004:0717b01": "為開導依。此二義偏。七八二識。自無間斷。不假他",
    "X50n0821_004:0717b02": "識引生。但以自類為開導依。此義恰正。",
    "X50n0821_004:0717b03": "有義前說未有究理(至)皆不違理由前說故。",
    "X50n0821_004:0717b04": "次安慧師難破難陀云。汝言前五自他不續唯用",
    "X50n0821_004:0717b05": "第六為開導依者。如凡夫未自在位。可如所說。若",
    "X50n0821_004:0717b06": "自在位中。六根互用時。任運決定。不假尋思求索。",
    "X50n0821_004:0717b07": "彼五識身寧不相續。又若五識率爾遇境可不相",
    "X50n0821_004:0717b08": "續。等流五識豈不相續。且如眼識初墮於境。名率",
    "X50n0821_004:0717b09": "爾墮心。同時意識先未緣此。今初同起。亦名率爾。",
    "X50n0821_004:0717b10": "故瑜伽云。意識任運散亂緣不串習境時。無欲等",
    "X50n0821_004:0717b11": "生。爾時意識名率爾墮心。初卒墮境故。有欲生時。",
    "X50n0821_004:0717b12": "尋求等攝。此既初緣。未知此境為善為惡。為了知",
    "X50n0821_004:0717b13": "故。次起尋求。與欲俱轉。希望境故。既尋求已。識知",
    "X50n0821_004:0717b14": "前境。次起決定。印解境故。既決定已。識界差別。取",
    "X50n0821_004:0717b15": "正因等相。於怨住惡。於親住善。於中住捨。染淨心",
    "X50n0821_004:0717b16": "生。由此染淨意識為先。引生眼識同性善染順前",
    "X50n0821_004:0717b17": "而起。名等流心。言作意勢力引生者。作意正起。由",
    "X50n0821_004:0717b18": "四因故。一由欲力。若於是處心有愛著。心則於彼",
    "X50n0821_004:0717b19": "多作意生。二由念力。若於彼已善取其相。已極作",
    "X50n0821_004:0717b20": "意。心則於彼多作意生。三由境界力。若彼境界。或",
    "X50n0821_004:0717b21": "極廣大。或極可意。正現在前。心則於彼多作意生。",
    "X50n0821_004:0717b22": "四由數習力。若於彼境界已極串習。已極諳悉。心",
    "X50n0821_004:0717b23": "即於彼多作意生。若異此者。應於一所緣境。唯一",
    "X50n0821_004:0717b24": "作意。一切時生。又非五識身有二剎那相隨俱生。",
    "X50n0821_004:0717c01": "亦無展轉無間更互而生。又一剎那五識身生已。",
    "X50n0821_004:0717c02": "從此無間。必意識中第二決定心生。由此尋求決",
    "X50n0821_004:0717c03": "定二意識故。分別境界。或善或染等。今等流五識。",
    "X50n0821_004:0717c04": "既為決定染淨作意勢力引生。是則等流五識。專",
    "X50n0821_004:0717c05": "注所緣善惡之境。無少頃離。如何不許多念相續。",
    "X50n0821_004:0717c06": "下引證前五不用第六引生。故瑜伽云。由眼識生。",
    "X50n0821_004:0717c07": "三心可得。如其次第。率爾尋求決定。初是眼識。二",
    "X50n0821_004:0717c08": "在意識。決定心後。方有染淨。此後乃有等流眼識",
    "X50n0821_004:0717c09": "善不善轉。而彼等流眼識。不由自分別力。全由決",
    "X50n0821_004:0717c10": "定染淨勢力。與此同時意識同趣一境。不趣餘境。",
    "X50n0821_004:0717c11": "以決定故。經爾所時。眼意二識或善或染相續而",
    "X50n0821_004:0717c12": "轉。如眼下。例同諸識。彼意下。以己意釋瑜伽。謂論",
    "X50n0821_004:0717c13": "主作如是說。定顯經爾所時。眼意二識俱相續轉。",
    "X50n0821_004:0717c14": "既曰俱相續轉。定無前後。是則有眼識時非無意",
    "X50n0821_004:0717c15": "識。非是意識引生前五。亦非前五引生第六。則汝",
    "X50n0821_004:0717c16": "六識互相續義。兩俱不成。又難破云。若非勝境。或",
    "X50n0821_004:0717c17": "不相續。若增盛境。寧不相續。如炎熱地獄猛火熾",
    "X50n0821_004:0717c18": "然。逼迫身心。動經劫數受極苦事。此五識身豈不",
    "X50n0821_004:0717c19": "相續。又如戲忘天受極樂事。此五識身。豈不相續。",
    "X50n0821_004:0717c20": "下又引證前五不用第六引生。故瑜伽言。若此前",
    "X50n0821_004:0717c21": "念六識滅意為彼後念六識作等無間緣。即施設",
    "X50n0821_004:0717c22": "此前滅意為開導依。非謂互相引也。若汝執言五",
    "X50n0821_004:0717c23": "識前後定有意識為開導依。彼論應言。若此前念",
    "X50n0821_004:0717c24": "第六一識為彼後念六識作等無間緣。若汝執言",
    "X50n0821_004:0718a01": "五俱意識亦由五識為開導依。彼論應言。若此前",
    "X50n0821_004:0718a02": "念六識為彼後念第六一識作等無間緣。彼論既",
    "X50n0821_004:0718a03": "不作如是說。故知五識各自有相續義。非謂意識",
    "X50n0821_004:0718a04": "與前五識作開導依也。五俱意識亦自相續。非謂",
    "X50n0821_004:0718a05": "前五引生為開導依。故知五識起時。必有前念五",
    "X50n0821_004:0718a06": "俱意識。能引後念意識令起。何假前五而為開導。",
    "X50n0821_004:0718a07": "已上破前六不互相開導。次立第六以七八二識",
    "X50n0821_004:0718a08": "為開導依。若謂五位無心。意識既斷。後復起時。必",
    "X50n0821_004:0718a09": "由七八。亦應以彼二識為開導依。何用前五。若彼",
    "X50n0821_004:0718a10": "第六不用七八。用自類者。五識自類。何不許然。乃",
    "X50n0821_004:0718a11": "執第六為開導也。下立七八互為開導。若謂第七",
    "X50n0821_004:0718a12": "平等性智相應末那初轉依時。必由第六入二空",
    "X50n0821_004:0718a13": "觀。導引彼智令得現前。如是。則第七識亦應用彼",
    "X50n0821_004:0718a14": "第六為開導依。何故不許。又第八淨識。初轉依時。",
    "X50n0821_004:0718a15": "必由六七二智方便引生。未轉依位。此異熟心。恒",
    "X50n0821_004:0718a16": "以第七為俱有依。或依第六悲願相應善心。既爾。",
    "X50n0821_004:0718a17": "亦應許第八以六七為開導依。何故汝又不許。上",
    "X50n0821_004:0718a18": "既難破。下立己義。應說五識。前六識內隨用何識",
    "X50n0821_004:0718a19": "為開導依。即知前五唯一重依。第六用前自類。或",
    "X50n0821_004:0718a20": "第七八。有三重依。第七用前自類。或第六識。有二",
    "X50n0821_004:0718a21": "重依。第八用前自類。及第六七。有三重依。由前所",
    "X50n0821_004:0718a22": "說。皆不違理。",
    "X50n0821_004:0718a23": "有義此說亦不應理(至)故自類依深契教理。",
    "X50n0821_004:0718a24": "難陀執前五互為開導。第六七八自類相續。安慧",
    "X50n0821_004:0718b01": "反前義。謂前五有自類相續。第六七八互為開導。",
    "X50n0821_004:0718b02": "故護法菩薩折衷前說以立正義。先斥破。次立義。",
    "X50n0821_004:0718b03": "開導依者。謂有緣法為主。具此三義。能作等無間",
    "X50n0821_004:0718b04": "緣。三義各有所簡。初之有字。揀不相應行。彼無體",
    "X50n0821_004:0718b05": "故。次緣字。揀色法及無為法。彼非能緣故。三為主",
    "X50n0821_004:0718b06": "二字。揀心所法。彼非主故。言等無間緣者。能所無",
    "X50n0821_004:0718b07": "間。即唯自類及自前念也。揀前二師異類之識為",
    "X50n0821_004:0718b08": "自類依。及揀自類後念不與前念自識為依。問。此",
    "X50n0821_004:0718b09": "開導依。名屬何義。答。此於後生心心所法開闢引",
    "X50n0821_004:0718b10": "導。名開導依。此但屬八種心王有此緣義。非心所",
    "X50n0821_004:0718b11": "色不相應及無為法得有此緣。下破異類為依以",
    "X50n0821_004:0718b12": "顯自類俱起。若此類識起。不容彼類俱起。可說此",
    "X50n0821_004:0718b13": "識與彼識有開導力。則用異類為開導依。一身八",
    "X50n0821_004:0718b14": "識既容俱起。則此與彼無開導力。如何將此異類",
    "X50n0821_004:0718b15": "而為開導。若許異類互為開導。一身八識應不俱",
    "X50n0821_004:0718b16": "起。便同小乘異部心不並生。以經部師謂諸色心",
    "X50n0821_004:0718b17": "前後次第相續生故。又一身中諸識俱起。或二三",
    "X50n0821_004:0718b18": "四。乃至七八。多少不定。若不簡異類。於諸識中隨",
    "X50n0821_004:0718b19": "用何識而為開導。則應色等異類。皆可互作等無",
    "X50n0821_004:0718b20": "間緣。便違聖教所說等無間緣唯心心所。色等皆",
    "X50n0821_004:0718b21": "不可立等無間緣。不等生故。難云。既等無間緣唯",
    "X50n0821_004:0718b22": "心心所。何故攝大乘說色亦容有等無間緣。答。是",
    "X50n0821_004:0718b23": "縱奪言。謂諸小乘以色心前後有等無間緣。奪我",
    "X50n0821_004:0718b24": "大乘因緣義。故攝大乘論說色亦容有等無間緣。",
    "X50n0821_004:0718c01": "奪彼無因緣義。非謂色法真有此緣。彼小乘云。從",
    "X50n0821_004:0718c02": "前剎那色後剎那色無間而生。從前剎那心。後剎",
    "X50n0821_004:0718c03": "那心及相應法等無間而生。此中道理成就。何用",
    "X50n0821_004:0718c04": "復執阿賴耶為諸法因。為遮此執。故假縱云。若爾。",
    "X50n0821_004:0718c05": "無色界後。色界生時。前色種子能生今色。理不得",
    "X50n0821_004:0718c06": "成。久斷滅故。從無想後心想生時。及滅定出心生",
    "X50n0821_004:0718c07": "時。前心種子能生後心。皆不應理。久斷滅故。是故",
    "X50n0821_004:0718c08": "色心前後相生。但應容有等無間緣。及增上緣。無",
    "X50n0821_004:0718c09": "有因緣。若非縱奪。而謂色心前後定相生者。則此",
    "X50n0821_004:0718c10": "等言。便成無用。殊不知等之一言。是遮彼異類識",
    "X50n0821_004:0718c11": "不定多少。皆容齊起。故言等耳。色等何與。得有此",
    "X50n0821_004:0718c12": "緣。若謂非遮多少。但表同類。故言等者。亦違汝執",
    "X50n0821_004:0718c13": "異類識作等無間緣。是故八識各唯自類前。後為",
    "X50n0821_004:0718c14": "開導依。自類必無俱起義故。心所此依隨識應說",
    "X50n0821_004:0718c15": "者。識開導時。彼亦開導故。難云。此識彼識異類俱",
    "X50n0821_004:0718c16": "起。既不許為開導依。此心彼所。亦是異類俱起。云",
    "X50n0821_004:0718c17": "何乃許王所而為開導。答。雖心心所是異類並生。",
    "X50n0821_004:0718c18": "而互相應。和合似一。定俱生滅。同所依緣。具此五",
    "X50n0821_004:0718c19": "義。故一識開導時。餘所亦開導。是故心與心所。心",
    "X50n0821_004:0718c20": "所與心所。展轉得作等無間緣。諸識不然。不應相",
    "X50n0821_004:0718c21": "例。問。若王與所異類相望。既為開導。則所與王異",
    "X50n0821_004:0718c22": "類相望。應為開導。答。然諸心所非開導依。是彼心",
    "X50n0821_004:0718c23": "王所引生故。無主義故。問。等無間者。前念一法引",
    "X50n0821_004:0718c24": "後自一。名之為等。今汝一法引後一聚。何得名等。",
    "X50n0821_004:0719a01": "答。若心心所等無間緣。各唯自類。不許心王及心",
    "X50n0821_004:0719a02": "所等展轉為依。則七八二識初轉依時。相應信等",
    "X50n0821_004:0719a03": "十一心所。此緣便闕。無自類故。若爾。便違聖說諸",
    "X50n0821_004:0719a04": "心心皆四緣生。問。若七八二識初轉依時。相應信",
    "X50n0821_004:0719a05": "等依彼引生。無心等位。意識既斷。七八二識應為",
    "X50n0821_004:0719a06": "開導。答。五無心位。意識初斷。若後起時。不依七八。",
    "X50n0821_004:0719a07": "依前自類。間斷五識。亦依自類。以無自類心於中",
    "X50n0821_004:0719a08": "間隔。名無間故。問。自類既斷。誰為開導。答。彼六識",
    "X50n0821_004:0719a09": "先滅時。已於後識為開導故。自類為依。義極成就。",
    "X50n0821_004:0719a10": "何煩異類為開導依。故知汝執第六與前五互相",
    "X50n0821_004:0719a11": "引生。又以七八二識為開導依者。非也。難云。若爾。",
    "X50n0821_004:0719a12": "何故佛地等論說前六識互相引生。或說第七依",
    "X50n0821_004:0719a13": "第六生。或說第八依六七生。答。皆依殊勝增上緣",
    "X50n0821_004:0719a14": "說。非等無間。故不相違。問。何故瑜伽論說。若此識",
    "X50n0821_004:0719a15": "無間。彼識決定生等。答。言總意別。以此彼二字。言",
    "X50n0821_004:0719a16": "雖總而意各別。一往觀之。如六識異類互相開為",
    "X50n0821_004:0719a17": "導依。若細而察之。此彼二字。是此識自類前念與",
    "X50n0821_004:0719a18": "彼自類後念為開導依。故自類依。深契教理。無勞",
    "X50n0821_004:0719a19": "復問。大意難陀安慧八識相望互為開導。護法八",
    "X50n0821_004:0719a20": "識用自類開導。",
    "X50n0821_004:0719a21": "傍論已了應辯正論(至)或開導依易了知故。",
    "X50n0821_004:0719a22": "傍解三依已竟。此正釋頌依彼轉三字。言此識雖",
    "X50n0821_004:0719a23": "具三依。而依彼轉三言。但顯因緣俱有二依。謂此",
    "X50n0821_004:0719a24": "識以第八為俱有依。即以俱有依而為所緣。又前",
    "X50n0821_004:0719b01": "二依。有生識引識殊勝之用。故獨顯之。或開導依。",
    "X50n0821_004:0719b02": "人所易知。故不顯也。",
    "X50n0821_004:0719b03": "如是已說此識所依(至)聖說此識緣藏識故。",
    "X50n0821_004:0719b04": "此釋所緣門也。問。第七緣第八本質見分。是實是",
    "X50n0821_004:0719b05": "假。答。第七緣第八見分不著。但緣得中間假我相",
    "X50n0821_004:0719b06": "分。是假非實。問。中間相分是實是假。答。中間相分",
    "X50n0821_004:0719b07": "無實種生。但從兩頭起此相分。仍通二性。若一半",
    "X50n0821_004:0719b08": "從本質上起者。是無覆性。若一半從自能緣第七",
    "X50n0821_004:0719b09": "見分上起者。是有覆性。但從兩頭心法爍起成一",
    "X50n0821_004:0719b10": "相分。密合一處。若是第七。但自執妄起徧計有覆",
    "X50n0821_004:0719b11": "性假相分為自內我。不執無覆性相分。如水中鹽",
    "X50n0821_004:0719b12": "味。但執是水。不執於鹽。水與鹽味元不相離。問。第",
    "X50n0821_004:0719b13": "八緣八。是何量攝。答。是非量境攝。不稱心故。以第",
    "X50n0821_004:0719b14": "八見分本非是我。妄執為我。即不稱本質。又親緣",
    "X50n0821_004:0719b15": "第八見分不著。變相分緣。相分本非是我。又妄執",
    "X50n0821_004:0719b16": "為我。又不稱相分。即兩重不稱境。故知非量。故密",
    "X50n0821_004:0719b17": "嚴經偈云。末那緣藏識。如磁石吸鐵。如蛇有二頭。",
    "X50n0821_004:0719b18": "各別為其業。染意亦如是。執取阿賴耶。能為我事",
    "X50n0821_004:0719b19": "業。增長於我所。復與意識俱。為因而轉謝。於身生",
    "X50n0821_004:0719b20": "暖觸。運動作諸業。飲食與衣裳。隨物而受用。騰躍",
    "X50n0821_004:0719b21": "或歌舞。種種自嬉游。持諸有情身。皆由意功力。如",
    "X50n0821_004:0719b22": "火輪垂髮。乾闥婆之城。不了唯自心。妄起諸分別。",
    "X50n0821_004:0719b23": "身相器世間。如動鞦韆勢。無力不堅固。分別亦復",
    "X50n0821_004:0719b24": "然。分別無所依。但行於自境。譬如鏡中像。識種動",
    "X50n0821_004:0719c01": "而見。愚夫此迷惑。非諸明智者。仁主應當知。此三",
    "X50n0821_004:0719c02": "皆識現。於斯遠離處。即是圓真實。",
    "X50n0821_004:0719c03": "有義此意緣彼識體(至)非實有物不違聖教。",
    "X50n0821_004:0719c04": "先難陀師說第七緣第八王所。如次執為我及我",
    "X50n0821_004:0719c05": "所。次火辨師說第七緣第八見分為我。相分為我",
    "X50n0821_004:0719c06": "所。曾無處言第七緣第八五心所故。三安慧師說",
    "X50n0821_004:0719c07": "第七緣第八藏識為我。種子為我所。不緣相分。以",
    "X50n0821_004:0719c08": "五根五境是色蘊攝。非識蘊故。若第七緣相分者。",
    "X50n0821_004:0719c09": "則應第七非內門轉。應同前五緣外五境。又如第",
    "X50n0821_004:0719c10": "六同時意識。亦緣五塵共境故。既緣根身起我所",
    "X50n0821_004:0719c11": "執。應生無色者不執我所故。以厭色故。生無色界。",
    "X50n0821_004:0719c12": "不變色故。應說此意但緣藏識及彼種子。如次執",
    "X50n0821_004:0719c13": "為我及我所。問云。第七不緣實境。云何緣種。答以",
    "X50n0821_004:0719c14": "種即是彼識上一分生識功能。非實有物。是故可",
    "X50n0821_004:0719c15": "緣。",
    "X50n0821_004:0719c16": "有義前說皆不應理(至)彼既極成此亦何咎。",
    "X50n0821_004:0719c17": "此護法正義獨緣第八見分為我。先破安慧所執。",
    "X50n0821_004:0719c18": "言汝執第七緣種子者。色等種子是實有法。非識",
    "X50n0821_004:0719c19": "蘊攝。七不能緣。執種非實。又違論故。若說種子是",
    "X50n0821_004:0719c20": "假物者。不名因緣。以因緣法必是真故。次總破三",
    "X50n0821_004:0719c21": "師同計執我我所。第七俱生我見。任運一類恒相",
    "X50n0821_004:0719c22": "續生。何容別執有我我所。無一心中具有種識斷",
    "X50n0821_004:0719c23": "常二境。若有二境。豈能別執而俱轉耶。若謂前斷",
    "X50n0821_004:0719c24": "後常相續而執不俱轉者。此俱生見。從無始來一",
    "X50n0821_004:0720a01": "味恒轉。無有前後。何容二執相續而生。下立正義",
    "X50n0821_004:0720a02": "云。應知第七唯緣第八見分。不緣心所相分種子。",
    "X50n0821_004:0720a03": "以彼阿賴耶識。從無始來一類相續。似常一故。恒",
    "X50n0821_004:0720a04": "與諸心所法為所依故。似常故不斷。簡相分種子",
    "X50n0821_004:0720a05": "皆有間斷。故七不緣。不異故似一。簡心所有多法。",
    "X50n0821_004:0720a06": "故七亦不緣。故第七識。唯執第八見分為自內我。",
    "X50n0821_004:0720a07": "定無我所。前師難云。汝說第七不執我所。何故大",
    "X50n0821_004:0720a08": "論說第七識我我所執恒相應故。答。論承語勢說",
    "X50n0821_004:0720a09": "我所言。如說弟時。便言兄弟。或此第七執彼第八。",
    "X50n0821_004:0720a10": "是我之我所。則意即是我。藏即我所。故於一我見",
    "X50n0821_004:0720a11": "說我我所。下結云。若作是說。善符教理。何以順教。",
    "X50n0821_004:0720a12": "多處唯言有我見故。何以順理。我我所執不俱起",
    "X50n0821_004:0720a13": "故。問。何故不俱。答。我我所執猶如王臣。如正為王。",
    "X50n0821_004:0720a14": "決不為臣故。故知第七未轉依位。唯緣藏識。初地",
    "X50n0821_004:0720a15": "已去。既轉依已。入無漏心亦緣真如。及餘諸法平",
    "X50n0821_004:0720a16": "等性智。十種平等性者。佛地經云。一諸相增上喜",
    "X50n0821_004:0720a17": "愛。二一切領受緣起。三遠離異相非相。四弘濟大",
    "X50n0821_004:0720a18": "慈。五無待大悲。六隨諸有情所樂示現。七一切有",
    "X50n0821_004:0720a19": "情我愛所說。八世間寂靜皆同一味。九世間諸法",
    "X50n0821_004:0720a20": "苦樂一味。十脩植無量功德究竟。證此性已。即知",
    "X50n0821_004:0720a21": "十地有情勝解意樂差別。能起受用身之影像。說",
    "X50n0821_004:0720a22": "法利彼故。故曰如來現起他受用。十地菩薩所被",
    "X50n0821_004:0720a23": "機。問。既爾。何故此中但緣藏識。答。此中但言緣藏",
    "X50n0821_004:0720a24": "識者。約未轉依說。故局。以悟則境通迷時境局。無",
    "X50n0821_004:0720b01": "我則境遍。有我則境不遍故。問。如何此識既依彼",
    "X50n0821_004:0720b02": "生。仍復緣彼。答。如後念識。依前意生復緣前意。前",
    "X50n0821_004:0720b03": "滅意。是等無間緣。得與後識作所緣緣。此所依緣。",
    "X50n0821_004:0720b04": "是增上緣。作所緣緣。亦復何咎。問。第七何故但緣",
    "X50n0821_004:0720b05": "第八見分。不緣內二分。答。內二分作用沉隱難知",
    "X50n0821_004:0720b06": "故。見分作用顯現故。問。第七自有相分。如何不緣。",
    "X50n0821_004:0720b07": "反緣第八見分為我。答。言緣見分者。即是踈緣。問",
    "X50n0821_004:0720b08": "設許第七緣踈緣者。且第七自識於何法上起執。",
    "X50n0821_004:0720b09": "答。於自識相分起執。",
    "X50n0821_004:0720b10": "頌言思量為性相者(至)亦審思量無我相故。",
    "X50n0821_004:0720b11": "此釋體性行相二門也。攝論云。思量是意。意即是",
    "X50n0821_004:0720b12": "性。了別是行相。行相即是見分。體性難知。故以行",
    "X50n0821_004:0720b13": "相顯。其實思量即是行相。以體即是識蘊攝故。初",
    "X50n0821_004:0720b14": "地已前。二乘有學恒審思量我相。名有漏末那。已",
    "X50n0821_004:0720b15": "轉依位。亦審思量無我相故。名無漏末那。問。第七",
    "X50n0821_004:0720b16": "有四分。何分名思量。答。有二義。第一義。見分名思",
    "X50n0821_004:0720b17": "量不名意。二分名意不名思量。思量是用故。見分",
    "X50n0821_004:0720b18": "能思量我無我。意是體故。內二分不能思量我無",
    "X50n0821_004:0720b19": "我。第二義。見分是思量相。相者。謂體相相狀。二分",
    "X50n0821_004:0720b20": "是思量性。即內外皆名意。三分皆名思量。但除相",
    "X50n0821_004:0720b21": "分。是所量境。無能緣用故。問。見分緣我相分。即思",
    "X50n0821_004:0720b22": "量我。可名思量。自證分不緣我相分。如何亦名思",
    "X50n0821_004:0720b23": "量。答。自證分證彼見分思量我執。故亦名思量也。",
    "X50n0821_004:0720b24": "此意相應有幾心所(至)故彼此文義無乖返。",
    "X50n0821_004:0720c01": "此釋相應門也。先問。次舉頌答。此中下。釋俱義。謂",
    "X50n0821_004:0720c02": "從下。釋相應。其四者何。重問。謂我癡下。重舉頌答。",
    "X50n0821_004:0720c03": "我癡下。釋。我癡者。謂無明。謂不了第八之體本無",
    "X50n0821_004:0720c04": "實我。妄計為實。迷無我理。故名我癡。我見者。謂不",
    "X50n0821_004:0720c05": "了第八本非是彼之我。而起我見。妄認為我故。我",
    "X50n0821_004:0720c06": "慢者。由執為我。遂令驕倨自大。貢高飛舉故。我愛",
    "X50n0821_004:0720c07": "者。一執為我。躭染愛著。不暫捨故。言并者。表我慢",
    "X50n0821_004:0720c08": "我愛。定與我見相應。以我慢恃我見而起。我愛亦",
    "X50n0821_004:0720c09": "恃我見而起。故慢與愛決定相應。此遮薩婆多部",
    "X50n0821_004:0720c10": "計愛慢見三不得俱起。無相應義。由此四種昏煩",
    "X50n0821_004:0720c11": "之法。擾亂內心。令外六種轉識不得清淨。恒成雜",
    "X50n0821_004:0720c12": "染。有情由此。於生死中頭出頭沒。不得出離。故名",
    "X50n0821_004:0720c13": "煩惱。問。煩惱有十。此識何獨具四。答。有我見故。其",
    "X50n0821_004:0720c14": "餘四見皆不生起。何以故。無一心中有二慧故。諸",
    "X50n0821_004:0720c15": "見皆以慧為體故。問。何故此識要有我見。餘見不",
    "X50n0821_004:0720c16": "生。答。見戒禁取邪見三種。是第六識分別我執。此",
    "X50n0821_004:0720c17": "在見道已頓斷故。我見本是俱生我執。修道位中",
    "X50n0821_004:0720c18": "方得盡斷。故不與彼三種相應。我所邊見。要依相",
    "X50n0821_004:0720c19": "應我見方得生起。故有邊見。決有我見。此相應我。",
    "X50n0821_004:0720c20": "不依邊見。是故不與邊見相應。故知此識不作意",
    "X50n0821_004:0720c21": "而向外馳求。唯任運而一向內執者。我見之力也。",
    "X50n0821_004:0720c22": "問。何故此識不與疑瞋二種煩惱相應。答。由我見",
    "X50n0821_004:0720c23": "故。審詳明決。疑無容起。故不與疑相應。由我愛故。",
    "X50n0821_004:0720c24": "深生躭著。瞋不得生。故不與瞋相應。是故此識。十",
    "X50n0821_004:0721a01": "煩惱中相應唯四。問云。見慢愛三。如何俱起。答。行",
    "X50n0821_004:0721a02": "相無違。俱起何失。問。瑜伽論說。我貪令心卑下。我",
    "X50n0821_004:0721a03": "慢令心高舉。一高一下。寧不相違。答。分別貪慢。貪",
    "X50n0821_004:0721a04": "著外境而陵人傲物。此二屬麤。故不相應。俱生貪",
    "X50n0821_004:0721a05": "慢。貪執內境而恃我生憍。此二屬細。故得相應。彼",
    "X50n0821_004:0721a06": "瑜伽論。約分別說。此論約俱生說。兩不相違。",
    "X50n0821_004:0721a07": "此意心所唯有四耶(至)一類執我故非彼俱。",
    "X50n0821_004:0721a08": "此釋餘相應門也。先問。次舉頌答。有義此識唯九",
    "X50n0821_004:0721a09": "心所。謂四煩惱。及觸等五大地法。定相應故。問云。",
    "X50n0821_004:0721a10": "既與觸等相應。應云及與觸等俱。何故言及餘。答。",
    "X50n0821_004:0721a11": "以前異熟觸等五所是無覆性。恐此五所混同第",
    "X50n0821_004:0721a12": "八。亦是無覆。故置餘言。及是集義。前四煩惱後五",
    "X50n0821_004:0721a13": "遍行。定相應故。解餘字非。解及字半是半非。問。此",
    "X50n0821_004:0721a14": "意何故不與別境相應。答。欲是希望未遂合事。此",
    "X50n0821_004:0721a15": "識恒與第八和合。緣以為境。更無希望。故不與欲",
    "X50n0821_004:0721a16": "相應。勝解事在未定。起決定解。印證持守。此識決",
    "X50n0821_004:0721a17": "定恒執第八為自內我。更無異念。不煩印持。故不",
    "X50n0821_004:0721a18": "與勝解相應。念唯記憶過去所習事業。此識恒緣",
    "X50n0821_004:0721a19": "第八現境。不煩記憶。故不與念相應。定唯一意專",
    "X50n0821_004:0721a20": "注一境。此識任運剎那。念念別緣。不專不一。故不",
    "X50n0821_004:0721a21": "與定相應。慧即是見。故不別開。上四解是。解慧字",
    "X50n0821_004:0721a22": "非。問。何故不與善十一心所相應。答。善是淨故。此",
    "X50n0821_004:0721a23": "識染汙故不與善相應。問。何故不與二十隨煩惱",
    "X50n0821_004:0721a24": "相應。答。隨煩惱者。必隨根本煩惱一分一位差別",
    "X50n0821_004:0721b01": "建立。此識唯與四煩惱俱。故不與隨煩惱相應。此",
    "X50n0821_004:0721b02": "說謬甚問。何故不與四不定相應。答。惡作是追悔",
    "X50n0821_004:0721b03": "過去所作事業。此識恒緣現在第八。無有疑悔。故",
    "X50n0821_004:0721b04": "不與惡作相應。睡眠是藉外緣。辛苦勤勞。身不自",
    "X50n0821_004:0721b05": "在心極昧劣。有時暫現。此識一類內執第八為我。",
    "X50n0821_004:0721b06": "不假外緣。故不與睡眠相應。尋伺者。尋謂尋求。令",
    "X50n0821_004:0721b07": "心匇遽於意言境麤轉為性。伺謂伺察。令心忽遽",
    "X50n0821_004:0721b08": "於意言境細轉為性。此識唯依內門而轉。一類執",
    "X50n0821_004:0721b09": "我。不假尋伺。故非彼俱。",
    "X50n0821_004:0721b10": "有意彼釋餘義非理(至)故此餘言顯隨煩惱。",
    "X50n0821_004:0721b11": "此斥前師餘義不當。以此頌中自明此識有覆無",
    "X50n0821_004:0721b12": "記故。又闕此識與隨煩惱俱故。既有根本必有枝",
    "X50n0821_004:0721b13": "葉故。故此餘言。是顯與隨煩惱俱。不簡無覆。猶是",
    "X50n0821_004:0721b14": "混說。",
    "X50n0821_004:0721b15": "此中有義五隨煩惱(至)無餘心所義如前說。",
    "X50n0821_004:0721b16": "此師據集論說有五隨煩惱在一切染汙品中恒",
    "X50n0821_004:0721b17": "共相應。若離無堪任性。不寂靜性。穢性。懶惰性。縱",
    "X50n0821_004:0721b18": "蕩性。則染汙性不得成就。煩惱起時心既染汙。染",
    "X50n0821_004:0721b19": "汙位中必有彼五。故必與五隨相應。問。掉舉一法",
    "X50n0821_004:0721b20": "遍諸染心。何不列入四煩惱中。而入隨煩惱位。答。",
    "X50n0821_004:0721b21": "雖遍諸染心而貪分為多。但說貪分。以貪得無厭",
    "X50n0821_004:0721b22": "者心易動故。正如悔眠二所。雖遍三性而癡分為",
    "X50n0821_004:0721b23": "多。故但屬癡分。問。餘處說有六隨十隨徧諸染心",
    "X50n0821_004:0721b24": "此何說五。答。雖瑜伽說有隨煩惱或六或十遍諸",
    "X50n0821_004:0721c01": "染心。而彼俱依別義。方便說遍。非若集論說實遍",
    "X50n0821_004:0721c02": "也。謂依二十隨煩惱中解通麤細二惑。徧染二性。",
    "X50n0821_004:0721c03": "通障二輪。相顯說六。徧諸染心。如後文不信懈怠",
    "X50n0821_004:0721c04": "放逸失念散亂惡慧是也。以十小隨相麤。第七相",
    "X50n0821_004:0721c05": "細。故簡。中隨是不善性。第七是無記性。故簡。大隨",
    "X50n0821_004:0721c06": "中掉舉障定。昏沉障慧。第七於定慧中亦恒執我。",
    "X50n0821_004:0721c07": "故簡。唯是大隨六種相應。若依二十二隨煩惱中",
    "X50n0821_004:0721c08": "解通麤細二惑徧染二性。故說為十。以除小隨十。",
    "X50n0821_004:0721c09": "中隨二。獨取大隨。復加邪欲邪解。故說十隨與第",
    "X50n0821_004:0721c10": "七相應。然彼說六說十而此說五。各自有義。非互",
    "X50n0821_004:0721c11": "相違。次斷定。故此意俱心所總有十五。謂五徧行。",
    "X50n0821_004:0721c12": "四根本。五隨。并別境中慧也。問。前云慧即我見。如",
    "X50n0821_004:0721c13": "何此中別開。答。我見雖是別境中慧所攝。而在五",
    "X50n0821_004:0721c14": "十一心所法中。義各有別。以我見唯染。慧通善染。",
    "X50n0821_004:0721c15": "故開為二。問。隨煩惱有二十。何故此識無餘心所。",
    "X50n0821_004:0721c16": "答。謂忿等十。行相麤動。此識微細。故不與小隨相",
    "X50n0821_004:0721c17": "應。中隨有二。唯是不善。不徧染性。此識無記。故不",
    "X50n0821_004:0721c18": "與中隨相應。大隨有八而無散亂不正知者。散亂",
    "X50n0821_004:0721c19": "馳外。此識執內。故不與散亂相應。不正知是隨外",
    "X50n0821_004:0721c20": "門起三業行。不合軌範。此唯內執。故不相應。此二",
    "X50n0821_004:0721c21": "語錯。四不定併十煩惱中餘六。皆如前說。",
    "X50n0821_004:0721c22": "有義應說六隨煩惱(至)無餘心所如上應知。",
    "X50n0821_004:0721c23": "此師據瑜伽說此識與六隨相應。去掉舉惛沉二",
    "X50n0821_004:0721c24": "法。加失念散亂惡慧三法。若無此三。此四煩惱無",
    "X50n0821_004:0722a01": "由生起。煩惱起時。要由過去曾所緣境久失念者",
    "X50n0821_004:0722a02": "令彼發起。遂生惡慧。由惡慧故。方起貪等四種根",
    "X50n0821_004:0722a03": "本煩惱。煩惱起時。心必流逸放蕩。皆由於境起散",
    "X50n0821_004:0722a04": "亂故。故知此識必與六隨相應。問。何故不與惛掉",
    "X50n0821_004:0722a05": "相應。答。惛沉掉舉。一動一靜。互相違故。不遍染心。",
    "X50n0821_004:0722a06": "論說此遍染心者。亦約別義。非是實遍。以此五法。",
    "X50n0821_004:0722a07": "解通麤細二惑。唯與善法相違。純通二性故。問。何",
    "X50n0821_004:0722a08": "故不通餘惑。答。謂十隨麤而七識細。故揀。中二唯",
    "X50n0821_004:0722a09": "是不善性。與善相違。不通無記。故揀。以純隨煩惱",
    "X50n0821_004:0722a10": "必通二性故。今此六隨既通不善有覆二性。故與",
    "X50n0821_004:0722a11": "第七相應。瑜伽又說遍十隨者。義如前師所說。然",
    "X50n0821_004:0722a12": "此意俱心所十九。謂四根本五徧行六隨併別境",
    "X50n0821_004:0722a13": "中念定慧三。復如惛沉。問。念與忘念何得相應。加",
    "X50n0821_004:0722a14": "定惛沉。又何如說。答。以忘念唯染。念通染淨。如前",
    "X50n0821_004:0722a15": "慧釋。我見是染慧。通染淨故。復加定者。以此識決",
    "X50n0821_004:0722a16": "定專注第八為自內我。曾無捨頃故。加惛沉者。以",
    "X50n0821_004:0722a17": "此識無明最重故。除掉舉者。此與惛沉正相違故。",
    "X50n0821_004:0722a18": "無餘心所。准上應知。",
    "X50n0821_004:0722a19": "有義復說十隨煩惱(至)無餘心所如上應知。",
    "X50n0821_004:0722a20": "此師亦據瑜伽說與十隨相應。大隨之外復加邪",
    "X50n0821_004:0722a21": "欲及邪勝解故。由貪煩惱。於所受境必藉樂欲。或",
    "X50n0821_004:0722a22": "合或離。及有勝解印持事相。然後方起。問。疑煩惱",
    "X50n0821_004:0722a23": "中無有勝解。互相違故。云何能遍。答。疑者。於諸諦",
    "X50n0821_004:0722a24": "理猶豫為性。諸疑理者。未必疑事。如迷法者。未必",
    "X50n0821_004:0722b01": "迷人。故疑相應亦有解勝。若於所緣色等事上生",
    "X50n0821_004:0722b02": "疑惑者。必無勝解。以迷人者必迷法故。如疑人為",
    "X50n0821_004:0722b03": "杌。此疑不在俱生煩惱中攝。是分別煩惱中攝故。",
    "X50n0821_004:0722b04": "今第七識是疑諦理。故有勝解。問。何故餘處不說",
    "X50n0821_004:0722b05": "欲解遍一切染。答。以欲希望未遂合事。解是印持",
    "X50n0821_004:0722b06": "曾未定境。由此二法緣非愛事。故麤煩惱決無欲",
    "X50n0821_004:0722b07": "解。今第七緣第八為自內我。是真愛樂。是真勝解。",
    "X50n0821_004:0722b08": "必無疑惑。是故定與欲解相應。非麤煩惱故。其餘",
    "X50n0821_004:0722b09": "心所互有互無。義如前說。此意心所有二十四。謂",
    "X50n0821_004:0722b10": "四根本。五徧行。十隨。別境五。",
    "X50n0821_004:0722b11": "有義前說皆未盡理(至)若作是說不違理教。",
    "X50n0821_004:0722b12": "前四師或過或不及。此護法立義為正。先辨破。若",
    "X50n0821_004:0722b13": "言疑事必無欲解。疑理定有欲解相應者。且如第七",
    "X50n0821_004:0722b14": "疑第八他世為有為無。則此第七於彼第八有何",
    "X50n0821_004:0722b15": "欲勝解相而執為自內我。故知第七無疑欲解。又",
    "X50n0821_004:0722b16": "知疑與欲解決不相應。煩惱起時。必與大八相應。",
    "X50n0821_004:0722b17": "昏沉掉舉。第三師不許相應。故辯破。散亂失念不",
    "X50n0821_004:0722b18": "正知。第二師不許相應。故辨破。餘五不辨者。三師",
    "X50n0821_004:0722b19": "皆許故。忘念不正知。各有二性。若以念慧為性如",
    "X50n0821_004:0722b20": "前別開者。不徧染心。通淨心故。非唯染心皆緣曾",
    "X50n0821_004:0722b21": "受皆有簡擇。即一切淨心。亦緣曾受。亦有簡擇故。",
    "X50n0821_004:0722b22": "若以無明為性者決遍染心。任運現緣。無曾受故。",
    "X50n0821_004:0722b23": "一類執我。無簡擇故。瑜伽說此一切染心皆相應",
    "X50n0821_004:0722b24": "故。次立義。然此意俱心所十八。謂四根本。五遍行。",
    "X50n0821_004:0722c01": "八隨。及別境中慧。無餘心所及論三文者。集論一",
    "X50n0821_004:0722c02": "文立五隨。瑜伽二文立六隨。十隨皆准前釋。",
    "X50n0821_004:0722c04": "成唯識論卷第四"
}