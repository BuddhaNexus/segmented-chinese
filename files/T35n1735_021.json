{
    "T35n1735_021:0654b07": "大方廣佛華嚴經疏卷第二十一",
    "T35n1735_021:0654b09": "唐清涼山大華嚴寺沙門澄觀撰",
    "T35n1735_021:0654b10": "升夜摩天宮品第十九",
    "T35n1735_021:0654b11": "[0654b11] (第十九經)自下第三中賢十行會。初來意者。酬前",
    "T35n1735_021:0654b12": "十行問故。匪知之艱行之為艱。前解此",
    "T35n1735_021:0654b13": "行。若膏明相賴目足更資。故次來也。次品",
    "T35n1735_021:0654b14": "來者。此會四品分三。初二品當會由致。次一",
    "T35n1735_021:0654b15": "品當會正宗。後一品勝進趣後。於由致中。後",
    "T35n1735_021:0654b16": "品明讚德顯體。此品先明感應道交。前會已",
    "T35n1735_021:0654b17": "終將陳後說。故次來也。二釋名者。會名有",
    "T35n1735_021:0654b18": "三。一約處名夜摩天宮會。夜摩此云時分。",
    "T35n1735_021:0654b19": "即空居之首表十行。涉有化物宜適其時。",
    "T35n1735_021:0654b20": "時而後言聞者悅伏。時而後動見者敬從。涉",
    "T35n1735_021:0654b21": "有依空即事入玄。託此而說。約人名功",
    "T35n1735_021:0654b22": "德林。約法名十行會。並如後釋。三皆依主。",
    "T35n1735_021:0654b23": "次品名者。大同於會。然梵本中。上無升字",
    "T35n1735_021:0654b24": "下有神變。譯者以升為神變。升為神變略",
    "T35n1735_021:0654b25": "有四義。一不離前三而升此故。二升一處",
    "T35n1735_021:0654b26": "即升一切處故。三升已廣其處故。四前後",
    "T35n1735_021:0654b27": "同時無障礙故。謂佛以圓遍之身。不起而",
    "T35n1735_021:0654b28": "升時分天宮。升屬如來夜摩。約處相違釋",
    "T35n1735_021:0654b29": "也。前升須彌後升兜率。準此可知。三宗趣",
    "T35n1735_021:0654c01": "者。會品之宗並如名說。意趣可知。四釋文",
    "T35n1735_021:0654c02": "者。一品長分為十。第一本會圓遍。謂前會不",
    "T35n1735_021:0654c03": "散而說後會故。初句遍因。十方下遍相。亦",
    "T35n1735_021:0654c04": "有主伴等並如上說。但處加須彌。則而演",
    "T35n1735_021:0654c05": "說法通上三會。第二爾時世尊下。不離而",
    "T35n1735_021:0654c06": "升。第三時夜摩下。天王見佛並如前會。第",
    "T35n1735_021:0654c07": "四即以下。各嚴殿座。初一句總依空起行。",
    "T35n1735_021:0654c08": "故云化作。無著導行故曰蓮華。一行含多",
    "T35n1735_021:0654c09": "所以稱藏。餘如上說。百萬已下別顯嚴相。",
    "T35n1735_021:0654c10": "於中四。初明座體備德嚴。皆云百萬位漸",
    "T35n1735_021:0654c11": "增故。次百萬夜摩下。明座旁圍繞嚴。三從百",
    "T35n1735_021:0654c12": "萬下法門行德嚴。文有八句。攝為四對。一",
    "T35n1735_021:0654c13": "因緣。二福智深心契理故。三願行四體用。無",
    "T35n1735_021:0654c14": "生法體之所起故。四末後一句法教流通嚴。",
    "T35n1735_021:0654c15": "第五時彼下請佛居殿。第六時佛下如來",
    "T35n1735_021:0654c16": "受請。第七爾時下各念昔因。然晉經亦有",
    "T35n1735_021:0654c17": "樂音止息。今略無者譯人之意。謂不如十解",
    "T35n1735_021:0654c18": "會事歸理。不云樂音止息。不及迴向事理",
    "T35n1735_021:0654c19": "無礙。不云熾然。退可同前進可齊後。故",
    "T35n1735_021:0654c20": "並略之。第八偈讚十佛。此十佛是前會十佛",
    "T35n1735_021:0654c21": "之前。如次十佛明位漸高念昔亦遠。理實",
    "T35n1735_021:0654c22": "三世諸佛皆同此說。餘如前會。文亦有二。",
    "T35n1735_021:0654c23": "先明此界後辨結通。前中十偈亦各有四。",
    "T35n1735_021:0654c24": "初句標名讚別德。次句通顯具吉祥。三憶",
    "T35n1735_021:0654c25": "曾入此殿。四結處成勝極。亦初一句諸頌",
    "T35n1735_021:0654c26": "不同。初二字別名次二字通號。下三字別德。",
    "T35n1735_021:0654c27": "亦皆以下別德釋上別名。一以聞十方釋",
    "T35n1735_021:0654c28": "成名稱。二以世間燈釋寶王義。珠有夜光",
    "T35n1735_021:0654c29": "可代燈者。為寶中王。佛有智光照無明",
    "T35n1735_021:0655a01": "夜。故曰寶王。三四五六義並可知。七以世",
    "T35n1735_021:0655a02": "燈釋勝天者。身智光照勝於天故。八以論",
    "T35n1735_021:0655a03": "雄釋無去者。具勇智辯不可動故。九十",
    "T35n1735_021:0655a04": "可知。又此中殿各舉別名。初一嚴體下皆寶",
    "T35n1735_021:0655a05": "之別德。謂此寶清淨。以用莊嚴殊勝無垢。",
    "T35n1735_021:0655a06": "此寶發香是香必妙。能嚴之寶無所不見。",
    "T35n1735_021:0655a07": "可謂普眼如是。嚴者。是善莊嚴無處不嚴。",
    "T35n1735_021:0655a08": "名普嚴也。又善嚴者善因生故。第九爾時世",
    "T35n1735_021:0655a09": "尊入下。佛同升殿。第十此殿下。處忽寬容並",
    "T35n1735_021:0655a10": "如前會。",
    "T35n1735_021:0655a11": "夜摩宮中偈讚品第二十",
    "T35n1735_021:0655a12": "[0655a12] 初來意者。助化讚揚故。說行體性故。行所",
    "T35n1735_021:0655a13": "依故。然三天偈讚來意宗趣大旨是同。但解",
    "T35n1735_021:0655a14": "行願以為異耳。釋名宗趣亦不異前。約",
    "T35n1735_021:0655a15": "處約行少有別耳。四釋文者。文亦有三。一",
    "T35n1735_021:0655a16": "集眾。二放光。三偈讚。初中有十。一明集因。",
    "T35n1735_021:0655a17": "亦即各隨其類。為現神通也。二十方下主",
    "T35n1735_021:0655a18": "菩薩。三一一下眷屬數。四從十萬下來處分",
    "T35n1735_021:0655a19": "量。然顯數隨位增。信十住百迴向是萬。此",
    "T35n1735_021:0655a20": "合當千而云十萬。或譯人之誤。或是十百則",
    "T35n1735_021:0655a21": "傳寫之誤。五其名下列菩薩字。同名林者",
    "T35n1735_021:0655a22": "表十行建立故。行類廣多故。聚集顯發故。",
    "T35n1735_021:0655a23": "深密無間故。扶&#x758E;庇映故。此十菩薩。表行之",
    "T35n1735_021:0655a24": "體也。可以意消息之。六此諸菩薩下。來處",
    "T35n1735_021:0655a25": "剎名同名慧者。十解之慧行所依故。七此諸",
    "T35n1735_021:0655a26": "菩薩各於下。明所事諸佛。同名眼者。以智",
    "T35n1735_021:0655a27": "導行了了分明。成有目之足故。斯即十行當",
    "T35n1735_021:0655a28": "位之果佛。於此位顯者皆名眼故。宜以當",
    "T35n1735_021:0655a29": "界之佛與當界菩薩。共相屬對思而釋之。八",
    "T35n1735_021:0655b01": "是諸下至已設敬。九隨所下參而不雜。十如",
    "T35n1735_021:0655b02": "此下結通無盡。第二爾時下放光足上。謂",
    "T35n1735_021:0655b03": "跌背行必動故。背依輪指得有用故。表行",
    "T35n1735_021:0655b04": "依信解而成用故。餘同前會。第三爾時功",
    "T35n1735_021:0655b05": "德林下。明說偈讚。十菩薩說即為十段。亦",
    "T35n1735_021:0655b06": "以東方為始。上方為終。各有說偈所依。謂",
    "T35n1735_021:0655b07": "承佛力等。今初菩薩。且就能說。積行在躬",
    "T35n1735_021:0655b08": "功德圓滿。故名功德。若就所歎。歎佛勝德",
    "T35n1735_021:0655b09": "故云功德林。有十二頌。以是會主總敘此",
    "T35n1735_021:0655b10": "會普遍之事。於中二。初八述讚奇特。後四",
    "T35n1735_021:0655b11": "舉德釋成。前中四。初一偈敘此品放光。次",
    "T35n1735_021:0655b12": "二敘前品感應。次三敘此品眾集。後二明",
    "T35n1735_021:0655b13": "自在普周。後四舉德釋成中二。前二舉因顯",
    "T35n1735_021:0655b14": "用。後二辨果用深廣。於中一體用自在。上",
    "T35n1735_021:0655b15": "半不去遍至。下半卷舒相盡。謂一身即多。則",
    "T35n1735_021:0655b16": "一相不可得。多即是一則多相不可得。是故",
    "T35n1735_021:0655b17": "恒一恒多恒非一多。由此自在。一塵內身無",
    "T35n1735_021:0655b18": "不周于十方。遍十方身並潛一塵之內。皆",
    "T35n1735_021:0655b19": "悉圓遍非分遍。故難思議也。後一深廣相",
    "T35n1735_021:0655b20": "成。上半牒廣辨深。下半釋深顯廣。謂不住",
    "T35n1735_021:0655b21": "故無處不至。不去故不離本位。此釋深也。",
    "T35n1735_021:0655b22": "塵毛等處無不普入。廣無邊也。第二上明",
    "T35n1735_021:0655b23": "功德此辨智慧。悟此除冥難遇之慧。故",
    "T35n1735_021:0655b24": "名慧林。偈中歎此十頌分三。初一明佛難",
    "T35n1735_021:0655b25": "遇。次六別釋難遇。於中亦三。初二益廣難",
    "T35n1735_021:0655b26": "遇。次一因圓難遇。後三果深難遇。三有三",
    "T35n1735_021:0655b27": "偈校量顯勝。於中初一長時大行校量。次",
    "T35n1735_021:0655b28": "一長時供佛校量。後一勝物供佛校量。第三",
    "T35n1735_021:0655b29": "勝林悟勝義甚深之法。故偈歎深廣無涯之",
    "T35n1735_021:0655c01": "德。十頌分二。初三明佛德廣博。後七顯法",
    "T35n1735_021:0655c02": "體甚深橫豎互顯。前中初二喻況。後一法合。",
    "T35n1735_021:0655c03": "喻言孟夏月者取意譯也。梵本敵對翻云後",
    "T35n1735_021:0655c04": "熱月。西域如來聖教。一歲立為三際。謂熱雨",
    "T35n1735_021:0655c05": "寒。西域記云。從正月十六日。至五月十五",
    "T35n1735_021:0655c06": "日為熱時。則後熱月。言兼得此方孟夏後",
    "T35n1735_021:0655c07": "半餘之二際。各有四月準釋可知。赫日之",
    "T35n1735_021:0655c08": "言。但取陽光時長難窮其際耳。彼方或為",
    "T35n1735_021:0655c09": "四時。與此名同。但以正月黑半為首耳。不",
    "T35n1735_021:0655c10": "見此文妄為異解。後七中令於依他修",
    "T35n1735_021:0655c11": "三無性觀。以餘之二性不離依他故。由於",
    "T35n1735_021:0655c12": "二性成依他故。謂圓成是依他體性。遍計",
    "T35n1735_021:0655c13": "但橫執依他。又迷真似現故。即依三性說",
    "T35n1735_021:0655c14": "三無性。三性尚一豈有三無。三無但是即",
    "T35n1735_021:0655c15": "有之無。三性但是即無之有。有無不二為",
    "T35n1735_021:0655c16": "一實性。有無形奪性亦非性故。於一依他中",
    "T35n1735_021:0655c17": "具修諸觀。文即分三。初三作生無自性性",
    "T35n1735_021:0655c18": "觀。次二兼修勝義無自性性觀。後二修相無",
    "T35n1735_021:0655c19": "自性性觀。今初即分為三。初偈正觀無生。",
    "T35n1735_021:0655c20": "初句果空。謂緣生果法非先有體。從世性微",
    "T35n1735_021:0655c21": "塵。及未來藏因緣心識中來。若有來處即",
    "T35n1735_021:0655c22": "先已有。如鳥來棲樹何得言生。次句因空",
    "T35n1735_021:0655c23": "既無有果。對何說因。又世性等。亦是妄計",
    "T35n1735_021:0655c24": "因緣有故。次句雙遣所從。是因所生是果。又",
    "T35n1735_021:0655c25": "初句不自生。次句不他生。次句不共生。又初",
    "T35n1735_021:0655c26": "句非先有而生。次句非先無而生。次句非半",
    "T35n1735_021:0655c27": "有半無。三義各以末句息妄成觀。次偈以",
    "T35n1735_021:0655c28": "無生釋無滅。略有三義。一無生可滅故。二",
    "T35n1735_021:0655c29": "無待對故。三例生從緣故。後偈觀成利益。",
    "T35n1735_021:0656a01": "經。云無生即是佛。故論云。若見因緣法。則",
    "T35n1735_021:0656a02": "為能見佛。依他因緣即無生故。次二偈約依",
    "T35n1735_021:0656a03": "他。兼修勝義無自性性觀中。前偈遣所觀。",
    "T35n1735_021:0656a04": "上半辨觀。下半明益。各含二義故致兼言。",
    "T35n1735_021:0656a05": "一者成前。謂非唯能相之生。生即無生。所",
    "T35n1735_021:0656a06": "生法體從緣無性。即無所有。此顯依他無",
    "T35n1735_021:0656a07": "生是圓成。性益云深者即事而真故。二云無",
    "T35n1735_021:0656a08": "生真性亦無所有。即彼勝義無自性。性益云",
    "T35n1735_021:0656a09": "深者真性不立故。後偈遣能觀然有二義。",
    "T35n1735_021:0656a10": "一成前所觀。謂以無性故無有能了。如",
    "T35n1735_021:0656a11": "無有人能了龜毛長短大小。知無所了是",
    "T35n1735_021:0656a12": "究竟了。二是正遣能了。既無所了亦無能",
    "T35n1735_021:0656a13": "了。能所兩亡為究竟解。後二偈明相無自性",
    "T35n1735_021:0656a14": "性觀。中初偈正明後偈總結。前中上半顯執。",
    "T35n1735_021:0656a15": "不了國等依他謂為現見。妄計為生故。晉",
    "T35n1735_021:0656a16": "經云。所言有生者。當知由所生。下半明觀。",
    "T35n1735_021:0656a17": "若知無性則離遍計故。後偈總。結稱於事",
    "T35n1735_021:0656a18": "理之實以觀世等。故善說也。第四以信樂",
    "T35n1735_021:0656a19": "力聞深不畏。名無畏林。偈歎信向益深德",
    "T35n1735_021:0656a20": "故。十頌分二。初一所信之境。謂法身體即法",
    "T35n1735_021:0656a21": "界。智身證極法界。致令應用之身不動而",
    "T35n1735_021:0656a22": "遍。後九聞信之益分五。初一聞信離惡。次",
    "T35n1735_021:0656a23": "二辨其難聞。次三明聞信成佛。將過去已",
    "T35n1735_021:0656a24": "成證現未當成。四有一偈明聞必有由。勵",
    "T35n1735_021:0656a25": "物起願。五有二頌顯起行益。第五拒妄崇",
    "T35n1735_021:0656a26": "真。拒迷崇智名為慚愧林。偈讚如來大",
    "T35n1735_021:0656a27": "智勝益。十頌分三。初三法說難思。次六以",
    "T35n1735_021:0656a28": "喻並決。後一結德歸佛。今初初偈明聞生",
    "T35n1735_021:0656a29": "勝益。令物希聞自在法者即佛智也。次偈",
    "T35n1735_021:0656b01": "佛窮種智故下位難思。後偈顯智從生。此",
    "T35n1735_021:0656b02": "文反顯。然有二意。一者成前。謂欲生智慧",
    "T35n1735_021:0656b03": "當於佛求佛。無不知故。不應求之於凡",
    "T35n1735_021:0656b04": "凡暗冥故。猶搴芙蓉必於深水。而於木末",
    "T35n1735_021:0656b05": "安可得耶。二者成後智。從熏習自種而生。",
    "T35n1735_021:0656b06": "不從煩惱無智所生。是故下。言二心不同",
    "T35n1735_021:0656b07": "時。屬自愚智故故應慎所習也。若爾何以。",
    "T35n1735_021:0656b08": "經言煩惱泥中有佛法矣。此說在纏如來",
    "T35n1735_021:0656b09": "藏故。然此大智從藏德生。非從迷起。若爾",
    "T35n1735_021:0656b10": "煩惱即菩提。復云何通。約體性故。從所迷",
    "T35n1735_021:0656b11": "故。如波與濕。然實義者真妄愚智。若約相",
    "T35n1735_021:0656b12": "成二門峙立。若約相奪二相寂然。雙照二門",
    "T35n1735_021:0656b13": "非即非離。若說一者離之令異。如此章中。",
    "T35n1735_021:0656b14": "若云異者合之令同。如後章是善須得",
    "T35n1735_021:0656b15": "意。勿滯於言。若準晉經。云非從智慧生。",
    "T35n1735_021:0656b16": "亦非無智生。了達一切法滅除世間闇。則",
    "T35n1735_021:0656b17": "顯智體絕於愚智。不稱實了則名無智。",
    "T35n1735_021:0656b18": "此偈雙明性相。後喻但顯二相不同。二並決",
    "T35n1735_021:0656b19": "中二。先五明二性相違。後一辨功能不等。",
    "T35n1735_021:0656b20": "今初。唯第二偈三句是喻。餘偈喻合。各有半",
    "T35n1735_021:0656b21": "偈。一約色非色者。非色謂心緣慮質礙體性",
    "T35n1735_021:0656b22": "不同故。二中有二喻。相無相者理事相反。生",
    "T35n1735_021:0656b23": "死涅槃真妄相反。雖同一體。分別義門不相",
    "T35n1735_021:0656b24": "是故。三成之與壞約相別故。四初心後心時",
    "T35n1735_021:0656b25": "不同故。五諸識身所用別故。緣會不同故眼",
    "T35n1735_021:0656b26": "無耳用。又此眼識不合餘根。識身同識尚",
    "T35n1735_021:0656b27": "不相合。愚智。性異安得相生。二功能不等",
    "T35n1735_021:0656b28": "者。非唯二性各別。然智能滅愚愚不滅智。",
    "T35n1735_021:0656b29": "藥能去毒毒不去藥。亦猶明能滅闇闇不",
    "T35n1735_021:0656c01": "滅明。三一偈結歸如來。&#x9008;出世表故難值",
    "T35n1735_021:0656c02": "遇。第六勤觀理事同無差別。離身心相故",
    "T35n1735_021:0656c03": "名精進。十頌總相顯佛此德。前即無差之",
    "T35n1735_021:0656c04": "差。此乃差之無差。二章相接顯非即離。亦互",
    "T35n1735_021:0656c05": "相成。十頌分二。初一約法雙標。後九就喻",
    "T35n1735_021:0656c06": "雙釋。今初也。初句標其所知。五類之法皆無",
    "T35n1735_021:0656c07": "有差。餘三句對人以顯。次句揀非餘境。下",
    "T35n1735_021:0656c08": "半唯佛究盡。後九釋中前五釋所知。後四釋",
    "T35n1735_021:0656c09": "能知。前中初四正釋。後一遣疑。前中皆上半",
    "T35n1735_021:0656c10": "喻。下半法無差所由。在於末句。然其能喻",
    "T35n1735_021:0656c11": "不離諸法。取其所易喻其所難耳。一體色",
    "T35n1735_021:0656c12": "無別喻。此喻為總。喻雖是一法合有二該",
    "T35n1735_021:0656c13": "橫豎故。豎約理事交徹。法者事也非法理",
    "T35n1735_021:0656c14": "也。色即空故。亦可法真法也非法妄法也。",
    "T35n1735_021:0656c15": "取文雖異義旨乃同。謂如金之黃色與金",
    "T35n1735_021:0656c16": "體斤兩性無差別。隨取互收。合中金是所",
    "T35n1735_021:0656c17": "依喻其真法。色是能依喻妄非法。以妄無",
    "T35n1735_021:0656c18": "體攬真而起。則真無不隱唯妄現也。以真",
    "T35n1735_021:0656c19": "體實妄無不盡唯真現也。是則無體之妄不",
    "T35n1735_021:0656c20": "異體實之真。故云無有異也。亦同密嚴如",
    "T35n1735_021:0656c21": "金與指環展轉無差別。橫者異法相望。法",
    "T35n1735_021:0656c22": "者可軌之法也。非法者。不可軌之法也。又法",
    "T35n1735_021:0656c23": "謂有法非法謂無故。中論釋法不生非法。",
    "T35n1735_021:0656c24": "云有不生無故。體性無異者。謂同如故。然",
    "T35n1735_021:0656c25": "前義正順於喻。後義乃順標中。諸法之言要",
    "T35n1735_021:0656c26": "由初義性相無差。方得顯於後義事事無",
    "T35n1735_021:0656c27": "差。若但用後義。未顯相全同性。那得顯",
    "T35n1735_021:0656c28": "於事事同於一性。第二偈假名不實喻。以",
    "T35n1735_021:0656c29": "真奪俗是故無差。攬緣成眾生。即虛非眾",
    "T35n1735_021:0657a01": "生。所遣既無能遣安有。故俱無實。以喻諸",
    "T35n1735_021:0657a02": "法皆無實義。並從緣故。若以正報為眾生。",
    "T35n1735_021:0657a03": "依報非眾生。乃全是所喻非實之相。尚難顯",
    "T35n1735_021:0657a04": "了。三三世互無喻。喻無相故無別。謂若未",
    "T35n1735_021:0657a05": "來有過去者。應名過去何名未來。故知定",
    "T35n1735_021:0657a06": "無過現之相。文舉一隅應反餘二。諸法無",
    "T35n1735_021:0657a07": "相如彼互無。此以差別喻無差別。四四相",
    "T35n1735_021:0657a08": "非實喻。喻無性故無差別。生等四相離所",
    "T35n1735_021:0657a09": "相法。無別自性。一切諸法離所依理。無別",
    "T35n1735_021:0657a10": "自性。此以相無喻於性無。後遣疑者。疑云",
    "T35n1735_021:0657a11": "若都無別。云何見有性相等殊。故此釋云。",
    "T35n1735_021:0657a12": "亦如涅槃體離有無百非斯絕。而強立名",
    "T35n1735_021:0657a13": "字曰餘無餘。諸法亦然。真俗並虛分別成",
    "T35n1735_021:0657a14": "異。若離分別則無一切境界之相。第二四",
    "T35n1735_021:0657a15": "偈。喻能知者皆展轉遣疑。初偈疑云。既有",
    "T35n1735_021:0657a16": "分別則有能知。故釋云。離所數物無能數",
    "T35n1735_021:0657a17": "數。既所知無性何有能知。無知之知是真了",
    "T35n1735_021:0657a18": "法。次復疑云。若依向喻能數喻能知。能知",
    "T35n1735_021:0657a19": "雖無所知猶有故。復用能數法以喻所知。",
    "T35n1735_021:0657a20": "智慧差別以喻能知。反覆相遣顯無差理。",
    "T35n1735_021:0657a21": "謂一上加一名之為二。乃至百千。皆是諸",
    "T35n1735_021:0657a22": "一。由能數智作百千解故。晉譯中第三句。",
    "T35n1735_021:0657a23": "云皆悉是本數。今譯明一多相待故。無體",
    "T35n1735_021:0657a24": "性喻彼妄想。於無性中計為有無耳。次又",
    "T35n1735_021:0657a25": "疑云。都無能所何名佛智。故釋云。能所雙",
    "T35n1735_021:0657a26": "亡佛智斯顯。故所知妄法如世成壞。能知真",
    "T35n1735_021:0657a27": "智湛若虛空。尚不初成況當有敗。如出現",
    "T35n1735_021:0657a28": "品。又權智照俗同世成壞。權即是實如不",
    "T35n1735_021:0657a29": "離空。末偈疑云。佛智既等應用何殊。釋云。",
    "T35n1735_021:0657b01": "隨心妄取佛無異相。又謂常無常如各取",
    "T35n1735_021:0657b02": "空。佛智雙非如空無別。第七智了三種世",
    "T35n1735_021:0657b03": "間。性相諸邊不動。故名力林。十頌顯佛離",
    "T35n1735_021:0657b04": "相真智。於中分三。初四遍明世間。次五雙",
    "T35n1735_021:0657b05": "遣世及出世。後一觀成利益。今初略有二",
    "T35n1735_021:0657b06": "觀。初二偈攝末歸本觀。顯眾生世間空。後二",
    "T35n1735_021:0657b07": "緣生無作觀。兼顯器世間空。今初也。初二",
    "T35n1735_021:0657b08": "句。推假名眾生不出三世。顯是無常。次二",
    "T35n1735_021:0657b09": "句推三世眾生不出於蘊。顯無有我。次",
    "T35n1735_021:0657b10": "句蘊由業生。以明果空顯非邪因。次句推",
    "T35n1735_021:0657b11": "業唯心明心外無法。次句體心如幻。不離",
    "T35n1735_021:0657b12": "性空及與中道。如幻無性故。非有非無故。",
    "T35n1735_021:0657b13": "末句以本例末。則上五一如皆展轉緣生故。",
    "T35n1735_021:0657b14": "二緣生無作觀中。初偈無作故緣成。後偈緣",
    "T35n1735_021:0657b15": "成即無作。今初言不自他作者。通遣諸非。",
    "T35n1735_021:0657b16": "一約外道非自性等作。亦非梵天等他作。",
    "T35n1735_021:0657b17": "但以虛妄無業報故。廣如三論破。二約小",
    "T35n1735_021:0657b18": "乘非同類因自作。亦非異熟因他作。以皆相",
    "T35n1735_021:0657b19": "待無自性故。三約因緣相待。如十地論及對",
    "T35n1735_021:0657b20": "法所明。四約以因望果。中論云。自作及他",
    "T35n1735_021:0657b21": "作。共作無因。作如是說。諸苦於果則不然",
    "T35n1735_021:0657b22": "此自他言含於二意。一以果為自以因為",
    "T35n1735_021:0657b23": "他。論云。果法不能自作已體故。二以因",
    "T35n1735_021:0657b24": "為自以緣為他。此明不從因緣。無果待",
    "T35n1735_021:0657b25": "對故。離既不成合亦不成故。論云。若彼此",
    "T35n1735_021:0657b26": "共成應有共作。若彼此尚無作。何況無因。",
    "T35n1735_021:0657b27": "作彼此即自他也。下半二意。一不礙緣成",
    "T35n1735_021:0657b28": "以遣無因。二非但不礙幻有。亦由有空義",
    "T35n1735_021:0657b29": "故能成因果。是則不動真際建立諸法。又",
    "T35n1735_021:0657c01": "非但說於苦四種義不成。一切外萬物四",
    "T35n1735_021:0657c02": "義皆不成。成壞之言顯兼器界。後偈緣成即",
    "T35n1735_021:0657c03": "無作者。向約幻有。雖言成壞幻有即空故",
    "T35n1735_021:0657c04": "不應說。是則不壞假名而說實相。第二五",
    "T35n1735_021:0657c05": "頌雙遣中。初半偈假徵。次半標答。次偈出體",
    "T35n1735_021:0657c06": "釋成蘊是世間緣成。寂滅即出世間故。淨名",
    "T35n1735_021:0657c07": "經云。世間性空即是出世間。一體說二故云",
    "T35n1735_021:0657c08": "假名。次二句徵蘊名體。世以蘊為體。蘊以",
    "T35n1735_021:0657c09": "何為體。次二句標答。上句答體下句答名。",
    "T35n1735_021:0657c10": "應名無生五蘊。既云性不可滅。則顯前非",
    "T35n1735_021:0657c11": "事滅。次一偈釋成空故不滅亦非事在。不",
    "T35n1735_021:0657c12": "滅則知本自不生。是無生義。後一偈例出",
    "T35n1735_021:0657c13": "世間。顯智正覺世間。亦應緣無性。又證無",
    "T35n1735_021:0657c14": "性之理為自體故。末後一偈明觀益者。佛",
    "T35n1735_021:0657c15": "以實法為其體故。見法則常見佛也。第",
    "T35n1735_021:0657c16": "八照理觀佛而起正修。故名行林。十頌觀",
    "T35n1735_021:0657c17": "佛體相普周德。於中分二。前七約喻顯修。",
    "T35n1735_021:0657c18": "後三見實成益。前中復二。初二地種無性普",
    "T35n1735_021:0657c19": "周喻。喻佛無生遍應德。後五業相無依成事",
    "T35n1735_021:0657c20": "喻。喻佛難思現用德。於中二。三偈喻二偈",
    "T35n1735_021:0657c21": "合。前中初一明業果互依。次偈明相依無",
    "T35n1735_021:0657c22": "性。業不離生故業性空。因業有生故生無",
    "T35n1735_021:0657c23": "來處。後偈雙結難思顯成真觀。若逆推其",
    "T35n1735_021:0657c24": "本。業復有因卒至無住。無住無本故無所",
    "T35n1735_021:0657c25": "見。無見之見方了業空。二頌合中。初偈難思",
    "T35n1735_021:0657c26": "普應。合上業果互依。次二句。以互不相是。",
    "T35n1735_021:0657c27": "合互依無性。身若是佛轉輪王等即是如來。",
    "T35n1735_021:0657c28": "佛若是身。正覺之心應同色相。後二句結",
    "T35n1735_021:0657c29": "示真體。唯如唯智。合第三偈難思達本。二",
    "T35n1735_021:0658a01": "有三偈明見實中。初頌見佛即了法。以見",
    "T35n1735_021:0658a02": "佛稱性不疑同體故。次偈見法即見佛。了",
    "T35n1735_021:0658a03": "法即性淨。知佛不住性相故。後偈明了正",
    "T35n1735_021:0658a04": "修行。照了無相心寂分別。寂照雙流故名",
    "T35n1735_021:0658a05": "正念。則從佛法生是法王子故。又上三偈初",
    "T35n1735_021:0658a06": "知離名為法。次知法名為佛。後知無名為",
    "T35n1735_021:0658a07": "僧。窮見三寶之實體也。第九照心本末",
    "T35n1735_021:0658a08": "名為覺林。十頌顯於具分唯識。大分為二。",
    "T35n1735_021:0658a09": "前五約喻顯法。後五法合成觀。前中二。前",
    "T35n1735_021:0658a10": "二約事後三約心。乍觀此喻似前喻所作",
    "T35n1735_021:0658a11": "後喻能作。細尋喻意。前喻&#x5374;親。故喻真妄",
    "T35n1735_021:0658a12": "依持。後喻心境依持。然依生滅八識。但有",
    "T35n1735_021:0658a13": "心境依持而即如來藏心故。有真妄依持。",
    "T35n1735_021:0658a14": "以會緣入實差別相盡。唯真如門。即前喻",
    "T35n1735_021:0658a15": "所顯。攝境從心不壞相故。是生滅門。即後",
    "T35n1735_021:0658a16": "喻所明。存壞不二唯一緣起。二門無礙唯是",
    "T35n1735_021:0658a17": "一心。故下合中但明心造欲分義別。喻顯",
    "T35n1735_021:0658a18": "二門。是名具分唯識。今初。二偈真妄依持即",
    "T35n1735_021:0658a19": "真如門。攝一切法也。初偈初句總喻一心。",
    "T35n1735_021:0658a20": "次句喻隨緣熏變成依他也。次句不了",
    "T35n1735_021:0658a21": "依他故成遍計。第四句喻依他相盡體即圓",
    "T35n1735_021:0658a22": "成。後偈喻依圓真妄非即離義。上半不即",
    "T35n1735_021:0658a23": "能所異故。大種中無色身所觸故。色中無大",
    "T35n1735_021:0658a24": "種眼所見故。又能造無異畫色差別故。喻妄",
    "T35n1735_021:0658a25": "依真能所異故。性無差別相不同故。下半",
    "T35n1735_021:0658a26": "不離義。謂所造青等。離能造地等無別體",
    "T35n1735_021:0658a27": "故。假必依實同聚現故。喻妄必依真性相",
    "T35n1735_021:0658a28": "交徹故。然大必能造色。非色能造大。喻妄",
    "T35n1735_021:0658a29": "必依真起真不依妄生。故不云也。然不離",
    "T35n1735_021:0658b01": "於色有大種可得。後三約心者。喻於唯",
    "T35n1735_021:0658b02": "識心生滅門。於中初一亦明心境不即離義。",
    "T35n1735_021:0658b03": "上半不即。心中無彩畫。不可見故。彩畫中",
    "T35n1735_021:0658b04": "無心。無慮知故。喻能變所變見相別故。下",
    "T35n1735_021:0658b05": "半不離隨心安布故。喻離心則無境界相",
    "T35n1735_021:0658b06": "故。要由心變於境。非是境能變心。故云唯",
    "T35n1735_021:0658b07": "識。不言唯境。但云然不離於心有彩畫可",
    "T35n1735_021:0658b08": "得。不言然不離於畫而有心可得。次一",
    "T35n1735_021:0658b09": "偈喻能所變之行相。明畫師巧思不住。變態",
    "T35n1735_021:0658b10": "多端。所畫非心誰相知者。法合彼心者。真",
    "T35n1735_021:0658b11": "妄和合心也。恒言遮斷。不住遮常。如瀑流",
    "T35n1735_021:0658b12": "故。含一切種故云無量相。甚深細名難思",
    "T35n1735_021:0658b13": "議。次句頓現萬境。下句喻所變境。離心無",
    "T35n1735_021:0658b14": "體。又常不住者。無住為本故。無量難思總",
    "T35n1735_021:0658b15": "標深廣。下二句釋。示現一切廣故難思。各不",
    "T35n1735_021:0658b16": "相知深故難思。三一偈。重喻上來不相知義。",
    "T35n1735_021:0658b17": "謂非唯所畫之法。自不相知。喻所變之境",
    "T35n1735_021:0658b18": "無有體性。能畫之心念念生滅。自不相知",
    "T35n1735_021:0658b19": "故。亦不能知於所畫。雙喻心境皆無自性。",
    "T35n1735_021:0658b20": "各不相知故。言不能知自心而由心故畫。",
    "T35n1735_021:0658b21": "又雖不知畫心。而由心能畫。喻眾生雖迷",
    "T35n1735_021:0658b22": "心現量而心變於境。又由不能知所畫。但",
    "T35n1735_021:0658b23": "畫於自心故。能成所畫。喻眾生由迷境唯",
    "T35n1735_021:0658b24": "心方能現妄境。又喻正由無性方成萬境。",
    "T35n1735_021:0658b25": "故云諸法性如是。第二五偈合中分四。初一",
    "T35n1735_021:0658b26": "偈合。初二句初句合。最初句心者。即總相之",
    "T35n1735_021:0658b27": "心也。下三句合。第二句諸世間者。即諸彩色",
    "T35n1735_021:0658b28": "此句為總。下出諸相即蘊界處。故云無法",
    "T35n1735_021:0658b29": "不造故。晉譯云造種種五蘊。正法念云。心",
    "T35n1735_021:0658c01": "如畫師手。畫出五彩黑青赤黃白及白白。故",
    "T35n1735_021:0658c02": "上文云。布諸彩色。畫手譬心六色。如次喻",
    "T35n1735_021:0658c03": "地獄鬼畜修羅人天。若言種種則十法界。",
    "T35n1735_021:0658c04": "五蘊等法皆心所造。次二頌合前初偈下半。",
    "T35n1735_021:0658c05": "於中二。初一舉例以合。由成前諸言。謂如",
    "T35n1735_021:0658c06": "世五蘊從心而造。諸佛五蘊亦然。如佛五",
    "T35n1735_021:0658c07": "蘊。餘一切眾生亦然。皆從心造。然心是總相",
    "T35n1735_021:0658c08": "悟之名佛。成淨緣起。迷作眾生。成染緣",
    "T35n1735_021:0658c09": "起。緣起雖有染淨心體不殊。佛果契心",
    "T35n1735_021:0658c10": "同真無盡。妄法有極故不言之。若依舊譯。",
    "T35n1735_021:0658c11": "云心佛與眾生。是三無差別。則三皆無盡。",
    "T35n1735_021:0658c12": "無盡即是無別之相。應云心佛與眾生。體",
    "T35n1735_021:0658c13": "性皆無盡。以妄體本真故亦無盡。是以如來",
    "T35n1735_021:0658c14": "不斷性惡。亦猶闡提不斷性善。又上三各",
    "T35n1735_021:0658c15": "有二義。總心二義者。一染二淨。佛二義者。",
    "T35n1735_021:0658c16": "一應機隨染。二平等違染。眾生二者。一隨流",
    "T35n1735_021:0658c17": "背佛。二機熟感佛。各以初義成順流無差。",
    "T35n1735_021:0658c18": "各以後義為反流無差。則無差之言含盡",
    "T35n1735_021:0658c19": "無盡。又三中二義。各全體相收。此三無差成",
    "T35n1735_021:0658c20": "一緣起。上約橫論。若約一人心即總相。佛",
    "T35n1735_021:0658c21": "即本覺。眾生即不覺。乃本覺隨緣而成此二。",
    "T35n1735_021:0658c22": "為生滅門。下半此二體性無盡。即真如門。隨",
    "T35n1735_021:0658c23": "緣不失自真性故。正合前文大種無差。若",
    "T35n1735_021:0658c24": "謂心佛眾生三有異者。即是虛妄取異色",
    "T35n1735_021:0658c25": "也。後一偈反勢合。謂妄取異色則不知心",
    "T35n1735_021:0658c26": "行。若知心行普造世間。則無虛妄。便了真",
    "T35n1735_021:0658c27": "實。即正合大種無差。兼明觀益。三一偈有",
    "T35n1735_021:0658c28": "二義。一雙合前真妄心境不即離義。上半合",
    "T35n1735_021:0658c29": "前二三偈之上半。即前互無不即之義。心即",
    "T35n1735_021:0659a01": "能變及心體故。身即所變。謂有根身是識相",
    "T35n1735_021:0659a02": "分及性之相故。下半雙合前兩偈。下半不離",
    "T35n1735_021:0659a03": "之義。謂雖不相住。而依心現境依體起用。",
    "T35n1735_021:0659a04": "作諸佛事體用不礙。為未曾有。二又將合",
    "T35n1735_021:0659a05": "前第四偈。謂上半合前恒不住義。及各不",
    "T35n1735_021:0659a06": "相知。而能作佛事。合示現一切色。自在未",
    "T35n1735_021:0659a07": "曾有合無量難思議。為兼此義。不以互無",
    "T35n1735_021:0659a08": "言之而言不住。譯之妙也。晉經但云心亦",
    "T35n1735_021:0659a09": "非是身。但得前文互無之義。末後一偈結勸",
    "T35n1735_021:0659a10": "即反。合前畫師不知心喻。若不知心常畫",
    "T35n1735_021:0659a11": "妄境。觀唯心造則了真佛。上半有機下半",
    "T35n1735_021:0659a12": "示觀。然有二釋。一云。若欲了佛者應觀",
    "T35n1735_021:0659a13": "法界性。上一切差別皆唯心作。以見法即見",
    "T35n1735_021:0659a14": "佛故。二觀法界性是真如門。觀唯心造即",
    "T35n1735_021:0659a15": "生滅門。是雙結也。又一是真如實觀。一是唯",
    "T35n1735_021:0659a16": "心識觀。大乘觀要不出此二。觀此二門唯",
    "T35n1735_021:0659a17": "是一心。皆各總攝一切法盡。二諦雙融無礙",
    "T35n1735_021:0659a18": "一味。三世諸佛證此為體故。欲知彼者。應",
    "T35n1735_021:0659a19": "當觀此既為妙極。是以暫持能破地獄。第",
    "T35n1735_021:0659a20": "十鑒達諸佛&#x9008;超色聲。心言路絕故云智",
    "T35n1735_021:0659a21": "林。頌顯此德十頌分二。初一標章後九解",
    "T35n1735_021:0659a22": "釋。今初。若準晉本。第四句云所思不可思。",
    "T35n1735_021:0659a23": "則四句皆標章。今經則上三句標章。第四句",
    "T35n1735_021:0659a24": "總結。謂標章遮過令不依識。明佛三業非",
    "T35n1735_021:0659a25": "凡境故。第四總結顯德示智入門。謂若了",
    "T35n1735_021:0659a26": "唯一真心。言思斯絕則合菩提之體故。梵本",
    "T35n1735_021:0659a27": "第四句。云於不思何思。即是以一真心而",
    "T35n1735_021:0659a28": "成三業。三業不離一真形奪相融。不可以",
    "T35n1735_021:0659a29": "一多思也。又非唯佛之三業同一真心。亦",
    "T35n1735_021:0659b01": "與觀者真心非異非一。故難思議。若能離於",
    "T35n1735_021:0659b02": "思議則終日見聞。亦無所見聞矣。後九別",
    "T35n1735_021:0659b03": "釋中。即分三別。初二釋不可取。次四釋不",
    "T35n1735_021:0659b04": "可見。後三釋不可聞。今初也。初半偈奪以",
    "T35n1735_021:0659b05": "正釋。後一偈半縱以生過。然有量等實通",
    "T35n1735_021:0659b06": "三業。為對下二且就智明。有如理智不可",
    "T35n1735_021:0659b07": "言量。有如量智不可言無。又一智即是",
    "T35n1735_021:0659b08": "一切智故。眾智所用不相雜故。後縱中初",
    "T35n1735_021:0659b09": "半。縱其令取必無果利。後一偈顯取之失。",
    "T35n1735_021:0659b10": "夫說法者。當如法說法無所得而欲取得。",
    "T35n1735_021:0659b11": "心計有說執石為寶。是謂自欺。理無謂有",
    "T35n1735_021:0659b12": "是為自誑。終不契理。故云。己事不成污他",
    "T35n1735_021:0659b13": "心識故不令眾喜。又以量無量取則墮斷",
    "T35n1735_021:0659b14": "常。自損損他故皆不可。第二有四偈。歎佛",
    "T35n1735_021:0659b15": "色身深奧釋不可見。章文分為二。初一法",
    "T35n1735_021:0659b16": "說後三喻況。今初。非色現色故稱為妙。物感",
    "T35n1735_021:0659b17": "斯現是曰無邊。又色即空故邊即無邊。又淨",
    "T35n1735_021:0659b18": "識所現空色相融。故身分總別。乃至一毛皆",
    "T35n1735_021:0659b19": "無邊量。攝德無盡。具上三義豈可以盡言。",
    "T35n1735_021:0659b20": "次三喻中分二。初一摩尼隨映喻。喻佛地",
    "T35n1735_021:0659b21": "實無異色。隨感便現故言無色而現色。喻",
    "T35n1735_021:0659b22": "全似法。故但合云。佛亦如是。後二偈淨空現",
    "T35n1735_021:0659b23": "色喻。喻佛法身體非是色。能現&#x9E81;妙一切諸",
    "T35n1735_021:0659b24": "色。初偈喻後偈合。四句對前。但二三前&#x5374;此",
    "T35n1735_021:0659b25": "是分喻。故委合之。以空但不可眼見。而可",
    "T35n1735_021:0659b26": "心知。佛所現色心行處絕。故為分喻。心眼",
    "T35n1735_021:0659b27": "尚不能見。況肉眼哉。此即見中絕思議也。",
    "T35n1735_021:0659b28": "問二喻。豈不違經上云有無邊妙色。今云",
    "T35n1735_021:0659b29": "非色無色耶。亦違諸論佛有妙色為增上",
    "T35n1735_021:0659c01": "緣。古德云。若約初教大乘義。如前說。若",
    "T35n1735_021:0659c02": "實教大乘。佛地無此色聲&#x9E81;相功德。但有",
    "T35n1735_021:0659c03": "大智大悲大定大願諸功德等。然諸功德等",
    "T35n1735_021:0659c04": "並同證真如。若眾生機感。即現色無盡。既",
    "T35n1735_021:0659c05": "無不應機時。故所現色亦無斷絕。此以隨",
    "T35n1735_021:0659c06": "他為自。更無別他自。約此為有。故云。無",
    "T35n1735_021:0659c07": "邊妙色。今約自說。不約隨他。故云無色非",
    "T35n1735_021:0659c08": "色也。亦可前喻初教後。喻實教。有云。若爾",
    "T35n1735_021:0659c09": "彼能現體為有無耶。十蓮華藏塵數之相。皆",
    "T35n1735_021:0659c10": "示現耶。八地七勸。言佛色聲皆無有量。寧",
    "T35n1735_021:0659c11": "不違耶。若執佛果。唯有如如及如如智獨",
    "T35n1735_021:0659c12": "存者。無漏蘊界窮未來際。遍因陀羅網皆",
    "T35n1735_021:0659c13": "非實事。亦違涅槃滅無常色而獲常色。此",
    "T35n1735_021:0659c14": "義具如智慧莊嚴經說。然上二解各是一理。",
    "T35n1735_021:0659c15": "並符經論。今當會之。攝末從本唯如如智。",
    "T35n1735_021:0659c16": "自受用色智所現故。攝相從性但有如如。",
    "T35n1735_021:0659c17": "既所現即如。何妨妙色。故有亦無失。然如外",
    "T35n1735_021:0659c18": "無法何要須現。萬法即如如即法身。更何所",
    "T35n1735_021:0659c19": "現。故云唯如如。及如如智獨存。於理未失。",
    "T35n1735_021:0659c20": "如色相即有無交徹。若定執有無恐傷聖",
    "T35n1735_021:0659c21": "旨。故今二喻前後相成。摩尼現色但云無",
    "T35n1735_021:0659c22": "色。無即但是無他。非無自體。淨空現色既",
    "T35n1735_021:0659c23": "云非色。非即非其自體。不獨無他。前喻自",
    "T35n1735_021:0659c24": "受用身後喻法身。此二不二為佛真身。故",
    "T35n1735_021:0659c25": "下經云。佛以法為身清淨如虛空。所現眾",
    "T35n1735_021:0659c26": "色形令入此法中。第三三偈。釋所聞不可",
    "T35n1735_021:0659c27": "聞中。初約應聲緣感。便應離相離性故。聲",
    "T35n1735_021:0659c28": "非如來應不差機。非聲之聲故云不離。故",
    "T35n1735_021:0659c29": "以聲取是行邪道。若離聲取未免斷無。次",
    "T35n1735_021:0660a01": "頌約體釋。湛然不遷。心離分別。尚非心見",
    "T35n1735_021:0660a02": "安可耳聞。猶如天鼓無心出故。此即聞中",
    "T35n1735_021:0660a03": "不思議也。後偈釋疑。疑云。為是有法不",
    "T35n1735_021:0660a04": "可聞耶。為是無法無可說耶。上半順理後",
    "T35n1735_021:0660a05": "句答。次疑云。若爾何以現聞教法。下半釋",
    "T35n1735_021:0660a06": "云。但自心變非佛說也。若依權教。此約有",
    "T35n1735_021:0660a07": "影無本。然本影相望通有四句。若依此宗",
    "T35n1735_021:0660a08": "果海離言故無有說。用隨機現謂如是說。",
    "T35n1735_021:0660a09": "而此本質亦是自心餘如懸談中說。"
}