{
    "T46n1911_010:0131c24": "摩訶止觀卷第十(上)",
    "T46n1911_010:0131c26": "隋天台智者大師說",
    "T46n1911_010:0131c27": "門人灌頂記",
    "T46n1911_010:0131c28": "[0131c28] 第七觀諸見境者。非一曰諸。邪解稱見。又",
    "T46n1911_010:0131c29": "解知是見義。推理不當而偏見分明作決定",
    "T46n1911_010:0132a01": "解。名之為見。夫聽學人誦得名相齊文作",
    "T46n1911_010:0132a02": "解。心眼不開全無理觀。據文者生無證者",
    "T46n1911_010:0132a03": "死。夫習禪人唯尚理觀觸處心融。闇於名",
    "T46n1911_010:0132a04": "相一句不識。誦文者守株情通者妙悟。兩",
    "T46n1911_010:0132a05": "家互闕論評皆失。若見解無滯名字又諳。以",
    "T46n1911_010:0132a06": "見解問他意無窮盡。如曲射繞鳥飛走失",
    "T46n1911_010:0132a07": "路。若解釋難問綽有餘工。如射太虛箭",
    "T46n1911_010:0132a08": "去無礙。當知非由學成必是見發。此見或",
    "T46n1911_010:0132a09": "因禪發或因聞發。例如無漏起時藉於信",
    "T46n1911_010:0132a10": "法聞思。因聞發者。本聽不多廣能轉悟。見",
    "T46n1911_010:0132a11": "解分明聰辯問答。因禪發者。初因心靜後",
    "T46n1911_010:0132a12": "觀轉明。翻轉自在有如妙達。南方習禪者寡",
    "T46n1911_010:0132a13": "發見人微。北方多有此事。盲瞑不識謂得",
    "T46n1911_010:0132a14": "真道謂得陀羅尼。闇於知人高安地位。或",
    "T46n1911_010:0132a15": "時不信撥是狂惑。今言非狂非聖。夫鬼著",
    "T46n1911_010:0132a16": "能語鬼去則癡。其既不爾故知非狂。尋其",
    "T46n1911_010:0132a17": "故惑貪瞋尚在。約其新惑更增煩惱。八十",
    "T46n1911_010:0132a18": "八使繫縛浩然。故知非聖乃是見慧發耳。通",
    "T46n1911_010:0132a19": "論見發因聞因禪而多因禪。或禪已見發",
    "T46n1911_010:0132a20": "或禪見俱發。見已得禪又少兩義則多。例如",
    "T46n1911_010:0132a21": "諸禪通發無漏。而未到發者少。六地九地發",
    "T46n1911_010:0132a22": "者多。為是義故次禪定境而論諸見也。若",
    "T46n1911_010:0132a23": "人見發利智根熟能自裁正。或尋經論勘知",
    "T46n1911_010:0132a24": "己過者。此人難得。若不能自正。遇善知識",
    "T46n1911_010:0132a25": "明示是非破其見心。此亦難得。故云真法",
    "T46n1911_010:0132a26": "及說者聽眾難得故。既不自覺又不值師。",
    "T46n1911_010:0132a27": "邪畫日增生死月甚。如稠林曳曲木何得",
    "T46n1911_010:0132a28": "出期。今觀諸見境為四。一明諸見人法。二",
    "T46n1911_010:0132a29": "明諸見發因緣。三明過失。四明止觀。第一",
    "T46n1911_010:0132b01": "明諸見人法又二。一邪人不同。二邪人執法",
    "T46n1911_010:0132b02": "不同。邪人不同又為三。一佛法外外道。二附",
    "T46n1911_010:0132b03": "佛法外道。三學佛法成外道。一外外道。本",
    "T46n1911_010:0132b04": "源有三。一迦毘羅外道此翻黃頭。計因中",
    "T46n1911_010:0132b05": "有果。二漚樓僧佉此翻休&#x777A;。計因中無果。",
    "T46n1911_010:0132b06": "三勒沙婆此翻苦行。計因中亦有果亦無",
    "T46n1911_010:0132b07": "果。又入大乘論云。迦毘羅所說有計一過。",
    "T46n1911_010:0132b08": "作者與作一。相與相者一。分與有分一。如",
    "T46n1911_010:0132b09": "是等名為計一。優樓僧佉計異。迦羅鳩馱",
    "T46n1911_010:0132b10": "計一異。若提子計非一非異。一切外道及摩",
    "T46n1911_010:0132b11": "迦羅等計異。皆不離此四。從三四外道派",
    "T46n1911_010:0132b12": "出枝流。至佛出時有六大師。所謂富蘭那",
    "T46n1911_010:0132b13": "迦葉。迦葉姓也。計不生不滅。末伽梨拘賒梨",
    "T46n1911_010:0132b14": "子計眾生苦樂無有因緣自然而爾。刪闍",
    "T46n1911_010:0132b15": "夜毘羅胝子計眾生時熟得道八萬劫到。縷",
    "T46n1911_010:0132b16": "丸數極。阿耆多翅舍欽婆羅。欽婆羅&#x9E81;衣也。",
    "T46n1911_010:0132b17": "計罪報之苦以投巖拔髮代之。迦羅鳩馱",
    "T46n1911_010:0132b18": "迦旃延計亦有亦無。尼揵陀若提子計業所",
    "T46n1911_010:0132b19": "作定不可改。此出羅什疏。名與大經同所",
    "T46n1911_010:0132b20": "計三同三異。或翻誤或別有意。今所未詳。",
    "T46n1911_010:0132b21": "而大體祖承迦毘羅等。依本為三。或可為",
    "T46n1911_010:0132b22": "四謂四見也。二附佛法外道者起自犢子。",
    "T46n1911_010:0132b23": "方廣自以聰明讀佛經書而生一見。附。佛",
    "T46n1911_010:0132b24": "法起故得此名。犢子讀舍利弗毘曇自制",
    "T46n1911_010:0132b25": "別義言。我在四句外第五不可說藏中。云何",
    "T46n1911_010:0132b26": "四句。外道計色即是我。離色有我。色中有",
    "T46n1911_010:0132b27": "我。我中有色。四陰亦如是。合二十身見。大",
    "T46n1911_010:0132b28": "論云。破二十身見成須陀洹即此義也。今",
    "T46n1911_010:0132b29": "犢子計我異於六師。復非佛法諸論皆推",
    "T46n1911_010:0132c01": "不受。便是附佛法邪人法也。或云。三世及",
    "T46n1911_010:0132c02": "無為法為四句也。又方廣道人自以聰明",
    "T46n1911_010:0132c03": "讀佛十喻。自作義云。不生不滅如幻如化空",
    "T46n1911_010:0132c04": "幻為宗。龍樹斥云。非佛法方廣所作。亦是",
    "T46n1911_010:0132c05": "邪人法也。三學佛法成外道。執佛教門而",
    "T46n1911_010:0132c06": "生煩惱不得入理。大論云。若不得般若",
    "T46n1911_010:0132c07": "方便入阿毘曇。即墮有中。入空即墮無中。",
    "T46n1911_010:0132c08": "入昆勒墮亦有亦無中。中論云。執非有非",
    "T46n1911_010:0132c09": "無名愚癡論。倒執正法還成邪人法也。若",
    "T46n1911_010:0132c10": "學摩訶衍四門即失般若意。為邪火所燒",
    "T46n1911_010:0132c11": "還成邪人法。故百論正破外外道。今大乘論",
    "T46n1911_010:0132c12": "師炎破毘曇成實謂是計有無外道。然成",
    "T46n1911_010:0132c13": "論云。三藏中實義空是。此乃似無意。又同",
    "T46n1911_010:0132c14": "百家之是異百家之非。捉義出沒又似因",
    "T46n1911_010:0132c15": "中亦有果亦無果意。又似昆勒意。當時論起。",
    "T46n1911_010:0132c16": "人皆得道。今時執者乃是人失何關法非。此",
    "T46n1911_010:0132c17": "應從容不可雷同迦毘羅等。若以大破小",
    "T46n1911_010:0132c18": "如淨名所斥。取其不見中理與外道同。",
    "T46n1911_010:0132c19": "非是奪其方便之意。二明邪人執法不同",
    "T46n1911_010:0132c20": "者關中疏云。一師各有三種法。一得一切智",
    "T46n1911_010:0132c21": "法。二得神通法。三得韋陀法。一切智者。各",
    "T46n1911_010:0132c22": "於所計生一種見。解心明利將此見智通",
    "T46n1911_010:0132c23": "一切法。故名一切智外道。神通法者。發得",
    "T46n1911_010:0132c24": "五通變城為鹵。轉釋為羊。停河在耳捫",
    "T46n1911_010:0132c25": "摸日月。此名神通外道。韋陀法者。世間文字",
    "T46n1911_010:0132c26": "星醫兵貨悉能解知。是為韋陀外道。一師則",
    "T46n1911_010:0132c27": "有三種得法不同也。犢子方廣亦如是。若",
    "T46n1911_010:0132c28": "望執佛法邪約三藏四門。一門有三。一直",
    "T46n1911_010:0132c29": "發理解智性生見。二得諸神通。三解四阿",
    "T46n1911_010:0133a01": "含文字。如是四門則有十二種得法不同",
    "T46n1911_010:0133a02": "也。若得意者。一一門中初有三種念處。一",
    "T46n1911_010:0133a03": "性念處。二共念處。三緣念處。性是直緣諦",
    "T46n1911_010:0133a04": "理。共是事理合修。緣是遍緣一切境法。亦是",
    "T46n1911_010:0133a05": "緣三藏教法。後證果時成三種解脫。慧解",
    "T46n1911_010:0133a06": "脫俱解脫無疑解脫。故結集法藏時選取千",
    "T46n1911_010:0133a07": "人。悉用無疑解脫遍解內外經書。擬降外",
    "T46n1911_010:0133a08": "敵。毘曇婆沙云。煩惱障解脫禪定障解脫。一",
    "T46n1911_010:0133a09": "切法障解脫慧解脫人得初解脫。共解脫人",
    "T46n1911_010:0133a10": "得第二解脫。唯佛得第三解脫。總名無",
    "T46n1911_010:0133a11": "疑解脫也。執摩訶衍通別圓四門失意者。",
    "T46n1911_010:0133a12": "例有三十六種得法不同。[0133a12] ○第二明諸見發",
    "T46n1911_010:0133a13": "有二。一明諸見發。二見發不同。一明見",
    "T46n1911_010:0133a14": "發者。或因禪或因聞。眾生久劫靡所不",
    "T46n1911_010:0133a15": "作。曾習諸見隔生中忘。罪覆本解心不速",
    "T46n1911_010:0133a16": "開。今障若薄能發諸禪。或禪見俱發或禪後",
    "T46n1911_010:0133a17": "見發。或聞他說豁然見生。如有泉水土石",
    "T46n1911_010:0133a18": "所礙。決&#x5374;壅滯濬矣成川。闇障既除分別",
    "T46n1911_010:0133a19": "薳去。一日十日綿綿不已。番番自難番番自",
    "T46n1911_010:0133a20": "解。所執之處實而有通。所不執處虛而自",
    "T46n1911_010:0133a21": "破。又辯才無滯巧說己法莊嚴言辭。他來",
    "T46n1911_010:0133a22": "擊難妙能申釋。如是見慧從何處出。由禪",
    "T46n1911_010:0133a23": "中有觀支。觀支是慧數。逸觀諸法莫自知",
    "T46n1911_010:0133a24": "止。快馬著汗不可控制。若聽講人無禪潤",
    "T46n1911_010:0133a25": "見始欲分別多抽腸吐血。因是制命見",
    "T46n1911_010:0133a26": "終不成。若定力潤觀雖逸難制。不致抽",
    "T46n1911_010:0133a27": "腸多得成見。從此觀支推研道理。謂諸",
    "T46n1911_010:0133a28": "法因中有果。此解明利洞見遠意出過餘",
    "T46n1911_010:0133a29": "人。將此難他他不得解。謂他妄語。自執",
    "T46n1911_010:0133b01": "己義他不能壞。自謂是實。無生真智得理",
    "T46n1911_010:0133b02": "妙心。若細推尋但是見惑世智辯聰。具足",
    "T46n1911_010:0133b03": "八十八使顛倒惑網豈關真解。當知是迦毘",
    "T46n1911_010:0133b04": "羅見發相也。又約觀支推尋諸法因中無果。",
    "T46n1911_010:0133b05": "此見分明解心猛利。雖種種難能種種通。",
    "T46n1911_010:0133b06": "引種種證成因中無果義。以此破他他不",
    "T46n1911_010:0133b07": "能當。餘為妄語。他來破己己執轉成。以此",
    "T46n1911_010:0133b08": "為實。建言歸趣唯向因中無果。當知定是",
    "T46n1911_010:0133b09": "僧佉見發也。若於觀支思惟因中亦有果",
    "T46n1911_010:0133b10": "亦無果法。大論云。有與無諍。無與有諍。言",
    "T46n1911_010:0133b11": "長爪執亦有亦無與有無者諍。若入此見",
    "T46n1911_010:0133b12": "難問無窮盡。豈非勒沙婆見發也。其六師",
    "T46n1911_010:0133b13": "所計不同。須善得諸師執意以所發見",
    "T46n1911_010:0133b14": "勘之。雖小不同但令大體相似。即是六師",
    "T46n1911_010:0133b15": "見發也。若於觀支計必有我。而不在身見",
    "T46n1911_010:0133b16": "四句中。亦不在三世無為四句中。而在第",
    "T46n1911_010:0133b17": "五不可說藏中。發此見時心解明利能問能",
    "T46n1911_010:0133b18": "答。神俊快捷難與當鋒。破他成己決不可",
    "T46n1911_010:0133b19": "移。當知是犢子見發也。若於觀支謂諸法",
    "T46n1911_010:0133b20": "幻化。起空盡相。此解虛無不見解心及諸",
    "T46n1911_010:0133b21": "法異。同如幻化。唯計此是餘悉妄語。此是",
    "T46n1911_010:0133b22": "方廣見發也。若於觀支推諸法無常生滅",
    "T46n1911_010:0133b23": "不住。人我如龜毛兔角不可得但有實法。",
    "T46n1911_010:0133b24": "析實法塵若&#x9E81;若細。總而觀之無常無我。",
    "T46n1911_010:0133b25": "計此為實。所發見解全會毘曇。諸舊聽人",
    "T46n1911_010:0133b26": "雖解名相心路不通。若發此見於文雖",
    "T46n1911_010:0133b27": "昧而神解百倍。其不識者謂是賢聖而實",
    "T46n1911_010:0133b28": "非也。若是賢人道心&#x6B1D;然與解俱生。能伏煩",
    "T46n1911_010:0133b29": "惱成方便位。今雖解無常增長諍競。道心",
    "T46n1911_010:0133c01": "沈沒煩惱轉熾。故知是有門見發也。若於觀",
    "T46n1911_010:0133c02": "支忽發空解。謂言無常生滅三假浮虛。析",
    "T46n1911_010:0133c03": "塵入空種種方便。此見明利神用駿疾。強",
    "T46n1911_010:0133c04": "於問難破他成己。是實餘妄。此是空門見",
    "T46n1911_010:0133c05": "發也。若於觀支計一切法亦有亦無。若入",
    "T46n1911_010:0133c06": "此門難問無窮盡。此是昆勒意。論乃不度",
    "T46n1911_010:0133c07": "習發無定。是為亦有亦無見發也。非有非無",
    "T46n1911_010:0133c08": "見例亦可知。當知四門通理則成正見。若",
    "T46n1911_010:0133c09": "失方便墮四見中。故名佛法內邪也。何",
    "T46n1911_010:0133c10": "但三藏四門執成邪見。無量劫來亦學摩訶",
    "T46n1911_010:0133c11": "衍通別圓等不入理。保之為是。取於四",
    "T46n1911_010:0133c12": "邊邪見火燒。今於觀支忽發先解。夢虛空",
    "T46n1911_010:0133c13": "花如幻之有。作此有解解心明利。或作幻",
    "T46n1911_010:0133c14": "本無實無實故空。空解明利。或作亦空亦",
    "T46n1911_010:0133c15": "有解。譬如幻化物見而不可見。或作非空",
    "T46n1911_010:0133c16": "非有解。非是幻有亦作幻無。中論觀法品",
    "T46n1911_010:0133c17": "云。若言諸法非有非無。是名愚癡論。向道",
    "T46n1911_010:0133c18": "人聞說即悟名得實相。邪心取著生戲論",
    "T46n1911_010:0133c19": "者。即判屬愚癡論。是為通教四門四見也。",
    "T46n1911_010:0133c20": "若於觀支思惟通教四門之解是界內幻夢。",
    "T46n1911_010:0133c21": "此夢從眠法生。眠即無明。觀無明入法性。",
    "T46n1911_010:0133c22": "亦有四門。或言法性如井中七寶。或言如",
    "T46n1911_010:0133c23": "虛空。或言如酒酪瓶。或言中道。此四解明",
    "T46n1911_010:0133c24": "利。即是別教四門見發也。若於觀支忽解。",
    "T46n1911_010:0133c25": "無明轉即變為明。明具一切法。或謂無明不",
    "T46n1911_010:0133c26": "可得變為明。明何可得。此不可得具一切",
    "T46n1911_010:0133c27": "法。或謂法性之明亦可得亦不可得。非可",
    "T46n1911_010:0133c28": "得非不可得。一門即三門三門即一門。此解",
    "T46n1911_010:0133c29": "明利。所破無不壞所存無不立。無能逾",
    "T46n1911_010:0134a01": "勝。亦復自謂是無生忍。如此解者。是圓教",
    "T46n1911_010:0134a02": "四門見發也。大乘四門皆成見者。實語是虛",
    "T46n1911_010:0134a03": "語生語見故。涅槃是生死貪著生故。多服",
    "T46n1911_010:0134a04": "甘露傷命早夭。失方便門墮於邪執。故稱",
    "T46n1911_010:0134a05": "內邪見也。夫四見為諸見本。自他復為共",
    "T46n1911_010:0134a06": "無因本。故龍樹破自他竟。點共有二過無",
    "T46n1911_010:0134a07": "因則不可。自他既不實況無因耶。本破末傾",
    "T46n1911_010:0134a08": "其意在此。若立自他共無因例立。今大小",
    "T46n1911_010:0134a09": "乘四門僻執成見。但明自他意竟餘者可",
    "T46n1911_010:0134a10": "知。若三藏明大生生小生皆從無明生不",
    "T46n1911_010:0134a11": "由真起。若無明滅諸行滅。不關真滅。執此",
    "T46n1911_010:0134a12": "見者即成自性邪見也。通教明真是不生。",
    "T46n1911_010:0134a13": "不生故生生一切惑。若滅此惑還由不生。",
    "T46n1911_010:0134a14": "如此執者是他性邪見也。界內以惑為自真",
    "T46n1911_010:0134a15": "為他。故作此說也。界外以法性為自無明",
    "T46n1911_010:0134a16": "為他。別教計阿梨耶生一切惑。緣修智慧",
    "T46n1911_010:0134a17": "滅此無明。能生能滅不關法性。此執他性",
    "T46n1911_010:0134a18": "生邪見也。圓教論法性生一切法。法性滅",
    "T46n1911_010:0134a19": "一切法。此則計自性邪見。前君弱臣強。今君",
    "T46n1911_010:0134a20": "強臣弱。餘二可知。夫因聞多發理見少發",
    "T46n1911_010:0134a21": "神通韋陀。因禪多發神通韋陀少發理見。",
    "T46n1911_010:0134a22": "發理見者伏學人。發神通伏俗人。俗人取",
    "T46n1911_010:0134a23": "異不取解。學人取解不取異。發韋陀兼",
    "T46n1911_010:0134a24": "伏。具發三者最能兼伏。因禪發者已如上",
    "T46n1911_010:0134a25": "說。因聞發者今當說。行者雖得禪而未發",
    "T46n1911_010:0134a26": "見要假前人啟發其心。心既靜利。忽聞因",
    "T46n1911_010:0134a27": "中有果。心豁開悟洞明邪慧。百千重意逾深",
    "T46n1911_010:0134a28": "逾遠。猶如石泉。是為從聞發得迦毘羅見。",
    "T46n1911_010:0134a29": "餘三亦如是。若聞第五不可說藏及聞幻",
    "T46n1911_010:0134b01": "化。即發犢子見也。或聞三藏四門隨解",
    "T46n1911_010:0134b02": "一句。見心豁起深解無常。觀心奔踊不復",
    "T46n1911_010:0134b03": "可制。是為因聞發有門見。三門亦如是。若",
    "T46n1911_010:0134b04": "聞摩訶衍十二門。各依門生解解心明利。",
    "T46n1911_010:0134b05": "過向所聞。雖發此解非大方便不入小",
    "T46n1911_010:0134b06": "賢中。又非迦毘羅等邪解。故知是發十二門",
    "T46n1911_010:0134b07": "見。二明發法不同者。迦毘羅外道直發見",
    "T46n1911_010:0134b08": "解。解心雄猛邪慧超殊不可摧伏。是得一",
    "T46n1911_010:0134b09": "切智法也。若直發神通蹈履水火隱顯自",
    "T46n1911_010:0134b10": "任。誰不謂聖人乎。真諦三藏云。震旦國有",
    "T46n1911_010:0134b11": "二種福(云云)。是得神通法也。若直發韋陀。",
    "T46n1911_010:0134b12": "知世文字覽諸典籍一見即解。或竊讀三",
    "T46n1911_010:0134b13": "藏衍等經絓眼便識。還將此知莊嚴己法。",
    "T46n1911_010:0134b14": "若爾內外相濫殆不可識。今時多有還俗之",
    "T46n1911_010:0134b15": "者。畏憚王役入外道中。偷佛法義竊解莊",
    "T46n1911_010:0134b16": "老。遂成混雜迷惑初心。孰正孰邪。是為發",
    "T46n1911_010:0134b17": "得韋陀法也。一種外道各得三法。約人成",
    "T46n1911_010:0134b18": "七。所謂單三複三具足者一。餘二外道亦爾。",
    "T46n1911_010:0134b19": "合有二十一種得法不同。若約六師一師有",
    "T46n1911_010:0134b20": "三合成十八。約人得多少則有四十二種",
    "T46n1911_010:0134b21": "得法不同也。犢子方廣發法不同。亦有單",
    "T46n1911_010:0134b22": "三複三具足者一。若內邪得法不同。隨一一",
    "T46n1911_010:0134b23": "門所計道理精能分別。此是得性念處見。",
    "T46n1911_010:0134b24": "亦是慧解脫耶。餘門亦如是。若但若兼發得",
    "T46n1911_010:0134b25": "神通飛騰縱任。此是得共念處見亦是俱解",
    "T46n1911_010:0134b26": "脫耶。若通慧自在而不能說法。或尋經",
    "T46n1911_010:0134b27": "論或聽他說即達名數。又下通韋陀上通",
    "T46n1911_010:0134b28": "大乘悉用己見消諸法門。以諸法門莊嚴",
    "T46n1911_010:0134b29": "己見。四門各有三種。約人亦有七意也。若",
    "T46n1911_010:0134c01": "通別圓等四門各直發慧解。各但變通。各知",
    "T46n1911_010:0134c02": "內外經書者。自謂道真他謂高著。今但謂",
    "T46n1911_010:0134c03": "是邪見。一門有七。合成八十四種(云云)。復次",
    "T46n1911_010:0134c04": "前總論同異。今當一一論同異。三外六師",
    "T46n1911_010:0134c05": "雖同發一切智。或有見一切智。或無見一切",
    "T46n1911_010:0134c06": "智。如是等種種一切智所計處別。故見智則",
    "T46n1911_010:0134c07": "異。各據為是餘人則非。法華云。野干前死。",
    "T46n1911_010:0134c08": "此明利使發時鈍使則沒故言前死。又云。",
    "T46n1911_010:0134c09": "諸大惡獸競來食噉。即是所執一見能噉諸",
    "T46n1911_010:0134c10": "見。論力云。一切諸師皆有究竟道鹿頭第",
    "T46n1911_010:0134c11": "一。當知一切智各各不同也。乃至三藏四門",
    "T46n1911_010:0134c12": "一切智。大乘四門一切智。各執所見互相吞",
    "T46n1911_010:0134c13": "噉。彼彼不同可以意得。次神通法不同者。",
    "T46n1911_010:0134c14": "神通因禪而得得禪不定。外外道秖因根",
    "T46n1911_010:0134c15": "本發通。或初二三四。所因既殊力用亦別。",
    "T46n1911_010:0134c16": "內邪亦因根本。又因淨禪。所因淺深通用優",
    "T46n1911_010:0134c17": "劣。大論云。所因處用通廣。所不因處用通",
    "T46n1911_010:0134c18": "劣。但禪是事通是用。俱屬福德莊嚴。非所",
    "T46n1911_010:0134c19": "諍處雖無理諍。校捔所因通用悉異。次",
    "T46n1911_010:0134c20": "韋陀不同者。若外外道所發所讀治家濟世",
    "T46n1911_010:0134c21": "之書。部帙不同詮述各異。發讀多則知廣。少",
    "T46n1911_010:0134c22": "則知狹。長慢自大皆由文字不同也。若內",
    "T46n1911_010:0134c23": "邪不發不讀外外道文字者則知狹。發讀",
    "T46n1911_010:0134c24": "則知廣。不發不讀三藏文字者。不知界",
    "T46n1911_010:0134c25": "內名相則知見狹。發讀者則知廣。不發不",
    "T46n1911_010:0134c26": "讀衍者。不知界外名相則知狹。發讀者則",
    "T46n1911_010:0134c27": "知廣。當知韋陀之法句句不同耳。復次結",
    "T46n1911_010:0134c28": "會不同。然內外諸邪。俱明理慧神通文字立",
    "T46n1911_010:0134c29": "德調心。尊人卑己聲譽動物。如菴羅果生",
    "T46n1911_010:0135a01": "熟難知。天下好首莫測邪正。今判之甚",
    "T46n1911_010:0135a02": "易。如迦羅七種不同。研其根本皆從邪無",
    "T46n1911_010:0135a03": "中起若計因中有果破一切法唯存此句。",
    "T46n1911_010:0135a04": "作諸神通搖動時俗。令人信受因中有果",
    "T46n1911_010:0135a05": "法。所引韋陀異家。名相莊嚴因中有果。所",
    "T46n1911_010:0135a06": "立諸行歸宗趣向。指極因中有果為所執",
    "T46n1911_010:0135a07": "法。動身口意造無量罪如後說。由此驗知",
    "T46n1911_010:0135a08": "是迦毘羅外道也。僧佉沙婆例亦如此元起",
    "T46n1911_010:0135a09": "邪無終歸所執。犢子亦如是。小大四門準",
    "T46n1911_010:0135a10": "此可解。驗之以元始察之以歸宗。則涇",
    "T46n1911_010:0135a11": "渭分流菽麥殊類。何意濫以莊老齊於佛",
    "T46n1911_010:0135a12": "法。邪正既以混和。何能拔大異小。自行不",
    "T46n1911_010:0135a13": "明何得化他。師弟俱墮也。[0135a13] ○第三明過失",
    "T46n1911_010:0135a14": "為二。一明過失。二明並決。一正明過失者。",
    "T46n1911_010:0135a15": "若天竺宗三。真丹亦有其義。周弘政釋三",
    "T46n1911_010:0135a16": "玄云。易判八卦陰陽吉凶。此約有明玄。老",
    "T46n1911_010:0135a17": "子虛融此約無明玄。莊子自然約有無明",
    "T46n1911_010:0135a18": "玄。自外枝派源祖出此。今且約此以明得",
    "T46n1911_010:0135a19": "失。如莊子云。貴賤苦樂是非得失皆其自然。",
    "T46n1911_010:0135a20": "若言自然是不破果。不辨先業即是破",
    "T46n1911_010:0135a21": "因。禮制仁義衛身安國。若不行用滅族亡",
    "T46n1911_010:0135a22": "家。但現世立德不言招後世報。是為破果",
    "T46n1911_010:0135a23": "不破因。若言慶流後世并前則是亦有果",
    "T46n1911_010:0135a24": "亦無果也。約一計即有三行。一謂計有行",
    "T46n1911_010:0135a25": "善。二計有行惡。三計有行無記。如云理",
    "T46n1911_010:0135a26": "分應爾富貴不可企求。貧賤不可怨避。生",
    "T46n1911_010:0135a27": "無足欣死何勞畏。將此虛心令居貴莫憍",
    "T46n1911_010:0135a28": "處窮不悶。貪恚心息安一懷抱。以自然訓",
    "T46n1911_010:0135a29": "物作入理弄引。此其得也。得有多種。若言",
    "T46n1911_010:0135b01": "常無欲觀其妙無何等欲。忽玉璧棄公相",
    "T46n1911_010:0135b02": "洗耳還牛自守高志。此乃棄欲界之欲攀",
    "T46n1911_010:0135b03": "上勝出之妙。即以初禪等為妙。何以得知。",
    "T46n1911_010:0135b04": "莊公皇帝問道觀神氣。見身內眾物以此",
    "T46n1911_010:0135b05": "為道。似如通明觀中發得初禪之妙。若言",
    "T46n1911_010:0135b06": "諸苦所因貪欲為本。若離貪欲即得涅槃。",
    "T46n1911_010:0135b07": "此無三界之欲。此得滅止妙離之妙。又法",
    "T46n1911_010:0135b08": "名無染。若染於法是染涅槃。無此染欲",
    "T46n1911_010:0135b09": "得一道微妙。妙此諸欲欲妙皆無。汝得何",
    "T46n1911_010:0135b10": "等。尚不識欲界欲初禪妙。況後欲妙耶。若",
    "T46n1911_010:0135b11": "與權論。乃是逗機漸引覆相論欲妙。不得",
    "T46n1911_010:0135b12": "彰言了義而說。但息跨企之欲觀自然之",
    "T46n1911_010:0135b13": "妙。險詖之行既除。仁讓之風斯在。此皆計",
    "T46n1911_010:0135b14": "有自然而行善也。又計自然任運恣氣。",
    "T46n1911_010:0135b15": "亦不運御從善。亦不動役作惡。若傷神和",
    "T46n1911_010:0135b16": "不會自然。雖無取捨而是行無記。行業未",
    "T46n1911_010:0135b17": "盡受報何疑。若計自然作惡者。謂萬物自",
    "T46n1911_010:0135b18": "然恣意造惡終歸自然。斯乃背無欲而恣",
    "T46n1911_010:0135b19": "欲。違於妙而就&#x9E81;。如莊周斥仁義。雖防",
    "T46n1911_010:0135b20": "小盜不意大盜揭仁義。以謀其國。本以",
    "T46n1911_010:0135b21": "自然息欲。乃揭自然而為惡。此義可知",
    "T46n1911_010:0135b22": "也。次約天竺諸見空見最強。今寄之以論",
    "T46n1911_010:0135b23": "得失。夫空見為三。一破因不破果破果不",
    "T46n1911_010:0135b24": "破因。二因果俱破不破一切法。三破因果",
    "T46n1911_010:0135b25": "及一切法。一切法即三無為也。第三外道與",
    "T46n1911_010:0135b26": "佛法何異。大論明。大小乘空體析為異。外",
    "T46n1911_010:0135b27": "道亦體析此云何異。外道從邪因緣無因緣。",
    "T46n1911_010:0135b28": "若析若體若畢竟空。佛弟子知從愛因緣。若",
    "T46n1911_010:0135b29": "析若體若畢竟空。有人言。破語非體。今明。",
    "T46n1911_010:0135c01": "中論首尾以破題品。破豈異體邪。故不約",
    "T46n1911_010:0135c02": "此分邪正大小。但依大論析正因緣異外",
    "T46n1911_010:0135c03": "道。體正因緣異小乘。若約邪因緣起空",
    "T46n1911_010:0135c04": "見。亦有三行而多作惡。真觀空人知從愛",
    "T46n1911_010:0135c05": "生善尚不作。豈況惡乎。起空見人於果報",
    "T46n1911_010:0135c06": "財位非其諍處。空是其處。同我空法親友",
    "T46n1911_010:0135c07": "生愛。讚有破空怨讎瞋惱。人不知空慢之",
    "T46n1911_010:0135c08": "如土。空心無畏不存規矩。恣情縱欲破",
    "T46n1911_010:0135c09": "正見威儀淨命。死皆當墮三惡道中。六師",
    "T46n1911_010:0135c10": "云。若有慚愧則墮地獄。若無慚愧不墮",
    "T46n1911_010:0135c11": "地獄。背鱠經屏天雷尿井。逆父慢母劇於",
    "T46n1911_010:0135c12": "行路。乃謂無礙。若親異疏非平等也。自行",
    "T46n1911_010:0135c13": "姦惡復以化人。普共為非失禮如畜。豈有",
    "T46n1911_010:0135c14": "天下容忍此耶。雖謂無礙不敢逆主慢",
    "T46n1911_010:0135c15": "后。自惜其身則於身有礙。是人直發此",
    "T46n1911_010:0135c16": "是見轉熾盛永不得禪。若得禪已見禪法",
    "T46n1911_010:0135c17": "多失。發見已禪。多是鬼禪鬼通。能記吉凶",
    "T46n1911_010:0135c18": "又知他心。又廣尋韋陀證成此見。令人信",
    "T46n1911_010:0135c19": "受破世出世善。名噉人狗。若一種不破不",
    "T46n1911_010:0135c20": "名飽足。破一切法見心乃飽。飽名轉熾。內",
    "T46n1911_010:0135c21": "無實行但虛諍計如叫喚求食。執空與有",
    "T46n1911_010:0135c22": "諍。空有相破為&#x560A;喍。自稱譽為&#x5637;吠。破他",
    "T46n1911_010:0135c23": "名&#x6463;。立己名掣。又狐疑未決為&#x560A;喍。陵",
    "T46n1911_010:0135c24": "恐於他為&#x5637;吠。如守家狗令他畏故而吠",
    "T46n1911_010:0135c25": "也。此人純自行惡化他有四。一自為惡勸",
    "T46n1911_010:0135c26": "人行善。二自揚行善勸人行惡。三自勸俱",
    "T46n1911_010:0135c27": "惡。四自勸俱善。自惡勸善者。言我能達理",
    "T46n1911_010:0135c28": "於惡無妨。汝是淺行須先習善。化道應先",
    "T46n1911_010:0135c29": "以善引之。若自善勸惡者。言我是化主和",
    "T46n1911_010:0136a01": "光須善。汝是自行正應作惡。自勸俱惡者。",
    "T46n1911_010:0136a02": "俱行實道故。自勸俱善者。俱行權道故。此",
    "T46n1911_010:0136a03": "四雖異。皆以惡為本隨業沈淪。何道可從",
    "T46n1911_010:0136a04": "耶。又空見行善者。空無善惡而須行善。不",
    "T46n1911_010:0136a05": "行善者。毘紐天瞋眾生苦惱。苦惱故成業。",
    "T46n1911_010:0136a06": "業由過去現在受報。以現持戒苦行遮現",
    "T46n1911_010:0136a07": "惡果。則得漏盡。若爾須善故持戒節身。少",
    "T46n1911_010:0136a08": "欲知足&#x9E81;衣噉草。為空造行而生喜怒。空",
    "T46n1911_010:0136a09": "是瞋愛諍計之處。若得禪發見禪謝見熾。見",
    "T46n1911_010:0136a10": "已得禪乃是鬼禪鬼通。如此空見自行唯一",
    "T46n1911_010:0136a11": "化他有四。例前自行化通即是隨業。隨業",
    "T46n1911_010:0136a12": "升沈何關道也。次執空見不作善惡騰騰",
    "T46n1911_010:0136a13": "平住。雖謂平住稱愛毀憂。以平平自高。當",
    "T46n1911_010:0136a14": "知平平生煩惱處。得禪發見如前。亦通",
    "T46n1911_010:0136a15": "韋陀竊解佛教。莊嚴無記&#x560A;喍叫喚。無量",
    "T46n1911_010:0136a16": "結使從無記生。自行唯一化他亦四。若不",
    "T46n1911_010:0136a17": "發禪業牽惡道。若發禪隨禪受生。若此業",
    "T46n1911_010:0136a18": "未熟先世諸業強者先牽。當知諸見未能",
    "T46n1911_010:0136a19": "伏惑。云何惑斷耶。亦有亦無等得失之相。",
    "T46n1911_010:0136a20": "準此可知。",
    "T46n1911_010:0136a21": "摩訶止觀卷第十(上)",
    "T46n1911_010:0136a24": "摩訶止觀卷第十(下)",
    "T46n1911_010:0136a26": "隋天台智者大師說",
    "T46n1911_010:0136a27": "門人灌頂記",
    "T46n1911_010:0136a28": "[0136a28] 次明內邪得失者。三藏四門本為入理而",
    "T46n1911_010:0136a29": "執成戲論。發見獲禪兼通經籍。若以此門",
    "T46n1911_010:0136b01": "自執秖應生善。既與見相應還起三行。其",
    "T46n1911_010:0136b02": "行善者專為諸有而造果報。取著有門而",
    "T46n1911_010:0136b03": "生愛恚。勝者墮慢坑負者墮憂獄。生煩惱",
    "T46n1911_010:0136b04": "處。有門還閉不得解脫。行惡行者執有為",
    "T46n1911_010:0136b05": "是。餘者皆非。為此有門無惡不作。邪鬼入",
    "T46n1911_010:0136b06": "心唯長眾非。九十六道三順佛法。故有阿",
    "T46n1911_010:0136b07": "毘曇道修多羅道。但五百羅漢於此有門得",
    "T46n1911_010:0136b08": "出。豈應是邪。今人僻取鬼則入心。故稱阿",
    "T46n1911_010:0136b09": "毘曇鬼。或從見入或從禪入。自行有一化",
    "T46n1911_010:0136b10": "人亦四。一門既爾三門亦然。若通別圓等各",
    "T46n1911_010:0136b11": "有四門生見。一見亦具三行。行善者可",
    "T46n1911_010:0136b12": "知。行惡者。執大乘中貪欲即是道。三毒中",
    "T46n1911_010:0136b13": "具一切佛法。如此實語本滅煩惱。而僻取",
    "T46n1911_010:0136b14": "著還生結業。稱毀憂愛欺慢&#x560A;喍競於名利。",
    "T46n1911_010:0136b15": "自行則一化他有四。既非無漏無明潤業。",
    "T46n1911_010:0136b16": "業力牽生何所不至。不能細說準前可",
    "T46n1911_010:0136b17": "知。如是等見違於聖道。又能生長種種罪",
    "T46n1911_010:0136b18": "過。其不識者執謂是道。設知是見隨見而",
    "T46n1911_010:0136b19": "行以自埋沒。豈能於見動不動而修道品。略",
    "T46n1911_010:0136b20": "言見發生諸過失也。二明並決真偽者。一",
    "T46n1911_010:0136b21": "就所起法並決。二就所依法並決。今通從",
    "T46n1911_010:0136b22": "外外道四句。乃至圓四門外道見通韋陀乃",
    "T46n1911_010:0136b23": "至圓門三念處三解脫。名數是同。所起見罪",
    "T46n1911_010:0136b24": "繫縛無異。譬如金鐵二鎖。又從外道四句。",
    "T46n1911_010:0136b25": "乃至圓門四見。名雖清美。所起煩惱體是污",
    "T46n1911_010:0136b26": "穢。譬如玉鼠二璞。又從外道四句。乃至圓",
    "T46n1911_010:0136b27": "門四見雖同研鍊有成不成。譬如牛驢二",
    "T46n1911_010:0136b28": "乳。又從外道四見。乃至圓門四見有害不",
    "T46n1911_010:0136b29": "害。譬如迦羅鎮頭二果。所計神我乃是縛法",
    "T46n1911_010:0136c01": "非自在我。各執己是餘為妄語。互相是非",
    "T46n1911_010:0136c02": "何關如實。自謂真道翻開有路。望得涅",
    "T46n1911_010:0136c03": "槃方沈生死。自言諦當終成邪僻。愛處生",
    "T46n1911_010:0136c04": "愛。瞋處生瞋。雖起慈悲愛見悲耳。雖安",
    "T46n1911_010:0136c05": "塗割乃生滅強忍。雖一切智世情推度。雖",
    "T46n1911_010:0136c06": "得神通根本變化有漏變化。所讀韋陀世",
    "T46n1911_010:0136c07": "智所說。非陀羅尼力非法界流。雖斷鈍",
    "T46n1911_010:0136c08": "使如步屈蟲。世醫所治差已更發。八十八",
    "T46n1911_010:0136c09": "使集海浩然。三界生死苦輪無際。沈著有",
    "T46n1911_010:0136c10": "漏永無出期。皆是諸見幻偽。豈可為真實",
    "T46n1911_010:0136c11": "之道也。二約所依法異者。一切諸見各依",
    "T46n1911_010:0136c12": "其法。三外外道是有漏人。發有漏法以有",
    "T46n1911_010:0136c13": "漏心著於著法。著法著心體是諍競。非但",
    "T46n1911_010:0136c14": "因時捉頭拔髮。發諸見已謂是涅槃。執成",
    "T46n1911_010:0136c15": "見猛毒增&#x9B2A;盛。所依之法非真所發之見亦",
    "T46n1911_010:0136c16": "是偽也。此雖邪法若密得意以邪相入正",
    "T46n1911_010:0136c17": "相。如華飛葉動藉少因緣尚證支佛。何況",
    "T46n1911_010:0136c18": "世間舊法。然支佛雖正華葉終非正教。外外",
    "T46n1911_010:0136c19": "道密悟。而其法門但通諸見。非正法也。皆",
    "T46n1911_010:0136c20": "由著心著於著法因果俱&#x9B2A;。斷奠是邪法",
    "T46n1911_010:0136c21": "生邪見也。若三藏四門是出世聖人得出世",
    "T46n1911_010:0136c22": "法。體是清淨滅煩惱處。非唯佛經是正法。",
    "T46n1911_010:0136c23": "五百所申亦能得道。妙勝定云。佛去世後",
    "T46n1911_010:0136c24": "一百年。十萬人出家九萬人得道。二百年時",
    "T46n1911_010:0136c25": "十萬人出家。一萬人得道。當知以無著心",
    "T46n1911_010:0136c26": "不著無著法。發心真正覺悟無常。念念生",
    "T46n1911_010:0136c27": "滅朝不保夕。志求出要不封門生染而",
    "T46n1911_010:0136c28": "起戲論。譬如有人欲速見王。受賜拜職",
    "T46n1911_010:0136c29": "從四門入。何暇盤停諍計好醜。知門是通",
    "T46n1911_010:0137a01": "途不須諍計。如藥為治病不應分別。速",
    "T46n1911_010:0137a02": "出火宅盡諸苦際。真明發時證究竟道畢",
    "T46n1911_010:0137a03": "竟無諍。無諍則無業無業則無生死。但有",
    "T46n1911_010:0137a04": "道滅心地坦然。因果俱無&#x9B2A;諍俱滅。唯有正",
    "T46n1911_010:0137a05": "見無邪見也。復次四門雖是正法。若以著",
    "T46n1911_010:0137a06": "心著此四門。則生邪見。見四門異。於修因",
    "T46n1911_010:0137a07": "時多起&#x9B2A;諍。譬如有人久住城門。分別瓦",
    "T46n1911_010:0137a08": "木評薄精&#x9E81;。謂南是北非東巧西拙。自作",
    "T46n1911_010:0137a09": "稽留不肯前進非門過也。著者亦爾。分別",
    "T46n1911_010:0137a10": "名相廣知煩惱多誦道品。要名聚眾媒衒",
    "T46n1911_010:0137a11": "求達。打自大鼓&#x7AEA;我慢幢。誇耀於他互",
    "T46n1911_010:0137a12": "生&#x9B2A;諍。捉頭拔髮。八十八使瞋愛浩然。皆",
    "T46n1911_010:0137a13": "由著心於正法門而生邪見。所起煩惱與",
    "T46n1911_010:0137a14": "外外道更無有異。論所計法天懸地殊。方",
    "T46n1911_010:0137a15": "等云。種種問橋智者所呵。人亦如是。為學",
    "T46n1911_010:0137a16": "道故修此四門。三十餘年分別一門尚未",
    "T46n1911_010:0137a17": "明了。功夫纔著年已老矣。無三種味空生空",
    "T46n1911_010:0137a18": "死唐棄一期。如彼問橋有何利益。此由著",
    "T46n1911_010:0137a19": "心著無著法而起邪見也。次通教四門體",
    "T46n1911_010:0137a20": "是正法。近通化城前曲此直。巧拙雖殊通",
    "T46n1911_010:0137a21": "處無別。如天門直華餘門曲陋。不住二門",
    "T46n1911_010:0137a22": "俱得通進。若數瓦木二俱遲壅。若不稽滯",
    "T46n1911_010:0137a23": "法門若因若果俱無諍著。是名無著心。不",
    "T46n1911_010:0137a24": "著無著法不生邪見也。復次若以著心",
    "T46n1911_010:0137a25": "著此直門亦生邪見。或為名為眾為勝為",
    "T46n1911_010:0137a26": "利分別門相。瞋愛慢結因此得生。譬如以",
    "T46n1911_010:0137a27": "毒內良藥中。安得不死。以見著毒入正",
    "T46n1911_010:0137a28": "法中。增長苦集非如來咎。利根外道以邪",
    "T46n1911_010:0137a29": "相入正相。令著無著成佛弟子。鈍根內道",
    "T46n1911_010:0137b01": "以正相入邪。令無著有著成邪弟子。豈",
    "T46n1911_010:0137b02": "不悲哉。別圓四門巧拙利鈍俱通究竟涅槃。",
    "T46n1911_010:0137b03": "因不住著果無&#x9B2A;諍。若封門起見則生煩",
    "T46n1911_010:0137b04": "惱與漚樓佉等。以此而觀如明眼人臨於",
    "T46n1911_010:0137b05": "涇渭。豈容迷名而不識清濁也。略明見",
    "T46n1911_010:0137b06": "發則有五番。一番有四。則有二十門。一門",
    "T46n1911_010:0137b07": "有七。合一百四十見法不同。廣論無量。皆",
    "T46n1911_010:0137b08": "藉因緣而得開發。良以通修止故諸禪得",
    "T46n1911_010:0137b09": "發。通修觀故諸見得發。通修之緣乃由止",
    "T46n1911_010:0137b10": "觀。而根本別因必由前世。或在外外道中",
    "T46n1911_010:0137b11": "學。或為佛弟子大小乘中學。或因聞法相",
    "T46n1911_010:0137b12": "曾發諸見。或因坐禪發此諸見。隔生廢忘",
    "T46n1911_010:0137b13": "解不現前。今修靜心。或聞經論熏其宿業",
    "T46n1911_010:0137b14": "見法還生。先世熟者今則易發。先世生&#x6F81;今",
    "T46n1911_010:0137b15": "則難發。隔生遠則難近則易。若外外見熟近",
    "T46n1911_010:0137b16": "則前發。內見熟近則先現。神通韋陀既是事",
    "T46n1911_010:0137b17": "相。隔生易忘難發。見是慧性難忘易發。",
    "T46n1911_010:0137b18": "如人久別憶名忘面。事理難易亦復如是。",
    "T46n1911_010:0137b19": "若前世外有鬼緣。鬼則加之發鬼禪鬼見。",
    "T46n1911_010:0137b20": "外有聖緣。聖人加之發正禪見也。復次若",
    "T46n1911_010:0137b21": "先未識諸見過患。於見生怖&#x6031;&#x6031;急斷。今",
    "T46n1911_010:0137b22": "識其邪相慎莫卒斷。但恣其成就作助道",
    "T46n1911_010:0137b23": "力必有巨益。如腹有蠱當養寸白後瀉幹",
    "T46n1911_010:0137b24": "珠。所以然者。世間癡人頑同牛馬。徒雷震",
    "T46n1911_010:0137b25": "法音溢敷錦繡。於其聞見無益。耽著五",
    "T46n1911_010:0137b26": "欲如患蠱者。若發諸見見噉鈍使喻之",
    "T46n1911_010:0137b27": "寸白。見慧與正觀相&#x96A3;聞法易悟。如彼珠",
    "T46n1911_010:0137b28": "湯。為是義故須養見研心前驅開導。若入",
    "T46n1911_010:0137b29": "二乘則動見修道品。若入大乘不動見",
    "T46n1911_010:0137c01": "修道品。對寇破賊然後勳成。是為養外見",
    "T46n1911_010:0137c02": "以為侍者。若發三藏拙四門見。通巧四門",
    "T46n1911_010:0137c03": "見。見雖是障助道亦深。若福德法升天甚",
    "T46n1911_010:0137c04": "易取道則難。見是慧性。沈淪亦易悟道甚",
    "T46n1911_010:0137c05": "疾。大論云。三惡亦有得道人少故不說。白",
    "T46n1911_010:0137c06": "人黑黶不名黑人耳。既知是見惑不得起",
    "T46n1911_010:0137c07": "恣其分別。如諸外道先有見心。被佛化時",
    "T46n1911_010:0137c08": "如快馬見鞭影即便得悟。若無見者萬斧",
    "T46n1911_010:0137c09": "不斷。如為牛馬說法。不相領解。[狂-王+巢]獠全未",
    "T46n1911_010:0137c10": "解語若為論玄。故佛於其人則不出世。",
    "T46n1911_010:0137c11": "分形散質為師為友導其見法。佛日初出。",
    "T46n1911_010:0137c12": "權者引實聞法即悟。法華云密遣二人者。",
    "T46n1911_010:0137c13": "約法論方便之二教。約人是權同二乘。眾",
    "T46n1911_010:0137c14": "聖屈曲尚教其見。今得見發豈可遽除。若",
    "T46n1911_010:0137c15": "先世修別圓八門未斷通惑。此見若發過",
    "T46n1911_010:0137c16": "同三外。若先世已破通惑。未悟別理或同",
    "T46n1911_010:0137c17": "二乘。前見尚養況此見耶。淨名取二乘過邊",
    "T46n1911_010:0137c18": "撥屬外道。又取助邊使之為侍。進退解之",
    "T46n1911_010:0137c19": "勿一向也。今生修道見心發者真理可期。",
    "T46n1911_010:0137c20": "見若未發聖境難會。[0137c20] ○第四約見修止觀",
    "T46n1911_010:0137c21": "者。如上通論得見不同。則一百四十種。若",
    "T46n1911_010:0137c22": "別就內邪則有一百一十二種。若作宗明",
    "T46n1911_010:0137c23": "義凡有幾宗。十地中攝數論等分別見相。",
    "T46n1911_010:0137c24": "為同為異。邪正途轍優降幾何。若解此意",
    "T46n1911_010:0137c25": "知不相關。其不解者知復奈何。夫佛法兩",
    "T46n1911_010:0137c26": "說一攝二折。如安樂行不稱長短是攝義。",
    "T46n1911_010:0137c27": "大經執持刀仗乃至斬首是折義。雖與奪",
    "T46n1911_010:0137c28": "殊途俱令利益。若諸見流轉須斷令盡。若",
    "T46n1911_010:0137c29": "助練神明迴心入正皆可攝受。約多種人",
    "T46n1911_010:0138a01": "說上諸見。無有一人併發之者。設使皆發",
    "T46n1911_010:0138a02": "會相吞噉惟一事實。約一一見各作法門。",
    "T46n1911_010:0138a03": "巧示言方經九十日。束一一見同一觀門。",
    "T46n1911_010:0138a04": "具一切法亦不可盡多一自在。今且約一",
    "T46n1911_010:0138a05": "見眾多亦然。諸見之中空能壞一切。一切不",
    "T46n1911_010:0138a06": "能壞空引人甚利。今當先觀空見例為",
    "T46n1911_010:0138a07": "十意。思議境者。空見出生十法界法。胡瓜非",
    "T46n1911_010:0138a08": "熱能為病因。空非十界能作因緣。成論云。",
    "T46n1911_010:0138a09": "剎那邊見心起即是不善。毘曇明。剎那邊見",
    "T46n1911_010:0138a10": "心起。不當善惡名為無記。因等起心。一切",
    "T46n1911_010:0138a11": "善惡因之而起。今此空見亦有二義。若別觀",
    "T46n1911_010:0138a12": "者。如因等起十法界因之而生。所以者何。",
    "T46n1911_010:0138a13": "昔未空見未曾為行。今發空見即有三",
    "T46n1911_010:0138a14": "行。如前說。由空造惡者行無礙法。上不見",
    "T46n1911_010:0138a15": "經佛敬田可尊。下不見親恩之德。習裸畜",
    "T46n1911_010:0138a16": "法斷滅世間出世等善。闡提雖惡尚存憐",
    "T46n1911_010:0138a17": "愛之善。空見永無純三品惡。逆害傷毀即地",
    "T46n1911_010:0138a18": "獄界。無慚無愧即畜生界。慳貪破齋不淨",
    "T46n1911_010:0138a19": "自活即餓鬼界。破齋故常飢。不淨故噉穢。",
    "T46n1911_010:0138a20": "因空行善者。持戒苦行莊嚴十善三業淳",
    "T46n1911_010:0138a21": "熟即三善道界。又發根本即色界。又因空",
    "T46n1911_010:0138a22": "生聲聞者。若謂空者其實不識空中四諦。",
    "T46n1911_010:0138a23": "所以者何。若證法性是空是淨。虛妄空見必",
    "T46n1911_010:0138a24": "依果報。果報是污穢色。大品云。色若常無常",
    "T46n1911_010:0138a25": "等皆依於色。受納空是餘者則非。取空像",
    "T46n1911_010:0138a26": "貌異於有法。緣空起三行分別空心勝",
    "T46n1911_010:0138a27": "於餘法。是名五陰。空塵對意即是二入。更",
    "T46n1911_010:0138a28": "加意識。即是三界。界入陰等即是苦諦。空見",
    "T46n1911_010:0138a29": "是瞋處愛處慢處。有見弱者則&#x6463;破有法。掣",
    "T46n1911_010:0138b01": "理就空疑不得起。若&#x6463;不破掣不來則&#x560A;",
    "T46n1911_010:0138b02": "喍生疑。又今雖無疑後當大疑。何以故。若",
    "T46n1911_010:0138b03": "空是理應與聖等。既不等者安得不疑。是",
    "T46n1911_010:0138b04": "誰計空計空者我。我實非空空亦非我。因",
    "T46n1911_010:0138b05": "空生我。謂我行我解讚我毀我。著此空",
    "T46n1911_010:0138b06": "邊不可捨離。謂因空道望通涅槃。則以",
    "T46n1911_010:0138b07": "空為戒。非雞狗等非因計因。是因盜戒",
    "T46n1911_010:0138b08": "取。計空為空實非理空非果計果。是果盜",
    "T46n1911_010:0138b09": "見取。空見偏僻即是邪見。如是十使從空而",
    "T46n1911_010:0138b10": "生。欲苦下具十。集下有七除身邊戒取。道",
    "T46n1911_010:0138b11": "下有八除身邊。滅下有七除身邊戒取。合",
    "T46n1911_010:0138b12": "三十二。色無色各除四瞋。各二十八。合八十",
    "T46n1911_010:0138b13": "八使。是名集諦。集迷苦起苦由集生。苦集",
    "T46n1911_010:0138b14": "流轉長爪不識。復有一鬼頭上火然。非想",
    "T46n1911_010:0138b15": "已來尚自未免。何得於空不識苦集。若識",
    "T46n1911_010:0138b16": "空見苦集苦集皆依於色。一切色法名身。",
    "T46n1911_010:0138b17": "身色污穢污穢是不淨。智者所惡破於淨倒。",
    "T46n1911_010:0138b18": "名身念處。若受空見是受不受受第二句。",
    "T46n1911_010:0138b19": "順空即樂受。違空即苦受。不違不順即不",
    "T46n1911_010:0138b20": "苦不樂受。三受即三苦。計苦為樂是名顛",
    "T46n1911_010:0138b21": "倒。若知無樂破樂顛倒名受念處。空塵對",
    "T46n1911_010:0138b22": "心而生意識。此心生滅新新流動。有緣思",
    "T46n1911_010:0138b23": "生無緣思不生。生滅無常而謂是常。即是",
    "T46n1911_010:0138b24": "顛倒。識識無常即破常倒名心念處。取空",
    "T46n1911_010:0138b25": "像貌而行善惡行中計我。行若是我行有",
    "T46n1911_010:0138b26": "好惡。行有興廢我亦應爾。諸行無量我若",
    "T46n1911_010:0138b27": "遍者我則無量。若不遍者則一行無我。眾行",
    "T46n1911_010:0138b28": "亦無我。強計有我即是顛倒。若知無我則",
    "T46n1911_010:0138b29": "破想行名法念處。但諸陰通計四倒。於想",
    "T46n1911_010:0138c01": "行計我強。於色計淨強。於心計常強。於",
    "T46n1911_010:0138c02": "受計樂強。名別念處。若總念處則不爾也。",
    "T46n1911_010:0138c03": "是為空見生念處觀。勤破倒觀即見正勤。",
    "T46n1911_010:0138c04": "定心中修名如意足。五善根生名為根。破",
    "T46n1911_010:0138c05": "五惑名為力。安隱道用名七覺。安隱道中",
    "T46n1911_010:0138c06": "行名八正道。是為空見能生道諦。四倒除",
    "T46n1911_010:0138c07": "故是癡滅。癡滅故愛滅。愛滅故瞋滅。瞋滅故",
    "T46n1911_010:0138c08": "知空非道。慚愧低頭則是慢滅。無復所執",
    "T46n1911_010:0138c09": "則疑滅。空見既具苦集。苦集非畢竟空執",
    "T46n1911_010:0138c10": "空心破。故求我叵得。我叵得故則身見破。",
    "T46n1911_010:0138c11": "身見破故則我見破。我見破故邊見破。空見",
    "T46n1911_010:0138c12": "非道戒取破。空非涅涅見取破。空不當理",
    "T46n1911_010:0138c13": "邪見破。十使破故八十八使破。八十八使破",
    "T46n1911_010:0138c14": "故子縛破。子縛破故能發初果進成無學。",
    "T46n1911_010:0138c15": "果縛破入無餘涅槃。是為空見生滅諦。即",
    "T46n1911_010:0138c16": "聲聞法界也。若於空見明識四諦則知盡",
    "T46n1911_010:0138c17": "苦真道。真道伏斷得成賢聖。乃至一百四十",
    "T46n1911_010:0138c18": "種見。單複具足無言等見。皆識真道。於諸",
    "T46n1911_010:0138c19": "見中能動能出。若不爾者不見四真諦。是",
    "T46n1911_010:0138c20": "故久流轉生死大苦海。若能見四諦則得",
    "T46n1911_010:0138c21": "斷生死。生有既盡已更不受諸有。即此意",
    "T46n1911_010:0138c22": "也。次明空見生支佛者。空見非空妄謂是",
    "T46n1911_010:0138c23": "空顛倒分別。倒即是無明。無明故取著空",
    "T46n1911_010:0138c24": "見。若知無明何所取著。若知無明不起",
    "T46n1911_010:0138c25": "取有畢故不造新。不造新不起取有。畢",
    "T46n1911_010:0138c26": "故是不起無明。若無無明則成智明。故",
    "T46n1911_010:0138c27": "有智慧時則無煩惱。無煩惱時則無明滅。",
    "T46n1911_010:0138c28": "無明滅則諸行滅。乃至老死滅。中論云。云何",
    "T46n1911_010:0138c29": "聲聞觀十二因緣義。乃說常無常等六十二",
    "T46n1911_010:0139a01": "見。問答殆不相應。今秖此是答常無常等見",
    "T46n1911_010:0139a02": "皆是無明。知無明不起取有。即是聲聞法",
    "T46n1911_010:0139a03": "中十二因緣觀。法華云。樂獨善寂求自然",
    "T46n1911_010:0139a04": "慧。此慧善寂六十二見也。又觀剎那空見",
    "T46n1911_010:0139a05": "既具四諦。此空見心為有為無。剎那心起",
    "T46n1911_010:0139a06": "便具五陰。云何言無。此即有支。有即含果。",
    "T46n1911_010:0139a07": "亦是因中有果義。若作無果者。有支有因",
    "T46n1911_010:0139a08": "因義具足有從何生。若無取者有則不生。",
    "T46n1911_010:0139a09": "取即五見。執空是邊。於空計我。謂空為道",
    "T46n1911_010:0139a10": "為涅槃為正。是為取支。取從愛生愛喜違",
    "T46n1911_010:0139a11": "瞋慢彼疑此。此名愛支。愛因受生受故愛",
    "T46n1911_010:0139a12": "起。如受一法愛味追求。知受因觸以有",
    "T46n1911_010:0139a13": "意根空塵得觸。經云。觸因緣故生諸受。觸",
    "T46n1911_010:0139a14": "由於入。塵觸諸根故得於入。入由名色歌",
    "T46n1911_010:0139a15": "羅邏三事。色有五胞。命能連持。識有四陰",
    "T46n1911_010:0139a16": "之名。又三事名色。由初託胎識。識由往業",
    "T46n1911_010:0139a17": "業由無明。無明是過去顛倒。謂有謂無一",
    "T46n1911_010:0139a18": "切諸見。故能成辦今世色軀。經云。識種業",
    "T46n1911_010:0139a19": "田愛水。無明覆蔽生名色芽。今復顛倒迷於",
    "T46n1911_010:0139a20": "空見起善惡行。種於未來名色之芽。顛倒",
    "T46n1911_010:0139a21": "又顛倒。無明又無明。更相因緣無有窮已。",
    "T46n1911_010:0139a22": "若知無明顛倒。不須推畫若有若無。達其",
    "T46n1911_010:0139a23": "體性本自不實。妄想因緣和合故有。既知",
    "T46n1911_010:0139a24": "顛倒無明即寢。寢故諸行老死皆寢。空見無",
    "T46n1911_010:0139a25": "明老死寢者。一百四十諸見無明老死皆寢。",
    "T46n1911_010:0139a26": "寢故是破二十五有侵除習氣。是名空見",
    "T46n1911_010:0139a27": "生支佛法界。若於空見識是無明無明可",
    "T46n1911_010:0139a28": "滅。若不識者尚不出空見。為見造業如",
    "T46n1911_010:0139a29": "蠶作繭。何得成支佛耶。鼻隔禪師發得空",
    "T46n1911_010:0139b01": "見。多墮網中不能自拔。散心法師雖分別",
    "T46n1911_010:0139b02": "諸使。亦不自知空見過患。闇證凡龜盲狗穭",
    "T46n1911_010:0139b03": "吠。自行化他全無道氣。空見生六度菩薩",
    "T46n1911_010:0139b04": "法者。既識空見諦緣。即是知病識藥。識藥",
    "T46n1911_010:0139b05": "故自欣。知病故愍彼。欲共眾生離苦求",
    "T46n1911_010:0139b06": "樂。空見陰界是苦。十使等是集。念處等是",
    "T46n1911_010:0139b07": "道。四倒破是滅。約此起誓。如一空見一日",
    "T46n1911_010:0139b08": "一夜。凡生幾許百千億陰。一一五陰即是眾",
    "T46n1911_010:0139b09": "生。日夜既爾。何況一世。何況無量世。空見既",
    "T46n1911_010:0139b10": "爾餘見亦然。能生之見既多。所生之陰則不",
    "T46n1911_010:0139b11": "可數。一人尚爾何況多人。是為眾生無邊",
    "T46n1911_010:0139b12": "誓願度。如一空見念念八十八使。餘三見六",
    "T46n1911_010:0139b13": "十二等亦八十八使。一人尚爾何況多人。是",
    "T46n1911_010:0139b14": "名煩惱無量誓願斷。如一空見修念處道",
    "T46n1911_010:0139b15": "品。餘一切見正助之道無量無邊。一人尚爾",
    "T46n1911_010:0139b16": "多人亦然。是為法門無盡誓願知。如一空見",
    "T46n1911_010:0139b17": "煩惱滅。無量見無量煩惱亦滅。一人既爾諸",
    "T46n1911_010:0139b18": "人亦然。是名無上佛道誓願成。若眾生苦集",
    "T46n1911_010:0139b19": "是性實者則不可度。以苦集從因緣生無",
    "T46n1911_010:0139b20": "有自性故。苦海可乾集源易竭。故言度",
    "T46n1911_010:0139b21": "耳。觀空起願如上說。約空起行者。若執",
    "T46n1911_010:0139b22": "空見而行布施者。乃是魔施。知空見諦緣",
    "T46n1911_010:0139b23": "無常無我等過則捨空見。亦愍於他勸捨",
    "T46n1911_010:0139b24": "空見而行布施。若執空見而持戒者。與",
    "T46n1911_010:0139b25": "持雞狗等戒何異。知空見無常等過不為",
    "T46n1911_010:0139b26": "空見所傷。慈愍於他令防空見。若執空",
    "T46n1911_010:0139b27": "見為瞋處愛處強行忍者。是力不足畏他",
    "T46n1911_010:0139b28": "故忍。今知空見無量過患。能伏空見及六十",
    "T46n1911_010:0139b29": "二。亦勸於他安忍空見。若不除空見而精",
    "T46n1911_010:0139c01": "進者。雜見非精退入三途非進。今知空見",
    "T46n1911_010:0139c02": "空見不起為精。空見業破而得升出名進。",
    "T46n1911_010:0139c03": "亦勸於他修此精進。若不破空見得禪",
    "T46n1911_010:0139c04": "者多是鬼法。今知空過不為空見所動。",
    "T46n1911_010:0139c05": "成正禪正通不為諂媚憍利。以此神通勸",
    "T46n1911_010:0139c06": "化眾生令捨見散入禪。若執空見而修",
    "T46n1911_010:0139c07": "智慧愚癡世智。今識空見諦緣。以無常狼",
    "T46n1911_010:0139c08": "怖空見羊煩惱脂銷。廣起願行功德身肥。",
    "T46n1911_010:0139c09": "悲愍眾生令除脂長肉。若有緣機熟即坐",
    "T46n1911_010:0139c10": "道場斷結作佛。是名空見生六度法界。觀",
    "T46n1911_010:0139c11": "空見即是無明無明即空。從無明生一切苦",
    "T46n1911_010:0139c12": "集皆不可得。何者。四倒是橫計寧有性實。",
    "T46n1911_010:0139c13": "所治之倒非有。能治念處云何可得。乃至覺",
    "T46n1911_010:0139c14": "道皆悉不生故不可得。故大品云。習應苦空",
    "T46n1911_010:0139c15": "等(云云)。二乘知即空斷苦入滅。菩薩即空",
    "T46n1911_010:0139c16": "慈悲願行誓度眾生。雖度眾生如度虛空。",
    "T46n1911_010:0139c17": "雖滅煩惱如與空共&#x9B2A;。雖生法門如虛",
    "T46n1911_010:0139c18": "空生。雖滅眾生實無眾生得滅度者。是智",
    "T46n1911_010:0139c19": "是斷是菩薩無生法忍。是名空見生通教菩",
    "T46n1911_010:0139c20": "薩法界也。觀此空見有無量相。所謂四諦",
    "T46n1911_010:0139c21": "分別校計不可窮盡。此無盡者從空見生。",
    "T46n1911_010:0139c22": "空見從無明生。所生無量能生亦無量。能生",
    "T46n1911_010:0139c23": "既假名所生亦是假名。推此無明從法性",
    "T46n1911_010:0139c24": "生。譬如尋夢知由於眠。觀此空見而識",
    "T46n1911_010:0139c25": "實相。實相即如來藏。無量客塵覆此藏理。",
    "T46n1911_010:0139c26": "修恒沙法門顯清淨性。是名空見生別教",
    "T46n1911_010:0139c27": "法也。空見生圓教法如前如後。復次見惑",
    "T46n1911_010:0139c28": "浩浩如四十里水。思惑殘勢如一渧水。前諸",
    "T46n1911_010:0139c29": "方便共治見惑。惑盡名為入流任運不退。",
    "T46n1911_010:0140a01": "見惑難除巧須方便。成論云。以空治惑。若",
    "T46n1911_010:0140a02": "空治得入不俟餘法。若不入者更設何治。",
    "T46n1911_010:0140a03": "如水中生火水不能滅。空見起過空何能",
    "T46n1911_010:0140a04": "治。今知空見苦集之病。然後用諦智治之。",
    "T46n1911_010:0140a05": "三藏無常智。通家即空智。皆前除見。別亦前",
    "T46n1911_010:0140a06": "除見入空。次善巧出假如空中種樹。圓雖",
    "T46n1911_010:0140a07": "不作意除見見自前除。除堅牢見種種方",
    "T46n1911_010:0140a08": "治。云何直言但以空治邪。云何諸治共治",
    "T46n1911_010:0140a09": "一見。如患冷用四種藥。服薑桂者去病",
    "T46n1911_010:0140a10": "復力。服五石者病去益色。服重婁者加壽",
    "T46n1911_010:0140a11": "能飛。服金丹者成大仙人。病同一種藥法",
    "T46n1911_010:0140a12": "為異得力亦異。四教治見見盡解異。治見",
    "T46n1911_010:0140a13": "既爾治餘亦然。此四治者即是四念處。遺教",
    "T46n1911_010:0140a14": "令依四念處修道得出火宅。所以者何。一",
    "T46n1911_010:0140a15": "空見心即三界。三界無別法唯是一心作。空",
    "T46n1911_010:0140a16": "見生六道業受六道身居六道處。處即火",
    "T46n1911_010:0140a17": "宅。身居即苦具。業即鬼神。競共推排三車自",
    "T46n1911_010:0140a18": "運乃得出耳。三車即是三藏中三乘念處。亦",
    "T46n1911_010:0140a19": "是通中三人。共一念處。又是別方便中三種",
    "T46n1911_010:0140a20": "念處。真實一種念處。又圓一實念處。略說九",
    "T46n1911_010:0140a21": "種四念處。中說九種道品。廣說九種四諦。",
    "T46n1911_010:0140a22": "是諸念處皆能治見得出火宅。遺囑之意義",
    "T46n1911_010:0140a23": "在於此。但釋迦初出。先示三人各用四念",
    "T46n1911_010:0140a24": "處。此如法華羊鹿牛車各出火宅。次說三",
    "T46n1911_010:0140a25": "人同修一念處。此如大品是乘從三界出",
    "T46n1911_010:0140a26": "到薩婆若中住。亦如大集三乘之人同以",
    "T46n1911_010:0140a27": "無言說道斷煩惱。次說菩薩修次第念處。",
    "T46n1911_010:0140a28": "此如大品不共般若。諸念處乘別而未合。後",
    "T46n1911_010:0140a29": "說一切小大同一念處。此如法華同乘大",
    "T46n1911_010:0140b01": "車直至道場。約此空見明諸惑明諸治。",
    "T46n1911_010:0140b02": "與諸經論不相違背。一微塵中有大千經",
    "T46n1911_010:0140b03": "卷。即此意也。次明不思議境者。一念空見",
    "T46n1911_010:0140b04": "具十法界。即是法性。法性更非遠物。即是",
    "T46n1911_010:0140b05": "空見心。淨名云。諸佛解脫當於眾生心行",
    "T46n1911_010:0140b06": "中求。當於六十二見中求。三法不異。故",
    "T46n1911_010:0140b07": "宛轉相指。一切眾生即是菩提不可復得。即",
    "T46n1911_010:0140b08": "圓淨解脫。五陰即是涅槃不可復滅。即方便",
    "T46n1911_010:0140b09": "淨解脫。眾生如即佛如。是性淨解脫。佛解脫",
    "T46n1911_010:0140b10": "者即是色解脫等五種涅槃。空見心即是污",
    "T46n1911_010:0140b11": "穢五陰。五陰即有眾生。眾生即有五陰。名",
    "T46n1911_010:0140b12": "色眾生更互相縛不得相離。觀此五陰即",
    "T46n1911_010:0140b13": "是涅槃不可復滅。本無繫縛即是解脫。本",
    "T46n1911_010:0140b14": "有解脫攝一切法。故言解脫即心而求。又",
    "T46n1911_010:0140b15": "觀見心五陰即是法性。便無復見心五陰。",
    "T46n1911_010:0140b16": "因滅是色獲得常色等法性五陰。因滅眾",
    "T46n1911_010:0140b17": "生獲得常住法性眾生。能一色一切色。一識",
    "T46n1911_010:0140b18": "一切識。一眾生一切眾生。不相妨礙。如明",
    "T46n1911_010:0140b19": "鏡淨現眾色像。是名性淨。三種解脫不得",
    "T46n1911_010:0140b20": "相離。不縱不橫不可思議。圓滿具足空見中",
    "T46n1911_010:0140b21": "求。是名不可思議境。此境無明法性宛然具",
    "T46n1911_010:0140b22": "足。傷已昏沈今始覺知。一切眾生亦復如",
    "T46n1911_010:0140b23": "是。既是法性那不起慈。既是無明那不起",
    "T46n1911_010:0140b24": "悲。觀此空見本性空寂淨若虛空。善巧安",
    "T46n1911_010:0140b25": "心研此二法。見陰見假四句不生。單複諸",
    "T46n1911_010:0140b26": "句。句句有苦集無明蔽塞。句句有道滅等",
    "T46n1911_010:0140b27": "通。觀空見一陰一切陰。三諦不動則了法",
    "T46n1911_010:0140b28": "身。觀不動陰非淨非不淨等。雙樹涅槃亦是",
    "T46n1911_010:0140b29": "道場。是觀名般若。八倒破名解脫。於一念",
    "T46n1911_010:0140c01": "處起一切念處調伏眾生。如是三法非因",
    "T46n1911_010:0140c02": "非果。非因而因念處是道場。非果而果雙",
    "T46n1911_010:0140c03": "樹中間而入涅槃。於空見不動而修不思",
    "T46n1911_010:0140c04": "議三十七品。如是遍破不得空見名空三",
    "T46n1911_010:0140c05": "昧。不見空相名無相三昧。如是三昧不",
    "T46n1911_010:0140c06": "從真緣生名無作三昧。若不入者發大誓",
    "T46n1911_010:0140c07": "願。內捨執見外棄命財。空見乖理戒不清",
    "T46n1911_010:0140c08": "淨。誓令空見不犯法身。守護七支不撓",
    "T46n1911_010:0140c09": "含識。若空見喧動中忍不成。今誓苦到安心",
    "T46n1911_010:0140c10": "空見。如橋地海總集我身心終不動。若空",
    "T46n1911_010:0140c11": "見間雜。誓純一專精念念流入。又空見擾動",
    "T46n1911_010:0140c12": "不能安一。至誠懺悔息二攀緣。一切種智",
    "T46n1911_010:0140c13": "不開者無明未破。誓觀空見法性現前。剛",
    "T46n1911_010:0140c14": "決進勇不證不休。如是對治助開涅槃。深",
    "T46n1911_010:0140c15": "識位次不濫上地。內外風塵不能破壞。順",
    "T46n1911_010:0140c16": "道法愛不生故無頂墮。心心寂滅流入薩婆",
    "T46n1911_010:0140c17": "若海。乘一大車遊於四方。直至道場成",
    "T46n1911_010:0140c18": "得正覺。餘如上說。"
}