{
    "T02n0141_001:0863a20": "No. 141 [No. 125(51.9), 142-143]",
    "T02n0141_001:0863a21": "佛說阿&#x906C;達經",
    "T02n0141_001:0863a23": "宋天竺三藏求那跋陀羅譯",
    "T02n0141_001:0863a24": "[0863a24] 聞如是：[0863a24] 佛在舍衛國，告諸比丘：「皆聽我所言",
    "T02n0141_001:0863a25": "致難，父母生子養育哺乳，長大欲令見日月",
    "T02n0141_001:0863a26": "光，父母以天下萬物示子，欲令知善惡。諸比",
    "T02n0141_001:0863a27": "丘！如是子以一肩負父，復以一肩負母，至壽",
    "T02n0141_001:0863a28": "竟乃止，復以天珍寶、明月珠、玉璧、琉璃、珊瑚，",
    "T02n0141_001:0863a29": "自生禽獸白珠，皆以著身上，尚未足報償父",
    "T02n0141_001:0863b01": "母恩。父母喜殺生，子能諫止父母，令不復殺",
    "T02n0141_001:0863b02": "生；父母有惡心，子常諫止，令常念善無有惡",
    "T02n0141_001:0863b03": "心；父母愚癡少智不知經道，以佛經告之；父",
    "T02n0141_001:0863b04": "母貪狼嫉&#x59AC;，子從順諫之；父母不知善惡，子",
    "T02n0141_001:0863b05": "稍以順告之。諸比丘！子當如是。為人作子，衣",
    "T02n0141_001:0863b06": "服欲好於父母，食欲甘於父母，語欲高父",
    "T02n0141_001:0863b07": "母上，至死後當入地獄中。為人作子，當孝順",
    "T02n0141_001:0863b08": "事父母，持行如是者，死當生天上。」諸比丘皆",
    "T02n0141_001:0863b09": "稽首，俱聞善教。",
    "T02n0141_001:0863b10": "[0863b10] 佛言：「有大賢者優婆塞字&#x906C;達，為子取婦，",
    "T02n0141_001:0863b11": "婦字玉耶。玉耶大豪富家女，不以姑妐之",
    "T02n0141_001:0863b12": "禮事&#x906C;達，亦不敬其夫婿積數年。&#x906C;達亦賢",
    "T02n0141_001:0863b13": "者優婆塞，不言不語，到佛所自責：『我為子",
    "T02n0141_001:0863b14": "取婦，國中豪富家子，心大歡喜。今事我數",
    "T02n0141_001:0863b15": "年，憍慢自恣不以婦禮，願佛明日自屈到我",
    "T02n0141_001:0863b16": "家。』佛默然不應，默然不應者旦日欲往。明",
    "T02n0141_001:0863b17": "日佛到&#x906C;達家，其婦不出，佛以神化之，心喜，",
    "T02n0141_001:0863b18": "乃出見佛，前為佛作禮。佛言：『汝為人作婦，用",
    "T02n0141_001:0863b19": "何事夫婿？』玉耶言：『當以身事夫。』佛言：『婦人",
    "T02n0141_001:0863b20": "事夫有三惡四善。何等為三惡？一惡者，如與",
    "T02n0141_001:0863b21": "惰人共居不欲作事，罵詈至暮，嗜美好&#x9B2A;。二",
    "T02n0141_001:0863b22": "惡者，如與怨家共居，不持一心向夫，不願夫",
    "T02n0141_001:0863b23": "善，不願夫成就，當願夫死。三惡者，如與偷盜",
    "T02n0141_001:0863b24": "共居，不惜夫物，但念欺夫，常欲自好，不順子",
    "T02n0141_001:0863b25": "孫，但念婬泆。如是死者，展轉惡道中無有出",
    "T02n0141_001:0863b26": "時，是為三惡。何等為四善？一善者，婦見夫從",
    "T02n0141_001:0863b27": "外來，當如母見子，夫有急緩，常欲身代之。二",
    "T02n0141_001:0863b28": "善者，婦事夫當如弟見兄，上下相承事，夫惡",
    "T02n0141_001:0863b29": "不以為惡，不念婬泆常隨夫語。三善者，婦事",
    "T02n0141_001:0863c01": "夫當如朋友，相見輒相念，夫從他方來，當如",
    "T02n0141_001:0863c02": "見父兄，心中歡喜和顏向之，婦持心當如是。",
    "T02n0141_001:0863c03": "四善者，婦事夫當如婢，夫大罵亦不以為惡，",
    "T02n0141_001:0863c04": "捶擊亦不以為劇，走使亦不以為勞苦，夫雖",
    "T02n0141_001:0863c05": "惡，常念事善，當顧子孫，如是死者常生天",
    "T02n0141_001:0863c06": "上，亦於天上饒侍者，好衣、珍寶常在身上。』佛",
    "T02n0141_001:0863c07": "言：『三惡四善，汝欲持何所事夫？』玉耶言：『婦人",
    "T02n0141_001:0863c08": "事夫不可用三惡，四善者可與共居，從今以",
    "T02n0141_001:0863c09": "去，請如婢事大夫子。』玉耶即膝行承事&#x906C;達，",
    "T02n0141_001:0863c10": "以夫婦之禮事其婿。」"
}