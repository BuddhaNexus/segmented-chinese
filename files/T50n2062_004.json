{
    "T50n2062_004:0912a06": "大明高僧傳卷第四",
    "T50n2062_004:0912a08": "皇明天台山慈雲禪寺",
    "T50n2062_004:0912a09": "沙門釋　如惺　撰",
    "T50n2062_004:0912a10": "解義篇第二之四(正傳四人附見六人)",
    "T50n2062_004:0912a11": "北直羊山秀峯庵沙門釋明龍傳一(大光)",
    "T50n2062_004:0912a12": "釋明龍淮南宿遷姚氏子也。俗諱東陽。甞補",
    "T50n2062_004:0912a13": "邑庠諸生。居常好修嗜內典。二十年不問",
    "T50n2062_004:0912a14": "家人產。雅從善知識遊隆慶改元。澹然為",
    "T50n2062_004:0912a15": "居士。而北探諸名勝巨剎訪有道耆德。寓",
    "T50n2062_004:0912a16": "清苑越三寒暑。登銀山法華寺從大光和",
    "T50n2062_004:0912a17": "尚祝髮進具。尋居羊山秀峯庵。名德日起。",
    "T50n2062_004:0912a18": "鶉衣一衲不裓不襦不履諸陵。中貴人多",
    "T50n2062_004:0912a19": "檀施弗之顧安七十二眾期千日。親為說",
    "T50n2062_004:0912a20": "法闡三教宗旨。時休寧汪司馬道昆奉。",
    "T50n2062_004:0912a21": "詔行邊。道出諸陵期督府法華寺。聞師高",
    "T50n2062_004:0912a22": "德乃趣。一沙彌逆至。見師敞衲曾不掩[髆甫+一]",
    "T50n2062_004:0912a23": "祁寒無所侵。汪與督府避席禮之。携入",
    "T50n2062_004:0912a24": "洞中。坐石床與語。師略舉西來意。督府灑",
    "T50n2062_004:0912a25": "然信服。汪問千日畢能作常住乎。曰無常",
    "T50n2062_004:0912a26": "無住。明日辭歸。越旬有五日立春。羊山放",
    "T50n2062_004:0912a27": "光五色。又越七日除夕集眾告曰。元年元",
    "T50n2062_004:0912a28": "日吾當行矣。汝等識字者用耳聞經。不識",
    "T50n2062_004:0912a29": "字者用心念佛。務禪定智慧務濟物普心。",
    "T50n2062_004:0912b01": "即此是佛慎弗他求。汝等勉之。除夜既半",
    "T50n2062_004:0912b02": "命弟子視中星曰。夜午乎。曰午矣。師曰。未",
    "T50n2062_004:0912b03": "也。日午乃行。元日羊山復放五色光如嚮。",
    "T50n2062_004:0912b04": "至日中師辭眾坐化。越七日闍維復放光",
    "T50n2062_004:0912b05": "如嚮。大眾與諸中貴人望光對師羅拜曰。",
    "T50n2062_004:0912b06": "佛耶佛耶。願以此光普照下土。已而舍利",
    "T50n2062_004:0912b07": "纍然。督府治塔藏之。汪公為之銘。賞萬曆",
    "T50n2062_004:0912b08": "元年正月也。",
    "T50n2062_004:0912b09": "應天棲霞寺沙門釋真節傳二",
    "T50n2062_004:0912b10": "釋真節號素庵。襄陽人也。少為郡弟子。忽",
    "T50n2062_004:0912b11": "宿根內萌即辭割親愛。禮明休和尚祝髮。",
    "T50n2062_004:0912b12": "既而北遊京師。遍參講席。居秀法師座下",
    "T50n2062_004:0912b13": "饜餐法喜深得賢首之印。師之學富內外。",
    "T50n2062_004:0912b14": "諸方每以龍象推之。久之負錫南還金陵。",
    "T50n2062_004:0912b15": "出主攝山棲霞。眾逾三百教備五乘。據師",
    "T50n2062_004:0912b16": "子座撾大法鼓三十餘年。檀施之餘拓地",
    "T50n2062_004:0912b17": "為廬。時殷宗伯得琅琊大士像。五臺陸公亦",
    "T50n2062_004:0912b18": "鑄金像。悉歸師供奉。羅參知署曰圓通精",
    "T50n2062_004:0912b19": "舍。句曲李石麓學士盟為方外交。師闡大",
    "T50n2062_004:0912b20": "法不以期限。甞講法華經至多寶塔品。空",
    "T50n2062_004:0912b21": "忽現寶塔于座前一如經言。四眾跂觀灑然",
    "T50n2062_004:0912b22": "希覯。中使張某奉　　慈聖皇太后命至同",
    "T50n2062_004:0912b23": "覩聖瑞。乃出尚方金縷僧伽黎衣一襲。宣",
    "T50n2062_004:0912b24": "　　慈旨賜之。即於講堂之西建一浮屠",
    "T50n2062_004:0912b25": "以徵神化。汪道昆記其事。",
    "T50n2062_004:0912b26": "嘉興東禪寺沙門釋明得傳三(百川海妙峯覺)",
    "T50n2062_004:0912b27": "釋明得號月亭。以紹萬松林禪師法嗣故",
    "T50n2062_004:0912b28": "又號千松。湖州烏程周氏子也。師生即頴異",
    "T50n2062_004:0912b29": "岐然不凡。髫時隨父入西資道場。遂指壁",
    "T50n2062_004:0912c01": "間畫羅漢像問父曰。僧耶俗耶。父曰僧也。",
    "T50n2062_004:0912c02": "師慨然曰。吾願為是矣。於是力求出家。父",
    "T50n2062_004:0912c03": "母不聽。至年十三始投郡之雙林慶善庵。",
    "T50n2062_004:0912c04": "從僧真祥習瑜珈教。越四載祝髮。聞有",
    "T50n2062_004:0912c05": "向上事乃首參百川海公。不契。因而單衣",
    "T50n2062_004:0912c06": "芒屩遍遊叢席。匍匐叩請備歷艱辛。自念般",
    "T50n2062_004:0912c07": "若緣薄。擬投天竺哀懇觀音大士祈值明",
    "T50n2062_004:0912c08": "師。道經中竺。聞萬松說法先入禮謁。萬松",
    "T50n2062_004:0912c09": "問曰。大德何來欲求何事。對曰。欲叩普門",
    "T50n2062_004:0912c10": "求良導耳。松竪一指曰。且去禮大士却來",
    "T50n2062_004:0912c11": "相見。師泫然再拜求決生死大事。松曰。子",
    "T50n2062_004:0912c12": "欲脫生死。須知生死無著始得。師聞罔然。",
    "T50n2062_004:0912c13": "依受具足戒。自爾朝參夕叩久無所入。松",
    "T50n2062_004:0912c14": "不得已授以楞嚴大旨。於是苦心研究。至",
    "T50n2062_004:0912c15": "清淨本然云何忽生山河大地處。恍然若雲",
    "T50n2062_004:0912c16": "散長空寒蟾獨朗。遂作偈呈曰。楞嚴經內",
    "T50n2062_004:0912c17": "本無經。覿面何須問姓名。六月炎天炎似",
    "T50n2062_004:0912c18": "火。寒冬臘月冷如氷。松頷之囑曰。汝既悟",
    "T50n2062_004:0912c19": "教乘。異日江南講肆無出爾右。向上大事藉",
    "T50n2062_004:0912c20": "此可明。松住徑山。師為眾負米採薪不",
    "T50n2062_004:0912c21": "憚勞苦。偶行林麓間有虎踞道。師卓錫",
    "T50n2062_004:0912c22": "而前。虎遁去。甞閱棗伯合論至十地品。中",
    "T50n2062_004:0912c23": "宵隱几而坐。夢遊兜羅綿世界。登座闡華",
    "T50n2062_004:0912c24": "嚴奧旨。至于結座乃說偈曰。從本已來無。",
    "T50n2062_004:0912c25": "今日何曾有。一毛頭上現。虛空笑開口。咄",
    "T50n2062_004:0912c26": "一咄下座。寤白松。松撫之曰。此聖力之冥",
    "T50n2062_004:0912c27": "被耳。非惟吾道之將行。清涼一宗亦大振",
    "T50n2062_004:0912c28": "矣。無何松化去。師懸鐺守塔三載。聞佛慧",
    "T50n2062_004:0912c29": "祇園法師講席之盛戴笠投之。祇園亦默識",
    "T50n2062_004:0913a01": "而愛重。其弟子沙泉頗自負不籍師名。師遂",
    "T50n2062_004:0913a02": "掛錫報先寺。報先與佛慧咫尺之間。故晨",
    "T50n2062_004:0913a03": "則持鉢。午則聽講。夕則與同參十餘人敷",
    "T50n2062_004:0913a04": "其義趣。於是眾日漸益香積不繼。師陰禱",
    "T50n2062_004:0913a05": "于伽藍神曰。倘吾與聖教有緣。神其無悋",
    "T50n2062_004:0913a06": "訶護。移時有外道自雲間來施米百石。自",
    "T50n2062_004:0913a07": "是報先之盛過于佛慧。開堂之日祇園命侍",
    "T50n2062_004:0913a08": "僧奉以衣拂。而謝還之。瓣香為萬松拈出。",
    "T50n2062_004:0913a09": "已而孑身復徑山凌霄峯。為礙膺未破又力",
    "T50n2062_004:0913a10": "參三年。一夕初夜趺坐。豁爾心境冥會疑滯",
    "T50n2062_004:0913a11": "氷釋。乃躍然說偈曰。千年翠竹萬年松。葉葉",
    "T50n2062_004:0913a12": "枝枝是祖風。雲嶽高岑棲隱處。無言杲日普",
    "T50n2062_004:0913a13": "皆同。趨禮萬松塔曰。老漢不我欺也。自此",
    "T50n2062_004:0913a14": "道譽益隆學者輻輳。四方交聘歲無虛日。開",
    "T50n2062_004:0913a15": "堂靈隱。門庭嚴峻無賴。僧徹空天然輩睨視",
    "T50n2062_004:0913a16": "不敢近。竟以不測事誣師。不終日事白天",
    "T50n2062_004:0913a17": "然坐誣遁。餘黨笞死者二十人。師南遊赤",
    "T50n2062_004:0913a18": "城。外道歸化者不可勝紀。台郡教乘之被",
    "T50n2062_004:0913a19": "實師始也闡玄談于大中菴。三日菴災。獨師",
    "T50n2062_004:0913a20": "之丈室巋然無恙。講圓覺疏鈔于法海。地",
    "T50n2062_004:0913a21": "產白蓮華。紫芝生於廁。五臺居士因匾其",
    "T50n2062_004:0913a22": "堂曰涌蓮。師居東禪夜夢。文殊跨獅出。乃",
    "T50n2062_004:0913a23": "遺獅乘空而去。獅忽化為童子。師故問曰。",
    "T50n2062_004:0913a24": "爾方獅今童耶。試開口。童子啟頰口如丹",
    "T50n2062_004:0913a25": "硃。師撫其背曰。爾猶獅也。童曰。師口何如。",
    "T50n2062_004:0913a26": "師張口示之。童踊入咽。師驚覺而汗。且喜",
    "T50n2062_004:0913a27": "曰。文殊大智在我腹中矣。不數月五臺陸",
    "T50n2062_004:0913a28": "公率眾命講華嚴大鈔。眾常千指妙峯覺法",
    "T50n2062_004:0913a29": "師入室弟子也。遙宗四明弘天台教觀之",
    "T50n2062_004:0913b01": "道。以師闡賢首未諳台衡故。質六即蛣",
    "T50n2062_004:0913b02": "蜣之義。師曰。天台六即在行人迷悟之分",
    "T50n2062_004:0913b03": "耳。如我在名字則十界皆名字。我證究竟",
    "T50n2062_004:0913b04": "則十界皆究竟。若我蛣蜣十界皆蛣蜣也。非",
    "T50n2062_004:0913b05": "蛣蜣上別有六即。覺曰。不然。天台六即不",
    "T50n2062_004:0913b06": "論世出世間有情無情。物物皆具隨舉一",
    "T50n2062_004:0913b07": "法六即在焉。何必以我迷悟觀彼優劣哉。",
    "T50n2062_004:0913b08": "師曰。聖人設教誠為汲引迷塗。若云隨舉",
    "T50n2062_004:0913b09": "一法六即在焉是為惟談世諦成於戲論。",
    "T50n2062_004:0913b10": "學人何有哉。前五即置所弗論。如云究竟",
    "T50n2062_004:0913b11": "一究竟則一切皆究竟。如金出鑛。似璧離",
    "T50n2062_004:0913b12": "璞。是故如來初成正覺觀於九界。一切眾",
    "T50n2062_004:0913b13": "生同時成佛。非惟九界正報。全體遮那則九",
    "T50n2062_004:0913b14": "界依報無非寂光。所以歎云。奇哉眾生具",
    "T50n2062_004:0913b15": "有如來智慧德相。乃因妄想不自證得。豈",
    "T50n2062_004:0913b16": "非以我成佛觀彼皆成佛也。果如子言。其",
    "T50n2062_004:0913b17": "究竟蛣蜣永無成佛日矣。一切眾生而無一",
    "T50n2062_004:0913b18": "人發菩提心。所謂十法界都為一隊無孔鐵",
    "T50n2062_004:0913b19": "鎚。若言究竟蛣蜣容有成佛。如來何日復",
    "T50n2062_004:0913b20": "迷而作眾生金重為鑛其失孰大。覺曰。究",
    "T50n2062_004:0913b21": "竟蛣蜣非是說也。以其心體本具故曰理",
    "T50n2062_004:0913b22": "即。色相已成方稱究竟。一界既爾。界界總",
    "T50n2062_004:0913b23": "然。當界而論。六即自備。何必以其成佛不",
    "T50n2062_004:0913b24": "成佛難耶。師笑曰。子去做一個究竟蛣蜣",
    "T50n2062_004:0913b25": "也。聞者無不高其論。吳俗尚崇事玄武。比",
    "T50n2062_004:0913b26": "丘亦有披僧伽衣而禮者。師見故逆而問",
    "T50n2062_004:0913b27": "曰。汝奚為而來。曰禮祖師也。師叱曰。汝身",
    "T50n2062_004:0913b28": "為比丘心實外道。其玄武北方一水神耳。教",
    "T50n2062_004:0913b29": "中所謂毘娑門天王是也。彼以神力為佛",
    "T50n2062_004:0913c01": "外護。稱其為祖師。乃披七佛衣拜之。不",
    "T50n2062_004:0913c02": "亦謬且倒乎。遂毀其像易事達磨之像。謂",
    "T50n2062_004:0913c03": "其僧曰。此爾祖師也。凡所過名蘭精舍有",
    "T50n2062_004:0913c04": "事玄武三官盡去之。俾學人專心正道。其",
    "T50n2062_004:0913c05": "護教概如此也。師為人脩幹孤高性度剛",
    "T50n2062_004:0913c06": "毅。以傳法為已任。故禍患不避其身而欣",
    "T50n2062_004:0913c07": "慼不形乎色。至于登座則慈雲靄然。七眾",
    "T50n2062_004:0913c08": "無不渥其沛澤。白椎則三千炳著八萬森",
    "T50n2062_004:0913c09": "嚴。室中雖不橫施棒喝。聞毒鼓而心死者",
    "T50n2062_004:0913c10": "眾矣。萬曆丁亥秋告眾曰。吾為汝等轉首",
    "T50n2062_004:0913c11": "楞嚴法輪作再後開示。無復為汝更轉也。",
    "T50n2062_004:0913c12": "冬示疾。尤諄諄囑以教乘事。明年正月望後",
    "T50n2062_004:0913c13": "二日吉祥而逝。世壽五十有八。臘四十有六。",
    "T50n2062_004:0913c14": "荼毘塔于徑山。",
    "T50n2062_004:0913c15": "天台慈雲寺沙門釋真清傳四(寶珠荊山月溪)",
    "T50n2062_004:0913c16": "釋真清。號象先。長沙湘潭羅氏子也。生而頴",
    "T50n2062_004:0913c17": "異脩幹玉立威儀嚴肅不妄言笑。日誦經史",
    "T50n2062_004:0913c18": "數千言終身不忘一字。父為河南縣尹。常",
    "T50n2062_004:0913c19": "對賓朋以大器期之。年十五補邑弟子員。",
    "T50n2062_004:0913c20": "偶有異僧過而目之曰。此法門之良驥也。",
    "T50n2062_004:0913c21": "十九因家難起。遂投南嶽伏虎巖依寶珠",
    "T50n2062_004:0913c22": "和尚薙染受具足戒。令看無字話。自是一",
    "T50n2062_004:0913c23": "心參究寒暑不輟。至二十五從珠遊金陵",
    "T50n2062_004:0913c24": "探禹穴。因舟觸岸有聲忽有省。珠大喜曰。",
    "T50n2062_004:0913c25": "幸子大事已明。善宜保護。珠以年高自普",
    "T50n2062_004:0913c26": "陀棲隱于下天竺。時內臣張公永慕珠道",
    "T50n2062_004:0913c27": "行。密奏　　張太后賜紫色僧伽黎衣以",
    "T50n2062_004:0913c28": "徵其德。珠忽一日命師曰。吾欲觀化。無",
    "T50n2062_004:0913c29": "令人入。聞吾擊磬聲。當啟戶。數日不聞",
    "T50n2062_004:0914a01": "動定。師密窺牖隙見珠鼻柱垂地。越一日",
    "T50n2062_004:0914a02": "聞磬。師方排闥而入。珠已泯然逝矣。珠既",
    "T50n2062_004:0914a03": "化去。師乃訪鹽官古蹟駐錫覺皇。俄患背",
    "T50n2062_004:0914a04": "疾。感雲長入夢授藥病愈。時佛慧寺月溪",
    "T50n2062_004:0914a05": "法師講起信論於吉祥。豔師乃率眾延唱",
    "T50n2062_004:0914a06": "臨濟宗旨。眾扣師室。師從容語之曰。圓宗",
    "T50n2062_004:0914a07": "無象。滿教難思。我若有宗可講。非但法堂",
    "T50n2062_004:0914a08": "前草深一丈。即真空亦為緣慮之場。汝若有",
    "T50n2062_004:0914a09": "法可聽。豈特頭上安頭。實際却為聲名之",
    "T50n2062_004:0914a10": "境。三世諸佛歷代祖師不過以楔出楔隨",
    "T50n2062_004:0914a11": "迷遣迷。是故會旨者山嶽易移。乖宗者錙",
    "T50n2062_004:0914a12": "銖難入。況起信之旨大徹宗乘。何須更煩",
    "T50n2062_004:0914a13": "忉怛勉之。眾皆稽首而退。師乃南遊天台",
    "T50n2062_004:0914a14": "窮搜勝絕。懷無見覩之高風誅茆其塔前",
    "T50n2062_004:0914a15": "三年。有荊山法師赴石梁之社。偕師至毘",
    "T50n2062_004:0914a16": "陵永慶。互以楞嚴參究。荊山歎曰。某所講",
    "T50n2062_004:0914a17": "經雖精微于佛語。聞師所論誠出卷于塵",
    "T50n2062_004:0914a18": "中。師欲返初服。而禮部唐公荊川留結千",
    "T50n2062_004:0914a19": "日之期。已而復歸天台古平田寺。臨海王司",
    "T50n2062_004:0914a20": "寇敬所入山訪道。訂為方外交。隨遷華頂",
    "T50n2062_004:0914a21": "天柱峯。修大小彌陀懺六年。暇則敷演十",
    "T50n2062_004:0914a22": "乘闡明三觀。故四方學者攀蘿而至者戶外",
    "T50n2062_004:0914a23": "之履常滿。一夕夢。琳宮綺麗寶樹參差見彌",
    "T50n2062_004:0914a24": "陀三聖。師方展拜。傍有沙彌。授與一牌書",
    "T50n2062_004:0914a25": "曰。戒香薰修。寤知中品往生之象也。蓋師",
    "T50n2062_004:0914a26": "日勤五悔。密持梵網心地品及十六觀經",
    "T50n2062_004:0914a27": "為常課是亦精誠之所感耳。甞示眾曰。大",
    "T50n2062_004:0914a28": "乘八萬小乘三千實整六和之模範出三界",
    "T50n2062_004:0914a29": "之梯航也。今世之高流輕蔑律儀惟恃見",
    "T50n2062_004:0914b01": "解。遂令後學不遵佛制輒犯規繩。本自無",
    "T50n2062_004:0914b02": "愆誤造深罪。饒他才過七步辯若懸河。不",
    "T50n2062_004:0914b03": "免識墮鐵城。終未解脫。汝等勉之。萬曆丁",
    "T50n2062_004:0914b04": "亥八月蒙　　慈聖宣文明肅皇太后遣使",
    "T50n2062_004:0914b05": "降旨褒崇賜金紋紫方袍以寵之。十月王",
    "T50n2062_004:0914b06": "太初居士因丁內艱。請師就永明禪室闡",
    "T50n2062_004:0914b07": "妙宗鈔。百日為期。時台郡王理邢某親登雲",
    "T50n2062_004:0914b08": "嶠而設供焉。戊子歲儉群盜蜂起。相戒無",
    "T50n2062_004:0914b09": "敢入師之室。[橘矛+隹]李五臺居士陸光祖虛芙蓉",
    "T50n2062_004:0914b10": "之席見招。辭不赴忽謂眾曰。桃源之慈雲",
    "T50n2062_004:0914b11": "實懶融四世孫為開山。唐天寶賜額曰雲",
    "T50n2062_004:0914b12": "居山曰安國。五代德韶國師中興為第二道",
    "T50n2062_004:0914b13": "場。永明壽禪師剃髮之所。今坐禪石永明庵",
    "T50n2062_004:0914b14": "故址在焉。韶公常領徒五百說法此地。昔",
    "T50n2062_004:0914b15": "螺溪寂法師請復台教。諦觀亦親禮足。皆此",
    "T50n2062_004:0914b16": "寺也。今為豪民奪之。將為掩骨所。竊思",
    "T50n2062_004:0914b17": "　　朝廷千數百年之香火一旦為俗子葬地。",
    "T50n2062_004:0914b18": "誰之罪也。遂罄衣鉢贖歸之。將謀興建。俄",
    "T50n2062_004:0914b19": "雲間陸宗伯平泉聘說法于本一院。李方伯",
    "T50n2062_004:0914b20": "沖涵聘講於桐川。再畢返棹嘉禾龍淵。欻抱",
    "T50n2062_004:0914b21": "疾告門人曰。夜來神人啟我為魏府子。其",
    "T50n2062_004:0914b22": "富貴非吾所志也。遂付衣鉢遺囑弟子。如",
    "T50n2062_004:0914b23": "法闍維。盡發長物。於五臺雲棲西興五處",
    "T50n2062_004:0914b24": "飯僧。有勉服藥石者。師謝曰。生死藥能拒",
    "T50n2062_004:0914b25": "乎。吾淨土緣熟聖境冥現。此人間世固不久",
    "T50n2062_004:0914b26": "矣。是歲正月七日乃絕粒惟飲檀香水而已。",
    "T50n2062_004:0914b27": "期於二十九日告終。每日雖米漿不入於",
    "T50n2062_004:0914b28": "口。與眾說無生法。誨諭進修而拳拳弗倦。",
    "T50n2062_004:0914b29": "至夕乃起別眾曰。吾即逝矣。無以世俗事",
    "T50n2062_004:0914c01": "累我。眾請曰。和尚往生淨土。九品奚居。曰",
    "T50n2062_004:0914c02": "中品中生也。眾曰。胡不上品生耶。曰吾戒",
    "T50n2062_004:0914c03": "香所薰位止中品。言畢泊然而逝。延五日",
    "T50n2062_004:0914c04": "顏色紅潤如生。手足溫軟怡容可掬。吊者",
    "T50n2062_004:0914c05": "無敢下拜。荼毘日天色霽明淨無纖翳。舉",
    "T50n2062_004:0914c06": "火之際忽有片雲。如蓋凝覆其上灑微雨",
    "T50n2062_004:0914c07": "數點。烟焰起時異香充塞。內自殿閣僧房外",
    "T50n2062_004:0914c08": "自路人船子。所聞種種隨力不同。火餘骨",
    "T50n2062_004:0914c09": "有三色而鏘鏘有聲。紅者如桃。白者如玉。",
    "T50n2062_004:0914c10": "綠者潤似琅竿猶香氣郁郁。師生於嘉靖丁",
    "T50n2062_004:0914c11": "酉十二月二十六日。示寂於萬曆癸巳正月",
    "T50n2062_004:0914c12": "二十九日。世壽五十七。臘三十八。如惺抱骨",
    "T50n2062_004:0914c13": "初建塔慈雲之南岡。壬寅遷于寺西螺師山",
    "T50n2062_004:0914c14": "右繡文溪之上。武塘了凡居士袁黃撰銘。",
    "T50n2062_004:0914c15": "明高僧傳卷第四"
}