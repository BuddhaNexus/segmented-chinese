{
    "X62n1204_004:0699a01": "蓮修起信錄卷第四",
    "X62n1204_004:0699a02": "海陵　程兆鸞　錄存",
    "X62n1204_004:0699a03": "往生徵信錄下",
    "X62n1204_004:0699a04": "偶來乩院竹梧清。鳥語花光亦有情。往事早隨流水",
    "X62n1204_004:0699a05": "去。寶連臺上悟無生。吾淨雲也。爾等欲請已往諸師。",
    "X62n1204_004:0699a06": "殊非易易。且住。吾往請悟師。並往生諸侶。咸赴此會。",
    "X62n1204_004:0699a07": "悟和來也。呵呵。淨佛深情。刺血婆心。設此香壇。有緣",
    "X62n1204_004:0699a08": "者臨。諸師到此。亦各有因。放下諸緣。念佛誦經。功成",
    "X62n1204_004:0699a09": "圓滿。各向西行。淨佛知之乎。吾永清蓮社中弟子雖",
    "X62n1204_004:0699a10": "多。而往生不廣。皆由愛戀情深。真實心鮮。平日悠悠",
    "X62n1204_004:0699a11": "忽忽。以致臨命終時。念頭雜亂。流於五濁。茲將已往",
    "X62n1204_004:0699a12": "生諸子。淨佛所未知者。同來此會。副爾之請。其餘帶",
    "X62n1204_004:0699a13": "業往生弟子。本性未悟。尚在蓮胎。不得來此。昔已臨",
    "X62n1204_004:0699a14": "壇者。亦不復再來。且佛法本空。信便是有。不信便無。",
    "X62n1204_004:0699a15": "有無決自本心。留此踪蹟何為。諸佛所著經典。深切",
    "X62n1204_004:0699a16": "著明。世人尚不深信。何況談鸞。諸子欲皈依者。當聽",
    "X62n1204_004:0699a17": "我教。第一生死當頭。勿退道心。念佛而外。常行菩薩",
    "X62n1204_004:0699a18": "道。廣積陰功。宣揚佛法。不可口是心非。當以信心為",
    "X62n1204_004:0699a19": "本。能信願方切。信字不實。念佛不誠。噫。此不誠者。是",
    "X62n1204_004:0699a20": "無善根也。安得往生。寄語諸子。早尋安養回家。莫負",
    "X62n1204_004:0699a21": "我叮嚀苦口。",
    "X62n1204_004:0699a22": "光陰易過。壽算難增。前程速辦。莫誤人身。持齋念佛。",
    "X62n1204_004:0699a23": "廣度眾生。兩忘人我。即證無生。吾清江王錫三。法名",
    "X62n1204_004:0699a24": "淨真。遇悟和老人指破迷津。皈依淨土。遂得往生。",
    "X62n1204_004:0699b01": "上事彌陀。下度生靈。自登極樂。常發悲心。吾桃源縣",
    "X62n1204_004:0699b02": "儒生張景遠。在世二十年。廣行善事。後皈依悟和法",
    "X62n1204_004:0699b03": "師。念佛往生。法名淨度。",
    "X62n1204_004:0699b04": "求生者多。往生者少。祇因輕忽將就。即無深心。又不",
    "X62n1204_004:0699b05": "了迴向之故也。余王家營農人。生前最好放生。後皈",
    "X62n1204_004:0699b06": "依悟和老人。虔修淨業往生。淨空是也。",
    "X62n1204_004:0699b07": "劫土藥難強病骨。長江水不洗離愁。吾於咸豐己未。",
    "X62n1204_004:0699b08": "全家遇賊被害。渡江至海鹽西鄉普渡庵薙髮。十載",
    "X62n1204_004:0699b09": "功行。不知淨業。後皈依悟和老人。於同治八年己巳",
    "X62n1204_004:0699b10": "秋七月往生。淨一是也。",
    "X62n1204_004:0699b11": "我念彌陀。彌陀即心。我登極樂。極樂在心。心佛無分。",
    "X62n1204_004:0699b12": "參念如一。了却此心。萬事俱畢。吾寶應東鄉七里灣",
    "X62n1204_004:0699b13": "草庵僧淨華是也。生前念佛四十年。於咸豐丁巳春",
    "X62n1204_004:0699b14": "二月往生。",
    "X62n1204_004:0699b15": "佛珠在手。鑪香日焚。生前何善。奉陰隲文。吾山陽縣",
    "X62n1204_004:0699b16": "吳道生。法名淨月是也。",
    "X62n1204_004:0699b17": "念佛生定慧。自然成三昧。若不一心專。安得蓮花位。",
    "X62n1204_004:0699b18": "吾揚州北門外貧婦。於嘉慶四年往生。皈依悟和法",
    "X62n1204_004:0699b19": "師。法號淨安。世人不知。亦來赴會。",
    "X62n1204_004:0699b20": "憂貧憂死更憂疾。百歲光陰不知惜。三塗擾擾業隨",
    "X62n1204_004:0699b21": "身。何若西方樂無極。吾清江又一村人。生平訓蒙。專",
    "X62n1204_004:0699b22": "修淨業。淨愁是也。",
    "X62n1204_004:0699b23": "物我俱忘。一心不亂。祇知念佛。不必參禪。吾西壩時",
    "X62n1204_004:0699b24": "而樂。生平常時念佛。廣接情緣。皈依悟和老人。淨清",
    "X62n1204_004:0699c01": "是也。",
    "X62n1204_004:0699c02": "偶發大心易。勤修正見難。私心病不去。終不出塵寰。",
    "X62n1204_004:0699c03": "吾吳江採藥人于天爵。皈依悟和老人。法名淨善。虔",
    "X62n1204_004:0699c04": "修六年。後販藥草。亡於舟中。舟人恭敬。舟人姓郭。已",
    "X62n1204_004:0699c05": "亡二年。現生西力邊地。吾之力也。",
    "X62n1204_004:0699c06": "落葉不堪回首憶。歸雲誰念大風歌。余淮安藥師庵",
    "X62n1204_004:0699c07": "僧。念佛四十年。於咸豐三年得遇悟師。指淨土法門。",
    "X62n1204_004:0699c08": "發願往生。",
    "X62n1204_004:0699c09": "迷時許多隔閡。悟後得大圓融。吾焦山住客僧。於同",
    "X62n1204_004:0699c10": "治元年。從自然庵得病。血常上行。猶不敢離佛聲。次",
    "X62n1204_004:0699c11": "年三月。於南草庵坐脫往生。今得下品蓮花。",
    "X62n1204_004:0699c12": "塵緣歲月如流水。惡趣忙忙終屬空。吾高郵南鄉百",
    "X62n1204_004:0699c13": "家村人。遇悟和老人指示。發心勤修淨土。淨塵是也。",
    "X62n1204_004:0699c14": "已聞人世將遭劫。何說西方不代愁。吾高郵大王廟",
    "X62n1204_004:0699c15": "僧。於咸豐年從悟師遊。方明淨土捷徑。往生西方邊",
    "X62n1204_004:0699c16": "界。亦復不勝其樂。自到西方極樂。娑婆情愛頓忘。淨",
    "X62n1204_004:0699c17": "庶是也。",
    "X62n1204_004:0699c18": "得失毀譽。名利之關。若不早破。欲住生難。吾淮安儒",
    "X62n1204_004:0699c19": "人。何用留名。",
    "X62n1204_004:0699c20": "百年容易過。萬事空煩惱。勸君勤念佛。早到西方好。",
    "X62n1204_004:0699c21": "吾高郵南門貧女淨心是也。苦修二十年。未嘗一刻",
    "X62n1204_004:0699c22": "離念佛。今生西方。坐七寶蓮臺。亦在世念佛之功也。",
    "X62n1204_004:0699c23": "帶病朝山走。萬苦千般受。祇念阿彌陀。雖死不離口。",
    "X62n1204_004:0699c24": "吾出家三十年。身染瘡患。於咸豐甲寅。方得脫此苦",
    "X62n1204_004:0700a01": "境。行脚僧淨苦是也。",
    "X62n1204_004:0700a02": "人生易老。歲月將終。速離濁世。入寶蓮宮。吾海州程",
    "X62n1204_004:0700a03": "子春。淨判是也。",
    "X62n1204_004:0700a04": "在世日日廝閙。誰知西方我家。吾京都勢至庵僧。於",
    "X62n1204_004:0700a05": "咸豐年南來。遇悟和師勸修淨業。今已往生。",
    "X62n1204_004:0700a06": "驚醒火炕夢。脫卻煩惱袋。不受輪迴苦。安然得自在。",
    "X62n1204_004:0700a07": "吾從悟和師受戒。十載之中。未嘗一日離佛。今得上",
    "X62n1204_004:0700a08": "品蓮花。淨覺是也。",
    "X62n1204_004:0700a09": "聞說吳江楓已冷。且看隴首雪初晴。吾淮安楊安。於",
    "X62n1204_004:0700a10": "咸豐十年皈依悟師。虔修二十八年。未嘗存一惡念。",
    "X62n1204_004:0700a11": "當獨坐默佛。不覺今已往生。",
    "X62n1204_004:0700a12": "古寺梵音千眾佛。夕陽光景數聲鐘。吾江陵十里鎮",
    "X62n1204_004:0700a13": "一念庵僧。於同治年遇悟師。頗得淨土正旨。今已往",
    "X62n1204_004:0700a14": "生。",
    "X62n1204_004:0700a15": "勞勞碌碌總成空。徒用心機夢幻中。四十餘年家室",
    "X62n1204_004:0700a16": "累。彌陀怎得念成功。淨佛知吾否。吾陳厚夫也。吾病",
    "X62n1204_004:0700a17": "中萬苦艱難之際。一心念佛。求佛接引。亦因在日常",
    "X62n1204_004:0700a18": "聞淨佛談論。雖不念佛。而久已熏熟。故一念真誠。世",
    "X62n1204_004:0700a19": "緣不戀。蒙佛接引。得生邊界。",
    "X62n1204_004:0700a20": "水陸從戎十二年。家鄉迢遞隔江天。紅塵看破凡胎",
    "X62n1204_004:0700a21": "脫。富貴翻成清淨緣。吾了悟和尚是也。吾生宋時。姓",
    "X62n1204_004:0700a22": "李名益。棄數十萬家資。從方外游。不思俗福。自到西",
    "X62n1204_004:0700a23": "方。常顧念眾生。無如有緣者少。今與爾等相識。既遇",
    "X62n1204_004:0700a24": "真正法門。不可一生空過。",
    "X62n1204_004:0700b01": "昔時我發無上心。為此大地眾生故。眾生惡業何時",
    "X62n1204_004:0700b02": "了。一入迷塗終不度。吾淞江儒生。蘇長春是也。在世",
    "X62n1204_004:0700b03": "勸人修淨業。因實信得往生者。纔二十二人耳。其餘",
    "X62n1204_004:0700b04": "仍流轉娑婆。可歎也。",
    "X62n1204_004:0700b05": "一念迴光生彼國。從茲再不夢娑婆。吾了空也。為僧",
    "X62n1204_004:0700b06": "九世。不遇明師。真為可恨。遇悟師指出淨土捷徑。方",
    "X62n1204_004:0700b07": "知造修往生。",
    "X62n1204_004:0700b08": "放生戒殺非小善。濟困扶危一大功。凡我同人修善",
    "X62n1204_004:0700b09": "者。虔心尤貴始兼終。吾姑蘇東門趙康生。前散去家",
    "X62n1204_004:0700b10": "資七千餘。放生靈數十億萬。念佛齋僧。今已得生上",
    "X62n1204_004:0700b11": "品。可歎世間貪滋味殺生者。無非地獄中往來之人",
    "X62n1204_004:0700b12": "也。",
    "X62n1204_004:0700b13": "寒風獵獵吹孤雁。古寺沈沈遞遠鐘。多少人間可哀",
    "X62n1204_004:0700b14": "事。夕陽回首暮雲封。吾高郵趙淨香也。",
    "X62n1204_004:0700b15": "畢世紅塵貪戀。今朝大夢方醒。吾周靖川也。吾死後",
    "X62n1204_004:0700b16": "淨佛施甘露數十次。諷彌陀經一千卷。為我迴向。又",
    "X62n1204_004:0700b17": "邀道侶念佛。故得生西。入蓮池下品。請轉告吾母。夕",
    "X62n1204_004:0700b18": "陽已邁。趕快收念。抱佛回家。切切。",
    "X62n1204_004:0700b19": "百病擾擾。何藥能療。一念真誠。彌陀來保。吾高郵王",
    "X62n1204_004:0700b20": "淨界是也。",
    "X62n1204_004:0700b21": "安分度時光。清苦自家嘗。心田常淨潔。念佛六時忙。",
    "X62n1204_004:0700b22": "吾乃寶應畢有餘。法名淨慶是也。",
    "X62n1204_004:0700b23": "生西二十年。安養樂無邊。生前無別事。念佛不參禪。",
    "X62n1204_004:0700b24": "吾寶應南鄉農人。皈依悟和老人。淨恒是也。",
    "X62n1204_004:0700c01": "四野煙消風月淡。淒涼景物望中生。吾寶應北門貧",
    "X62n1204_004:0700c02": "人。遇悟師指淨土大路。闔家九人。虔修淨業。戒殺放",
    "X62n1204_004:0700c03": "生。往生西方。亦大幸事。淨修是也。",
    "X62n1204_004:0700c04": "一番風景催孤鴈。幾度衝寒放旱梅。吾於淨土法門。",
    "X62n1204_004:0700c05": "用去家資。結諸道侶。念佛三年。後遭回祿。房廈一空。",
    "X62n1204_004:0700c06": "吾道心不退。今已往生。淨嚴是也。",
    "X62n1204_004:0700c07": "水過平原知北向。人留苦海不西歸。吾淨圓是也。",
    "X62n1204_004:0700c08": "住世奉行陰隲文。出世勤念彌陀父。若能世間均如",
    "X62n1204_004:0700c09": "此。福至災消神佑護。祇因眾生皆昏迷。殺盜淫妄無",
    "X62n1204_004:0700c10": "其數。自投羅網自遭殃。各向三塗覓門戶。如來垂手",
    "X62n1204_004:0700c11": "大慈悲。眾生何不蓮宮住。吾高郵西門張德昌。淨利",
    "X62n1204_004:0700c12": "是也。",
    "X62n1204_004:0700c13": "人身住世苦無常。白髮蕭蕭兩鬢霜。幸遇悟師來指",
    "X62n1204_004:0700c14": "出。虔修四載往西方。吾高郵西門七八老人。淨羅是",
    "X62n1204_004:0700c15": "也。",
    "X62n1204_004:0700c16": "十里東風未暖。一天細雨難收。祇為懸乩相聚。半灣",
    "X62n1204_004:0700c17": "壩口停舟。吾本廣西儒生。死後上帝念吾在世無過",
    "X62n1204_004:0700c18": "聽吾散蕩。命吾此處為神。今皈依真一道人。念佛往",
    "X62n1204_004:0700c19": "生淨土。慕君等篤志。特來結淨土緣。君等果能深信。",
    "X62n1204_004:0700c20": "篤實修持。當悟取彌陀即自性也。",
    "X62n1204_004:0700c21": "莫戀韶華好。玉梅花落鶯聲早。春去了。人壽光陰剩",
    "X62n1204_004:0700c22": "多少。世事空煩惱。五更雞唱天將曉。休草草。一句",
    "X62n1204_004:0700c23": "彌陀是真寶。真一道人。淨真來也。信者聽吾言。不信",
    "X62n1204_004:0700c24": "各分散。華子。爾父茹素有年。頗有善根。惜淨業未修。",
    "X62n1204_004:0701a01": "塵緣難脫。嗚呼。茫茫苦海。去何所之。咦。蟾蜍射處光",
    "X62n1204_004:0701a02": "先得。蝴蝶迷時夢不醒。會得否。",
    "X62n1204_004:0701a03": "念佛築根基。積善培枝葉。西方十萬程。往生祇一瞥。",
    "X62n1204_004:0701a04": "吾名淨淨。姓吳。雲夢生徒也。現主此壇。可常領教。",
    "X62n1204_004:0701a05": "依然風俗澆漓甚。誰識幾希道在斯。此後依依休別",
    "X62n1204_004:0701a06": "念。隱微得失寸心知。淨雲來也。爾等體上天好生之",
    "X62n1204_004:0701a07": "心。天必賜汝以福。百善之中。莫大於戒殺放生。物命",
    "X62n1204_004:0701a08": "不拘大小。悉宜救濟。若行之久遠。生獲福壽。死必往",
    "X62n1204_004:0701a09": "生。吾不妄語也。",
    "X62n1204_004:0701a10": "濟世休言易。虔修莫畏難。西方程億萬。片刻刻乩壇。",
    "X62n1204_004:0701a11": "吾道光年間人。丹徒繆香山名繽者是也。奉雲公之",
    "X62n1204_004:0701a12": "命。為淨清判濟世方。今年青帝司權。土氣當衰。往歲",
    "X62n1204_004:0701a13": "冬溫。春來多寒。染病者宜表散溫攻。姑立一方濟世。",
    "X62n1204_004:0701a14": "七朝鐃鈸鬧喧嘩。不識西方是我家。速早修持尋出",
    "X62n1204_004:0701a15": "路。旁門外道等狂花。吾京都觀音庵。覺信是也。此壇",
    "X62n1204_004:0701a16": "念佛人雖多。而識得念佛原由者却少。大半借念佛",
    "X62n1204_004:0701a17": "裝飾門面。貪圖利養。此外道通病。以後當各勤正念。",
    "X62n1204_004:0701a18": "勿負我佛慈念眾生之意也。",
    "X62n1204_004:0701a19": "曾記春初碧草嬌。那堪此日盡蕭蕭。山村水郭煙俱",
    "X62n1204_004:0701a20": "冷。古寺荒城色正銷。觸目暗傷時已暮。關情應念鬢",
    "X62n1204_004:0701a21": "全凋。休嗟四野多衰颯。且向荒壇判爾曹。吾淨雲也。",
    "X62n1204_004:0701a22": "淨觀所問。淨業之書雖多。其理則一。能識得一。萬事",
    "X62n1204_004:0701a23": "俱畢。龍舒淨土文可常看。楞嚴經大有益處。其餘經",
    "X62n1204_004:0701a24": "典各有了義。行世以周安士全書足矣。李二曲全生",
    "X62n1204_004:0701b01": "錄研幾錄最簡。可看也。",
    "X62n1204_004:0701b02": "記得東風拂。關心又到冬。與君相別後。今日幸相逢。",
    "X62n1204_004:0701b03": "吾朱覺圓是也。",
    "X62n1204_004:0701b04": "光緒甲午秋。將以往生徵信錄付梓。又念悟師蓮",
    "X62n1204_004:0701b05": "社弟子。近時往生者必又有人。余刺血書表。虔請",
    "X62n1204_004:0701b06": "臨壇。又得若干人。因並刊附前編(兆鸞謹志)。",
    "X62n1204_004:0701b08": "蓮修起信錄卷第四"
}