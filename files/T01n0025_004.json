{
    "T01n0025_004:0382b21": "起世因本經卷第四",
    "T01n0025_004:0382b23": "隋天竺沙門達摩笈多譯",
    "T01n0025_004:0382b24": "地獄品下",
    "T01n0025_004:0382b25": "[0382b25] 「復次，諸比丘！彼阿毘脂大地獄中，諸眾生",
    "T01n0025_004:0382b26": "輩，生者有者乃至住者，以惡不善業果報",
    "T01n0025_004:0382b27": "故，從於東壁光焰出已直射西壁。到已而",
    "T01n0025_004:0382b28": "住，從於西壁光焰出已，直射東壁，到已而住；",
    "T01n0025_004:0382b29": "從於南壁光焰出已，直射北壁；從於北壁光",
    "T01n0025_004:0382c01": "焰出已，直射南壁；從下向上，自上射下，縱",
    "T01n0025_004:0382c02": "橫交接，上下衝射；熱光赫焰，騰沸相激。彼",
    "T01n0025_004:0382c03": "等於中，以此六種大猛火聚，擲諸眾生，以著",
    "T01n0025_004:0382c04": "其中，乃至受於極嚴切苦。命既未終，乃至",
    "T01n0025_004:0382c05": "略說，彼不善業未畢未盡，於其中間，具足",
    "T01n0025_004:0382c06": "而受。",
    "T01n0025_004:0382c07": "[0382c07] 「復次，諸比丘！彼阿毘脂大地獄中，諸眾生",
    "T01n0025_004:0382c08": "輩，生者有者乃至住者，以惡不善業果報",
    "T01n0025_004:0382c09": "故，經無量時長遠道中，見獄東門忽然自開。",
    "T01n0025_004:0382c10": "是時，彼獄諸眾生輩，以見聞彼開門聲故，走",
    "T01n0025_004:0382c11": "向彼處，走已復走，大速疾走：『我等今者至於",
    "T01n0025_004:0382c12": "彼處，決應得脫。我等今者達到彼處，應當",
    "T01n0025_004:0382c13": "大吉。』彼等眾生，如是走時，走復走時，速疾",
    "T01n0025_004:0382c14": "走時，其身轉更熾然光焰。譬如世間有力壯",
    "T01n0025_004:0382c15": "夫將大火炬逆風而走，而彼火炬，更復轉",
    "T01n0025_004:0382c16": "然焰熾猛盛。如是如是，彼等走時，走已復",
    "T01n0025_004:0382c17": "走，如是走時，身諸支節，轉復熾燃，舉足之",
    "T01n0025_004:0382c18": "時，肉血離散，下足之時，其肉還生。又復彼",
    "T01n0025_004:0382c19": "等，如是奔走，欲近門時，為彼等故，門自然",
    "T01n0025_004:0382c20": "閉。眾生爾時，於彼獄中，熱鐵地上熾燃光",
    "T01n0025_004:0382c21": "焰，一向悶絕，覆面而踣。彼等於中，既覆踣",
    "T01n0025_004:0382c22": "已，即燒其皮，燒皮已次燒肉，燒肉已燒筋，",
    "T01n0025_004:0382c23": "燒筋已燒骨，燒骨已至髓，髓出已即時&#x70DF;",
    "T01n0025_004:0382c24": "出，&#x70DF;出已復出&#x70DF;、大出&#x70DF;。彼等於中，乃至",
    "T01n0025_004:0382c25": "次第受極嚴苦。命既未終，略說如前，未盡",
    "T01n0025_004:0382c26": "彼惡不善之業，乃至往昔人非人身所作來",
    "T01n0025_004:0382c27": "者，於中具受。",
    "T01n0025_004:0382c28": "[0382c28] 「復次，諸比丘！彼阿毘脂大地獄中，諸眾生",
    "T01n0025_004:0382c29": "輩，生者有者乃至住者，以諸不善業果報",
    "T01n0025_004:0383a01": "故，經無量時長遠道中，是時彼獄南門西門",
    "T01n0025_004:0383a02": "乃至北門，還如是開。時彼地獄諸眾生輩，",
    "T01n0025_004:0383a03": "聞彼開聲，向門而走，走已復走，乃至大走，",
    "T01n0025_004:0383a04": "作如是念：『我等今者，當於此處，必應得脫，",
    "T01n0025_004:0383a05": "我等於今定當脫了。』彼等如是大馳走時，",
    "T01n0025_004:0383a06": "其身轉復熾然猛烈。譬如壯夫手中執持大",
    "T01n0025_004:0383a07": "乾草炬逆風而走，彼炬既然，轉復熾盛。如",
    "T01n0025_004:0383a08": "是如是，彼等眾生，走已復走，乃至大走。作",
    "T01n0025_004:0383a09": "是走時，彼等身分，轉更熾燃，舉擲足時，肉",
    "T01n0025_004:0383a10": "血俱散，欲下足時，肉血還生。及到門時，彼",
    "T01n0025_004:0383a11": "門還閉，彼等於中，熱鐵地上，熾然焰盛，專",
    "T01n0025_004:0383a12": "一向走，既不得出，其心悶亂，覆面倒地。彼",
    "T01n0025_004:0383a13": "等於中，既倒地已即燒身皮，既燒皮已次",
    "T01n0025_004:0383a14": "燒其肉，既燒肉已復燒於骨，乃至徹髓，洞",
    "T01n0025_004:0383a15": "然&#x70DF;出，其&#x70DF;&#x71A2;[火*孛]，復出赤光，&#x70DF;焰相雜，",
    "T01n0025_004:0383a16": "熱惱復倍。彼等於中，受極嚴苦，略說如前。",
    "T01n0025_004:0383a17": "乃至壽命未得終盡，惡不善業未滅未離未",
    "T01n0025_004:0383a18": "變未散，乃至往昔若人非人身造作者，一切",
    "T01n0025_004:0383a19": "悉受。",
    "T01n0025_004:0383a20": "[0383a20] 「復次，諸比丘！彼阿毘脂大地獄中，所有眾生，",
    "T01n0025_004:0383a21": "乃至住者，以諸不善業果報故，為彼地獄火",
    "T01n0025_004:0383a22": "所燒時，眼所見色，皆是意中所不&#x6199;色，",
    "T01n0025_004:0383a23": "有意&#x6199;者而不現前。非意所好、非是好者，",
    "T01n0025_004:0383a24": "不愛之色、不善之色，而恒逼惱。耳所聞聲、",
    "T01n0025_004:0383a25": "鼻所聞香、舌所取味、身所覺觸、意所念法，",
    "T01n0025_004:0383a26": "皆是意中所不&#x6199;法。若非意&#x6199;，非可愛",
    "T01n0025_004:0383a27": "法，而來現前，凡有境界皆是不善。彼等於",
    "T01n0025_004:0383a28": "中，以是因緣，恒受極重苦惱&#x9E81;&#x6F81;，其色惡",
    "T01n0025_004:0383a29": "故，其觸亦然。乃至壽命未得終盡，惡不善",
    "T01n0025_004:0383b01": "業，未沒未滅，若於往昔人非人身造作一切",
    "T01n0025_004:0383b02": "諸惡業者，悉皆具受。",
    "T01n0025_004:0383b03": "[0383b03] 「復次，諸比丘！更何因緣，彼阿毘脂大地獄",
    "T01n0025_004:0383b04": "者，稱阿毘脂大地獄也？諸比丘！其阿毘脂",
    "T01n0025_004:0383b05": "大地獄中，於一切時，無有須臾得暫受樂，乃",
    "T01n0025_004:0383b06": "至如一彈指頃時，是故稱彼大地獄者，為阿",
    "T01n0025_004:0383b07": "毘脂也。如是次第，具足受苦。諸比丘！彼大",
    "T01n0025_004:0383b08": "地獄諸眾生輩，經無量時長遠道中，乃至從",
    "T01n0025_004:0383b09": "彼阿毘脂中大地獄出。出已馳走，走已復",
    "T01n0025_004:0383b10": "走，乃至大走，欲求屋宅、求覆求洲、求歸依處、",
    "T01n0025_004:0383b11": "求救護處，詣黑雲沙五百由旬小地獄中。入",
    "T01n0025_004:0383b12": "已乃至略說，最後到第十六寒&#x6C37;地獄，具受",
    "T01n0025_004:0383b13": "眾苦，彼處命終。」[0383b13] 此中世尊說如是偈：",
    "T01n0025_004:0383b14": "「若人身口意造業，  作已向於惡道中，",
    "T01n0025_004:0383b15": " 如是當生活地獄，  其中可畏毛&#x7AEA;處。",
    "T01n0025_004:0383b16": " 經歷無數千億年，  死已須臾還復活，",
    "T01n0025_004:0383b17": " 怨讎各各相報對，  此由眾生更相殺。",
    "T01n0025_004:0383b18": " 若於父母起惡心，  或佛菩薩聲聞眾，",
    "T01n0025_004:0383b19": " 此等皆當墮黑繩，  彼處受苦極嚴劇。",
    "T01n0025_004:0383b20": " 教他正行令邪曲，  見人友善必破壞，",
    "T01n0025_004:0383b21": " 彼等皆墮黑繩獄，  兩舌惡口多妄語。",
    "T01n0025_004:0383b22": " 樂作三種重惡業，  不修三種善根芽，",
    "T01n0025_004:0383b23": " 此癡人輩墮合獄，  彼等於中久受苦。",
    "T01n0025_004:0383b24": " 或害羊馬及諸牛，  種種雜獸雞&#x732A;等，",
    "T01n0025_004:0383b25": " 并殺諸餘蟲蟻類，  彼等墮於合獄中。",
    "T01n0025_004:0383b26": " 世間怖畏相多種，  以此逼切惱人故，",
    "T01n0025_004:0383b27": " 彼墮磑山等獄中，  搥押臼杵舂擣苦。",
    "T01n0025_004:0383b28": " 貪欲恚癡惡使故，  迴轉正理令別異，",
    "T01n0025_004:0383b29": " 判是作非乖法律，  彼為刀&#x5292;輪所傷。",
    "T01n0025_004:0383c01": " 若倚強勢劫奪他，  有力無力皆悉取，",
    "T01n0025_004:0383c02": " 故作如是諸逼切，  彼為鐵象所蹴&#x8E79;。",
    "T01n0025_004:0383c03": " 若樂殺害諸眾生，  身手血塗心嚴惡，",
    "T01n0025_004:0383c04": " 常行如是不淨業，  彼等當生叫喚中。",
    "T01n0025_004:0383c05": " 諸種觸惱眾生故，  於叫喚獄多被&#x7151;，",
    "T01n0025_004:0383c06": " 彼中復有大叫喚，  此由諂曲&#x59E7;猾心。",
    "T01n0025_004:0383c07": " 諸見稠林所覆蔽，  愛網彌密所沈淪，",
    "T01n0025_004:0383c08": " 常行如是最下業，  彼則墮於大叫喚。",
    "T01n0025_004:0383c09": " 若至此大叫喚中，  熾然鐵城毛&#x7AEA;處，",
    "T01n0025_004:0383c10": " 其中鐵堂及鐵屋，  所來入者悉燒然。",
    "T01n0025_004:0383c11": " 若作世間諸事中，  多諸惱亂眾生者，",
    "T01n0025_004:0383c12": " 彼等當生熱惱獄，  受諸熱惱無量時。",
    "T01n0025_004:0383c13": " 世間沙門婆羅門，  父母尊長諸耆舊，",
    "T01n0025_004:0383c14": " 若恒觸惱令不&#x6199;，  彼等皆墮熱惱中。",
    "T01n0025_004:0383c15": " 生天淨業不樂修，  所愛至親常遠離，",
    "T01n0025_004:0383c16": " 如是之事&#x6199;作者，  彼皆當入熱惱獄。",
    "T01n0025_004:0383c17": " 惡向沙門婆羅門，  并諸善人父母等，",
    "T01n0025_004:0383c18": " 或復害於其餘尊，  墮熱惱中常被煮。",
    "T01n0025_004:0383c19": " 恒多造作諸惡業，  不曾發起一善心，",
    "T01n0025_004:0383c20": " 如是人向阿毘脂，  當受無量眾苦惱。",
    "T01n0025_004:0383c21": " 若說正法為非法，  說諸非法為正法，",
    "T01n0025_004:0383c22": " 既無增益於善者，  彼等皆當入阿毘。",
    "T01n0025_004:0383c23": " 活及黑繩此兩獄，  合會叫喚三為五，",
    "T01n0025_004:0383c24": " 熱惱大熱共成七，  其阿毘脂為第八。",
    "T01n0025_004:0383c25": " 此等八是大地獄，  嚴熾苦切難忍受，",
    "T01n0025_004:0383c26": " 惡業之人所作故，  其中小獄有十六。」",
    "T01n0025_004:0383c27": "[0383c27] 爾時，世尊說此偈已，告諸比丘，作如是言：",
    "T01n0025_004:0383c28": "「汝諸比丘！今應當知，彼之世界於兩中間，別",
    "T01n0025_004:0383c29": "更復有十地獄住。何等為十？所謂頞浮陀地",
    "T01n0025_004:0384a01": "獄、泥囉浮陀地獄、阿浮地獄、呼呼婆地獄、",
    "T01n0025_004:0384a02": "阿吒吒地獄、搔揵提迦地獄、優&#x9262;羅地獄、",
    "T01n0025_004:0384a03": "波頭摩地獄、奔茶利地獄、究牟陀地獄。",
    "T01n0025_004:0384a04": "諸比丘！於彼中間，有如是等十種地獄。諸比",
    "T01n0025_004:0384a05": "丘！何因何緣，其頞浮陀地獄，名為頞浮陀",
    "T01n0025_004:0384a06": "也？諸比丘！彼頞浮陀地獄之中，諸眾生輩，",
    "T01n0025_004:0384a07": "有得如是色身形體，譬如泡沫，是故名為頞",
    "T01n0025_004:0384a08": "浮陀也。復更於中有何因緣，其泥囉浮陀，",
    "T01n0025_004:0384a09": "名為泥囉浮陀也？諸比丘！彼泥囉浮陀地",
    "T01n0025_004:0384a10": "獄之中，諸眾生輩，有得如是色身形體，譬",
    "T01n0025_004:0384a11": "如肉片，是故名為泥囉浮陀也。又復於中何",
    "T01n0025_004:0384a12": "因何緣，其阿呼地獄，名為阿呼也？諸比丘！",
    "T01n0025_004:0384a13": "彼阿呼大地獄中，諸眾生輩，受於嚴苦逼切",
    "T01n0025_004:0384a14": "之時，叫喚唱言『阿呼阿呼』，甚大苦也，是故",
    "T01n0025_004:0384a15": "名為阿呼呼也。又復於中何因何緣，其呼呼",
    "T01n0025_004:0384a16": "婆，名為呼呼婆也？諸比丘！彼呼呼婆地獄",
    "T01n0025_004:0384a17": "之中，諸眾生輩，為彼地獄極苦所逼切時，叫",
    "T01n0025_004:0384a18": "喚唱言『呼呼婆』，是故名為呼呼婆也。又復於",
    "T01n0025_004:0384a19": "中何因何緣，其阿吒吒地獄，名為阿吒吒",
    "T01n0025_004:0384a20": "也？諸比丘！彼阿吒吒地獄之中，諸眾生輩，",
    "T01n0025_004:0384a21": "以極苦惱受逼切時，稱叫喚言『阿吒吒』，亦不",
    "T01n0025_004:0384a22": "能自口中出舌，是故名為阿吒吒也。又復於",
    "T01n0025_004:0384a23": "中何因何緣，其搔揵提迦，名為搔揵提迦也？",
    "T01n0025_004:0384a24": "諸比丘！彼搔揵提迦地獄之中，火如是色，",
    "T01n0025_004:0384a25": "譬如搔揵提迦華，是故名為搔揵提迦也。",
    "T01n0025_004:0384a26": "又復於中何因何緣，其優&#x9262;羅，名為優&#x9262;羅",
    "T01n0025_004:0384a27": "也？諸比丘！彼優&#x9262;羅地獄之中，火如是色，",
    "T01n0025_004:0384a28": "譬如優&#x9262;羅華，是故名為優&#x9262;羅也。又復於",
    "T01n0025_004:0384a29": "中何因何緣，其究牟陀地獄，名為究牟陀也？",
    "T01n0025_004:0384b01": "諸比丘！彼究牟陀地獄之中，火有是色，譬如",
    "T01n0025_004:0384b02": "究牟陀華，是故名為究牟陀也。又復於中何",
    "T01n0025_004:0384b03": "因何緣，其奔茶梨迦，名為奔茶梨迦也？諸",
    "T01n0025_004:0384b04": "比丘！彼奔茶梨迦地獄之中，火有是色，譬",
    "T01n0025_004:0384b05": "如奔茶梨迦華，是故名為奔茶梨迦也。又",
    "T01n0025_004:0384b06": "復於中何因何緣，其波頭摩，名為波頭摩",
    "T01n0025_004:0384b07": "也？諸比丘！彼波頭摩地獄之中，火有是色，譬",
    "T01n0025_004:0384b08": "如波頭摩華，是故名為波頭摩也。",
    "T01n0025_004:0384b09": "[0384b09] 「諸比丘！譬如憍薩羅國中，二十佉囉迦(佉囉迦者",
    "T01n0025_004:0384b10": "隋言二十斛)，烏麻高滿不&#x69E9;令平，而於彼中，有一",
    "T01n0025_004:0384b11": "丈夫，滿一百年，取一烏麻。如是次第，滿百",
    "T01n0025_004:0384b12": "年已，復取一粒烏麻擲出。諸比丘！擲彼憍薩",
    "T01n0025_004:0384b13": "羅滿二十佉囉迦烏麻盡已，如是時節，我",
    "T01n0025_004:0384b14": "說其一頞浮陀壽，猶未畢盡。且以此數，略",
    "T01n0025_004:0384b15": "而計之，如是二十頞浮陀壽，為一泥囉浮",
    "T01n0025_004:0384b16": "陀；二十泥囉浮陀，為一阿呼；二十阿呼，為",
    "T01n0025_004:0384b17": "一呼呼婆；二十呼呼婆，為一阿吒吒；二十",
    "T01n0025_004:0384b18": "阿吒吒，為一搔揵提迦；二十搔揵提迦，為",
    "T01n0025_004:0384b19": "一優&#x9262;羅；二十優&#x9262;羅，為一究牟陀；二十",
    "T01n0025_004:0384b20": "究牟陀，為一奔茶梨迦；二十奔茶梨迦，為",
    "T01n0025_004:0384b21": "一波頭摩；二十波頭摩，為一中劫。",
    "T01n0025_004:0384b22": "[0384b22] 「諸比丘！其波頭摩地獄處所，若眾生輩，離",
    "T01n0025_004:0384b23": "彼一百踰闍那住(踰闍那者隋數四十里也)，為彼獄火光焰",
    "T01n0025_004:0384b24": "所燒；若離五十踰闍那住，諸眾生輩，皆盲",
    "T01n0025_004:0384b25": "無眼；若離二十五踰闍那住，諸眾生輩，身之肉",
    "T01n0025_004:0384b26": "血自然破散。諸比丘！其瞿迦梨比丘，為於",
    "T01n0025_004:0384b27": "舍利弗及目揵連邊，起誹謗心、濁惡心已，死",
    "T01n0025_004:0384b28": "後即生彼波頭摩地獄之中。生彼處已，從口",
    "T01n0025_004:0384b29": "生焰，出長十肘(肘長二尺)。於其舌上，自然而有五",
    "T01n0025_004:0384c01": "百具犁，恒常耕之。諸比丘！我於餘處，未曾",
    "T01n0025_004:0384c02": "見有如是色類而自損害，所謂於諸梵行人",
    "T01n0025_004:0384c03": "邊，心生垢濁，自損故、惡心故、不利益心故、",
    "T01n0025_004:0384c04": "無慈心故、無淨心故。諸比丘！是故汝等應",
    "T01n0025_004:0384c05": "須於彼諸梵行邊，當起於慈身口意業，如我",
    "T01n0025_004:0384c06": "所見，晝夜起慈身口意者，常受安樂。是故",
    "T01n0025_004:0384c07": "汝等諸比丘輩，皆當如我所見所說，汝應晝",
    "T01n0025_004:0384c08": "夜常起慈心，汝等應當如是習學。」[0384c08] 爾時，世尊",
    "T01n0025_004:0384c09": "說此伽陀：",
    "T01n0025_004:0384c10": "「世間人輩當生時，  舌頭自然出斤斧，",
    "T01n0025_004:0384c11": " 所謂口中說惡故，  還自損害割其身。",
    "T01n0025_004:0384c12": " 應讚歎者不稱譽，  合毀辱人反談美，",
    "T01n0025_004:0384c13": " 如是名為口中諍，  以此諍故無樂受。",
    "T01n0025_004:0384c14": " 若人博戲得資財，  此是世間少言諍，",
    "T01n0025_004:0384c15": " 清淨行邊起濁心，  是名口中大&#x9B2A;諍。",
    "T01n0025_004:0384c16": " 如是三十六百千，  泥囉浮陀地獄數，",
    "T01n0025_004:0384c17": " 及五頞浮陀地獄，  墮彼波頭摩獄中，",
    "T01n0025_004:0384c18": " 以毀聖人致如是，  緣口意業作惡故。",
    "T01n0025_004:0384c19": "[0384c19] 「諸比丘！彼界中間，復有諸風，名曰熱惱。諸",
    "T01n0025_004:0384c20": "比丘！彼等諸風，若來到此四世界中，而此",
    "T01n0025_004:0384c21": "四洲世界所有諸眾生輩，生者住者，彼皆一",
    "T01n0025_004:0384c22": "切，皆散皆滅皆壞皆無。譬如葦荻，若被刈",
    "T01n0025_004:0384c23": "已，不得水時，乾壞無有。如是如是，諸比丘！",
    "T01n0025_004:0384c24": "彼界中間，所有諸風，名熱惱者，彼等若來",
    "T01n0025_004:0384c25": "此四界時，此四洲界所有眾生，一時皆悉乾",
    "T01n0025_004:0384c26": "壞無有。彼等以此內輪圓山、大輪圓山二山",
    "T01n0025_004:0384c27": "所障，是故彼風不來到此。諸比丘！彼輪圓",
    "T01n0025_004:0384c28": "山、大輪圓山，能作如是最大利益，為此四洲",
    "T01n0025_004:0384c29": "四世界中諸眾生等，作依業故。",
    "T01n0025_004:0385a01": "[0385a01] 「復次，諸比丘！又於彼處世界中間，有諸風吹",
    "T01n0025_004:0385a02": "地獄，燒&#x7151;眾生身肉脂髓，臭穢&#x71A2;[火*孛]氣響種",
    "T01n0025_004:0385a03": "種不淨。諸比丘！彼風若來到此四洲世界中",
    "T01n0025_004:0385a04": "時，爾時四洲世界之中，所有眾生乃至住者，",
    "T01n0025_004:0385a05": "彼等皆盲無復眼目，以其氣惡臭處猛故。然",
    "T01n0025_004:0385a06": "彼輪圓及大輪圓二山障礙，以障礙故，不來",
    "T01n0025_004:0385a07": "於此。諸比丘！彼內輪圓及大輪圓二山，能為",
    "T01n0025_004:0385a08": "此四洲界諸眾生等，造作如是最大利益，成",
    "T01n0025_004:0385a09": "諸眾生依止業故。",
    "T01n0025_004:0385a10": "[0385a10] 「復次，諸比丘！又彼界中，更有大風，名僧伽",
    "T01n0025_004:0385a11": "多(僧伽多者隋言合會)。諸比丘！彼風若來此世界中，則",
    "T01n0025_004:0385a12": "四大洲及諸八萬四千小洲，并餘大山，及須",
    "T01n0025_004:0385a13": "彌留山王，悉能擎舉，去地令高一俱嚧舍",
    "T01n0025_004:0385a14": "(四肘名一弓，千弓名一俱嚧舍)，舉已能令分散破壞，乃至二三四",
    "T01n0025_004:0385a15": "五六七俱嚧舍地，既擎舉已，悉能令其星散",
    "T01n0025_004:0385a16": "破壞；乃至高一踰闍那地，擎舉星散破壞如",
    "T01n0025_004:0385a17": "前，如是二三四五六七踰闍那地，擎舉破壞",
    "T01n0025_004:0385a18": "悉令分散，乃至一百踰闍那地，既擎舉已分",
    "T01n0025_004:0385a19": "散破壞，及二三四五六七百踰闍那地，擎舉",
    "T01n0025_004:0385a20": "已碎分散破壞，亦復如前；乃至一千踰闍那",
    "T01n0025_004:0385a21": "地，既擎舉已塵散破壞，及二三四五六七千",
    "T01n0025_004:0385a22": "踰闍那地，悉擎舉已分散破壞。諸比丘！譬",
    "T01n0025_004:0385a23": "如壯健有力丈夫，以手搦取麥&#x4D30;一把，高擎",
    "T01n0025_004:0385a24": "舉已，於虛空中，粉末分散悉令碎壞。如是",
    "T01n0025_004:0385a25": "如是，諸比丘！彼世界中，最大極吹僧伽多",
    "T01n0025_004:0385a26": "風，若來到此四洲界中，爾時此界四方大",
    "T01n0025_004:0385a27": "洲，并及八萬四千小洲，餘諸大山及須彌",
    "T01n0025_004:0385a28": "留山王，擎舉高一俱嚧舍地，分散破壞，略說",
    "T01n0025_004:0385a29": "如前，乃至七千踰闍那地，既擎舉已，塵散",
    "T01n0025_004:0385b01": "破壞。諸比丘！但以得彼內輪圓山、大輪圓山",
    "T01n0025_004:0385b02": "二山障礙，以障礙故不來於此。諸比丘！彼內",
    "T01n0025_004:0385b03": "輪圓、大輪圓山，二山威德，有如是力，能大",
    "T01n0025_004:0385b04": "利益，為此四洲四世界中諸眾生等，作依業",
    "T01n0025_004:0385b05": "故。",
    "T01n0025_004:0385b06": "[0385b06] 「復次，諸比丘！於彼世界中間之外閻浮洲南，",
    "T01n0025_004:0385b07": "有閻摩王宮殿住處，縱廣六千踰闍那地，七",
    "T01n0025_004:0385b08": "重牆壁、七重欄楯、七重鈴網，其外七重多羅",
    "T01n0025_004:0385b09": "行樹，周匝圍遶雜色可觀，七寶所成，所謂",
    "T01n0025_004:0385b10": "金銀鞞琉璃、頗致迦赤真珠、車璩馬瑙等，七",
    "T01n0025_004:0385b11": "寶之所成就。於彼四方各有諸門，彼等諸門，",
    "T01n0025_004:0385b12": "皆有&#x5374;敵樓櫓臺殿、園苑華池。其諸華池及",
    "T01n0025_004:0385b13": "園苑內，有種種樹，其樹各有種種眾葉，及",
    "T01n0025_004:0385b14": "種種花，與種種果，彌滿遍布種種香熏，種種",
    "T01n0025_004:0385b15": "眾鳥各各自鳴。復次，諸比丘！別有一時及",
    "T01n0025_004:0385b16": "三摩耶，其閻摩王以惡不善業果報故，於",
    "T01n0025_004:0385b17": "夜三時晝三時間，自然而有赤融銅汁，在",
    "T01n0025_004:0385b18": "前出生。當如此時，其王宮殿，即變為鐵，於",
    "T01n0025_004:0385b19": "先所有五欲功德，在目前者，皆沒不現，若",
    "T01n0025_004:0385b20": "在宮內，即於宮內如是出生。時，閻摩王見",
    "T01n0025_004:0385b21": "此事已，怖畏不安，諸毛皆&#x7AEA;，即便出外，若在",
    "T01n0025_004:0385b22": "宮外，即復於外如是出生。時，閻摩王心生怖",
    "T01n0025_004:0385b23": "畏，戰動不安，身有諸毛，一時皆&#x7AEA;，即走入",
    "T01n0025_004:0385b24": "內。時，守獄者取閻摩王，即便撲著熱鐵地",
    "T01n0025_004:0385b25": "上，熾燃猛盛一向光炎，撲仰臥已，即以鐵鉗",
    "T01n0025_004:0385b26": "用開其口，以洋銅汁置於口中。時閻摩王，",
    "T01n0025_004:0385b27": "即燒脣口，燒脣口已次燒於舌，既燒舌已",
    "T01n0025_004:0385b28": "即燒咽喉，燒咽喉已，即燒大腸及小腸等，",
    "T01n0025_004:0385b29": "次第燋然，從下而出。即於彼時及三摩耶，其",
    "T01n0025_004:0385c01": "閻摩王作如是念：『所有眾生，以其往昔身",
    "T01n0025_004:0385c02": "作惡行、口作惡行、意惡行者，彼等皆受如是",
    "T01n0025_004:0385c03": "種種形色苦惱，心不&#x6199;處，譬如地獄諸眾生",
    "T01n0025_004:0385c04": "輩。我今亦然，并及餘者，若共閻摩王同作業",
    "T01n0025_004:0385c05": "眾生之輩。嗚呼！願我從此捨身死已，墮和合",
    "T01n0025_004:0385c06": "中，共於人間相逢受生。爾時，我於如來教法",
    "T01n0025_004:0385c07": "中，當得信解。爾時，我於彼處，當得信解，",
    "T01n0025_004:0385c08": "具足已剃除鬚髮，著袈裟衣，正得信解，從",
    "T01n0025_004:0385c09": "家出家。我於爾時出家已，和合不久，若善",
    "T01n0025_004:0385c10": "家子為何事故，正得信解，從家出家，即彼",
    "T01n0025_004:0385c11": "無上梵行盡處現見法中，自得通證。作具",
    "T01n0025_004:0385c12": "足已，願我當行，我今已盡生死，已立梵行，",
    "T01n0025_004:0385c13": "應所作者，皆作辦訖，更不復於後世受生。』",
    "T01n0025_004:0385c14": "諸比丘！其閻摩王，或復有時發如是等求",
    "T01n0025_004:0385c15": "習善念。於彼時中，其閻摩王所住宮殿，還",
    "T01n0025_004:0385c16": "成七寶種種出生，及天五欲功德現前，悉皆",
    "T01n0025_004:0385c17": "具足。當於彼時，其閻摩王復作是念：『所有",
    "T01n0025_004:0385c18": "一切諸眾生輩，以身善行口意善行，願於彼",
    "T01n0025_004:0385c19": "等，各各皆受如是安樂，譬如空住諸夜叉輩，",
    "T01n0025_004:0385c20": "如我今者，自餘閻摩王，所有同集業眾生",
    "T01n0025_004:0385c21": "者。』",
    "T01n0025_004:0385c22": "[0385c22] 「諸比丘！世間凡有三種天使。何等為三？所謂",
    "T01n0025_004:0385c23": "衰老及病、死也。諸比丘！有一種人，以自放",
    "T01n0025_004:0385c24": "逸，身行惡行及其口意行於惡行。而其彼人，",
    "T01n0025_004:0385c25": "身口及意行惡行已，彼因緣故，身壞命終，",
    "T01n0025_004:0385c26": "向於惡趣，生地獄中。其守獄者，驅彼眾生，",
    "T01n0025_004:0385c27": "即時將向閻摩王邊白言：『天王！此之丈夫，昔",
    "T01n0025_004:0385c28": "在人中，縱逸自在，不善和合，恣身口意，行",
    "T01n0025_004:0385c29": "於惡行；然此以其身及口意行惡行已，今",
    "T01n0025_004:0386a01": "來生此。是故天王！善好教示，善好訶責。』時，",
    "T01n0025_004:0386a02": "閻摩王問彼丈夫：『汝善丈夫！昔在人間，第一",
    "T01n0025_004:0386a03": "天使，善好教示，善好訶責，汝豈不見彼",
    "T01n0025_004:0386a04": "之天使出現生耶？』彼答言：『天！我實不見。』時，",
    "T01n0025_004:0386a05": "閻摩王復更告言：『丈夫！汝豈不見往昔世間",
    "T01n0025_004:0386a06": "有人身時，或作婦女、或作丈夫，衰老相現，摩",
    "T01n0025_004:0386a07": "訶羅時，齒缺髮白，皮膚緩皺靨子遍滿，狀",
    "T01n0025_004:0386a08": "如烏麻，傴僂背曲，跛跂而行，步不依身，恒",
    "T01n0025_004:0386a09": "常偏側，頸皮寬緩，如牛咽垂，脣口乾枯，喉",
    "T01n0025_004:0386a10": "舌燥&#x6F81;。身體屈折，氣力綿微，喘息作聲，猶",
    "T01n0025_004:0386a11": "如挽鋸。向前欲倒，倚杖而行，既離盛年，肉",
    "T01n0025_004:0386a12": "血消盡。羸瘦趣向未來世路，舉動&#x5C2B;弱失壯",
    "T01n0025_004:0386a13": "時形。乃至身心，恒常戰慄，其諸支節一切",
    "T01n0025_004:0386a14": "悉皆疲懈已不？』彼人答言：『天！我實見之。』",
    "T01n0025_004:0386a15": "[0386a15] 「時，閻摩王復更告言：『汝愚丈夫，無有智慧。",
    "T01n0025_004:0386a16": "汝昔既見如是相貌，云何不作如是思念：「我",
    "T01n0025_004:0386a17": "今身上，亦有是法、亦有是事，我今亦未離如",
    "T01n0025_004:0386a18": "是法，我今具有如是老法。既未得離，我今應",
    "T01n0025_004:0386a19": "當為身口意亦可造作微妙善業，使我當有",
    "T01n0025_004:0386a20": "長夜利益安樂報也。」』時，彼丈夫即答言：『天！我",
    "T01n0025_004:0386a21": "實不作如是思念。何以故？以心縱蕩行放逸",
    "T01n0025_004:0386a22": "故。』時，閻摩王，又更告言：『愚癡丈夫，若如是者，",
    "T01n0025_004:0386a23": "汝自懈怠，行放逸故，不修身口及意善業。以",
    "T01n0025_004:0386a24": "是因緣，汝當長夜，得大苦惱，無有安樂，是",
    "T01n0025_004:0386a25": "故汝當具足受此放逸行罪，當得如是惡業",
    "T01n0025_004:0386a26": "果報，如彼放逸丈夫受者。又汝丈夫，此之苦",
    "T01n0025_004:0386a27": "報惡行業者，非汝母作、非汝父作、非兄弟",
    "T01n0025_004:0386a28": "作、非&#x59C9;妹作、非國王作、非諸天作、亦非往",
    "T01n0025_004:0386a29": "昔先人所作，是汝丈夫，自於身中，作此惡",
    "T01n0025_004:0386b01": "業，今自聚集，汝還自當受此報也。』",
    "T01n0025_004:0386b02": "[0386b02] 「爾時，彼世閻摩羅王，具以如是第一天使，善",
    "T01n0025_004:0386b03": "好教示，訶責彼已，復更次以第二天使，善",
    "T01n0025_004:0386b04": "好教示，訶責告言：『丈夫！汝豈不見第二天使",
    "T01n0025_004:0386b05": "世間出也？』彼答言：『天！我實不見。』王復告言：",
    "T01n0025_004:0386b06": "『丈夫！汝豈不見，往昔世間作人身時，四大和",
    "T01n0025_004:0386b07": "合，一旦乖違，若婦女身、若丈夫體，患苦困",
    "T01n0025_004:0386b08": "篤，或在小床或大床上，以自屎尿污穢於身，",
    "T01n0025_004:0386b09": "宛轉糞中不得自在。臥起行坐，皆人扶",
    "T01n0025_004:0386b10": "持，或人洗拭，或人抱出，或有與飲，或復與",
    "T01n0025_004:0386b11": "食。』彼人答言：『天！我實見之。』王復告言：『丈夫！",
    "T01n0025_004:0386b12": "汝見如是，若巧智者，云何不作如是思念：",
    "T01n0025_004:0386b13": "「我今亦有如是之法、我今亦有如是之事、我",
    "T01n0025_004:0386b14": "亦未離如是患法、我亦自有如是患事。既未",
    "T01n0025_004:0386b15": "免脫，應自覺知，我今亦可作諸善業，若身若",
    "T01n0025_004:0386b16": "口若意善業，為我當來長夜，作於大利益所",
    "T01n0025_004:0386b17": "大安樂處。」』彼人答言：『天！我實不作如是思念，",
    "T01n0025_004:0386b18": "以懈怠心行放逸故。』王復告言：『丈夫！汝今既",
    "T01n0025_004:0386b19": "是行放逸者，懶惰懈怠不作善業，若身若",
    "T01n0025_004:0386b20": "口若意善業，汝何能得長夜利益及安樂報？",
    "T01n0025_004:0386b21": "是故汝當修行善事，若行放逸，隨放逸故，",
    "T01n0025_004:0386b22": "汝此惡業非父母作、非兄弟作、非&#x59C9;妹作、",
    "T01n0025_004:0386b23": "非王非天，亦非往昔先人所作、非諸沙門及",
    "T01n0025_004:0386b24": "婆羅門等之所造作。此之惡業，汝既自作，",
    "T01n0025_004:0386b25": "汝還自受此果報也。』",
    "T01n0025_004:0386b26": "[0386b26] 「時，閻摩王依次以此第二天使，善好教示，訶",
    "T01n0025_004:0386b27": "責彼已，依次更以第三天使教示，訶責彼丈",
    "T01n0025_004:0386b28": "夫言：『汝愚丈夫，汝在人間作人身時，豈可",
    "T01n0025_004:0386b29": "不見第三天使世間出生？』彼答言：『天！我實不",
    "T01n0025_004:0386c01": "見。』」",
    "T01n0025_004:0386c02": "[0386c02] 「時，閻摩王復告彼言：『汝丈夫！豈可不見彼",
    "T01n0025_004:0386c03": "世間時，若復婦女、若有丈夫，隨時命終，安",
    "T01n0025_004:0386c04": "置床上，將向於外，以雜色衣，而覆其上。又",
    "T01n0025_004:0386c05": "作種種斗帳軒蓋而普周匝，為諸眷屬之所",
    "T01n0025_004:0386c06": "圍遶，絕諸瓔珞，舉手散髮，或將灰土以坌頭",
    "T01n0025_004:0386c07": "上，最極悲惱號咷哭泣，或言「嗚呼」、或言「多",
    "T01n0025_004:0386c08": "多」、或言「養育」，舉聲大叫，搥胸哀慟，種種",
    "T01n0025_004:0386c09": "語言，酸切哽楚，汝悉見不？』彼丈夫言：『天！我",
    "T01n0025_004:0386c10": "實見之。』",
    "T01n0025_004:0386c11": "[0386c11] 「時，閻摩王復告彼言：『丈夫！汝昔既見如此之",
    "T01n0025_004:0386c12": "事，何不自作如是思念：「我今亦有如是之法，",
    "T01n0025_004:0386c13": "我身亦有如是之事，我既未脫如是之事，我",
    "T01n0025_004:0386c14": "亦有死，亦有死法，未得免離。我今亦可作",
    "T01n0025_004:0386c15": "諸善業，若身若口若意善業，為我長夜作大",
    "T01n0025_004:0386c16": "利益作安樂故。」』時，彼丈夫即答天言：『我實不",
    "T01n0025_004:0386c17": "作。何以故？以放逸故。』時，閻摩王復告彼言：",
    "T01n0025_004:0386c18": "『丈夫！汝今既是放逸行者，以放逸故不作善",
    "T01n0025_004:0386c19": "業，亦不聚集其餘諸善，謂身口意，為汝長夜",
    "T01n0025_004:0386c20": "作於利益，當作安樂，是故汝今有如是事。",
    "T01n0025_004:0386c21": "依放逸行，以放逸故，汝自招此惡不善業。",
    "T01n0025_004:0386c22": "汝此惡業，非父母作、非兄弟作、非&#x59C9;妹作、",
    "T01n0025_004:0386c23": "非王非天，亦非往昔先人所作，又非沙門",
    "T01n0025_004:0386c24": "婆羅門作。丈夫！汝此惡業，是汝自作自聚集",
    "T01n0025_004:0386c25": "故，得此果報，汝還自受。』時，閻摩王具足以",
    "T01n0025_004:0386c26": "此第三天使，教示訶責，&#x52C5;彼丈夫，言語訖",
    "T01n0025_004:0386c27": "已，即棄捨之。時，守獄者種種取彼丈夫手",
    "T01n0025_004:0386c28": "臂，以頭向下，持足向上，即擲置於諸地獄",
    "T01n0025_004:0386c29": "中。」[0386c29] 世尊爾時說伽他言：",
    "T01n0025_004:0387a01": "「眾生造作惡業已，  死後墮於惡趣中，",
    "T01n0025_004:0387a02": " 時閻摩王見彼來，  以悲愍心而訶責：",
    "T01n0025_004:0387a03": "『汝昔在於人間時，  可不見於老病死，",
    "T01n0025_004:0387a04": " 此是天使來告示，  云何放逸不覺知？",
    "T01n0025_004:0387a05": " 縱身口意染諸塵，  不行施戒自調伏，",
    "T01n0025_004:0387a06": " 如此云何名有識，  而不造作利益因？』",
    "T01n0025_004:0387a07": " 爾時如法閻摩王，  作是訶責罪人已，",
    "T01n0025_004:0387a08": " 彼即喘息心恐怖，  戰懼便作如是言：",
    "T01n0025_004:0387a09": "『以我昔共惡朋友，  聞善意中不&#x6199;作，",
    "T01n0025_004:0387a10": " 貪欲瞋恚所纏覆，  不作自利故損身。』",
    "T01n0025_004:0387a11": "『汝既不修眾善因，  唯造種種諸惡業，",
    "T01n0025_004:0387a12": " 愚癡今日當得果，  彼業受來地獄中。",
    "T01n0025_004:0387a13": " 如此一切諸惡業，  非父非是母所作，",
    "T01n0025_004:0387a14": " 亦非沙門婆羅門，  非是國王非諸天。",
    "T01n0025_004:0387a15": " 此直是汝自造作，  諸惡業子不淨故，",
    "T01n0025_004:0387a16": " 自既作此諸惡業，  今當分受此惡果。』",
    "T01n0025_004:0387a17": " 彼王以是三天使，  次第訶責罪者已，",
    "T01n0025_004:0387a18": " 閻摩羅王於彼時，  棄捨諸罪眾生去。",
    "T01n0025_004:0387a19": " 時閻摩世所住者，  即便取彼丈夫輩，",
    "T01n0025_004:0387a20": " 牽將向於地獄中，  極大可畏毛&#x7AEA;處。",
    "T01n0025_004:0387a21": " 四邊相向有四門，  四方四維皆整頓，",
    "T01n0025_004:0387a22": " 諸院垣墻皆是鐵，  用鐵周匝以為欄。",
    "T01n0025_004:0387a23": " 熾然猛熱鐵為地，  光焰嚴盛&#x70DF;火合，",
    "T01n0025_004:0387a24": " 遙見可畏心已驚，  嚴熾焰赫難可向。",
    "T01n0025_004:0387a25": " 猶如一百由旬內，  大火熾然悉彌滿，",
    "T01n0025_004:0387a26": " 其中所燒眾生輩，  皆由往昔作惡因。",
    "T01n0025_004:0387a27": " 被於天使之所訶，  而心放逸無覺察，",
    "T01n0025_004:0387a28": " 彼等即今長夜悔，  皆由往昔下劣心。",
    "T01n0025_004:0387a29": " 所有智慧諸人等，  若見天使來開導，",
    "T01n0025_004:0387b01": " 應當精勤莫放逸，  諸聖法王善巧說。",
    "T01n0025_004:0387b02": " 既見聞已須恐怖，  諸有生死窮盡處，",
    "T01n0025_004:0387b03": " 一切無過於涅槃，  種種患盡無有餘。",
    "T01n0025_004:0387b04": " 至彼安隱則快樂，  如是見法得寂滅，",
    "T01n0025_004:0387b05": " 所謂諸怨皆已度，  自然清淨得涅槃。"
}