{
    "T25n1509_086:0658c02": "◎大智度論釋遍學品第七十",
    "T25n1509_086:0658c03": "四(卷八十六)",
    "T25n1509_086:0658c05": "聖者龍樹菩薩造",
    "T25n1509_086:0658c06": "後秦龜茲國三藏鳩摩羅什譯",
    "T25n1509_086:0658c07": "【經】爾時，須菩提白佛言：「世尊！是菩薩摩訶薩",
    "T25n1509_086:0658c08": "大智慧成就，行是深法，亦不受果報。」佛告須",
    "T25n1509_086:0658c09": "菩提「如是！如是！菩薩摩訶薩大智慧成就，行",
    "T25n1509_086:0658c10": "是深般若波羅蜜，亦不受果報。何以故？是",
    "T25n1509_086:0658c11": "菩薩摩訶薩，諸法性中不動故。」「世尊！何等諸",
    "T25n1509_086:0658c12": "法性中不動？」佛言：「於無所有性中不動。復",
    "T25n1509_086:0658c13": "次，菩薩摩訶薩，色性中不動，受、想、行、識性中",
    "T25n1509_086:0658c14": "不動；檀波羅蜜性中不動，尸羅波羅蜜、羼提",
    "T25n1509_086:0658c15": "波羅蜜、毘梨耶波羅蜜、禪波羅蜜、般若波羅蜜",
    "T25n1509_086:0658c16": "性中不動；四禪性中不動，四無量性中不動，",
    "T25n1509_086:0658c17": "四無色定性中不動；四念處性中不動，乃至",
    "T25n1509_086:0658c18": "八聖道分性中不動；空三昧、無相、無作三昧",
    "T25n1509_086:0658c19": "乃至大慈大悲性中不動。何以故？須菩提！是",
    "T25n1509_086:0658c20": "諸法性即是無所有。須菩提！以無所有法",
    "T25n1509_086:0658c21": "不能得所有法。」須菩提言：「世尊！所有法能得",
    "T25n1509_086:0658c22": "所有法不？」佛言：「不也！」「世尊！所有法能得無所",
    "T25n1509_086:0658c23": "有法不？」佛言：「不也！」「世尊！無所有法能得無所",
    "T25n1509_086:0658c24": "有法不？」佛言：「不也！」「世尊！若無所有不能得所",
    "T25n1509_086:0658c25": "有、所有不能得所有、所有不能得無所有、無",
    "T25n1509_086:0658c26": "所有不能得無所有，將無世尊不得道耶？」佛",
    "T25n1509_086:0658c27": "言：「有得，不以此四句。」「世尊！云何有得？」佛言：",
    "T25n1509_086:0658c28": "「非所有、非無所有，無諸戲論，是名得道。」須菩",
    "T25n1509_086:0658c29": "提白佛言：「世尊！何等是菩薩摩訶薩戲論？」佛",
    "T25n1509_086:0659a01": "告須菩提：「菩薩摩訶薩觀色若常、若無常，是",
    "T25n1509_086:0659a02": "為戲論，觀受、想、行、識若常、若無常，是為戲論；",
    "T25n1509_086:0659a03": "觀色若苦、若樂，受、想、行、識若苦、若樂，是為戲",
    "T25n1509_086:0659a04": "論；觀色若我、若非我，受、想、行、識若我、若非我；",
    "T25n1509_086:0659a05": "色若寂滅、若不寂滅，受、想、行、識若寂滅、若不寂",
    "T25n1509_086:0659a06": "滅，是為戲論。苦聖諦應見、集聖諦應斷、",
    "T25n1509_086:0659a07": "滅聖諦應證、道聖諦應修，是為戲論。應修四",
    "T25n1509_086:0659a08": "禪、四無量心、四無色定，是為戲論。應修四念",
    "T25n1509_086:0659a09": "處、四正勤、四如意足、五根、五力、七覺分、八聖道",
    "T25n1509_086:0659a10": "分，是為戲論；應修空解脫門、無相解脫門、無",
    "T25n1509_086:0659a11": "作解脫門，是為戲論；應修八背捨、九次第定，",
    "T25n1509_086:0659a12": "是為戲論。我當過須陀洹果、斯陀含果、阿那",
    "T25n1509_086:0659a13": "含果、阿羅漢果、辟支佛道，是為戲論。我當具",
    "T25n1509_086:0659a14": "足菩薩十地，是為戲論。我當入菩薩位，是為",
    "T25n1509_086:0659a15": "戲論。我當淨佛國土，是為戲論；我當成就",
    "T25n1509_086:0659a16": "眾生，是為戲論。我當生佛十力、四無所畏、四",
    "T25n1509_086:0659a17": "無礙智、十八不共法，是為戲論；我當得一切",
    "T25n1509_086:0659a18": "種智，是為戲論；我當斷一切煩惱習，是為",
    "T25n1509_086:0659a19": "戲論。須菩提！是菩薩摩訶薩行般若波羅蜜",
    "T25n1509_086:0659a20": "時，色若常、若無常不可戲論故不應戲論，受",
    "T25n1509_086:0659a21": "想行識若常、若無常不可戲論故不應戲論，",
    "T25n1509_086:0659a22": "乃至一切種智不可戲論故不應戲論。何以",
    "T25n1509_086:0659a23": "故？性不戲論性，無性不戲論無性；離性、無性，",
    "T25n1509_086:0659a24": "更無法可得，所謂戲論者、戲論法、戲論處。以",
    "T25n1509_086:0659a25": "是故，須菩提！色無戲論，受想行識乃至一切",
    "T25n1509_086:0659a26": "種智無戲論。如是，須菩提！菩薩摩訶薩應行",
    "T25n1509_086:0659a27": "無戲論般若波羅蜜。」須菩提白佛言：「世尊！云",
    "T25n1509_086:0659a28": "何色不可戲論，乃至一切種智不可戲論？」佛",
    "T25n1509_086:0659a29": "告須菩提：「色性無，乃至一切種智性無。須",
    "T25n1509_086:0659b01": "菩提！若法性無，即是無戲論。以是故，色不可",
    "T25n1509_086:0659b02": "戲論，乃至一切種智不可戲論。須菩提！若菩",
    "T25n1509_086:0659b03": "薩摩訶薩能如是行無戲論般若波羅蜜，是",
    "T25n1509_086:0659b04": "時得入菩薩位。」須菩提白佛言：「世尊！若諸",
    "T25n1509_086:0659b05": "法無有性，菩薩行何等道入菩薩位？為用聲",
    "T25n1509_086:0659b06": "聞道？為用辟支佛道？為用佛道？」佛告須菩",
    "T25n1509_086:0659b07": "提：「不以聲聞道、不以辟支佛道、不以佛",
    "T25n1509_086:0659b08": "道得入菩薩位，菩薩摩訶薩遍學諸道，得入",
    "T25n1509_086:0659b09": "菩薩位。須菩提！譬如八人先學諸道然後入",
    "T25n1509_086:0659b10": "正位，未得果而先生果道。菩薩亦如是，先",
    "T25n1509_086:0659b11": "遍學諸道然後入菩薩位，亦未得一切種智而",
    "T25n1509_086:0659b12": "先生金剛三昧，爾時以一念相應慧得一切種",
    "T25n1509_086:0659b13": "智。」須菩提白佛言：「世尊！若菩薩摩訶薩遍學",
    "T25n1509_086:0659b14": "諸道入菩薩位者，八人向須陀洹、得須陀洹，",
    "T25n1509_086:0659b15": "向斯陀含、得斯陀含，向阿那含、得阿那含，向",
    "T25n1509_086:0659b16": "阿羅漢、得阿羅漢，辟支佛道、佛道，是諸道各",
    "T25n1509_086:0659b17": "各異。世尊！若菩薩摩訶薩遍學諸道然後入",
    "T25n1509_086:0659b18": "菩薩位者，是菩薩若生八道，應作八人！生見",
    "T25n1509_086:0659b19": "道，應作須陀洹！生思惟道，應作斯陀含、作阿",
    "T25n1509_086:0659b20": "那含、作阿羅漢！若生辟支佛道，作辟支佛！世",
    "T25n1509_086:0659b21": "尊！若菩薩摩訶薩作八人，然後入菩薩位，無",
    "T25n1509_086:0659b22": "有是處！不入菩薩位，得一切種智，亦無是處！",
    "T25n1509_086:0659b23": "作須陀洹乃至作辟支佛，然後入菩薩位，亦",
    "T25n1509_086:0659b24": "無是處！不入菩薩位，得一切種智，亦無是處！",
    "T25n1509_086:0659b25": "世尊！我云何當知菩薩摩訶薩遍學諸道得",
    "T25n1509_086:0659b26": "入菩薩位？」佛告須菩提：「如是！如是！若菩薩",
    "T25n1509_086:0659b27": "摩訶薩作八人、得須陀洹果乃至得阿羅漢",
    "T25n1509_086:0659b28": "果、得辟支佛道，然後入菩薩位，無有是處！",
    "T25n1509_086:0659b29": "不入菩薩位，當得一切種智，無有是處！須菩",
    "T25n1509_086:0659c01": "提！若菩薩摩訶薩從初發意行六波羅蜜時，",
    "T25n1509_086:0659c02": "以智觀過八地。何等八地？乾慧地、性地、八人",
    "T25n1509_086:0659c03": "地、見地、薄地、離欲地、已辦地、辟支佛地。以道",
    "T25n1509_086:0659c04": "種智入菩薩位；入菩薩位已，以一切種智斷",
    "T25n1509_086:0659c05": "一切煩惱習。須菩提！是八人若智若斷，是",
    "T25n1509_086:0659c06": "菩薩無生法忍；須陀洹若智若斷、斯陀含若",
    "T25n1509_086:0659c07": "智若斷、阿那含若智若斷、阿羅漢若智若斷、",
    "T25n1509_086:0659c08": "辟支佛若智若斷，皆是菩薩忍。菩薩學如是",
    "T25n1509_086:0659c09": "聲聞、辟支佛道，以道種智入菩薩位；入菩薩",
    "T25n1509_086:0659c10": "位已，以一切種智斷一切煩惱習，得佛道。如",
    "T25n1509_086:0659c11": "是，須菩提！菩薩摩訶薩遍學諸道具足，應得",
    "T25n1509_086:0659c12": "阿耨多羅三藐三菩提；得阿耨多羅三藐三",
    "T25n1509_086:0659c13": "菩提已，以果饒益眾生。」須菩提白佛言：「世尊！",
    "T25n1509_086:0659c14": "世尊所說道：聲聞道、辟支佛道、佛道，何等是",
    "T25n1509_086:0659c15": "菩薩道種智？」佛告須菩提：「菩薩摩訶薩應生",
    "T25n1509_086:0659c16": "一切道種淨智。須菩提！何等是道種淨智？",
    "T25n1509_086:0659c17": "若諸法相貌所可顯示法，菩薩應正知；正",
    "T25n1509_086:0659c18": "知已，為他演說、開示，令諸眾生得解。是菩",
    "T25n1509_086:0659c19": "薩摩訶薩應解一切音聲語言，以是音聲說",
    "T25n1509_086:0659c20": "法，遍滿三千大千世界，如響相。以是故，須菩",
    "T25n1509_086:0659c21": "提！菩薩摩訶薩應先具足學一切道，道智具",
    "T25n1509_086:0659c22": "足已，應分別知眾生深心，所謂地獄眾生，地",
    "T25n1509_086:0659c23": "獄道，地獄因，地獄果，應知、應障；畜生、餓鬼道，",
    "T25n1509_086:0659c24": "畜生、餓鬼因，畜生、餓鬼果，應知、應障；諸龍、鬼",
    "T25n1509_086:0659c25": "神、犍闥婆、緊那羅、摩睺羅伽、阿修羅道、因、果，",
    "T25n1509_086:0659c26": "應知、應障。人道、因、果應知，諸天道、因、果應知：",
    "T25n1509_086:0659c27": "四天王天、三十三天、夜摩天、兜率陀天、化樂天、",
    "T25n1509_086:0659c28": "他化自在天、梵天、光音天、遍淨天、廣果天、無",
    "T25n1509_086:0659c29": "想天、阿婆羅呵天、無熱天、易見天、喜見天、阿",
    "T25n1509_086:0660a01": "迦尼吒天道、因、果應知；無邊虛空處、無邊識",
    "T25n1509_086:0660a02": "處、無所有處、非有想非無想處道、因、果應知；",
    "T25n1509_086:0660a03": "四念處、四正勤、四如意足、五根、五力、七覺分、八",
    "T25n1509_086:0660a04": "聖道分，因、果應知；空解脫門、無相解脫門、無",
    "T25n1509_086:0660a05": "作解脫門，佛十力、四無所畏、四無礙智、十八",
    "T25n1509_086:0660a06": "不共法、大慈大悲，因、果應知。菩薩以是道，令",
    "T25n1509_086:0660a07": "眾生入須陀洹道乃至阿羅漢、辟支佛道，乃",
    "T25n1509_086:0660a08": "至阿耨多羅三藐三菩提道。須菩提！是名菩",
    "T25n1509_086:0660a09": "薩摩訶薩淨道種智。菩薩學是道種智已，入",
    "T25n1509_086:0660a10": "眾生深心相；入已，隨眾生心，如應說法，所言",
    "T25n1509_086:0660a11": "不虛。何以故？是菩薩摩訶薩善知眾生根相，",
    "T25n1509_086:0660a12": "知一切眾生心、心數法生死所趣。須菩提！菩",
    "T25n1509_086:0660a13": "薩摩訶薩如是應行道般若波羅蜜。何以故？",
    "T25n1509_086:0660a14": "一切諸善助道法皆入般若波羅蜜中，諸菩",
    "T25n1509_086:0660a15": "薩摩訶薩、聲聞、辟支佛所應行。」須菩提白佛",
    "T25n1509_086:0660a16": "言：「世尊！若四念處乃至阿耨多羅三藐三菩",
    "T25n1509_086:0660a17": "提，是一切法皆不合不散、無色、無形、無對，一",
    "T25n1509_086:0660a18": "相，所謂無相。世尊！云何是助道法能取阿",
    "T25n1509_086:0660a19": "耨多羅三藐三菩提？世尊！是不合不散、無色、",
    "T25n1509_086:0660a20": "無形、無對，一相，所謂無相法，無所取、無所捨，",
    "T25n1509_086:0660a21": "譬如虛空無取、無捨。」佛言：「如是！如是！須菩提！",
    "T25n1509_086:0660a22": "諸法自相空，無所取、無所捨。須菩提！有眾",
    "T25n1509_086:0660a23": "生不知諸法自相空，為是眾生故，顯示助道",
    "T25n1509_086:0660a24": "法能至阿耨多羅三藐三菩提。「復次，須菩提！",
    "T25n1509_086:0660a25": "所有色、受、想、行、識，所有檀波羅蜜、尸羅波羅",
    "T25n1509_086:0660a26": "蜜、羼提波羅蜜、毘梨耶波羅蜜、禪波羅蜜、般若",
    "T25n1509_086:0660a27": "波羅蜜，所有內空、外空乃至無法有法空，初",
    "T25n1509_086:0660a28": "禪乃至非有想非無想處，四念處乃至八聖",
    "T25n1509_086:0660a29": "道分，三解脫門，八背捨、九次第定，佛十力、四",
    "T25n1509_086:0660b01": "無所畏、四無礙智、十八不共法、大慈大悲、一",
    "T25n1509_086:0660b02": "切種智等諸法，於是聖法中，皆不合不散、無",
    "T25n1509_086:0660b03": "色、無形、無對，一相，所謂無相。以世俗法故，",
    "T25n1509_086:0660b04": "為眾生說令解，非以第一義。須菩提！於是",
    "T25n1509_086:0660b05": "一切法中，菩薩摩訶薩以智、見如法應學；學",
    "T25n1509_086:0660b06": "已，分別諸法應用、不應用。」須菩提言：「世尊！何",
    "T25n1509_086:0660b07": "等法菩薩分別已，應用、不應用？」佛言：「聲聞、辟",
    "T25n1509_086:0660b08": "支佛法，分別知，不應用；一切種智，分別知，應",
    "T25n1509_086:0660b09": "用。如是，須菩提！菩薩摩訶薩於是聖法中，應",
    "T25n1509_086:0660b10": "學般若波羅蜜。」須菩提白佛言：「世尊！何以",
    "T25n1509_086:0660b11": "故說名聖法？何等是聖法？」佛告須菩提：「諸聲",
    "T25n1509_086:0660b12": "聞、辟支佛法，諸菩薩摩訶薩及諸佛，於欲、瞋、",
    "T25n1509_086:0660b13": "癡不合不散，身見、戒取、疑不合不散，欲染、瞋",
    "T25n1509_086:0660b14": "恚不合不散；色染、無色染、掉、慢、無明不合不",
    "T25n1509_086:0660b15": "散；初禪乃至第四禪不合不散，慈、悲、喜、捨、虛",
    "T25n1509_086:0660b16": "空處乃至非有想非無想處不合不散；四念",
    "T25n1509_086:0660b17": "處乃至八聖道分不合不散；內空乃至大悲、",
    "T25n1509_086:0660b18": "有為性、無為性不合不散。何以故？是一切法",
    "T25n1509_086:0660b19": "皆無色、無形、無對，一相，所謂無相。無色法與",
    "T25n1509_086:0660b20": "無色法不合不散，無形法與無形法不合不",
    "T25n1509_086:0660b21": "散，無對法與無對法不合不散，一相法與一",
    "T25n1509_086:0660b22": "相法不合不散，無相法與無相法不合不散。",
    "T25n1509_086:0660b23": "須菩提！是無色、無形、無對，一相，所謂無相般",
    "T25n1509_086:0660b24": "若波羅蜜，諸菩薩摩訶薩應學；學已，不得諸",
    "T25n1509_086:0660b25": "法相。」須菩提白佛言：「世尊！菩薩摩訶薩不",
    "T25n1509_086:0660b26": "學色相耶？不學受、想、行、識相耶？不學眼相乃",
    "T25n1509_086:0660b27": "至意相，不學色相乃至法相，不學地種相乃",
    "T25n1509_086:0660b28": "至識種相，不學檀波羅蜜相、尸羅波羅蜜、羼",
    "T25n1509_086:0660b29": "提波羅蜜、毘梨耶波羅蜜、禪波羅蜜、般若波羅",
    "T25n1509_086:0660c01": "蜜相，不學內空乃至無法有法空相，不學初",
    "T25n1509_086:0660c02": "禪相乃至第四禪相，不學慈相乃至捨相，不",
    "T25n1509_086:0660c03": "學無邊空相乃至非有想非無想相，不學四",
    "T25n1509_086:0660c04": "念處相乃至八聖道分相，不學空三昧相、無",
    "T25n1509_086:0660c05": "相、無作三昧相，不學八背捨、九次第定相，不",
    "T25n1509_086:0660c06": "學佛十力相、四無所畏、四無礙智相、十八不",
    "T25n1509_086:0660c07": "共法相、大慈大悲相，不學苦聖諦相、集滅、道",
    "T25n1509_086:0660c08": "聖諦相，不學逆順十二因緣相，不學有為性",
    "T25n1509_086:0660c09": "相、無為性相耶？世尊！若不學諸法相，菩薩",
    "T25n1509_086:0660c10": "摩訶薩云何學諸法相若有為、若無為，學已，",
    "T25n1509_086:0660c11": "過聲聞、辟支佛地？若不過聲聞、辟支佛地，云",
    "T25n1509_086:0660c12": "何入菩薩位？若不入菩薩位，云何當得一切",
    "T25n1509_086:0660c13": "種智？若不得一切種智，云何當轉法輪？若",
    "T25n1509_086:0660c14": "不轉法輪，云何以三乘度眾生生死？」佛告須",
    "T25n1509_086:0660c15": "菩提：「若諸法實有相，菩薩應學是相。須菩提！",
    "T25n1509_086:0660c16": "以一切法實無有相，無色、無形、無對，一相，所",
    "T25n1509_086:0660c17": "謂無相。以是故，須菩提！菩薩摩訶薩不學",
    "T25n1509_086:0660c18": "相、不學無相。何以故？有佛、無佛，諸法一相，性",
    "T25n1509_086:0660c19": "常住。」須菩提白佛言：「世尊！若一切法非有",
    "T25n1509_086:0660c20": "相、非無相，菩薩摩訶薩云何修般若波羅蜜？",
    "T25n1509_086:0660c21": "若不修般若波羅蜜，不能過聲聞、辟支佛地；",
    "T25n1509_086:0660c22": "若不過聲聞、辟支佛地，不能入菩薩位；若不",
    "T25n1509_086:0660c23": "入菩薩位，不得無生法忍；若不得無生法忍，",
    "T25n1509_086:0660c24": "不能得諸菩薩神通；若不得菩薩神通，不能",
    "T25n1509_086:0660c25": "淨佛國土、成就眾生；若不淨佛國土、成就眾",
    "T25n1509_086:0660c26": "生，不能得一切種智；若不得一切種智，不能",
    "T25n1509_086:0660c27": "轉法輪；若不轉法輪，不能令眾生得須陀洹",
    "T25n1509_086:0660c28": "果、斯陀含、阿那含、阿羅漢果、辟支佛道，不能",
    "T25n1509_086:0660c29": "令得阿耨多羅三藐三菩提，亦不能令眾生",
    "T25n1509_086:0661a01": "得布施福，亦不能令得持戒、修定福。」佛告須",
    "T25n1509_086:0661a02": "菩提：「如是！如是！諸法無相，非一相、非異相；若",
    "T25n1509_086:0661a03": "修無相，是修般若波羅蜜。」須菩提言：「世尊！云",
    "T25n1509_086:0661a04": "何修無相是修般若波羅蜜？」佛言：「修諸法壞，",
    "T25n1509_086:0661a05": "是修般若波羅蜜。」「世尊！云何修諸法壞是修",
    "T25n1509_086:0661a06": "般若波羅蜜？」佛言：「修色壞，是修般若波羅蜜；",
    "T25n1509_086:0661a07": "修受、想、行、識壞，是修般若波羅蜜。修眼壞、耳、",
    "T25n1509_086:0661a08": "鼻、舌、身、意法壞，是修般若波羅蜜；修色法壞，",
    "T25n1509_086:0661a09": "聲、香、味、觸、法壞，是修般若波羅蜜。修不淨觀",
    "T25n1509_086:0661a10": "壞，是修般若波羅蜜；修初禪壞，第二、第三、第",
    "T25n1509_086:0661a11": "四禪壞，是修般若波羅蜜；修慈、悲、喜、捨壞，是",
    "T25n1509_086:0661a12": "修般若波羅蜜；修無邊空處、無邊識處、無所",
    "T25n1509_086:0661a13": "有處、非有想非無想處壞，是修般若波羅蜜。",
    "T25n1509_086:0661a14": "修念佛、念法、念僧、念戒、念捨、念天、念滅、念安",
    "T25n1509_086:0661a15": "般壞，是修般若波羅蜜。修無常相、苦相、無我",
    "T25n1509_086:0661a16": "相、空相、集相、因相、生相、緣相、閉相、滅相、妙相、出",
    "T25n1509_086:0661a17": "相、道相、正相、跡相、離相壞，是修般若波羅蜜。",
    "T25n1509_086:0661a18": "修十二因緣壞，修我相、眾生相、壽命相壞",
    "T25n1509_086:0661a19": "乃至修知者、見者相壞，是修般若波羅蜜；修",
    "T25n1509_086:0661a20": "常相、樂相、淨相、我相壞，是修般若波羅蜜。修",
    "T25n1509_086:0661a21": "四念處乃至八聖道分壞，是修般若波羅蜜。",
    "T25n1509_086:0661a22": "修空三昧、無相三昧、無作三昧壞，是修般若波",
    "T25n1509_086:0661a23": "羅蜜。修八背捨、九次第定壞，是修般若波羅",
    "T25n1509_086:0661a24": "蜜。修有覺有觀三昧、無覺有觀三昧、無覺無",
    "T25n1509_086:0661a25": "觀三昧壞，是修般若波羅蜜。修苦聖諦、集聖",
    "T25n1509_086:0661a26": "諦、滅聖諦、道聖諦壞，是修般若波羅蜜；修苦",
    "T25n1509_086:0661a27": "智、集智、滅智、道智壞，是修般若波羅蜜；修盡",
    "T25n1509_086:0661a28": "智、無生智壞，是修般若波羅蜜；修法智、比智、",
    "T25n1509_086:0661a29": "世智、他心智壞，是修般若波羅蜜。修檀波羅",
    "T25n1509_086:0661b01": "蜜壞，是修般若波羅蜜；修尸羅波羅蜜、羼提",
    "T25n1509_086:0661b02": "波羅蜜、毘梨耶波羅蜜、禪波羅蜜、般若波羅蜜",
    "T25n1509_086:0661b03": "壞，是修般若波羅蜜。修內空、外空、內外空、",
    "T25n1509_086:0661b04": "空空、大空、第一義空、有為空、無為空、畢竟空、無",
    "T25n1509_086:0661b05": "始空、散空、性空、諸法空、自相空、不可得空、無法",
    "T25n1509_086:0661b06": "空、有法空、無法有法空壞，是修般若波羅蜜；",
    "T25n1509_086:0661b07": "修佛十力、四無所畏、四無礙智、十八不共法",
    "T25n1509_086:0661b08": "壞，是修般若波羅蜜。修須陀洹果、斯陀含果、",
    "T25n1509_086:0661b09": "阿那含果、阿羅漢果、辟支佛道壞，是修般若",
    "T25n1509_086:0661b10": "波羅蜜。修一切智壞，是修般若波羅蜜。修斷",
    "T25n1509_086:0661b11": "一切煩惱習壞，是修般若波羅蜜。」須菩提白",
    "T25n1509_086:0661b12": "佛言：「世尊！云何名修色壞乃至修斷一切煩",
    "T25n1509_086:0661b13": "惱習壞，是修般若波羅蜜？」佛告須菩提：「菩",
    "T25n1509_086:0661b14": "薩摩訶薩行般若波羅蜜時，不念有色法，是",
    "T25n1509_086:0661b15": "修般若波羅蜜；不念有受、想、行、識，乃至不念",
    "T25n1509_086:0661b16": "有壞一切煩惱習法，是為修般若波羅蜜。",
    "T25n1509_086:0661b17": "何以故？有法念者，不修般若波羅蜜。須菩提！",
    "T25n1509_086:0661b18": "有法念者，不修檀波羅蜜、尸羅波羅蜜、羼提波",
    "T25n1509_086:0661b19": "羅蜜、毘梨耶波羅蜜、禪波羅蜜、般若波羅蜜。",
    "T25n1509_086:0661b20": "何以故？須菩提！是人著法，不行檀波羅蜜乃",
    "T25n1509_086:0661b21": "至般若波羅蜜。如是著者，無有解脫、無有道、",
    "T25n1509_086:0661b22": "無有涅槃。有法念者，不修四念處、四正勤、四",
    "T25n1509_086:0661b23": "如意足、五根、五力、七覺分、八聖道分、不修空",
    "T25n1509_086:0661b24": "三昧乃至不修一切種智。何以故？是人著法",
    "T25n1509_086:0661b25": "故。」須菩提白佛言：「世尊！何等是有法？何等是",
    "T25n1509_086:0661b26": "無法？」佛告須菩提：「二者是有法，不二者是",
    "T25n1509_086:0661b27": "無法。」「世尊！何等是二？」佛言：「色相是二，受、想、",
    "T25n1509_086:0661b28": "行、識相是二，眼相乃至意相是二，色相乃至",
    "T25n1509_086:0661b29": "法相是二，檀波羅蜜乃至佛相、阿耨多羅三",
    "T25n1509_086:0661c01": "藐三菩提相，有為無為性相是二。須菩提！一",
    "T25n1509_086:0661c02": "切相皆是二，一切二皆是有法；適有法便有",
    "T25n1509_086:0661c03": "生死，適有生死不得離生、老、病、死、憂悲苦惱。",
    "T25n1509_086:0661c04": "以是因緣故，須菩提！當知二相者，無有檀",
    "T25n1509_086:0661c05": "波羅蜜乃至般若波羅蜜，無有道、無有果，乃",
    "T25n1509_086:0661c06": "至無有順忍，何況見色相乃至見一切種智",
    "T25n1509_086:0661c07": "相！若無修道，云何得須陀洹果乃至阿羅漢",
    "T25n1509_086:0661c08": "果、辟支佛道、阿耨多羅三藐三菩提及斷一",
    "T25n1509_086:0661c09": "切煩惱習？」",
    "T25n1509_086:0661c10": "【論】釋曰：佛說：「菩薩行六波羅蜜，不受世間",
    "T25n1509_086:0661c11": "果報。」須菩提歎未曾有，白佛言：「世尊！是菩",
    "T25n1509_086:0661c12": "薩大智慧成就，行是深法，能作因而不受",
    "T25n1509_086:0661c13": "果。」是菩薩為大利故，不受小報。佛可其",
    "T25n1509_086:0661c14": "意已，更自說因緣，所謂：「菩薩於諸法性中",
    "T25n1509_086:0661c15": "不動。」諸法性者，無所有、畢竟空，如、法性、實",
    "T25n1509_086:0661c16": "際。菩薩定心安住是中不動。須菩提問：「世",
    "T25n1509_086:0661c17": "尊！何等性中不動？」佛答：「色性中不動，乃至",
    "T25n1509_086:0661c18": "大慈悲等性中不動。何以故？是諸法性，眾",
    "T25n1509_086:0661c19": "因緣生故不自在、無定相，無定相故無所",
    "T25n1509_086:0661c20": "有。」諸法者，所謂色等法。因是色等法故說",
    "T25n1509_086:0661c21": "無為，是故無為法亦無所有。何以故？不可",
    "T25n1509_086:0661c22": "以無所有法得所有法。須菩提言：「若無所有",
    "T25n1509_086:0661c23": "不能得所有者，豈可以所有法得所有",
    "T25n1509_086:0661c24": "法耶？」佛答：「不。」何以故？無所有法，一切聖人",
    "T25n1509_086:0661c25": "所稱讚、所住處，尚不能有所得，何況所有",
    "T25n1509_086:0661c26": "法！「所有法得無所有不？」佛言：「不。」何以故？所",
    "T25n1509_086:0661c27": "有、無所有，二俱有過，故言「不」。「可以無所有",
    "T25n1509_086:0661c28": "得無所有不？」佛言：「不。」何以故？所有法有生",
    "T25n1509_086:0661c29": "相、住相，以虛誑故，尚無所得，何況無所有",
    "T25n1509_086:0662a01": "從本已來畢竟空而有所得！此中，須菩提更",
    "T25n1509_086:0662a02": "問：「世尊！若以四句皆不得，將無道、無得",
    "T25n1509_086:0662a03": "果耶？」佛答：「實有得道法，但不以是四句。」何",
    "T25n1509_086:0662a04": "以故？四句有如上失故。若離是四句戲論，",
    "T25n1509_086:0662a05": "即是道。復問：「世尊！何等是菩薩戲論相？」佛答：",
    "T25n1509_086:0662a06": "「色等若常、若無常，是菩薩戲論。」何以故？若常",
    "T25n1509_086:0662a07": "則不生不滅，無罪福、好醜；無常亦不然。何",
    "T25n1509_086:0662a08": "以故？因常說無常，常既不可得，何況無常！",
    "T25n1509_086:0662a09": "復次，若無常定是色等實相，亦不應有業因",
    "T25n1509_086:0662a10": "緣果報。何以故？色等諸法念念滅失故；若",
    "T25n1509_086:0662a11": "業因緣果報滅，則不名無常相。如是等種",
    "T25n1509_086:0662a12": "種因緣故，無常非是色等實相，如先「破無",
    "T25n1509_086:0662a13": "常」中說。乃至作是念「我當斷一切煩惱習」，",
    "T25n1509_086:0662a14": "是為戲論。色等諸法不可戲論，而凡夫人",
    "T25n1509_086:0662a15": "戲論諸法，菩薩於不可戲論隨法不戲論。",
    "T25n1509_086:0662a16": "何以故？自性不能戲論自性。所以者何？性",
    "T25n1509_086:0662a17": "從因緣生故，但有假名，云何能戲論？若性",
    "T25n1509_086:0662a18": "不能戲論，何況無性！離性、無性，更無第三",
    "T25n1509_086:0662a19": "法可戲論，所謂戲論者，戲論法，戲論處——是法",
    "T25n1509_086:0662a20": "皆不可得。「須菩提！色等法是不可戲論相，如",
    "T25n1509_086:0662a21": "是菩薩應行無戲論般若波羅蜜。」復次，佛自",
    "T25n1509_086:0662a22": "說不可戲論因緣：「色等法無性，若法無性，即",
    "T25n1509_086:0662a23": "是不可戲論。」「若菩薩能行是不可戲論般若，",
    "T25n1509_086:0662a24": "便得入菩薩位。」須菩提意：「無戲論是三乘",
    "T25n1509_086:0662a25": "道，菩薩以何道入無戲論菩薩位？」佛答，皆",
    "T25n1509_086:0662a26": "言：「不。」何以故？菩薩大乘人故，不應用二乘",
    "T25n1509_086:0662a27": "道；六波羅蜜未具足故，不能用佛道。此",
    "T25n1509_086:0662a28": "中佛自說因緣：「菩薩應遍學諸道，入菩薩",
    "T25n1509_086:0662a29": "位。」此中說譬喻：「如見諦道中八人，先時遍",
    "T25n1509_086:0662b01": "學諸道，入正位，而未得須陀洹果。菩薩亦",
    "T25n1509_086:0662b02": "如是，先遍學諸道，入菩薩位，而未得一",
    "T25n1509_086:0662b03": "切種智果；若菩薩住金剛三昧，以一念相應",
    "T25n1509_086:0662b04": "慧，得一切種智果。」須菩提問：「世尊！若菩薩",
    "T25n1509_086:0662b05": "遍學諸道，然後入菩薩位，是諸道各各異。",
    "T25n1509_086:0662b06": "若菩薩遍學是諸道，若生八道即是八人，",
    "T25n1509_086:0662b07": "乃至生辟支佛道即是辟支佛。世尊！若菩薩",
    "T25n1509_086:0662b08": "作八人乃至作辟支佛，然後入菩薩位，無",
    "T25n1509_086:0662b09": "有是處！若不入菩薩位，得一切種智，亦無",
    "T25n1509_086:0662b10": "有是處！我當云何知菩薩遍學諸道入",
    "T25n1509_086:0662b11": "菩薩位？」佛可其意已，更自說因緣：「菩薩初",
    "T25n1509_086:0662b12": "發意行六波羅蜜時，以智見觀入八地直",
    "T25n1509_086:0662b13": "過；如人親親繫獄故，入而看之，亦不與同",
    "T25n1509_086:0662b14": "著杻械。菩薩欲具足道種智故，入菩薩",
    "T25n1509_086:0662b15": "位——遍觀諸道，入菩薩位；入菩薩位已，得",
    "T25n1509_086:0662b16": "一切種智，斷煩惱習。」佛示須菩提：「二乘人",
    "T25n1509_086:0662b17": "於諸佛菩薩智慧得少氣分，是故八人若智",
    "T25n1509_086:0662b18": "若斷乃至辟支佛若智若斷，皆是菩薩無生",
    "T25n1509_086:0662b19": "法忍。」智名學人八智，無學或九、或十。斷名",
    "T25n1509_086:0662b20": "斷十種結使，所謂上、下分十結。須陀洹、斯",
    "T25n1509_086:0662b21": "陀含，略說斷三結，廣說斷八十八結。阿那",
    "T25n1509_086:0662b22": "含，略說斷五下分結，廣說斷九十二。阿羅",
    "T25n1509_086:0662b23": "漢，略說三漏盡，廣說斷一切煩惱。是名智、斷。",
    "T25n1509_086:0662b24": "智、斷皆是菩薩忍。聲聞人以四諦得道，菩",
    "T25n1509_086:0662b25": "薩以一諦入道。佛說是四諦皆是一諦，分",
    "T25n1509_086:0662b26": "別故有四；是四諦、二乘智斷，皆在一諦中。菩",
    "T25n1509_086:0662b27": "薩先住柔順忍中，學無生無滅、亦非無生",
    "T25n1509_086:0662b28": "非無滅，離有見、無見、有無見、非有非無見等，",
    "T25n1509_086:0662b29": "滅諸戲論，得無生忍。無生忍者，佛後品中自",
    "T25n1509_086:0662c01": "說：「乃至作佛，常不生惡心，是故名無生忍。」",
    "T25n1509_086:0662c02": "論者言：得是忍，觀一切法畢竟空，斷緣，心",
    "T25n1509_086:0662c03": "心數不生，是名無生忍。又復言：能過聲聞、",
    "T25n1509_086:0662c04": "辟支佛智慧，名無生忍。聲聞、辟支佛智慧，",
    "T25n1509_086:0662c05": "觀色等五眾生滅，心厭，離欲，得解脫。菩薩",
    "T25n1509_086:0662c06": "以大福德、智慧觀生滅時，心不怖畏如小",
    "T25n1509_086:0662c07": "乘人。菩薩以慧眼求生滅實定相不可得，",
    "T25n1509_086:0662c08": "如先〈破生品〉中說。但以肉眼麁心見有無",
    "T25n1509_086:0662c09": "常生滅。凡夫人於諸法中著常見，是所著",
    "T25n1509_086:0662c10": "法還歸無常，眾生得憂悲苦惱，是故佛說：「欲",
    "T25n1509_086:0662c11": "離憂苦，莫觀常相！」是無常破常顛倒故，",
    "T25n1509_086:0662c12": "不為著無常故說，是故菩薩捨生滅觀，入",
    "T25n1509_086:0662c13": "不生不滅中。問曰：若入不生不滅，不生不滅",
    "T25n1509_086:0662c14": "即復是常，云何得離常顛倒？答曰：如無常",
    "T25n1509_086:0662c15": "有二種：一者、破常顛倒，不著無常；二者、",
    "T25n1509_086:0662c16": "著無常，生戲論。無生忍亦如是：一者、雖破",
    "T25n1509_086:0662c17": "生滅，不著無生無滅故，不墮常顛倒；二",
    "T25n1509_086:0662c18": "者、著不生滅故，墮常顛倒。真無生者，滅諸",
    "T25n1509_086:0662c19": "觀、語言道斷，觀一切法如涅槃相；從本已",
    "T25n1509_086:0662c20": "來常自無生，非以智慧觀故令無生。得是",
    "T25n1509_086:0662c21": "無生無滅、畢竟清淨，無常觀尚不取，何況生",
    "T25n1509_086:0662c22": "滅！如是等相，名無生法忍。得是無生忍故，",
    "T25n1509_086:0662c23": "即入菩薩位；入菩薩位已，以一切種智斷",
    "T25n1509_086:0662c24": "煩惱及習；種種因緣度一切眾生，如好果樹，",
    "T25n1509_086:0662c25": "多所饒益。須菩提白佛言：「世尊！何等是菩",
    "T25n1509_086:0662c26": "薩道種智？」佛答：「菩薩住無生忍法，得諸",
    "T25n1509_086:0662c27": "法實相；從實相起，取諸法名相語言，既自",
    "T25n1509_086:0662c28": "善解，為眾生說，令得開悟。菩薩福德因緣",
    "T25n1509_086:0662c29": "故，解一切眾生音聲語言，以是音聲遍三",
    "T25n1509_086:0663a01": "千大千世界，亦不著是聲，知如響相。」是音",
    "T25n1509_086:0663a02": "聲，即是梵音相。以是故，菩薩應知一切道，",
    "T25n1509_086:0663a03": "遍觀眾生心，知其本末，以善法利益，遮",
    "T25n1509_086:0663a04": "不善法，如經中廣說。菩薩先知諸法實相",
    "T25n1509_086:0663a05": "故，於二乘道入出自在，觀已直過，入菩薩",
    "T25n1509_086:0663a06": "位；為度眾生故，起道慧。欲為眾生說法，",
    "T25n1509_086:0663a07": "解一切眾生語言音聲，以梵音聲說法，所",
    "T25n1509_086:0663a08": "謂遮惡道，開善道。惡道者，三惡道；善道者，",
    "T25n1509_086:0663a09": "三善道：人、天、阿修羅。種種因緣，呵惡道、讚",
    "T25n1509_086:0663a10": "善道。遮惡道者，所謂地獄道、地獄因、地獄",
    "T25n1509_086:0663a11": "果。地獄，如先說。地獄道者，上不善道。地獄因",
    "T25n1509_086:0663a12": "者，三毒：貪欲增長起貪嫉不善道，瞋恚增長",
    "T25n1509_086:0663a13": "起恚惱不善道，愚癡增長起邪見不善道。",
    "T25n1509_086:0663a14": "三毒，三不善道因；三不善道是七不善道因。",
    "T25n1509_086:0663a15": "地獄果者，以是因故受地獄身，身心受種",
    "T25n1509_086:0663a16": "種苦惱，是名果。菩薩應示眾生地獄果，然",
    "T25n1509_086:0663a17": "後為說法，令斷地獄道及因、果。十不善道，",
    "T25n1509_086:0663a18": "有上、中、下：上者，地獄；中者，畜生；下者，餓鬼。十",
    "T25n1509_086:0663a19": "善道亦有上、中、下：上者，天；中者，人；下者，鬼神。",
    "T25n1509_086:0663a20": "住十善道，能離欲、生色界，離色、生無色界。",
    "T25n1509_086:0663a21": "三惡道中常受苦，故言「應知、應遮」。天、人中",
    "T25n1509_086:0663a22": "有得道因緣，為涅槃故，或時應遮，以不定",
    "T25n1509_086:0663a23": "故不說。餘助道法故，不應說遮；乃至阿耨",
    "T25n1509_086:0663a24": "多羅三藐三菩提。菩薩能如是分別已，知眾",
    "T25n1509_086:0663a25": "生應以小乘法度者，以小乘法而度之；",
    "T25n1509_086:0663a26": "應以大乘法度者，以大乘法而度之。是",
    "T25n1509_086:0663a27": "菩薩知眾生深心數事及宿命業因緣，又知",
    "T25n1509_086:0663a28": "未來世果報因緣，又知眾生可化時節及",
    "T25n1509_086:0663a29": "知處所；諸餘可度因緣，盡皆知之，是故所",
    "T25n1509_086:0663b01": "說不虛。如是道種慧及諸助道法皆攝在",
    "T25n1509_086:0663b02": "般若中，是故菩薩當行道慧般若。須菩提",
    "T25n1509_086:0663b03": "白佛言：「若助道法、菩提，是法皆不合不散、",
    "T25n1509_086:0663b04": "無色、無形、無對，一相所謂無相。是助道法皆",
    "T25n1509_086:0663b05": "空，云何能取阿耨多羅三藐三菩提？空、無所",
    "T25n1509_086:0663b06": "有法，應無取、無捨；譬如虛空，無法故無",
    "T25n1509_086:0663b07": "取、無捨。」須菩提所說真實，無著心故，佛可",
    "T25n1509_086:0663b08": "言：「如是！如是！」更說因緣：「有眾生不知如",
    "T25n1509_086:0663b09": "是諸法自相空故，為分別是助道法能得",
    "T25n1509_086:0663b10": "阿耨多羅三藐三菩提。須菩提！非但三十七",
    "T25n1509_086:0663b11": "品空不合不散，所有色等乃至一切種智，於",
    "T25n1509_086:0663b12": "聖法中亦自相空，不合不散。」不合不散者，是",
    "T25n1509_086:0663b13": "畢竟空義；如此中說：「一相，所謂無相。」是法",
    "T25n1509_086:0663b14": "雖空，以世諦故，為眾生說，欲令得入聖",
    "T25n1509_086:0663b15": "法，非第一義。是中菩薩皆應以知、見學是",
    "T25n1509_086:0663b16": "法。初知名知，後深入名見；知名未了，見",
    "T25n1509_086:0663b17": "名已了。問曰：知、見有何差別？答曰：有人",
    "T25n1509_086:0663b18": "言：有知非見，有見非知，有亦知亦見，",
    "T25n1509_086:0663b19": "有非知非見。有知非見者，盡智、無生智，",
    "T25n1509_086:0663b20": "除世間正見及五見，餘慧皆名知，是慧非",
    "T25n1509_086:0663b21": "見。見非知者，五見、世間正見、見諦道中八",
    "T25n1509_086:0663b22": "忍，是見非知。餘無漏慧，亦名知、亦名見。",
    "T25n1509_086:0663b23": "離是見、知，餘法非見非知。復次，有人言：定",
    "T25n1509_086:0663b24": "心名為見，定、未定通名為知。如《轉法輪經》",
    "T25n1509_086:0663b25": "中說：「苦諦知已應見，知已分別知：是法應",
    "T25n1509_086:0663b26": "見，是苦諦；是法應斷，是集諦；是法應證，是",
    "T25n1509_086:0663b27": "滅諦；是法應修，是道諦。」或知煩惱斷名",
    "T25n1509_086:0663b28": "為見，如九斷知。須菩提聞般若異名字，",
    "T25n1509_086:0663b29": "所謂聖法，故問：「何等是聖法？」佛答：「聖法中諸",
    "T25n1509_086:0663c01": "賢聖——若佛、若辟支佛、聲聞等，以欲等諸法不",
    "T25n1509_086:0663c02": "合不散。」不合者，一切煩惱名顛倒，顛倒即無",
    "T25n1509_086:0663c03": "所有；若無所有，云何可合？若不合，云何有",
    "T25n1509_086:0663c04": "散？不合故不輕凡人，不散故不自高；於一",
    "T25n1509_086:0663c05": "切眾生不憎不愛。又復此中佛自說不合不",
    "T25n1509_086:0663c06": "散因緣，所謂：「是法皆無色、無形、無對，一相，所",
    "T25n1509_086:0663c07": "謂無相。」無色與無色法不合不散，乃至無相",
    "T25n1509_086:0663c08": "法與無相法不合不散。何以故？是法皆一性",
    "T25n1509_086:0663c09": "故，自性不與自性合。是名一相無相般若",
    "T25n1509_086:0663c10": "波羅蜜，菩薩應學；學已，無法可得相。須菩",
    "T25n1509_086:0663c11": "提白佛言：「世尊！菩薩不學色相耶？乃至不",
    "T25n1509_086:0663c12": "學有為、無為相耶？世尊！若不學是諸法相，",
    "T25n1509_086:0663c13": "云何經中說『菩薩先學諸法相，後過聲聞、辟",
    "T25n1509_086:0663c14": "支佛地』？若不過聲聞、辟支佛地，云何入菩",
    "T25n1509_086:0663c15": "薩位？」如此中廣說。佛告須菩提：「若諸法實",
    "T25n1509_086:0663c16": "有相，應當學是相。須菩提！一切法實無相，",
    "T25n1509_086:0663c17": "是故菩薩不應學相。無相亦不應學，以取",
    "T25n1509_086:0663c18": "相故。」破相事，如〈問相品〉中說。有佛、無佛，諸法",
    "T25n1509_086:0663c19": "常住，一相，所謂無相。須菩提從佛聞一切法",
    "T25n1509_086:0663c20": "無相，今還問佛：「世尊！若一切法非有相、非",
    "T25n1509_086:0663c21": "無相，云何菩薩修般若？」若有無相，因無相",
    "T25n1509_086:0663c22": "可修般若，今相以無相皆無，因何事得修",
    "T25n1509_086:0663c23": "般若？若不修般若，不能得過聲聞、辟支",
    "T25n1509_086:0663c24": "佛地，乃至不能安立於三福田。佛可其言：",
    "T25n1509_086:0663c25": "「如是！如是！」而更說修般若因緣，所謂：「菩薩",
    "T25n1509_086:0663c26": "不以修相故，是修般若；修無相故，是修般",
    "T25n1509_086:0663c27": "若。」復問：「世尊！云何修無相是修般若？若無",
    "T25n1509_086:0663c28": "相云何可修？」佛答：「修諸法壞是修般若。」以",
    "T25n1509_086:0663c29": "諸法壞故，無相相亦壞。譬如車分壞故，車相",
    "T25n1509_086:0664a01": "亦滅；又如輪分壞故，輪相亦滅，如是乃至",
    "T25n1509_086:0664a02": "微塵。「世尊！何等是諸法可破壞者？」佛答：「修",
    "T25n1509_086:0664a03": "色法壞，即是修般若波羅蜜；乃至修斷一切",
    "T25n1509_086:0664a04": "煩惱習壞，即是修般若波羅蜜。」須菩提白",
    "T25n1509_086:0664a05": "佛：「云何修色壞乃至修斷一切煩惱習壞",
    "T25n1509_086:0664a06": "是修般若？」佛答：「菩薩一心念薩婆若，憐愍",
    "T25n1509_086:0664a07": "眾生，欲得正行般若波羅蜜，不念色是有",
    "T25n1509_086:0664a08": "法；如是修，是修般若。」以色是定實，有相過",
    "T25n1509_086:0664a09": "故。所以者何？佛此中自說因緣：「有相者不",
    "T25n1509_086:0664a10": "修般若，般若中無法尚無，何況有法！是人",
    "T25n1509_086:0664a11": "不修般若波羅蜜，亦不修五波羅蜜；是人",
    "T25n1509_086:0664a12": "著有法戲論，不修布施等。」如是著者，無有",
    "T25n1509_086:0664a13": "解脫，無道、無涅槃：無三解脫門故言無解",
    "T25n1509_086:0664a14": "脫，無聖人空法故言無道，無道故言無",
    "T25n1509_086:0664a15": "涅槃。問曰：何以故無道？答曰：是人戲論諸",
    "T25n1509_086:0664a16": "法，不厭老、病、死，著法故生邪見；邪見故，不",
    "T25n1509_086:0664a17": "能如實觀身不淨等；不能觀身故，不修",
    "T25n1509_086:0664a18": "身念處；不修身念處故，不能修受、心、法",
    "T25n1509_086:0664a19": "念處；不修四念處故，不能修乃至一切種",
    "T25n1509_086:0664a20": "智。何以故？著有法故。須菩提問佛：「世尊！何",
    "T25n1509_086:0664a21": "等是有法？何等是無法？」凡人或於有法中生",
    "T25n1509_086:0664a22": "無想，無法中生有想，欲分別是事故問。佛",
    "T25n1509_086:0664a23": "答：「二相是有，不二相是無。」復問：「何等是二相？」",
    "T25n1509_086:0664a24": "佛答：「取色相即是二。」如先品中說：「離色無",
    "T25n1509_086:0664a25": "眼，離眼無色。」乃至有為、無為性。何以故？離",
    "T25n1509_086:0664a26": "有為不得說無為，離無為不得說有為",
    "T25n1509_086:0664a27": "實相。是故，是二法不得相離；凡人謂此為",
    "T25n1509_086:0664a28": "二，是故顛倒。佛略說二相：「一切法中取相",
    "T25n1509_086:0664a29": "皆是二，一切二皆是有。」適有便有生死。何以",
    "T25n1509_086:0664b01": "故？有中生著心，著心因緣生諸煩惱，煩惱",
    "T25n1509_086:0664b02": "因緣往來生死，生死因緣憂悲苦惱。是故說：",
    "T25n1509_086:0664b03": "「適有法便有生死，有生死不得免老病憂",
    "T25n1509_086:0664b04": "苦。」「須菩提！以是當知二相人無有檀波羅",
    "T25n1509_086:0664b05": "蜜乃至無有順忍，何況見色實相！乃至見",
    "T25n1509_086:0664b06": "一切種智實相！是人若不見色等諸法實",
    "T25n1509_086:0664b07": "相，則無修道，云何有須陀洹果乃至斷一",
    "T25n1509_086:0664b08": "切煩惱習？」六波羅蜜有二種：世間、出世間。此",
    "T25n1509_086:0664b09": "人無有出世間六波羅蜜故，是故說：「是有",
    "T25n1509_086:0664b10": "相人無有六波羅蜜。」若有者，但有世間波",
    "T25n1509_086:0664b11": "羅蜜，此中不說世間波羅蜜。聲聞道果尚",
    "T25n1509_086:0664b12": "無，何況有佛道！問曰：順忍是何等順忍？答",
    "T25n1509_086:0664b13": "曰：是小乘順忍。小乘順忍尚無，何況大乘！問",
    "T25n1509_086:0664b14": "曰：頂法已能不退，何以說「乃至忍法」？答曰：",
    "T25n1509_086:0664b15": "聲聞法中亦說頂墮，摩訶衍亦說頂墮，汝何",
    "T25n1509_086:0664b16": "以故言「頂法不墮」？有人言：雖頂法不墮，不",
    "T25n1509_086:0664b17": "牢固、不能一定故不說。忍是久住，已入",
    "T25n1509_086:0664b18": "正定，雖未得無漏而與無漏同。以隨順",
    "T25n1509_086:0664b19": "苦法忍故名為忍；未曾見是法故，見便能",
    "T25n1509_086:0664b20": "忍，是故名忍。是人於諸佛聖人為小，於凡",
    "T25n1509_086:0664b21": "夫為大。見色有二種：一者、見色實相了",
    "T25n1509_086:0664b22": "了，二者、斷繫諸色煩惱故名為見。如色，乃",
    "T25n1509_086:0664b23": "至一切種智、一切煩惱習事，亦如是。若人見",
    "T25n1509_086:0664b24": "色、修道尚無，何況能得修須陀洹果乃至",
    "T25n1509_086:0664b25": "斷煩惱習！◎",
    "T25n1509_086:0664b26": "大智度論釋次第學品第七十五",
    "T25n1509_086:0664b27": "◎【經】爾時，須菩提白佛言：「世尊！若有法相者，",
    "T25n1509_086:0664b28": "尚不得順忍，何況得道！世尊！若無法相者，",
    "T25n1509_086:0664b29": "當得順忍不？若乾慧地、若性地、若八人地、若",
    "T25n1509_086:0664c01": "見地、若薄地、若離欲地、若已辦地、若辟支佛",
    "T25n1509_086:0664c02": "地、若菩薩地、若佛地，若修道，因是修道當斷",
    "T25n1509_086:0664c03": "煩惱不？以是煩惱故，不得過聲聞、辟支佛地",
    "T25n1509_086:0664c04": "入菩薩位；若不入菩薩位，則不得一切種智；",
    "T25n1509_086:0664c05": "不得一切種智，則不能得斷一切煩惱習。世",
    "T25n1509_086:0664c06": "尊！若無有法，是諸法則不生；若不生是諸",
    "T25n1509_086:0664c07": "法，則不能得一切種智。」佛告須菩提：「如是！如",
    "T25n1509_086:0664c08": "是！若無有法者，則有順忍乃至斷一切煩惱",
    "T25n1509_086:0664c09": "習。」須菩提白佛言：「世尊！菩薩摩訶薩行般",
    "T25n1509_086:0664c10": "若波羅蜜時，有法相不？所謂色相乃至識相，",
    "T25n1509_086:0664c11": "眼相乃至意相，色相乃至法相，眼界相乃至",
    "T25n1509_086:0664c12": "意識界相，四念處相乃至一切種智相；若色",
    "T25n1509_086:0664c13": "相、若色斷相，乃至識相、識斷相，十二入、十八",
    "T25n1509_086:0664c14": "界亦如是；若無明相、若無明斷相，乃至憂悲",
    "T25n1509_086:0664c15": "愁惱相、憂悲愁惱斷相；若欲相、若欲斷相，若",
    "T25n1509_086:0664c16": "瞋相、若瞋斷相，若癡相、若癡斷相，若苦相、若",
    "T25n1509_086:0664c17": "苦斷相，若集相、若集斷相，若滅相、若滅",
    "T25n1509_086:0664c18": "斷相，若道相、若道斷相，乃至一切種智相，斷",
    "T25n1509_086:0664c19": "一切煩惱習相。」佛言：「不也！須菩提！菩薩摩",
    "T25n1509_086:0664c20": "訶薩行般若波羅蜜時，無有法相、非法相，即",
    "T25n1509_086:0664c21": "是菩薩順忍。若無有法相、無有非法相，即",
    "T25n1509_086:0664c22": "是修道，亦是道果。須菩提！菩薩摩訶薩，有法",
    "T25n1509_086:0664c23": "是菩薩道，無法是菩薩果。以是因緣故，當",
    "T25n1509_086:0664c24": "知一切法無所有性。」須菩提白佛言：「世尊！若",
    "T25n1509_086:0664c25": "一切法無所有性，佛云何知一切法無所有",
    "T25n1509_086:0664c26": "性故得成佛，於一切法得自在力？」佛告須菩",
    "T25n1509_086:0664c27": "提：「如是！如是！一切法無所有性。我本行菩",
    "T25n1509_086:0664c28": "薩道修六波羅蜜，離諸欲、離惡不善法，有覺",
    "T25n1509_086:0664c29": "有觀，離生喜樂入初禪，乃至入第四禪；於",
    "T25n1509_086:0665a01": "是諸禪及支取相，不念有是禪，不受禪味，",
    "T25n1509_086:0665a02": "不得是禪，無染、清淨行四禪，我於是諸禪不",
    "T25n1509_086:0665a03": "受果報。依四禪住，起五神通：身通、天耳、知他",
    "T25n1509_086:0665a04": "人心、宿命通、天眼證；於諸神通不取相，不念",
    "T25n1509_086:0665a05": "有是神通，不受神通味，不得是神通，我於是",
    "T25n1509_086:0665a06": "五神通不分別行。須菩提！我爾時用一念相",
    "T25n1509_086:0665a07": "應慧得阿耨多羅三藐三菩提，所謂是苦聖",
    "T25n1509_086:0665a08": "諦，是集、是滅、是道聖諦，成就十力、四無所畏、",
    "T25n1509_086:0665a09": "四無礙智、十八不共法，大慈大悲，得作佛，分",
    "T25n1509_086:0665a10": "別三聚眾生：正定、邪定、不定。」須菩提白佛言：",
    "T25n1509_086:0665a11": "「云何世尊於諸法無所有性中起四禪、六神",
    "T25n1509_086:0665a12": "通，亦無眾生而分別作三聚？」佛言須菩提：",
    "T25n1509_086:0665a13": "「若諸欲、惡不善法當有性——若自性、若他性，我",
    "T25n1509_086:0665a14": "本為菩薩行時，不能觀諸欲、惡不善法無所",
    "T25n1509_086:0665a15": "有性入初禪；以諸欲、惡不善法無所有性——若",
    "T25n1509_086:0665a16": "自性、若他性皆是無所有性故，我本行菩薩",
    "T25n1509_086:0665a17": "道時，離諸欲、惡不善法入初禪，乃至入第四",
    "T25n1509_086:0665a18": "禪。須菩提！若諸神通有性，若自性、若他性，",
    "T25n1509_086:0665a19": "我不能知是神通無所有性，得阿耨多羅三藐",
    "T25n1509_086:0665a20": "三菩提。須菩提！以神通無有性——若自性、若",
    "T25n1509_086:0665a21": "他性皆無所有性，以是故，諸佛於神通，知無",
    "T25n1509_086:0665a22": "所有性，得阿耨多羅三藐三菩提。」",
    "T25n1509_086:0665a23": "【論】問曰：諸法空一義，何以故須菩提種種",
    "T25n1509_086:0665a24": "因緣重問？此中問：「有法相者不得順忍，乃",
    "T25n1509_086:0665a25": "至若不生是諸法，不能得薩婆若！」答曰：是",
    "T25n1509_086:0665a26": "諸法畢竟空義，甚深難解！說者尚難，何況受",
    "T25n1509_086:0665a27": "者、行者！是故須菩提以般若垂訖，恐人多",
    "T25n1509_086:0665a28": "疑多惑故，種種因緣重問。復次，所問義雖",
    "T25n1509_086:0665a29": "一，所因處異。或問：「世尊！若一切法空，云何分",
    "T25n1509_086:0665b01": "別有五道？」或問：「若一切無所有相，云何分別",
    "T25n1509_086:0665b02": "有三乘？」或問：「世尊！有相者乃至不得順忍，",
    "T25n1509_086:0665b03": "云何當觀八地、入菩薩位？」如是等種種問，",
    "T25n1509_086:0665b04": "異門故義得差別，般若無一定相故。佛可",
    "T25n1509_086:0665b05": "須菩提意：「如是！如是！」須菩提先問順忍者，",
    "T25n1509_086:0665b06": "是小乘順忍；今須菩提問菩薩順忍法。「若菩",
    "T25n1509_086:0665b07": "薩行般若時，有法相不？」佛答：「菩薩行般若",
    "T25n1509_086:0665b08": "時，無法生相若有、若無。何以故？見有、無",
    "T25n1509_086:0665b09": "二俱有過故，則是菩薩順忍。於一切法中",
    "T25n1509_086:0665b10": "不生有相，即是修道。」「須菩提！有法是菩薩",
    "T25n1509_086:0665b11": "道，無法是果。」有法名有為法，無法是無為",
    "T25n1509_086:0665b12": "法；行有為八聖道，斷諸煩惱，得無為果。復",
    "T25n1509_086:0665b13": "次，有人言：五波羅蜜名有法，是菩薩道；般",
    "T25n1509_086:0665b14": "若波羅蜜畢竟空故無有法，是菩薩果。有人",
    "T25n1509_086:0665b15": "言：般若波羅蜜智慧相，有為法故，是為道；如、",
    "T25n1509_086:0665b16": "法性、實際，不從因緣生、常有故，名為果。如",
    "T25n1509_086:0665b17": "是等，有、無法差別。以是因緣故，須菩提！當",
    "T25n1509_086:0665b18": "知一切法皆是無所有性，名為無法。復問：「世",
    "T25n1509_086:0665b19": "尊！若一切法無所有性，佛云何於無所有性",
    "T25n1509_086:0665b20": "中正知得阿耨多羅三藐三菩提，於諸法",
    "T25n1509_086:0665b21": "中得自在？」佛可其言。菩薩以無所有智合",
    "T25n1509_086:0665b22": "行一切法，能斷一切著故，得阿耨多羅三",
    "T25n1509_086:0665b23": "藐三菩提。此中佛自引為證：「我本為菩薩",
    "T25n1509_086:0665b24": "時，行六波羅蜜；離欲、離惡不善法，有覺有",
    "T25n1509_086:0665b25": "觀，離生喜樂入初禪。」離欲者，離五欲；離惡、不",
    "T25n1509_086:0665b26": "善法者，離五蓋。將人入惡道，名為惡；障",
    "T25n1509_086:0665b27": "善法故，名不善。有覺有觀，初禪所攝善覺觀。",
    "T25n1509_086:0665b28": "離生喜樂者，捨離五欲生喜樂。喜樂者，色界",
    "T25n1509_086:0665b29": "中有二種樂：一者、有喜樂，二者、無喜樂。喜樂，",
    "T25n1509_086:0665c01": "初禪、二禪中；無喜樂，三禪中。初禪、二禪俱有",
    "T25n1509_086:0665c02": "喜樂，有何差別？初禪中喜樂，從離欲故生；",
    "T25n1509_086:0665c03": "二禪喜樂，從定生。問曰：亦離初禪煩惱得",
    "T25n1509_086:0665c04": "二禪，何以不說離生？答曰：欲界中散亂故，",
    "T25n1509_086:0665c05": "無定稱；行者能離欲故，名為離生。初禪中",
    "T25n1509_086:0665c06": "有定，二禪因初禪定生故，名為定生。復次，",
    "T25n1509_086:0665c07": "欲界煩惱不善相故障初禪；行者欲離大",
    "T25n1509_086:0665c08": "障故，是故說離生。色界煩惱名無記，為患",
    "T25n1509_086:0665c09": "微弱，以覺、觀因緣故失禪；是故佛說：「滅諸",
    "T25n1509_086:0665c10": "覺、觀，內心清淨故得二禪。」三禪、四禪，如先",
    "T25n1509_086:0665c11": "說。「我於是諸禪支取相得已，不念有是禪。」",
    "T25n1509_086:0665c12": "初習禪時，取相，乃至得；得已，恐著味故觀",
    "T25n1509_086:0665c13": "無常；不念有是禪，不得是禪定相，亦不",
    "T25n1509_086:0665c14": "受味，無染心行四禪，異於外道。於是諸",
    "T25n1509_086:0665c15": "禪，修不受果報禪。依四禪住，起五神通，亦",
    "T25n1509_086:0665c16": "如禪法，不受其味。宿命通故，知一切眾生",
    "T25n1509_086:0665c17": "本業因緣，來生是間。天眼通力故，見眾生未",
    "T25n1509_086:0665c18": "來世所生之處。隨其業行，知一切眾生本、",
    "T25n1509_086:0665c19": "末已，心生大悲：「云何斷眾生生死相續苦？」",
    "T25n1509_086:0665c20": "爾時，心迴向入漏盡通，即時以一念相應慧",
    "T25n1509_086:0665c21": "得阿耨多羅三藐三菩提，所謂是苦相，苦因",
    "T25n1509_086:0665c22": "是愛，愛斷苦盡，為到苦盡是道；通達四諦",
    "T25n1509_086:0665c23": "故，得十力、四無所畏、四無礙智、十八不共法。",
    "T25n1509_086:0665c24": "分別眾生作三聚；住三神通，度是眾生，所",
    "T25n1509_086:0665c25": "謂天耳、知他心、身通；為眾生說法，令度生",
    "T25n1509_086:0665c26": "死。須菩提復問：「若諸法無所有，云何佛為菩",
    "T25n1509_086:0665c27": "薩時起四禪、六神通？若無眾生，云何分別",
    "T25n1509_086:0665c28": "眾生作三聚？」佛答：「諸欲、諸惡若當有性——若",
    "T25n1509_086:0665c29": "自性、若他性，我本為菩薩時，不能觀諸欲、",
    "T25n1509_086:0666a01": "惡不善法無所有性入初禪。」佛意：若諸欲、不",
    "T25n1509_086:0666a02": "善法有定性實法若多、若少自相者，若自身",
    "T25n1509_086:0666a03": "中若有淨、常等性。性有二種：若自性、若他",
    "T25n1509_086:0666a04": "性。自性名自身不淨性，他性名衣服等莊",
    "T25n1509_086:0666a05": "嚴身具。此皆無常、虛誑、苦惱因緣。內外五欲",
    "T25n1509_086:0666a06": "中，無有常、樂、我、淨實；若有者，我本行菩薩",
    "T25n1509_086:0666a07": "道時，不能觀五欲空無所有性入初禪。",
    "T25n1509_086:0666a08": "今欲、惡不善法無有實性——若自性、若他性，",
    "T25n1509_086:0666a09": "是故我為菩薩時，離五欲、惡不善法，入初",
    "T25n1509_086:0666a10": "禪，乃至入第四禪。若諸神通有性——若自性、",
    "T25n1509_086:0666a11": "若他性，我本行菩薩時，不能知神通無所",
    "T25n1509_086:0666a12": "有故，得阿耨多羅三藐三菩提。須菩提問：「若",
    "T25n1509_086:0666a13": "諸法定無所有性空，佛云何於諸法中得",
    "T25n1509_086:0666a14": "自在力？」佛答：「我以四禪故，於諸煩惱得解",
    "T25n1509_086:0666a15": "脫；六神通故，於諸法得自在度眾生。」須菩",
    "T25n1509_086:0666a16": "提意：以四禪、六神通是有，云何於空得自在",
    "T25n1509_086:0666a17": "力？佛示：我觀五欲等空、虛誑、無定相故，不",
    "T25n1509_086:0666a18": "著此禪，而起諸神通。諸禪有相、有量故可",
    "T25n1509_086:0666a19": "捨，得阿耨多羅三藐三菩提。初離欲時，以無",
    "T25n1509_086:0666a20": "所有性為因，得阿耨多羅三藐三菩提果",
    "T25n1509_086:0666a21": "亦無所有。若禪定空，阿耨多羅三藐三菩提",
    "T25n1509_086:0666a22": "不空，可有是難；今皆空故，不應有難！",
    "T25n1509_086:0666a23": "大智度論卷第八十六"
}