{
    "X84n1583_019:0513c20": "續燈正統卷十九",
    "X84n1583_019:0513c22": "南海普陀嗣祖沙門西蜀　性統　編集",
    "X84n1583_019:0513c23": "　　臨濟宗",
    "X84n1583_019:0513c24": "大鑑下第十七世",
    "X84n1583_019:0514a01": "虎丘隆禪師法嗣",
    "X84n1583_019:0514a02": "寧波府天童應菴曇華禪師蘄州江氏子。生而奇傑。",
    "X84n1583_019:0514a03": "年十七。於東禪去髮。首依水南遂。染指法味。因遍歷",
    "X84n1583_019:0514a04": "諸老門牆。至雲居。禮圓悟。悟一見。痛與提策。及入蜀。",
    "X84n1583_019:0514a05": "指見彰教。教移虎丘。師侍行。未半載頓明大事。去謁",
    "X84n1583_019:0514a06": "此菴。分座連雲。開法玅嚴。屢遷巨剎。住歸宗日。大慧",
    "X84n1583_019:0514a07": "在梅陽。有僧傳師垂示語。慧見。以偈寄贈曰。坐斷金",
    "X84n1583_019:0514a08": "輪第一峰。千妖百怪盡潛蹤。年來又得真消息。報道",
    "X84n1583_019:0514a09": "楊岐正脈通。其歸重如此。上堂。九年面壁。壞却東",
    "X84n1583_019:0514a10": "土兒孫。隻履西歸。鈍置黃面老子。以拄杖畵一畵曰。",
    "X84n1583_019:0514a11": "石牛欄古路。一馬生三寅。上堂。德章老瞎禿。從來",
    "X84n1583_019:0514a12": "沒滋味。拈得口失却鼻。三更二點唱巴歌。無端驚起",
    "X84n1583_019:0514a13": "梵王睡。喝一喝曰。我行荒草裡。汝又入深村。上堂。",
    "X84n1583_019:0514a14": "臨濟在黃檗處。三度喫棒底意旨。你諸人還覰得透",
    "X84n1583_019:0514a15": "也未。直饒一咬便斷。也未是大丈夫漢。三世諸佛。口",
    "X84n1583_019:0514a16": "挂壁上。天下老和尚。將甚麼喫飯。上堂。十五日已",
    "X84n1583_019:0514a17": "前。水長船高。十五日已後。泥多佛大。正當十五日。東",
    "X84n1583_019:0514a18": "海鯉魚打一棒。雨似盆傾。直得三千大千世界。一切",
    "X84n1583_019:0514a19": "眾生。悉皆歡喜。謂言。打者一棒。不妨應時應節。報恩",
    "X84n1583_019:0514a20": "不覺通身踊躍。遂作詩一首。舉似大眾。蜻蜓許是好",
    "X84n1583_019:0514a21": "蜻蜓。飛去飛來不暫停。被我捉來。摘却兩邊翼。恰似",
    "X84n1583_019:0514a22": "一枚大鐵釘。上堂。若作一句商量。喫粥飯。阿誰不",
    "X84n1583_019:0514a23": "會。不作一句商量。屎坑裡蟲子。笑殺闍黎。拈拄杖曰。",
    "X84n1583_019:0514a24": "拄杖子罪犯彌天。貶向二鐵圍山。且道。薦福還有過",
    "X84n1583_019:0514b01": "也無。卓拄杖曰。遲一刻。上堂。明不見暗。暗不見明。",
    "X84n1583_019:0514b02": "明暗雙忘。無異流俗阿師。野干鳴師子吼。師子吼野",
    "X84n1583_019:0514b03": "干鳴。三家村裡臭猢猻。價增十倍。驪龍頷下明月珠。",
    "X84n1583_019:0514b04": "分文不直。若作衲僧巴鼻。甚處得來。三十年後。換手",
    "X84n1583_019:0514b05": "搥胸。未是苦在。上堂。飯籮邊漆桶裡。相唾饒你潑",
    "X84n1583_019:0514b06": "水。相罵饒你接[此/束]。黃河三千年一度清。蟠桃五百年",
    "X84n1583_019:0514b07": "一次開花。鶴勒那咬定牙關。朱頂王呵呵大笑。歸宗",
    "X84n1583_019:0514b08": "五十年前。有一則公案。今日舉似諸人。且道。是甚麼",
    "X84n1583_019:0514b09": "公案。王節級失却帖。上堂。喫粥喫飯。不覺嚼破舌",
    "X84n1583_019:0514b10": "頭。血濺梵天。四天之下。霈然有餘。玉皇大帝怒發。追",
    "X84n1583_019:0514b11": "東海龍王。向金輪峰頂鞠勘。頃刻之間。追汝諸人。作",
    "X84n1583_019:0514b12": "證見也。且各請依實供通。切忌回避。倘若不實。喪汝",
    "X84n1583_019:0514b13": "性命。上堂。趙州喫茶。我也怕他。若非債主。便是冤",
    "X84n1583_019:0514b14": "家。倚牆靠壁成群隊。不知誰解辨龍蛇。上堂。五百",
    "X84n1583_019:0514b15": "力士揭石義。萬仞崖頭撒手行。十方世界一團鐵。虗",
    "X84n1583_019:0514b16": "空背上白毛生。直饒拈却炙脂帽子。脫却鶻臭布衫。",
    "X84n1583_019:0514b17": "向報恩門下。正好喫棒。何故。半夜起來屈膝坐。毛頭",
    "X84n1583_019:0514b18": "星現衲僧前。上堂。三世諸佛眼裡無筋。六代祖師",
    "X84n1583_019:0514b19": "皮下無血。明果咬定牙關[跳兆+孛]跳。也出他圈[袖由+貴]不得。何",
    "X84n1583_019:0514b20": "故。南泉斬猫兒。上堂。參禪人切忌錯用心。悟明見",
    "X84n1583_019:0514b21": "性是錯用心。成佛成祖是錯用心。看經講教是錯用",
    "X84n1583_019:0514b22": "心。行住坐臥是錯用心。喫粥喫飯是錯用心。屙屎送",
    "X84n1583_019:0514b23": "尿是錯用心。一動一靜一往一來是錯用心。更有一",
    "X84n1583_019:0514b24": "處錯用心。歸宗不敢與諸人說破。何故。一字入公門。",
    "X84n1583_019:0514c01": "九牛拽不出。上堂。良工未出。玉石不分。巧冶無人。",
    "X84n1583_019:0514c02": "金沙混襍。縱使無師自悟。向天童門下。正好朝打三",
    "X84n1583_019:0514c03": "千。暮打八百。驀拈拄杖曰。喚作拄杖。玉石不分。不喚",
    "X84n1583_019:0514c04": "作拄杖。金沙混襍。其問一箇半箇善別端由。管取平",
    "X84n1583_019:0514c05": "步丹霄。苟或未然。卓拄杖曰。急著眼看。僧問。婆子",
    "X84n1583_019:0514c06": "問巖頭。呈橈舞棹則不問。且道。婆手中兒子。甚處得",
    "X84n1583_019:0514c07": "來。巖頭扣船舷三下。意旨如何。師曰。燋磚打著連底",
    "X84n1583_019:0514c08": "凍。曰當時若問和尚。如何對他。師曰。一棒打殺。曰者",
    "X84n1583_019:0514c09": "老和尚。大似買帽相頭。師曰。你向甚處見巖頭。曰劄。",
    "X84n1583_019:0514c10": "師曰。杜撰禪和。曰婆生七子。六箇不遇知音。祇者一",
    "X84n1583_019:0514c11": "箇也不消得。擲向水中。又且如何。師曰。少賣弄。曰巖",
    "X84n1583_019:0514c12": "頭當時不覺吐舌。意作麼生。師曰。樂則同歡。問。僧",
    "X84n1583_019:0514c13": "問雲門。如何是清淨法身。雲門曰華藥欄。此意如何。",
    "X84n1583_019:0514c14": "師曰。深沙努眼睛。問。祇者是。埋沒自己。祇者不是。",
    "X84n1583_019:0514c15": "孤負先聖。去此二途。和泥合水處。請師道。師曰。玉筯",
    "X84n1583_019:0514c16": "撐虎口。曰一言金石談來重。萬事鴻毛脫去輕。師曰。",
    "X84n1583_019:0514c17": "莫謾老僧好。問。人皆畏炎熱。我愛夏日長。薰風自",
    "X84n1583_019:0514c18": "南來。殿閣生微凉時如何。師曰。倒戈卸甲。虎丘忌",
    "X84n1583_019:0514c19": "日拈香曰。平生沒興。撞著者無意智老和尚。做盡伎",
    "X84n1583_019:0514c20": "倆。凑泊不得。從此卸却干戈。隨分著衣喫飯。二十年",
    "X84n1583_019:0514c21": "來坐曲彔木。懸羊頭賣狗肉。知他有甚憑據。雖然。一",
    "X84n1583_019:0514c22": "年一度燒香日。千古令人恨轉深。師於室中能鍛",
    "X84n1583_019:0514c23": "鍊耆艾。故世稱大慧與師居處。為二甘露門。甞誡徒",
    "X84n1583_019:0514c24": "曰。衲僧家著草鞋住院。何啻如蚖蛇戀窟乎。宋孝宗",
    "X84n1583_019:0515a01": "隆興癸未六月十三日。奄然而化。塔全身於本山。",
    "X84n1583_019:0515a02": "大鑑下第十八世",
    "X84n1583_019:0515a03": "天童華禪師法嗣",
    "X84n1583_019:0515a04": "寧波府天童密菴咸傑禪師福州鄭氏子。母夢廬山",
    "X84n1583_019:0515a05": "老僧入舍而生。幼穎悟。出家不憚遠遊。徧參知識。後",
    "X84n1583_019:0515a06": "謁應菴于明果。應菴孤硬難入。屢遭呵。一日入室。菴",
    "X84n1583_019:0515a07": "問。如何是正法眼。師遽曰。破沙盆。菴頷之。踰年辭回",
    "X84n1583_019:0515a08": "省親。菴送以偈曰。大徹投機句。當陽廓頂門。相從今",
    "X84n1583_019:0515a09": "四載。徵詰洞無痕。雖未付缽袋。氣宇吞乾坤。却把正",
    "X84n1583_019:0515a10": "法眼。喚作破沙盆。此行將省覲。切忌便躲跟。吾有末",
    "X84n1583_019:0515a11": "後句。待歸要汝遵。後出世衢之烏巨。次遷祥符蔣山",
    "X84n1583_019:0515a12": "華藏。未幾。詔住徑山。復遷靈隱。晚居太白。僧問。虗空",
    "X84n1583_019:0515a13": "消殞時如何。師曰。罪不重科。上堂。牛頭橫說竪說。",
    "X84n1583_019:0515a14": "不知有向上關棙子。有般漆桶輩。東西不辨。南北不",
    "X84n1583_019:0515a15": "分。便問。如何是向上關棙子。何異開眼尿牀。華藏有",
    "X84n1583_019:0515a16": "一轉語。不在向上向下。千手大悲。摸索不著。雨寒無",
    "X84n1583_019:0515a17": "處曬[日*良]。今日普請。布施大眾。良久曰。達磨大師。無當",
    "X84n1583_019:0515a18": "門齒。上堂。世尊不說說。拗曲作直。迦葉不聞聞。望",
    "X84n1583_019:0515a19": "空啟告。馬祖即心即佛。懸羊頭賣狗肉。趙州勘菴主。",
    "X84n1583_019:0515a20": "貴買賤賣分文不直。祇如文殊是七佛之師。因甚出",
    "X84n1583_019:0515a21": "女子定不得。河天月暈魚分子。槲葉風吹鹿養茸。",
    "X84n1583_019:0515a22": "上堂。卓拄杖曰。迷時祇迷者箇。復卓一下曰。悟時祇",
    "X84n1583_019:0515a23": "悟者箇。直饒迷悟雙忘。糞掃堆頭重添擸[打丁+(天/韭)]。莫有向",
    "X84n1583_019:0515a24": "東涌西沒全機獨脫處道得一句底麼。若道不得。華",
    "X84n1583_019:0515b01": "藏自道去也。擲拄杖曰。三十年後。上堂。舉金峰示",
    "X84n1583_019:0515b02": "眾曰。老僧二十年前。有老婆心。二十年後。無老婆心。",
    "X84n1583_019:0515b03": "時有僧問。如何是二十年前有老婆心。峰曰。問凡答",
    "X84n1583_019:0515b04": "凡。問聖答聖。曰如何是二十年後無老婆心。峰曰。問",
    "X84n1583_019:0515b05": "凡不答凡。問聖不答聖。師曰。烏巨當時若見。但冷笑",
    "X84n1583_019:0515b06": "兩聲。者老漢忽若瞥地。自然不墮凡聖窠臼。上堂。",
    "X84n1583_019:0515b07": "舉婆子燒菴話。師曰。者婆子洞房深穩。水洩不通。偏",
    "X84n1583_019:0515b08": "向枯木上糝華。寒灰中發焰。箇僧孤身逈逈。慣入洪",
    "X84n1583_019:0515b09": "濤。等閒坐斷潑天潮。到底身無涓滴水。子細簡點將",
    "X84n1583_019:0515b10": "來。敲枷打鎖。則不無二人。若是佛法。未夢見在。烏巨",
    "X84n1583_019:0515b11": "與麼提持。畢竟意歸何處。良久曰。一把柳絲收不得。",
    "X84n1583_019:0515b12": "和煙搭在玉闌干。上堂。動絃別曲。葉落知秋。舉一",
    "X84n1583_019:0515b13": "明三。目機銖兩。如王秉劍殺活臨時。猶是無風匝匝",
    "X84n1583_019:0515b14": "之波。向上一路。千聖把手共行。合入泥犂地獄。正當",
    "X84n1583_019:0515b15": "與麼時。合作麼生。江南兩浙。春寒秋熱。上堂。盡乾",
    "X84n1583_019:0515b16": "坤大地。喚作一句子。擔枷帶鎖。不喚作一句子。業識",
    "X84n1583_019:0515b17": "茫茫。兩頭俱透脫。淨裸裸。赤灑灑。沒可把。達磨一宗。",
    "X84n1583_019:0515b18": "掃土而盡。所以雲門道。盡乾坤大地。無纖毫過患。猶",
    "X84n1583_019:0515b19": "是轉句。不見一法。始是半提。更須知有全提底時節。",
    "X84n1583_019:0515b20": "大小雲門。劍去久矣。方乃刻舟。後示寂。塔於寺之中",
    "X84n1583_019:0515b21": "峰。",
    "X84n1583_019:0515b22": "衢州府光孝百拙善登禪師和州烏江閔氏子。僧問。",
    "X84n1583_019:0515b23": "世尊生下。一手指天。一手指地曰。天上天下。唯吾獨",
    "X84n1583_019:0515b24": "尊。意旨如何。師曰。一人傳虗。萬人傳實。曰有意氣時",
    "X84n1583_019:0515c01": "添意氣。不風流處也風流。師曰。讚歎也讚歎不及。曰",
    "X84n1583_019:0515c02": "只如雲門道。我當時見。一棒打殺與狗子喫。貴圖天",
    "X84n1583_019:0515c03": "下太平。畢竟具甚麼眼目。師曰。腦後薦取。上堂。白",
    "X84n1583_019:0515c04": "日鬧浩浩。夜後靜悄悄。長廊走波波。步步無欠少。不",
    "X84n1583_019:0515c05": "識主人翁。全身入荒草。撞著傅大士。問訊維摩老。臥",
    "X84n1583_019:0515c06": "疾毗耶城。幾箇知天曉。若是過量人。不向那邊討。為",
    "X84n1583_019:0515c07": "甚麼如此。喝一喝曰。下坡不走。快便難逢。",
    "X84n1583_019:0515c08": "南書記福州人。久依應菴。於狗子無佛性話。豁然契",
    "X84n1583_019:0515c09": "悟。有偈曰。狗子無佛性。羅睺星入命。不是打殺人。被",
    "X84n1583_019:0515c10": "人打殺定。菴稱其脫略。紹興末。示寂於歸宗。",
    "X84n1583_019:0515c11": "侍郎李浩居士字德遠。號正信。幼閱楞嚴。如遊舊國。",
    "X84n1583_019:0515c12": "造明果投誠入室。應菴揕其胸曰。侍郎死後。向甚麼",
    "X84n1583_019:0515c13": "處去。士駭然汗下。菴喝出。士退參。不旬日徑躋堂奧。",
    "X84n1583_019:0515c14": "以偈寄同參嚴康朝曰。門有孫臏舖。家存甘贄妻。夜",
    "X84n1583_019:0515c15": "眠還早起。誰悟復誰迷。有鬻胭脂者。亦久參應菴。",
    "X84n1583_019:0515c16": "頗自負。士贈以偈曰。不塗紅粉自風流。往往禪徒到",
    "X84n1583_019:0515c17": "此休。透過古今圈[袖由+貴]後。却來者裡喫拳頭。",
    "X84n1583_019:0515c18": "湖州府長興教授嚴康朝居士甞問道薦福雪堂。及",
    "X84n1583_019:0515c19": "見應菴。始得旨。甞有頌曰。趙州狗子無佛性。我道狗",
    "X84n1583_019:0515c20": "子佛性有。驀然言下自知歸。從茲不信趙州口。著精",
    "X84n1583_019:0515c21": "神自抖擻。隨人背後無好手。騎牛覓牛笑殺人。如今",
    "X84n1583_019:0515c22": "始覺從前謬。",
    "X84n1583_019:0515c23": "大鑑下第十九世",
    "X84n1583_019:0515c24": "天童傑禪師法嗣",
    "X84n1583_019:0516a01": "杭州府靈隱松源崇嶽禪師處州龍泉吳氏子。幼卓",
    "X84n1583_019:0516a02": "犖不凡。年二十三棄家。首造靈石妙。繼見大慧杲於",
    "X84n1583_019:0516a03": "徑山。慧陞堂。稱蔣山應菴為人徑捷。師聞不待旦而",
    "X84n1583_019:0516a04": "行。既至。朝夕咨請。一日菴問。世尊有密語。迦葉不覆",
    "X84n1583_019:0516a05": "藏。汝作麼生。師曰。鈍置和尚。菴厲聲一喝。師便禮拜。",
    "X84n1583_019:0516a06": "菴大喜。說偈勸使祝髮。隆興甲申。得度於臨安之白",
    "X84n1583_019:0516a07": "蓮。徧參諸大老。罕當其意。乃入閩。見木菴永。永舉有",
    "X84n1583_019:0516a08": "句無句如藤倚樹話問師。師曰裂破。永曰。瑯琊道好",
    "X84n1583_019:0516a09": "一堆爛柴聻。師曰。矢上加尖。永曰。觀公下語。老僧不",
    "X84n1583_019:0516a10": "能過。其如未在。他日拂柄在手。為人不得。騐人不得。",
    "X84n1583_019:0516a11": "師曰。為人者。使博地凡夫。一超入聖城。固難矣。騐人",
    "X84n1583_019:0516a12": "者。打向面前過。不待開口。已知渠骨髓。何難之有。永",
    "X84n1583_019:0516a13": "舉手曰。明明向汝道。開口不在舌頭上。後當自知。逾",
    "X84n1583_019:0516a14": "年見密菴於衢之西山。隨問即答。密菴但微笑而已。",
    "X84n1583_019:0516a15": "師切於究竟。至忘寢食。密菴移蔣山華藏徑山。師皆",
    "X84n1583_019:0516a16": "從之。會入室次。問僧。不是心不是佛不是物。師侍側",
    "X84n1583_019:0516a17": "豁然大悟。乃曰。今日方會木菴道。開口不在舌頭上。",
    "X84n1583_019:0516a18": "自是機辯縱橫。密菴遷靈隱。師遂分座。旋出世平江",
    "X84n1583_019:0516a19": "澄照。徙江陰之光孝。無為之冶父。饒之薦福。明之香",
    "X84n1583_019:0516a20": "山。平江之虎丘。慶元丁巳。被旨補靈隱。上堂。大凡",
    "X84n1583_019:0516a21": "扶竪宗乘。須具頂門正眼。懸肘後靈符。只如寶壽開",
    "X84n1583_019:0516a22": "堂三聖推出一僧。寶壽便打。三聖道。與麼為人。瞎却",
    "X84n1583_019:0516a23": "鎮州一城人眼去在。保壽擲下拄杖。便歸方丈。二尊",
    "X84n1583_019:0516a24": "宿等閒一挨一拶。發明臨濟心髓。殊不知。性命總在",
    "X84n1583_019:0516b01": "者僧手裡。還有檢點得出者麼。昔年覓火和煙得。今",
    "X84n1583_019:0516b02": "日擔泉帶月歸。歲旦示眾。元正改旦。萬事成現。有",
    "X84n1583_019:0516b03": "時放行。有時坐斷。不惜兩莖眉。和坐盤掇轉。佛法世",
    "X84n1583_019:0516b04": "法都盧一片。既是佛法世法。如何得成一片。但辦肯",
    "X84n1583_019:0516b05": "心。必不相賺。示眾。古者道。拈起也天回地轉。放下",
    "X84n1583_019:0516b06": "也草偃風行。冶父則不然。拈起也乾坤黯黑。放下也",
    "X84n1583_019:0516b07": "瓦礫生光。忽有一箇半箇。驀然[翟*支]瞎頂門眼。達磨一",
    "X84n1583_019:0516b08": "宗。未至寂寥。示眾。舉臨濟如蒿枝拂公案。雪竇拈",
    "X84n1583_019:0516b09": "曰。臨濟放處太危。收來太速。師拈拄杖曰。臨濟據令",
    "X84n1583_019:0516b10": "而行。不知孤負黃檗。雪竇盡力擔荷。也只見得一邊。",
    "X84n1583_019:0516b11": "且道。薦福節文在甚麼處。擲下拄杖。示眾。舉汾陽",
    "X84n1583_019:0516b12": "曰。識得拄杖子。行脚事畢。師曰。汾陽雖則開口見膽。",
    "X84n1583_019:0516b13": "爭奈落在第二頭。驀拈拄杖曰。者箇不得喚作拄杖",
    "X84n1583_019:0516b14": "子。漆桶。參。上堂。舉保寧勇上堂。大方無外。大圜無",
    "X84n1583_019:0516b15": "內。無內無外。聖凡普會。瓦礫生光。須彌粉碎。無量法",
    "X84n1583_019:0516b16": "門。百千三昧。拈拄杖曰。總向者裡會去。蘇盧蘇盧。悉",
    "X84n1583_019:0516b17": "利悉利。師曰。大小保寧。業識茫茫。不奈船何。打破戽",
    "X84n1583_019:0516b18": "斗。示眾。明眼衲僧。因甚打失鼻孔。有賊無贜。[○@、]。後",
    "X84n1583_019:0516b19": "居靈隱六年。晚退居東菴。臨寂作手書。別諸公卿。又",
    "X84n1583_019:0516b20": "遺書嗣法少室睦。掩室開。囑以珍重大法。復書偈曰。",
    "X84n1583_019:0516b21": "來無所來。去無所去。瞥轉玄關。佛祖罔措。跏趺而寂。",
    "X84n1583_019:0516b22": "實嘉定己巳八月四日也。得年七十有一。坐夏四十。",
    "X84n1583_019:0516b23": "奉全身。塔於北高峰之原。",
    "X84n1583_019:0516b24": "夔州府臥龍破菴祖先禪師廣安王氏子。聞緣老宿",
    "X84n1583_019:0516c01": "住昭覺。往參扣。語契。令奉圓悟香火。一日從方丈前",
    "X84n1583_019:0516c02": "過。緣問。菴頭有人麼。師曰。無人。緣劈胸一拳曰。你聻。",
    "X84n1583_019:0516c03": "師忽有省。出峽從德山涓祝髮。尋受具。徧叩諸方。抵",
    "X84n1583_019:0516c04": "蘇之萬壽。值雪夜坐。自念。行脚數年。未得安穩。正悶",
    "X84n1583_019:0516c05": "悶不已。忽聞鐘動。趨後架。舉首見照堂二字。疑情頓",
    "X84n1583_019:0516c06": "釋。既而見水菴一於雙林。水曰。師子尊者。被罽賓斬",
    "X84n1583_019:0516c07": "却頭且置。你道西天鬍子。為甚麼無鬚。師曰。非雙林",
    "X84n1583_019:0516c08": "不舉此話。水曰。作家禪客。師曰。心不負人。面無慚色。",
    "X84n1583_019:0516c09": "水遂以手拓開。師曰。勘破了也。迨水菴謝事。往參密",
    "X84n1583_019:0516c10": "菴於烏巨。菴命典客。一日菴室中。舉不是風動不是",
    "X84n1583_019:0516c11": "幡動話。師豁然大悟。次日菴遇師於寮前。謂師曰。你",
    "X84n1583_019:0516c12": "總不得作伎倆。試露箇消息來。師應聲曰。方丈裡有",
    "X84n1583_019:0516c13": "客。菴呵呵大笑。洎菴遷蔣山。師侍行。親炙凡五載。辭",
    "X84n1583_019:0516c14": "還蜀。菴送以偈曰。萬里南來川藞[卄/磋]。奔流度刃叩玄",
    "X84n1583_019:0516c15": "關。頂門[翟*支]瞎金剛眼。去住還同珠走盤。師至夔門。尚",
    "X84n1583_019:0516c16": "書楊輔。以臥龍請師出世。未幾棄去。復遊吳中。首眾",
    "X84n1583_019:0516c17": "於徑山靈隱。後住常州薦福。真州靈巖。蘇州秀峰穹",
    "X84n1583_019:0516c18": "窿。湖州資福。最後約齋張公鎡。請為廣壽慧雲開山。",
    "X84n1583_019:0516c19": "凡六坐道場。上堂。楊岐乍住屋壁疎。滿牀盡撒雪",
    "X84n1583_019:0516c20": "珍珠。縮却項暗嗟吁。翻憶古人樹下居。楊岐鬬勝不",
    "X84n1583_019:0516c21": "鬬劣。秀峰鬬劣不鬬勝。秀峰乍住沒親疎。箇箇盡懷",
    "X84n1583_019:0516c22": "滄海珠。滿眼湖山看不足。釋迦彌勒是他奴。上堂。",
    "X84n1583_019:0516c23": "密菴先師道。有問冬來事。京師出大黃。貪他一粒米。",
    "X84n1583_019:0516c24": "失却半年糧。秀峰則不然。有問冬來事。京師出大黃。",
    "X84n1583_019:0517a01": "只圖一粒米。却得百年糧。或被知事道。長老長老。莫",
    "X84n1583_019:0517a02": "道百年糧。只得半年不少也得。只向他道。但辦肯心。",
    "X84n1583_019:0517a03": "決不相賺。上堂。舉東山道如何是禪。閻浮樹在海",
    "X84n1583_019:0517a04": "南邊。近則不離方寸。遠則十萬八千。畢竟如何。禪禪。",
    "X84n1583_019:0517a05": "師曰。穹窿也有箇道處。如何是禪。閻浮樹在海南邊。",
    "X84n1583_019:0517a06": "撑天拄地。拄地撐天。巧說不得。只要心傳。畢竟如何。",
    "X84n1583_019:0517a07": "禪禪。上堂。不是心。不是佛。不是物。山僧忍俊不禁。",
    "X84n1583_019:0517a08": "為諸人作箇撇脫。拈拄杖卓一下曰。流水暗消溪畔",
    "X84n1583_019:0517a09": "石。勸人除却是非難。上堂。十五日已前明似鏡。十",
    "X84n1583_019:0517a10": "五日已後黑似漆。正當十五日。又且如何。鶯遷喬木",
    "X84n1583_019:0517a11": "頻頻語。蝶戀芳叢對對飛。示座主偈曰。見猶離見",
    "X84n1583_019:0517a12": "非真見。還盡八還無可還。木落秋空山骨露。不知誰",
    "X84n1583_019:0517a13": "識老瞿曇。師將示寂。作手書別交游。復書偈曰。末",
    "X84n1583_019:0517a14": "後一句。已成忉怛。寫出人前。千錯萬錯。書訖。端坐而",
    "X84n1583_019:0517a15": "逝。實嘉定辛未六月九日也。時客寓徑山。遺命散骨",
    "X84n1583_019:0517a16": "林間。住持石橋收骨。建塔於別峰塔之右。壽七十六。",
    "X84n1583_019:0517a17": "臘四十九。",
    "X84n1583_019:0517a18": "饒州府薦福曹源道生禪師南劍人。分座雲居。出世",
    "X84n1583_019:0517a19": "饒之妙果。徙龜峰。上堂。佛法二字人人知有。狼毒砒",
    "X84n1583_019:0517a20": "霜那容下口。直饒透過威音前。也是癡狂外邊走。山",
    "X84n1583_019:0517a21": "僧已是拕泥帶水。諸人合作麼生。喝一喝。上堂。今",
    "X84n1583_019:0517a22": "朝八月十五。天色半晴半雨。幾多門外遊人。不覩月",
    "X84n1583_019:0517a23": "圓當戶。也好笑又堪嗟。爭似西湖寺裡一隊古佛。參",
    "X84n1583_019:0517a24": "退歸堂喫茶。上堂。春風東扇西扇。春雨似晴不晴。",
    "X84n1583_019:0517b01": "淺碧深紅爛鋪錦繡。鶯聲燕語互奏笙簧。一一揭示",
    "X84n1583_019:0517b02": "圓通妙門。頭頭流通正法眼藏。擬心湊泊。依前萬水",
    "X84n1583_019:0517b03": "千山。直下知歸。便見七穿八穴。拍禪牀下座。上堂。",
    "X84n1583_019:0517b04": "雨雪落紛紛。簷頭水滴滴。良哉觀世音。草裡跳不出。",
    "X84n1583_019:0517b05": "也大屈。水底烏龜鑽鐵壁。咄。上堂。月生一。拶倒銀",
    "X84n1583_019:0517b06": "山并鐵壁。月生二。土宿騎牛穿閙市。月生三。屋頭幽",
    "X84n1583_019:0517b07": "鳥語喃喃。不是葛藤露布。亦非入理深談。正恁麼時。",
    "X84n1583_019:0517b08": "賓主交參一句。作麼生道。萬仞懸崖垂隻手。百華叢",
    "X84n1583_019:0517b09": "裏現優曇。上堂。平旦清晨三月朝。南山蒼翠插雲",
    "X84n1583_019:0517b10": "霄。不須更覓西來意。門外數聲鶯語嬌。拍膝一下曰。",
    "X84n1583_019:0517b11": "好大哥。詠靈雲石偈曰。雲去雲來非有意。雲來雲",
    "X84n1583_019:0517b12": "去亦無心。有無截斷靈何在。突兀一峰青到今。晚住",
    "X84n1583_019:0517b13": "薦福。逾月示寂。",
    "X84n1583_019:0517b14": "寧波府天童枯禪自鏡禪師福州長樂高氏子。首參",
    "X84n1583_019:0517b15": "木菴永。水菴一。或菴體諸老。後謁密菴於靈隱。鍼芥",
    "X84n1583_019:0517b16": "相契。開法隆興上藍。遷建康旌忠撫州白楊福州太",
    "X84n1583_019:0517b17": "平西禪。寶慶乙酉。被旨陞靈隱。復移天童。上堂。有句",
    "X84n1583_019:0517b18": "無句。如藤倚樹。樹倒藤枯。句歸何處。良久曰。長憶江",
    "X84n1583_019:0517b19": "南三月裡。鷓鴣啼處百華香。上堂。一拽石二搬土。",
    "X84n1583_019:0517b20": "夜半日輪正卓午。老安曾牧溈山牛。南泉不打鹽官",
    "X84n1583_019:0517b21": "鼓。報君知莫莽鹵。火裡蝍蟟吞却虎。上堂。舉鶴林",
    "X84n1583_019:0517b22": "因僧扣門。林曰阿誰。僧曰是僧。林曰。非但是僧。我者",
    "X84n1583_019:0517b23": "裡佛也不著。曰因甚佛來也不著。林曰。無他棲泊處。",
    "X84n1583_019:0517b24": "師曰。天童若有人扣門。即大開了。待他入來。便攔胸",
    "X84n1583_019:0517c01": "搊住曰。道道。若擬開口。便與劈胸一拳在。者裡轉得",
    "X84n1583_019:0517c02": "身吐得氣。便請明[腮田+(囟乂+ㄆ)]下安排。",
    "X84n1583_019:0517c03": "杭州府淨慈潛菴慧光禪師上堂。舉趙州狗子佛性",
    "X84n1583_019:0517c04": "無話。頌曰。狗子無佛性。全提摩竭令。纔擬犯鋒鋩。喪",
    "X84n1583_019:0517c05": "却窮性命。化鹽偈。合水和泥一處烹。水乾泥盡雪",
    "X84n1583_019:0517c06": "華生。乘時索起遼天價。公騐分明孰敢爭。",
    "X84n1583_019:0517c07": "太平府隱靜萬菴致柔禪師潮州陳氏子。母黃。妙喜",
    "X84n1583_019:0517c08": "南遷。道經潮。其祖父暹延禮甚謹。母因夢僧入舍。遂",
    "X84n1583_019:0517c09": "懷妊。及誕。父母誓不以俗累羈師。甫十歲。俾從壽受",
    "X84n1583_019:0517c10": "業。越九載芟染。初見木菴永於鼓山。會菴陞座曰。國",
    "X84n1583_019:0517c11": "師再來也。師微笑有省。次參密菴於蔣山。菴室中舉。",
    "X84n1583_019:0517c12": "釋迦彌勒猶是他奴。且道他是阿誰。師曰。無地頭漢。",
    "X84n1583_019:0517c13": "菴曰。千聞不如一見。師便毆一拳。菴擒住厲聲曰。者",
    "X84n1583_019:0517c14": "小鬼子。見箇甚麼胡打亂打。師曰。更要喫一拳在。菴",
    "X84n1583_019:0517c15": "連揮兩拳曰。打者無地頭漢。師豁然大悟。無何。以母",
    "X84n1583_019:0517c16": "老歸省。旋出世廣法。後移太平隱靜。上堂。起道樹詣",
    "X84n1583_019:0517c17": "鹿苑。不是向上機。傳少室續曹溪。未為正法眼。直得",
    "X84n1583_019:0517c18": "無依無欲。無一法當情。猶落第二見。放過一著。卷舒",
    "X84n1583_019:0517c19": "在我。縱奪臨時。於把住處放行。露柱燈籠活鱍鱍。於",
    "X84n1583_019:0517c20": "放行處把住。釋迦彌勒是他奴。卓拄杖曰。且道。是放",
    "X84n1583_019:0517c21": "行是把住。一氣不言含有象。萬靈何處謝無私。上",
    "X84n1583_019:0517c22": "堂。舉天衣懷曰。鴈過長空影沉寒水話。頌曰。長空孤",
    "X84n1583_019:0517c23": "鴈一聲秋。獻寶波斯鼻似鈎。風捲白雲歸別嶂。黃昏",
    "X84n1583_019:0517c24": "月挂柳梢頭。上堂。毗盧師法身主。若要動地放光。",
    "X84n1583_019:0518a01": "且來搬柴運土。嗄。將謂忘却。上堂。百丈不再參馬",
    "X84n1583_019:0518a02": "祖。爭得三日耳聾。臨濟不到大愚。焉知老婆心切。仰",
    "X84n1583_019:0518a03": "山將得鎮海明珠。為甚到東寺面前。叉手當胸。却道",
    "X84n1583_019:0518a04": "無理可伸。無言可對。咄。直饒傾下一栲栳。敢保老兄",
    "X84n1583_019:0518a05": "猶未徹。上堂。饑荒老鼠齩葫蘆。巧計猢猻倒上樹。",
    "X84n1583_019:0518a06": "要透報恩向上關。直須一步低一步既是向上關。因",
    "X84n1583_019:0518a07": "甚却要一步低一步。待你踏著。却向你道。上堂。東",
    "X84n1583_019:0518a08": "山道。空門有路人皆到。到者方知旨趣長。心地不生",
    "X84n1583_019:0518a09": "閒草木。自然身放白毫光。師曰。東山只解無中覓有。",
    "X84n1583_019:0518a10": "不解有裡尋無。隱靜則不然。空門有路人難到。到者",
    "X84n1583_019:0518a11": "方知礙處通。石上栽華還結果。須知元不假春風。將",
    "X84n1583_019:0518a12": "臨終。集眾囑曰。老僧生平無長物。只依海眾常例。安",
    "X84n1583_019:0518a13": "寢堂兩日足矣。復書偈。端坐而化。世壽七十。臘五十",
    "X84n1583_019:0518a14": "二。",
    "X84n1583_019:0518a15": "杭州府靈隱笑菴了悟禪師姑蘇人。舉僧問睦州。以",
    "X84n1583_019:0518a16": "一重去一重即不問。不以一重去一重時如何。州曰。",
    "X84n1583_019:0518a17": "昨日栽茄子。今日種冬瓜公案。頌曰。昨日栽茄子。今",
    "X84n1583_019:0518a18": "日種冬瓜。一聲河滿子。和月落誰家。",
    "X84n1583_019:0518a19": "江寧府蔣山一翁慶如禪師福州長樂范氏子。上堂。",
    "X84n1583_019:0518a20": "春雨如膏。春雲似鶴。春鳥關關。春泉濯濯。揭却觀音",
    "X84n1583_019:0518a21": "腦葢。踢倒慈氏樓閣。切莫將錯就錯。拍禪牀曰。參。",
    "X84n1583_019:0518a22": "上堂。過去諸如來。斯門已成就。一盲引眾盲。現在諸",
    "X84n1583_019:0518a23": "菩薩。今各入圓明。鰕跳不出斗。未來修學人。當依如",
    "X84n1583_019:0518a24": "是法。賺殺一船人。上堂。意能剗句。句能剗意。意句",
    "X84n1583_019:0518b01": "交馳。討甚巴鼻。盡力道不得底句。不是河南。便是河",
    "X84n1583_019:0518b02": "北。衲僧聞得與麼告報。十箇有五雙。鼻孔裡冷笑。拈",
    "X84n1583_019:0518b03": "拄杖曰。雲居拄杖子。黨理不黨親。卓一下曰。雪巢初",
    "X84n1583_019:0518b04": "冷夜。雲鬢未梳時。上堂。霜明萬壑。月皎千家。達磨",
    "X84n1583_019:0518b05": "不會。却返流沙。拍膝曰。好大哥。歸堂喫茶。上堂。天",
    "X84n1583_019:0518b06": "地造化。有陰有陽。有晦有朔。聖人治世。有禮有樂。有",
    "X84n1583_019:0518b07": "刑有政。衲僧門下。有殺有活。有擒有縱。其擒也縱也",
    "X84n1583_019:0518b08": "殺也活也。總在黃龍指甲縫裡。汝若擬議。不消一搯。",
    "X84n1583_019:0518b09": "然雖如是。笑我者多。哂我者少。上堂。一句截流。萬",
    "X84n1583_019:0518b10": "機寢削。且道。是那一句。良久。卓拄杖曰。歸堂喫茶。",
    "X84n1583_019:0518b11": "上堂。久雨忽晴。天清地寧。雲收嶽面。月落波心。拈拄",
    "X84n1583_019:0518b12": "杖卓一下曰。恁麼會去。達磨一宗。掃土而盡。上堂。",
    "X84n1583_019:0518b13": "諸佛不出世。人人舉足踏著。祖師不西來。人人滿口",
    "X84n1583_019:0518b14": "道著。既踏著又道著。畢竟是箇甚麼。有般漢。東西不",
    "X84n1583_019:0518b15": "辨。南北不分。便道明明不覆藏。切忌從他覓。殊不知",
    "X84n1583_019:0518b16": "拋却真金。隨群撮土。上堂。豁開戶牖。當軒無人。撾",
    "X84n1583_019:0518b17": "動雷門。憑誰側耳。裴相國。印心於老黃檗。溫伯雪。目",
    "X84n1583_019:0518b18": "擊於魯仲尼。衲僧門下。猶在半途。知縣學士。今日到",
    "X84n1583_019:0518b19": "來雲居。如何與伊相見。拈拄杖畫一畫曰。萬重關鎖",
    "X84n1583_019:0518b20": "盡。一劍倚天寒。晚年退隱南昌西山。示寂。塔於定林。",
    "X84n1583_019:0518b21": "壽六十八。夏四十九。",
    "X84n1583_019:0518b22": "蘇州府承天鐵鞭允韶禪師上堂。一五二五。機輪無",
    "X84n1583_019:0518b23": "阻。南山起雲。北山下雨。有底却道錦上鋪花。有底又",
    "X84n1583_019:0518b24": "道泥裡洗土。有底又道。離此二途。便見丹霄獨步。若",
    "X84n1583_019:0518c01": "總如斯論量。山僧未敢相許。畢竟如何。良久曰。逢人",
    "X84n1583_019:0518c02": "不得錯舉。師住泉州光孝。開堂祝聖。白槌畢。師曰。",
    "X84n1583_019:0518c03": "喚甚麼作第一義。莫有旁不甘者麼。出來道看。時有",
    "X84n1583_019:0518c04": "僧出問話。語未竟。師拈拄杖卓一卓曰。住住。今日開",
    "X84n1583_019:0518c05": "堂。不比尋常佛事。設問答到彌勒下生。勾鎖連環。盛",
    "X84n1583_019:0518c06": "水不漏。也祇是空鼓粥飯氣。于自己了沒交涉。所以",
    "X84n1583_019:0518c07": "道。問不在答處。答不在問處。問答交馳。如青天轟霹",
    "X84n1583_019:0518c08": "靂。看者不容眨眼。那堪更向言中定旨。句下分宗。大",
    "X84n1583_019:0518c09": "似緣木求魚。守株待兔。殊不知。我宗無語句。亦無一",
    "X84n1583_019:0518c10": "法與人。者裡徹去。皇恩佛恩一時報畢。其或未然。更",
    "X84n1583_019:0518c11": "為錦上鋪華。復卓拄杖一下。下座。佛涅槃日。上堂。",
    "X84n1583_019:0518c12": "老漢當年臘月八。三更半夜顛狂發。剛把長釘釘眼",
    "X84n1583_019:0518c13": "睛。直至如今無人拔。山僧今日下毒手。為他拔去也。",
    "X84n1583_019:0518c14": "看。便下座。",
    "X84n1583_019:0518c15": "杭州府直祕閣學士張鎡居士字功甫。別號約齋。聞",
    "X84n1583_019:0518c16": "鐘聲得悟。述偈曰。鐘一擊耳根塞。赤肉團邊去箇賊。",
    "X84n1583_019:0518c17": "有人問我解何宗。舜若多神面目黑。後捨宅建寺。曰",
    "X84n1583_019:0518c18": "慧雲。請破菴先開山。疏曰。捨林居為阿蘭若。夫豈小",
    "X84n1583_019:0518c19": "緣。請宗師據曲彔牀。只因大事。幾度徧參。遭密菴打",
    "X84n1583_019:0518c20": "失鼻孔。一朝拈出。向冷泉捋下面皮。不謂馨香奚煩",
    "X84n1583_019:0518c21": "鄭重。辭青松於北澗。穿幾重出岫之雲。封綠水於南",
    "X84n1583_019:0518c22": "湖。祝萬歲如山之壽。寧宗嘉定壬申。復請滅翁相繼",
    "X84n1583_019:0518c23": "闡法。今專祠尚在。",
    "X84n1583_019:0518c24": "續燈正統卷之十九"
}