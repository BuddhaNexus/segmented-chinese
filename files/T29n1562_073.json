{
    "T29n1562_073:0735a20": "阿毘達磨順正理論卷第七十三",
    "T29n1562_073:0735a22": "尊者眾賢造",
    "T29n1562_073:0735a23": "三藏法師玄奘奉 詔譯",
    "T29n1562_073:0735a24": "辯智品第七之一",
    "T29n1562_073:0735a25": "[0735a25] 如是已依諸道差別。建立賢聖補特伽羅。所",
    "T29n1562_073:0735a26": "依道中作如是說。正見正智名無學支。故於",
    "T29n1562_073:0735a27": "此中應審思擇。為有慧見非智。及有慧智非",
    "T29n1562_073:0735a28": "見。而別建立見智二支。亦有云何。頌曰。",
    "T29n1562_073:0735a29": " 聖慧忍非智  盡無生非見",
    "T29n1562_073:0735b01": " 餘二有漏慧  皆智六見性",
    "T29n1562_073:0735b02": "[0735b02] 論曰。慧有二種有漏無漏。唯無漏慧立以聖",
    "T29n1562_073:0735b03": "名。此聖慧中八忍非智性。所以者何。非決斷",
    "T29n1562_073:0735b04": "性故唯決斷義是智義故。如何八忍不能決",
    "T29n1562_073:0735b05": "斷。自所斷疑得隨相續生故。或求見境意樂",
    "T29n1562_073:0735b06": "止息。加行奢緩說名為智。諸忍正起推度意",
    "T29n1562_073:0735b07": "樂。加行猛利故非智攝。而名見者推度性故。",
    "T29n1562_073:0735b08": "盡及無生二智非見性。推度意樂一向止息",
    "T29n1562_073:0735b09": "故。所起加行極奢緩故。而名智者決斷性故。",
    "T29n1562_073:0735b10": "所餘皆通智見二性。已斷自疑推度性故。謂",
    "T29n1562_073:0735b11": "前八忍盡無生餘。有學八智無學正見。一一",
    "T29n1562_073:0735b12": "皆通見智性攝。豈不忍餘諸無間道。亦自所",
    "T29n1562_073:0735b13": "治惑得隨生。無非正起推度意樂。加行猛",
    "T29n1562_073:0735b14": "利應非智攝。盡無生餘解脫道等。此相違故",
    "T29n1562_073:0735b15": "皆應非見。此難不然。餘無間道無自品疑得",
    "T29n1562_073:0735b16": "隨相續生故。又彼唯見曾所見境。非如八忍",
    "T29n1562_073:0735b17": "極違智故。餘解脫等非全息求。所起加行非",
    "T29n1562_073:0735b18": "極奢緩。以皆於後有所作故。由此一切皆通",
    "T29n1562_073:0735b19": "二種。並具推度決斷用故。諸有漏慧皆智性",
    "T29n1562_073:0735b20": "攝。於中唯六亦是見性。謂五染污見世正見",
    "T29n1562_073:0735b21": "為六。有餘師說。能發身語五識所引。及命終",
    "T29n1562_073:0735b22": "時意識相應。善有漏慧亦非見性。外門轉故",
    "T29n1562_073:0735b23": "如能引故。勢力劣故。此亦不然。不應許故。非",
    "T29n1562_073:0735b24": "決定故。契經說故。謂不應許唯內門轉。方是",
    "T29n1562_073:0735b25": "見性勿聖慧中。外身命住非見性攝。然契經",
    "T29n1562_073:0735b26": "說。於外身循身觀是見性攝。亦非決定如五",
    "T29n1562_073:0735b27": "識身。所引意識如是性轉。以彼善等所引意",
    "T29n1562_073:0735b28": "識。有時亦是不善等故。由此不應所引意識",
    "T29n1562_073:0735b29": "同。能引五識是無分別性。如契經說。有命終",
    "T29n1562_073:0735c01": "時得正見俱善心心所。故說所有意地善慧。",
    "T29n1562_073:0735c02": "皆見性攝於理為善。如是所說聖有漏慧。皆",
    "T29n1562_073:0735c03": "擇法故並慧性攝。智有幾種相別云何。頌曰。",
    "T29n1562_073:0735c04": " 智十總有二  有漏無漏別",
    "T29n1562_073:0735c05": " 有漏稱世俗  無漏名法類",
    "T29n1562_073:0735c06": " 世俗遍為境  法智及類智",
    "T29n1562_073:0735c07": " 如次欲上界  苦等諦為境",
    "T29n1562_073:0735c08": "[0735c08] 論曰。智有十種攝一切智。一世俗智。二法",
    "T29n1562_073:0735c09": "智。三類智。四苦智。五集智。六滅智。七道智。",
    "T29n1562_073:0735c10": "八他心智。九盡智。十無生智。如是十智總唯",
    "T29n1562_073:0735c11": "二種。有漏無漏性差別故。如是二智相別有",
    "T29n1562_073:0735c12": "三。謂世俗智法智類智。前有漏智總名世俗。",
    "T29n1562_073:0735c13": "瓶衣等物性可毀壞。顯在俗情故名世俗。此",
    "T29n1562_073:0735c14": "智多取世俗境故。多順世間俗事轉故。從多",
    "T29n1562_073:0735c15": "建立世俗智名。非無取勝義順勝義事轉。然",
    "T29n1562_073:0735c16": "是愛境無勝功能。息內眾惑故非無漏。或復",
    "T29n1562_073:0735c17": "出世引發世間得世俗名。體即無智智隨屬",
    "T29n1562_073:0735c18": "彼得彼智名。意顯此名目有漏智。有說。諸",
    "T29n1562_073:0735c19": "趣名為世俗。此智多是往諸趣因。從果為名",
    "T29n1562_073:0735c20": "名世俗智。有說。此智無始時來。生死身中顯",
    "T29n1562_073:0735c21": "現而轉。由此故立世俗智名。或諸有中隨流",
    "T29n1562_073:0735c22": "無絕名世俗智。以一切時隨順諸有相續轉",
    "T29n1562_073:0735c23": "故。或復此智於一切境。能遍映發得世俗名。",
    "T29n1562_073:0735c24": "獨能遍緣一切法故。後無漏智分為二種。法",
    "T29n1562_073:0735c25": "類二名所目別故。此二名義如前已釋。然有",
    "T29n1562_073:0735c26": "師釋。類謂比類以所現見事比不現見境。比",
    "T29n1562_073:0735c27": "量所攝得類智名。此釋不然。說實見故。謂非",
    "T29n1562_073:0735c28": "比量智可立實見名。諸契經中總說法類。若",
    "T29n1562_073:0735c29": "如實見苦則定見非我。於四聖諦如實見故。",
    "T29n1562_073:0736a01": "能如實見四聖諦故。有如是等無量契經。又",
    "T29n1562_073:0736a02": "聖位中等決定故。謂見&#x8FF9;者等決定知諸行",
    "T29n1562_073:0736a03": "非常。諸法非我涅槃寂靜。非真現見可與比",
    "T29n1562_073:0736a04": "知等是決定。謂以此類彼名為比知。彼非決",
    "T29n1562_073:0736a05": "定然亦有異故。由此真見與比度知。理不應",
    "T29n1562_073:0736a06": "言等是決定。非諸聖智有比度理。故有智者",
    "T29n1562_073:0736a07": "必不應言。有聖諦境比智所證。又聖應無緣",
    "T29n1562_073:0736a08": "滅智故。謂若類智比智攝者。則應緣滅法智",
    "T29n1562_073:0736a09": "亦無。以滅總非現見事故。然許現量總有三",
    "T29n1562_073:0736a10": "種。依根領納覺慧別故。依根現量。謂依五根",
    "T29n1562_073:0736a11": "現取色等五外境界。領納現量。謂受想等心",
    "T29n1562_073:0736a12": "心所法正現在前。覺慧現量。謂於諸法隨其",
    "T29n1562_073:0736a13": "所應證自共相。此中若就依根領納。說類智",
    "T29n1562_073:0736a14": "境非現見事。則滅法智理亦應無。滅非依根",
    "T29n1562_073:0736a15": "領納境故。若就覺慧則不應言。類智所緣是",
    "T29n1562_073:0736a16": "比智境。是故一切如理所引。實義決擇皆現",
    "T29n1562_073:0736a17": "量智。類智既然故現量攝。是名二智相別成",
    "T29n1562_073:0736a18": "三。定心相應聖行相轉。有漏無漏二智何別。",
    "T29n1562_073:0736a19": "無漏於境行相明利。彼有漏智與此相違。如",
    "T29n1562_073:0736a20": "朅地羅餘木二炭。於所燒煉勢用不同。及勝",
    "T29n1562_073:0736a21": "劣香能熏用別。炎鐵草火熱勢有殊。二智相",
    "T29n1562_073:0736a22": "望差別亦爾。或俗智後起增上慢。無漏不然",
    "T29n1562_073:0736a23": "故有差別。又世俗智與法類智。境有寬陜故",
    "T29n1562_073:0736a24": "有差別。謂世俗智遍以一切有為無為為所",
    "T29n1562_073:0736a25": "緣境。以契經說有世俗智能遍知苦。廣說乃",
    "T29n1562_073:0736a26": "至遍知虛空非擇滅。故亦有以非我行相。總",
    "T29n1562_073:0736a27": "緣一切法為境。以契經說諸行非常。一切法",
    "T29n1562_073:0736a28": "非我涅槃寂靜故。然有經說。能以正慧觀一",
    "T29n1562_073:0736a29": "切法為非我者。雖一切法實皆非我。而此一",
    "T29n1562_073:0736b01": "切聲非總目。諸法唯目苦諦所攝法盡故。次",
    "T29n1562_073:0736b02": "復言此能厭苦。有餘於此作是釋言。此慧實",
    "T29n1562_073:0736b03": "能緣一切法。然此行相本為厭果。故偏依彼",
    "T29n1562_073:0736b04": "說厭苦言。如為燒舍而縱於火。然火起時亦",
    "T29n1562_073:0736b05": "燒餘物。此不應理。此經復言此道力能得清",
    "T29n1562_073:0736b06": "淨故。聞思二慧亦能遍緣。作一切法非我行",
    "T29n1562_073:0736b07": "相。此道豈能得清淨果。若謂說此能得清淨。",
    "T29n1562_073:0736b08": "不言即此是能清淨故無有過。理亦不然。如",
    "T29n1562_073:0736b09": "遮餘道說此言故。如契經說。唯有此道能得",
    "T29n1562_073:0736b10": "清淨更無餘道。豈可於彼亦作是言。能得清",
    "T29n1562_073:0736b11": "淨非是能淨。故知此經說以正慧。觀一切法",
    "T29n1562_073:0736b12": "為非我者唯目苦諦。所攝諸法非收餘法說",
    "T29n1562_073:0736b13": "一切聲。如言諸行皆非常苦。而非聖道是苦",
    "T29n1562_073:0736b14": "非常。故諸行言唯遍苦諦。此亦應爾唯觀苦",
    "T29n1562_073:0736b15": "境。起非我行非觀餘諦。除此以外必應別有。",
    "T29n1562_073:0736b16": "總觀諸法非我行相。諸觀行者現所知故。謂",
    "T29n1562_073:0736b17": "觀行者必應先修。觀一切法非我行相。淨治",
    "T29n1562_073:0736b18": "身器令有堪能。依之趣入緣三義觀。若不爾",
    "T29n1562_073:0736b19": "者一合我相。所擾亂故應不能修。建立諸法",
    "T29n1562_073:0736b20": "無相雜觀。法智但緣欲界四諦。以本論說法",
    "T29n1562_073:0736b21": "智云何。謂緣欲界繫諸行無漏智。緣欲界繫",
    "T29n1562_073:0736b22": "諸行因無漏智。緣欲界繫諸行滅無漏智。緣",
    "T29n1562_073:0736b23": "欲界繫諸行能斷道無漏智。及緣法智緣法",
    "T29n1562_073:0736b24": "智地。無漏智是名法智。豈不法智緣四諦",
    "T29n1562_073:0736b25": "境。何故復言及緣法智。緣法智地無漏智耶。",
    "T29n1562_073:0736b26": "此二亦緣道諦為境。以前所說緣欲界繫諸",
    "T29n1562_073:0736b27": "行。能斷道無漏智言。不能目一切緣道法智。",
    "T29n1562_073:0736b28": "但說能緣能斷道故。為攝緣餘加行解脫勝",
    "T29n1562_073:0736b29": "進道攝法智為境。及已離欲身中所起法智",
    "T29n1562_073:0736c01": "法忍。為境法智。復說緣法智。緣法智地言。或",
    "T29n1562_073:0736c02": "前所言緣斷道智。但目緣未至能對治。欲界",
    "T29n1562_073:0736c03": "見修所斷為境法智。為攝緣餘五地法智品。",
    "T29n1562_073:0736c04": "為境法智復說後二言。若爾彼文應作是說。",
    "T29n1562_073:0736c05": "緣欲界諸行對治無漏智。若作是說總攝能",
    "T29n1562_073:0736c06": "緣。一切法智品為境法智盡。以對治言目多",
    "T29n1562_073:0736c07": "義故。不爾應有非愛過故。謂緣色界繫為",
    "T29n1562_073:0736c08": "境。無漏智亦應名法智。有色界行是欲界行",
    "T29n1562_073:0736c09": "對治攝故。豈不所言緣欲界行能斷道智。亦",
    "T29n1562_073:0736c10": "有此失彼無此失。能斷道言已遮色界欲對",
    "T29n1562_073:0736c11": "治故。謂此依諦辯法智境。道言即顯是道諦",
    "T29n1562_073:0736c12": "攝。非汝所說亦有道言。故此過失在汝非我。",
    "T29n1562_073:0736c13": "又設許彼更置道言。亦不能攝諸法智盡法",
    "T29n1562_073:0736c14": "智通能治三界故。又亦應許緣類智品諸無",
    "T29n1562_073:0736c15": "漏智是法智攝。類智品亦為欲遠分對治。許",
    "T29n1562_073:0736c16": "對治言目多義故。由此本論所說無失。類智",
    "T29n1562_073:0736c17": "能通緣上二界四諦。由此三智境有差別。即",
    "T29n1562_073:0736c18": "於如是三種智中。頌曰。",
    "T29n1562_073:0736c19": " 法類由境別  立苦等四名",
    "T29n1562_073:0736c20": " 皆通盡無生  初唯苦集類",
    "T29n1562_073:0736c21": "[0736c21] 論曰。法智類智由境差別。分為苦集滅道四",
    "T29n1562_073:0736c22": "智。何緣俗智亦緣苦等。作苦等行相而非苦",
    "T29n1562_073:0736c23": "等智。由彼先以苦等行相觀苦等已。後時復",
    "T29n1562_073:0736c24": "容觀苦等境為樂等故。又得如是世俗智已。",
    "T29n1562_073:0736c25": "後緣諦疑容現行故。如是六智若無學攝。非",
    "T29n1562_073:0736c26": "見性者名盡無生。此二初生唯苦集類。以緣",
    "T29n1562_073:0736c27": "苦集六種行相。緣有頂蘊為境界故。金剛喻",
    "T29n1562_073:0736c28": "定若緣苦集。與此境同緣滅道異。若爾豈不",
    "T29n1562_073:0736c29": "至教相違。如說。於盡有初智生。從此無間能",
    "T29n1562_073:0737a01": "自了達無違教失。此於盡言是有第七聲非",
    "T29n1562_073:0737a02": "境第七故。謂有煩惱無餘盡故。有初智生非",
    "T29n1562_073:0737a03": "此智生緣盡為境何所違害。彼言意顯有惑",
    "T29n1562_073:0737a04": "身中。無此智生要有惑盡。於前所說九種智",
    "T29n1562_073:0737a05": "中。頌曰。",
    "T29n1562_073:0737a06": " 法類道世俗  有成他心智",
    "T29n1562_073:0737a07": " 於勝地根位  去來世不知",
    "T29n1562_073:0737a08": " 法類不相知  聲聞麟喻佛",
    "T29n1562_073:0737a09": " 如次知見道  二三念一切",
    "T29n1562_073:0737a10": "[0737a10] 論曰。有法類道及世俗智。成他心智。餘則不",
    "T29n1562_073:0737a11": "然。豈不道智離法類無。應但言三成他心智。",
    "T29n1562_073:0737a12": "理實如是為顯他心智。但知同類境故作是",
    "T29n1562_073:0737a13": "言。謂為顯成此法類智。知他無漏心心所法。",
    "T29n1562_073:0737a14": "是道智攝非苦集智。以無漏智決定不能。知",
    "T29n1562_073:0737a15": "他有漏心心所故。他身無漏心心所法細故",
    "T29n1562_073:0737a16": "勝故。非己有漏他心智境其理可然。何緣己",
    "T29n1562_073:0737a17": "身無漏他心智。不能知他有漏心心所。於有",
    "T29n1562_073:0737a18": "漏境無漏智生。行相所緣異此智故。謂無漏",
    "T29n1562_073:0737a19": "智緣有漏時。必是總緣厭背行相。是故決定",
    "T29n1562_073:0737a20": "不能別緣他心心所成他心智。以諸聖智緣",
    "T29n1562_073:0737a21": "有漏時。必於所緣深生厭背。樂總棄捨不樂",
    "T29n1562_073:0737a22": "別觀。緣無漏時生欣樂故。既總觀已亦樂別",
    "T29n1562_073:0737a23": "觀。如有見聞非所愛事。總緣便捨不樂別緣。",
    "T29n1562_073:0737a24": "於所愛中則不如是。總見聞已亦樂別緣。是",
    "T29n1562_073:0737a25": "故於他有漏心等。必無聖智一一別觀。成緣",
    "T29n1562_073:0737a26": "有漏心無漏他心智。以他心智決定於他心",
    "T29n1562_073:0737a27": "心所法別別知故。豈不亦有三念住攝苦集",
    "T29n1562_073:0737a28": "忍智。雖有而非但緣一法緣多體故。又他心",
    "T29n1562_073:0737a29": "智有決定相。謂不知勝去來二世。并法類品",
    "T29n1562_073:0737b01": "不互相知。勝復有三。謂地根位。地謂下地智",
    "T29n1562_073:0737b02": "不知上地心。義唯能知自地下地。根謂信解",
    "T29n1562_073:0737b03": "時解脫根智。不知見至不時解脫心。位謂不",
    "T29n1562_073:0737b04": "還聲聞應果獨覺大覺。前前位智不知後後",
    "T29n1562_073:0737b05": "勝位者心。義唯能知自下根位。然他心智",
    "T29n1562_073:0737b06": "及所知境。根地既殊知亦有異。所知有漏心",
    "T29n1562_073:0737b07": "心所法。曾未曾得各有十五。謂欲四靜慮各",
    "T29n1562_073:0737b08": "下中上根能知。但除欲界三品曾未曾得各",
    "T29n1562_073:0737b09": "有十二。所知無漏及彼能知。皆除欲三各有",
    "T29n1562_073:0737b10": "十二。且諸有漏曾未曾得。下根所攝他心智",
    "T29n1562_073:0737b11": "生。隨其所應能知下地三根心品。自地下根",
    "T29n1562_073:0737b12": "中品亦知自地中品。上品總了自下地三。無",
    "T29n1562_073:0737b13": "漏下根他心智起。唯知自地下地下根。中亦",
    "T29n1562_073:0737b14": "知中上兼知上。何緣有漏無漏智生。知下地",
    "T29n1562_073:0737b15": "心多少有異。有漏三品。可一身成。無漏隨",
    "T29n1562_073:0737b16": "根立聖者別。尚無有一成二品根。況有成三",
    "T29n1562_073:0737b17": "故有差別。如何說一補特伽羅成九品道斷",
    "T29n1562_073:0737b18": "九品惑。此道差別非根有異。由因漸長後道",
    "T29n1562_073:0737b19": "轉增。如次能令多品惑斷。或諸種性各有",
    "T29n1562_073:0737b20": "九品。成一九品必不成餘。故前後言無相違",
    "T29n1562_073:0737b21": "失。故依上地起下根心。有上根心依下地起。",
    "T29n1562_073:0737b22": "地根互勝必不相知。地位位根相對亦爾。此",
    "T29n1562_073:0737b23": "他心智不知去來。本為知能緣心心所法故。",
    "T29n1562_073:0737b24": "法類二品不互相知。此二如次以欲上界。全",
    "T29n1562_073:0737b25": "分對治為所緣故。此他心智見道中無。總觀",
    "T29n1562_073:0737b26": "諦理極速轉故。然皆容作他心智境。三乘聖",
    "T29n1562_073:0737b27": "者起此智時。中下二乘必須加行。聲聞加行",
    "T29n1562_073:0737b28": "或上或中。麟喻但須下品加行。佛無加行隨",
    "T29n1562_073:0737b29": "欲現前。若諸有情將入見道。聲聞獨覺預修",
    "T29n1562_073:0737c01": "加行。為欲知彼見道位心。彼諸有情入見",
    "T29n1562_073:0737c02": "道位。聲聞法分加行若滿。知彼見道初二念",
    "T29n1562_073:0737c03": "心。若為更知類分心故。別修加行至加行滿。",
    "T29n1562_073:0737c04": "彼已度至第十六心。雖知此心非知見道。是",
    "T29n1562_073:0737c05": "故說彼唯知二念。麟喻法分加行若滿。知彼",
    "T29n1562_073:0737c06": "見道初二念心。若為更知類分心故。別修加",
    "T29n1562_073:0737c07": "行至加行滿。知彼第八集類智心。有餘師言。",
    "T29n1562_073:0737c08": "知第十五。有說麟喻知四剎那。謂初二心第",
    "T29n1562_073:0737c09": "八十四。此言應理。所以者何。許從知初二念",
    "T29n1562_073:0737c10": "心已。唯隔五念知第八心。若復更修法分加",
    "T29n1562_073:0737c11": "行。經五念頃加行應成。何不許知第十四念。",
    "T29n1562_073:0737c12": "有餘亦說知四剎那。謂初二心第十一二。佛",
    "T29n1562_073:0737c13": "於一切殊勝功德。隨欲現前心自在故。於十",
    "T29n1562_073:0737c14": "五念能次第知。以佛世尊三無數劫。精勤修",
    "T29n1562_073:0737c15": "習無量資糧。故獲難思殊勝妙智。具大勢用",
    "T29n1562_073:0737c16": "隨欲能知。雖此智生亦知心所。然修加行本",
    "T29n1562_073:0737c17": "為知心。如空處等名他心智。&#x8107;尊者曰。引",
    "T29n1562_073:0737c18": "此智生要先知心後方知所。從初但立他心",
    "T29n1562_073:0737c19": "智名。引此智時修何加行。先應觀察身之顯",
    "T29n1562_073:0737c20": "形。所樂言音表心差別。謂彼行者初修業時。",
    "T29n1562_073:0737c21": "為欲審知他心差別。先審觀察自身顯形。所",
    "T29n1562_073:0737c22": "樂言音因何有別。遂知顯等差別由心。次復",
    "T29n1562_073:0737c23": "審觀他身顯等。亦由心異有差別生。由此後",
    "T29n1562_073:0737c24": "時離欲身意。調柔清淨引勝定生。依定發生",
    "T29n1562_073:0737c25": "有威德智。此智真實照見他心。如明珠中種",
    "T29n1562_073:0737c26": "種色縷。差別之相了然可得。是名修世俗他",
    "T29n1562_073:0737c27": "心智加行。若修無漏他心智時。以觀非常等",
    "T29n1562_073:0737c28": "苦智為加行。此加行位通緣色心。至成滿時",
    "T29n1562_073:0737c29": "緣心非色。又加行位緣自他心。至成滿時緣",
    "T29n1562_073:0738a01": "他非自。盡無生智二相何別。頌曰。",
    "T29n1562_073:0738a02": " 智於四聖諦  知我已知等",
    "T29n1562_073:0738a03": " 不應更知等  如次盡無生",
    "T29n1562_073:0738a04": "[0738a04] 論曰。如本論說云何盡智。謂無學位若正自",
    "T29n1562_073:0738a05": "知。我已知苦我已斷集。我已證滅我已修道。",
    "T29n1562_073:0738a06": "由此所有智見明覺。解慧光觀是名盡智。云",
    "T29n1562_073:0738a07": "何無生智。謂正自知我已知苦不應更知。廣",
    "T29n1562_073:0738a08": "說乃至。我已修道不應更修。由此所有廣說",
    "T29n1562_073:0738a09": "乃至是名無生智。由本意樂二智轉時。力能",
    "T29n1562_073:0738a10": "引起如是解智。非於無漏二智轉時。作如是",
    "T29n1562_073:0738a11": "解無分別故。謂出二智後得智中。方作如是",
    "T29n1562_073:0738a12": "二類分別。此二分別二智後生。是盡無生力",
    "T29n1562_073:0738a13": "所引故。此二俗智是彼士用果。故舉二果表",
    "T29n1562_073:0738a14": "二智差別。理必應然說由此故。依為此義說",
    "T29n1562_073:0738a15": "由此聲。即是為此所有智義。不爾應言如是",
    "T29n1562_073:0738a16": "所有。諸觀行者本修行時。定起如斯要期意",
    "T29n1562_073:0738a17": "樂。謂我當證阿羅漢時。要應起此自審察智。",
    "T29n1562_073:0738a18": "故今出觀此智必生。為令此生所起之智。隨",
    "T29n1562_073:0738a19": "應建立盡無生名。即後智生所依止義。故言",
    "T29n1562_073:0738a20": "此釋理必應。然豈不二智非見性攝。如何乃",
    "T29n1562_073:0738a21": "言智見明等。有作是釋乘言便故。然實二智",
    "T29n1562_073:0738a22": "是於後時。所起見因故亦名見。謂離盡智後",
    "T29n1562_073:0738a23": "出觀時。必不現行審察見故。先不動姓及",
    "T29n1562_073:0738a24": "後練根。得不動時離無生智。後審察見亦不",
    "T29n1562_073:0738a25": "現行。故此見名從果而立。或如見故假立見",
    "T29n1562_073:0738a26": "名。如立光名現照轉故。光是色處智體非光。",
    "T29n1562_073:0738a27": "照用如光名光無失。如是二智實非見體。現",
    "T29n1562_073:0738a28": "照如見立以見名。或諸世間決解名見。如言",
    "T29n1562_073:0738a29": "我見齊爾所時。此日月輪當被侵蝕定故名",
    "T29n1562_073:0738b01": "見。此亦應然即由此因。經作是說解脫智見",
    "T29n1562_073:0738b02": "蘊。謂盡無生智要有解脫。此智得生以智為",
    "T29n1562_073:0738b03": "體名解脫智。由前因故亦得見名。故此蘊名",
    "T29n1562_073:0738b04": "解脫智見。何緣本論作如是言。見云何且諸",
    "T29n1562_073:0738b05": "智亦是見。然有見而非智。謂八忍豈不應說",
    "T29n1562_073:0738b06": "見外有智。如說。智外有別見耶。應知此中",
    "T29n1562_073:0738b07": "說亦聲故。見外有智其義已成。若謂不然彼",
    "T29n1562_073:0738b08": "論應說所有智皆是見。既言亦是明知有非。",
    "T29n1562_073:0738b09": "謂盡無生俗智一分。然智外見分明顯說。不",
    "T29n1562_073:0738b10": "分明說見外智者為遮僻執。譬喻部師。說於",
    "T29n1562_073:0738b11": "下智立忍名想。或如前說有多種因。盡無生",
    "T29n1562_073:0738b12": "等亦得名見。何緣論說無生智中。復作是言",
    "T29n1562_073:0738b13": "我已知苦等。理但應說不復更知等。二行不",
    "T29n1562_073:0738b14": "應俱時轉故。若次第轉前與盡智。無差別故",
    "T29n1562_073:0738b15": "不應重說。應知此說意為遣疑。恐有生疑如",
    "T29n1562_073:0738b16": "時解脫。先起盡智後得無生。如是應許不",
    "T29n1562_073:0738b17": "時解脫。先起無生後得盡智。為顯一切盡智",
    "T29n1562_073:0738b18": "先起。故復先說已知等言。或先但言我已知",
    "T29n1562_073:0738b19": "等。顯時解脫唯有盡智。後復重言我已知等。",
    "T29n1562_073:0738b20": "顯不時解脫盡後起無生。故雖重言而無有",
    "T29n1562_073:0738b21": "失。無生智者何謂無生。正理師言。謂非擇滅",
    "T29n1562_073:0738b22": "有無生故。此智得生智託無生名無生智。滅",
    "T29n1562_073:0738b23": "雖常有而得非常。得彼滅時此智方轉。要由",
    "T29n1562_073:0738b24": "得起方名有滅。於有滅位此智方生。或無生",
    "T29n1562_073:0738b25": "言因彼滅得。如涅槃得亦名涅槃。經說以",
    "T29n1562_073:0738b26": "涅槃置在心中故。有彼得位此智方生。智託",
    "T29n1562_073:0738b27": "無生名無生智。有餘於此作是難言。若託無",
    "T29n1562_073:0738b28": "生名無生智。則無生智緣非諦法。是則所說",
    "T29n1562_073:0738b29": "違害自宗。無漏慧生唯緣四諦。彼不審察設",
    "T29n1562_073:0738c01": "此難詞。我上已言於出觀後。方起如是分別",
    "T29n1562_073:0738c02": "智故。或此託聲是有第七。非境第七如盡智",
    "T29n1562_073:0738c03": "故。或許此智緣無生得。此苦諦攝非非諦故。",
    "T29n1562_073:0738c04": "如是十智互相攝者。謂世俗智攝一全一少",
    "T29n1562_073:0738c05": "分。法類智各攝一全七少分。苦集滅智各攝",
    "T29n1562_073:0738c06": "一全四少分。道智攝一全五少分。他心智攝",
    "T29n1562_073:0738c07": "一全四少分。盡無生智各攝一全六少分。何",
    "T29n1562_073:0738c08": "緣二智建立為十。頌曰。",
    "T29n1562_073:0738c09": " 由自性對治  行相行相境",
    "T29n1562_073:0738c10": " 加行辦因圓  故建立十智",
    "T29n1562_073:0738c11": "[0738c11] 論曰。由七緣故立二為十。一自性故立世俗",
    "T29n1562_073:0738c12": "智。以世俗智為自性故。二對治故立法類智。",
    "T29n1562_073:0738c13": "全能對治欲上界故。三行相故立苦集智。此",
    "T29n1562_073:0738c14": "二智境體無別故。四行相境故立滅道智。此",
    "T29n1562_073:0738c15": "二行相境俱有別故。五加行故立他心智。非",
    "T29n1562_073:0738c16": "此不知他心所法。本修加行為知他心。雖成",
    "T29n1562_073:0738c17": "滿時亦知心所。而約加行故立他心智名。加",
    "T29n1562_073:0738c18": "行如前已具分別。六事辦故建立盡智。事",
    "T29n1562_073:0738c19": "辦身中定初生故。七因圓故立無生智。一切",
    "T29n1562_073:0738c20": "聖道為因生故。謂有盡智非無生智為因故",
    "T29n1562_073:0738c21": "生。無無生智不以盡智為因故起如上。既言",
    "T29n1562_073:0738c22": "法智類智全能對治欲上界法。為有少分治",
    "T29n1562_073:0738c23": "上欲耶。頌曰。",
    "T29n1562_073:0738c24": " 緣滅道法智  於修道位中",
    "T29n1562_073:0738c25": " 兼治上修斷  類無能治欲",
    "T29n1562_073:0738c26": "[0738c26] 論曰。修道所攝滅道法智。兼能對治上界修",
    "T29n1562_073:0738c27": "斷。望欲界法四諦法智。全能對治於欲見斷",
    "T29n1562_073:0738c28": "法智。亦為持對治故。能治所治皆得全名。望",
    "T29n1562_073:0738c29": "上俱缺俱名少分。何緣唯有滅道法智。兼治",
    "T29n1562_073:0739a01": "上界非苦集耶。所緣寂靜出離同故。謂欲上",
    "T29n1562_073:0739a02": "滅及能治道。展轉相望相無別故。以諸擇滅",
    "T29n1562_073:0739a03": "皆善皆常。一切聖道皆能出離。所緣苦集欲",
    "T29n1562_073:0739a04": "上不同。少多細&#x9E81;上下別故。又苦集智緣所",
    "T29n1562_073:0739a05": "厭境。無容厭彼於此離貪。理厭此地時斷此",
    "T29n1562_073:0739a06": "地煩惱。若許異厭異離貪應異離貪異解脫。",
    "T29n1562_073:0739a07": "若許不厭色無色界。而能離彼界貪習厭。離",
    "T29n1562_073:0739a08": "貪理則應壞。滅道二智不緣厭境。緣下治上",
    "T29n1562_073:0739a09": "亦無過失。又如不淨觀及欣涅槃欲。謂不淨",
    "T29n1562_073:0739a10": "觀緣欲界境。唯能令心厭背欲界。欣涅槃欲",
    "T29n1562_073:0739a11": "現在前時。普能令心厭背三界。如是緣欲苦",
    "T29n1562_073:0739a12": "集智生。唯能令心離欲界染。緣欲界法滅道",
    "T29n1562_073:0739a13": "智生。普能令心離三界染。故許滅道法智品",
    "T29n1562_073:0739a14": "增。乃至得成金剛喻定。由此大聖妙善了知。",
    "T29n1562_073:0739a15": "依全治門立法類智。法智少分有治上能。類",
    "T29n1562_073:0739a16": "智必無能治欲界。要於自界所作已周。方可",
    "T29n1562_073:0739a17": "兼為他界所作。非諸類智己事成時。他事未",
    "T29n1562_073:0739a18": "成有須助義。故無類智治欲界法。豈不第十",
    "T29n1562_073:0739a19": "六道類智生。乘此便則能治欲界惑。將斷欲",
    "T29n1562_073:0739a20": "惑類智不行。設許現行由自界障所拘礙故。",
    "T29n1562_073:0739a21": "必無勢力能助成他。法智所作由此類智無",
    "T29n1562_073:0739a22": "能治欲。於此十智中誰有何行相。頌曰。",
    "T29n1562_073:0739a23": " 法智及類智  行相俱十六",
    "T29n1562_073:0739a24": " 世俗此及餘  四諦智各四",
    "T29n1562_073:0739a25": " 他心智無漏  唯四謂緣道",
    "T29n1562_073:0739a26": " 有漏自相緣  俱但緣一事",
    "T29n1562_073:0739a27": " 盡無生十四  謂離空非我",
    "T29n1562_073:0739a28": "[0739a28] 論曰。法智類智一一具有。非常苦等十六行",
    "T29n1562_073:0739a29": "相。十六行相後當廣釋。世智有此及更有餘。",
    "T29n1562_073:0739b01": "能緣一切法自共相等故。謂世俗智或有具",
    "T29n1562_073:0739b02": "作十六行相。如於煖頂忍等位中。或有不具",
    "T29n1562_073:0739b03": "如世第一。重三摩地及現觀邊世俗智等。或",
    "T29n1562_073:0739b04": "有別作非聖行相。如不淨觀息念慈等。俗智",
    "T29n1562_073:0739b05": "此等行相無邊。苦等四智一一各有緣自諦",
    "T29n1562_073:0739b06": "境四種行相。他心智中若無漏者。唯有緣道",
    "T29n1562_073:0739b07": "四種行相。此即道智一分攝故。若有漏者取",
    "T29n1562_073:0739b08": "自所緣。心心所法自相境故。如境自相行相",
    "T29n1562_073:0739b09": "亦爾。故此非前十六所攝。如是二種於一切",
    "T29n1562_073:0739b10": "時。一念但緣一事為境。謂緣心時不緣心所。",
    "T29n1562_073:0739b11": "緣受等時不緣想等。若爾何故薄伽梵說如",
    "T29n1562_073:0739b12": "實了知有貪心等。非俱時取貪等及心。如不",
    "T29n1562_073:0739b13": "俱時取衣及垢。有貪心等三。對心相心解脫",
    "T29n1562_073:0739b14": "處已辯差別。毘婆沙師作如是說。聚心者",
    "T29n1562_073:0739b15": "謂善心。此於所緣不馳散故。散心者謂染",
    "T29n1562_073:0739b16": "心。此與散動相應起故。經主謂此不順契經。",
    "T29n1562_073:0739b17": "經言此心云何內聚。謂心若與惛眠俱行。",
    "T29n1562_073:0739b18": "或內相應有止無觀。云何外散。謂心遊涉五",
    "T29n1562_073:0739b19": "妙欲境隨散隨流。或內相應有觀無止。西方",
    "T29n1562_073:0739b20": "者釋乃順契經。謂眠相應說名為聚。餘染污",
    "T29n1562_073:0739b21": "者名為散心。而無染眠俱心通聚散失。不許",
    "T29n1562_073:0739b22": "眠俱染名為散心故。不審經意妄為褒貶。此",
    "T29n1562_073:0739b23": "彼二經意各別故。此經中說有貪等心。為令",
    "T29n1562_073:0739b24": "知心染淨品別。謂為如實了知諸心。黑品白",
    "T29n1562_073:0739b25": "品差別理趣。說有貪心離貪心等。彼經中說",
    "T29n1562_073:0739b26": "聚心散心。為令了知修神足障。由彼經說自",
    "T29n1562_073:0739b27": "審己心。勿太沈勿太舉勿內聚勿外散。謂彼",
    "T29n1562_073:0739b28": "行者修神足時。應自審察修神足障。此心懈",
    "T29n1562_073:0739b29": "怠此心掉舉。此心惛眠此於色等非理作意",
    "T29n1562_073:0739c01": "所引流散。此彼經意所為既殊。不可引彼經",
    "T29n1562_073:0739c02": "遮釋此經相。彼經但說修神足時。心於內外",
    "T29n1562_073:0739c03": "太聚散失。不欲分別心染淨相。此經所說與",
    "T29n1562_073:0739c04": "彼相違雖諸染心皆有怠等。為顯諸染過失",
    "T29n1562_073:0739c05": "差別。隨其增位立沈等心。立策等心應知翻",
    "T29n1562_073:0739c06": "此。故我宗釋符順契經。亦善分別諸心異相。",
    "T29n1562_073:0739c07": "傍論已了應述本義。如何他心智有行相所",
    "T29n1562_073:0739c08": "緣。而說不觀所緣行相。以不觀他心所緣行",
    "T29n1562_073:0739c09": "相故。謂但知彼有染等心。不知彼心所染色",
    "T29n1562_073:0739c10": "等。亦不知彼能緣行相。不爾他心智應亦緣",
    "T29n1562_073:0739c11": "色等。又亦應有能自緣失。無漏他心智應緣",
    "T29n1562_073:0739c12": "苦等境。是則亦應許空無相相應。既不許然",
    "T29n1562_073:0739c13": "知不觀二。諸他心智有決定相。謂唯能取欲",
    "T29n1562_073:0739c14": "色界繫。及非所繫他相續中。現在同類心心",
    "T29n1562_073:0739c15": "所法。一實自相為所緣境。空無相不相應盡",
    "T29n1562_073:0739c16": "無生所不攝。不在見道無間道中餘所不遮。",
    "T29n1562_073:0739c17": "如應容有盡無生智除空非我。各具有餘十",
    "T29n1562_073:0739c18": "四行相。由與出觀心轉相違。故在觀中無二",
    "T29n1562_073:0739c19": "行相。謂從二智出觀後時必自了知我生盡",
    "T29n1562_073:0739c20": "等。此中意說盡無生智雖是勝義而涉世俗。",
    "T29n1562_073:0739c21": "我生盡等是世俗故。空非我是勝義必涉勝",
    "T29n1562_073:0739c22": "義。此觀後決了知空非我。故由此二智離空",
    "T29n1562_073:0739c23": "非我。為有無漏。越此十六更是所餘行相攝",
    "T29n1562_073:0739c24": "不。頌曰。",
    "T29n1562_073:0739c25": " 淨無越十六  餘說有論故",
    "T29n1562_073:0739c26": "[0739c26] 論曰。對法諸師有一類說。無越十六無漏行",
    "T29n1562_073:0739c27": "相。離此所餘不可得故。豈不有說盡無生智。",
    "T29n1562_073:0739c28": "必自了知我生盡等。此不相違前已說故。謂",
    "T29n1562_073:0739c29": "前已說無漏觀。後世俗智中作此行相非無",
    "T29n1562_073:0740a01": "漏智。此行相轉由盡無生引起俗智。推功",
    "T29n1562_073:0740a02": "於本言彼了知。故許此智離空非我。本意",
    "T29n1562_073:0740a03": "樂力令此二智。後必引生我生盡等。非由觀",
    "T29n1562_073:0740a04": "內此行相轉。令於後時起此行相。我等行相",
    "T29n1562_073:0740a05": "觀內雖無。而由不愚自證解脫。義言此位必",
    "T29n1562_073:0740a06": "已應有。我生盡等行相勢分。由先世俗行相",
    "T29n1562_073:0740a07": "引生。能引後時世俗行相。故離十四無盡無",
    "T29n1562_073:0740a08": "生。若謂此應言離十六無者。此不應理除十",
    "T29n1562_073:0740a09": "四餘有盡無生非極成故。謂離十四有依密",
    "T29n1562_073:0740a10": "說。計我生盡等為盡無生智。遮彼故說離十",
    "T29n1562_073:0740a11": "四無。餘不極成寧對遮此。若爾既有無漏他",
    "T29n1562_073:0740a12": "心智。應越十六有無漏行相。謂他心智皆以",
    "T29n1562_073:0740a13": "一實自相為境。道等行相皆以聚集共相為",
    "T29n1562_073:0740a14": "境。彼此既殊知離十六。決定別有無漏行相",
    "T29n1562_073:0740a15": "非定許故。所難不然。謂我所宗非決定許。共",
    "T29n1562_073:0740a16": "相行相但緣聚集。許有受心二念住故。如觀",
    "T29n1562_073:0740a17": "一受體是非常。此智生時以共相行相。觀",
    "T29n1562_073:0740a18": "一實自相為境極成。如是寧不許無漏他心",
    "T29n1562_073:0740a19": "智。以共相行相緣一實自相。謂知他心是真",
    "T29n1562_073:0740a20": "道等。即緣一實是道等相。若謂應如受心念",
    "T29n1562_073:0740a21": "住。總緣三世所有受心。為非常等共相行",
    "T29n1562_073:0740a22": "相。無漏他心智亦總緣三世。他無漏心等為",
    "T29n1562_073:0740a23": "道等行相。便違自宗他心智起。唯緣現在",
    "T29n1562_073:0740a24": "一實自相。此亦不然加行異故。此智加行為",
    "T29n1562_073:0740a25": "欲知他現能緣心。有貪等別修非常等。念住",
    "T29n1562_073:0740a26": "加行為總厭背。諸有漏法由前加行勢力有",
    "T29n1562_073:0740a27": "殊。至成滿時現總緣別。是故無有應相例過。",
    "T29n1562_073:0740a28": "若謂非常非受自體。故應觀受為非常時。非",
    "T29n1562_073:0740a29": "緣一實自相為境。寧可引此喻他心智。則彼",
    "T29n1562_073:0740b01": "應許受非非常。不應於受起非常觀。如受與",
    "T29n1562_073:0740b02": "心其體各別。必定無有觀受為心。雖即觀受",
    "T29n1562_073:0740b03": "以為無常。而無一物有多體過。領納無常",
    "T29n1562_073:0740b04": "體無別故。如損益等非離領納。所餘行相餘",
    "T29n1562_073:0740b05": "法亦然。若爾應與至教相違。如說。於身住",
    "T29n1562_073:0740b06": "循身觀應言法智。乃至廣說。又說。觀老死應",
    "T29n1562_073:0740b07": "言是四智俱不相違。且初所說非顯法智等。",
    "T29n1562_073:0740b08": "離十六行相住循身觀。觀身為身但如實觀。",
    "T29n1562_073:0740b09": "為非常等我先已許共相行相。亦以一實自",
    "T29n1562_073:0740b10": "相為境。故彼所說於我無違。後老死聲總目",
    "T29n1562_073:0740b11": "取蘊。觀五取蘊為非常等。是四智攝何所相",
    "T29n1562_073:0740b12": "違。若爾如說受樂受時。如實了知受於樂受。",
    "T29n1562_073:0740b13": "如何是法類世俗道智攝。此應思擇受現在",
    "T29n1562_073:0740b14": "時。必不了知不自緣故。亦不可說了知去來。",
    "T29n1562_073:0740b15": "去來不名受樂時故。而契經說。受樂受時如",
    "T29n1562_073:0740b16": "實了知受於樂受。故知此說別有密意。釋此",
    "T29n1562_073:0740b17": "密意如盡無生。謂出觀後時方起此行相。故",
    "T29n1562_073:0740b18": "無漏行相越十六外無。有一類言有越十六。本",
    "T29n1562_073:0740b19": "論說故如本論言。頗有不繫心能了別。欲界",
    "T29n1562_073:0740b20": "繫法耶。曰能了別。謂非常故。苦故空故非",
    "T29n1562_073:0740b21": "我故因故集故生故緣故。有是處有是事如",
    "T29n1562_073:0740b22": "理所引了別。此證不成迷論意故。論顯不繫",
    "T29n1562_073:0740b23": "行相眾多。於中有緣欲界繫者。依容有說有",
    "T29n1562_073:0740b24": "是處言有是事言。顯無顛倒即由此故餘無",
    "T29n1562_073:0740b25": "此言。謂彼論中復作是說。頗有見斷心能了",
    "T29n1562_073:0740b26": "別欲界繫法耶。曰能了別。謂我故我所故。斷",
    "T29n1562_073:0740b27": "故常故無因故無作故。損減故尊故勝故上",
    "T29n1562_073:0740b28": "故第一故。能清淨故能解脫故。能出離故惑",
    "T29n1562_073:0740b29": "故疑故猶預故。貪故瞋故慢故癡故。不如理",
    "T29n1562_073:0740c01": "所引了別。除此無容有餘行相。由此不說有",
    "T29n1562_073:0740c02": "是處言。由皆顛倒轉不言有是事。故淨行相",
    "T29n1562_073:0740c03": "無越十六。理教無違不可傾動。"
}