{
    "X68n1315_011:0064c01": "古尊宿語錄卷第十一",
    "X68n1315_011:0064c03": "慈明禪師語錄(南嶽下十世嗣汾陽)",
    "X68n1315_011:0064c04": "師諱楚圓。族出全州清湘李氏。少為書生。年二十二。",
    "X68n1315_011:0064c05": "依城南湘山隱靜寺得度。其母有賢行。使之遊方。師",
    "X68n1315_011:0064c06": "連眉秀目。頎然豐碩。然忽繩墨。所至為老宿所呵。以",
    "X68n1315_011:0064c07": "為少叢林。師笑曰。龍象蹴踏。非驢所堪。　甞橐骨董箱。",
    "X68n1315_011:0064c08": "以竹杖荷之。遊襄沔間。與守芝．谷泉俱結伴入洛中。",
    "X68n1315_011:0064c09": "聞汾陽昭禪師道望為天下第一。決志親依。時朝廷",
    "X68n1315_011:0064c10": "方問罪河東。澤潞皆屯重兵。多勸其無行。師不顧。渡",
    "X68n1315_011:0064c11": "大河。登太行。易衣類廝養。竄名火隊中。露眠草宿。至",
    "X68n1315_011:0064c12": "龍州。遂造汾陽。　先是汾陽預語首座。非久有異僧至。",
    "X68n1315_011:0064c13": "傳持吾道。　一日。忽率首座遊山。首座云。何往。　汾州云。",
    "X68n1315_011:0064c14": "接侍者去。　首座云。和尚顛倒作什麼。　汾州云。但去。　果",
    "X68n1315_011:0064c15": "逢師至。即與同歸。經二年。未許入室。師每詣方丈。汾",
    "X68n1315_011:0064c16": "州揣其志。必罵詬使令者。或毀詆諸方。及有所訓。皆",
    "X68n1315_011:0064c17": "流俗鄙事。一夕。訴曰。自至法席。不蒙指示。念歲月飄",
    "X68n1315_011:0064c18": "忽。己事未明。有失出家之利。　語未卒。汾陽叱曰。是惡",
    "X68n1315_011:0064c19": "知識。敢裨販我。舉杖逐之。師擬伸救。汾陽忽掩其口。",
    "X68n1315_011:0064c20": "乃大悟。曰。是知臨濟道出常情。　乃服役七稔。去謁唐",
    "X68n1315_011:0064c21": "明嵩．神鼎諲．洞山聰。暨登楊大年．李都尉之門。機語",
    "X68n1315_011:0064c22": "契投。於是法道大振。宜春守黃公宗旦請開法南源。",
    "X68n1315_011:0064c23": "次遷道吾．石霜．福嚴．興化。都尉李矦遵勗奏賜命服．",
    "X68n1315_011:0064c24": "徽號。　僧問。如何是道。　曰。踏著不瞋。　云。如何是道中人。",
    "X68n1315_011:0065a01": "　曰。胷駄背負。　問。如何是祖師西來意。　曰。渾家送上渡",
    "X68n1315_011:0065a02": "頭船。　問。如何是異類中人。　曰。頭長脚短。　云。謝師指示。",
    "X68n1315_011:0065a03": "　曰。半幅全封。　云。直恁麼去也。　曰。闍。",
    "X68n1315_011:0065a04": "山僧手裏。僧無語。師便打。　問。蓮花未出水時如何。　曰。",
    "X68n1315_011:0065a05": "水深蓋不得。　云。出水後如何。　曰。不礙往來看。　云。花開",
    "X68n1315_011:0065a06": "後如何。　曰。南北馨香。　云。結子後如何。　曰。餒魚餧鼈。　問。",
    "X68n1315_011:0065a07": "如何是禪。　曰。鼻孔入地。　師同大愚數輩辭汾陽。相讓",
    "X68n1315_011:0065a08": "不肯作參頭。汾陽云。此行不可以戒﨟推。聽吾偈曰。",
    "X68n1315_011:0065a09": "天無頭。吉州城外起戈矛。將軍疋馬林下過。員州城",
    "X68n1315_011:0065a10": "裏閙啾啾。　師遽出班云。楚圓何人。敢受和尚如此記",
    "X68n1315_011:0065a11": "莂。即領眾作禮。　汾復祝之曰。吾在先師處親證三昧。",
    "X68n1315_011:0065a12": "汝今已得。宜往南方。大興吾道。　即造洞山寶禪師席。",
    "X68n1315_011:0065a13": "終日面壁。寶問。達磨九年面壁。意旨如何。　師云。空腹",
    "X68n1315_011:0065a14": "高心。寶翌日陞堂。請師充第一座。　師住南源。開堂日。",
    "X68n1315_011:0065a15": "白槌云。法筵龍象眾。當觀第一義。　師乃云。大眾會麼。",
    "X68n1315_011:0065a16": "宜陽秀水。南嶽石橋。若也不會。謾你諸人去也。所以",
    "X68n1315_011:0065a17": "道。達磨西來。教外別傳一句。且道別傳個什麼。直指",
    "X68n1315_011:0065a18": "人心。見性成佛。祇如諸人盡是祖師指出底人。還信",
    "X68n1315_011:0065a19": "得及麼。若信得及。與祖佛同參。若信不及。可謂自生",
    "X68n1315_011:0065a20": "退屈。此日一會。不是小緣。將一瓣香為我無得禪師。",
    "X68n1315_011:0065a21": "且道諸人還識無得禪師麼。若也不識。有疑請問。　僧",
    "X68n1315_011:0065a22": "問。世尊出世。梵王前引。帝釋後隨。今日和尚出世。請",
    "X68n1315_011:0065a23": "師說法。　師云。好。　僧云。恁麼則粉骨碎身去也。　師云。三",
    "X68n1315_011:0065a24": "月野花鋪地錦。九秋黃葉以為陰。　問。如何是祖師西",
    "X68n1315_011:0065b01": "來意。　師云。畝地三蛇九鼠。",
    "X68n1315_011:0065b02": "上堂云。若論此事。絕有言詮。侍者拈香。早成多事。所",
    "X68n1315_011:0065b03": "以釋迦掩室。已涉繁詞。居士默然。却成多說。何故。彼",
    "X68n1315_011:0065b04": "彼出家。彼彼行脚。且問諸人。作麼生是出家行脚底",
    "X68n1315_011:0065b05": "事。莫是著衣喫飯。行住坐臥。廣學多聞。無言無說麼。",
    "X68n1315_011:0065b06": "若恁麼會。大似掉棒打月。既不許恁麼會。又作麼生",
    "X68n1315_011:0065b07": "會。眾中還有識好惡者麼。有即出來。對眾證明。若也",
    "X68n1315_011:0065b08": "未能如是。有疑請問。　僧問。鼓聲纔罷。大眾雲臻。祖意",
    "X68n1315_011:0065b09": "西來。請師舉唱。　師云。汝從甚處來。　僧云。汾陽一句師",
    "X68n1315_011:0065b10": "親唱。南源今日事如何。　師云。汝見南源。　問。有言有說。",
    "X68n1315_011:0065b11": "皆是世諦之談。無言無說。未是衲僧行履處。幸對人",
    "X68n1315_011:0065b12": "天。請師垂示。　師云。放山僧一線道。與闍黎葛藤。　僧云。",
    "X68n1315_011:0065b13": "恁麼則專為流通。　師云。一片白雲橫世界。個中誰是",
    "X68n1315_011:0065b14": "出頭人。",
    "X68n1315_011:0065b15": "師入州。崇勝和尚請。上堂云。者裏崇勝法堂。不可向",
    "X68n1315_011:0065b16": "者裏說佛說法去也。然雖如是。官不容針。私通車馬。",
    "X68n1315_011:0065b17": "恁麼大似擔水河頭賣。眾中還有檢點得底麼。試出",
    "X68n1315_011:0065b18": "來檢點看。有麼。有麼。　時有僧問。諸法已聞今日響。請",
    "X68n1315_011:0065b19": "師方便演真乘。　師云。天不高。地不遠。　僧云。孤峯出羣",
    "X68n1315_011:0065b20": "嶽。萬里百花新。　師云。不是直鈎客。徒勞到海壖。　問。昔",
    "X68n1315_011:0065b21": "日靈山分半座。二師相見意如何。　師云。來風可鑒。　進",
    "X68n1315_011:0065b22": "云。恁麼則大眾側聆。學人禮拜。　師云。伶俐人難得。　問。",
    "X68n1315_011:0065b23": "如何是古佛家風。　師云。金蟾初出海。何處不分明。　進",
    "X68n1315_011:0065b24": "云。還許學人請益否。　師云。大海無邊際。不宿水雲人。",
    "X68n1315_011:0065c01": "乃云。若向言中取則。埋沒宗風。直饒句下精通。敢保",
    "X68n1315_011:0065c02": "此人未悟。所以道。山青水綠。雀噪鴉鳴。萬派同源。海",
    "X68n1315_011:0065c03": "雲自異。未來諸佛。口似燈籠。過去諸佛。應病施方。現",
    "X68n1315_011:0065c04": "在諸佛。墮坑落壍。不落凡聖一句作麼生道。良久。云。",
    "X68n1315_011:0065c05": "矢上更加尖。便下座。",
    "X68n1315_011:0065c06": "師至仰山。請上堂。云。寶鏡當臺。森羅自顯。太阿在手。",
    "X68n1315_011:0065c07": "殺活臨時。且道還有該不著者麼。有。即倒道將一句",
    "X68n1315_011:0065c08": "來。如無。後學初心。有疑請問。　時有僧問。知師久臥深",
    "X68n1315_011:0065c09": "潭裏。大仰陞堂事若何。　師云。雨來山裏暗。雲出洞中",
    "X68n1315_011:0065c10": "明。　進云。學人不會。再伸請益。　師云。拈取幡竿別處舂。",
    "X68n1315_011:0065c11": "僧無語。　師云。弄潮須是弄潮人。　問。大通智勝佛。十劫",
    "X68n1315_011:0065c12": "坐道場。佛法不現前。不得成佛道。未審意旨如何。　師",
    "X68n1315_011:0065c13": "云。一場懡[怡台+羅]。　進云。祇如大通智勝佛又如何。　師云。八",
    "X68n1315_011:0065c14": "十翁翁若少年。　進云。學人耳順之年。乞師再垂方便。",
    "X68n1315_011:0065c15": "　師云。眾人伏事。　問。如何是佛。　師云。蓮花捧足。",
    "X68n1315_011:0065c16": "上堂。僧問。油盡燈滅時如何。　師云。養子不及父。　問。海",
    "X68n1315_011:0065c17": "上雲遊時如何。　師云。苦。　問。如何是和尚受用處。　師云。",
    "X68n1315_011:0065c18": "困。僧擬進語。師便打。　問。失前忘後時如何。　師云。不。",
    "X68n1315_011:0065c19": "上堂。竪起拄杖云。過去諸佛．現在諸佛．未來諸佛．西",
    "X68n1315_011:0065c20": "天二十八祖．唐土六祖．天下老和尚。總變成南源拄",
    "X68n1315_011:0065c21": "杖子去也。汝諸人向什麼處安身立命。看看拄杖子",
    "X68n1315_011:0065c22": "穿過你諸人髑髏去也。還有識痛癢者麼。有。即出來",
    "X68n1315_011:0065c23": "對眾[跳兆+孛]跳看。若無。南源今日失利。喝一喝。卓拄杖一",
    "X68n1315_011:0065c24": "下。下座。",
    "X68n1315_011:0066a01": "示眾云。無明實性即佛性。幻化空身即法身。諸仁者。",
    "X68n1315_011:0066a02": "若也信得去。不妨省力。可謂善財入彌勒樓閣。無邊",
    "X68n1315_011:0066a03": "法門悉皆周徧。得大無礙。悟法無生。是謂無生法忍。",
    "X68n1315_011:0066a04": "無邊剎境。自他不隔於毫端。十世古今。始終不離於",
    "X68n1315_011:0066a05": "當念。且問諸人。阿那個是當念。只如諸人無明之性。",
    "X68n1315_011:0066a06": "即汝本覺妙明之性。葢為不了生死根源。執妄為實。",
    "X68n1315_011:0066a07": "隨妄所轉。致墮輪回。受種種苦。若能回光反照。自悟",
    "X68n1315_011:0066a08": "本來真性不生不滅。故無明實性即佛性。幻化空身",
    "X68n1315_011:0066a09": "即法身。　只如四大五蘊不淨之身。即無實義。如夢如",
    "X68n1315_011:0066a10": "幻。如影如響。從無量劫來。流浪生死。貪愛所使。無暫",
    "X68n1315_011:0066a11": "休歇。出此入彼。積骨如毗富羅山。飲乳如四大海水。",
    "X68n1315_011:0066a12": "何故。為無智慧。不能了知五蘊本空。都無所實。逐妄",
    "X68n1315_011:0066a13": "所生。貪欲所拘。不能自在。所以世尊云。諸苦所因。貪",
    "X68n1315_011:0066a14": "欲為本。若滅貪欲。無所依止。汝等若能了知幻身虗",
    "X68n1315_011:0066a15": "假。本來空寂。諸見不生。無我．人．眾生．壽者。法皆如故。",
    "X68n1315_011:0066a16": "幻化空身即法身。法身覺了無一物。唯有聽法說法。",
    "X68n1315_011:0066a17": "虗玄大道。無著真宗。故云本源自性天真佛。　又云。五",
    "X68n1315_011:0066a18": "陰浮雲空去來。三毒水泡虗出沒。若如是者。為度一",
    "X68n1315_011:0066a19": "切苦厄。乃至無量無邊煩惱知解悉皆清淨。是為清",
    "X68n1315_011:0066a20": "淨法身。若到這個田地。便能出此入彼。捨身受身。地",
    "X68n1315_011:0066a21": "獄天堂。此界他方。縱橫自在。任意浮沉。應物舒光。隨",
    "X68n1315_011:0066a22": "機逗教。喚作千百億化身。恁麼說話。可謂無夢說夢。",
    "X68n1315_011:0066a23": "和泥合水。撒屎撒尿。不識好惡。乃呵呵大笑云。若向",
    "X68n1315_011:0066a24": "衲僧門下。十萬八千。未夢見他汗臭氣在。雖然如是。",
    "X68n1315_011:0066b01": "事無一向。但以假名字。引導於眾生。喝一喝。",
    "X68n1315_011:0066b02": "示眾云。馬大師即心即佛。當人未悟。盤山非心非佛。",
    "X68n1315_011:0066b03": "只成戲論之談。雪峯輥毬。誑諕小兒之作。雲門顧鑒。",
    "X68n1315_011:0066b04": "笑殺傍觀。小室自傷。一場大錯。德山入門便棒。未遇",
    "X68n1315_011:0066b05": "奇人。臨濟入門便喝。太殺輕薄。黃梅呈頌。人我未忘。",
    "X68n1315_011:0066b06": "更言祖祖相傳。遞相誹謗。到這裏。須是個人始得。所",
    "X68n1315_011:0066b07": "以道。鷹生鷹子。鶻生鶻兒。然雖如此。也是鞏縣茶瓶。",
    "X68n1315_011:0066b08": "乃彈指一下。",
    "X68n1315_011:0066b09": "示眾云。上來也。步步登高。下去也。通身無礙。所以道。",
    "X68n1315_011:0066b10": "有時先敲後唱。有時先唱後敲。有時敲唱同時。有時",
    "X68n1315_011:0066b11": "敲唱不同時。所以王登寶殿。野老謳歌。如今還有謳",
    "X68n1315_011:0066b12": "歌者麼。良久。云。木人雖舉手。石女不擡頭。喝一喝。",
    "X68n1315_011:0066b13": "示眾云。百千法門。同歸方寸。河沙妙義。總在心源。無",
    "X68n1315_011:0066b14": "三界可出。無菩提可求。人與非人。性相平等。既然如",
    "X68n1315_011:0066b15": "是。為甚麼那吒撲帝鍾。良久。云。波斯鼻孔長又長。",
    "X68n1315_011:0066b16": "示眾。說佛說祖。合泥合水。向上向下。衲僧破草鞋。總",
    "X68n1315_011:0066b17": "不與麼。無繩自縛。且獨脫一句作麼生道。還有人道",
    "X68n1315_011:0066b18": "得麼。試對眾倒道將一句來。有麼。有麼。良久。云。塚上",
    "X68n1315_011:0066b19": "更加泥。喝一喝。　師問僧。名甚麼。　僧云。海滿。　師云。海無",
    "X68n1315_011:0066b20": "增減。為甚麼却滿。　云。和尚莫謾海滿。　師云。南源罪過。",
    "X68n1315_011:0066b21": "　師問僧。近離什麼處。　云。雲過千山碧。　師云。著忙作甚",
    "X68n1315_011:0066b22": "麼。　云。鴈去水聲淒。師便喝。僧亦喝。師便打。僧亦打。　師",
    "X68n1315_011:0066b23": "云。你這瞎漢。本分打出三門外。念汝是新到。且坐喫",
    "X68n1315_011:0066b24": "茶。　師問僧。行脚人須知有行脚事。作麼生是行脚事。",
    "X68n1315_011:0066c01": "　云。知。　師云。知底事作麼生。　云。山高水深。　師云。念汝遠",
    "X68n1315_011:0066c02": "來。且坐喫茶。　僧云。諾。諾。　師問顯英首座。近離甚處。　云。",
    "X68n1315_011:0066c03": "金鑾。　師云。夏在甚處。　云。金鑾。　云。前後夏在甚處。　云。金",
    "X68n1315_011:0066c04": "鑾。　師云。先前夏甚處。　云。和尚何不領話。　師云。我也不",
    "X68n1315_011:0066c05": "能勘得你。教庫下供過奴子來勘。且點一椀茶與你",
    "X68n1315_011:0066c06": "濕口。　師問僧。近離甚處。僧以手面前一劃。　師云。是何",
    "X68n1315_011:0066c07": "言歟。僧便喝。　師云。作甚麼。僧撫掌一下。便打。　師云。瞎",
    "X68n1315_011:0066c08": "漢。亂做作麼。以坐具直打出法堂。　師道過瑯瑘。時覺",
    "X68n1315_011:0066c09": "禪師住焉。先是。舉道者到瑯琊。造方丈。覺問。近離甚",
    "X68n1315_011:0066c10": "處。　云。兩浙。　覺云。船來。陸來。　云。船來。　覺云。船在甚處。　云。",
    "X68n1315_011:0066c11": "步下。　覺云。不涉程途一句作麼生道。　舉以坐具摵一",
    "X68n1315_011:0066c12": "摵云。杜撰長老。如麻似粟。拂袖便出。　覺問侍者。此是",
    "X68n1315_011:0066c13": "甚人。　云。舉上座。　覺遂親下旦過堂問。莫是舉上座麼。",
    "X68n1315_011:0066c14": "勿恠適來相觸忤。　舉便喝云。我在浙江早聞你名。元",
    "X68n1315_011:0066c15": "來見解只如此。何得名播寰宇。　覺遂作禮云。慧覺罪",
    "X68n1315_011:0066c16": "過。　及師至瑯琊。覺留之。師為逗遛數日。因夜話及之。",
    "X68n1315_011:0066c17": "師笑曰。舉見處纔能自了。覺默然。　師為作牧童歌曰。",
    "X68n1315_011:0066c18": "　牧牛童。實快活。跣足披蘘雙角撮。橫眠牛上向天歌。",
    "X68n1315_011:0066c19": "人問如何牛未渴。回首看。平田闊。四方放去休欄遏。",
    "X68n1315_011:0066c20": "八面無拘任意遊。要收只在索頭撥。小牛兒。順毛捋。",
    "X68n1315_011:0066c21": "角力未充難提掇。且從放在小平坡。慮上高峯四蹄",
    "X68n1315_011:0066c22": "脫。日已高。休喫草。担定鼻頭無少老。一時牽向圈中",
    "X68n1315_011:0066c23": "眠。和泥看伊東西倒。笑呵呵。好不好。又將橫笛順風",
    "X68n1315_011:0066c24": "吹。震動五湖山海島。倒騎牛。脫布襖。知音休向途中",
    "X68n1315_011:0067a01": "討。若問牧童何處居。鞭指東西無一寶。　覺默得其遊",
    "X68n1315_011:0067a02": "戲三昧。　僧問。如何是賓中賓。　師云。禮拜更殷勤。　如何",
    "X68n1315_011:0067a03": "是賓中主。　師云。拄杖常在手。　如何是主中賓。　師云。拄",
    "X68n1315_011:0067a04": "杖掇乾坤。　如何是主中主。　師云。劒握甑人手。　問。如何",
    "X68n1315_011:0067a05": "是佛。　師云。瀟湘斑竹杖。　問。祖佛不立時如何。　師云。口",
    "X68n1315_011:0067a06": "上生茆。　問。纔見便回時如何。　師云。湖南鎮主。　進云。末",
    "X68n1315_011:0067a07": "後殷勤。請師道。　師云。多少分明。　進云。大眾側聆。　師云。",
    "X68n1315_011:0067a08": "未敢相許。　問。進前不得時如何。　師云。截斷眾疑。　問。步",
    "X68n1315_011:0067a09": "步登高時如何。　師云。雲生足下。　問。如何是南源狗。　師",
    "X68n1315_011:0067a10": "云。觜。　問。如何是禪。　師云。鼻孔入地。　問。如何是佛。　師云。",
    "X68n1315_011:0067a11": "石打不入。",
    "X68n1315_011:0067a12": "上堂云。諸佛放光明。助發實相義。乃竪起拄杖子云。",
    "X68n1315_011:0067a13": "者個是南源拄杖子。阿那個是實相義。你若見去。被",
    "X68n1315_011:0067a14": "見聞所轉也。若不見。行脚眼在什麼處。喝一喝。下",
    "X68n1315_011:0067a15": "座。",
    "X68n1315_011:0067a16": "上堂云。一塵纔舉。大地全收。一毛頭師子。百億毛頭",
    "X68n1315_011:0067a17": "現。百億毛頭師子。一毛頭現。千頭萬頭。但識取一頭。",
    "X68n1315_011:0067a18": "乃竪起拄杖子云。者個是南源拄杖子。那個是一頭。",
    "X68n1315_011:0067a19": "喝一喝。卓拄杖一下。下座。　問。如何是佛。　師云。人老病",
    "X68n1315_011:0067a20": "生。　問。如何是接初機底句。　師云。一刀兩段。　問。如何是",
    "X68n1315_011:0067a21": "驗衲僧底句。　師云。寒山．拾得。　問。如何是正令行底句。",
    "X68n1315_011:0067a22": "　師云。來千去萬。　問。如何是立乾坤句。　師云。天高海闊。",
    "X68n1315_011:0067a23": "　問。與師並坐時如何。　師云。線穿黃葉。",
    "X68n1315_011:0067a24": "上堂云。天地與我同根。萬法與我一體。乃竪起拄杖",
    "X68n1315_011:0067b01": "子云。者個是南源拄杖子。那個是體。良久。云。渡河須",
    "X68n1315_011:0067b02": "用筏。到岸不須船。喝一喝。卓拄杖一下。下座。",
    "X68n1315_011:0067b03": "上堂。竪起拄杖云。河沙諸佛．河沙國土。總被南源拄",
    "X68n1315_011:0067b04": "杖子一口吞却。其中眾生。不覺不知。你衲僧鼻孔在",
    "X68n1315_011:0067b05": "什麼處。若知去處。橫擔拄杖。目視雲霄。若也不知。長",
    "X68n1315_011:0067b06": "連牀上。有粥有飯。喝一喝。下座。　俗官問。如何是南源",
    "X68n1315_011:0067b07": "境。　師云。鑿池秋待月。種竹夏遮陽。　如何是境中人。　師",
    "X68n1315_011:0067b08": "云。城中公子般般貴。林下道人事事貧。　問。久昧衣珠。",
    "X68n1315_011:0067b09": "請師指示。　師云。草賊大敗。　僧云。透走無路。　師云。脚踏",
    "X68n1315_011:0067b10": "不動。　座主問。承教有言因緣自然即不問。如何是因",
    "X68n1315_011:0067b11": "緣。　師云。記來多少時也。　進云。如何是自然。　師云。速退。",
    "X68n1315_011:0067b12": "速退。妨他別人問。",
    "X68n1315_011:0067b13": "師住道吾。上堂。僧問。達磨西來。曲為今時。不屈宗乘。",
    "X68n1315_011:0067b14": "請師舉唱。　師云。雲雨灑長空。花開徧地春。　進云。澗松",
    "X68n1315_011:0067b15": "清冷澹。曉月照長川。　師云。一言既流通。今古誰言異。",
    "X68n1315_011:0067b16": "　進云。雲生嶺上。花發巖前。　師云。相逢盡道休官去。林",
    "X68n1315_011:0067b17": "下何曾見一人。　進云。今日遭逢和尚。師便喝。",
    "X68n1315_011:0067b18": "上堂云。佛以一音演說法。眾生隨類各得解。且道晝",
    "X68n1315_011:0067b19": "行夜臥一句作麼生道。良久。以拄杖卓一下。云。德山",
    "X68n1315_011:0067b20": "證明。下座。　問。獬豸當軒。學人擬議。如何得入。　師云。還",
    "X68n1315_011:0067b21": "覺頭痛麼。",
    "X68n1315_011:0067b22": "上堂云。心隨萬境轉。轉處實能幽。隨流認得性。無喜",
    "X68n1315_011:0067b23": "復無憂。拈起拄杖子云。者個是道吾拄杖子。那個是",
    "X68n1315_011:0067b24": "諸人心。河沙國土．河沙諸佛．西天二十八祖．唐土六",
    "X68n1315_011:0067c01": "祖。盡在道吾拄杖子上轉大法輪。諸人還見麼。若見。",
    "X68n1315_011:0067c02": "朝遊西天。暮歸東土。若也不見。晨朝有粥。齋時有飯。",
    "X68n1315_011:0067c03": "卓拄杖一下。下座。",
    "X68n1315_011:0067c04": "上堂云。有物先天地。無形本寂寥。能為萬像主。不逐",
    "X68n1315_011:0067c05": "四時凋。拈拄杖云。者箇是道吾拄杖。那箇是萬像主。",
    "X68n1315_011:0067c06": "良久。云。若見諸相非相。即見如來。喝一喝。卓拄杖一",
    "X68n1315_011:0067c07": "下。下座。",
    "X68n1315_011:0067c08": "上堂云。有時先照後用。有時先用後照。有時照用同",
    "X68n1315_011:0067c09": "時。有時照用不同時。所以道。有明有暗。有起有倒。乃",
    "X68n1315_011:0067c10": "喝一喝。云。且道是照是用。緇素辨得麼。試出來呈醜",
    "X68n1315_011:0067c11": "拙看。若無。道吾今日失利。喝一喝。下座。",
    "X68n1315_011:0067c12": "上堂。僧出禮拜。起便喝。師云。作麼生。僧又喝。　師云。瞎。",
    "X68n1315_011:0067c13": "僧禮拜。　師云。三十棒且待別時來與你喫。　問。古人面",
    "X68n1315_011:0067c14": "壁。意旨如何。　師云。有年無德。",
    "X68n1315_011:0067c15": "師住石霜。開堂日。僧問。維摩一默。未稱師宗。棒喝齊",
    "X68n1315_011:0067c16": "施。中流罔措。今日一會。請師方便。　師云。石笋逢春長。",
    "X68n1315_011:0067c17": "霜花向日開。　進云。與麼則陽鳥喃喃語。雨過百花新。",
    "X68n1315_011:0067c18": "　師云。不因漁父引。焉知水淺深。　僧云。峻水隨流急。雲",
    "X68n1315_011:0067c19": "開照碧天。　師云。我行荒草裏。你又入深村。　僧應諾。云。",
    "X68n1315_011:0067c20": "官不容鍼。更借一問。師意如何。　師云。放你三十棒。三",
    "X68n1315_011:0067c21": "十年後方始知痛癢。僧舞袖而退。　師云。夢見。　問。方木",
    "X68n1315_011:0067c22": "調弦時如何。　師云。幡竿一尺二。　進云。恁麼則和尚手",
    "X68n1315_011:0067c23": "出今時也。　師云。脚撥不動。　僧云。莫道不知音。　師云。三",
    "X68n1315_011:0067c24": "十年後悟去不定。　問。古鏡未磨時如何。　師云。新羅打",
    "X68n1315_011:0068a01": "鼓。　進云。磨後如何。　師云。西天作舞。",
    "X68n1315_011:0068a02": "上堂云。青蓮視瞬已多繁。迦葉微微笑自謾。少室坐",
    "X68n1315_011:0068a03": "羞癡截臂。黃梅呈解頌多般。入門棒喝重重錯。向上",
    "X68n1315_011:0068a04": "宗乘肉自剜。公案現成誰懡[怡台+羅]。鑒咦啐啄哂傍觀。一",
    "X68n1315_011:0068a05": "宿覺來知是誤。不言師範更無端。丈夫皆有衝天志。",
    "X68n1315_011:0068a06": "北斗南星背面看。",
    "X68n1315_011:0068a07": "偈頌",
    "X68n1315_011:0068a08": "因僧請益三玄三要頌",
    "X68n1315_011:0068a09": "第一玄。三世諸佛擬何宣。垂慈夢裏生輕薄。端坐還",
    "X68n1315_011:0068a10": "成落斷邊。",
    "X68n1315_011:0068a11": "第二玄。伶俐衲僧眼未明。石火電光知是鈍。揚眉瞬",
    "X68n1315_011:0068a12": "目涉關山。",
    "X68n1315_011:0068a13": "第三玄。萬象森羅宇宙寬。雲散洞空山嶽靜。落花流",
    "X68n1315_011:0068a14": "水滿長川。",
    "X68n1315_011:0068a15": "第一要。豈話聖凡妙。擬議涉長途。擡眸七顛倒。",
    "X68n1315_011:0068a16": "第二要。峯頂敲犍召。神通自在來。多聞門外呌。",
    "X68n1315_011:0068a17": "第三要。起倒令人笑。掌內握乾坤。千差都一照。",
    "X68n1315_011:0068a18": "報你通玄士。棒喝要臨時。若明親的旨。半夜太陽輝。",
    "X68n1315_011:0068a19": "因僧請益臨濟兩堂首座齊下喝頌",
    "X68n1315_011:0068a20": "啐啄之機箭拄鋒。瞥然賓主當時分。宗師愍物垂緇",
    "X68n1315_011:0068a21": "素。北地黃河徹底渾。",
    "X68n1315_011:0068a22": "因人請益慧超佛話有頌",
    "X68n1315_011:0068a23": "僧問如何是佛。師云汝是慧超。禮拜進前叉手。思量",
    "X68n1315_011:0068a24": "十萬迢迢。",
    "X68n1315_011:0068b01": "因僧請益雲門超佛越祖之談",
    "X68n1315_011:0068b02": "超佛越祖若何宣。充齋餬餅恣情飡。湖南展鉢新羅",
    "X68n1315_011:0068b03": "咬。大石波斯索渡船。",
    "X68n1315_011:0068b04": "因僧請益乃述三訣頌",
    "X68n1315_011:0068b05": "第一訣。大地山河泄。維摩纔默然。文殊便饒舌。",
    "X68n1315_011:0068b06": "第二訣。展拓看時節。語默豈相干。夜半秋天月。",
    "X68n1315_011:0068b07": "第三訣。遠路難登涉。陸地弄舟船。眼中藏日月。",
    "X68n1315_011:0068b08": "三句頌",
    "X68n1315_011:0068b09": "第一句。天上他方皆罔措。俱輪顛倒論多端。巍巍未",
    "X68n1315_011:0068b10": "到尼俱樹。",
    "X68n1315_011:0068b11": "第二句。臨濟德山涉路布。未過新羅棒便揮。達者途",
    "X68n1315_011:0068b12": "中亂指注。",
    "X68n1315_011:0068b13": "第三句。維摩示疾文殊去。對談一默震乾坤。直至如",
    "X68n1315_011:0068b14": "今作笑具。",
    "X68n1315_011:0068b15": "因僧請益五位有頌",
    "X68n1315_011:0068b16": "正中偏。半夜烏鷄室裏鳴。海底然燈光世界。石上栽",
    "X68n1315_011:0068b17": "花長枝靈。",
    "X68n1315_011:0068b18": "偏中正。日落西山觀異影。分明影像顯宗乘。休把眉",
    "X68n1315_011:0068b19": "頭窺月井。",
    "X68n1315_011:0068b20": "正中來。木馬生兒徧九垓。進退任行通鳥道。豈並巢",
    "X68n1315_011:0068b21": "居界內隈。",
    "X68n1315_011:0068b22": "兼中至。彼彼丈夫全意氣。矛盾交互不傷鋒。展拓縱",
    "X68n1315_011:0068b23": "橫不相離。",
    "X68n1315_011:0068b24": "兼中到。黑白已前休作造。須明露柱未生兒。莫認狂",
    "X68n1315_011:0068c01": "辭途路走。",
    "X68n1315_011:0068c02": "都一頌",
    "X68n1315_011:0068c03": "偏中歸正極幽玄。正去偏來理事全。須知正立非言",
    "X68n1315_011:0068c04": "說。朕兆依俙屬有緣。兼至去來興妙用。到兼何更逐",
    "X68n1315_011:0068c05": "言詮。出沒豈能該世界。蕩蕩無依鳥道玄。",
    "X68n1315_011:0068c06": "因僧請益風穴佛話",
    "X68n1315_011:0068c07": "杖林山下竹筋鞭。南北禪人萬萬千。莫恠相逢不下",
    "X68n1315_011:0068c08": "馬。東西各自有前程。",
    "X68n1315_011:0068c09": "寄李駙馬",
    "X68n1315_011:0068c10": "分身千百億。悲智願難窮。在俗還隨俗。居宮即順宮。",
    "X68n1315_011:0068c11": "頭頭皆巨護。處處現神通。珍重吾宗幸。多能立古風。",
    "X68n1315_011:0068c12": "仰觀天畔一論日。幾度清光四上出。大士蓬頭問志",
    "X68n1315_011:0068c13": "公。摩訶般若波羅蜜。",
    "X68n1315_011:0068c14": "注杜順和尚頌",
    "X68n1315_011:0068c15": "懷州牛喫禾(河沙世界)。益州馬腹脹(螘衛椀送)。天下召醫人(驢頭",
    "X68n1315_011:0068c16": "馬角)。灸猪左膊上(畵虎成狸)。",
    "X68n1315_011:0068c17": "冬不人事頌一首。示眾云",
    "X68n1315_011:0068c18": "東山林木高。幾歲幾回雨。南嶺松枝瘦。石生石畔土。",
    "X68n1315_011:0068c19": "金色見瞿曇。二三七八五。",
    "X68n1315_011:0068c20": "僧請益古人十二時歌。乃頌之",
    "X68n1315_011:0068c21": "鷄鳴丑。夢裏逢人莽莽鹵。平旦寅。覺來路上弄精魂。",
    "X68n1315_011:0068c22": "日出卯。赫爀光明影裏坐。食時辰。食飽還知是病因。",
    "X68n1315_011:0068c23": "禺中巳。買賣論量入市肆。日南午。萬像分明作笑具。",
    "X68n1315_011:0068c24": "日昳未。張公喫酒李公醉。晡時申。省來端坐醉醺醺。",
    "X68n1315_011:0069a01": "日入酉。茆蓬竹戶硬撑拄。黃昏戌。日落西山狐魅出。",
    "X68n1315_011:0069a02": "夜半子。一輪明月蘇嚧哩。人定亥。老鼠牀頭作隊隊。",
    "X68n1315_011:0069a04": "古尊宿語錄卷第十一"
}