{
    "X35n0652_010:0311c01": "金剛三昧經通宗記卷第十",
    "X35n0652_010:0311c02": "天台山華頂嗣祖沙門 寂震 述",
    "X35n0652_010:0311c03": "[0311c03] 如來藏品第七",
    "X35n0652_010:0311c04": "[0311c04] 此為實智分。菩薩得此實智。則證於如來自性清",
    "X35n0652_010:0311c05": "淨藏矣。夫如來二字。具體用二義。自性之體即是",
    "X35n0652_010:0311c06": "如。自性之用即是來。藏者。一隱藏真性故。二含攝",
    "X35n0652_010:0311c07": "眾德故。三出生正智故。有是三義。故稱為藏。如經",
    "X35n0652_010:0311c08": "云。佛以二乘諸地。惟斷捨六識。證於我空。不知識",
    "X35n0652_010:0311c09": "藏甚深微細之相。又不知識藏即如來藏。如來藏",
    "X35n0652_010:0311c10": "從性上立名。識藏從相上立名。由前七藏。起生滅",
    "X35n0652_010:0311c11": "慮知等相。過惡熏習。故如來藏即轉為識藏。是性",
    "X35n0652_010:0311c12": "變而成相。若不受過惡熏習。則此相原是如來藏",
    "X35n0652_010:0311c13": "性。何有轉與不轉。&#x8462;因前七識生而識藏生。若前",
    "X35n0652_010:0311c14": "七識滅而識藏自轉。以如來藏性寂不動故。所以",
    "X35n0652_010:0311c15": "云。寂滅者名為一心。一心者即如來藏。又云。如來",
    "X35n0652_010:0311c16": "藏入於一切眾生身中。本無有我。亦不見有生滅",
    "X35n0652_010:0311c17": "之相。一切二乘。皆以心想見如來藏。此以心見心。",
    "X35n0652_010:0311c18": "不知反為心想動亂之所染污。又何能見哉。又云。",
    "X35n0652_010:0311c19": "即至等覺。猶如隔羅縠見月。尚有微礙。若欲勝進。",
    "X35n0652_010:0311c20": "滿足如來地。當淨如來藏中識藏之名。以故。有名",
    "X35n0652_010:0311c21": "相妄想正智如如五法。此五法。只在寂滅此一心。",
    "X35n0652_010:0311c22": "則五法自淨。五法淨則識藏淨。識藏淨則如來藏顯。",
    "X35n0652_010:0311c23": "又隱為如來藏。而顯即為法身。故又謂之在纏法",
    "X35n0652_010:0311c24": "身。又勝鬘經。說空如來藏。不空如來藏。今以此經",
    "X35n0652_010:0312a01": "較之。悟法本空。是空如來藏。真空不空。是不空如",
    "X35n0652_010:0312a02": "來藏。一切法本空本不空。是空不空如來藏。然此",
    "X35n0652_010:0312a03": "是如來所證清淨境界。證此即證淨法身。與毘廬",
    "X35n0652_010:0312a04": "遮那同體。然毘盧本體。不涉修證。一切眾生本自",
    "X35n0652_010:0312a05": "具足。由是之故。當寄位於凡。又前品。既是舍利弗",
    "X35n0652_010:0312a06": "以滿地自任。今此若不得長者當機。後世又將謂",
    "X35n0652_010:0312a07": "此是十力大弟子所能。而非居塵者所堪任也。以",
    "X35n0652_010:0312a08": "故梵行長者。更不捨俗趣真。即從本際起。而住於",
    "X35n0652_010:0312a09": "諸佛智地。發明如如正智之義如此。按華嚴十地",
    "X35n0652_010:0312a10": "品後。當說等覺法。名曰佛華品。瓔珞經云。吾先於",
    "X35n0652_010:0312a11": "第三禪中。說一生補處菩薩。入佛華三昧。說十一",
    "X35n0652_010:0312a12": "地。等覺位中。行普賢行。入俗利生之門。有百萬億",
    "X35n0652_010:0312a13": "偈。合論云。第七會。在三禪天說。前十地法。超化樂",
    "X35n0652_010:0312a14": "於他化天說之。等覺法。越二禪於三禪天說之。以",
    "X35n0652_010:0312a15": "初禪離憂。二禪滅苦。三禪。惟是法喜禪悅玅樂。依",
    "X35n0652_010:0312a16": "此說十一地。表進修功成。迥超諸苦。常亨法樂也。",
    "X35n0652_010:0312a17": "謂之佛華者。初登佛地。果行未滿。又華對果而言。",
    "X35n0652_010:0312a18": "等覺是佛華。玅覺是佛果。決疑論云。此佛華品。令",
    "X35n0652_010:0312a19": "十地菩薩入普賢行。令十地菩薩。捨涅槃三昧。上",
    "X35n0652_010:0312a20": "煩惱稠林。方始入普賢行門。&#x8462;為普賢是修入世",
    "X35n0652_010:0312a21": "間同眾生行。前十地菩薩。是出世間成佛之行。和",
    "X35n0652_010:0312a22": "會此二行。令處世間自在故。但今華嚴大經。尚闕",
    "X35n0652_010:0312a23": "佛華一品。諸師疏註中皆言之。今此如來藏品。即",
    "X35n0652_010:0312a24": "是佛華品之義。以長者當位。即是入世間同眾生",
    "X35n0652_010:0312b01": "行。信不誣矣。又此品實因無相法品中之義而發",
    "X35n0652_010:0312b02": "起也。",
    "X35n0652_010:0312b03": "[0312b03] 爾時梵行長者從本際起。而白佛言。尊者。生義不滅。",
    "X35n0652_010:0312b04": "滅義不生。如是如義。即佛菩提。菩提之性。則無分別。",
    "X35n0652_010:0312b05": "無分別智。分別無窮。無窮之相。惟分別滅。如是義相。",
    "X35n0652_010:0312b06": "不可思議。不思議中。乃無分別。",
    "X35n0652_010:0312b07": "[0312b07] 此從本發明如智之義。然此長者聞無相無生。以",
    "X35n0652_010:0312b08": "及真性空義。已得深契法旨。至此忍俊不禁。獨任",
    "X35n0652_010:0312b09": "頓超佛地之職。故從本際而起。本際者。即一切眾",
    "X35n0652_010:0312b10": "生無礙涅槃之性也。然即承上偈義而言曰。如佛",
    "X35n0652_010:0312b11": "所說。如實所生之義。本不有滅。若因緣所生。乃是",
    "X35n0652_010:0312b12": "滅義。本不是生。以此觀之。得如是如義。即為佛果",
    "X35n0652_010:0312b13": "菩提矣。然佛以一切法空。說為法界。即此法界。說",
    "X35n0652_010:0312b14": "為菩提。今此菩提之性。本同於法界。則亦無有分",
    "X35n0652_010:0312b15": "別。此即是如來藏性。常自清淨。一切眾生在諸趣",
    "X35n0652_010:0312b16": "中。不知煩惱身中。有如來藏性。本無污染。德相具",
    "X35n0652_010:0312b17": "足。如佛無異。而反依煩惱種子。獨頭無明(即是意識中)",
    "X35n0652_010:0312b18": "為因。取六塵境界為緣。於是心意意識。妄生種種",
    "X35n0652_010:0312b19": "分別。由心及心所。遂執我及我所。而我(我即人也)法二",
    "X35n0652_010:0312b20": "執俱生。二乘但得人空。證人無我。未得法空故。由",
    "X35n0652_010:0312b21": "前七識。執取自相共相。而生陰界入等因緣生滅",
    "X35n0652_010:0312b22": "之法。故有名相妄想正智如如五法。約修證而言。",
    "X35n0652_010:0312b23": "非正智不能契如如。當先智而後如。若約法體上",
    "X35n0652_010:0312b24": "說。如如是體。了知名相皆空。離諸妄想。諸識不生。",
    "X35n0652_010:0312c01": "是為如如。若乃正智則為用。&#x8462;由證此如如實相。",
    "X35n0652_010:0312c02": "能隨順覺性。一切心識所不能緣。是為正智。然非",
    "X35n0652_010:0312c03": "如如。亦不能得正智。必以如如智而契如如理。此",
    "X35n0652_010:0312c04": "即自覺聖智所證境界。即名無分別智。但眾生由",
    "X35n0652_010:0312c05": "前七識。而起種種分別。故能分別者識也。諸佛達",
    "X35n0652_010:0312c06": "無分別義。故名為智。然得無分別智。則能分別眾",
    "X35n0652_010:0312c07": "生心識中無窮微細之相。然分別此無窮之相。惟",
    "X35n0652_010:0312c08": "欲令眾生心中分別之識滅盡無餘而已。如是如",
    "X35n0652_010:0312c09": "實之義。無窮之相。真是不可思議。而此不思議中。",
    "X35n0652_010:0312c10": "實乃無分別之可得也。[0312c10] ○分別有三種。一自性分",
    "X35n0652_010:0312c11": "別。二隨。分分別。三計度分別。然自性分別。乃第八",
    "X35n0652_010:0312c12": "識中現量境界。任運自然分別。所云現者。謂現在",
    "X35n0652_010:0312c13": "即現。不待他時。又現前即見。不在他處。量者。是決",
    "X35n0652_010:0312c14": "定之量也。",
    "X35n0652_010:0312c15": "[0312c15] 尊者。一切法數。無量無邊。無邊法相。一實義性。唯住",
    "X35n0652_010:0312c16": "一性。其事云何。",
    "X35n0652_010:0312c17": "[0312c17] 此因義發問。言一切法相之數。總攝於一實義性。",
    "X35n0652_010:0312c18": "今我唯住此一性中。其事又當說於何等耶。前乃",
    "X35n0652_010:0312c19": "先言如而後言智。又先言性而後言相。此則攝相",
    "X35n0652_010:0312c20": "歸性。故先言法相而後言性。然性不外乎相。相不",
    "X35n0652_010:0312c21": "離乎性。其實性相本不二也。但眾生說性便著於",
    "X35n0652_010:0312c22": "性。說相便著於相。故於性相上。又轉出一事字來。",
    "X35n0652_010:0312c23": "即從佛口中所說是一大事。及如是一事上得來。",
    "X35n0652_010:0312c24": "如宗門中。開口便說若論此事。又云目前事。向事",
    "X35n0652_010:0313a01": "上薦則疾。意根下卒摸索不著。所以絕不說心性",
    "X35n0652_010:0313a02": "禪。因眾生著於心性道理。則不能發悟故。今云其",
    "X35n0652_010:0313a03": "事云何。而性相亦俱泯矣。",
    "X35n0652_010:0313a04": "[0313a04] 佛言。長者。不可思議。我說諸法。為迷者故。方便導故。",
    "X35n0652_010:0313a05": "一切法相。一實義智。何以故。譬如一市。開四大門。是",
    "X35n0652_010:0313a06": "四門中。皆歸一市。如彼眾庶。隨意所入。種種法味。亦",
    "X35n0652_010:0313a07": "復如是。",
    "X35n0652_010:0313a08": "[0313a08] 此設喻印成以明權實。言我說諸法。為眾生真如",
    "X35n0652_010:0313a09": "不守自性。隨緣遷變。迷其本故。乃以方便權巧而",
    "X35n0652_010:0313a10": "導引故。故說一切法相。及一實義智。譬如一市而",
    "X35n0652_010:0313a11": "開四門。四門皆歸一市。市者即城市也。令眾庶隨",
    "X35n0652_010:0313a12": "其意之所便而入。佛今亦然。因眾生利鈍不同。故",
    "X35n0652_010:0313a13": "以方便權立三乘。乃有種種法味。及其究竟終歸",
    "X35n0652_010:0313a14": "一實義智也。",
    "X35n0652_010:0313a15": "[0313a15] 梵行長者言。法若如是。我住一味。應攝一切諸味。",
    "X35n0652_010:0313a16": "[0313a16] 此言一攝一切。而自陳己解也。",
    "X35n0652_010:0313a17": "[0313a17] 佛言。如是如是。何以故。一味實義。如一大海。一切眾",
    "X35n0652_010:0313a18": "流。無有不入。長者。一切法味。猶彼眾流。名數雖殊。其",
    "X35n0652_010:0313a19": "水不異。若住大海。則括眾流。住於一味。則攝諸味。",
    "X35n0652_010:0313a20": "[0313a20] 此以法合喻印成其解。凡佛之設喻。必法喻互顯。",
    "X35n0652_010:0313a21": "先以喻顯法。後必以法合喻。前之譬如一市。以喻",
    "X35n0652_010:0313a22": "顯法也。此一味實義。是以法合喻也。此總明一攝",
    "X35n0652_010:0313a23": "一切義。",
    "X35n0652_010:0313a24": "[0313a24] 梵行長者言。諸法一味。云何三乘道。其智有異。",
    "X35n0652_010:0313b01": "[0313b01] 此揀問三乘智異之疑。",
    "X35n0652_010:0313b02": "[0313b02] 佛言。長者。譬如江河淮海。大小異故。深淺殊故。名文",
    "X35n0652_010:0313b03": "別故。水在江中。名為江水。水在淮中。名為淮水。水在",
    "X35n0652_010:0313b04": "河中。名為河水。俱在海中。唯名海水。法亦如是。俱在",
    "X35n0652_010:0313b05": "真如。唯名佛道。",
    "X35n0652_010:0313b06": "[0313b06] 此以喻顯同。夫眾流入海。已失江淮河水之名。眾",
    "X35n0652_010:0313b07": "法歸如。已亡三乘小始之義。唯一佛道。更無餘乘。",
    "X35n0652_010:0313b08": "得此一味。諸味具攝。故涅槃經云。有人入大海中",
    "X35n0652_010:0313b09": "浴。已用一切諸河之水。又云。如持萬種香為丸。但",
    "X35n0652_010:0313b10": "燒一丸。眾香皆具足矣。",
    "X35n0652_010:0313b11": "[0313b11] 長者。住一佛道。即達三行。",
    "X35n0652_010:0313b12": "[0313b12] 此示名。",
    "X35n0652_010:0313b13": "[0313b13] 梵行長者言。云何三行。",
    "X35n0652_010:0313b14": "[0313b14] 此問義。",
    "X35n0652_010:0313b15": "[0313b15] 佛言。一隨事取行。二隨識取行。三隨如取行。長者。如",
    "X35n0652_010:0313b16": "是三行。總攝眾門。一切法門。無不此入。入是行者。不",
    "X35n0652_010:0313b17": "生空相。",
    "X35n0652_010:0313b18": "[0313b18] 此發明三行。言住一佛道。方得通達。何也。菩薩既",
    "X35n0652_010:0313b19": "等於覺。住金剛心中。則目前一切事相。皆隨順覺",
    "X35n0652_010:0313b20": "性。指月拈華。頭頭是道。此隨事取行也。眾生由前",
    "X35n0652_010:0313b21": "七識。起諸現行。轉如來藏而為識藏。故有顛倒妄",
    "X35n0652_010:0313b22": "想。菩薩住金剛心中。得無分別智。分別一切微細",
    "X35n0652_010:0313b23": "識相令滅。知三界萬法。唯心唯識。則世間一切識",
    "X35n0652_010:0313b24": "心。皆隨順覺性。應緣遇物。處處明宗。此隨識取行",
    "X35n0652_010:0313c01": "也。眾生為妄想生滅。剎那剎那。前念滅。後念生。新",
    "X35n0652_010:0313c02": "新不住。相續而起。菩薩住金剛心中。念念清淨。動",
    "X35n0652_010:0313c03": "靜俱離。則於一切諸行。雖或從因從緣而起。皆隨",
    "X35n0652_010:0313c04": "順覺性。當處出生。隨處滅盡。雖云生。而無剎那生",
    "X35n0652_010:0313c05": "相可得。即滅。而無剎那滅相可得。所謂我為法王。",
    "X35n0652_010:0313c06": "於法自在。此隨如取行也。然此三行。本不離眾生",
    "X35n0652_010:0313c07": "尋常日用中。眾生隨逐妄念。即成八萬四千塵勞",
    "X35n0652_010:0313c08": "煩惱。諸佛隨順覺性。則成八萬四千解脫三昧門。",
    "X35n0652_010:0313c09": "所以云。如是三行。總攝眾門。一切法門。無不從此",
    "X35n0652_010:0313c10": "三行而入。設或無此三行。則撥置一切事相。斷捨",
    "X35n0652_010:0313c11": "一切識心。離於一切諸行。而惟住於一切法空。則",
    "X35n0652_010:0313c12": "佛法成世間無用之法。而佛果乃為寂滅無為之",
    "X35n0652_010:0313c13": "佛。又何有接物利生之法施。以嘉惠於當世乎。所",
    "X35n0652_010:0313c14": "以必當入此三行。方不住於空相。始有利生分。故",
    "X35n0652_010:0313c15": "曰入是行者。不生空相。[0313c15] ○湛師註云。此句乃舉一",
    "X35n0652_010:0313c16": "略二。應云不生空相。不空相。空不空相。然勝鬘經。",
    "X35n0652_010:0313c17": "但云有二種如來藏空智。所謂空如來藏。脫離一",
    "X35n0652_010:0313c18": "切煩惱藏。不空如來藏。具過恒沙不思議佛法。論",
    "X35n0652_010:0313c19": "中亦說如實空。如實不空義。楞伽中。祇云如來藏",
    "X35n0652_010:0313c20": "而已。但其義有空。不空。非空非不空三法。今此云",
    "X35n0652_010:0313c21": "不生空相。即是空不空如來藏義。似亦不必更重",
    "X35n0652_010:0313c22": "出二句矣。然三行即三身。隨如即法身。隨識即報",
    "X35n0652_010:0313c23": "身。隨事即應身也。",
    "X35n0652_010:0313c24": "[0313c24] 如是入者。可謂入如來藏。入如來藏者。入不入故。",
    "X35n0652_010:0314a01": "[0314a01] 此結成入如來藏之義。謂如前入於三行。隨取而",
    "X35n0652_010:0314a02": "行。則於世出世事事無礙。處處通達。心心自在。法",
    "X35n0652_010:0314a03": "法圓融。如是。可謂入如來藏。然雖云入。而本不有",
    "X35n0652_010:0314a04": "所入也。[0314a04] ○論釋云。在有情數中名如來藏。在非情",
    "X35n0652_010:0314a05": "數中名法界性。此即智論中佛性法性之說。然華",
    "X35n0652_010:0314a06": "嚴初會中。普賢菩薩入如來藏身三昧。出生一切",
    "X35n0652_010:0314a07": "諸三昧法。又第六會十地品。金剛藏菩薩。說法雲",
    "X35n0652_010:0314a08": "地菩薩種種無量神通智力。大眾皆疑。於是金剛",
    "X35n0652_010:0314a09": "藏入一切佛國體性三昧。時會皆見自身在金剛",
    "X35n0652_010:0314a10": "藏身中。又見其中菩提樹師子座上。有佛號智通",
    "X35n0652_010:0314a11": "王。諸相莊嚴說不能盡。論云。一切佛國體性。即無",
    "X35n0652_010:0314a12": "作法性身。菩提樹即法性中覺體。智通王即法性",
    "X35n0652_010:0314a13": "中玅智也。人人本具。惟不自加行。故不得顯發耳。",
    "X35n0652_010:0314a14": "&#x8462;此二種三昧。即本如來藏。法界性中所示現者",
    "X35n0652_010:0314a15": "也。",
    "X35n0652_010:0314a16": "[0314a16] 梵行長者言。不可思議。入如來藏。如苗成實。無有入",
    "X35n0652_010:0314a17": "處。本根利力。利成得本。得本實際。其智幾何。",
    "X35n0652_010:0314a18": "[0314a18] 此贊法領解復咨智益。言我今已知如來藏性。眾",
    "X35n0652_010:0314a19": "生本自具足。非從修得。如苗無異。只因妄想執著。",
    "X35n0652_010:0314a20": "所迷覆故。今惟去其妄執而返其本。非外有所得。",
    "X35n0652_010:0314a21": "如禾苗之成實耳。只此一句是喻。此即承上入不",
    "X35n0652_010:0314a22": "入故一句而言。謂入如來藏。本無有入處。今以兩",
    "X35n0652_010:0314a23": "句中。插入如苗成實一句。以明其意也。又言此如",
    "X35n0652_010:0314a24": "來藏。即眾生本覺之根源。必得始覺之利為力。若",
    "X35n0652_010:0314b01": "始覺之利已成。而後乃得眾生自覺之本性矣。但",
    "X35n0652_010:0314b02": "得此本有覺性之實際。不審其智有幾何耶。",
    "X35n0652_010:0314b03": "[0314b03] 佛言。其智無窮。略而言之。其智有四。何者為四。一者",
    "X35n0652_010:0314b04": "定智。所謂隨如。二者不定智。所謂方便摧破。三者涅",
    "X35n0652_010:0314b05": "槃智。所謂慧除電覺。四者究竟智。所謂入實具足道。",
    "X35n0652_010:0314b06": "[0314b06] 此示四智之義。謂其智無窮。略言有四。一定智。令",
    "X35n0652_010:0314b07": "眾生得諸佛平等體性。隨順於如。一切自在。二不",
    "X35n0652_010:0314b08": "定智。令眾生得諸佛善巧智用。隨機適宜。摧破諸",
    "X35n0652_010:0314b09": "障。三涅槃智。令眾生得諸佛始覺本智。凡有一切",
    "X35n0652_010:0314b10": "無明之惑。以慧除之。如夜見電光。即得見道。此二",
    "X35n0652_010:0314b11": "句出遺教經中。又別載電光三昧。謂初心聞法乍",
    "X35n0652_010:0314b12": "解。如闇夜電光。乍見山川人物。頃爾還暗。然亦因",
    "X35n0652_010:0314b13": "此得辨前境。此是教乘中說。宗門又且不然。如德",
    "X35n0652_010:0314b14": "山和尚云。有言時。據虎頭收虎尾。第一句下明宗",
    "X35n0652_010:0314b15": "旨。無言時。覿露機鋒。如同電拂。又巖頭禪師云。此",
    "X35n0652_010:0314b16": "是向上活計。只露目前些子。如同電拂。如擊石火。",
    "X35n0652_010:0314b17": "臨濟大師又云。大道絕同。任向西東。石火莫及。電",
    "X35n0652_010:0314b18": "光罔通。所以有三要印開朱點窄。未容擬議主賓",
    "X35n0652_010:0314b19": "分之語。此等俱是電覺三昧。亦即是剎那際三昧。如",
    "X35n0652_010:0314b20": "華嚴會上將說十定品。明等覺因圓。而如來入剎",
    "X35n0652_010:0314b21": "那際三昧。示生佛共有根本智體。無古今延促始",
    "X35n0652_010:0314b22": "終遷動之相。又如來八相成道乃至入滅。皆不離",
    "X35n0652_010:0314b23": "剎那際三昧。又阿難入電光三昧。斷最後思惑。亦",
    "X35n0652_010:0314b24": "名金剛三昧。教中云。金剛三昧。喻小乘無漏之智。",
    "X35n0652_010:0314c01": "此應是錯。&#x8462;不知阿難最後已入大乘實智地中",
    "X35n0652_010:0314c02": "矣。由是觀之。從上佛祖出世。皆以此自覺覺人。所",
    "X35n0652_010:0314c03": "謂得涅槃根本智也。四究竟智。令眾生究盡諸法",
    "X35n0652_010:0314c04": "實相之義。入於實際。具足諸佛之道也。[0314c04] ○定智即",
    "X35n0652_010:0314c05": "平等性智。不定智即成所作智。涅槃智即玅觀察",
    "X35n0652_010:0314c06": "智。究竟智即大圓鏡智。前三行即是三身。由三身",
    "X35n0652_010:0314c07": "而發明四智。如曹溪六祖示僧智通云。清淨法身。",
    "X35n0652_010:0314c08": "汝之性也。圓滿報身。汝之智也。千百億化身。汝之",
    "X35n0652_010:0314c09": "行也。若離本性。別說三身。即是有身無智。若悟三",
    "X35n0652_010:0314c10": "身。無有自性。即名四智菩提。聽吾偈曰。自性具三",
    "X35n0652_010:0314c11": "身。發明成四智。不離見聞緣。超然登佛地。又教中",
    "X35n0652_010:0314c12": "說轉識及智。然六七因地中轉。五八果位上轉。但",
    "X35n0652_010:0314c13": "轉其名而體未嘗轉也。又云。空六識我法。得入初",
    "X35n0652_010:0314c14": "地。空七識我法。得入八地。空八識法執。得入佛地。",
    "X35n0652_010:0314c15": "以分別我法二空智。觀察俱生名相妄想。證俱生",
    "X35n0652_010:0314c16": "我法二空智。乃得入等玅二覺。後地藏菩薩言。是",
    "X35n0652_010:0314c17": "人智也。收此中之義。",
    "X35n0652_010:0314c18": "[0314c18] 長者。如是四大事用。過去諸佛所說。是大橋梁。是大",
    "X35n0652_010:0314c19": "津濟。若化眾生。應用是智。",
    "X35n0652_010:0314c20": "[0314c20] 此結示先佛遺範以智利生也。轉智字而作事用",
    "X35n0652_010:0314c21": "者。&#x8462;目前一切。皆是事用。眾生總被事用所轉。鹿",
    "X35n0652_010:0314c22": "鹿空過。豈止一生。若棄&#x5374;一切事用。則又墮於二",
    "X35n0652_010:0314c23": "乘無為坑&#x7A7D;。所以佛祖出世利生。只貴在目前事",
    "X35n0652_010:0314c24": "用上。發明其自性之智而已。言大橋梁大津濟者",
    "X35n0652_010:0315a01": "為三賢十聖所同登。上智下愚而共涉。此乃等覺",
    "X35n0652_010:0315a02": "入玅覺之利生智用也。",
    "X35n0652_010:0315a03": "[0315a03] 長者。用是大用。復有三大事。",
    "X35n0652_010:0315a04": "[0315a04] 此補示三事。然應在四智之前。今逆推而上。以補",
    "X35n0652_010:0315a05": "明之。上用字。指能用之人。下用字。即所用之智。今",
    "X35n0652_010:0315a06": "又稱為大用者。謂大智之人所能用也。此即宗門",
    "X35n0652_010:0315a07": "所云大機大用。然自馬大師。始有大機大用之名。",
    "X35n0652_010:0315a08": "如百丈得大機。黃檗得大用。至今稱之。夫機用而",
    "X35n0652_010:0315a09": "謂之大者。不住於一事一法。其中有權實。有照用。",
    "X35n0652_010:0315a10": "有收放開合。一一縱橫任運。自在無礙者也。今前",
    "X35n0652_010:0315a11": "四智。皆顯目前機用。洩盡言說所不及處。真足當",
    "X35n0652_010:0315a12": "大用之稱。然佛真是婆心為人。恐後世眾生聞此",
    "X35n0652_010:0315a13": "智用。便生狂解。故復申此一救。謂若欲用此四大",
    "X35n0652_010:0315a14": "智用以利生。復有三大事。必當行之於先。而後可",
    "X35n0652_010:0315a15": "也。",
    "X35n0652_010:0315a16": "[0315a16] 一者於三三昧。內外不相奪。二者於大義科。隨道擇",
    "X35n0652_010:0315a17": "滅。三者於如慧如定。以悲俱利。",
    "X35n0652_010:0315a18": "[0315a18] 此約示其義。三昧。此云正見正定。若住於正見。則",
    "X35n0652_010:0315a19": "內心空寂。能以智觀照。住於正定則外境寂滅。能",
    "X35n0652_010:0315a20": "以定自持。如是。則心不住境。境不住心。心境俱亡。",
    "X35n0652_010:0315a21": "而內外不相奪。此即是慧定二學。大義科三字。釋",
    "X35n0652_010:0315a22": "義詳見後。謂於一切色心諸緣。隨眾生所行之道。",
    "X35n0652_010:0315a23": "而為其揀擇斷滅。&#x8462;即前品中作擇滅力取緣。此",
    "X35n0652_010:0315a24": "是戒學。夫戒是正順解脫之本。又為三無漏學之",
    "X35n0652_010:0315b01": "首。佛昔因事制戒。防非離過。故有毗尼藏。此云滅。",
    "X35n0652_010:0315b02": "能滅眾生過故。又翻為律。乃從法得名。又五分法",
    "X35n0652_010:0315b03": "身。始以無作戒為戒身。其次無漏禪為定身。無漏",
    "X35n0652_010:0315b04": "智慧為慧身。三解脫為解脫身。無生為解脫知見",
    "X35n0652_010:0315b05": "身。又此五分。即轉五蘊所成故。戒定慧。是從因顯",
    "X35n0652_010:0315b06": "德。解脫解脫知見。乃就果彰能。今此隨道擇滅。即",
    "X35n0652_010:0315b07": "攝律儀戒。然因戒生定。因定發慧。故隨後即云如",
    "X35n0652_010:0315b08": "慧如定。夫如慧者。不離智照。分別法義而方便調",
    "X35n0652_010:0315b09": "機也。如定者。攝心靜慮。不起寂滅而現諸威儀也。",
    "X35n0652_010:0315b10": "果能如是。則以悲運用。自他俱利矣。",
    "X35n0652_010:0315b11": "[0315b11] 如是三事。成就菩提。不行是事。則不流入彼四智海。",
    "X35n0652_010:0315b12": "為諸大魔。所得其便。",
    "X35n0652_010:0315b13": "[0315b13] 此揀除魔便。謂戒定慧三。缺一不可。具如是三事。",
    "X35n0652_010:0315b14": "即成就菩提。若不行是事。便不能流入彼四智海。",
    "X35n0652_010:0315b15": "而斷於慧命矣。既斷佛慧命。則必為諸大魔所得",
    "X35n0652_010:0315b16": "其便。蓋深言後世眾生。若不務三學而自恃狂解",
    "X35n0652_010:0315b17": "者。其害有如此。不可不自慎也。[0315b17] ○昔天魔波旬。常",
    "X35n0652_010:0315b18": "欲破壞正法。至佛滅度後二百年。值西天第四祖",
    "X35n0652_010:0315b19": "優波&#x6BF1;多尊者。法化遠被。振動魔宮。於時波旬乃",
    "X35n0652_010:0315b20": "伺尊者林中入滅盡定。即持瓔珞。縻尊者頸。尊者",
    "X35n0652_010:0315b21": "知魔所為。從定而起。取人狗蛇三尸。變成華鬘。&#x8F2D;",
    "X35n0652_010:0315b22": "言諭波旬曰。吾以華鬘酬汝瓔珞。即以神力而繫",
    "X35n0652_010:0315b23": "其頸。須臾。尋復為三尸。蟲蛆腐壞。臭不可聞。盡其",
    "X35n0652_010:0315b24": "魔力。莫能除去。即升忉利求帝釋。又求梵天解除。",
    "X35n0652_010:0315c01": "僉曰。此十力弟子所作神變。我輩凡陋。何能去之。",
    "X35n0652_010:0315c02": "波旬曰。然則奈何。梵王曰。如人因地而倒。還從地",
    "X35n0652_010:0315c03": "起。離地求起。終無其理。波旬聞已。還至尊者所。禮",
    "X35n0652_010:0315c04": "足悔過。以求免脫。尊者即與要誓云。汝從今以往。",
    "X35n0652_010:0315c05": "乃至法盡。能更勿來我佛法中。生嬈害乎。波旬曰。",
    "X35n0652_010:0315c06": "我當誓向佛道。尊者曰。若然。汝可自唱歸依三寶。",
    "X35n0652_010:0315c07": "波旬合掌三唱。三尸悉除。遂踴躍作禮。且嘆曰。我",
    "X35n0652_010:0315c08": "昔種種惱佛。佛竟不報我。尊者曰。吾佛大慈大悲。",
    "X35n0652_010:0315c09": "而汝不知。妄生惱害耳。從此波旬斂&#x8FF9;。實由尊者",
    "X35n0652_010:0315c10": "降伏之力所致也。",
    "X35n0652_010:0315c11": "[0315c11] 長者。汝等大眾。乃至成佛。常當修習。勿令暫失。",
    "X35n0652_010:0315c12": "[0315c12] 此垂誡修習。三學是因。成佛是果。因該果海。果徹",
    "X35n0652_010:0315c13": "因圓。直至妙覺。究竟不離於三學也。",
    "X35n0652_010:0315c14": "[0315c14] 梵行長者言。云何三三昧。",
    "X35n0652_010:0315c15": "[0315c15] 此問其名數。",
    "X35n0652_010:0315c16": "[0315c16] 佛言。三三昧者。所謂空三昧。無相三昧。無作三昧(如是",
    "X35n0652_010:0315c17": "三昧)。",
    "X35n0652_010:0315c18": "[0315c18] 此重為釋名。然菩薩在第六地中。即得此三種。解",
    "X35n0652_010:0315c19": "脫門。若依次增進修行。不必重說。只因此經中。位",
    "X35n0652_010:0315c20": "位頓超。又恐妄自躐等。故不惜重言之也。",
    "X35n0652_010:0315c21": "[0315c21] 梵行長者言。云何於大義科。",
    "X35n0652_010:0315c22": "[0315c22] 此又補問未明。",
    "X35n0652_010:0315c23": "[0315c23] 佛言。大謂四大。義謂陰界入等。科謂本識。是為於大",
    "X35n0652_010:0315c24": "義科。",
    "X35n0652_010:0316a01": "[0316a01] 此示大義科。夫身中堅相為地。潤濕為水。煖氣為",
    "X35n0652_010:0316a02": "火。動轉為風。此名四大。陰即五陰。界即六根六塵",
    "X35n0652_010:0316a03": "六識。共為十八。分別辨析。各有界畔。入即內六根",
    "X35n0652_010:0316a04": "對外六塵。有交互涉入之義。本識即第八識。一名",
    "X35n0652_010:0316a05": "本覺識。此等總名為色心諸緣。因眾生執身為我。",
    "X35n0652_010:0316a06": "故說四大。迷於自心。故說五陰。為色塵等所迷。故",
    "X35n0652_010:0316a07": "說十二入。因色心俱迷。故說十八界。因二乘外道",
    "X35n0652_010:0316a08": "不知識識微細之相。故說本識。皆隨其所行。而為",
    "X35n0652_010:0316a09": "其揀擇斷滅。以成戒學。夫三學成就。方可用四智",
    "X35n0652_010:0316a10": "利生。此如來金口所出之明訓也。",
    "X35n0652_010:0316a11": "[0316a11] 梵行長者言。不可思議。如是智事。自利利人。過三界",
    "X35n0652_010:0316a12": "地。不住涅槃。入菩薩道。如是法相。是生滅法。以分別",
    "X35n0652_010:0316a13": "故。",
    "X35n0652_010:0316a14": "[0316a14] 此揀分別之過。先贊而後揀也。雖然。若粗讀去。竟",
    "X35n0652_010:0316a15": "不知此為揀過語。&#x8462;言佛雖說如是四智三事。若",
    "X35n0652_010:0316a16": "菩薩自謂我能自利利人。我能超過三界之地。我",
    "X35n0652_010:0316a17": "能不住涅槃入菩薩道。為利他故。方便智巧扶習",
    "X35n0652_010:0316a18": "潤生。如是則又生於法相。仍是生滅之法。以其起",
    "X35n0652_010:0316a19": "於分別之心故也。",
    "X35n0652_010:0316a20": "[0316a20] 若離分別。法應不滅。",
    "X35n0652_010:0316a21": "[0316a21] 此明離分別智。言一切事用法相。皆是空無相無",
    "X35n0652_010:0316a22": "作。不可以識心而生分別。若離於分別之法。則應",
    "X35n0652_010:0316a23": "住於不滅。而歸於實相矣。此深明佛意。故有是言",
    "X35n0652_010:0316a24": "耳。後地藏菩薩又補問法應不滅之義於後云。",
    "X35n0652_010:0316b01": "[0316b01] 爾時如來欲宣此義。而說偈言。",
    "X35n0652_010:0316b02": "[0316b02] 此敘述佛意印成其解。并結前所問一味攝諸味",
    "X35n0652_010:0316b03": "義。",
    "X35n0652_010:0316b04": "[0316b04] 法從分別生。還從分別滅。滅諸分別法。是法非生滅。",
    "X35n0652_010:0316b05": "[0316b05] 此明法非生滅。言一切法相。雖從能所分別而生。",
    "X35n0652_010:0316b06": "還從分別而滅。&#x8462;微細分別。此識藏之相皆不可",
    "X35n0652_010:0316b07": "得。即自滅耳。既滅此一切分別之法。則分別都無。",
    "X35n0652_010:0316b08": "法亦無有。如是則知此無分別之法。實非有生滅",
    "X35n0652_010:0316b09": "可得。而歸於一真實義矣。",
    "X35n0652_010:0316b10": "[0316b10] 爾時梵行長者。聞說是偈。心大欣懌。欲宣其義而說",
    "X35n0652_010:0316b11": "偈言。",
    "X35n0652_010:0316b12": "[0316b12] 此敘聞法欣懌。自述偈意。",
    "X35n0652_010:0316b13": "[0316b13] 諸法本寂滅。寂滅亦無生。是諸生滅法。是法非無生。",
    "X35n0652_010:0316b14": "[0316b14] 此明不生寂滅義。言諸法本自住於寂滅。即此寂",
    "X35n0652_010:0316b15": "滅。亦無有生。若生於寂滅。依然是一切生滅之法。",
    "X35n0652_010:0316b16": "皆是&#x8657;妄。故知是生滅之法。而非無生之義也明",
    "X35n0652_010:0316b17": "矣。",
    "X35n0652_010:0316b18": "[0316b18] 彼則不共此。為有斷常故。此則離於二。亦不在一住。",
    "X35n0652_010:0316b19": "[0316b19] 此明不住於一法。言彼者指生滅法。言此者指寂",
    "X35n0652_010:0316b20": "滅法。&#x8462;謂生滅則不共寂滅為一。為彼生滅之法。",
    "X35n0652_010:0316b21": "有斷常二見故。而此寂滅法。離於二見亦不執定",
    "X35n0652_010:0316b22": "住在一法也。",
    "X35n0652_010:0316b23": "[0316b23] 若說法有一。是相如毛輪。如燄水迷倒。為諸&#x8657;妄故。",
    "X35n0652_010:0316b24": "[0316b24] 此明一法亦不有。若言有一。即為常見。且法有何",
    "X35n0652_010:0316c01": "相可見。而言有一耶。此猶目中有翳。妄見毛輪。毛",
    "X35n0652_010:0316c02": "輪即空華也。又如逐陽燄為水。此皆是意見顛倒。",
    "X35n0652_010:0316c03": "為一切&#x8657;妄所迷故耳。妄見喻見分。毛輪喻相分。",
    "X35n0652_010:0316c04": "即第七妄執八識相分也。",
    "X35n0652_010:0316c05": "[0316c05] 若見於法無。是法同於空。如盲無日(北藏作目字)倒。說法",
    "X35n0652_010:0316c06": "如龜毛。",
    "X35n0652_010:0316c07": "[0316c07] 此明亦非無法。言若見於法。謂畢竟是無。即同頑",
    "X35n0652_010:0316c08": "空。是斷見。如盲人不見天日。乃謂之無。唯自生倒",
    "X35n0652_010:0316c09": "見耳。則所說此無法。猶如龜毛。何有於實義哉。考",
    "X35n0652_010:0316c10": "北藏作無目。今依論釋中作無日。其義亦通。",
    "X35n0652_010:0316c11": "[0316c11] 我今聞佛說。知法非二見。亦不依中住。故從無住取。",
    "X35n0652_010:0316c12": "[0316c12] 此明法本無住。言二見本非。中亦不住。三相俱離。",
    "X35n0652_010:0316c13": "取其無住而為住也。",
    "X35n0652_010:0316c14": "[0316c14] 如來所說法。悉從於無住。我從無住處。是處禮如來。",
    "X35n0652_010:0316c15": "[0316c15] 此明申無住禮。言佛說無住之法。我申無住之禮。",
    "X35n0652_010:0316c16": "無住則無處不住。故云是處禮如來。此即是處是",
    "X35n0652_010:0316c17": "彌勒。無門無善財也。",
    "X35n0652_010:0316c18": "[0316c18] 敬禮如來相。等空不動智。不著無處所。敬禮無住身。",
    "X35n0652_010:0316c19": "[0316c19] 此明佛無住相。言如來之相。等於真空不動之智。",
    "X35n0652_010:0316c20": "亦不著於無處所。何有身相之可住耶。故我即禮",
    "X35n0652_010:0316c21": "如來無住之法身已耳。",
    "X35n0652_010:0316c22": "[0316c22] 我於一切處。常見諸如來。惟願諸如來。為我說常法。",
    "X35n0652_010:0316c23": "[0316c23] 此乃請佛說法。言我塵塵剎剎。觸目常得見諸如",
    "X35n0652_010:0316c24": "來。願諸如來。為說於真常之法。",
    "X35n0652_010:0317a01": "[0317a01] 爾時如來而作是言。諸善男子。汝等諦聽。為汝眾等",
    "X35n0652_010:0317a02": "說於常法。",
    "X35n0652_010:0317a03": "[0317a03] 此特言告誡。先策發敬聽之誠。如來凡說前所未",
    "X35n0652_010:0317a04": "說之法。必特起告誡之語。況自涅槃已前。從未&#x751E;",
    "X35n0652_010:0317a05": "說及。今得長者一問。正撥動欲發未發之機。便將",
    "X35n0652_010:0317a06": "最後涅槃會上寄滅談常之法。對眾吐露。故不得",
    "X35n0652_010:0317a07": "不特言告之。",
    "X35n0652_010:0317a08": "[0317a08] 善男子。常法非常法。非說亦非字。非諦非解脫。非無",
    "X35n0652_010:0317a09": "非境界。離諸妄斷際。是法非無常。離諸常斷見。了見",
    "X35n0652_010:0317a10": "識為常。是識常寂滅。寂滅亦寂滅。",
    "X35n0652_010:0317a11": "[0317a11] 此揀非以顯常。夫所云常法者。乃如來出世非常",
    "X35n0652_010:0317a12": "之法。此非言說可到。非文字可表。非有諦義可得。",
    "X35n0652_010:0317a13": "非有解脫可求。非&#x8657;無而乃實有。非外有境界而",
    "X35n0652_010:0317a14": "自心具足。但離一切妄念而坐斷三際。是法則不",
    "X35n0652_010:0317a15": "屬於無常。&#x8462;因離於斷常等見。則能了然明見此",
    "X35n0652_010:0317a16": "識性而為常矣。然是識之性。常自寂滅。即此寂滅",
    "X35n0652_010:0317a17": "之相。亦乃寂滅。而了不可得也。",
    "X35n0652_010:0317a18": "[0317a18] 善男子。知法寂滅者。不寂滅心。心常寂滅。得寂滅者。",
    "X35n0652_010:0317a19": "心常真觀。知諸名色。唯是癡心。癡心分別。分別諸法。",
    "X35n0652_010:0317a20": "更無異事。出於名色。知法如是。不隨文說。心心於義。",
    "X35n0652_010:0317a21": "不分別我。知我假名。即得寂滅。若得寂滅。即得阿耨",
    "X35n0652_010:0317a22": "多羅三藐三菩提。",
    "X35n0652_010:0317a23": "[0317a23] 此顯寂滅即覺。言即或知此識性真常寂滅之法",
    "X35n0652_010:0317a24": "者。尚不能寂滅一心。以彼所知之法。及能知之心。",
    "X35n0652_010:0317b01": "猶未能忘。若一心常自寂滅。俾心法一如。能所俱",
    "X35n0652_010:0317b02": "泯。而後乃得。然得此心常寂滅者。則此心自然常",
    "X35n0652_010:0317b03": "住於真觀之中。體性本自寂滅。即能知一切名",
    "X35n0652_010:0317b04": "色。唯是癡心。癡心即妄想。名色即名相。總言即色",
    "X35n0652_010:0317b05": "心諸法。但眾生為一念之迷而起妄心。及種種顛",
    "X35n0652_010:0317b06": "倒。然此妄心從一而起。一又從不思議起。不思議",
    "X35n0652_010:0317b07": "者即無所起。故曰道始生一。即無為。一生二。即妄",
    "X35n0652_010:0317b08": "心。既緣無為而有心。復緣有心而有色。是以一切",
    "X35n0652_010:0317b09": "業緣。皆由色心而起。又云。內有一生。即外有無為。",
    "X35n0652_010:0317b10": "內有二生。即外有有為。內有三生。即外有三界。皆",
    "X35n0652_010:0317b11": "由眾生癡心妄想分別。名相而有。&#x8462;不知分別於",
    "X35n0652_010:0317b12": "諸法。更無特異之事。出於此名色之外。若知此色",
    "X35n0652_010:0317b13": "心之法如是。更不用於分別。亦不隨文字言說。而",
    "X35n0652_010:0317b14": "心心契於實義。不分別我法。知此我法俱是假名。",
    "X35n0652_010:0317b15": "即得住於寂滅之地矣。昔如來始成正覺。坐寂滅",
    "X35n0652_010:0317b16": "菩提場中。謂寂於五住地煩惱。滅其分段變易二",
    "X35n0652_010:0317b17": "種生死。而覺道成。今此若得證於寂滅。便與如來",
    "X35n0652_010:0317b18": "無異。故云即得阿耨多羅三藐三菩提。後地藏菩",
    "X35n0652_010:0317b19": "薩言法應是滅。及真常不斷。皆收此中之義。",
    "X35n0652_010:0317b20": "[0317b20] 爾時梵行長者(藏本作長者梵行)。聞說是語。而說偈言。",
    "X35n0652_010:0317b21": "[0317b21] 此敘說偈之意。",
    "X35n0652_010:0317b22": "[0317b22] 名相分別事及法名為三。真如正玅智。及彼成於五。",
    "X35n0652_010:0317b23": "[0317b23] 此顯五法名。即名相妄想如如正智五法也。所云",
    "X35n0652_010:0317b24": "分別事。指第七識。即妄想。法即名相妄想之法。真",
    "X35n0652_010:0317c01": "如正玅智即如如正智。言正智者。謂從正性中所",
    "X35n0652_010:0317c02": "顯現之智。又心無所依。名之為正。復言玅者。謂心",
    "X35n0652_010:0317c03": "無所依。有神化不測之玅。故能顯現其智也。然佛",
    "X35n0652_010:0317c04": "如上所說。總不出此五法。而五法該盡一切法。皆",
    "X35n0652_010:0317c05": "由眾生癡妄分別。計度一切名相。不知本來如幻",
    "X35n0652_010:0317c06": "如化。何有實義。而妄執為我。及我所耶。且名相本",
    "X35n0652_010:0317c07": "非二法。因相立名。因名顯相。又即是色心二法。因",
    "X35n0652_010:0317c08": "名色迷心而有相。因癡心分別而有名色。色心俱",
    "X35n0652_010:0317c09": "迷。即成妄想。起信論云。所言法者。謂眾生心。又云。",
    "X35n0652_010:0317c10": "心能為一切法作名。若無心則無一切名字。當知",
    "X35n0652_010:0317c11": "世出世間一切名字。皆是從心建立。故名意言境。",
    "X35n0652_010:0317c12": "本是假名也。前此無相法品中。先舉得五法淨。是",
    "X35n0652_010:0317c13": "為大乘。今佛說於常法。即是五法淨。長者體會佛",
    "X35n0652_010:0317c14": "意。故特發明之。",
    "X35n0652_010:0317c15": "[0317c15] 我今知是法。斷常之所繫。入於生滅道。是斷非是常。",
    "X35n0652_010:0317c16": "[0317c16] 此揀非斷常。言我今知是五法。皆屬於對待。因眾",
    "X35n0652_010:0317c17": "生有幻名幻相。故諸佛有真如。因眾生有事識分",
    "X35n0652_010:0317c18": "別。故諸佛乃有正玅智。但既涉於對待。即為斷常",
    "X35n0652_010:0317c19": "二法之所連繫。而入於因緣生滅之道。是則為斷",
    "X35n0652_010:0317c20": "滅之空。而非是真常之法矣。",
    "X35n0652_010:0317c21": "[0317c21] 如來說空法。遠離於斷常。因緣無不生。不生故不滅。",
    "X35n0652_010:0317c22": "[0317c22] 此明法不生滅。言佛說空如之法。本離於二見。然",
    "X35n0652_010:0317c23": "因緣本無而不生。然因不生。故亦不滅。",
    "X35n0652_010:0317c24": "[0317c24] 因緣執為有。如採空中華。猶如石女子。畢竟不可得。",
    "X35n0652_010:0318a01": "[0318a01] 此揀執有之非。言若以因緣而執為實有。如狂人",
    "X35n0652_010:0318a02": "欲採空中之華。猶如求石女而生子。此畢竟不可",
    "X35n0652_010:0318a03": "得者。",
    "X35n0652_010:0318a04": "[0318a04] 離諸因緣取。亦不從他滅。及於己義大。依如故得實。",
    "X35n0652_010:0318a05": "[0318a05] 此明如實之義。言當離諸因緣而取生相。亦不從",
    "X35n0652_010:0318a06": "因緣取其滅相。亦不取於己義大。己謂本識。義是",
    "X35n0652_010:0318a07": "陰界入。大是四大。即前大義科。於此一切不取。惟",
    "X35n0652_010:0318a08": "依於真如。故得入於實際耳。",
    "X35n0652_010:0318a09": "[0318a09] 是故真如法。常自在如如。一切諸萬法。非如識所化。",
    "X35n0652_010:0318a10": "[0318a10] 此明如如之法。又揀其識化。言既依如而得實。是",
    "X35n0652_010:0318a11": "故真如之法。常自在於如如而無變易矣。若乃一",
    "X35n0652_010:0318a12": "切萬法。此皆第七執第八相分見分。而生色心諸",
    "X35n0652_010:0318a13": "法也。故云非是如。乃識所化耳。",
    "X35n0652_010:0318a14": "[0318a14] 離識法即空。故從空處說。滅諸生滅法。而住於涅槃。",
    "X35n0652_010:0318a15": "[0318a15] 此明涅槃法空義。言若離於識。法相即空。以故從",
    "X35n0652_010:0318a16": "空處而說滅諸生滅之法。而且令其住於涅槃也。",
    "X35n0652_010:0318a17": "意謂佛之說空。祇為破有耳。",
    "X35n0652_010:0318a18": "[0318a18] 大悲之所奪。涅槃滅不住。轉所取能取。入於如來藏。",
    "X35n0652_010:0318a19": "[0318a19] 此結成如來藏義。言雖則住於涅槃。終屬化城。非",
    "X35n0652_010:0318a20": "可云久。故必當得大悲願力之所侵奪。&#x8462;奪其涅",
    "X35n0652_010:0318a21": "槃寂滅。不令住著。而轉所取寂滅之法。及能取涅",
    "X35n0652_010:0318a22": "槃之心。皆入于如來藏中。則能事畢矣。此偈亦非",
    "X35n0652_010:0318a23": "對佛對佛自陳。直是為大眾說法也。後地藏菩薩",
    "X35n0652_010:0318a24": "問入如來藏收此中之義。",
    "X35n0652_010:0318b01": "[0318b01] 爾時大眾聞說是義。皆得正命。入於如來。如來藏海。",
    "X35n0652_010:0318b02": "[0318b02] 此結聞義咸益。教中謂比丘乞食。謂之正命食。以",
    "X35n0652_010:0318b03": "破四種邪命食故。今此以受於一切法。即名邪命。",
    "X35n0652_010:0318b04": "若不受一切法為正命。如前偈中所說。即是此義。",
    "X35n0652_010:0318b05": "故云皆得正命。於此明自性體用。即是入於如來。",
    "X35n0652_010:0318b06": "得諸佛究竟智。圓滿清淨法身。是為如來藏海也。",
    "X35n0652_010:0318b07": "[0318b07] ○昔曹山寂禪師。取正命食。立三種墮。謂食者即",
    "X35n0652_010:0318b08": "是本分事。知有不取。故曰尊貴墮。若執初心知有",
    "X35n0652_010:0318b09": "自己及聖位。故曰類墮。若初心知有己事回光之",
    "X35n0652_010:0318b10": "時。擯除六塵境界寧謐。即成功勳。後&#x5374;不執六塵",
    "X35n0652_010:0318b11": "等事。隨分而昧。任之則礙。故立隨墮。如外道六師",
    "X35n0652_010:0318b12": "是汝之師。彼師所墮。汝亦隨墮。乃可取食。食者即",
    "X35n0652_010:0318b13": "是正命食也。亦是就六根門頭見聞覺知。祇是不",
    "X35n0652_010:0318b14": "被他染污。將為墮。且不是同。近來諸師多不明此",
    "X35n0652_010:0318b15": "墮字。或者直以墮為墮落。又曰作借義說。非實義",
    "X35n0652_010:0318b16": "也。一曰乃權立也。而曹山自謂將為墮。且不是同。",
    "X35n0652_010:0318b17": "此一語可知。然以披毛戴角為類墮者。言其執初",
    "X35n0652_010:0318b18": "心知有為是。同於聖位。是即二乘墮於頂結。必須",
    "X35n0652_010:0318b19": "是披毛戴角。直向異類中行始得。以故立類墮之",
    "X35n0652_010:0318b20": "名。又不斷聲色為隨墮者。若知有之後。必欲斷於",
    "X35n0652_010:0318b21": "聲色。此人祇坐在潔淨處。若乃隨分而又昧。任之",
    "X35n0652_010:0318b22": "則為礙。必須一一騎聲&#x8462;色頭頭任運縱橫。始得",
    "X35n0652_010:0318b23": "自在無礙。如彼之所墮。汝亦不妨隨之而墮。然終",
    "X35n0652_010:0318b24": "不被其所染污。以故立隨墮之名。又不受食為尊",
    "X35n0652_010:0318c01": "貴墮者。以知有不取。一切不受。則凡聖情盡。尊貴",
    "X35n0652_010:0318c02": "&#x983A;然。以故立尊貴墮之名。夫墮者。即菩薩登法雲",
    "X35n0652_010:0318c03": "地。亦云墮在佛數。然曹山立義。乃本於大乘經教。",
    "X35n0652_010:0318c04": "今此中正命二字。恰與尊貴墮合。故特為表出耳。",
    "X35n0652_010:0318c06": "音釋",
    "X35n0652_010:0318c07": "縠[0318c07] (音斛。細紗也)。鬘[0318c07] (瞞髮美貌。又夫人名勝鬘)。括[0318c07] (官入聲。包括)。些[0318c07] (寫平聲少也)。&#x7A7D;[0318c07] (音淨",
    "X35n0652_010:0318c08": "掘地為陷也)。&#x6BF1;[0318c08] (音局)。伺[0318c08] (音四。潛候其隙也)。縻[0318c08] (音縻繫也)。諭[0318c08] (音預。以言慰之也)。尋[0318c08] (仍也)。",
    "X35n0652_010:0318c09": "忉[0318c09] (音刀。忉利天名在須彌山頂)。要[0318c09] (平聲勤也)。嬈[0318c09] (音擾亂也)。躐[0318c09] (簾入聲。踰跨也)。謐[0318c09] (音密靜也)。"
}