{
    "T11n0310_079:0450b22": "大寶積經卷第七十九",
    "T11n0310_079:0450b24": "後秦三藏羅什譯",
    "T11n0310_079:0450b25": "富樓那會第十七之三大悲品第六",
    "T11n0310_079:0450b26": "[0450b26] 爾時大目揵連作是念：「希有世尊！世尊成就",
    "T11n0310_079:0450b27": "如是大悲，善能解說諸菩薩事。所以者何？菩",
    "T11n0310_079:0450b28": "薩具足修集佛法，為無生滅示悟眾生。」[0450b28] 爾時",
    "T11n0310_079:0450b29": "佛知目連所念，而告之曰：「如是如是。目連！諸",
    "T11n0310_079:0450c01": "佛成就大悲之心。若我弟子聞說此悲具",
    "T11n0310_079:0450c02": "足義者，心則迷悶無所復樂。目連！且置如來",
    "T11n0310_079:0450c03": "大悲。若我具說為菩薩時所有大悲，汝亦迷",
    "T11n0310_079:0450c04": "悶無所復樂。」[0450c04] 爾時目連白佛言：「善哉世尊！願",
    "T11n0310_079:0450c05": "說本行菩薩道時大悲少分。」[0450c05] 佛告目連：「汝今",
    "T11n0310_079:0450c06": "諦聽，善念持之。當為汝說本行菩薩道時大",
    "T11n0310_079:0450c07": "悲少分，當以譬喻解說其義。本行菩薩道時",
    "T11n0310_079:0450c08": "所行大悲說不可盡，而是大悲依於四事。何",
    "T11n0310_079:0450c09": "等為四？是菩薩大悲，菩薩隨所住悲能修佛",
    "T11n0310_079:0450c10": "法，名為大悲。目連！我本於眾生有如是大悲、",
    "T11n0310_079:0450c11": "有如是大願：所有眾生於阿鼻大地獄受諸",
    "T11n0310_079:0450c12": "苦惱，黑繩大地獄、僧伽陀地獄、活地獄、叫喚",
    "T11n0310_079:0450c13": "地獄、大叫喚地獄、炙地獄、大炙地獄，我常",
    "T11n0310_079:0450c14": "代此眾生受諸大地獄中苦，乃至罪畢受諸",
    "T11n0310_079:0450c15": "苦時心無憂悔。目連！若可有是因緣得度眾",
    "T11n0310_079:0450c16": "生，我能盡代，令諸眾生出大地獄。我代受苦",
    "T11n0310_079:0450c17": "一入地獄，盡諸眾生所作罪業，我於爾時心",
    "T11n0310_079:0450c18": "無憂悔。目連！我發如是大願，精進諮問有智，",
    "T11n0310_079:0450c19": "所謂佛及弟子：『可有如是道理因緣代受苦",
    "T11n0310_079:0450c20": "惱，令諸眾生出地獄不？』目連！智者聞已，但",
    "T11n0310_079:0450c21": "為我讚說多聞、深發道心、布施持戒忍辱精",
    "T11n0310_079:0450c22": "進，讚說親近善知識。目連！我聞是已大發精",
    "T11n0310_079:0450c23": "進，為求法故深生欲心，求得成就諸佛大法，",
    "T11n0310_079:0450c24": "勤行精進具諸波羅蜜，深行忍辱。目連！我本",
    "T11n0310_079:0450c25": "云何深行忍辱？本為菩薩時發如是心：十方",
    "T11n0310_079:0450c26": "所有眾生，若有色若無色、若有想若無想、若",
    "T11n0310_079:0450c27": "非有想若非無想，假使是諸眾生盡得人身",
    "T11n0310_079:0450c28": "來詣我所，作是言：『仁者發阿耨多羅三藐三",
    "T11n0310_079:0450c29": "菩提心，我等多所乏短五欲樂具資生之物。",
    "T11n0310_079:0451a01": "汝若不能悉與我者，不得阿耨多羅三藐三",
    "T11n0310_079:0451a02": "菩提。』若是眾生時皆惡口，苦切罵詈妄說過",
    "T11n0310_079:0451a03": "惡，不稱意故以刀杖瓦石加害我身。我於",
    "T11n0310_079:0451a04": "爾時不應生恚、不應悔退，我應如是調伏其",
    "T11n0310_079:0451a05": "心：『是諸眾生愚癡，不知起愚癡業。若我於此",
    "T11n0310_079:0451a06": "愚癡眾生起瞋恨者，與此何異。此不入道，我",
    "T11n0310_079:0451a07": "入善道，我今於此眾生忍受諸苦不起瞋業，",
    "T11n0310_079:0451a08": "心當如地等受好醜。』目連！我本深行如是忍",
    "T11n0310_079:0451a09": "辱。[0451a09] 「復次目連！我常長夜於一切眾生如視一",
    "T11n0310_079:0451a10": "子。如大長者饒財巨富，多諸珍寶奴婢人使，",
    "T11n0310_079:0451a11": "行百種戒求得一子，深心愛念情無厭足。目",
    "T11n0310_079:0451a12": "連！是長者於子常求好事、常與好事、常與利",
    "T11n0310_079:0451a13": "益不與衰惱。如是目連！我常長夜於諸眾生",
    "T11n0310_079:0451a14": "視如一子，我常長夜為諸眾生求諸好事，而",
    "T11n0310_079:0451a15": "以饒益不與衰惱。目連！我於長夜失道眾生",
    "T11n0310_079:0451a16": "邪道眾生，示以正道令住正道。目連！以是因",
    "T11n0310_079:0451a17": "緣，當知如來長夜於諸眾生深心愛念視如",
    "T11n0310_079:0451a18": "一子。目連！於過去世有賈客眾，夜行失道入",
    "T11n0310_079:0451a19": "於邪徑。夜黑闇故不知所趣，皆作是言：『我等",
    "T11n0310_079:0451a20": "失道，無救無歸無所依止。誰諸眾生，若天、若",
    "T11n0310_079:0451a21": "龍、若夜叉神、若人非人，示導我等令得正道？",
    "T11n0310_079:0451a22": "誰能憐愍饒益我等，於此夜闇邪隘道中與",
    "T11n0310_079:0451a23": "我光明？』目連！爾時空林澤中有外道仙人草",
    "T11n0310_079:0451a24": "菴中住，於夜闇中聞諸賈客悲喚音聲，而作",
    "T11n0310_079:0451a25": "是言：『今諸賈客夜闇於此空林中失道，若我",
    "T11n0310_079:0451a26": "不救則為非理，是諸賈客或為虎狼師子大",
    "T11n0310_079:0451a27": "象野牛諸惡獸等惱害奪命。』目連！仙人即時",
    "T11n0310_079:0451a28": "以大音聲告諸賈客：『汝等勿畏，我今相救，當",
    "T11n0310_079:0451a29": "作光明示汝正道。』爾時仙人安慰告諸賈客",
    "T11n0310_079:0451b01": "已，即以疊衣纏裹兩臂，以油遍灌以火然之，",
    "T11n0310_079:0451b02": "與諸賈客光明示道。目連！時諸賈客皆作是",
    "T11n0310_079:0451b03": "念：『今此仙人甚為希有，為我等故不惜身命。』",
    "T11n0310_079:0451b04": "目連！時是仙人以臂光明照示賈客道已，於",
    "T11n0310_079:0451b05": "諸眾生悲心轉增，作是念：『我得阿耨多羅三",
    "T11n0310_079:0451b06": "藐三菩提時，邪道眾生為作法明示以正道。』",
    "T11n0310_079:0451b07": "目連！我於爾時雖然兩臂，身心不異。何以故？",
    "T11n0310_079:0451b08": "目連！深心菩薩於求他利不貪身命，以淨心",
    "T11n0310_079:0451b09": "布施因緣，臂還平復無有瘡瘢。諸賈客等即",
    "T11n0310_079:0451b10": "得正道，至天明旦見仙人兩臂無有瘡瘢，生",
    "T11n0310_079:0451b11": "希有心：『今是仙人有大神力，能於竟夜然其",
    "T11n0310_079:0451b12": "兩臂為照我等使得正道，然其手臂都不燒",
    "T11n0310_079:0451b13": "然，必成大行、必有大德。』目連！時諸賈客語仙",
    "T11n0310_079:0451b14": "人言：『善哉仙人！能為第一難行苦行。今以",
    "T11n0310_079:0451b15": "是行欲願何事？』仙人答言：『諸賈客！我以此事，",
    "T11n0310_079:0451b16": "願得阿耨多羅三藐三菩提已，當度汝等於",
    "T11n0310_079:0451b17": "生死苦，邪道眾生為說正道。』時諸賈客心大",
    "T11n0310_079:0451b18": "歡喜，皆作是言：『我等當以何事報此仙人？』仙",
    "T11n0310_079:0451b19": "人言：『汝等當共專行善法，慎勿放逸。』諸賈客",
    "T11n0310_079:0451b20": "言：『敬從所誨。』諸賈客等恭敬歡喜，於是別去。",
    "T11n0310_079:0451b21": "目連！汝謂爾時外道仙人，為諸賈客然臂照",
    "T11n0310_079:0451b22": "道，豈異人乎？勿作是念，即我身是。諸賈客",
    "T11n0310_079:0451b23": "者，今千二百五十比丘是。目連！如來長夜",
    "T11n0310_079:0451b24": "怖畏眾生施以無畏，邪道眾生示以正道，無",
    "T11n0310_079:0451b25": "眼眾生令得淨眼，病重眾生能治令差。以是",
    "T11n0310_079:0451b26": "因緣，當知如來長夜於諸眾生深有大悲。[0451b26] 「復",
    "T11n0310_079:0451b27": "次目連！過去久遠，於此閻浮提中大病劫至，",
    "T11n0310_079:0451b28": "眾生普為大病所惱。爾時閻浮提王名摩醯",
    "T11n0310_079:0451b29": "斯那，有八萬四千大城，王於此中威勢自在。",
    "T11n0310_079:0451c01": "時王最大夫人懷妊，若以身手觸諸眾生病",
    "T11n0310_079:0451c02": "皆除差。月滿產男，生已即言：『我能治諸病人。』",
    "T11n0310_079:0451c03": "又亦生時，閻浮提內諸天鬼神皆共唱言：『今",
    "T11n0310_079:0451c04": "王所生便是人藥。』以是音聲普流聞故，字為",
    "T11n0310_079:0451c05": "人藥。時人皆將病人示此王子，諸病人至，王",
    "T11n0310_079:0451c06": "子手觸、若以身觸，即皆得差安隱快樂。如是",
    "T11n0310_079:0451c07": "展轉閻浮提內，皆將病人以示王子。王子手",
    "T11n0310_079:0451c08": "觸病皆除差安隱快樂。目連！人藥王子於千",
    "T11n0310_079:0451c09": "歲中如是治病，後則命終。命終之後諸病人",
    "T11n0310_079:0451c10": "來，聞其已死憂愁涕泣：『誰復度我病痛苦惱？』",
    "T11n0310_079:0451c11": "諸病人言：『人藥王子於何燒身？』問知所在，趣",
    "T11n0310_079:0451c12": "其燒處，出骨擣末以塗其身，即皆得差，作是",
    "T11n0310_079:0451c13": "唱言：『人藥王子於今猶能治諸病人。』目連！如",
    "T11n0310_079:0451c14": "是因緣治諸病人，骨漸消盡。骨盡之後，至然",
    "T11n0310_079:0451c15": "身處取地灰炭，各塗其身，病皆得差。目連！如",
    "T11n0310_079:0451c16": "是人藥王子於大病劫，以是方便治諸病人。",
    "T11n0310_079:0451c17": "目連！汝謂爾時人藥王子，豈異人乎？勿作是",
    "T11n0310_079:0451c18": "念，即我身是。我於多病苦惱眾生無救無依，",
    "T11n0310_079:0451c19": "療治其病。我今得阿耨多羅三藐三菩提，亦",
    "T11n0310_079:0451c20": "以大智慧藥治諸眾生畢竟盡苦。目連！我為",
    "T11n0310_079:0451c21": "眾生受身，隨可饒益即便饒益。目連！以是因",
    "T11n0310_079:0451c22": "緣，當知故為眾生受身而作饒益。[0451c22] 「復次目連！",
    "T11n0310_079:0451c23": "過去久遠我曾獨行，時有惡獸來奪我命欲",
    "T11n0310_079:0451c24": "噉我肉。我臨死時心發是願：『我今死後，當生",
    "T11n0310_079:0451c25": "於此空林澤中作大畜身，若諸惡獸奪我命",
    "T11n0310_079:0451c26": "者，悉皆令得充足飽滿。所以者何？是諸惡獸",
    "T11n0310_079:0451c27": "常害小蟲以噉其肉，多起殺罪而不飽足。』我",
    "T11n0310_079:0451c28": "時發願，當生於此作大畜身，令諸噉肉飲血",
    "T11n0310_079:0451c29": "眾生皆得飽足。即時死已，於中化生作大畜",
    "T11n0310_079:0452a01": "身，令諸惡獸飲血噉肉皆得充足。如是展轉",
    "T11n0310_079:0452a02": "百千萬億那由他世，故為受身饒益眾生乃",
    "T11n0310_079:0452a03": "至一劫。目連！若我自說本行道時，飢渴眾",
    "T11n0310_079:0452a04": "生以身血肉施令飽滿，若以一劫若減一劫",
    "T11n0310_079:0452a05": "說不可盡。目連！我本如是於諸苦惱眾生深",
    "T11n0310_079:0452a06": "生悲心。[0452a06] 「復次目連！過去久遠我念本身，見",
    "T11n0310_079:0452a07": "諸苦惱眾生即作是念：『我今不應捨而不救。』",
    "T11n0310_079:0452a08": "即至其所而問之言：『汝有何苦？何所須欲？』答",
    "T11n0310_079:0452a09": "言：『仁者！我等今者甚大飢渴。』我聞是已即語",
    "T11n0310_079:0452a10": "之言：『汝等今須何等飲食？』答言：『我等唯欲飲",
    "T11n0310_079:0452a11": "血噉肉。若能以身血肉與我，我則快樂無復",
    "T11n0310_079:0452a12": "病痛。』我即許之，便自割肉出血與諸眾生。目",
    "T11n0310_079:0452a13": "連！我於爾時心無悔惜、不愁不沒，但作是念：",
    "T11n0310_079:0452a14": "『我今割肉亦滅爾所生死苦分。』我常長夜樂",
    "T11n0310_079:0452a15": "如是施，如是施已深得歡樂。以是因緣，當知",
    "T11n0310_079:0452a16": "如來於諸眾生深有大悲。[0452a16] 「目連！我念過去時",
    "T11n0310_079:0452a17": "世有王名為大力，有大德力厚種善根。時大",
    "T11n0310_079:0452a18": "力王而作是念：『我今何不設大施會充滿眾",
    "T11n0310_079:0452a19": "生？』作是念已，設大施會恣所求欲，須食與食、",
    "T11n0310_079:0452a20": "須飲與飲、有須衣服臥具、金銀寶物、車乘錢",
    "T11n0310_079:0452a21": "財，有須車璩馬瑙、頗梨琉璃、珊瑚虎珀",
    "T11n0310_079:0452a22": "等寶，悉能與之。花香瓔珞、塗香末香、繒綵",
    "T11n0310_079:0452a23": "幢蓋、男女大小、奴婢人使、象馬牛羊、田地產",
    "T11n0310_079:0452a24": "業，皆悉與之。目連！是大力王如是大施。爾時",
    "T11n0310_079:0452a25": "帝釋而作是念：『我今何不與此國王作障礙",
    "T11n0310_079:0452a26": "事，令其不果。』時即自化作婆羅門，往詣王所",
    "T11n0310_079:0452a27": "而問王言：『今大會中何所布施？』答言：『婆羅門！",
    "T11n0310_079:0452a28": "我所有物悉以布施，無所愛惜。』婆羅門言：『汝",
    "T11n0310_079:0452a29": "所志願，我今所乞能見與不？』大力王言：『我既",
    "T11n0310_079:0452b01": "發言，所有盡與。』婆羅門言：『王如是者，我今",
    "T11n0310_079:0452b02": "須王身分。』王便念言：『是婆羅門不須財物，今",
    "T11n0310_079:0452b03": "來直欲破我大施。我若不以身分與者，我則",
    "T11n0310_079:0452b04": "自破大會施事。』作是念已，語婆羅門言：『與汝",
    "T11n0310_079:0452b05": "身分，截取持去。』婆羅門言：『大王今者作如是",
    "T11n0310_079:0452b06": "語，將無悔耶？』大力王言：『我心不悔。但以今者",
    "T11n0310_079:0452b07": "多有乞人四方來集，我皆應使悉得滿足。』婆",
    "T11n0310_079:0452b08": "羅門言：『我今一人尚不充足，何論餘人。』目連！",
    "T11n0310_079:0452b09": "時大力王即以利刀自割其臂與婆羅門：『汝",
    "T11n0310_079:0452b10": "可取是一臂。』目連！其大力王自割臂時，心無",
    "T11n0310_079:0452b11": "變異無有悔恨。如是一心布施故、能捨一切",
    "T11n0310_079:0452b12": "故，臂還平復。時大力王以刀割身分與婆",
    "T11n0310_079:0452b13": "羅門，與已還生。目連！爾時帝釋以是因緣天",
    "T11n0310_079:0452b14": "福則盡，心熱苦惱大喚，現身即墮阿鼻大地",
    "T11n0310_079:0452b15": "獄中。目連，汝謂爾時大力國王以身施者，豈",
    "T11n0310_079:0452b16": "異人乎？勿作是念，即我身是。爾時帝釋欲",
    "T11n0310_079:0452b17": "障礙我大施會者，豈異人乎？勿作是念，即",
    "T11n0310_079:0452b18": "調達是。目連！是時調達癡人生嫉恚心，欲",
    "T11n0310_079:0452b19": "障我施而不能壞，墮大地獄。我今得阿耨多",
    "T11n0310_079:0452b20": "羅三藐三菩提，設大法施，調達癡人猶生恚",
    "T11n0310_079:0452b21": "嫉，貪利養故，謀合人眾欲共殺我。我時經行",
    "T11n0310_079:0452b22": "在於耆闍崛山下，自上山上機關發石。自破",
    "T11n0310_079:0452b23": "善根於我生惡，自失利養豪尊勢力，身墮阿",
    "T11n0310_079:0452b24": "鼻大地獄中。目連！我於調達癡人無有身口",
    "T11n0310_079:0452b25": "意惡，而於長夜以我為怨，世世障我修集善",
    "T11n0310_079:0452b26": "法，而亦不能障我行善。我常長夜慈悲覆潤，",
    "T11n0310_079:0452b27": "而不能使以我為親。目連！調達世世不識我",
    "T11n0310_079:0452b28": "恩，我今舉手，如調達等亦復不識天人世間",
    "T11n0310_079:0452b29": "阿修羅恩，如是等人入邪定位。目連！調達於",
    "T11n0310_079:0452c01": "後臨入阿鼻大地獄時，於我乃生深實好心，",
    "T11n0310_079:0452c02": "此亦是如來威神之力。調達第一不知恩義，",
    "T11n0310_079:0452c03": "臨入阿鼻大地獄時，聞大聲言：『癡人調達！瞋",
    "T11n0310_079:0452c04": "恚於佛，不可殺人而欲橫起殺害因緣。以是",
    "T11n0310_079:0452c05": "罪故，今墮阿鼻大地獄中。』聞是大怖心即摧",
    "T11n0310_079:0452c06": "伏，而作是言：『我今唯以肉骨一心歸命於",
    "T11n0310_079:0452c07": "佛。』心即得樂於佛生信，作大音聲，即入阿鼻",
    "T11n0310_079:0452c08": "大地獄中。以是因緣，後出地獄得生人中，出",
    "T11n0310_079:0452c09": "家學道得辟支佛，號曰骨髓。目連！我今授",
    "T11n0310_079:0452c10": "調達記作辟支佛，則為已度於生死苦。目連！",
    "T11n0310_079:0452c11": "我度調達如我本願。所以者何？我於先世要",
    "T11n0310_079:0452c12": "度調達：『我當度汝，餘無度者。』目連！調達但於",
    "T11n0310_079:0452c13": "我所種涅槃因緣，不於餘種。調達從是已後，",
    "T11n0310_079:0452c14": "亦復不於餘種善根，但於我所信心清淨，言",
    "T11n0310_079:0452c15": "歸命佛。以是善根因緣，後得辟支佛道。[0452c15] 「目連！",
    "T11n0310_079:0452c16": "我常長夜於諸眾生如父母想，愍其孤窮無",
    "T11n0310_079:0452c17": "有財物，往來生死險難惡道，愚癡無智常盲",
    "T11n0310_079:0452c18": "無目，誰能示導？誰能救護？唯我一人應示",
    "T11n0310_079:0452c19": "應救。目連！我念是已，若有眾生惡口罵我，我",
    "T11n0310_079:0452c20": "不還報。苦切責我，我亦不報。若瞋若打，我終",
    "T11n0310_079:0452c21": "不報。所以者何？我應常與一切眾生畢定安",
    "T11n0310_079:0452c22": "樂、應除一切苦惱衰患，今我不應與諸苦惱。",
    "T11n0310_079:0452c23": "是諸眾生誰能忍者？唯我能忍。我今當學眾",
    "T11n0310_079:0452c24": "生忍法、善寂滅法、柔和順法，當如調伏大",
    "T11n0310_079:0452c25": "象，不如不調伏象。目連！譬如調伏大象，入戰",
    "T11n0310_079:0452c26": "陣時心不退縮，能忍鼓聲螺聲角聲大叫喚",
    "T11n0310_079:0452c27": "聲，聞如是等可畏音聲不驚不畏。能忍寒熱",
    "T11n0310_079:0452c28": "蚊虻毒蟲風雨飢渴，能忍種種鋒劍所傷，弓",
    "T11n0310_079:0452c29": "弩箭&#x77DF;刀鉾戟劍鐵輪鞭打，皆能忍受不驚",
    "T11n0310_079:0453a01": "不畏，直衝戰陣不退不縮。目連！調伏大象不",
    "T11n0310_079:0453a02": "作是念：『我於賊陣不能衝入。』但作是念：『我當",
    "T11n0310_079:0453a03": "勝此賊陣。』目連！我本行菩薩道時，發大心願",
    "T11n0310_079:0453a04": "亦復如是，於諸眾生調伏其心。若諸眾生惡",
    "T11n0310_079:0453a05": "口罵我，我不加報。於我有諍，我亦不報。若",
    "T11n0310_079:0453a06": "以刀杖瓦石加我及奪我命，我於爾時心不",
    "T11n0310_079:0453a07": "退轉於阿耨多羅三藐三菩提，亦不分別是",
    "T11n0310_079:0453a08": "則可受是不可受、是應親近是不應近，於是",
    "T11n0310_079:0453a09": "事中無憂無悔無有恚恨，於菩薩道心無厭",
    "T11n0310_079:0453a10": "離。不作是念：『我今不能入大賊陣。』但作是念：",
    "T11n0310_079:0453a11": "『我能破是大惡賊陣，當得阿耨多羅三藐三",
    "T11n0310_079:0453a12": "菩提，度脫三界無量眾生。』目連！我本行菩",
    "T11n0310_079:0453a13": "薩道時所行忍辱，於諸眾生所有慈悲，若以",
    "T11n0310_079:0453a14": "言說不可得盡。[0453a14] 「復次目連！過去久遠有外道",
    "T11n0310_079:0453a15": "仙人名為忍力，受如是法，我於眾生不生瞋",
    "T11n0310_079:0453a16": "恨。爾時有魔名為惡意，而作是念：『我今何不",
    "T11n0310_079:0453a17": "往詣仙人壞其忍法，令發起瞋恨退捨忍心。』",
    "T11n0310_079:0453a18": "即遣巧罵千人前後圍繞，惡口罵詈妄說其",
    "T11n0310_079:0453a19": "過，穢言鄙詞苦切備至。行時亦罵，到聚落",
    "T11n0310_079:0453a20": "亦罵，入聚落亦罵，食時亦罵，食已亦罵，從座",
    "T11n0310_079:0453a21": "起亦罵，從聚落出亦罵，還至住處林樹亦罵，",
    "T11n0310_079:0453a22": "立亦罵，坐亦罵，臥亦罵，經行時亦罵，乃至息",
    "T11n0310_079:0453a23": "入息出亦罵，常隨逐罵，種種不淨醜惡罵詈",
    "T11n0310_079:0453a24": "無有休息。目連！爾時千人為魔所使，於八萬",
    "T11n0310_079:0453a25": "四千歲惡口罵詈忍力仙人。爾時惡意魔於",
    "T11n0310_079:0453a26": "忍力仙人入聚落時，自以屎灌其頭上、著&#x9262;",
    "T11n0310_079:0453a27": "中、塗衣&#x9262;身，以糞掃灑其頭上。時忍力仙",
    "T11n0310_079:0453a28": "人八萬四千歲健罵千人惡口罵詈輕賤，心",
    "T11n0310_079:0453a29": "終不瞋恨，乃至不生退沒之心，亦不自言我",
    "T11n0310_079:0453b01": "有何罪，終不生怨恨。八萬四千歲亦不以",
    "T11n0310_079:0453b02": "惡眼視惡意魔，亦不自言我有何罪。目連！是",
    "T11n0310_079:0453b03": "健罵千人罵於忍力仙人過八萬四千歲已，",
    "T11n0310_079:0453b04": "知不可壞，生淨信心懺悔除罪，作是言：『汝以",
    "T11n0310_079:0453b05": "是事欲求何法？我亦願得是法。』目連！是健罵",
    "T11n0310_079:0453b06": "千人於仙人所得清淨心，供養恭敬尊重讚",
    "T11n0310_079:0453b07": "歎。仙人既受供養，而亦不生貪愛之心。目",
    "T11n0310_079:0453b08": "連！汝謂爾時忍力仙人，豈異人乎？勿作是",
    "T11n0310_079:0453b09": "念，則我身是。我時受是忍辱法，惡意魔所遣",
    "T11n0310_079:0453b10": "千人，惡口罵詈不休不息常輕於我，亦不能",
    "T11n0310_079:0453b11": "令我心異。目連！健罵千人於忍力仙人生清",
    "T11n0310_079:0453b12": "淨心已，懺悔罵罪，隨學忍力仙人，發阿耨",
    "T11n0310_079:0453b13": "多羅三藐三菩提心。我時教化令住佛法，是",
    "T11n0310_079:0453b14": "千人具足是六波羅蜜次第成佛，皆已入於",
    "T11n0310_079:0453b15": "無餘涅槃。目連！汝謂爾時惡意魔，常遣千人",
    "T11n0310_079:0453b16": "罵詈我者，豈異人乎？勿作是念，即調達是。",
    "T11n0310_079:0453b17": "[0453b17] 「復次目連！我念過世，自以其身施與眾生，為",
    "T11n0310_079:0453b18": "世間人而作奴僕。爾時眾人種種使我，有人",
    "T11n0310_079:0453b19": "使我分除屎尿、有人使我作除糞人、有人使",
    "T11n0310_079:0453b20": "我除土、有人使我取草、有人使我取穀米乳",
    "T11n0310_079:0453b21": "酪蘇油蜜、有人使我取薪炭火水，如是等",
    "T11n0310_079:0453b22": "種種事務皆使我取。目連！我不憶爾時生如",
    "T11n0310_079:0453b23": "是心，有人使我分除屎尿不隨去者，有人使",
    "T11n0310_079:0453b24": "我取花香瓔珞塗香末香飲食果[卄/爪]而便隨",
    "T11n0310_079:0453b25": "去。目連！我不憶爾時所好作務隨去，不好作",
    "T11n0310_079:0453b26": "務而不隨去。目連！我不念爾時隨剎利不隨",
    "T11n0310_079:0453b27": "婆羅門，隨婆羅門不隨剎利，隨逐毘舍不隨",
    "T11n0310_079:0453b28": "首陀羅，隨逐首陀羅不隨毘舍，隨逐剎利、婆",
    "T11n0310_079:0453b29": "羅門不隨毘舍、首陀羅，隨逐毘舍、首陀羅不",
    "T11n0310_079:0453c01": "隨剎利、婆羅門。亦不念有如是差別，是人大",
    "T11n0310_079:0453c02": "是人小，隨逐是人不隨是人。目連！但隨先喚",
    "T11n0310_079:0453c03": "我者，歡喜隨去。目連！我念本行菩薩道時，不",
    "T11n0310_079:0453c04": "念有人以如法事使我令作，終無有力而不",
    "T11n0310_079:0453c05": "為作。目連！我念本行菩薩道時，無有為事而",
    "T11n0310_079:0453c06": "不究竟，無有作善而善不終訖。舉要言之，我",
    "T11n0310_079:0453c07": "念本行菩薩道時，未曾貪身，何況財物。我行",
    "T11n0310_079:0453c08": "菩薩道時，於財物中不生我物想，我但以先",
    "T11n0310_079:0453c09": "業果報有財，於是財物生如是念：『此物當與",
    "T11n0310_079:0453c10": "眾生共用，於此物中我有分者眾生亦有。』目",
    "T11n0310_079:0453c11": "連！隨我行菩薩道得近佛法，不作是念：『於我",
    "T11n0310_079:0453c12": "物中言我有分、眾生有分，但念所有物是眾",
    "T11n0310_079:0453c13": "生物、我無有分。』目連！隨我得近佛法，則於其",
    "T11n0310_079:0453c14": "中樂不貪著、不攝不取，樂遠離諸法、不樂受",
    "T11n0310_079:0453c15": "諸法，樂一切空法、不樂一切法有，樂一切法",
    "T11n0310_079:0453c16": "寂、不樂諸法事相，樂本性無所有、不樂本",
    "T11n0310_079:0453c17": "性有所有。目連！我念本行菩薩道時，無量百",
    "T11n0310_079:0453c18": "千萬世，於夜闇中自然其身，失道眾生照示",
    "T11n0310_079:0453c19": "道處。目連，我念本行菩薩道時，無量百千萬",
    "T11n0310_079:0453c20": "世，噉肉眾生割肉施與。目連。我念本行菩薩",
    "T11n0310_079:0453c21": "道時。無量百千萬世。飲血眾生刺血施與。令",
    "T11n0310_079:0453c22": "得飽滿快樂。目連！舉要言之，於世間中若諸",
    "T11n0310_079:0453c23": "財物資生所用，於諸眾生終不貪惜，皆為不",
    "T11n0310_079:0453c24": "惱不害眾生，智者所許、賢聖所讚。我常如是",
    "T11n0310_079:0453c25": "長夜於諸眾生深行悲心。[0453c25] 「復次目連！我念過",
    "T11n0310_079:0453c26": "去作賈客主名為吉利，入於大海取大珍",
    "T11n0310_079:0453c27": "寶，安隱而出還達本國。是人入城到家門前，",
    "T11n0310_079:0453c28": "是時城中多有乞兒，圍繞在前作如是言：『善",
    "T11n0310_079:0453c29": "來安隱吉利大檀越！我等欲有所乞。若見許",
    "T11n0310_079:0454a01": "者，我等當乞。』目連！爾時吉利語諸乞人：『汝等",
    "T11n0310_079:0454a02": "可乞我所有物，能以相與無所貪惜。』時諸乞",
    "T11n0310_079:0454a03": "人語吉利言：『汝從大海所得寶物盡以與我，",
    "T11n0310_079:0454a04": "我等若爾皆得吉利。』如是目連！吉利即時以",
    "T11n0310_079:0454a05": "諸珍寶盡與乞兒，凡有八十億摩尼珠，一一",
    "T11n0310_079:0454a06": "皆直百億兩金。目連！是吉利以是多物施已，",
    "T11n0310_079:0454a07": "心無有異不生疑悔。爾時吉利以多寶物與",
    "T11n0310_079:0454a08": "乞人已，不入其家，復還至海採取珍寶。入海",
    "T11n0310_079:0454a09": "之後倍得寶物，過八十歲還到本國。欲入城",
    "T11n0310_079:0454a10": "時，見犯罪人殺者執縛，打惡聲鼓街巷唱令，",
    "T11n0310_079:0454a11": "將至殺處加以刑戮。時應死者遙見吉利，作",
    "T11n0310_079:0454a12": "是言：『賈客主施我無畏，救我死罪與我壽命。",
    "T11n0310_079:0454a13": "汝是大檀越賢善好人。』吉利聞已語應死者：",
    "T11n0310_079:0454a14": "『咄人！我今施汝無畏，救汝死罪。』即至殺者所，",
    "T11n0310_079:0454a15": "人人皆與一摩尼珠，價直一億兩金。『汝今小",
    "T11n0310_079:0454a16": "住，待我今者至王邊還。』爾時吉利疾至王所，",
    "T11n0310_079:0454a17": "白言大王：『我欲以好珍寶買此人命。』王答吉",
    "T11n0310_079:0454a18": "利：『是人罪不可恕，不可得買。若必欲買，汝",
    "T11n0310_079:0454a19": "所有物盡以與我，并自伏死乃可得脫。』目連！",
    "T11n0310_079:0454a20": "爾時吉利聞已歡喜，我得大利得滿所願，能",
    "T11n0310_079:0454a21": "救此人得稱我意。即時吉利得救此人免於死",
    "T11n0310_079:0454a22": "罪，即以居家所有財物，及於大海所得珍寶，",
    "T11n0310_079:0454a23": "無量千億金銀寶物，皆送與王。白大王言：『可",
    "T11n0310_079:0454a24": "放此人。我所有物盡現在此。』王受物已語殺",
    "T11n0310_079:0454a25": "者言：『將吉利殺。』答言：『爾諾。』受王命已，即縛",
    "T11n0310_079:0454a26": "吉利將至殺處，右手舉刀欲斫吉利。手直",
    "T11n0310_079:0454a27": "不下驚怪恐怖，即將吉利白王此事。目連！王",
    "T11n0310_079:0454a28": "聞此語，即自執刀欲殺吉利。舉刀欲斫，其王",
    "T11n0310_079:0454a29": "即時兩臂落地，得大衰惱發聲而死。目連！汝",
    "T11n0310_079:0454b01": "謂爾時吉利賈客主，豈異人乎？勿作是念，",
    "T11n0310_079:0454b02": "即我身是。爾時王者，即調達癡人是。目連！爾",
    "T11n0310_079:0454b03": "時調達欲奪我命，不能得奪。至於今世，我得",
    "T11n0310_079:0454b04": "阿耨多羅三藐三菩提，欲奪我命而亦不能。",
    "T11n0310_079:0454b05": "何以故？如來一切世間天人阿修羅中無能",
    "T11n0310_079:0454b06": "害者，何況調達癡人。調達於今謀集惡人來",
    "T11n0310_079:0454b07": "欲殺我，亦自方便欲得殺我，而失利養名聞",
    "T11n0310_079:0454b08": "勢力，生身直入阿鼻地獄。目連！我本行菩薩",
    "T11n0310_079:0454b09": "道時，不見利益眾生如調達者，而調達不知",
    "T11n0310_079:0454b10": "恩義。我本修菩薩道時，於眾生中猶如父母，",
    "T11n0310_079:0454b11": "以是因緣，當知如來於諸眾生悲心深厚。[0454b11] 「復",
    "T11n0310_079:0454b12": "次目連！過去久遠雪山王邊有五百群象，於",
    "T11n0310_079:0454b13": "中有一大象王為主，體貌可愛大力有智。時",
    "T11n0310_079:0454b14": "是象群宿出在山嶮隘難之處，唯有一道。爾",
    "T11n0310_079:0454b15": "時獵師見此象群，即夜於嶮道中大作坑埳，",
    "T11n0310_079:0454b16": "作是念：『此諸群象當墮此中，得屬於我，隨我",
    "T11n0310_079:0454b17": "所取。』夜作坑已，驅逐群象向嶮道坑。群象欲",
    "T11n0310_079:0454b18": "出，見有大坑不能得過。目連！時象群主以身",
    "T11n0310_079:0454b19": "橫在坑上為橋，使五百群象於脊上過。群象",
    "T11n0310_079:0454b20": "過已作勢踊跳。爾時山神說是偈言：",
    "T11n0310_079:0454b21": "「『惡人作深坑，  中有智象王，",
    "T11n0310_079:0454b22": "  度彼亦自度，  唐勞作深坑。』",
    "T11n0310_079:0454b23": "[0454b23] 「目連！汝謂爾時象王利根大力者，豈異人乎？",
    "T11n0310_079:0454b24": "勿作是念，即我身是。時五百群象，今五百比",
    "T11n0310_079:0454b25": "丘為調達所壞者是。爾時獵者，調達等五百",
    "T11n0310_079:0454b26": "比丘是，所謂蹇陀達多、迦樓羅提舍、三聞",
    "T11n0310_079:0454b27": "陀達多、拘迦梨提婆達多。目連！我常長夜",
    "T11n0310_079:0454b28": "見怖畏眾生施以無怖畏，見苦惱眾生施與",
    "T11n0310_079:0454b29": "安樂，貧窮眾生施以財物，墮邪道眾生示以",
    "T11n0310_079:0454c01": "正道，病痛眾生除其病苦，飢餓眾生施以飲",
    "T11n0310_079:0454c02": "食，食肉飲血眾生以身肉血施與。目連！我",
    "T11n0310_079:0454c03": "隨所願皆作不虛，我許眾生不生懈怠。目",
    "T11n0310_079:0454c04": "連！我發阿耨多羅三藐三菩提，於其中間所",
    "T11n0310_079:0454c05": "有誠言終不有異，所作精進懈廢休息，我不",
    "T11n0310_079:0454c06": "得阿耨多羅三藐三菩提耶。目連！我隨語而",
    "T11n0310_079:0454c07": "行、隨行而語。」",
    "T11n0310_079:0454c08": "答難品第七",
    "T11n0310_079:0454c09": "[0454c09] 爾時會中有一比丘名曰象手，從座而起，偏",
    "T11n0310_079:0454c10": "袒右肩右膝著地，合掌白佛言：「世尊！我從如",
    "T11n0310_079:0454c11": "來聞此難事，身毛為&#x7AEA;涕淚流下。我今欲問",
    "T11n0310_079:0454c12": "一事。世尊自言，我為菩薩時隨語而行、隨行",
    "T11n0310_079:0454c13": "而語。世尊從初願度一切眾生，若作是願，於",
    "T11n0310_079:0454c14": "今所度眾生未盡當入涅槃。如來滅後，或有",
    "T11n0310_079:0454c15": "人來難諸比丘：『汝等大師本願，當度一切眾",
    "T11n0310_079:0454c16": "生；眾生未盡而自滅度。』若有是難，當云何答？」",
    "T11n0310_079:0454c17": "[0454c17] 佛告象手比丘：「若有如是難者，應還問彼：『汝",
    "T11n0310_079:0454c18": "以何法為眾生？』彼人若言：『陰入界是眾生。』應",
    "T11n0310_079:0454c19": "還問彼：『為陰入界和合是眾生？為離散是眾",
    "T11n0310_079:0454c20": "生？』彼人若言：『陰入界和合是眾生。』應還語彼：",
    "T11n0310_079:0454c21": "『汝自答已。所以者何？和合是眾生，陰入界非",
    "T11n0310_079:0454c22": "眾生。佛所說法為離散故，不為和合。世尊樂",
    "T11n0310_079:0454c23": "離散行，不樂和合，和合中無眾生。』彼人若言：",
    "T11n0310_079:0454c24": "『但陰入界是眾生。』應還問言：『若爾者，一切草",
    "T11n0310_079:0454c25": "木瓦石皆是眾生。所以者何？汝說陰入界是",
    "T11n0310_079:0454c26": "眾生，是中亦有陰入界。』彼人答言：『是中無",
    "T11n0310_079:0454c27": "心、無心數法，故非眾生者。』應還問彼：『若爾",
    "T11n0310_079:0454c28": "者，一切眾生應是一眾生。何以故？如來不說",
    "T11n0310_079:0454c29": "陰入界有異。』彼人若言：『如來經中說有眾生，",
    "T11n0310_079:0455a01": "是故有眾生。』應還語彼：『汝自答已。何以故？如",
    "T11n0310_079:0455a02": "來經說離有離無。』彼人若言：『若爾者，無有道",
    "T11n0310_079:0455a03": "果。』應還問彼：『汝以何為果？』彼人若言：『我說",
    "T11n0310_079:0455a04": "決定第一義為果。』應還問彼：『決定第一義中",
    "T11n0310_079:0455a05": "無音聲語言，無音聲語言中不得言決定有",
    "T11n0310_079:0455a06": "無。汝說決定第一義為果，是決定第一義中",
    "T11n0310_079:0455a07": "無眾生、無眾生名字。是故汝說有眾生，此語",
    "T11n0310_079:0455a08": "自破。』[0455a08] 「復次象手！如來經說，於諸法中無有滅",
    "T11n0310_079:0455a09": "者，但滅苦惱。我如是通達諸法實相，隨所得",
    "T11n0310_079:0455a10": "法為眾生說，為無貪取、為遠離、為無戲論、",
    "T11n0310_079:0455a11": "為無作起。象手！若人如是知我法義，是人即",
    "T11n0310_079:0455a12": "能不為有無而起行業。若人不為有無而起",
    "T11n0310_079:0455a13": "行業，是人云何見有眾生、見無眾生？象手！",
    "T11n0310_079:0455a14": "是名常住諸法實相。是中無有憶想分別，無",
    "T11n0310_079:0455a15": "垢無淨、無來無去、無道無道果、無長無短、無",
    "T11n0310_079:0455a16": "方無圓、無形無色，是故說諸法一門，謂是定",
    "T11n0310_079:0455a17": "門。象手！是名見法門。入是見法門，名為能",
    "T11n0310_079:0455a18": "見佛。象手！於意云何？隨以何法見佛，是法已",
    "T11n0310_079:0455a19": "滅、今滅、當滅滅相耶？」[0455a19] 「不也。世尊！」[0455a19] 「於意云何？隨",
    "T11n0310_079:0455a20": "以何法見佛，是法已生、今生、當生生相耶？」[0455a20] 「不",
    "T11n0310_079:0455a21": "也。世尊！」[0455a21] 「象手！若爾者，如來不名為滅。」[0455a21] 「如是。世",
    "T11n0310_079:0455a22": "尊！」[0455a22] 「象手！彼人若言所有身相，我為是故言如",
    "T11n0310_079:0455a23": "來滅入涅槃已不復轉還，但見身相不轉還",
    "T11n0310_079:0455a24": "故名如來滅。應還問彼：『汝說身相成就為如",
    "T11n0310_079:0455a25": "來耶？』彼人若言：『我說身相成就名為如來。』應",
    "T11n0310_079:0455a26": "還答彼：『如佛經中不說身相名為如來。若說",
    "T11n0310_079:0455a27": "身相是如來者，一切瓦石山河草木皆是如",
    "T11n0310_079:0455a28": "來。』彼人若言：『一切瓦石山河草木，無有三十",
    "T11n0310_079:0455a29": "二大人相名如來者。』應答彼言：『汝說有三十",
    "T11n0310_079:0455b01": "二相名如來者，轉輪聖王則是如來。何以故？",
    "T11n0310_079:0455b02": "轉輪聖王身有三十二相。』彼人若言：『相入相",
    "T11n0310_079:0455b03": "法知相婆羅門說當作佛，是事為實。』應答彼",
    "T11n0310_079:0455b04": "言：『若有三十二相即應是佛。而汝自說相師",
    "T11n0310_079:0455b05": "見有三十二相，記當得作佛。汝今說佛相。』彼",
    "T11n0310_079:0455b06": "人若言：『我說佛十力、四無所畏、十八不共法、",
    "T11n0310_079:0455b07": "無漏根力覺道禪定解脫三昧等是為佛相。』",
    "T11n0310_079:0455b08": "應答彼言：『汝說十力等是佛相者，今應說佛",
    "T11n0310_079:0455b09": "體性。』彼人若言：『佛與是相異耶？』應答彼言：『汝",
    "T11n0310_079:0455b10": "自言是佛相，佛相非佛。』彼人若言：『更有無形",
    "T11n0310_079:0455b11": "無色法，是佛十力等為相。』應答彼言：『無形無",
    "T11n0310_079:0455b12": "色法，云何以有形有色為相？又汝若說無形",
    "T11n0310_079:0455b13": "無色法名為佛者，餘無形無色法皆可是佛。",
    "T11n0310_079:0455b14": "若是等法亦是佛者，是十力、四無所畏、十八",
    "T11n0310_079:0455b15": "不共法、根力覺道禪定解脫三昧等，亦應與",
    "T11n0310_079:0455b16": "是為相應。』象手！我諸弟子應當如是降伏癡",
    "T11n0310_079:0455b17": "人。[0455b17] 「復次象手！我本願得阿耨多羅三藐三菩",
    "T11n0310_079:0455b18": "提，度脫一切眾生。我坐道場得阿耨多羅三",
    "T11n0310_079:0455b19": "藐三菩提已，不得眾生、不得眾生名字。我坐",
    "T11n0310_079:0455b20": "道場但通達十二因緣法，是事有故是事有，",
    "T11n0310_079:0455b21": "是事無故是事無。何事有故有何事？何事無",
    "T11n0310_079:0455b22": "故無何事？所謂無明因緣故有諸行，諸行因",
    "T11n0310_079:0455b23": "緣故有識，識因緣故有名色，名色因緣故有",
    "T11n0310_079:0455b24": "六入，六入因緣故有觸，觸因緣故有受，受因",
    "T11n0310_079:0455b25": "緣故有愛，愛因緣故有取，取因緣故有有，有",
    "T11n0310_079:0455b26": "因緣故有生，生因緣故有老死，老死因緣故",
    "T11n0310_079:0455b27": "有憂悲苦惱，如是展轉但是大苦聚集。無明",
    "T11n0310_079:0455b28": "滅故諸行滅，諸行滅故識滅，識滅故名色滅，",
    "T11n0310_079:0455b29": "名色滅故六入滅，六入滅故觸滅，觸滅故受",
    "T11n0310_079:0455c01": "滅，受滅故愛滅，愛滅故取滅，取滅故有滅，有",
    "T11n0310_079:0455c02": "滅故生滅，生滅故老死滅，老死滅故憂悲苦",
    "T11n0310_079:0455c03": "惱滅，是中但是大苦聚滅。我於是中生眼智",
    "T11n0310_079:0455c04": "明覺，通達如是無中無後無壞解脫。如來通",
    "T11n0310_079:0455c05": "達是解脫故不得餘法，但得眾因緣生法。象",
    "T11n0310_079:0455c06": "手！如來是通達諸法，隨以如是為眾生說。象",
    "T11n0310_079:0455c07": "手！若諸佛生、若諸佛不生，諸法性相常住不",
    "T11n0310_079:0455c08": "異，謂名色不失、不相違背、不生不起。象手！我",
    "T11n0310_079:0455c09": "常如是說法，汝等亦應隨我意知。我為汝等",
    "T11n0310_079:0455c10": "說如是法，汝等但當勤修行之。象手！大師所",
    "T11n0310_079:0455c11": "應為弟子事事，我盡作已。汝等如所說行，於",
    "T11n0310_079:0455c12": "諸法中當得智明。」[0455c12] 爾時象手白佛言：「世尊！若",
    "T11n0310_079:0455c13": "有人言：『如來所說正法滅故，誰當示導？無說",
    "T11n0310_079:0455c14": "導故名正法滅，正法滅故名如來滅，如是",
    "T11n0310_079:0455c15": "亦名不度一切眾生。』」[0455c15] 佛告象手：「若人如是難",
    "T11n0310_079:0455c16": "問，應如是答：『佛是一切智人，皆知皆見，常",
    "T11n0310_079:0455c17": "待眾生可度時節，雖入涅槃猶能有益。又佛",
    "T11n0310_079:0455c18": "今與未來世佛授記作佛，是則佛種相續不",
    "T11n0310_079:0455c19": "絕。一切佛法是一佛法，是故說名如來法，如",
    "T11n0310_079:0455c20": "來法者即是佛法。』是故當知，如來本行菩薩",
    "T11n0310_079:0455c21": "道時，隨語而行、隨行而語。」[0455c21] 象手白佛言：「希有",
    "T11n0310_079:0455c22": "世尊！如來善能通達推求一切諸法。善能通",
    "T11n0310_079:0455c23": "達一切法故，身口意業智慧為首，皆隨智慧。",
    "T11n0310_079:0455c24": "世尊本行菩薩道時，隨語而行、隨行而語。」[0455c24] 佛",
    "T11n0310_079:0455c25": "告象手：「如是如是。象手！如汝所說。我本行菩",
    "T11n0310_079:0455c26": "薩道時，隨語而行、隨行而語。象手！若人實說，",
    "T11n0310_079:0455c27": "誰不錯謬，出於世間饒益眾生安樂天人，一",
    "T11n0310_079:0455c28": "切大師說正道者，正智解脫無有戲論，到於",
    "T11n0310_079:0455c29": "彼岸度未度者，如來世尊當說我是，是為實",
    "T11n0310_079:0456a01": "語者。象手！若人實語，誰是不誑者？知恩報恩",
    "T11n0310_079:0456a02": "者當說我是，是我為實語。若有眾生小事於",
    "T11n0310_079:0456a03": "我，是事不失。象手！我從初發阿耨多羅三藐",
    "T11n0310_079:0456a04": "三菩提心已來，於其中間心無退轉，亦不憶",
    "T11n0310_079:0456a05": "念貪樂聲聞辟支佛乘、我當得是法。但一發",
    "T11n0310_079:0456a06": "心，欲教弟子求辟支佛。象手！過去久遠我時",
    "T11n0310_079:0456a07": "作外道仙人，智慧明利多聞辯才得深法忍。",
    "T11n0310_079:0456a08": "時有五百年少婆羅門，見在居家五欲過患，",
    "T11n0310_079:0456a09": "見出家利出家學道，皆來詣我。即為說法，得",
    "T11n0310_079:0456a10": "辟支佛道具六神通，心得自在具如意足，常",
    "T11n0310_079:0456a11": "以神力飛入城邑聚落乞食，供養於我。我作",
    "T11n0310_079:0456a12": "是念：『如是成就大淨智人，我則不應受其供",
    "T11n0310_079:0456a13": "養。是諸仙人我教化故得如是法，而我不得。』",
    "T11n0310_079:0456a14": "為得是法、未證當證，故勤行精進。象手！我勤",
    "T11n0310_079:0456a15": "精進為證是法，時淨居天來現其身而告我",
    "T11n0310_079:0456a16": "言：『莫貪是智。汝應當得阿耨多羅三藐三菩",
    "T11n0310_079:0456a17": "提，應度無量無邊眾生。』象手！我時聞已不復",
    "T11n0310_079:0456a18": "修道，心得第一歡喜快樂，半月靜坐樂悉遍",
    "T11n0310_079:0456a19": "身。象手！菩薩成就四法，諸天開悟得歡喜心，",
    "T11n0310_079:0456a20": "自知當得阿耨多羅三藐三菩提。何等四？一",
    "T11n0310_079:0456a21": "者菩薩自深發阿耨多羅三藐三菩提心，亦",
    "T11n0310_079:0456a22": "教他人令深發心。二者見發大乘人心不生",
    "T11n0310_079:0456a23": "嫉，不作是念：『阿耨多羅三藐三菩提唯我當",
    "T11n0310_079:0456a24": "得，餘不應得。』三者眾生所行隨時而誨，好意",
    "T11n0310_079:0456a25": "共語將護其善。四者常自勤心廣求諸法，為",
    "T11n0310_079:0456a26": "他人說無所慳&#x608B;。象手！菩薩摩訶薩成就此",
    "T11n0310_079:0456a27": "四法，諸天開悟知當作佛。」[0456a27] 爾時世尊欲明了",
    "T11n0310_079:0456a28": "此事而說偈言：",
    "T11n0310_079:0456a29": "「菩薩以堅心，  住於無上乘，",
    "T11n0310_079:0456b01": " 亦能化眾生，  令住於此乘。",
    "T11n0310_079:0456b02": " 本行菩薩時，  常無嫉恚心，",
    "T11n0310_079:0456b03": " 勤行發精進，  喜心轉增益。",
    "T11n0310_079:0456b04": " 見諸眾生惡，  知時而化喻，",
    "T11n0310_079:0456b05": " 常以慈悲心，  而無有瞋恚。",
    "T11n0310_079:0456b06": " 常勤行求法，  流布與眾生，",
    "T11n0310_079:0456b07": " 以法充一切，  如雨普流潤。",
    "T11n0310_079:0456b08": " 行是四法者，  諸天所開悟，",
    "T11n0310_079:0456b09": " 汝當得作佛，  勿生疑惑心。",
    "T11n0310_079:0456b10": " 菩薩聞是已，  勇猛發精進，",
    "T11n0310_079:0456b11": " 是事必應實，  我定當作佛。",
    "T11n0310_079:0456b12": " 如是諸菩薩，  以精進及願，",
    "T11n0310_079:0456b13": " 憶念智與慧，  而自轉高大。",
    "T11n0310_079:0456b14": " 若有諸如來，  出現於世間，",
    "T11n0310_079:0456b15": " 是菩薩則有，  如是諸功德。",
    "T11n0310_079:0456b16": " 大人所恭敬，  諸王及臣民，",
    "T11n0310_079:0456b17": " 皆生歡喜心，  知是有道者。",
    "T11n0310_079:0456b18": " 經書章句義，  文頌算數事，",
    "T11n0310_079:0456b19": " 皆悉善通達，  眾生中最上。",
    "T11n0310_079:0456b20": " 聰達有智慧，  造事不以力，",
    "T11n0310_079:0456b21": " 但以其策謀，  而能有所成。",
    "T11n0310_079:0456b22": " 摧伏諸戰陣，  不以身手力，",
    "T11n0310_079:0456b23": " 但以智慧力，  自然而降伏。",
    "T11n0310_079:0456b24": " 諸王及臣民，  皆歎未曾有，",
    "T11n0310_079:0456b25": " 憐愍眾生故，  生在於世間。",
    "T11n0310_079:0456b26": " 諸人僉皆知，  謂與天共語，",
    "T11n0310_079:0456b27": " 何故知如此？  以知我心故。",
    "T11n0310_079:0456b28": " 是菩薩常得，  值遇見諸佛，",
    "T11n0310_079:0456b29": " 往詣諮請問，  能大益眾生。",
    "T11n0310_079:0456c01": " 諸佛答問已，  斷了所疑惑，",
    "T11n0310_079:0456c02": " 能利諸眾生，  皆使得歡喜。",
    "T11n0310_079:0456c03": " 佛示神通力，  受記當作佛，",
    "T11n0310_079:0456c04": " 是故此菩薩，  心得大歡喜。",
    "T11n0310_079:0456c05": " 所愛貴重物，  內外無貪惜，",
    "T11n0310_079:0456c06": " 是故大歡喜，  自知當作佛。",
    "T11n0310_079:0456c07": " 普慈覆一切，  常無瞋恨心，",
    "T11n0310_079:0456c08": " 是故大歡喜，  自知當作佛。",
    "T11n0310_079:0456c09": " 諸佛所稱讚，  已得深妙忍，",
    "T11n0310_079:0456c10": " 是故大歡喜，  自知當作佛。",
    "T11n0310_079:0456c11": " 不依止諸法，  知法不可依，",
    "T11n0310_079:0456c12": " 得如是智慧，  身能飛虛空。",
    "T11n0310_079:0456c13": " 其心不在內，  亦復不在外，",
    "T11n0310_079:0456c14": " 出過一切想，  故得無上忍。",
    "T11n0310_079:0456c15": " 長夜以慈悲，  普念諸眾生，",
    "T11n0310_079:0456c16": " 以是福德故，  得見無量佛。",
    "T11n0310_079:0456c17": " 一切身皆是，  佛身無差別，",
    "T11n0310_079:0456c18": " 能得如是忍，  以法自增長。",
    "T11n0310_079:0456c19": " 發心菩提者，  誰不隨而學，",
    "T11n0310_079:0456c20": " 堅住於正法，  得如是功德。",
    "T11n0310_079:0456c21": " 是故求道者，  常應勤求法，",
    "T11n0310_079:0456c22": " 以法求自利，  增益於菩提。」",
    "T11n0310_079:0456c23": "富樓那品第八",
    "T11n0310_079:0456c24": "[0456c24] 爾時富樓那彌多羅尼子白佛言：「希有世尊！",
    "T11n0310_079:0456c25": "世尊過去世行菩薩道時，善能堅住種種善",
    "T11n0310_079:0456c26": "法。」[0456c26] 佛言：「如是如是。富樓那！我長夜行菩薩",
    "T11n0310_079:0456c27": "道時，堅住善法。」爾時世尊欲明了此事而",
    "T11n0310_079:0456c28": "說偈言：",
    "T11n0310_079:0456c29": "「求法能得法，  是為佛道本。",
    "T11n0310_079:0457a01": " 常勤修習法，  遠離於非法，",
    "T11n0310_079:0457a02": " 常行於正道，  遠離諸邪道，",
    "T11n0310_079:0457a03": " 常修習諸佛，  所可親近道，",
    "T11n0310_079:0457a04": " 是則離諸難，  能得無難處。",
    "T11n0310_079:0457a05": " 得無難處已，  精進必不虛，",
    "T11n0310_079:0457a06": " 在二最尊貴，  諸形色中上，",
    "T11n0310_079:0457a07": " 眷屬具成就，  於諸一切勝。",
    "T11n0310_079:0457a08": " 堅心常安住，  戒品忍辱品，",
    "T11n0310_079:0457a09": " 亦住精進品，  增長於禪智，",
    "T11n0310_079:0457a10": " 於諸眾生中，  常能為上首，",
    "T11n0310_079:0457a11": " 功德中亦勝，  了義無所畏。」",
    "T11n0310_079:0457a12": "[0457a12] 爾時富樓那白佛言：「世尊！如是妙法，誰當不",
    "T11n0310_079:0457a13": "學？但念我等本昔懈怠，不望佛智、不自信得",
    "T11n0310_079:0457a14": "如是佛慧，以聲聞乘而自出度。世尊！我從今",
    "T11n0310_079:0457a15": "日示教利喜諸菩薩眾令住佛法。何以故？諸",
    "T11n0310_079:0457a16": "佛世尊行難行者。世尊本行菩薩道時，為眾",
    "T11n0310_079:0457a17": "生故常行如是甚難大事，如是事者一切阿",
    "T11n0310_079:0457a18": "羅漢辟支佛尚無，況餘眾生。世尊！如是甚難",
    "T11n0310_079:0457a19": "大事，唯諸菩薩摩訶薩等憐愍饒益一切眾",
    "T11n0310_079:0457a20": "生故，行菩薩道時有如是等無量無邊阿僧",
    "T11n0310_079:0457a21": "祇甚難大事。世尊！諸菩薩行如是甚難大事，",
    "T11n0310_079:0457a22": "得阿耨多羅三藐三菩提已，能轉法輪度脫",
    "T11n0310_079:0457a23": "苦惱眾生。」[0457a23] 佛言：「如是如是。富樓那！如汝所說。",
    "T11n0310_079:0457a24": "諸菩薩摩訶薩深發阿耨多羅三藐三菩提",
    "T11n0310_079:0457a25": "心，為一切眾生求利安樂，於一切眾生有大",
    "T11n0310_079:0457a26": "慈悲。為一切眾生故行菩薩道時，有如是等",
    "T11n0310_079:0457a27": "無量無邊阿僧祇甚深極難大願大事。」[0457a27] 佛說",
    "T11n0310_079:0457a28": "經已，慧命富樓那，時會四眾，天、人、龍神、乾闥",
    "T11n0310_079:0457a29": "婆、阿修羅等，皆大歡喜，信受佛語。"
}