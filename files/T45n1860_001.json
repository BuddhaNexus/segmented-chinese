{
    "T45n1860_001:0201a02": "No. 1860 [cf. No. 1858]",
    "T45n1860_001:0201a03": "肇論新疏卷上",
    "T45n1860_001:0201a05": "五臺大萬聖祐國寺開山住持",
    "T45n1860_001:0201a06": "釋源大白馬寺宗主贈邽國公",
    "T45n1860_001:0201a07": "海印開法大師長講沙門文才述",
    "T45n1860_001:0201a08": "[0201a08] 始自好誦斯論。亦粗玩其辭。尚未能吮其理",
    "T45n1860_001:0201a09": "味以其心也。及&#x96B7;樊川之興教。得雲庵達禪",
    "T45n1860_001:0201a10": "師疏又數年應寧夏命。復獲唐光瑤禪師。并",
    "T45n1860_001:0201a11": "有宋淨源法師二家註記。反復參訂醇疵紛",
    "T45n1860_001:0201a12": "錯。似有未盡乎論旨之妙夥矣。且論之淵粹",
    "T45n1860_001:0201a13": "簡蘊。見稱所自來。其辭文其施辯。非深入",
    "T45n1860_001:0201a14": "實相踞樂說善巧之峰者。莫之為之。予固以",
    "T45n1860_001:0201a15": "為開方等之巨鑰。游性海之洪舟。運權不之",
    "T45n1860_001:0201a16": "均車。排異見之正說。真一乘師子吼之雅作。",
    "T45n1860_001:0201a17": "欲乎吾人之性學者。先著鞭於此。此而通。則",
    "T45n1860_001:0201a18": "大方之理弗虞而妙獲者矣。嗟呼姚秦迄唐",
    "T45n1860_001:0201a19": "二百餘載。歷賢首清涼圭山賢聖之僧。皆援",
    "T45n1860_001:0201a20": "之以斷大義。獨不為發揮其曲要以召方來。",
    "T45n1860_001:0201a21": "致令諸說鑿柄紛綸。莫知所以裁之之正。乃",
    "T45n1860_001:0201a22": "因暇日謹摭諸先覺之說。別為訓解以授座",
    "T45n1860_001:0201a23": "下愧夫迫於緣冗。每釋義引據。弗獲課虛細",
    "T45n1860_001:0201a24": "以討求。冀同衣同德之士。恕以荒斐失而正",
    "T45n1860_001:0201a25": "之可也。",
    "T45n1860_001:0201a26": "[0201a26] 肇論 肇即作者之名。論乃所作之法。人法",
    "T45n1860_001:0201a27": "合目。為一部之都名也。以四論前後異出。又",
    "T45n1860_001:0201a28": "各宗一義。欲合為一。不可遍目。乃復作宗本",
    "T45n1860_001:0201a29": "一章。冠於論首。但云肇論宗釋皆屬。而言",
    "T45n1860_001:0201b01": "論者謂假立賓主。決判甚深。往復推徵。示物",
    "T45n1860_001:0201b02": "修悟。故名為論。然有二種。一者宗論。宗經立",
    "T45n1860_001:0201b03": "義。如起信唯識等。二者釋論。但隨經解釋。如",
    "T45n1860_001:0201b04": "智論等。今此四論是初非後。",
    "T45n1860_001:0201b05": "[0201b05] 後秦長安釋僧肇作 通鑑說。符健據關中",
    "T45n1860_001:0201b06": "國號大秦。至符堅末年。姚萇篡立亦號為秦。",
    "T45n1860_001:0201b07": "故史家乃以前後字別之。論主在後秦也。長",
    "T45n1860_001:0201b08": "安即今安西。釋謂釋迦。即僧之通姓。以如來",
    "T45n1860_001:0201b09": "姓釋迦氏故也。安公創式。遠&#x53F6;阿含。千古遵",
    "T45n1860_001:0201b10": "依。迄今未替。僧肇即論主之諱。本傳略云。京",
    "T45n1860_001:0201b11": "兆人。歷觀經史備盡墳籍。志好玄微。每以莊",
    "T45n1860_001:0201b12": "老為心要。故歎曰。美則美矣。然其棲神冥累",
    "T45n1860_001:0201b13": "之方猶未盡善後。見舊維摩經歡喜頂受。乃",
    "T45n1860_001:0201b14": "言始知所歸矣。因此出家學善方等。兼通三",
    "T45n1860_001:0201b15": "藏。聞羅什在姑臧。自遠從之。什嗟賞無極。及",
    "T45n1860_001:0201b16": "什來長安。肇亦隨入。姚興&#x52C5;令入逍遙園詳",
    "T45n1860_001:0201b17": "定經論。所著四論并註維摩經。及製諸經論",
    "T45n1860_001:0201b18": "序。並傳於世。作猶製也造也。義誠佛說論自",
    "T45n1860_001:0201b19": "已為。蓋作其辭而弗蘊其義也。",
    "T45n1860_001:0201b20": "[0201b20] 宗本義 四論所崇曰宗。本謂根本通法及",
    "T45n1860_001:0201b21": "義。法有通別。通者。即實相之一心。中吳淨源",
    "T45n1860_001:0201b22": "法師云。然茲四論宗其一心。然四論雖殊。亦",
    "T45n1860_001:0201b23": "各述此一心之義也。別者。即四論所宗各殊。",
    "T45n1860_001:0201b24": "所以爾者。非一心無以攝四法。非四法無以",
    "T45n1860_001:0201b25": "示一心。即一是四即四是一。義謂義理依前",
    "T45n1860_001:0201b26": "法體以顯義相。法通義通法別義別。此中四",
    "T45n1860_001:0201b27": "段之義如其分齊。是下四論之所宗。據此非",
    "T45n1860_001:0201b28": "宗本無以統四論。非四論無以開宗本。以法",
    "T45n1860_001:0201b29": "為本所宗。即本以義為本本亦即義。若法義",
    "T45n1860_001:0201c01": "兩分本屬法時本之義也。",
    "T45n1860_001:0201c02": "[0201c02] 本無實相法性性空緣會 此五名諸經通",
    "T45n1860_001:0201c03": "有。義雖差殊不越理事。今始終相躡略而釋",
    "T45n1860_001:0201c04": "之。初謂緣會之事緣前元無。故云本無。無相",
    "T45n1860_001:0201c05": "之相復云實相。即此實相是諸法性。故云法",
    "T45n1860_001:0201c06": "性。此性真空故復云性空。復由性空之理不",
    "T45n1860_001:0201c07": "離於事。以理從事復名緣會。謂因緣會集而",
    "T45n1860_001:0201c08": "有諸法。或名緣集緣生等。皆意在法也。杜順",
    "T45n1860_001:0201c09": "和尚云離真理外無片事可得。",
    "T45n1860_001:0201c10": "[0201c10] 一義耳 義依法顯。法既理事一源。義豈容",
    "T45n1860_001:0201c11": "殊不可取於五名計有五法。各是一義。此中",
    "T45n1860_001:0201c12": "以本從末唯末非本。亦一義。攝末歸本唯本",
    "T45n1860_001:0201c13": "非末。亦一義。若本末混融際限不分。尤一義",
    "T45n1860_001:0201c14": "也。若對下不遷釋之。緣會物也。本無等理也。",
    "T45n1860_001:0201c15": "由一義故。即遷而不遷。所以為下不遷論宗。",
    "T45n1860_001:0201c16": "[0201c16] 何則 徵也。",
    "T45n1860_001:0201c17": "[0201c17] 一切諸法緣會而生 若色若心因緣會集。",
    "T45n1860_001:0201c18": "而後生起。",
    "T45n1860_001:0201c19": "[0201c19] 緣會而生則未生無有。緣離則滅 初句躡",
    "T45n1860_001:0201c20": "前因緣是因諸法是果。因無果有無有是處。",
    "T45n1860_001:0201c21": "此約前際。後句既法自緣生有為遷謝。因緣",
    "T45n1860_001:0201c22": "離散諸法滅謝。此約後際。",
    "T45n1860_001:0201c23": "[0201c23] 如其真有有則無滅 真謂真實。若法實有",
    "T45n1860_001:0201c24": "有應無滅。法既隨滅。知非真有。下論云。夫有",
    "T45n1860_001:0201c25": "若真有豈待緣而後有哉。中觀云。法若實有",
    "T45n1860_001:0201c26": "則不應無等。",
    "T45n1860_001:0201c27": "[0201c27] 以此而推。故知雖今現有。有而性常自空。性",
    "T45n1860_001:0201c28": "常自空故謂之性空 即末顯本也。約前後",
    "T45n1860_001:0201c29": "際觀現在法。既但緣集而生。豈待緣離然後",
    "T45n1860_001:0202a01": "方滅。以因緣非和即今常離。即今亦滅。色即",
    "T45n1860_001:0202a02": "是空其性本然。故即緣生是性空爾。清涼聖",
    "T45n1860_001:0202a03": "師云。緣生無性當體即真。",
    "T45n1860_001:0202a04": "[0202a04] 性空故。故曰法性 真空是諸法之性。",
    "T45n1860_001:0202a05": "[0202a05] 法性如是。故曰實相 如是謂空也。空無相",
    "T45n1860_001:0202a06": "故。故名實相。",
    "T45n1860_001:0202a07": "[0202a07] 實相自無。非推之使無。故名本無 緣集之",
    "T45n1860_001:0202a08": "法當體元空。如鏡像谷響不待推斥使令無",
    "T45n1860_001:0202a09": "之即此實相為本無也。下論云。豈待宰割以",
    "T45n1860_001:0202a10": "求通哉。此揀小乘析色名空。上列名則從本",
    "T45n1860_001:0202a11": "及末。此中推義則自末至本。然本末鎔融。非",
    "T45n1860_001:0202a12": "前非後非一非異也。",
    "T45n1860_001:0202a13": "[0202a13] 言不有不無者 諸經論中多明四句。謂有",
    "T45n1860_001:0202a14": "無亦有亦無。非有非無。依法表德。不出此四。",
    "T45n1860_001:0202a15": "又約破計遣謗亦有四句。謂非有非無非非",
    "T45n1860_001:0202a16": "有。非非無非亦有亦無。今所牒者。前之第四",
    "T45n1860_001:0202a17": "及後之初二句。所以偏牒此而明者。為遣二",
    "T45n1860_001:0202a18": "見故。遮示中道故。令心無住故為下不真空",
    "T45n1860_001:0202a19": "論之宗。",
    "T45n1860_001:0202a20": "[0202a20] 不如(同也)有見常見之有。邪見斷見之無耳",
    "T45n1860_001:0202a21": " 初約破計以釋。佛性論第三云。一切諸見不",
    "T45n1860_001:0202a22": "出有無二種。由有見故所以執常。於無見中",
    "T45n1860_001:0202a23": "復有二種。一邪見。謂一切無因無果並撥三",
    "T45n1860_001:0202a24": "世故。二斷見謂唯有現在不信未來故。準此",
    "T45n1860_001:0202a25": "因有生常。因無生邪斷之二也。故論雙敘之。",
    "T45n1860_001:0202a26": "經中為破此見而云不有不無。論敘云。不同",
    "T45n1860_001:0202a27": "計有之見是常見之有。故云。不有不同計無",
    "T45n1860_001:0202a28": "之見。是邪見斷見之無。故云不無。不如二言",
    "T45n1860_001:0202a29": "貫下邪斷。",
    "T45n1860_001:0202b01": "[0202b01] 若以(猶執也)有為有(常也)則以無為無(斷也)有既不",
    "T45n1860_001:0202b02": "有則無無也 約起滅釋也。初二句明相因",
    "T45n1860_001:0202b03": "而起。但起一見一見隨生。如見牛有角謂兔",
    "T45n1860_001:0202b04": "無角等。故密嚴云。要待於有法而起於無見。",
    "T45n1860_001:0202b05": "此所治之病也。後二句明相因而滅。苟治一",
    "T45n1860_001:0202b06": "見一見隨亡。經中既云非有。故亦非無。故密",
    "T45n1860_001:0202b07": "嚴云。有法本自無無見何所待。此能治之藥",
    "T45n1860_001:0202b08": "也。偉哉善巧曲盡經旨。",
    "T45n1860_001:0202b09": "[0202b09] 夫欲存(猶取也)無以觀法者。可謂識法實相矣。",
    "T45n1860_001:0202b10": "是謂雖觀有。而無所取相 約觀行釋也。法",
    "T45n1860_001:0202b11": "即緣生諸法。謂從緣雖空不可存無以觀。無",
    "T45n1860_001:0202b12": "則三學六度與五逆十惡空而無果。由非無",
    "T45n1860_001:0202b13": "故一切法皆立也。不取相者。謂緣起雖有亦",
    "T45n1860_001:0202b14": "不可取相以觀。取則有為生滅行何契真。由",
    "T45n1860_001:0202b15": "非有故心不住相。建一功立一德靡不合道。",
    "T45n1860_001:0202b16": "如斯見法方識實相。實相之言在上義屬於",
    "T45n1860_001:0202b17": "下。即中道佛性觀也。此中意趣無邊不能繁",
    "T45n1860_001:0202b18": "敘。如涅槃及止觀等說。上三義釋名。前二離",
    "T45n1860_001:0202b19": "過後一成行。",
    "T45n1860_001:0202b20": "[0202b20] 然則法相為無相之相。聖人之心為住無所",
    "T45n1860_001:0202b21": "住矣 法相者。所觀之境屬前實相也。既非",
    "T45n1860_001:0202b22": "有無何有相狀。且對無住之心。義言相爾故。",
    "T45n1860_001:0202b23": "云無相之相。聖人等者。能觀之心得無分別。",
    "T45n1860_001:0202b24": "俱名聖人。然地前修真如三昧者。亦許倣行",
    "T45n1860_001:0202b25": "雙照有無名住。既不存無。又不取相即住而",
    "T45n1860_001:0202b26": "無住也。性宗修人雖具縛凡夫。苟有夙熏誠",
    "T45n1860_001:0202b27": "可留心。今舉聖心令人慕式也。",
    "T45n1860_001:0202b28": "[0202b28] 三乘等觀性空而得道也。性空者。謂諸法實",
    "T45n1860_001:0202b29": "相也 等謂平等。道謂自乘菩提。所以約人",
    "T45n1860_001:0202c01": "辨者。恐疑實相之外別有三乘異證。而不知",
    "T45n1860_001:0202c02": "三乘機器隨熏有差所觀性空無異。故身子",
    "T45n1860_001:0202c03": "云。我等同入法性。佛讚迦葉同一解脫。亦如",
    "T45n1860_001:0202c04": "三獸渡河河無異水。",
    "T45n1860_001:0202c05": "[0202c05] 見法實相故云正觀。若其異者便為邪觀",
    "T45n1860_001:0202c06": " 正邪二觀諸經通說。今約實相辨邪正也。大",
    "T45n1860_001:0202c07": "論云。除實相外餘皆魔事。",
    "T45n1860_001:0202c08": "[0202c08] 設二乘不見此理。則顛倒也 此有二說。一",
    "T45n1860_001:0202c09": "則只是三乘中二乘。意云。設若小乘不見性",
    "T45n1860_001:0202c10": "空之理。則亦顛倒不克果證。以二乘但見無",
    "T45n1860_001:0202c11": "常。不見於常是顛倒故。此則大小形對可說。",
    "T45n1860_001:0202c12": "小且尚耳。況大乘耶。二則前云三乘。乃通教",
    "T45n1860_001:0202c13": "所被學法空者。故同觀實相為正觀。今此二",
    "T45n1860_001:0202c14": "乘乃藏教所被愚法者。意云。設若愚法二乘",
    "T45n1860_001:0202c15": "亦須觀性空之理而取證。若不見此理則顛",
    "T45n1860_001:0202c16": "倒故不證。大疏破有教引成實云。我今正明",
    "T45n1860_001:0202c17": "三藏中實義。實義即空。清涼鈔云。不可不見",
    "T45n1860_001:0202c18": "實義而得道也。以生空亦雙空之一分。又何",
    "T45n1860_001:0202c19": "太異。故前云等觀。",
    "T45n1860_001:0202c20": "[0202c20] 是以三乘觀法無異。但心有大小為差耳",
    "T45n1860_001:0202c21": " 所趣實相唯一。能趣根宜成異。器有廣狹智",
    "T45n1860_001:0202c22": "有淺深。運有自他進有迂直證有單雙。此則",
    "T45n1860_001:0202c23": "差在於人不在於法。",
    "T45n1860_001:0202c24": "[0202c24] 漚和般若者。大慧之稱(名也)也 雙牒其名通",
    "T45n1860_001:0202c25": "屬其體。智論第十八云。摩訶般若秦言大慧。",
    "T45n1860_001:0202c26": "漚和者。此云方便。一念兼之故名大慧。二乘",
    "T45n1860_001:0202c27": "孤慧獨&#x9834;慧而非大。為下般若一論之宗。",
    "T45n1860_001:0202c28": "[0202c28] 見法實相謂之般若。能不形(猶顯也)證漚和功也",
    "T45n1860_001:0202c29": " 初二句明得名。由見實相故名般若。後二",
    "T45n1860_001:0203a01": "句見而非證。直由大悲導智。令不證空。出二",
    "T45n1860_001:0203a02": "乘也。淨名云。無方便慧縛有方便慧解。以無",
    "T45n1860_001:0203a03": "悲之智醉寂滅酒。墮無為阬故。",
    "T45n1860_001:0203a04": "[0203a04] 適(往也)化眾生謂之漚和。不染塵累(去聲)般若",
    "T45n1860_001:0203a05": "力也 亦初二句明得名。由化眾生故名方",
    "T45n1860_001:0203a06": "便。後二句化而不染。復由大智導悲令塵不",
    "T45n1860_001:0203a07": "染。異凡夫也。淨名云。無慧方便縛有慧方便",
    "T45n1860_001:0203a08": "解。以無慧方便投愛見網沒有相林。故塵謂",
    "T45n1860_001:0203a09": "五欲塵境。累謂生死過患。",
    "T45n1860_001:0203a10": "[0203a10] 然則般若之門觀空。漚和之門涉有。涉有而",
    "T45n1860_001:0203a11": "未始(暫也)迷虛。故常處(居也)有而不染。不厭",
    "T45n1860_001:0203a12": "(棄也)有而觀空故。觀空而不證 承前以即不",
    "T45n1860_001:0203a13": "滯也。初二句約觀空有以分權實。涅槃為空",
    "T45n1860_001:0203a14": "生死為有。後四句正顯不滯。以二智雙融",
    "T45n1860_001:0203a15": "之一心。觀空有無二之真諦。如觀色是有色",
    "T45n1860_001:0203a16": "即空。故豈曾瞥然而迷性空。以不迷空。所以",
    "T45n1860_001:0203a17": "常居有境塵不能染。下句反此可知。是謂二",
    "T45n1860_001:0203a18": "諦相符二行相資。如車二輪。猶鳥二翼。翔空",
    "T45n1860_001:0203a19": "致遠互缺無能。由空門出生死入涅槃。由有",
    "T45n1860_001:0203a20": "門建佛法化眾生。然理量無二生涅一如故。",
    "T45n1860_001:0203a21": "不滯空而累有也。",
    "T45n1860_001:0203a22": "[0203a22] 是謂一念之力權慧具矣。一念之力權慧具",
    "T45n1860_001:0203a23": "矣 念謂慧念。言一者極少時也。權謂權智",
    "T45n1860_001:0203a24": "即前方便。慧謂實智即前般若。謂少時一念",
    "T45n1860_001:0203a25": "二智俱備。再言之者歎其智妙。",
    "T45n1860_001:0203a26": "[0203a26] 好思歷然可解 歷然者謂。理甚昭著。歷歷",
    "T45n1860_001:0203a27": "分明可領解也。",
    "T45n1860_001:0203a28": "[0203a28] 泥洹盡諦者 華梵雙出。古譯滅諦為盡諦。",
    "T45n1860_001:0203a29": "盡義在下。此亦牒經而釋。為下無名論之宗",
    "T45n1860_001:0203b01": "直結盡而已 結謂一切結使亦兼諸業。即",
    "T45n1860_001:0203b02": "集諦也。然約喻明。如世繩結最難解理。",
    "T45n1860_001:0203b03": "[0203b03] 則生死永滅。故謂盡耳 生死苦諦也。連前",
    "T45n1860_001:0203b04": "即三雜染亦名三障。此三種障更相由藉能",
    "T45n1860_001:0203b05": "障涅槃。今約治道總說云盡。若別說者。即十",
    "T45n1860_001:0203b06": "惡等業信位能滅。惑有本末。本即根本不覺",
    "T45n1860_001:0203b07": "末即枝末不覺。末中復有七類。謂三細四",
    "T45n1860_001:0203b08": "&#x9E81;。生死亦二。一分段二變易。自地前三賢斷",
    "T45n1860_001:0203b09": "&#x9E81;中&#x9E81;。又復觀察學斷根本無明。自見道中",
    "T45n1860_001:0203b10": "至七地時斷&#x9E81;中細。爾時分段盡也。自八地",
    "T45n1860_001:0203b11": "至盡地。斷黎耶三細根本無明。爾時變易亦",
    "T45n1860_001:0203b12": "亡。以此論宗於一乘。故唯依起信釋之。細示",
    "T45n1860_001:0203b13": "如彼。",
    "T45n1860_001:0203b14": "[0203b14] 無復別有一盡處爾 涅槃二十五云。涅槃",
    "T45n1860_001:0203b15": "之體無有住處。直是諸佛斷煩惱處。故名涅",
    "T45n1860_001:0203b16": "槃。等非如小乘以生死世間涅槃出世間。大",
    "T45n1860_001:0203b17": "乘但轉此三即涅槃爾。豈別標其方域耶。故",
    "T45n1860_001:0203b18": "本論云。排方外之談云云。何者。夫三德祕",
    "T45n1860_001:0203b19": "藏是大涅槃。但因翻此三障得名。謂惑能障",
    "T45n1860_001:0203b20": "於般若。惑盡而般若明。業能障於解脫。業亡",
    "T45n1860_001:0203b21": "而解脫朗。苦能障於法身。苦謝而法身顯。故",
    "T45n1860_001:0203b22": "此三德但約障說。豈別有一盡處爾。又三德",
    "T45n1860_001:0203b23": "一體不並不別。如梵(伊字)雖四德圓常恒沙",
    "T45n1860_001:0203b24": "義備。一心融拂非相非名。尤可說云無復別",
    "T45n1860_001:0203b25": "有一盡處爾。以此為宗無名已顯。",
    "T45n1860_001:0203b26": "[0203b26] 物不遷論第一 物即緣會諸法。謂染淨依",
    "T45n1860_001:0203b27": "正古今寒暑等。不遷即性空實相等。以緣生",
    "T45n1860_001:0203b28": "之物本性即空。空即實相故。物物皆不遷也。",
    "T45n1860_001:0203b29": "今約終頓二教之義。略示玄妙。初終教者。謂",
    "T45n1860_001:0203c01": "隨緣之理起成諸事。即事同真故遷即不遷。",
    "T45n1860_001:0203c02": "此中曲有三門。一以理從事理亦隨遷。況事",
    "T45n1860_001:0203c03": "法邪。楞伽經略云。如來藏與因俱有生滅。又",
    "T45n1860_001:0203c04": "不增減經云。法身流轉五道云云。皆此義也。",
    "T45n1860_001:0203c05": "二以事從理事且不遷。況真理邪。仁王經云。",
    "T45n1860_001:0203c06": "煩惱菩提於第一義而無二故。諸佛如來與",
    "T45n1860_001:0203c07": "一切法悉皆如故。楞伽又云。五識身非流轉。",
    "T45n1860_001:0203c08": "三此二無礙同時鎔融。非一非異。遷與不遷",
    "T45n1860_001:0203c09": "亦非前後。即涅槃娑羅娑鳥。淨名法無去來",
    "T45n1860_001:0203c10": "常不住故是也。清涼云。因乖常理遂成三界",
    "T45n1860_001:0203c11": "無常。苟悟無常之實。即無常常矣。下論大義",
    "T45n1860_001:0203c12": "皆是此理。後頓教者。謂法法本真妄見流動。",
    "T45n1860_001:0203c13": "若一念不生前後際斷。法非生滅非遷非不",
    "T45n1860_001:0203c14": "遷。仍名不遷也。華嚴云。一切法無生云云。若",
    "T45n1860_001:0203c15": "依歸&#x5CEF;略鈔解。緣生之法相同遍計似生似",
    "T45n1860_001:0203c16": "滅。性同圓成不生不滅。亦終教意也。今此論",
    "T45n1860_001:0203c17": "中雙含二教。如下云。不釋動以求靜云云。又",
    "T45n1860_001:0203c18": "云。目對真而莫覺。",
    "T45n1860_001:0203c19": "[0203c19] 夫生死(滅也)交謝寒暑迭(互也)遷。有物流動人",
    "T45n1860_001:0203c20": "之常情 將明遷即不遷之理。先陳迷倒不",
    "T45n1860_001:0203c21": "遷見遷之情。令忘情悟實也。初句舉所遷之",
    "T45n1860_001:0203c22": "法。通一切法生來死謝。死至生亡生滅相待。",
    "T45n1860_001:0203c23": "故云交也。次句舉能遷之時。通一切時迭遷",
    "T45n1860_001:0203c24": "可知。有謂緣有流動遷也。後句中義兼凡外。",
    "T45n1860_001:0203c25": "亦正為權小以一形三。唯見無常不見即常",
    "T45n1860_001:0203c26": "者。皆常情淺見也。",
    "T45n1860_001:0203c27": "[0203c27] 予(我也)則謂之不然 論主宗悟一乘善入實",
    "T45n1860_001:0203c28": "相。欲導常情故總斥之。",
    "T45n1860_001:0203c29": "[0203c29] 何者 不許見遷必有教理。故總徵之。",
    "T45n1860_001:0204a01": "[0204a01] 放光云。法無去來無動轉者 即彼經第七",
    "T45n1860_001:0204a02": "卷中云。諸法不動搖故諸法亦不去亦不來",
    "T45n1860_001:0204a03": "等。法即緣集之物。以任持自體軌生人解。故",
    "T45n1860_001:0204a04": "去來動轉遷也。既云皆無不遷也。然實教了",
    "T45n1860_001:0204a05": "義多有此說法華云。世間相常住。",
    "T45n1860_001:0204a06": "[0204a06] 尋夫不動之作豈釋(捨也)動以求靜。必求靜於",
    "T45n1860_001:0204a07": "諸動。必求靜於諸動故。雖動而常靜。不釋動",
    "T45n1860_001:0204a08": "以求靜故。雖靜而不離動 初句舉經。但解",
    "T45n1860_001:0204a09": "動靜以例去來。動即遷也。靜即不遷。豈釋",
    "T45n1860_001:0204a10": "下會釋。次二句明不捨事動而求靜理。然動",
    "T45n1860_001:0204a11": "靜多體。且約心境略示。境者真諦理性故靜。",
    "T45n1860_001:0204a12": "俗諦事法故動。二諦相即故云不捨。意云。要",
    "T45n1860_001:0204a13": "證真諦之靜不離俗動。心者實智向真故靜。",
    "T45n1860_001:0204a14": "權智應俗故動。二智無礙故亦不捨權動也。",
    "T45n1860_001:0204a15": "後四句躡前以明即靜而動。亦通心境。以不",
    "T45n1860_001:0204a16": "捨事動而入靜。故正靜時正動。論中正唯理",
    "T45n1860_001:0204a17": "事。既云求靜不捨等。故兼二智。",
    "T45n1860_001:0204a18": "[0204a18] 然則動靜未始異。而惑者不同 動靜本一",
    "T45n1860_001:0204a19": "迷夫見異。世間與出世殊科。依計與圓成分",
    "T45n1860_001:0204a20": "處。",
    "T45n1860_001:0204a21": "[0204a21] 緣(因也)使真言滯於競(諍也)辯。宗(理也)途屈於好",
    "T45n1860_001:0204a22": "異 真言謂了義言詮真實之教。宗途謂一",
    "T45n1860_001:0204a23": "乘宗途不遷之理。意云。動靜無二了義所詮。",
    "T45n1860_001:0204a24": "三乘之人於無二法中而見兩異。保執權淺",
    "T45n1860_001:0204a25": "不信無二之道。好異之心發言諍辨。因此使",
    "T45n1860_001:0204a26": "令了義滯而不行。宗途屈而不伸。正同圭&#x5CEF;",
    "T45n1860_001:0204a27": "大師云了義匿於龍藏。敘此為起論之由也。",
    "T45n1860_001:0204a28": "然四論之作皆由排異。何者。不真空明斥三",
    "T45n1860_001:0204a29": "家。般若論云。然異端之論紛然久矣。涅槃論",
    "T45n1860_001:0204b01": "云。今演論之作。寂彼廓然排方外之談。故知",
    "T45n1860_001:0204b02": "皆緣異見而作。",
    "T45n1860_001:0204b03": "[0204b03] 所以靜躁(動也)之極未易言也 競辨者眾好",
    "T45n1860_001:0204b04": "異者多。故言之難。",
    "T45n1860_001:0204b05": "[0204b05] 何者(微也)夫談真則逆俗。順俗則違真。違真故",
    "T45n1860_001:0204b06": "迷性而莫返(歸也)逆俗故言淡而無味 初二",
    "T45n1860_001:0204b07": "句明逆順兩違。體乎不二名真。執乎兩異名",
    "T45n1860_001:0204b08": "俗若順法談一。則逆乎常情好異之徒。此則",
    "T45n1860_001:0204b09": "法不應根也。若順俗談異。則又違真一之法",
    "T45n1860_001:0204b10": "此則根不達法也。後四句逆順皆失。謂莫二",
    "T45n1860_001:0204b11": "之真即性也。今既順俗談異常情。迷此真性",
    "T45n1860_001:0204b12": "不能歸於寶所。若談真則俗情不入。反謂言",
    "T45n1860_001:0204b13": "淡無味。老氏云。道之出口淡乎其無味。",
    "T45n1860_001:0204b14": "[0204b14] 緣使中人未分於存亡。下士撫(擊也)掌而弗(不",
    "T45n1860_001:0204b15": "也)顧 承前談真而來。意云。雖逆俗招無味",
    "T45n1860_001:0204b16": "之謗。只可談真使人返悟。不可順俗而令不",
    "T45n1860_001:0204b17": "入。上士聞真勤而行之。中士聞真若存若亡。",
    "T45n1860_001:0204b18": "疑信相半。下士聞真則拍手大笑。反為淡泊",
    "T45n1860_001:0204b19": "不復顧慕。文出老書。故順而釋之。",
    "T45n1860_001:0204b20": "[0204b20] 近而不可知者。其唯物性乎 初句事俗流",
    "T45n1860_001:0204b21": "動名近。即真不遷難知。後句屬體。",
    "T45n1860_001:0204b22": "[0204b22] 然不能自已(止也)聊復寄真心於動靜之際。豈",
    "T45n1860_001:0204b23": "曰必然。試論之曰 然者。猶云雖然。中下疑",
    "T45n1860_001:0204b24": "笑。要使真言不滯。宗途大明常情悟入。欲罷",
    "T45n1860_001:0204b25": "不能。略復依言寄真一之心於動靜之際。未",
    "T45n1860_001:0204b26": "敢必是。但試為論之謙也。",
    "T45n1860_001:0204b27": "[0204b27] 道行云。諸法本無所從來。去亦無所至。中觀",
    "T45n1860_001:0204b28": "論云。觀方知彼去。去者不至方 雙引經論",
    "T45n1860_001:0204b29": "立不遷之宗也。道行引其正文。卷當第十。諸",
    "T45n1860_001:0204c01": "法即物也。本謂根本亦元也。緣集而來來何",
    "T45n1860_001:0204c02": "所從。緣離而去去何所至。如善財問慈氏云。",
    "T45n1860_001:0204c03": "此樓閣何處去耶。答曰。來處去也。解云。欲明",
    "T45n1860_001:0204c04": "其去先知其來。來不見源去亦何所。譬如寒",
    "T45n1860_001:0204c05": "暑相代。寒自何來暑於何去。是謂諸法如幻",
    "T45n1860_001:0204c06": "如化。當處出生隨處滅盡。中觀下但義引彼",
    "T45n1860_001:0204c07": "破去來品。卷當第二。然論極深細。今略示之。",
    "T45n1860_001:0204c08": "方謂去處彼即去者。論長行云。去法去者去",
    "T45n1860_001:0204c09": "處。是法皆相因待不得言定有定無。是故決",
    "T45n1860_001:0204c10": "定知三法虛妄空無所有。但有假名如幻如",
    "T45n1860_001:0204c11": "化。此論之意隨俗故知彼去。順真故不至方。",
    "T45n1860_001:0204c12": "[0204c12] 斯皆即動而求靜。以知物不遷明矣 經論",
    "T45n1860_001:0204c13": "皆爾。於理何惑。釋動求靜三乘之見也。",
    "T45n1860_001:0204c14": "[0204c14] 夫人之所謂動者。以昔物不至今。故曰動而",
    "T45n1860_001:0204c15": "非靜。我之所謂靜者。亦以昔物不至今。故曰",
    "T45n1860_001:0204c16": "靜而非動。動而非靜以其不來。靜而非動以",
    "T45n1860_001:0204c17": "其不去 初三句常情倒見。後動而下二句",
    "T45n1860_001:0204c18": "出意。初句牒執。以昔物下出所以。以見物遷",
    "T45n1860_001:0204c19": "至昔唯去不來。故云遷也。次三句舉悟。後靜",
    "T45n1860_001:0204c20": "而下二句出意。初句舉悟。亦以下出所以。昔",
    "T45n1860_001:0204c21": "物不至今今物不去昔。有何動耶。今昔相待",
    "T45n1860_001:0204c22": "其相本空。物在其中無去無來。",
    "T45n1860_001:0204c23": "[0204c23] 然則所造(詣也)未嘗異。所見未嘗(曾也)同。逆之",
    "T45n1860_001:0204c24": "所謂塞順之所謂通 同見昔物不至今。而",
    "T45n1860_001:0204c25": "有遷不遷之異。後二句中吳淨源法師云。惑",
    "T45n1860_001:0204c26": "者任情逆性而塞。悟者任智順物而通。",
    "T45n1860_001:0204c27": "[0204c27] 苟得其道復何滯哉 淨源法師云。若悟不",
    "T45n1860_001:0204c28": "遷之道。塞自去矣已上略明大旨已顯。下又",
    "T45n1860_001:0204c29": "廣辨。",
    "T45n1860_001:0205a01": "[0205a01] 傷夫人情之惑也久矣 無始無明有來至",
    "T45n1860_001:0205a02": "今。論主悲傷迷而弗悟。",
    "T45n1860_001:0205a03": "[0205a03] 目對真而莫覺。既知往物而不來。而謂今物",
    "T45n1860_001:0205a04": "而可往。往物既不來。今物何所往 初句汎",
    "T45n1860_001:0205a05": "責真謂不遷也。賢首大師云。實際居於目前",
    "T45n1860_001:0205a06": "翻成名相之境。次二句正責不覺之相。知其",
    "T45n1860_001:0205a07": "昔不來。&#x5374;計今可往。迷也。後二句就示不遷。",
    "T45n1860_001:0205a08": "既知昔物不來。便可悟其今物不往。",
    "T45n1860_001:0205a09": "[0205a09] 何則 徵也。",
    "T45n1860_001:0205a10": "[0205a10] 求(索也)向(昔也)物於向。於向未嘗無責(求也)向物",
    "T45n1860_001:0205a11": "於今。於今未嘗有。於今未嘗有。以明物不來。",
    "T45n1860_001:0205a12": "於向未嘗無。故知物不去 以古望今也。初",
    "T45n1860_001:0205a13": "四句中意云。就昔以求昔日之物。昔日元有",
    "T45n1860_001:0205a14": "此物。如昔有堯舜今則無之。後四句躡前成",
    "T45n1860_001:0205a15": "立不遷。此中今古通目三世能遷之時。物者。",
    "T45n1860_001:0205a16": "所遷之物。雖舉能遷。意在所遷故云物不來",
    "T45n1860_001:0205a17": "等。",
    "T45n1860_001:0205a18": "[0205a18] 復(反也)而求今今亦不往 以今望古不遷亦",
    "T45n1860_001:0205a19": "然。但互改向今及來字可。故論但云今亦不",
    "T45n1860_001:0205a20": "往。",
    "T45n1860_001:0205a21": "[0205a21] 是謂昔物自在。昔不從今以至昔。今物自在",
    "T45n1860_001:0205a22": "今不從昔以至今 釋成不遷也。論旨以今",
    "T45n1860_001:0205a23": "昔相待來去相形。緣體非真諸相何立。常情",
    "T45n1860_001:0205a24": "為相所轉。見有遷流。悟士了虛當相寂滅。何",
    "T45n1860_001:0205a25": "有今昔之動來去之遷。據此雖念念謝滅。亦",
    "T45n1860_001:0205a26": "念念不遷也。故大論第五云。菩薩知諸法不",
    "T45n1860_001:0205a27": "生不滅其性皆空。予昔讀此反復不入。及讀",
    "T45n1860_001:0205a28": "永明大師宗鏡錄至釋此論疑滯頓消。故知",
    "T45n1860_001:0205a29": "論旨深隱。不可隨文作解。",
    "T45n1860_001:0205b01": "[0205b01] 故仲尼曰。回也見新。交臂非故(舊也)此文小變",
    "T45n1860_001:0205b02": "南華之文。彼云。仲尼謂顏回曰。吾終身與汝",
    "T45n1860_001:0205b03": "交一臂而失之。可不哀與。交臂二說。一云。少",
    "T45n1860_001:0205b04": "選也。猶言掉臂之間已失矣。一云。臂相執也。",
    "T45n1860_001:0205b05": "孔顏交臂相執皆令勿遷。然已遷去豈能留",
    "T45n1860_001:0205b06": "之。故郭象解云。夫變化不可執而留也。論意",
    "T45n1860_001:0205b07": "變化密移新新非舊。既唯見新新不至故。豈",
    "T45n1860_001:0205b08": "有遷耶。",
    "T45n1860_001:0205b09": "[0205b09] 如此則物不相往來明矣。既無往反之微眹。",
    "T45n1860_001:0205b10": "有何物而可動乎 通結上文。初一句斷定",
    "T45n1860_001:0205b11": "不遷。後二句結成本義。尚無微眹之動。況有",
    "T45n1860_001:0205b12": "大者。",
    "T45n1860_001:0205b13": "[0205b13] 然則旋嵐偃(仆也)岳而常靜。江河競注而不流。",
    "T45n1860_001:0205b14": "野馬瓢鼓(動也)而不動。日月歷(經也)天而不周",
    "T45n1860_001:0205b15": " 連引四事。前三所遷之物。後一能遷之時。",
    "T45n1860_001:0205b16": "亦通於物。皆流動中至大者至速者。而云常",
    "T45n1860_001:0205b17": "靜等皆不遷爾。旋嵐大風之名。此風起時偃",
    "T45n1860_001:0205b18": "妙高猶如腐草江河易見。野馬者。南華云。",
    "T45n1860_001:0205b19": "野馬塵埃也。或云。白駒游氣。亦運動中駛埃",
    "T45n1860_001:0205b20": "者。日月於晝夜中周四天下。此皆常靜不流",
    "T45n1860_001:0205b21": "不動。以妄見非真緣生相假。苟達兩虛萬物",
    "T45n1860_001:0205b22": "頓寂也。",
    "T45n1860_001:0205b23": "[0205b23] 復何怪哉 情計之流執妄為實。聞四不遷",
    "T45n1860_001:0205b24": "良可怪誕。達觀體物至動不動亦常理也。將",
    "T45n1860_001:0205b25": "何怪異。上明不遷文旨已備。此下約教會違。",
    "T45n1860_001:0205b26": "會有內外。如文。",
    "T45n1860_001:0205b27": "[0205b27] 噫聖人有言曰。人命逝(往也)速速於川流 潛",
    "T45n1860_001:0205b28": "妨也。噫心不平而恨聲也。梵網云。人命無常",
    "T45n1860_001:0205b29": "過於山水。諸經多有。意云。若物不遷豈非違",
    "T45n1860_001:0205c01": "此說耶。",
    "T45n1860_001:0205c02": "[0205c02] 是以聲聞悟非(無也)常以成道。緣覺覺緣離以",
    "T45n1860_001:0205c03": "即真。苟萬動而非化(遷也)豈尋化以階(進也)道",
    "T45n1860_001:0205c04": " 初二句舉行人。聲謂聲教聞教悟理。修無",
    "T45n1860_001:0205c05": "常等行證成四果。緣謂緣起。觀緣而覺。離緣",
    "T45n1860_001:0205c06": "起之有為。進五果之妙道。後二句辯違。若云",
    "T45n1860_001:0205c07": "不遷。豈彼二人稟無常之教。修無常之行而",
    "T45n1860_001:0205c08": "得道果耶。",
    "T45n1860_001:0205c09": "[0205c09] 復尋聖言微隱難測。若動而靜似去而留",
    "T45n1860_001:0205c10": " 通前違妨也。復謂研復。聖言即前無常教也。",
    "T45n1860_001:0205c11": "微隱難測者。以言權旨實故。涅槃名為密語。",
    "T45n1860_001:0205c12": "大乘智臣善識密意。意謂雖談無常亦密顯",
    "T45n1860_001:0205c13": "真常。不可守言一向作無常解也。以二法相",
    "T45n1860_001:0205c14": "待有此。定有彼故。若動下出難測所以。若說",
    "T45n1860_001:0205c15": "即無常之動是真常之靜。似說一人即去而",
    "T45n1860_001:0205c16": "元不去也。難測在此。",
    "T45n1860_001:0205c17": "[0205c17] 可以神會難以事求 此理幽微。只可神而",
    "T45n1860_001:0205c18": "明之妙識佛意。不必隨識依言定旨。事謂情",
    "T45n1860_001:0205c19": "識及言教也。楞伽經中大慧示疑。佛亦會釋。",
    "T45n1860_001:0205c20": "故法四依中。但令依義不依文依智不依識",
    "T45n1860_001:0205c21": "也。生公反教而談理千古希聲。肇公賤事而",
    "T45n1860_001:0205c22": "貴神百世準式。然唯上智中下不可。",
    "T45n1860_001:0205c23": "[0205c23] 是以言去不必去。閑(防也)人之常想。稱住不必",
    "T45n1860_001:0205c24": "住。釋(解也)人之所謂(執也)往耳。豈曰去而可遣",
    "T45n1860_001:0205c25": "(遷也)住而可留耶 既貴神賤事。只可捨文",
    "T45n1860_001:0205c26": "會旨。經說無常。不必說物遷去。但是防凡夫",
    "T45n1860_001:0205c27": "之人著常之想。經說常住。未必說物不遷。但",
    "T45n1860_001:0205c28": "解二乘計無常爾。此之二說本皆破倒。倒情",
    "T45n1860_001:0205c29": "既遣萬物非遷。非不遷也。涅槃初分大有此",
    "T45n1860_001:0206a01": "說。善哉論主。實曰智臣矣後二句正明捨文。",
    "T45n1860_001:0206a02": "豈可聞說無常。便謂萬物遷去。聞說常住便",
    "T45n1860_001:0206a03": "計萬化常留。",
    "T45n1860_001:0206a04": "[0206a04] 故成具云。菩薩處計常之中而演非常之教。",
    "T45n1860_001:0206a05": "故摩訶衍論云。諸法不動無去來處 雙引",
    "T45n1860_001:0206a06": "經論各證一事。引成具經中既云。菩薩為破",
    "T45n1860_001:0206a07": "眾生常計而演無常之教。證前閑人之常想。",
    "T45n1860_001:0206a08": "智度論中諸法不動。以證釋人之所謂往。皆",
    "T45n1860_001:0206a09": "對治悉檀非第一義。",
    "T45n1860_001:0206a10": "[0206a10] 斯皆導達(悟也)群方(類也)兩言一會。豈曰文殊",
    "T45n1860_001:0206a11": "而乖其致(旨也)哉 若經若論。皆是引悟眾生",
    "T45n1860_001:0206a12": "之典。而經說去論言住。兩言在文實異。然經",
    "T45n1860_001:0206a13": "本破常物不必去。論本顯真物不必留。所以",
    "T45n1860_001:0206a14": "云一會。在旨不乖。",
    "T45n1860_001:0206a15": "[0206a15] 是以言常而不住稱去而不遷。不遷故雖往",
    "T45n1860_001:0206a16": "而常靜。不住故雖靜而常往。雖靜而常往故",
    "T45n1860_001:0206a17": "往而弗遷。雖往而常靜故靜而弗留矣 初",
    "T45n1860_001:0206a18": "二句中經論隨計破著。說遷不遷物不必然",
    "T45n1860_001:0206a19": "也。次四句躡前。已明遷而不遷不遷而遷。後",
    "T45n1860_001:0206a20": "四句復躡前。已明遷即不遷不遷即遷。故非",
    "T45n1860_001:0206a21": "重也。所以不會二乘者。以二乘但稟無常之",
    "T45n1860_001:0206a22": "教而修。故唯會教人可悟也。",
    "T45n1860_001:0206a23": "[0206a23] 然則莊生之所以藏山。仲尼之所以臨川",
    "T45n1860_001:0206a24": " 此會外典之違也。太宗師略云。夫藏舟於壑",
    "T45n1860_001:0206a25": "藏山於澤。謂之固矣。然而夜半有力者負之",
    "T45n1860_001:0206a26": "而走。昧者不知。若直解者。如人藏山於深澤",
    "T45n1860_001:0206a27": "以謂牢固。力大者得之於夜半中背負而趁。",
    "T45n1860_001:0206a28": "彼藏山者不覺不知。此寓言也。以譬造化之",
    "T45n1860_001:0206a29": "力遷負周密。雖天地之大萬物之廣。未嘗不",
    "T45n1860_001:0206b01": "負之而走也。夜半以喻冥理也。古人云。變化",
    "T45n1860_001:0206b02": "之道挾日月而行。負天地而走。此亦正同四",
    "T45n1860_001:0206b03": "梵志藏身山海時至皆化。仲尼下論語文。孔",
    "T45n1860_001:0206b04": "子臨於川上歎曰。逝者如斯夫。不舍晝夜。意",
    "T45n1860_001:0206b05": "云。新新之化往者過而來者續。無一息之停。",
    "T45n1860_001:0206b06": "如斯。指水也。二典皆言物遷。如何會通。",
    "T45n1860_001:0206b07": "[0206b07] 斯皆感往者之難留。豈曰排(遣也)今而可往",
    "T45n1860_001:0206b08": " 二典皆感往物難留至今。非說今物排去。以",
    "T45n1860_001:0206b09": "明即遷而不遷爾。巧攝儒道。故類會之。",
    "T45n1860_001:0206b10": "[0206b10] 是以觀聖人心者。不同人之所見得也 孔",
    "T45n1860_001:0206b11": "子域中之聖。莊周達觀之賢。賢聖之人所見",
    "T45n1860_001:0206b12": "所得人難盡之。不可隨文只作無常之解。",
    "T45n1860_001:0206b13": "[0206b13] 何者 徵也。",
    "T45n1860_001:0206b14": "[0206b14] 人則謂少壯同體百齡(年也)一質(體也)徒(虛也)知",
    "T45n1860_001:0206b15": "年往不覺形隨 此出凡情見淺也。但見年",
    "T45n1860_001:0206b16": "去。不知形亦隨變。少壯既殊百年形異。執乎",
    "T45n1860_001:0206b17": "一體誠為倍迷。若知少壯不互有。年年不相",
    "T45n1860_001:0206b18": "到隨遇隨空。何有遷耶。",
    "T45n1860_001:0206b19": "[0206b19] 是以梵志出家白首而歸。&#x96A3;人見之曰。昔人",
    "T45n1860_001:0206b20": "尚存乎。梵志曰。吾猶昔人非昔人也。&#x96A3;人皆",
    "T45n1860_001:0206b21": "愕然非其言也 此以外事故類證爾。梵志",
    "T45n1860_001:0206b22": "解遷中不遷如孔莊。&#x96A3;人非之如凡淺。西域",
    "T45n1860_001:0206b23": "淨行梵志十五遊學。三十歸娶。五十入山。今",
    "T45n1860_001:0206b24": "言出家謂入山也。白髮復歸。&#x96A3;人以常情問",
    "T45n1860_001:0206b25": "之云。昔人尚在耶。見今問昔亦已誤矣。故",
    "T45n1860_001:0206b26": "梵志答之但似昔人。豈今之新吾是昔之故",
    "T45n1860_001:0206b27": "吾哉。&#x96A3;人不達隨變之理執。今白首是昔朱",
    "T45n1860_001:0206b28": "顏。",
    "T45n1860_001:0206b29": "[0206b29] 所謂有力者負之而趁。昧者不覺。其斯之謂",
    "T45n1860_001:0206c01": "歟 源云。負之而趁猶老少形變。昧者不覺",
    "T45n1860_001:0206c02": "猶人愕然。",
    "T45n1860_001:0206c03": "[0206c03] 是以如來因群情之所滯。則(準也)方(正也)言以",
    "T45n1860_001:0206c04": "辨惑。乘(憑也)莫二之真心。吐不一之殊教。乖",
    "T45n1860_001:0206c05": "而不可異者其唯聖言乎。故談真有不遷之",
    "T45n1860_001:0206c06": "稱。導俗有流動之說。雖復千途異唱。而會歸",
    "T45n1860_001:0206c07": "同致矣 初至聖言乎等者。通辨諸教文異",
    "T45n1860_001:0206c08": "旨同。故談下結成一致。眾生流滯於生死。根",
    "T45n1860_001:0206c09": "行樂欲種種差殊。故如來觀機演教。依準正",
    "T45n1860_001:0206c10": "理之言以解凡惑。依一真法界流十二分教。",
    "T45n1860_001:0206c11": "若小若大或權或實。八萬度門恒沙佛法故",
    "T45n1860_001:0206c12": "不一也。梵網云。世界無量教門亦爾。雖乃差",
    "T45n1860_001:0206c13": "殊其旨無異。原佛本意亦唯一事。故不可文",
    "T45n1860_001:0206c14": "殊令旨亦差。",
    "T45n1860_001:0206c15": "[0206c15] 而徵(索也)文者。聞不遷則謂昔物不至今。聆",
    "T45n1860_001:0206c16": "(听也)流動者。而謂今物可至昔 隨聲取義之",
    "T45n1860_001:0206c17": "士。滯於一偏不達圓音。故再舉今昔以示之。",
    "T45n1860_001:0206c18": "令不泥教。",
    "T45n1860_001:0206c19": "[0206c19] 既曰古今。而欲遷之者何也 古今不可互",
    "T45n1860_001:0206c20": "指。不遷已明。能分古今之異。&#x5374;欲遷之何",
    "T45n1860_001:0206c21": "故。",
    "T45n1860_001:0206c22": "[0206c22] 是以言往不必往。古今常存以其不動。稱去",
    "T45n1860_001:0206c23": "不必去。謂不從今至古。以其不來。不來故不",
    "T45n1860_001:0206c24": "馳騁於古今。不動故。性各住於一世 初有",
    "T45n1860_001:0206c25": "六句。不壞古今之相。非去非來以明不遷。然",
    "T45n1860_001:0206c26": "三三兩分。皆初句標。次句釋。後句出不遷所",
    "T45n1860_001:0206c27": "以。以古不來今知今不去古也。不來下四句",
    "T45n1860_001:0206c28": "結成。古今之相隨性而各住自位。皆不遷也。",
    "T45n1860_001:0206c29": "馳騁趁走貌。",
    "T45n1860_001:0207a01": "[0207a01] 然則群籍殊文百家異說。苟得其會豈殊文",
    "T45n1860_001:0207a02": "之能惑哉 初二句舉教異。群籍目聖教。百",
    "T45n1860_001:0207a03": "家屬師宗。後二句明文異旨同。然上所會。且",
    "T45n1860_001:0207a04": "約動靜常無常等會釋。以此例諸法法皆然。",
    "T45n1860_001:0207a05": "是故經中或說苦等四妄。彰權隱實。或說常",
    "T45n1860_001:0207a06": "等四真。彰實隱權。如是會通異門一道。且藥",
    "T45n1860_001:0207a07": "分千品愈病無殊。教海萬方悟心何異。苟封",
    "T45n1860_001:0207a08": "文迷旨字字瘡疣。得意忘言物物合道。自此",
    "T45n1860_001:0207a09": "以下唯就於時以明不遷。意謂能遷古今三",
    "T45n1860_001:0207a10": "世之時。尚且不遷。況所遷之物而有遷耶。",
    "T45n1860_001:0207a11": "[0207a11] 是以人之所謂住。我則言其去。人之所謂去。",
    "T45n1860_001:0207a12": "我則言其住。然則去住雖殊。其致一也 謂",
    "T45n1860_001:0207a13": "凡情偏解知住迷去知去迷住。圓見之人一",
    "T45n1860_001:0207a14": "法雙了。特由迷悟雲泥故。去住相反。",
    "T45n1860_001:0207a15": "[0207a15] 故經云。正言似反誰當信者。斯言有由矣",
    "T45n1860_001:0207a16": " 言似相反旨意常順。如前住云。",
    "T45n1860_001:0207a17": "[0207a17] 何者 徵也。",
    "T45n1860_001:0207a18": "[0207a18] 人則求古於今。謂其不住。吾則求今於古。知",
    "T45n1860_001:0207a19": "其不去 執遷之者求古於今。見今無古故",
    "T45n1860_001:0207a20": "云遷也。悟者求今於古見古無今。故今不去",
    "T45n1860_001:0207a21": "也。",
    "T45n1860_001:0207a22": "[0207a22] 今若至古古應有今。古若至今今應有古 文",
    "T45n1860_001:0207a23": "通二對。皆上句舉執。下句出違。若古今互遷",
    "T45n1860_001:0207a24": "亦應互有。然執者但執今去古。不執古來今。",
    "T45n1860_001:0207a25": "今亦云者但例說爾。",
    "T45n1860_001:0207a26": "[0207a26] 今而無古以知不來。古而無今以知不去。若",
    "T45n1860_001:0207a27": "古不至今今亦不至古。事(物也)各性住於一世。",
    "T45n1860_001:0207a28": "有何物而可去來 初四句承前互無。知不",
    "T45n1860_001:0207a29": "來去。若古下復躡不來不去。以成不遷。",
    "T45n1860_001:0207b01": "[0207b01] 然則四象風馳璿璣電卷。得意毫微雖速而",
    "T45n1860_001:0207b02": "不轉 四象即四時。奔馳之疾如風也。璿璣",
    "T45n1860_001:0207b03": "即北斗二星之名。今通因北斗。以繞辰而轉",
    "T45n1860_001:0207b04": "晝夜周天速如電卷。舉此四時晝夜該攝一",
    "T45n1860_001:0207b05": "切。乃遷運中最速疾者。毫微謂毫毛微細也。",
    "T45n1860_001:0207b06": "源云苟得不遷之意在於毫微。雖四象等亦",
    "T45n1860_001:0207b07": "不轉移也。源師之意如能悟毫微不遷之意。",
    "T45n1860_001:0207b08": "雖至遷亦不遷也。此解最正。如遠公云。一毫",
    "T45n1860_001:0207b09": "涉動境成此頹山勢。迷既一毫而成大。悟亦",
    "T45n1860_001:0207b10": "毫微而見理。此中且舉悟涯初涉尚見不遷。",
    "T45n1860_001:0207b11": "況大達耶。",
    "T45n1860_001:0207b12": "[0207b12] 是以如來功流萬世而常存。道通百劫而彌",
    "T45n1860_001:0207b13": "固(堅也) 初句利他之因。積劫化生故云萬世。次",
    "T45n1860_001:0207b14": "句自利之行三祇修煉。故云百劫。常存彌固。",
    "T45n1860_001:0207b15": "二行皆不遷也。歷萬世之久常存。通百劫之",
    "T45n1860_001:0207b16": "長益固。問經說過去已滅。何故二行堅存耶",
    "T45n1860_001:0207b17": "答。",
    "T45n1860_001:0207b18": "[0207b18] 成山假就於始簣。修途託至於初步 此中",
    "T45n1860_001:0207b19": "二喻喻因不化。初句論語云。譬如為山。雖覆",
    "T45n1860_001:0207b20": "一簣進(云云)。簣土籠也。意以山喻果。假就者。",
    "T45n1860_001:0207b21": "假初一簣而山成就。始簣喻初因也。積土成",
    "T45n1860_001:0207b22": "山山成而初功益著。運行招果。果圓而先因",
    "T45n1860_001:0207b23": "尤存。後句老氏云。千里之行始於足下。託至",
    "T45n1860_001:0207b24": "者。仗初步而得至於千里。亦以千里喻果初",
    "T45n1860_001:0207b25": "步喻因也。由初至千千里至而初步不化。由",
    "T45n1860_001:0207b26": "行證果。果道圓而初因恒明。二喻事異義同。",
    "T45n1860_001:0207b27": "通喻二行。但舉初者以例中間。大疏說因果",
    "T45n1860_001:0207b28": "無&#x788D;云。如來毛孔現往昔因事。圓覺淨業章",
    "T45n1860_001:0207b29": "云。&#x89A9;見調御歷恒沙劫勤苦境界(云云)。前問約",
    "T45n1860_001:0207c01": "泯相顯性故云已滅。論約即事同真門。故云",
    "T45n1860_001:0207c02": "不化。各據一理也。",
    "T45n1860_001:0207c03": "[0207c03] 果以功業不可朽故也。雖在昔而不化。不化",
    "T45n1860_001:0207c04": "故不遷。不遷故則湛然明矣 真流之行行",
    "T45n1860_001:0207c05": "行契真。果位反觀愈見不朽。若住相之行力",
    "T45n1860_001:0207c06": "盡而墜矣。湛謂凝湛不動之貌。餘可知。",
    "T45n1860_001:0207c07": "[0207c07] 故經云。三災彌淪而行業湛然。信其言也",
    "T45n1860_001:0207c08": " 三災者。火水風也。三災雖酷。安能焦爛於虛",
    "T45n1860_001:0207c09": "空。劫海縱遙。何以遷淪於實行。彌淪者。清涼",
    "T45n1860_001:0207c10": "云。周遍包羅之義。謂三災雖壞一切。不能壞",
    "T45n1860_001:0207c11": "於因行。亦以契真故也。",
    "T45n1860_001:0207c12": "[0207c12] 何者。果不俱(兼也)因因(由也)因而果。因因而果",
    "T45n1860_001:0207c13": "因不昔滅。果不俱因因不來今。不滅不來則",
    "T45n1860_001:0207c14": "不遷之致明矣 初句中果極至得因在應",
    "T45n1860_001:0207c15": "得。二位相遠故不俱也。次句果由因得故。次",
    "T45n1860_001:0207c16": "二句躡示不去。次二句躡示不來。後二句釋",
    "T45n1860_001:0207c17": "成不遷。雖舉果顯因亦即合於性空故不遷",
    "T45n1860_001:0207c18": "也。問前通會諸法。因亦在其中矣。何故別舉",
    "T45n1860_001:0207c19": "其因再明之耶。答深有所以。恐進行之人謂",
    "T45n1860_001:0207c20": "所修隨化勞而無功。故舉如來果身由昔因",
    "T45n1860_001:0207c21": "感。果在因存豈唐捐乎。如童子熟書。非不由",
    "T45n1860_001:0207c22": "生而至於熟。書熱之時前功尤顯。隨相之行",
    "T45n1860_001:0207c23": "熏引尚爾況無相之行乎。所以不辨果不遷",
    "T45n1860_001:0207c24": "者。因且不遷。況夫果道。是故佛果有為無為",
    "T45n1860_001:0207c25": "非一非異。吾今此身即是常身。",
    "T45n1860_001:0207c26": "[0207c26] 復何惑於去留。踟&#x8E70;於動靜之間者哉 惑",
    "T45n1860_001:0207c27": "不達也。踟&#x8E70;將進將退之貌。疑也。如上教理",
    "T45n1860_001:0207c28": "成立不遷極明。更何惑於即事之中道耶。",
    "T45n1860_001:0207c29": "[0207c29] 然則乾坤倒覆無謂不靜。洪流滔天無謂其",
    "T45n1860_001:0208a01": "動 無謂。戒止之辭。倒覆崩墜也。天地雖大。",
    "T45n1860_001:0208a02": "亦緣集之法容可傾覆。以性空故亦即清寧。",
    "T45n1860_001:0208a03": "千門異說不出宗意。",
    "T45n1860_001:0208a04": "[0208a04] 苟能契神於即物。斯不遠而可知矣 苟能",
    "T45n1860_001:0208a05": "以神妙心智。即於緣生遷化物中。而了不遷",
    "T45n1860_001:0208a06": "之理。物既在近理亦非遠。反顯捨物求之去",
    "T45n1860_001:0208a07": "理轉遠清涼云。至趣非遠。心行得之則甚深。",
    "T45n1860_001:0208a08": "下論云。觸事而真等。",
    "T45n1860_001:0208a09": "[0208a09] 不真空論第二 一切諸法無自性生。資緣",
    "T45n1860_001:0208a10": "而起。起而非真。如幻如夢當體空也。故下云。",
    "T45n1860_001:0208a11": "待緣而有。有非真有。又云萬物非真假號久",
    "T45n1860_001:0208a12": "矣。皆明不真也。又云。即萬物之自虛色即是",
    "T45n1860_001:0208a13": "空。皆明空也。又云。寢疾有不真之談。超日有",
    "T45n1860_001:0208a14": "即虛之稱。雙示不真空也。緣起故有非無也。",
    "T45n1860_001:0208a15": "從緣故空非有也。中道之旨於斯玄會。故宗",
    "T45n1860_001:0208a16": "云。不有不無也。若約二諦明空有者。俗諦故",
    "T45n1860_001:0208a17": "非無。真諦故非有。為第一真也。下皆有文。恐",
    "T45n1860_001:0208a18": "繁不引。",
    "T45n1860_001:0208a19": "[0208a19] 夫至虛無生者。蓋是般若玄鑒之妙趣(向也)有",
    "T45n1860_001:0208a20": "物之宗極者也 初句依經標牒。次句約心",
    "T45n1860_001:0208a21": "顯妙。後句萬物宗體。勝義無上曰至。有無一",
    "T45n1860_001:0208a22": "異等俱離曰虛。無生者。謂緣集諸法非自非",
    "T45n1860_001:0208a23": "他。非共。亦非無因。亦非作者。無生而生非無",
    "T45n1860_001:0208a24": "也。雖生不生非有也。若此萬象森羅無非中",
    "T45n1860_001:0208a25": "道。下論云。第一真諦也。又云。觸物而一。般",
    "T45n1860_001:0208a26": "若下明。此勝義非識能識。但是聖智玄鑒所",
    "T45n1860_001:0208a27": "向之境。亦為緣有萬物所宗至極之性也。",
    "T45n1860_001:0208a28": "[0208a28] 自非聖明特(猶獨也)達。何能契神(智也)於有無之",
    "T45n1860_001:0208a29": "間(中也)哉 反顯也。順明云。唯聖人明智獨了",
    "T45n1860_001:0208b01": "可契此中道也。",
    "T45n1860_001:0208b02": "[0208b02] 是以至人通神心於無窮。所不能滯。極耳目",
    "T45n1860_001:0208b03": "於視聽聲色所。不能制者 果極因滿曰至。",
    "T45n1860_001:0208b04": "示化人流曰人。謂無上士也。初二句實智內",
    "T45n1860_001:0208b05": "通。神心智也。出分別故無窮理也。絕邊量故。",
    "T45n1860_001:0208b06": "窮所等者。謂悉覺真諦不滯於寂。後二句權",
    "T45n1860_001:0208b07": "智外應。目極視而色不膠。耳洞聽而聲弗制。",
    "T45n1860_001:0208b08": "則遍應諸緣不縛於有如斯不滯不制何耶。",
    "T45n1860_001:0208b09": "[0208b09] 豈不以其即萬物之自虛。故物不能累其神",
    "T45n1860_001:0208b10": "明者也 雙出所以也。萬物謂聲色等諸相。",
    "T45n1860_001:0208b11": "從緣無性故云虛也。累謂負累。神明即上神",
    "T45n1860_001:0208b12": "心。意云。即物之虛證之不能滯。應之不能制。",
    "T45n1860_001:0208b13": "抑何累於神明哉。此上依境辯心似二智殊",
    "T45n1860_001:0208b14": "照。既即物之虛而一源。則自真之權而無異。",
    "T45n1860_001:0208b15": "[0208b15] 是以聖人乘真心而理順。則無滯而不通。審",
    "T45n1860_001:0208b16": "一氣以觀化。故所遇而順適 復釋前文也。",
    "T45n1860_001:0208b17": "前云通神心等。云何通耶。故此云乘真心而",
    "T45n1860_001:0208b18": "理順等。乘憑也真心即理智也。理屬性空之",
    "T45n1860_001:0208b19": "理。不逆物故名順。正理於順。順法即虛。不須",
    "T45n1860_001:0208b20": "析破。析破則逆法。何能通於無窮邪。若此則",
    "T45n1860_001:0208b21": "無一滯&#x788D;之法不虛而通也。準此滯含二義。",
    "T45n1860_001:0208b22": "一不滯寂。二不滯物也。前文云極耳目等。云",
    "T45n1860_001:0208b23": "何極耶。故此云審一氣等。一氣語借道家喻",
    "T45n1860_001:0208b24": "一性也。觀謂觀照即量智也。化謂萬化即一",
    "T45n1860_001:0208b25": "切事相也。遇謂對遇。適者。契合也。意云。諦",
    "T45n1860_001:0208b26": "審一氣之性以觀萬化。則凡所對遇無不順",
    "T45n1860_001:0208b27": "性而契合。如此雖極目觀色。無非實相。縱耳",
    "T45n1860_001:0208b28": "聆音反聞自性。豈惑聲色而為制哉。前文雙",
    "T45n1860_001:0208b29": "出所以。但明不滯不制之相。此文乃釋內通",
    "T45n1860_001:0208c01": "外應之由。所以為異也。然了境由心依心照",
    "T45n1860_001:0208c02": "境。境則真俗不二第一真也。心則理量齊鑑",
    "T45n1860_001:0208c03": "中道智也。次下明之。",
    "T45n1860_001:0208c04": "[0208c04] 無滯而不通。故能混(融也)雜致(得也)淳。所遇而",
    "T45n1860_001:0208c05": "順適故則觸物而一(中也)躡前會歸中道也 淳",
    "T45n1860_001:0208c06": "雜者。以二諦言之。俗諦故雜。真諦故淳。以中",
    "T45n1860_001:0208c07": "道言之。二諦相待亦雜也。中道無二故淳也。",
    "T45n1860_001:0208c08": "今文是此則二諦融會。二而不二之中也。觸",
    "T45n1860_001:0208c09": "謂心所對觸。即緣生諸法也。以從緣非有緣",
    "T45n1860_001:0208c10": "起不無。故觸物皆一。一即第一真諦也。清涼",
    "T45n1860_001:0208c11": "云。觸物皆中居然交徹。此皆論於中者論之",
    "T45n1860_001:0208c12": "所宗故。又只可觀察世俗而入第一真諦。不",
    "T45n1860_001:0208c13": "應觀察第一真諦而入世俗也。故涅槃云。世",
    "T45n1860_001:0208c14": "諦者。即第一義諦。如清涼鈔具敘。",
    "T45n1860_001:0208c15": "[0208c15] 如此則萬象雖殊而不能自異。不能自異故",
    "T45n1860_001:0208c16": "知象非真象。象非真象故。則雖象而非象",
    "T45n1860_001:0208c17": " 如此者。屬前混雜致淳等。既淳既一。豈云異",
    "T45n1860_001:0208c18": "乎。正義至此略周。結歸本題也。初四句結不",
    "T45n1860_001:0208c19": "真。後二句結空可知。雲庵本中失後二句。但",
    "T45n1860_001:0208c20": "有不真之理。缺於空義。今從古本。",
    "T45n1860_001:0208c21": "[0208c21] 然則物我同根是非一氣(體也)潛微隱幽殆",
    "T45n1860_001:0208c22": "(將也)非群情之所盡 將破三家謬計。故復舉",
    "T45n1860_001:0208c23": "甚深之理。難解難入致令所見未徹也。物即",
    "T45n1860_001:0208c24": "真俗融通之境。我則權實雙融之心。同根者。",
    "T45n1860_001:0208c25": "心境相收無異故。是非者。真俗也。亦相即故",
    "T45n1860_001:0208c26": "一氣也。生公云。是非相待故有真俗名生。苟",
    "T45n1860_001:0208c27": "一諦為真。四言成權矣。潛微下理深曰潛。難",
    "T45n1860_001:0208c28": "見曰隱。群情容解。但不能盡之。如三家者。",
    "T45n1860_001:0208c29": "[0208c29] 故頃爾(近也)談論。至於虛宗每有不同。夫以不",
    "T45n1860_001:0209a01": "同而適同。有何物而可同哉。故眾論競作而",
    "T45n1860_001:0209a02": "性莫同焉 初句舉時謬之輩。由正理幽隱。",
    "T45n1860_001:0209a03": "所以近來云云。次二句見異。次二句執異背",
    "T45n1860_001:0209a04": "同。後二句依見述論。唐光瑤禪師疏有七宗。",
    "T45n1860_001:0209a05": "此論略出三家。故云眾也。見既有異性理隨",
    "T45n1860_001:0209a06": "殊。",
    "T45n1860_001:0209a07": "[0209a07] 何則(通徵)心無者無心於萬物。萬物未嘗無",
    "T45n1860_001:0209a08": " 據梁傳。晉僧道恒述心無論。汰公遠公俱破",
    "T45n1860_001:0209a09": "此說。初句牒。次句謂心無諸法。後句執法實",
    "T45n1860_001:0209a10": "有。",
    "T45n1860_001:0209a11": "[0209a11] 此得在於神靜。失在於物虛 由心無法故",
    "T45n1860_001:0209a12": "得於神靜。不了物空故失虛也。亦心外有境。",
    "T45n1860_001:0209a13": "[0209a13] 即色者明色不自色。故雖色而非色也 東",
    "T45n1860_001:0209a14": "晉支道林作即色遊玄論。初句牒。次二句敘",
    "T45n1860_001:0209a15": "彼所計。彼謂青黃等相非色自能。人名為青",
    "T45n1860_001:0209a16": "黃等。心若不計青黃等皆空。以釋經中色即",
    "T45n1860_001:0209a17": "是空。",
    "T45n1860_001:0209a18": "[0209a18] 夫言色者。但當色即色。豈侍色(計也)色而後為",
    "T45n1860_001:0209a19": "色哉 齊此論主破辭。此且先出正理。初句",
    "T45n1860_001:0209a20": "牒名。次句示依他。謂凡是質礙之色。緣會而",
    "T45n1860_001:0209a21": "生者心雖不計。亦色法也。受想等法亦應例",
    "T45n1860_001:0209a22": "同。意云。豈待人心計彼謂青黃等。然後作青",
    "T45n1860_001:0209a23": "等色耶。以青黃亦緣生故。",
    "T45n1860_001:0209a24": "[0209a24] 此直(但也)語色不自色。未領(解也)色之非色也",
    "T45n1860_001:0209a25": " 初句明所待。後句顯所失。未達緣起性空。",
    "T45n1860_001:0209a26": "然緣起之法亦心之相分。能見之心隨相而",
    "T45n1860_001:0209a27": "轉。取相立名名青黃等。名屬遍計相即依他。",
    "T45n1860_001:0209a28": "支公已了名假。未了相空。名相俱空圓成顯",
    "T45n1860_001:0209a29": "現。由未了此。所以被破。",
    "T45n1860_001:0209b01": "[0209b01] 本無者情尚於無。多觸言以賓(伏也)無。故非有",
    "T45n1860_001:0209b02": "有即無。非無無即無 亦東晉竺法汰作本",
    "T45n1860_001:0209b03": "無論。初二句明其尚無。中心崇尚於無。故凡",
    "T45n1860_001:0209b04": "所發言皆賓伏於無也。次四句出彼解相。以",
    "T45n1860_001:0209b05": "經論有雙非之句。汰公解云。非有者。非斥了",
    "T45n1860_001:0209b06": "有。非無者。和無亦無。&#x5374;則淪於太無爾。",
    "T45n1860_001:0209b07": "[0209b07] 尋夫立文之本旨者。直(正也)以非有非真有。非",
    "T45n1860_001:0209b08": "無非真無爾 論主與示雙非正理。然後破",
    "T45n1860_001:0209b09": "之。經論成立非有非無之本意者。正以諸法",
    "T45n1860_001:0209b10": "賴緣而有。非真實有故云非有。以諸法緣起",
    "T45n1860_001:0209b11": "故有。非一向無故云非無。圭峰略鈔之義如",
    "T45n1860_001:0209b12": "此。下論亦多請無疑慮。",
    "T45n1860_001:0209b13": "[0209b13] 何必非有無此有。非無無彼無。此直好無之",
    "T45n1860_001:0209b14": "談。豈謂順通事(物也)實(性也)即物之情(解也)哉",
    "T45n1860_001:0209b15": " 初二句斥彼謬計義不異前。何必者責彼之",
    "T45n1860_001:0209b16": "辭。後二句直破其非尚無如此。豈是順物達",
    "T45n1860_001:0209b17": "性即物見中之解耶。今詳破此三家。前二家",
    "T45n1860_001:0209b18": "許其所得。破其所失。汰師尚無。一向破斥者。",
    "T45n1860_001:0209b19": "亦以著空之見難治故也。非特撥無因果。亦",
    "T45n1860_001:0209b20": "恐惡取斷空。如智論說食鹽之喻也。據梁傳。",
    "T45n1860_001:0209b21": "支汰二師皆出類離群世間之英者。正由道",
    "T45n1860_001:0209b22": "源初浸。又經論未廣。明師罕遇。致有此弊。不",
    "T45n1860_001:0209b23": "可見破便輕前修自下正述論文。大科有三",
    "T45n1860_001:0209b24": "初。理絕名相謂。欲寄名依相顯示。先示名相",
    "T45n1860_001:0209b25": "本虛真諦超出。令悟了法不在言。善入無言",
    "T45n1860_001:0209b26": "際也。二寄詮顯實。以名相雖虛亦可假詮以",
    "T45n1860_001:0209b27": "顯實理。即無離文字說解脫也。三至論末引",
    "T45n1860_001:0209b28": "放光等示妄顯真。謂雖依詮顯實。若著名相",
    "T45n1860_001:0209b29": "妄想是生。何能悟入第一之真。若悟名相本",
    "T45n1860_001:0209c01": "虛。即名相而如智顯現。不在捨於文也。故我",
    "T45n1860_001:0209c02": "說。法如筏喻者。文字性空即是解脫。十二分",
    "T45n1860_001:0209c03": "教無非如也。一論大旨妙在于斯。但血脈沈",
    "T45n1860_001:0209c04": "隱故具出之。",
    "T45n1860_001:0209c05": "[0209c05] 夫以(依也)物物(名)於物。則所物而可物 若依",
    "T45n1860_001:0209c06": "相立名隨名取物。則凡是所名之物皆可為",
    "T45n1860_001:0209c07": "物。此謂妄心所計名相俱有。",
    "T45n1860_001:0209c08": "[0209c08] 以物(名)物(相)非物。故雖物(名)而非物(名) 初句",
    "T45n1860_001:0209c09": "相空。後句名空。以二法皆事故。通名為物。意",
    "T45n1860_001:0209c10": "以所名之物。但依他起元無自性。況名依相",
    "T45n1860_001:0209c11": "有。豈有實體也。故密嚴云。世間眾色法但相",
    "T45n1860_001:0209c12": "無有餘。唯依相立名。是名無實事。",
    "T45n1860_001:0209c13": "[0209c13] 是以物不即名而就實。名不即物而履(行)真(實)",
    "T45n1860_001:0209c14": " 釋此有二。一通。二局。通者。名相二法該盡",
    "T45n1860_001:0209c15": "俗諦。然性各異。互推無在顯兩虛也。初句物",
    "T45n1860_001:0209c16": "不在於名中。以名非物故召火不燒其口。次",
    "T45n1860_001:0209c17": "句名不在於物中。以物非名故。見物不知其",
    "T45n1860_001:0209c18": "名。應知因物立名以名名物。俗假施設竟不",
    "T45n1860_001:0209c19": "相到。故不能互顯其真實。如火以熱為實等。",
    "T45n1860_001:0209c20": "局者。但屬此論。名謂名教。相謂義相。所以空",
    "T45n1860_001:0209c21": "者。方便安立各無自性能所詮異故不即。就",
    "T45n1860_001:0209c22": "論意雖通其旨實局。以下云真諦獨靜於名",
    "T45n1860_001:0209c23": "教之外。故為此釋。",
    "T45n1860_001:0209c24": "[0209c24] 然則真然諦獨靜於名教之外。豈曰文言之",
    "T45n1860_001:0209c25": "能辨哉 真諦第一義也。非名言可說。非義",
    "T45n1860_001:0209c26": "相可示。直以名相本空故也然不能杜默。聊",
    "T45n1860_001:0209c27": "復厝(置)言以擬之。試論之曰 理須言顯。亦",
    "T45n1860_001:0209c28": "不能閉口默然也。擬謂比擬。意云。但依言彷",
    "T45n1860_001:0209c29": "彿比擬真諦。而論量也。",
    "T45n1860_001:0210a01": "[0210a01] 摩訶衍論云。諸法亦非有相亦非無相。中觀",
    "T45n1860_001:0210a02": "云。諸法不有不無者。第一真諦也 初引智",
    "T45n1860_001:0210a03": "論。後第二十七中一句。又義引中論轉釋。云",
    "T45n1860_001:0210a04": "即第一真諦。引此二論以為宗依。下論廣釋。",
    "T45n1860_001:0210a05": "皆云諸法者。則統貫一切也。以是義宗故引",
    "T45n1860_001:0210a06": "通名。總辨即中之理。次下依宗開示。或約空",
    "T45n1860_001:0210a07": "色乃至言說心行等。一一別顯。末後引中觀",
    "T45n1860_001:0210a08": "等二論。約因緣生法以辨之。乃復總攝一切。",
    "T45n1860_001:0210a09": "非真空色等也。始末依此詳考。方知論旨成",
    "T45n1860_001:0210a10": "立之妙。第一者。真俗非二故。非真俗之二",
    "T45n1860_001:0210a11": "故。",
    "T45n1860_001:0210a12": "[0210a12] 尋夫不有不無者。豈謂滌除萬物杜塞視聽。",
    "T45n1860_001:0210a13": "寂寥虛豁。然後為真諦者乎 二論皆云。不",
    "T45n1860_001:0210a14": "有又不無者。非撥喪萬物閉目塞聰。絕色滅",
    "T45n1860_001:0210a15": "聲。取虛豁混茫之空。是真諦也。",
    "T45n1860_001:0210a16": "[0210a16] 誠以即物順通故。物莫之逆。即偽即真故。性",
    "T45n1860_001:0210a17": "莫之易 就物順通。非杜塞視聽故。不逆其",
    "T45n1860_001:0210a18": "物。即俗偽而顯真。何待虛豁。故不易其性也。",
    "T45n1860_001:0210a19": "[0210a19] 性莫之易故。雖無而有。物莫之逆故。雖有而",
    "T45n1860_001:0210a20": "無。雖有而無所謂非有。雖無而有所謂非無",
    "T45n1860_001:0210a21": " 初四句躡前釋成。以理事相即故。互存相",
    "T45n1860_001:0210a22": "奪故互亡也。後四句躡前釋成。非有非無之",
    "T45n1860_001:0210a23": "中也。此中真諦故無。俗諦故有。相奪兩非第",
    "T45n1860_001:0210a24": "一真也。",
    "T45n1860_001:0210a25": "[0210a25] 如此則非無物也。物非真物。物非真物故。於",
    "T45n1860_001:0210a26": "何而可物 即物示真性。真物假名相皆不",
    "T45n1860_001:0210a27": "立也。密嚴云。二合生分別名量亦非有。非真",
    "T45n1860_001:0210a28": "即題中不真。於何可物。即題中空字。自下依",
    "T45n1860_001:0210a29": "宗廣釋。皆初引教。後依教釋義。文雖各殊義",
    "T45n1860_001:0210b01": "旨無異。今依論中會釋。或約空色。或依二諦",
    "T45n1860_001:0210b02": "等。一一隨次明之。大要皆約諸法。以明不異",
    "T45n1860_001:0210b03": "第一之真也。",
    "T45n1860_001:0210b04": "[0210b04] 故經云。色之性空非色敗空 初依色空以",
    "T45n1860_001:0210b05": "釋中也。淨名經文。然諸經多有。",
    "T45n1860_001:0210b06": "[0210b06] 以明夫聖人之於物也。即萬物之自虛。豈待",
    "T45n1860_001:0210b07": "宰割以求通哉 空非色外色即是空。空色",
    "T45n1860_001:0210b08": "非一亦非異也。宰割析滅豈是即空。故二乘",
    "T45n1860_001:0210b09": "析色斷見未祛。亂意迷空即真未了。",
    "T45n1860_001:0210b10": "[0210b10] 是以寢疾有不真之談。超日有即虛之稱",
    "T45n1860_001:0210b11": " 雙引二經。皆證前義。初淨名問疾品略云。菩",
    "T45n1860_001:0210b12": "薩病者非真非有等。二超日明三昧經。彼云。",
    "T45n1860_001:0210b13": "不有受不保命四大虛也。四大色法法即空",
    "T45n1860_001:0210b14": "故。",
    "T45n1860_001:0210b15": "[0210b15] 然則三藏殊文統之者一也 文則殊說旨歸",
    "T45n1860_001:0210b16": "一揆。",
    "T45n1860_001:0210b17": "[0210b17] 故放光云。第一真諦無成無得。世俗諦故便",
    "T45n1860_001:0210b18": "有成有得 二依成得以示也。放光第八云。",
    "T45n1860_001:0210b19": "世俗之事有逮有得。最第一者無有逮無有",
    "T45n1860_001:0210b20": "得。",
    "T45n1860_001:0210b21": "[0210b21] 夫有得即是無得之偽號。無得即是有得之",
    "T45n1860_001:0210b22": "真名。真名故雖真而非有。偽號故雖偽而非",
    "T45n1860_001:0210b23": "無 初二句辨得相真偽。住俗有得而非得",
    "T45n1860_001:0210b24": "故偽也。依真無得而乃得故真也。如下玄得",
    "T45n1860_001:0210b25": "中廣示。後四句躡釋前名。",
    "T45n1860_001:0210b26": "[0210b26] 是以言真未嘗有。言偽未嘗無。二言未始一。",
    "T45n1860_001:0210b27": "二理未始殊也 勝義故非有俗諦故非無。",
    "T45n1860_001:0210b28": "有無二言非一。中道之妙非二。",
    "T45n1860_001:0210b29": "[0210b29] 故經云。真諦俗諦謂有異耶。答曰。無異也",
    "T45n1860_001:0210c01": " 義引大品也。前雖有二諦但依成得辨之。今",
    "T45n1860_001:0210c02": "直約二諦以釋也。",
    "T45n1860_001:0210c03": "[0210c03] 此經直辨真諦。以明非有。俗諦以明非無。豈",
    "T45n1860_001:0210c04": "以諦二而二於物哉 二諦之義真俗宛分。",
    "T45n1860_001:0210c05": "二諦之體一物非異。",
    "T45n1860_001:0210c06": "[0210c06] 然則萬物果有其所以。不有有其所以不無。",
    "T45n1860_001:0210c07": "有其所以不有。故雖有而非有。有其所以不",
    "T45n1860_001:0210c08": "無故。雖無而非無。雖無而非無。無者不絕虛。",
    "T45n1860_001:0210c09": "雖有而非有。有者非真有。若有不即真。無不",
    "T45n1860_001:0210c10": "夷(平)跡(相) 初二句明萬物皆具非有非無。次",
    "T45n1860_001:0210c11": "四句躡示兩非。以入中道次四句亦躡前。如",
    "T45n1860_001:0210c12": "次不落斷常。後二句但成前四句。以非真有",
    "T45n1860_001:0210c13": "故。若有不即真。以非虛絕故。若無不夷跡。若",
    "T45n1860_001:0210c14": "字貫此。謂非宰割事跡。然後是無。夷者。亦芟",
    "T45n1860_001:0210c15": "夷也。",
    "T45n1860_001:0210c16": "[0210c16] 然則有無稱異其致一也 真俗是體有無是",
    "T45n1860_001:0210c17": "義。依體辨義。義亦一也。古人云。二諦並非",
    "T45n1860_001:0210c18": "雙。恒乖未曾各。",
    "T45n1860_001:0210c19": "[0210c19] 故童子歎曰。說法不有亦不無。以因緣故諸",
    "T45n1860_001:0210c20": "法生。瓔珞經云。轉法輪者亦非有轉。亦非無",
    "T45n1860_001:0210c21": "轉。是謂轉無所轉 連引二經。依言說相。以",
    "T45n1860_001:0210c22": "顯中道。初即淨名經長者子寶積歎佛偈也。",
    "T45n1860_001:0210c23": "初句歎如來說法。與實相相應故。有說無說",
    "T45n1860_001:0210c24": "皆雙絕也。後句意云。有無既絕。何故現一切",
    "T45n1860_001:0210c25": "言說。答云。以俗諦因緣故諸法生也。後經即",
    "T45n1860_001:0210c26": "彼第十一卷中文。初句牒說。次二句亦有無",
    "T45n1860_001:0210c27": "雙絕。後句明說即無說。二經義同。非轉而轉。",
    "T45n1860_001:0210c28": "三百餘會不捨穿針。轉而不轉。四十九年不",
    "T45n1860_001:0210c29": "說一字。豈謂舌覆三千即成有說。身默丈室",
    "T45n1860_001:0211a01": "便謂無談。",
    "T45n1860_001:0211a02": "[0211a02] 此乃眾經之微言也 雖引二經義同眾典",
    "T45n1860_001:0211a03": "故。云眾經等。",
    "T45n1860_001:0211a04": "[0211a04] 何者。謂物無耶。則邪見非惑。謂物有耶。則常",
    "T45n1860_001:0211a05": "見為得 文通二對反覈以明。皆上句明著",
    "T45n1860_001:0211a06": "下句覈破。邪見斷見也。若計物是無。外道斷",
    "T45n1860_001:0211a07": "見應非是惑。下對例知。物雖通諸且目法輪。",
    "T45n1860_001:0211a08": "[0211a08] 以物非無故。邪見為惑。以物非有故。常見不",
    "T45n1860_001:0211a09": "得 順顯可知。",
    "T45n1860_001:0211a10": "[0211a10] 然則非有非無者。信真諦之談也 真諦第",
    "T45n1860_001:0211a11": "一也。以說法非有非無。方是真諦之轉也。",
    "T45n1860_001:0211a12": "[0211a12] 故道行云。心亦不有亦不無 即彼經初品",
    "T45n1860_001:0211a13": "中文。心為諸法之本。然通真妄。真謂如來藏",
    "T45n1860_001:0211a14": "心亦非有無。如無名論引釋。妄即妄想識心。",
    "T45n1860_001:0211a15": "從緣生者亦非有無。此中辯之。以經義含有",
    "T45n1860_001:0211a16": "二法故不可局。",
    "T45n1860_001:0211a17": "[0211a17] 故中觀云。物從因緣故不有。緣起故不無",
    "T45n1860_001:0211a18": " 義引中論亦轉釋前經也。從緣不有謂真也。",
    "T45n1860_001:0211a19": "緣起不無謂俗也。",
    "T45n1860_001:0211a20": "[0211a20] 尋理即其然矣 推尋論旨法非有無。實乃",
    "T45n1860_001:0211a21": "如是。此以教如繩正理亦衡直。",
    "T45n1860_001:0211a22": "[0211a22] 所以然者。夫有若真有。有自常有。豈待緣而",
    "T45n1860_001:0211a23": "後有哉。譬彼真無。無自常無。豈待緣而後無",
    "T45n1860_001:0211a24": " 初句含二意。一徵辭。二牒不有等。反推諸",
    "T45n1860_001:0211a25": "法正顯從緣。謂法若實有。緣前亦合有。不待",
    "T45n1860_001:0211a26": "緣集然後方有。後三句例明真無二說。一太",
    "T45n1860_001:0211a27": "虛。二真空。此二元空不待緣離然後空也。異",
    "T45n1860_001:0211a28": "喻顯法理亦極成。",
    "T45n1860_001:0211a29": "[0211a29] 若有不能自有。待緣而後有者。故知有非真",
    "T45n1860_001:0211b01": "有。有非真有。雖有不可謂之有矣 初二句",
    "T45n1860_001:0211b02": "順牒前文。明法待緣非真。後二句相躡以顯",
    "T45n1860_001:0211b03": "非有也。",
    "T45n1860_001:0211b04": "[0211b04] 不無者。夫無則湛然不動可謂之無。萬物若",
    "T45n1860_001:0211b05": "無則不應起。起則非無。以明緣起故不無也",
    "T45n1860_001:0211b06": " 初句牒論。次二句舉例。以示如前二空皆凝",
    "T45n1860_001:0211b07": "湛不動。可謂者。堪可許其是無。次二句承例",
    "T45n1860_001:0211b08": "反明。次一句順顯。後二句成前不無也。",
    "T45n1860_001:0211b09": "[0211b09] 故摩訶衍論云。一切諸法一切因緣故應有。",
    "T45n1860_001:0211b10": "一切諸法一切因緣故不應有。一切無法一",
    "T45n1860_001:0211b11": "切因緣故應有。一切有法一切因緣故不應",
    "T45n1860_001:0211b12": "有 大論前後有斯義而無斯文。通成二對。",
    "T45n1860_001:0211b13": "初對中明法從緣故不有不無。初句緣起故",
    "T45n1860_001:0211b14": "不無。後句從緣故不有。後對約有無二法。對",
    "T45n1860_001:0211b15": "辨以明不有不無。一切無法等者。大論三十",
    "T45n1860_001:0211b16": "一。以過未法為無。現在法為有。涅槃三十四",
    "T45n1860_001:0211b17": "云。一切世間有四種無。一未生名無。二滅已",
    "T45n1860_001:0211b18": "名無。三各異互無。四畢竟名無。皆因緣有此",
    "T45n1860_001:0211b19": "四無。後句可知。皆云一切等者。法乃萬殊緣",
    "T45n1860_001:0211b20": "亦無數。",
    "T45n1860_001:0211b21": "[0211b21] 尋此有無之言。豈直反論而已哉。若應有即",
    "T45n1860_001:0211b22": "是有。不應言無。若應無即是無。不應言有",
    "T45n1860_001:0211b23": " 初句收前四句。以前論不出有無故。次句反",
    "T45n1860_001:0211b24": "謂相反。猶云豈但是有無相反之說耶。後通",
    "T45n1860_001:0211b25": "有六句。出論中有無相反之相。前三句中若",
    "T45n1860_001:0211b26": "應有者。收前初三二句。即是有者。定應唯",
    "T45n1860_001:0211b27": "有。不應言無者。收前二四兩句。如何&#x5374;言無",
    "T45n1860_001:0211b28": "耶。後三句中。若應無者。收前二四兩句。即是",
    "T45n1860_001:0211b29": "無者。定應唯無。不應言有者。收前初三兩句。",
    "T45n1860_001:0211c01": "如何&#x5374;言有耶。已上辯定相反。下顯緣法有",
    "T45n1860_001:0211c02": "無皆具。謂若有若無俱有其理。非相反也。",
    "T45n1860_001:0211c03": "[0211c03] 言有是為假。有以明非無。借無以辯非有。此",
    "T45n1860_001:0211c04": "事一稱二。其文有似不同。苟領其所同。則無",
    "T45n1860_001:0211c05": "異而不同 初二句論云應有。明緣起故假",
    "T45n1860_001:0211c06": "有也。次一句論云不應有。明從緣故非有也。",
    "T45n1860_001:0211c07": "事一下緣生事一有無名二。四句之文似乖。",
    "T45n1860_001:0211c08": "若解其不有不無之同。豈有無之異能違。",
    "T45n1860_001:0211c09": "[0211c09] 然則萬法果有其所以不有。不可得而有。有",
    "T45n1860_001:0211c10": "其所以不無。不可得而無 義承前起。故云",
    "T45n1860_001:0211c11": "然則。前約二諦已出此文。展轉引釋至此義",
    "T45n1860_001:0211c12": "周。故復舉此以結。不可等者。物性本空孰能",
    "T45n1860_001:0211c13": "強之令有。緣起既形。孰能排之令無。",
    "T45n1860_001:0211c14": "[0211c14] 何則欲言其有有非真生。欲言其無事象既",
    "T45n1860_001:0211c15": "形。象形不即無。非真非實有。然則不真空義",
    "T45n1860_001:0211c16": "顯於茲矣 初有四句。明於諸法不可定執",
    "T45n1860_001:0211c17": "是有是無。皆上句舉執。下句推破。欲謂將欲。",
    "T45n1860_001:0211c18": "言謂意言。將謂諸法定有。邪有非實生。但假",
    "T45n1860_001:0211c19": "緣故如何定有。欲待謂無事象已起。如何定",
    "T45n1860_001:0211c20": "無。次有二句。初句躡前緣起之事。次句結成",
    "T45n1860_001:0211c21": "即假即空。非真假有也。非實真空也。後有二",
    "T45n1860_001:0211c22": "句。正結論名。首建此名以標宗致。逐節引教。",
    "T45n1860_001:0211c23": "隨教會釋。顯理已周中道實相可令悟入。最",
    "T45n1860_001:0211c24": "後結歸不出題示。故云爾也。問論周至此後",
    "T45n1860_001:0211c25": "說何為。答前已通敘其意可了。義若未盡何",
    "T45n1860_001:0211c26": "此結之。可細推繹。",
    "T45n1860_001:0211c27": "[0211c27] 故放光云。諸法假號不真。譬如幻化人。非無",
    "T45n1860_001:0211c28": "幻化人。幻化人非真人也 彼經二十七云。",
    "T45n1860_001:0211c29": "佛告須菩提。名字者不真。假號為名。引此之",
    "T45n1860_001:0212a01": "意已見前文。初法說謂諸法不真。名亦假也。",
    "T45n1860_001:0212a02": "後三句喻明。於中初句經文。次二句義釋也。",
    "T45n1860_001:0212a03": "謂幻成一人似非無也。似豈為真。故云非真。",
    "T45n1860_001:0212a04": "[0212a04] 夫以名求物。物無當名之實。以物求名。名無",
    "T45n1860_001:0212a05": "得物之功。物無當名之實非物也。名無得物",
    "T45n1860_001:0212a06": "之功非名也 此與論初大旨無殊。文小變",
    "T45n1860_001:0212a07": "爾。名自情生好惡何定。或於一物立多名。或",
    "T45n1860_001:0212a08": "以一名召多物。物雖應名。亦無當名之實理。",
    "T45n1860_001:0212a09": "如以地龍木賊等名藥也。又名雖召物。亦無",
    "T45n1860_001:0212a10": "得物之實功。如談水濡唇言穢不涴口。應知",
    "T45n1860_001:0212a11": "名是假號物為幻化。但順世俗不入實相。",
    "T45n1860_001:0212a12": "[0212a12] 是以名不當實。實不當名。名實無當。萬物安",
    "T45n1860_001:0212a13": "在 一切諸法不出名相。此二既空萬物不",
    "T45n1860_001:0212a14": "立。已上名相境寂。下辯妄想心虛。",
    "T45n1860_001:0212a15": "[0212a15] 故中觀云。物無彼此。而人以此為此。以彼為",
    "T45n1860_001:0212a16": "彼。彼亦以此為彼。以彼為此 初句論文。彼",
    "T45n1860_001:0212a17": "論第四云。諸法實相無有此彼。而人下釋也。",
    "T45n1860_001:0212a18": "如二人相向彼此互執也。",
    "T45n1860_001:0212a19": "[0212a19] 此彼莫定乎一名。而惑者懷必然之志。然則",
    "T45n1860_001:0212a20": "彼此初非有。惑者初非無 正舉妄計也。彼",
    "T45n1860_001:0212a21": "此互指既無定在。柰何惑者必然而執我定",
    "T45n1860_001:0212a22": "名此。他定名彼。妄想之心。依然取著。然則下",
    "T45n1860_001:0212a23": "名相元空迷夫妄執。亦可名相無暫始有。妄",
    "T45n1860_001:0212a24": "想無暫始無。以無暫始無之妄情。執無暫始",
    "T45n1860_001:0212a25": "有之名相。病眼花生病耳蟬鳴。蟬花恒無病",
    "T45n1860_001:0212a26": "根常執。",
    "T45n1860_001:0212a27": "[0212a27] 既悟彼此之非有。有何物而可有(執)哉。故知",
    "T45n1860_001:0212a28": "萬物非真假號久矣 初句遍計性空。次句",
    "T45n1860_001:0212a29": "名隨相遣翳差花亡。耳聰蟬喪。後二句結成",
    "T45n1860_001:0212b01": "經義。此中雖帶名相而言。意顯妄執本空。況",
    "T45n1860_001:0212b02": "後引成具等。又唯約妄情說邪。",
    "T45n1860_001:0212b03": "[0212b03] 是以成具立強名之文。園林託指馬之況",
    "T45n1860_001:0212b04": " 成具經云。是法無所有強為其名。園林即漆",
    "T45n1860_001:0212b05": "園也。曹州地名。莊周曾為此吏。故以目之。彼",
    "T45n1860_001:0212b06": "齊物云。以指喻指之非指。不若以非指喻指",
    "T45n1860_001:0212b07": "之非指也。以馬喻馬之非馬。不若以非馬喻",
    "T45n1860_001:0212b08": "馬之非馬也。指謂手指。馬謂戲籌。若今雙六",
    "T45n1860_001:0212b09": "之馬也。如二人相向各以己指是指。他指非",
    "T45n1860_001:0212b10": "指。是非互在本無實也。喻曉也。馬可例之。",
    "T45n1860_001:0212b11": "[0212b11] 如此則深遠之言。於何而不在(具) 通指上",
    "T45n1860_001:0212b12": "文。內教妄想元空。外典是非無主。文亦備在。",
    "T45n1860_001:0212b13": "[0212b13] 是以聖人乘千化而不變。履萬惑而常通者。",
    "T45n1860_001:0212b14": "以其即萬物之自虛。不假虛而虛物也 初",
    "T45n1860_001:0212b15": "句舉能證之聖。令物則之。次二句顯證悟之",
    "T45n1860_001:0212b16": "相。千化名相萬物也。不變者。即名相而如如",
    "T45n1860_001:0212b17": "故。惑妄想也。常通者。即妄想而正智故以其",
    "T45n1860_001:0212b18": "下出即真所以。可知。",
    "T45n1860_001:0212b19": "[0212b19] 故經云。甚奇世尊。不動真際為諸法立處。非",
    "T45n1860_001:0212b20": "離真而立處。立處即真也 初引經。即同放",
    "T45n1860_001:0212b21": "光不動等覺建立諸法。非離下論主釋經義",
    "T45n1860_001:0212b22": "也。謂依理成事。事豈離真而立也。",
    "T45n1860_001:0212b23": "[0212b23] 然則道遠乎哉。觸事而真。聖遠乎哉。體之即",
    "T45n1860_001:0212b24": "神 初二句明境。初句舉體而覈。道謂如如。",
    "T45n1860_001:0212b25": "下句指屬觸謂六觸。事即名相。事相既近。體",
    "T45n1860_001:0212b26": "虛即真。真豈太遠。後二句明心。亦初句舉聖",
    "T45n1860_001:0212b27": "而覈。聖即智也。下句屬體。謂體究神心也。即",
    "T45n1860_001:0212b28": "神者。即我之心為神聖矣。豈太遠乎。仁王經",
    "T45n1860_001:0212b29": "云。菩薩未成佛。以菩提為煩惱。菩薩成佛時。",
    "T45n1860_001:0212c01": "以煩惱為菩提。今詳論意。自放光已下。乃密",
    "T45n1860_001:0212c02": "嚴楞伽五法相翻之義。故密嚴云。名從於相",
    "T45n1860_001:0212c03": "生。相從依他起。此二生分別。諸法性如如。於",
    "T45n1860_001:0212c04": "斯善觀察。是名為正智。名為遍計性。相是依",
    "T45n1860_001:0212c05": "他起。名相二俱遣。是為第一義。略解云。五",
    "T45n1860_001:0212c06": "法者。一名。二相。三妄想。四正智。五如如。此",
    "T45n1860_001:0212c07": "五約迷悟配之。謂迷時即如如。以成名相。即",
    "T45n1860_001:0212c08": "正智以成妄想。悟時翻名相為如如。翻妄想",
    "T45n1860_001:0212c09": "成正智。經中初三句如次名相妄想。次三句",
    "T45n1860_001:0212c10": "說正智。後一偈約三性顯如如也。略示如此。",
    "T45n1860_001:0212c11": "論意謂依彼名相顯示論旨。苟識相等體虛。",
    "T45n1860_001:0212c12": "不捨一論能詮之名所詮之義。即境而會如。",
    "T45n1860_001:0212c13": "即解而成智。故先舉聖人證法為式。然後示",
    "T45n1860_001:0212c14": "以即真之理。但在文甚隱致令難求。若前後",
    "T45n1860_001:0212c15": "冥搜義如指掌。"
}