{
    "T16n0708_001:0815b02": "No. 708 [Nos. 709-712]",
    "T16n0708_001:0815b03": "了本生死經",
    "T16n0708_001:0815b05": "吳月氏優婆塞支謙譯",
    "T16n0708_001:0815b06": "[0815b06] 佛說是：「若比丘見緣起為見法，已見法為見",
    "T16n0708_001:0815b07": "我。」[0815b07] 於是賢者舍利弗謂諸比丘言：「諸賢者！佛",
    "T16n0708_001:0815b08": "說：『若諸比丘見緣起為見法，已見法為見我。』",
    "T16n0708_001:0815b09": "此謂何義？是說有緣。若見緣起無命、非命，為",
    "T16n0708_001:0815b10": "見法；見法無命、非命，為見佛。當隨是慧。[0815b10] 「彼",
    "T16n0708_001:0815b11": "有二事見外緣起，有二事見內緣起，合為四。",
    "T16n0708_001:0815b12": "[0815b12] 「何謂二事見外緣起？為因相縛、緣相縛。因相",
    "T16n0708_001:0815b13": "縛為何等？從種根，從根葉，從葉莖，從莖節，",
    "T16n0708_001:0815b14": "從節懷華，從華實。是為因相縛。何謂緣相",
    "T16n0708_001:0815b15": "縛？為地種、水種、火種、風種、空種，從是因緣有",
    "T16n0708_001:0815b16": "種生彼。地為持種，水為潤種，火為熱種，風",
    "T16n0708_001:0815b17": "為起種，空為令種無礙。如是得時節會，令",
    "T16n0708_001:0815b18": "種生。彼種不知我生根，根不知從種有；根",
    "T16n0708_001:0815b19": "不知我生葉，葉不知從根有；葉不知我生莖，",
    "T16n0708_001:0815b20": "莖不知從葉有節懷華，實亦不自知轉相生",
    "T16n0708_001:0815b21": "有。又地不知我生種，種亦不知地持我；水亦",
    "T16n0708_001:0815b22": "不知我潤種，種亦不知水潤我；至火、風、空皆",
    "T16n0708_001:0815b23": "不相知。是諸賢者，從因緣有，得時會，令種生。",
    "T16n0708_001:0815b24": "為非自作，非彼作，亦非無因生。當以五事見",
    "T16n0708_001:0815b25": "外緣起。何謂五？一非常，二不斷，三不步，",
    "T16n0708_001:0815b26": "四種不敗亡，五相象非故。彼種已壞為非",
    "T16n0708_001:0815b27": "常，有根出為不斷，種根分異為不躇步，少",
    "T16n0708_001:0815b28": "種多生實為不敗亡，實生如種根非種為相",
    "T16n0708_001:0815b29": "象非故。[0815b29] 「當知是二事見內緣起：因相縛、緣相",
    "T16n0708_001:0815c01": "縛。何謂因相縛？緣不明，行；緣行，識；緣識，",
    "T16n0708_001:0815c02": "名色；緣名色，六入；緣六入，更樂；緣更樂，痛；",
    "T16n0708_001:0815c03": "緣痛，愛；緣愛，受；緣受，有；緣有，生；緣生，",
    "T16n0708_001:0815c04": "老、死、憂、悲、苦、懣心惱。如是是但大苦性具成",
    "T16n0708_001:0815c05": "有病。彼不明不知我作行，行不知從不明",
    "T16n0708_001:0815c06": "有；行不知我作識，識不知從行有；識不知",
    "T16n0708_001:0815c07": "我作名色，名色不知從識有；六入、更樂、痛、愛、",
    "T16n0708_001:0815c08": "受、有、生至于老死亦轉不知。是從不明有行，",
    "T16n0708_001:0815c09": "從行有識，從識有名色，從名色有六入、更樂、",
    "T16n0708_001:0815c10": "痛、愛、受、有、生、老、死、憂、悲、苦、懣心惱，如上說。是",
    "T16n0708_001:0815c11": "但大苦性具成有。彼若無生，則無老、死、憂、悲、",
    "T16n0708_001:0815c12": "苦、懣心惱。[0815c12] 「是諸賢者，因緣起故，緣是生法。有",
    "T16n0708_001:0815c13": "緣起不緣生法，有緣生法不緣起，有緣起緣",
    "T16n0708_001:0815c14": "生法，有不緣起不緣生法。[0815c14] 「何謂緣起不緣生",
    "T16n0708_001:0815c15": "法？為緣不明，行；緣行，識；緣識，名色，至于老",
    "T16n0708_001:0815c16": "死，大苦惱具成有，如上說。是謂緣起非緣",
    "T16n0708_001:0815c17": "生法。[0815c17] 「何謂緣生法非緣起？為如不明、行、識、名",
    "T16n0708_001:0815c18": "色、六入、更樂、痛、愛、受、有、生、老死。是謂緣生法",
    "T16n0708_001:0815c19": "非緣起也。[0815c19] 「何謂緣起緣生法？若出生住不斷",
    "T16n0708_001:0815c20": "老死之生，是出生住因緣相近、因有相近、因",
    "T16n0708_001:0815c21": "微相近、因諦相近、因如相近、無異相近、不",
    "T16n0708_001:0815c22": "狂相近、緣起相近，以緣生如是法：有、受、愛、",
    "T16n0708_001:0815c23": "痛、更樂、六入、名色、識、行。是謂緣起緣生法。[0815c23] 「何",
    "T16n0708_001:0815c24": "謂不緣起不緣生法？謂得道者。彼何謂不明？",
    "T16n0708_001:0815c25": "為如六種。六種受若女、若男。何謂六？為地",
    "T16n0708_001:0815c26": "種、水種、火種、風種、空種、識種。彼身得住，是為",
    "T16n0708_001:0815c27": "地種；如持不散，是為水種；飲、食、嘗、啖臥得善",
    "T16n0708_001:0815c28": "消，是為火種；身中出息、入息，是為風種；四",
    "T16n0708_001:0815c29": "大所不能持，是為空種；隨轉如雙箭笮，是為",
    "T16n0708_001:0816a01": "識種。如彼地種，非女，非男，非人，非士，非身，",
    "T16n0708_001:0816a02": "非身所，非人生，非少年，非作、無作者，非住、",
    "T16n0708_001:0816a03": "無住者，非智、無智者，非眾生，非吾，非我，非",
    "T16n0708_001:0816a04": "彼有、無有主。水、火、風、空種亦如是。識種非女，",
    "T16n0708_001:0816a05": "非男，非人，非士，非身，非身所，非人生，非少",
    "T16n0708_001:0816a06": "年，非作、無作者，非住、無住者，非智、無智者，",
    "T16n0708_001:0816a07": "非眾生，非吾，非我，非我有、無有主。如是但",
    "T16n0708_001:0816a08": "從六種為一想，為合想，為女想，為男想，為",
    "T16n0708_001:0816a09": "妄想，為身想，為自在想，為強自在，受若",
    "T16n0708_001:0816a10": "干種，故為不明。時說曰性癡，淨、常想、樂想、",
    "T16n0708_001:0816a11": "身想，疑嫌妄，非上要。佛說是不明，亦為染",
    "T16n0708_001:0816a12": "於物，無慧生妄，故為不明；妄故為行；知物",
    "T16n0708_001:0816a13": "故為識；五性故為名色；猗名色根故為六",
    "T16n0708_001:0816a14": "入；三合故為更樂；更樂行故為痛；痛而樂",
    "T16n0708_001:0816a15": "故為愛；愛彌廣故為受；受當復有行故為有；",
    "T16n0708_001:0816a16": "五性具成故為生；諸種熟故為老；命根噤閉",
    "T16n0708_001:0816a17": "故為死；熱中為憂；誑語為悲；臨五識身合",
    "T16n0708_001:0816a18": "為五苦；心識身合為懣；心念勞為惱；有故",
    "T16n0708_001:0816a19": "生有。如是見知，障顯是，說具滿，大苦性足。",
    "T16n0708_001:0816a20": "從是受凶衰，著故復生。其始不可見知，不",
    "T16n0708_001:0816a21": "可度量。又冥為不明義；作成為行義；知為",
    "T16n0708_001:0816a22": "識義；緣住彼，彼相倚，為名色義；主亦不專為",
    "T16n0708_001:0816a23": "六入義；更亦合會為更樂義；從知痛義；渴",
    "T16n0708_001:0816a24": "欲得物，如火無厭，為愛義；取為受義；當復有",
    "T16n0708_001:0816a25": "為有義；五性仰為生義；熟為老義；行虧為",
    "T16n0708_001:0816a26": "死義。如是義說，亦為十二緣起相。[0816a26] 「又從不明",
    "T16n0708_001:0816a27": "近福德行作、近罪賊行作，是謂緣不明；行",
    "T16n0708_001:0816a28": "有諸行故，近福、不福而有識，是謂緣行識；由",
    "T16n0708_001:0816a29": "識作性行，名色具成生，是謂緣識名色；是緣",
    "T16n0708_001:0816b01": "生作，作輒受，是謂緣名色；六入、眼識會更樂，",
    "T16n0708_001:0816b02": "是謂緣六入更樂；如更樂，痛知亦爾，是謂緣",
    "T16n0708_001:0816b03": "更樂痛死；不知痛者為行別故，從愛象輒",
    "T16n0708_001:0816b04": "取，是謂緣痛愛；從愛象更吞，是謂緣愛受",
    "T16n0708_001:0816b05": "有；受為三行身、口、意，是謂緣受有；有行勞，",
    "T16n0708_001:0816b06": "當復有具成生，是謂緣有生；五性已成故有",
    "T16n0708_001:0816b07": "老死。是為十二緣起，隨轉宛轉，造作田業，識",
    "T16n0708_001:0816b08": "造種行，不明造對行。如地持種，水令種不",
    "T16n0708_001:0816b09": "散，火令種熟，風令種起，空令種無礙。行造",
    "T16n0708_001:0816b10": "田業亦如是，愛造潤行，彼行不知：『我造田業。』",
    "T16n0708_001:0816b11": "愛不知：『我為潤行。』識不知：『我為種行。』不明不",
    "T16n0708_001:0816b12": "知：『我為對行。』如地不知：『我持種。』水、火、風、空如",
    "T16n0708_001:0816b13": "上說。從有行勞，當復有具成生。此亦無有",
    "T16n0708_001:0816b14": "從是世躇步者，但因緣相持。譬如鏡淨、明",
    "T16n0708_001:0816b15": "朗，緣內、外生面象。面亦不死此生彼，鏡中",
    "T16n0708_001:0816b16": "從有面，因緣不虧。是不死此而生彼，為有苦",
    "T16n0708_001:0816b17": "情，因緣不虧，從是有受。如火以受，不斷現晝",
    "T16n0708_001:0816b18": "夜，然其炎不步。識亦如是，不身相縛，往來五",
    "T16n0708_001:0816b19": "道。有緣故生，是法無主。譬如月圓四十九",
    "T16n0708_001:0816b20": "由延，而圓形現於下水，有緣不虧，非月死彼",
    "T16n0708_001:0816b21": "而於此生。觀生死當如是。是為因相縛。[0816b21] 「何",
    "T16n0708_001:0816b22": "謂緣相縛？如佛告阿難：『眼緣色生眼識。彼",
    "T16n0708_001:0816b23": "眼不知：「我作猗行。」色不知：「我為識對。」明不知：",
    "T16n0708_001:0816b24": "「我為識照。」空不知：「我令識無礙。」識不知：「我生",
    "T16n0708_001:0816b25": "此作有。」眼、色、明、空、念，令眼識具成生。耳、鼻、口、",
    "T16n0708_001:0816b26": "身、心緣法生心識。彼眼不知：「我為識作猗。」法",
    "T16n0708_001:0816b27": "不知：「我為識作行。」心不知：「我為識作明。」空不",
    "T16n0708_001:0816b28": "知：「我令識無礙。」識不知：「我成此因緣。」是，阿難！",
    "T16n0708_001:0816b29": "緣心、法、明、空、念，令心識具成生，而此非自作，",
    "T16n0708_001:0816c01": "非彼作，非兩作，非無因生，非我故，非彼故，",
    "T16n0708_001:0816c02": "非無因有。』[0816c02] 「當以五事見內緣起。何謂五？非",
    "T16n0708_001:0816c03": "常、不斷、不步、少行多報、相象非故。彼如",
    "T16n0708_001:0816c04": "死際，身已壞為非常；出生有身分為不斷；或",
    "T16n0708_001:0816c05": "同去、或異去，分異故為不步；少行多報，謂",
    "T16n0708_001:0816c06": "行不敗亡。如行報生，非故家也。若見此緣",
    "T16n0708_001:0816c07": "起無命、非命，為見法；見法無命、非命，為見",
    "T16n0708_001:0816c08": "四諦：苦、習、盡、道。譬如明人見師成畫，歎其",
    "T16n0708_001:0816c09": "畫好、師妙。見四諦者亦如是，佛一切知、一",
    "T16n0708_001:0816c10": "切現，從是得喜不離佛，得法眾至真，戒喜",
    "T16n0708_001:0816c11": "不離。」"
}