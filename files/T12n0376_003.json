{
    "T12n0376_003:0868a21": "大般泥洹經卷第三",
    "T12n0376_003:0868a23": "東晉平陽沙門法顯譯",
    "T12n0376_003:0868a24": "四法品第八",
    "T12n0376_003:0868a25": "[0868a25] 佛告迦葉：「善男子！菩薩摩訶薩成就四法，能",
    "T12n0376_003:0868a26": "為人說《大般泥洹經》。何等為四？能自專正，",
    "T12n0376_003:0868a27": "能正他人，能隨問答，善解因緣；是為四法。",
    "T12n0376_003:0868a28": "自專正者，聞佛切教能隨厭怖身毛皆&#x7AEA;，如",
    "T12n0376_003:0868a29": "佛所說寧抱熾燃枯樹舉身焦爛，不於如來",
    "T12n0376_003:0868b01": "方便密教其心未悟，聞說有常便起誹謗，而",
    "T12n0376_003:0868b02": "言魔教世論歌頌，說無常者而謂真實；寧以",
    "T12n0376_003:0868b03": "舌舐熾燃枯樹，不說如來真實無常，若聞他",
    "T12n0376_003:0868b04": "說輒便驚怖，於說法者而起悲念，深信如來",
    "T12n0376_003:0868b05": "法身長存，老病死法所不能壞，當知世尊不",
    "T12n0376_003:0868b06": "可思議，教法亦然，如我所說《枯樹經》等善自",
    "T12n0376_003:0868b07": "執持，是為菩薩能自專正。[0868b07] 「能正人者，如世",
    "T12n0376_003:0868b08": "尊說法，有一女人乳養嬰兒來詣佛所，稽首",
    "T12n0376_003:0868b09": "佛足有所顧念，在於一面思惟而住。爾時世",
    "T12n0376_003:0868b10": "尊知其所念，即以其子為喻而說法言：『譬如",
    "T12n0376_003:0868b11": "母人善養其子，初以指爪而含凝蘇，令其消",
    "T12n0376_003:0868b12": "已漸復更增。』時彼女人心即開解，便白佛言：",
    "T12n0376_003:0868b13": "『世尊！大聖知我心念而作是說，我今晨朝多",
    "T12n0376_003:0868b14": "與兒蘇將無損壽？』佛言：『不也，此兒已大堪食",
    "T12n0376_003:0868b15": "無患。』女人歡喜而白佛言：『奇哉世尊！善說隨",
    "T12n0376_003:0868b16": "順消不消法，為受化者先說無常苦空不淨，",
    "T12n0376_003:0868b17": "若當眾生信心未固，便為彼說常住法者，壞",
    "T12n0376_003:0868b18": "彼信根，常蘇不消。』佛言：『善哉！善女人！應如",
    "T12n0376_003:0868b19": "是學，初養子法漸與易消柔軟之食，年既",
    "T12n0376_003:0868b20": "長大與堅實者能消無患。我亦如是，為諸弟",
    "T12n0376_003:0868b21": "子先說不淨無常苦空柔軟之食，道心既增",
    "T12n0376_003:0868b22": "堪受大乘，然後為說此摩訶衍大般泥洹，甜",
    "T12n0376_003:0868b23": "苦辛酢&#x918E;淡六味堅實之食，以苦酢味，無常",
    "T12n0376_003:0868b24": "&#x918E;味，非我苦味，悅樂甜味，吾我淡味，常法",
    "T12n0376_003:0868b25": "辛味，以煩惱薪燃幻行火，熟大般泥洹甘",
    "T12n0376_003:0868b26": "露法食。復次，善女人！譬如姊妹有諸緣事捨",
    "T12n0376_003:0868b27": "家出行，詣他聚落或久不還，汝有二子，一",
    "T12n0376_003:0868b28": "者純善，一者弊惡，臨欲行時珍寶祕藏不",
    "T12n0376_003:0868b29": "語惡子而付善子。』女人白佛：『實爾。世尊！』佛",
    "T12n0376_003:0868c01": "問女人：『何故寶藏不語惡子？』女人白佛：『彼",
    "T12n0376_003:0868c02": "惡子者，所作非義為放逸行食用無度，是故",
    "T12n0376_003:0868c03": "不語。其善子者，能立門戶榮顯宗族，是以",
    "T12n0376_003:0868c04": "付之。』佛言：『應爾。我法亦然，欲入方便般泥洹",
    "T12n0376_003:0868c05": "時，如來寶藏祕密法要悉付弟子，不授犯戒",
    "T12n0376_003:0868c06": "諸邪見者。汝今於我為作滅想？為作常想？』女",
    "T12n0376_003:0868c07": "人白佛：『我於如來作常住想。』佛言：『姊妹！如汝",
    "T12n0376_003:0868c08": "所說應作是觀莫作滅想，當知如來是常住",
    "T12n0376_003:0868c09": "法，非變易法，非磨滅法，其有眾生於如來所",
    "T12n0376_003:0868c10": "修常住想者，當知是等家家有佛。』是名能正",
    "T12n0376_003:0868c11": "他人。[0868c11] 「能隨問答者，猶若有人來問如來：『我當",
    "T12n0376_003:0868c12": "云何得大施之名流聞天下而不捨財？』佛告",
    "T12n0376_003:0868c13": "族姓子：『唯有清素不畜童僕修持梵行，而",
    "T12n0376_003:0868c14": "樂施彼奴婢妻妾，斷除肉味而樂施以肉，避",
    "T12n0376_003:0868c15": "酒不飲而樂勸以酒，常習時食而施以非時，",
    "T12n0376_003:0868c16": "離諸香華嚴具器物，悉以香花莊嚴之具而",
    "T12n0376_003:0868c17": "施與之，如是等類隨其所施皆悉歸已為大",
    "T12n0376_003:0868c18": "施主，若如是者便得大施名聞天下，未曾損",
    "T12n0376_003:0868c19": "己一毫之費。』如是比說能隨問答。」[0868c19] 爾時迦葉",
    "T12n0376_003:0868c20": "菩薩白佛言：「如世尊說，不食肉者而以肉施，",
    "T12n0376_003:0868c21": "其食肉者得無大過，豈不增長外道邪見，是",
    "T12n0376_003:0868c22": "故應立不食肉法。」[0868c22] 佛告迦葉：「善哉！善哉！善男",
    "T12n0376_003:0868c23": "子！善察佛意，護法菩薩法應如是。善男子！",
    "T12n0376_003:0868c24": "我從今日制諸弟子不聽食肉，設得餘食常",
    "T12n0376_003:0868c25": "當應作食子肉想。云何弟子而聽食肉？諸佛",
    "T12n0376_003:0868c26": "所說其食肉者斷大慈種。」[0868c26] 迦葉菩薩白佛言：",
    "T12n0376_003:0868c27": "「云何世尊，聽食三種淨肉？」[0868c27] 佛告迦葉：「此三種",
    "T12n0376_003:0868c28": "肉隨事漸制故作是說。」[0868c28] 迦葉復問：「何因？」[0868c28] 佛言：",
    "T12n0376_003:0868c29": "「有九種受離十種肉。」佛告迦葉：「此亦漸制，當",
    "T12n0376_003:0869a01": "知則現不食肉也。」[0869a01] 迦葉菩薩又白佛言：「云何",
    "T12n0376_003:0869a02": "世尊，稱歎魚肉以為美食？」[0869a02] 佛告迦葉：「我不說",
    "T12n0376_003:0869a03": "魚肉以為美食，我說甘蔗粳米石蜜及諸甘",
    "T12n0376_003:0869a04": "果以為美食，如我稱歎種種衣服為莊嚴具，",
    "T12n0376_003:0869a05": "又歎三種壞色之服，當知魚肉隨順貪欲腥",
    "T12n0376_003:0869a06": "穢食耳。」[0869a06] 迦葉菩薩白佛言：「若世尊制不食肉",
    "T12n0376_003:0869a07": "者，彼五種乳麻油繒綿珂貝皮革亦不應受。」",
    "T12n0376_003:0869a08": "[0869a08] 佛言：「異想，莫作外道尼揵子見。」[0869a08] 迦葉菩薩白",
    "T12n0376_003:0869a09": "佛言：「世尊！今當云何？」[0869a09] 佛告迦葉：「善男子！我",
    "T12n0376_003:0869a10": "從今日制諸弟子，不聽食三種淨肉，及離九",
    "T12n0376_003:0869a11": "種受十種肉，乃至自死一不得食。所以者何？",
    "T12n0376_003:0869a12": "其食肉者，若行住坐臥一切眾生見皆怖畏，",
    "T12n0376_003:0869a13": "聞其殺氣如人食興蕖及蒜，若入眾會悉皆",
    "T12n0376_003:0869a14": "憎惡，其食肉者亦復如是，一切眾生聞其殺",
    "T12n0376_003:0869a15": "氣恐怖畏死，水陸空行有命之類見皆馳走，",
    "T12n0376_003:0869a16": "是故菩薩未曾食肉，為化眾生隨時現食，其",
    "T12n0376_003:0869a17": "實不食。復次，善男子！我般泥洹後久遠世",
    "T12n0376_003:0869a18": "時，當有比丘雖為學道而自貢高言：『我是須",
    "T12n0376_003:0869a19": "陀洹、斯陀含、阿那含、阿羅漢。』於惡世中流離",
    "T12n0376_003:0869a20": "貧乏困苦出家，種種妄解名字比丘，為利養",
    "T12n0376_003:0869a21": "故恭敬白衣，形狀憔悴如放牧者，身著袈裟",
    "T12n0376_003:0869a22": "如獵師像，悕望世利如&#x732B;捕鼠，病瘦疥癩身",
    "T12n0376_003:0869a23": "體不淨，而被牟尼賢聖被服，形如餓鬼貧窮",
    "T12n0376_003:0869a24": "寒悴，非真沙門為沙門像。於當來世正法壞",
    "T12n0376_003:0869a25": "時，於我所制法律行處，經典正論皆悉違反，",
    "T12n0376_003:0869a26": "各各自造經論戒律，言我戒律食肉清淨是佛",
    "T12n0376_003:0869a27": "所說，自造頌論各相違反，皆稱沙門釋迦弟",
    "T12n0376_003:0869a28": "子。復次，善男子！我說教法受生穀米，及食魚",
    "T12n0376_003:0869a29": "肉自手作食則非清淨，習押油業學諸技",
    "T12n0376_003:0869b01": "術，工巧木匠皮革之師，往來國王觀星曆造",
    "T12n0376_003:0869b02": "醫方，學音聲論巧世文辭，畜奴婢聚錢財，金",
    "T12n0376_003:0869b03": "銀珊瑚珂貝玉石真珠寶物，畜養師子虎豹",
    "T12n0376_003:0869b04": "狖鼠&#x732B;狸，居毒藥持&#x546A;術，作畫師造書牒，",
    "T12n0376_003:0869b05": "茂羅業起蠱道，歌舞幻惑捔力，染齒香薰塗",
    "T12n0376_003:0869b06": "身，著花鬘治形體，及餘種種非法像類非法",
    "T12n0376_003:0869b07": "器服，我說斯等非清淨法。」[0869b07] 迦葉菩薩白佛言：",
    "T12n0376_003:0869b08": "「世尊！若有國土多食肉者，一切乞食皆悉雜",
    "T12n0376_003:0869b09": "肉，諸比丘、比丘尼、優婆塞、優婆夷，云何於",
    "T12n0376_003:0869b10": "中應清淨命？」[0869b10] 佛告迦葉：「善男子！若食雜肉，應",
    "T12n0376_003:0869b11": "著水中食與肉別，然後可食，非越比尼。」[0869b11] 迦葉",
    "T12n0376_003:0869b12": "菩薩復白佛言：「若食與肉不可分者，此當云",
    "T12n0376_003:0869b13": "何？」[0869b13] 佛告迦葉：「善男子！若常食肉國一切食皆",
    "T12n0376_003:0869b14": "有肉現，我聽&#x5374;肉去汁壞其本味然後可食，",
    "T12n0376_003:0869b15": "若魚鹿肉等自分可知，食者得罪，我今日",
    "T12n0376_003:0869b16": "說有因緣者制不食肉，無因緣者因說大般",
    "T12n0376_003:0869b17": "泥洹，亦復制令不應食肉。是名能隨問答。[0869b17] 「善",
    "T12n0376_003:0869b18": "解因緣者，若比丘優婆塞問如是義：『云何世",
    "T12n0376_003:0869b19": "尊、如來、應供、等正覺，初出世時不為弟子一",
    "T12n0376_003:0869b20": "一制戒，不一一說如是法門，不究竟說波羅",
    "T12n0376_003:0869b21": "提木叉者，其義云何？比尼有何義？』善男子！",
    "T12n0376_003:0869b22": "聽我分別波羅提木叉義。波羅提木叉者，",
    "T12n0376_003:0869b23": "少欲知足成就威儀，不多受畜離諸染著。於",
    "T12n0376_003:0869b24": "一切淨命墮者，墮四惡趣泥犁燒煮，彼威儀",
    "T12n0376_003:0869b25": "少欲不受畜一切淨命墮。言非墮者，墮阿",
    "T12n0376_003:0869b26": "鼻泥犁中，是名為墮。布薩者，長養二種義。",
    "T12n0376_003:0869b27": "波羅提木叉者，離於邪說。比尼者，微細教",
    "T12n0376_003:0869b28": "誡調伏威儀，又不受非法物亦不施人，是",
    "T12n0376_003:0869b29": "名比尼。其中有犯四重法者，有犯十三有餘",
    "T12n0376_003:0869c01": "法，有犯三十捨墮法，有犯九十一墮法，有犯",
    "T12n0376_003:0869c02": "四悔過法，有犯眾學法，有犯二不定法，有犯",
    "T12n0376_003:0869c03": "七滅諍法，有謗毀經教及一闡提輩，有是等",
    "T12n0376_003:0869c04": "罪不向明者發露悔過，一向覆藏如龜藏六，",
    "T12n0376_003:0869c05": "犯戒之罪日夜增長。云何世尊知有是罪而",
    "T12n0376_003:0869c06": "不結戒？令彼眾生墮惡趣中。猶如有人將多",
    "T12n0376_003:0869c07": "人眾欲至他方示其要路，其中有人迷失正",
    "T12n0376_003:0869c08": "道墮非道行，彼黠慧者追喚令還得本正路。",
    "T12n0376_003:0869c09": "如來教法亦復如是，初說直道，若諸比丘多",
    "T12n0376_003:0869c10": "作諸過，然後為說犯罪果報，為其制戒。如是，",
    "T12n0376_003:0869c11": "世尊示真諦路為眾生說十善功德，天中之",
    "T12n0376_003:0869c12": "天正法之王，普哀眾生說十善功德，等觀眾",
    "T12n0376_003:0869c13": "生如視一子，若一眾生在地獄中，為度其人",
    "T12n0376_003:0869c14": "免地獄故，在地獄中住壽一劫若過一劫，云",
    "T12n0376_003:0869c15": "何令彼犯戒比丘長墮惡道？譬如織師織成",
    "T12n0376_003:0869c16": "新衣，後破壞已復更補治。譬如轉輪聖王初",
    "T12n0376_003:0869c17": "以十善教化人民，眾生後時惡行轉增，復因",
    "T12n0376_003:0869c18": "自在金輪神寶，往制法律令其調伏。世尊亦",
    "T12n0376_003:0869c19": "復如是，初時未結波羅提木叉戒，後諸比丘",
    "T12n0376_003:0869c20": "犯罪轉增，然後以犯戒因緣為根本已而為",
    "T12n0376_003:0869c21": "制戒，其諸眾生樂修法者，見彼所起因緣為",
    "T12n0376_003:0869c22": "證信心增長，乃至等觀四諦甚深微妙之義，",
    "T12n0376_003:0869c23": "如轉輪王金輪自在，諸佛法輪亦復如是。是",
    "T12n0376_003:0869c24": "則無量諸佛教法，是諸佛不可思議，所說教",
    "T12n0376_003:0869c25": "法不可思議，聞此法者不可思議，能信此經",
    "T12n0376_003:0869c26": "亦不可思議，是名善解因緣。是為菩薩摩訶",
    "T12n0376_003:0869c27": "薩成就四法，能為人說《般泥洹經》，說現因緣",
    "T12n0376_003:0869c28": "及大般泥洹因緣，是《大般泥洹經》因是為",
    "T12n0376_003:0869c29": "善解因緣。[0869c29] 「自專正者，說已誠向、自己專向",
    "T12n0376_003:0870a01": "此《大般泥洹經》，當知是名能自專正。能正他",
    "T12n0376_003:0870a02": "者，知諸比丘意所誠向，而為說此《大般泥洹",
    "T12n0376_003:0870a03": "經》，言如來長存，當知是為能正他人。隨問",
    "T12n0376_003:0870a04": "答者，如我為汝迦葉說，菩薩摩訶薩微妙利",
    "T12n0376_003:0870a05": "智，種種祕要方便密教，非諸聲聞緣覺所測，",
    "T12n0376_003:0870a06": "所謂《大般泥洹經》，當知是名能隨問答。隨彼",
    "T12n0376_003:0870a07": "眾生心想所應，而為說法非為虛妄，譬如有",
    "T12n0376_003:0870a08": "人說虛空多名，為空為虛為無所有為無數，",
    "T12n0376_003:0870a09": "如是等說皆非虛妄，如來說法亦復如是。《大",
    "T12n0376_003:0870a10": "般泥洹經》四種說者，悉有所應非為虛妄。」[0870a10] 迦",
    "T12n0376_003:0870a11": "葉菩薩白佛言：「若當如來長存者，與佛所說",
    "T12n0376_003:0870a12": "契經相違：",
    "T12n0376_003:0870a13": "「『譬如燒鐵丸，  投之於冷水，",
    "T12n0376_003:0870a14": "  熱勢漸消滅，  莫知所歸處？",
    "T12n0376_003:0870a15": "  如是等解脫，  度諸生死淵，",
    "T12n0376_003:0870a16": "  安快永不動，  莫知其所之？』」",
    "T12n0376_003:0870a17": "[0870a17] 佛告迦葉：「汝善男子！莫於此偈而作妄解，於",
    "T12n0376_003:0870a18": "如來所起永滅想，非鐵丸投水熱勢漸滅，諸",
    "T12n0376_003:0870a19": "佛如來泥洹永滅，亦復如是。如鐵丸投水熱",
    "T12n0376_003:0870a20": "勢消滅，如來亦然，無量煩惱結患消滅；如鐵",
    "T12n0376_003:0870a21": "丸投水火勢雖滅鐵性猶存，如是如來無量",
    "T12n0376_003:0870a22": "劫數煩惱盛火皆悉消滅，如來金剛其性常",
    "T12n0376_003:0870a23": "在，非變易法非磨滅法。如是等解脫度諸生",
    "T12n0376_003:0870a24": "死淵者，彼無量劫生死煩惱河，如來已度入",
    "T12n0376_003:0870a25": "於泥洹，諸趣永滅處不可知。是故說言：",
    "T12n0376_003:0870a26": "「如是等解脫，  度諸生死淵；",
    "T12n0376_003:0870a27": " 安快永不動，  莫知其所之。」",
    "T12n0376_003:0870a28": "[0870a28] 迦葉菩薩白佛言：「云何世尊！如鐵丸投水熱",
    "T12n0376_003:0870a29": "勢消滅，猶可更使入於火中；如來泥洹其實",
    "T12n0376_003:0870b01": "常住，更為眾生入於無量生死盛火，斷除一",
    "T12n0376_003:0870b02": "切眾生結患。善哉！世尊！如來長存為決定說。」",
    "T12n0376_003:0870b03": "佛告迦葉：「如是，如是。善男子！譬如轉輪聖王",
    "T12n0376_003:0870b04": "入後宮中婇女娛樂，須臾復遊園觀浴池快",
    "T12n0376_003:0870b05": "樂自在，宮中不現莫呼永失；諸佛世尊捨閻",
    "T12n0376_003:0870b06": "浮提示現無常，亦復如是莫呼永滅。如彼國",
    "T12n0376_003:0870b07": "王捨於深宮，遊戲園林快樂自在；如來亦然，",
    "T12n0376_003:0870b08": "捨於無量煩惱深宮，入總持園七覺華池遊",
    "T12n0376_003:0870b09": "觀快樂，乘方便智自在現化，無量結患久已",
    "T12n0376_003:0870b10": "消滅。」[0870b10] 迦葉菩薩白佛言：「如世尊說，無量無數",
    "T12n0376_003:0870b11": "劫，生死煩惱患，如來悉磨滅，已度五欲海。何",
    "T12n0376_003:0870b12": "故如來為菩薩時，在於深宮婇女自娛，為羅",
    "T12n0376_003:0870b13": "&#x777A;羅父？是故當知不盡結患度諸欲海。」[0870b13] 佛告：",
    "T12n0376_003:0870b14": "「善男子！莫於如來、應供、等正覺而作是言，所",
    "T12n0376_003:0870b15": "以名大般泥洹者，能建大義。汝今諦聽，廣為",
    "T12n0376_003:0870b16": "人說勿生疑怪。菩薩摩訶薩住是大般泥洹",
    "T12n0376_003:0870b17": "者，能以須彌山王入一粟[禾*會]，其諸眾生依須",
    "T12n0376_003:0870b18": "彌山住者無所嬈害，來去住止不知誰為；其",
    "T12n0376_003:0870b19": "餘眾生有知見者，知是住大般泥洹菩薩，安",
    "T12n0376_003:0870b20": "置須彌在粟[禾*會]中然後還復，住大般泥洹菩",
    "T12n0376_003:0870b21": "薩摩訶薩境界如是。復次，善男子！住大般泥",
    "T12n0376_003:0870b22": "洹菩薩摩訶薩，取此三千大千世界大地置",
    "T12n0376_003:0870b23": "粟[禾*會]中，其中眾生無所嬈害，各不自知誰持",
    "T12n0376_003:0870b24": "來去誰安在此；其餘眾生有知見者，知是住",
    "T12n0376_003:0870b25": "大般泥洹菩薩，取此三千大千世界置粟[禾*會]",
    "T12n0376_003:0870b26": "中然後還復。復次，善男子！住是大般泥洹菩",
    "T12n0376_003:0870b27": "薩，復取三千大千世界安置己身一毛孔中，",
    "T12n0376_003:0870b28": "於彼眾生而無嬈害，各不自知誰持來去誰",
    "T12n0376_003:0870b29": "安在此；其餘眾生有知見者，知是住大般泥",
    "T12n0376_003:0870c01": "洹菩薩，取此三千大千世界置於自身毛孔",
    "T12n0376_003:0870c02": "之中然後還復。復次，善男子！住大般泥洹菩",
    "T12n0376_003:0870c03": "薩，住此世界能舉十方諸佛國土置於鍼鋒，",
    "T12n0376_003:0870c04": "如以鍼鋒擎持棗葉，徙著他方異佛國土，於",
    "T12n0376_003:0870c05": "諸眾生無所嬈害，各不自知誰持來去誰安在",
    "T12n0376_003:0870c06": "此；其餘眾生有知見者，知是住大般泥洹菩",
    "T12n0376_003:0870c07": "薩神力所為。復次，善男子！住大般泥洹菩薩",
    "T12n0376_003:0870c08": "持十方國土，置其右掌如陶家輪，擲著他方",
    "T12n0376_003:0870c09": "微塵世界，於諸眾生無所嬈害，各不自知誰",
    "T12n0376_003:0870c10": "持來去誰安在此；其餘眾生有知見者，知是",
    "T12n0376_003:0870c11": "住大般泥洹菩薩神力所為。復次，善男子！住",
    "T12n0376_003:0870c12": "大般泥洹菩薩者，取十方世界內一塵處，於",
    "T12n0376_003:0870c13": "諸眾生無所嬈害，各不自知誰持來去誰安",
    "T12n0376_003:0870c14": "在此；其餘眾生有知見者，知是住大般泥洹",
    "T12n0376_003:0870c15": "菩薩力之所為。如是，善男子！住此大般泥洹",
    "T12n0376_003:0870c16": "菩薩摩訶薩，有大神力種種示現，是故名為",
    "T12n0376_003:0870c17": "大般泥洹。住大般泥洹菩薩在所為作，一切",
    "T12n0376_003:0870c18": "眾生不能測量，汝今云何能知如來習近五",
    "T12n0376_003:0870c19": "欲為羅&#x777A;羅父？復次，善男子！我住此大般泥",
    "T12n0376_003:0870c20": "洹能為大事，於此三千大千世界百億日月",
    "T12n0376_003:0870c21": "百億閻浮提，種種現化如《首楞嚴三昧》所說，",
    "T12n0376_003:0870c22": "於三千大千世界閻浮提，以大般泥洹示現",
    "T12n0376_003:0870c23": "泥洹，而無畢竟般泥洹者；復於閻浮提五欲",
    "T12n0376_003:0870c24": "之中現受胎生，其諸父母謂我為子，而我過",
    "T12n0376_003:0870c25": "去無數劫來愛欲永盡，無染污身無穢食身，",
    "T12n0376_003:0870c26": "清淨法身諸生已斷，以方便智隨順世間，於",
    "T12n0376_003:0870c27": "閻浮提生現為童子，北行七步而自稱言：『我",
    "T12n0376_003:0870c28": "於天人阿修羅為無上尊。』父母歡喜舉聲歎",
    "T12n0376_003:0870c29": "曰：『我生童子墮地行七步，世未曾有。』時諸眾",
    "T12n0376_003:0871a01": "生皆言奇特，而我未曾為童子也，無數劫來",
    "T12n0376_003:0871a02": "離嬰兒行，清淨法身非為骨肉穢食所長，",
    "T12n0376_003:0871a03": "法身示現而為童子隨順世間，南行七步現",
    "T12n0376_003:0871a04": "為一切無上福田；西行七步現究竟斷生老",
    "T12n0376_003:0871a05": "病死，於一切眾生為最後邊；東行七步現為",
    "T12n0376_003:0871a06": "一切眾生前導；向於四維行七步者，現斷眾",
    "T12n0376_003:0871a07": "邪煩惱魔行，自在天子皆悉降伏，當成應供",
    "T12n0376_003:0871a08": "等正覺道；上方躡虛行七步者，現如虛空無",
    "T12n0376_003:0871a09": "能染者；又向下方行七步者，現滅一切泥犁",
    "T12n0376_003:0871a10": "盛火，興大法雲&#x9714;大法雨安樂眾生，雨大法",
    "T12n0376_003:0871a11": "雹破諸惡戒，生閻浮提現遺頂髮，欲令眾生",
    "T12n0376_003:0871a12": "知此童子頂髮俱生，諸天世人無能執刀臨其",
    "T12n0376_003:0871a13": "頂上為剃髮者，於無數劫已離頂髮現有頂",
    "T12n0376_003:0871a14": "髮；隨順世間現入天祠，大力天神釋梵護世",
    "T12n0376_003:0871a15": "稽首奉敬歸命禮足，於無數劫為天人尊，現",
    "T12n0376_003:0871a16": "入天祠隨順世間；於閻浮提或現穿耳，實無",
    "T12n0376_003:0871a17": "有人敢穿其耳，垂髮右旋如師子髮，一切人",
    "T12n0376_003:0871a18": "民皆見童子垂師子髮，於無數劫已離垂髮，",
    "T12n0376_003:0871a19": "現垂右旋師子之髮隨順世間；於閻浮提現",
    "T12n0376_003:0871a20": "入書堂，於三界中莫能為師，唯我應為天人",
    "T12n0376_003:0871a21": "作師，是故名為一切種智，於無數劫已曾學",
    "T12n0376_003:0871a22": "書，成阿耨多羅三藐三菩提。現行學書隨順",
    "T12n0376_003:0871a23": "世間，現乘象馬寶車畜諸寶藏，身處深宮婇",
    "T12n0376_003:0871a24": "女自娛，領理國事實無染著，久已捨離猶如",
    "T12n0376_003:0871a25": "棄唾，現受五欲領理國事為轉輪王王閻浮",
    "T12n0376_003:0871a26": "提，於無數劫已捨王位，能轉無上甘露法輪，",
    "T12n0376_003:0871a27": "現轉輪王隨順世間；於閻浮提現老病死，棄",
    "T12n0376_003:0871a28": "捨中宮種種欲樂，出家學道眾人皆見童",
    "T12n0376_003:0871a29": "子出家，為度人故而現出家隨順世間；現為",
    "T12n0376_003:0871b01": "須陀洹、斯陀含、阿那含、阿羅漢四沙門果，九",
    "T12n0376_003:0871b02": "次正受修四真諦，眾生悉見而我疾成無上羅",
    "T12n0376_003:0871b03": "漢，已無數劫究竟羅漢，為度人故示現初成；",
    "T12n0376_003:0871b04": "往詣樹下現坐草蓐，降伏眾魔成無上道，於",
    "T12n0376_003:0871b05": "無數劫眾魔諸惱皆已降伏得甘露法；現出入",
    "T12n0376_003:0871b06": "息大小便利，清淨法身無此諸患，現於人法",
    "T12n0376_003:0871b07": "隨順世間；現受飲食為眾生故，其實無有飢",
    "T12n0376_003:0871b08": "渴之想，為現飲食隨順世間，於無數劫常得",
    "T12n0376_003:0871b09": "甚深諸波羅蜜；不隨時節現居舍宅，其實無",
    "T12n0376_003:0871b10": "有睡眠噦患欠呿頻申身諸苦痛，現依舍",
    "T12n0376_003:0871b11": "宅隨順世間；示現坐臥經行瞻視顧眄屈伸",
    "T12n0376_003:0871b12": "俯仰，真實法身無此形類；示現洗浴麻油塗",
    "T12n0376_003:0871b13": "身楊枝澡漱著明目藥，斯非清淨法身所須，",
    "T12n0376_003:0871b14": "手足柔軟如蓮華葉，口氣香潔如優&#x9262;羅，其",
    "T12n0376_003:0871b15": "目清淨猶如明月，示現此法隨順世間；現行",
    "T12n0376_003:0871b16": "少欲乞食&#x9E81;&#x8E08;著糞掃衣，於無量劫沙門苦",
    "T12n0376_003:0871b17": "行悉已究竟；現處人間為羅&#x777A;羅父，淨飯王",
    "T12n0376_003:0871b18": "子其母摩耶，眷屬成就能厭世樂，出家學道",
    "T12n0376_003:0871b19": "處林樹間；現欲之優劣樂之差降，捨王太子",
    "T12n0376_003:0871b20": "瞿曇大姓，現行出家度眾生故，非為如來染",
    "T12n0376_003:0871b21": "著五欲為羅&#x777A;羅父，現有父母隨順世間；其",
    "T12n0376_003:0871b22": "諸眾生謂為世人，其實如來非天非人；復於",
    "T12n0376_003:0871b23": "閻浮提現般泥洹而不畢竟入於泥洹，眾生",
    "T12n0376_003:0871b24": "皆謂如來永滅，而今如來法身常住，非變易",
    "T12n0376_003:0871b25": "法非磨滅法，諸佛常法示現泥洹。又為比丘",
    "T12n0376_003:0871b26": "犯四重法眾人悉見，其實不為懈怠之行；或",
    "T12n0376_003:0871b27": "復現為一闡提行或現破僧，眾人悉見作無",
    "T12n0376_003:0871b28": "間業，其實無有壞僧之心，亦無有僧而可壞",
    "T12n0376_003:0871b29": "者；於閻浮提護持正法，眾生悉見護法大士，",
    "T12n0376_003:0871c01": "此則諸佛菩薩常法；於閻浮提現為天魔眾",
    "T12n0376_003:0871c02": "生悉見，其實不為眾魔之業；於閻浮提現為",
    "T12n0376_003:0871c03": "女像，眾生見已悉皆嘆曰：『奇哉今日女人作",
    "T12n0376_003:0871c04": "佛。』其實如來非為女身，稱彼所欲各隨因緣，",
    "T12n0376_003:0871c05": "現男女像隨順世間；於閻浮提現生四種畜",
    "T12n0376_003:0871c06": "生趣中，眾生皆謂真實畜生，其實不為彼畜",
    "T12n0376_003:0871c07": "生行，現入畜生隨順世間；入梵天中現為梵",
    "T12n0376_003:0871c08": "天而作師長，其諸眾生事梵天者，方便誘進",
    "T12n0376_003:0871c09": "使入正法不習彼業，現梵天像隨順世間；現",
    "T12n0376_003:0871c10": "入婬舍度諸婬種不興欲想，心如蓮華塵水",
    "T12n0376_003:0871c11": "不污，莊嚴其身遊諸四衢，方便誘化染心眾",
    "T12n0376_003:0871c12": "生；入諸妓舍現為女人化以正法，入學書堂",
    "T12n0376_003:0871c13": "現為師長化諸童蒙；或入酒會博弈戲處，為",
    "T12n0376_003:0871c14": "教化故不同彼業；往詣塚間度諸鳥獸不取",
    "T12n0376_003:0871c15": "見想，入諸長者授以正法，入大臣中教令正",
    "T12n0376_003:0871c16": "治，入諸王子化令護法，入諸王者化以先王",
    "T12n0376_003:0871c17": "正法治國；現疾疫劫為之設藥，令諸病者厭",
    "T12n0376_003:0871c18": "離身苦導以正法，眾生謂是真疾疫劫；現穀",
    "T12n0376_003:0871c19": "貴劫飢乏眾生施甘露食導以正法，眾生謂",
    "T12n0376_003:0871c20": "是真穀貴劫；現刀兵劫眾生各各共相傷害，",
    "T12n0376_003:0871c21": "化令和同導以正法，眾生謂是真刀兵劫；現",
    "T12n0376_003:0871c22": "為劫燒計常眾生示無常相，眾生謂是真實",
    "T12n0376_003:0871c23": "劫燒；於一切眾生各同其語，音聲微妙勝彼",
    "T12n0376_003:0871c24": "彼類，樂音眾生因而得度；現為四種地水火",
    "T12n0376_003:0871c25": "風，一一隨種染著眾生因斯得度；現為藥樹",
    "T12n0376_003:0871c26": "救療眾生因斯得度；入諸邪道而現出家，各",
    "T12n0376_003:0871c27": "為彼眾而作導師，於無數劫已離外道，示現",
    "T12n0376_003:0871c28": "出家導以正法；現為工巧醫方&#x546A;術，一切眾",
    "T12n0376_003:0871c29": "生及諸外道各懷憍慢，故於其中種種現化，",
    "T12n0376_003:0872a01": "降伏眾邪憍慢貢高導以正法，眾生見已謂",
    "T12n0376_003:0872a02": "為世人，如來常住離世間法；乃至現為下賤",
    "T12n0376_003:0872a03": "僕使隨類度人，於閻浮提種種異業無不現",
    "T12n0376_003:0872a04": "化，其實如來不與同事，現為其像隨順世間。",
    "T12n0376_003:0872a05": "北&#x6B1D;單曰，西拘耶尼，東弗于建二十五處，",
    "T12n0376_003:0872a06": "乃至三千大千世界，於中現化隨順世間；如",
    "T12n0376_003:0872a07": "《首楞嚴三昧》廣說。如來成就大方便智，一切",
    "T12n0376_003:0872a08": "所為無不現化。是故名曰大般泥洹。菩薩摩",
    "T12n0376_003:0872a09": "訶薩住是功德，悉能隨類種種變化自在無",
    "T12n0376_003:0872a10": "畏，不應復疑羅&#x777A;羅父，當知如來於無數劫，",
    "T12n0376_003:0872a11": "已離生死愛欲大海，是故如來為常住法，非",
    "T12n0376_003:0872a12": "變易法非磨滅法。」[0872a12] 迦葉菩薩白佛言：「若使如",
    "T12n0376_003:0872a13": "來是常住法非磨滅法非變易法者，云何如",
    "T12n0376_003:0872a14": "來稱歎泥洹？譬如燈滅，其所至處莫能知者。」",
    "T12n0376_003:0872a15": "[0872a15] 佛告迦葉：「我現此喻，非如是說。善男子！譬如",
    "T12n0376_003:0872a16": "器盛酥油燃燈，酥油既盡名為燈滅，其器猶",
    "T12n0376_003:0872a17": "存；如來亦然，酥油煩惱熾燃悉滅，如來燈器",
    "T12n0376_003:0872a18": "常存不滅；若當酥油與器俱盡者，如來泥洹",
    "T12n0376_003:0872a19": "亦當俱盡；燈滅器存，是故如來，不沒不生",
    "T12n0376_003:0872a20": "泥洹快樂。復次，善男子！我說燈滅喻阿羅漢，",
    "T12n0376_003:0872a21": "非謂泥洹。阿羅漢者得增上果，世間穢食貪",
    "T12n0376_003:0872a22": "欲悉滅究竟欲食，譬如燈滅。阿那含者其義",
    "T12n0376_003:0872a23": "亦然，故我方便說微密教，非說泥洹。」[0872a23] 迦葉菩",
    "T12n0376_003:0872a24": "薩白佛言：「阿那含者有何等義？」[0872a24] 佛告迦葉：「不",
    "T12n0376_003:0872a25": "還受身名阿那含。」[0872a25] 迦葉菩薩白佛言：「云何世",
    "T12n0376_003:0872a26": "尊，如來亦有隱祕之法如幻師耶？」[0872a26] 佛言：「不也。",
    "T12n0376_003:0872a27": "我所說法譬如秋月盛滿之時，離婬怒癡無",
    "T12n0376_003:0872a28": "諸障蔽亦無隱祕；又如長者錢財巨億，唯有",
    "T12n0376_003:0872a29": "一子情所愛重，將詣師門教學半字，時節",
    "T12n0376_003:0872b01": "未久懼不速成，父自追還晝夜慇懃教學半",
    "T12n0376_003:0872b02": "字。云何善男子，其父教子學半字時，寧能",
    "T12n0376_003:0872b03": "悉知一切記論不？若能悉知一切記論，其父",
    "T12n0376_003:0872b04": "云何教學半字；豈於愛子有所隱覆不教記",
    "T12n0376_003:0872b05": "論耶？」[0872b05] 迦葉答曰：「不也。世尊！其子童蒙未能",
    "T12n0376_003:0872b06": "知論故不教學，若當祕&#x608B;名為隱覆，虛心勸",
    "T12n0376_003:0872b07": "勵隨力漸教不名隱覆。」[0872b07] 佛告迦葉：「善哉！善哉！",
    "T12n0376_003:0872b08": "善男子！如汝所說，恚恨慳惜而祕&#x608B;者名為",
    "T12n0376_003:0872b09": "隱覆；我於一切眾生慈心愛念如一子想，以",
    "T12n0376_003:0872b10": "其童蒙未堪深法故不為說，如彼教子初學",
    "T12n0376_003:0872b11": "半字，我亦如是說九部經、十種智力、四真諦",
    "T12n0376_003:0872b12": "法、八聖道分甚深記論，方等大乘悉不為說。",
    "T12n0376_003:0872b13": "復次，善男子！譬如長者教其愛子，先學半字，",
    "T12n0376_003:0872b14": "半字既正，次第教學甚深記論令子成就。",
    "T12n0376_003:0872b15": "我亦如是，但為弟子說九部經，知其堪受然",
    "T12n0376_003:0872b16": "後為說大乘記論，如來長存非變易法，令諸",
    "T12n0376_003:0872b17": "眾生慧眼開廣。又善男子！譬如夏時興雲雷",
    "T12n0376_003:0872b18": "電必雨大雨，百穀草木悉蒙潤澤；如來今日",
    "T12n0376_003:0872b19": "亦復如是，興大泥洹微密法雲震大法音，必",
    "T12n0376_003:0872b20": "雨甘露法雨安樂眾生。」[0872b20] 迦葉菩薩白佛言：「如",
    "T12n0376_003:0872b21": "世尊說無所藏積曉了摶食，如鳥飛空足跡",
    "T12n0376_003:0872b22": "難尋，此有何義？」[0872b22] 佛告迦葉：「積者聚積義，受",
    "T12n0376_003:0872b23": "取增益義，藏者庫藏義，藏有所受，故曰藏",
    "T12n0376_003:0872b24": "積。藏積有二種，有為藏積，無為藏積。有為",
    "T12n0376_003:0872b25": "藏積者謂聲聞，無為藏積者謂如來。僧有二",
    "T12n0376_003:0872b26": "種，等僧、無等僧。等僧者聲聞僧。聲聞僧者，",
    "T12n0376_003:0872b27": "亦無藏積，而今云何受畜僮僕錢財倉庫？麻",
    "T12n0376_003:0872b28": "油鹽等尚不藏積，如來豈聽畜僮僕等！作",
    "T12n0376_003:0872b29": "是說言如來聽者，世世當墮拔舌地獄。聲聞",
    "T12n0376_003:0872c01": "等僧無藏積者，能了摶食，不懷摶食貪味",
    "T12n0376_003:0872c02": "之想，斯等至處足跡難尋，速成無上等正覺",
    "T12n0376_003:0872c03": "道，足跡難尋故名如來。若有為僧尚不藏",
    "T12n0376_003:0872c04": "積，況無為僧。無為僧者諸佛如來，諸佛如來",
    "T12n0376_003:0872c05": "豈有隱密？若有隱密便是藏積。其難尋者謂",
    "T12n0376_003:0872c06": "是不動快樂泥洹，無彼虛空日月雲雨、地水",
    "T12n0376_003:0872c07": "火風、生老病死煩惱諸相，常住不變快樂不",
    "T12n0376_003:0872c08": "動，故名泥洹；因得泥洹故名如來大般泥洹。",
    "T12n0376_003:0872c09": "其為大者辦大事故；所謂大者有為數名，若",
    "T12n0376_003:0872c10": "有一人壽命無量，名為大人。人能行法為",
    "T12n0376_003:0872c11": "人中大，若復成就八大人念，是名大人，是",
    "T12n0376_003:0872c12": "故大者有為數名。泥洹者離諸瘡疣，故",
    "T12n0376_003:0872c13": "名泥洹。譬如有人身被毒箭遭大苦痛，得遇",
    "T12n0376_003:0872c14": "良醫為治瘡患苦痛悉除，其善男子得離瘡",
    "T12n0376_003:0872c15": "疣，復遊諸國普為眾生療治瘡患；如來應供",
    "T12n0376_003:0872c16": "等正覺亦復如是，閻浮提中一切眾生，於無",
    "T12n0376_003:0872c17": "量劫婬怒癡等煩惱毒痛，為說大乘甘露法",
    "T12n0376_003:0872c18": "藥療治瘡患，於此眾生離瘡患已，復現餘",
    "T12n0376_003:0872c19": "國為諸眾生療治眾病，是故名為大般泥洹。",
    "T12n0376_003:0872c20": "真實之義及方便義，皆悉名曰大般泥洹。現",
    "T12n0376_003:0872c21": "入諸趣及入解脫，隨彼受化於處處現，此為",
    "T12n0376_003:0872c22": "要義，是故名曰大般泥洹。」[0872c22] 迦葉菩薩白佛",
    "T12n0376_003:0872c23": "言：「云何世尊，為良醫法能治一切瘡患，差已",
    "T12n0376_003:0872c24": "復現餘方治諸病耶？」[0872c24] 佛言：「如是善男子能",
    "T12n0376_003:0872c25": "療一切悉令離病，唯除重病不可治者。諸佛",
    "T12n0376_003:0872c26": "世尊亦復如是，除一闡提，諸餘一切眾病悉",
    "T12n0376_003:0872c27": "治。」[0872c27] 迦葉復問：「解脫者為何等類？」[0872c27] 佛告迦葉：",
    "T12n0376_003:0872c28": "「其解脫者色無色，無色者聲聞緣覺解脫，色",
    "T12n0376_003:0872c29": "者如來解脫。解脫雖色不說是色。何以故？如",
    "T12n0376_003:0873a01": "非想非非想行天色無色亦不是色有。」[0873a01] 問：「非",
    "T12n0376_003:0873a02": "想非非想天色無色亦不是色，云何住？云何",
    "T12n0376_003:0873a03": "樂？此事應說。是佛境界，非諸聲聞緣覺所",
    "T12n0376_003:0873a04": "知。」[0873a04] 迦葉菩薩白佛言：「唯願世尊，重說如來大",
    "T12n0376_003:0873a05": "般泥洹解脫之義。」[0873a05] 佛告迦葉：「其解脫者，於",
    "T12n0376_003:0873a06": "一切縛和合悉離，離和合者不生之生，如因",
    "T12n0376_003:0873a07": "父母而生其子是名為生，其解脫者則不如",
    "T12n0376_003:0873a08": "是，猶如醍醐本性清淨，不因父母愛欲長養，",
    "T12n0376_003:0873a09": "度眾生故示現有生，是故解脫不生之生。又",
    "T12n0376_003:0873a10": "其生者，譬如種穀而生萌牙；其解脫者則",
    "T12n0376_003:0873a11": "不如是，是故說曰解脫不生，其解脫者即是",
    "T12n0376_003:0873a12": "如來。是故如來不生之生非作所作，其實作",
    "T12n0376_003:0873a13": "者，如城郭樓觀有人造作，其實解脫則不如",
    "T12n0376_003:0873a14": "是，是故解脫無有作者，其解脫者即是如來。",
    "T12n0376_003:0873a15": "是故當知如來非作，是名無為。其有為者，",
    "T12n0376_003:0873a16": "譬如陶家埏埴作器有作有壞，其實解脫則",
    "T12n0376_003:0873a17": "不如是，亦無有作亦無有壞，是故解脫無作",
    "T12n0376_003:0873a18": "無壞，其解脫者即是如來。當知如來不生不",
    "T12n0376_003:0873a19": "死，是故如來是無為法，故說如來入大泥",
    "T12n0376_003:0873a20": "洹無衰老相。形枯體瘦髮白齒落，是為老相；",
    "T12n0376_003:0873a21": "其實解脫則不如是，永離一切老毀變故，名",
    "T12n0376_003:0873a22": "為解脫，其解脫者即是如來，是故如來無衰",
    "T12n0376_003:0873a23": "老相。故曰無病，其名病者，有四百四病，其",
    "T12n0376_003:0873a24": "餘橫疾數不可稱；離此諸患，故名解脫，其解",
    "T12n0376_003:0873a25": "脫者即是如來。法身清淨無病，是故說曰如",
    "T12n0376_003:0873a26": "來無病。以無病故無死，眾生常死無解脫故",
    "T12n0376_003:0873a27": "有盡有死；永離死名故說解脫，其解脫者即",
    "T12n0376_003:0873a28": "是如來。如來成就如是無量上妙功德，言有",
    "T12n0376_003:0873a29": "死者無有是處，金剛法身清淨不壞，豈有無",
    "T12n0376_003:0873b01": "常變壞之相，是故不死離諸垢穢。譬如鮮好",
    "T12n0376_003:0873b02": "白疊蘇油所污；其實解脫則不如是，猶白蓮",
    "T12n0376_003:0873b03": "華清淨無垢，如來解脫亦復如是，永離愛欲",
    "T12n0376_003:0873b04": "諸塵垢穢，是故如來名曰無垢。離諸限礙，如",
    "T12n0376_003:0873b05": "有主制謂之限礙；其實解脫無諸限礙，其解",
    "T12n0376_003:0873b06": "脫者即是如來，是故如來無礙清涼。清涼處",
    "T12n0376_003:0873b07": "者，世俗天廟謂為清涼，是則妄說，唯解脫者",
    "T12n0376_003:0873b08": "真實清涼，其解脫者即是如來，是故如來清",
    "T12n0376_003:0873b09": "涼安隱。其安隱者，譬如道路無諸盜賊，謂之",
    "T12n0376_003:0873b10": "安隱；真解脫者則不如是，其性無畏，謂之安",
    "T12n0376_003:0873b11": "隱，其解脫者即是如來，是故如來安隱無畏",
    "T12n0376_003:0873b12": "離諸恐畏。其恐畏者，譬如國王常畏怨敵；真",
    "T12n0376_003:0873b13": "解脫者永無此畏，譬如轉輪聖王無諸恐畏，",
    "T12n0376_003:0873b14": "真解脫者亦復如是，其解脫者即是如來，如",
    "T12n0376_003:0873b15": "來法王轉無上輪無諸怨敵，是故如來無畏",
    "T12n0376_003:0873b16": "無憂。其憂畏者，譬如國王有謀逆者，不能降",
    "T12n0376_003:0873b17": "伏常懷憂畏；真解脫者無此憂畏，譬如國王",
    "T12n0376_003:0873b18": "降伏怨家無憂快樂，其解脫者即是如來，",
    "T12n0376_003:0873b19": "如來無憂離諸塵穢。其塵穢者，譬如春風起諸",
    "T12n0376_003:0873b20": "塵坌；真解脫者離諸塵坌，如轉輪王髻中明",
    "T12n0376_003:0873b21": "珠無諸塵垢，其解脫者即是如來，是故如來",
    "T12n0376_003:0873b22": "離諸塵穢離諸虛偽。其虛偽者，喻如坏瓶；真",
    "T12n0376_003:0873b23": "解脫者則不如是，猶如金剛無有虛偽，其解",
    "T12n0376_003:0873b24": "脫者即是如來，是故如來無諸虛偽離不自",
    "T12n0376_003:0873b25": "在。不自在者，如貧窮人負他財物，財主制持",
    "T12n0376_003:0873b26": "不得自在；真解脫者則不如是，其解脫者即",
    "T12n0376_003:0873b27": "是如來，是故如來自在無礙無諸侵患。諸侵",
    "T12n0376_003:0873b28": "患者，如人春時涉熱夏時飲酒冬日涉寒，則傷",
    "T12n0376_003:0873b29": "其身自生侵患；真解脫者則不如是無諸侵",
    "T12n0376_003:0873c01": "患，其解脫者即是如來，是故如來無諸侵患。",
    "T12n0376_003:0873c02": "離諸墋濁，譬如虛空無諸墋濁，真解脫者",
    "T12n0376_003:0873c03": "亦復如是無諸墋濁，其解脫者即是如來，是",
    "T12n0376_003:0873c04": "故如來無諸墋濁無諸纏綿。其纏綿者，朋友",
    "T12n0376_003:0873c05": "眷屬；真解脫者無此纏綿，如轉輪王獨善無",
    "T12n0376_003:0873c06": "侶，其解脫者即是如來，是故如來獨善奇特。",
    "T12n0376_003:0873c07": "如水蓮華此非奇特，火生蓮華乃為奇特眾",
    "T12n0376_003:0873c08": "人愛樂，真解脫者亦復如是眾人愛樂，其解",
    "T12n0376_003:0873c09": "脫者即是如來，是故如來希有奇特。無能為",
    "T12n0376_003:0873c10": "者，譬如嬰兒其齒未出不能令生，真解脫者",
    "T12n0376_003:0873c11": "亦復如是，非時得者，無有是處，如一闡提懈",
    "T12n0376_003:0873c12": "怠懶惰尸臥終日言當成佛，若成佛者無有",
    "T12n0376_003:0873c13": "是處；假使信法諸優婆塞，欲求解脫度彼岸",
    "T12n0376_003:0873c14": "者，亦無是處，況彼尸臥。所以者何？性非他",
    "T12n0376_003:0873c15": "成故，是故解脫無能為者，其解脫者即是如",
    "T12n0376_003:0873c16": "來，是故如來無能為者。無量無數，譬如大海",
    "T12n0376_003:0873c17": "尚可知量；真解脫者無數無量，其解脫者即",
    "T12n0376_003:0873c18": "是如來，是故如來無量最勝。其最勝者，莫能",
    "T12n0376_003:0873c19": "為比，譬如大海無以為比，其解脫者即是如",
    "T12n0376_003:0873c20": "來，是故如來最勝高顯。其高顯者譬如虛空",
    "T12n0376_003:0873c21": "無有過者，其解脫者即是如來，如來高顯眾",
    "T12n0376_003:0873c22": "聖中王。譬如師子為諸獸王，真解脫者諸法",
    "T12n0376_003:0873c23": "之王，解脫光明照一切法，其解脫者即是如",
    "T12n0376_003:0873c24": "來，為最為上。譬如諸方以&#x6B1D;單曰為上，解",
    "T12n0376_003:0873c25": "脫最上亦復如是，其解脫者即是如來，是故",
    "T12n0376_003:0873c26": "如來最上無上。譬如諸方&#x6B1D;單曰最為無",
    "T12n0376_003:0873c27": "上，解脫無上亦復如是，其解脫者即是如來，",
    "T12n0376_003:0873c28": "是故如來無上常法。如諸天人死為常法，解",
    "T12n0376_003:0873c29": "脫常法則不如是，其解脫者即是如來，是故",
    "T12n0376_003:0874a01": "如來常住堅固。芭蕉泡沫無有堅固，真解脫",
    "T12n0376_003:0874a02": "者則不如是，其解脫者即是如來。離諸弊漏，",
    "T12n0376_003:0874a03": "夫朽牆者蚊蚋所止：其解脫者則不如是，譬",
    "T12n0376_003:0874a04": "如畫牆無能止者，解脫如是一切惡法所不",
    "T12n0376_003:0874a05": "能染，其解脫者即是如來。無有邊際，如聚",
    "T12n0376_003:0874a06": "落國土而有邊際；真解脫者則不如是，譬如",
    "T12n0376_003:0874a07": "虛空無邊快樂，其解脫者即是如來。微妙不",
    "T12n0376_003:0874a08": "現，如鳥飛空足跡不現，解脫不現亦復如是，",
    "T12n0376_003:0874a09": "其解脫者即是如來。甚深難測，父母生養恩",
    "T12n0376_003:0874a10": "德甚深無能測者，真解脫者亦復如是，其解",
    "T12n0376_003:0874a11": "脫者即是如來。甚深難見，如諸眾生各各自",
    "T12n0376_003:0874a12": "身有如來性微密難見，真解脫者微密難見",
    "T12n0376_003:0874a13": "亦復如是，其解脫者即是如來。無能見者，",
    "T12n0376_003:0874a14": "猶如頂相無能見者，解脫如是非諸聲聞緣",
    "T12n0376_003:0874a15": "覺所見，其解脫者即是如來。無有窟宅，其",
    "T12n0376_003:0874a16": "窟宅者所居止處屋舍名稱，真解脫者則不",
    "T12n0376_003:0874a17": "如是，譬如虛空，二十五處生死所居永不可",
    "T12n0376_003:0874a18": "得，其解脫者即是如來。無有所取，其名取者，",
    "T12n0376_003:0874a19": "猶如手執阿摩勒果，真解脫者則不如是，猶",
    "T12n0376_003:0874a20": "如幻師所作變化無能取者，其解脫者即是",
    "T12n0376_003:0874a21": "如來。離諸雜穢，其雜穢者，猶如雜色疥癩",
    "T12n0376_003:0874a22": "牛皮以為衣服；真解脫者則不如是，猶如時",
    "T12n0376_003:0874a23": "乳一色一味，真解脫者微妙一相亦復如是，",
    "T12n0376_003:0874a24": "其解脫者即是如來。其性清淨，淤泥濁水謂",
    "T12n0376_003:0874a25": "不清淨；真解脫者則不如是，如空中雨一味",
    "T12n0376_003:0874a26": "清淨，其解脫者即是如來。其性真妙，猶如",
    "T12n0376_003:0874a27": "滿月無諸雲曀，解脫如是無垢真妙，其解脫",
    "T12n0376_003:0874a28": "者即是如來。真妙恬靜，如救頭然則不恬靜，",
    "T12n0376_003:0874a29": "其解脫者永滅熾燃煩惱災患，其解脫者即",
    "T12n0376_003:0874b01": "是如來。其性平等，其不等者，如二狂夫其性",
    "T12n0376_003:0874b02": "不等；真解脫者則不如是，其性平等猶如母",
    "T12n0376_003:0874b03": "子，其解脫者即是如來。其性寂滅，得最上處",
    "T12n0376_003:0874b04": "無餘求想，猶如飢人得香美食飽足意滿無",
    "T12n0376_003:0874b05": "餘求想，真解脫者亦復如是，其解脫者即是",
    "T12n0376_003:0874b06": "如來。其性已斷，譬如鉤餌鉤繩已斷，真解脫",
    "T12n0376_003:0874b07": "者亦復如是，其解脫者即是如來。度於彼岸，",
    "T12n0376_003:0874b08": "譬如河流有彼此岸，無量生死名為此岸，真",
    "T12n0376_003:0874b09": "解脫者名為彼岸，其解脫者即是如來。清淨",
    "T12n0376_003:0874b10": "淵渟，其淵渟者非諸河水猶如大海，其解脫",
    "T12n0376_003:0874b11": "者亦復如是，其解脫者即是如來。其味淳美，",
    "T12n0376_003:0874b12": "如種居舍子其味轉苦；真解脫者則不如是，",
    "T12n0376_003:0874b13": "其解脫者即是如來。離諸放逸，其放逸者耽",
    "T12n0376_003:0874b14": "樂五欲；真解脫者則不如是，其性清淨離婬",
    "T12n0376_003:0874b15": "怒癡，其解脫者即是如來。伏諸渴愛，愛有二",
    "T12n0376_003:0874b16": "種，有念愛、有法愛，法愛者哀念眾生，真解脫",
    "T12n0376_003:0874b17": "者無有念愛離我我所，其解脫者即是如來。",
    "T12n0376_003:0874b18": "其性滅盡，一切生死習氣鉤鎖悉滅，是名解",
    "T12n0376_003:0874b19": "脫，其解脫者即是如來。為世間舍，度一切",
    "T12n0376_003:0874b20": "有為作覆蔭，其解脫者即是如來。為世間",
    "T12n0376_003:0874b21": "依，猶如國王遊諸國邑；真解脫者則不如是，",
    "T12n0376_003:0874b22": "不動快樂是名解脫，其解脫者即是如來。其",
    "T12n0376_003:0874b23": "處常安，譬如曠野險難恐怖；真解脫者則不",
    "T12n0376_003:0874b24": "如是，猶師子王於諸獸類無諸恐怖，其解脫",
    "T12n0376_003:0874b25": "者即是如來。離諸逼迫，猶如有人為惡獸所",
    "T12n0376_003:0874b26": "迫，無諸救護令度厄難；真解脫者則不如是，",
    "T12n0376_003:0874b27": "猶如船師得牢堅船能度大海，其解脫者即",
    "T12n0376_003:0874b28": "是如來。離諸滓濁，譬如從乳出酪，從酪出生",
    "T12n0376_003:0874b29": "蘇，從生蘇出熟蘇，從熟蘇出醍醐，唯有",
    "T12n0376_003:0874c01": "醍醐自性清淨離諸滓穢，解脫如是，其解脫",
    "T12n0376_003:0874c02": "者即是如來。伏諸高慢，譬如國王高慢自",
    "T12n0376_003:0874c03": "大謂無與等；其解脫者則不如是，離諸高慢",
    "T12n0376_003:0874c04": "無我我所，其解脫者即是如來。滅除無明，",
    "T12n0376_003:0874c05": "譬如乳酪展轉相生乃至醍醐，其醍醐者離",
    "T12n0376_003:0874c06": "諸滓穢自性明淨，解脫如是，其解脫者即是",
    "T12n0376_003:0874c07": "如來。離欲閑靜，無有倫匹二法等者，獨行獨",
    "T12n0376_003:0874c08": "步如空野象，解脫如是，其解脫者即是如來。",
    "T12n0376_003:0874c09": "離諸欺誑，解脫我所入如來藏，其諸天人阿修",
    "T12n0376_003:0874c10": "羅身無有堅實，猶如伊蘭蘆葦芭蕉，無有堅",
    "T12n0376_003:0874c11": "實離如來藏；真解脫者入如來藏，離諸虛偽",
    "T12n0376_003:0874c12": "斷一切有，解脫如是，其解脫者即是如來。入",
    "T12n0376_003:0874c13": "佛正法，非正法者如百葉華；真解脫者則不",
    "T12n0376_003:0874c14": "如是，其解脫者即是如來。入於一性，種種性",
    "T12n0376_003:0874c15": "者，一切眾生性，種種壽者，一切眾生壽；真",
    "T12n0376_003:0874c16": "解脫者則不如是，其解脫者即是如來。入於",
    "T12n0376_003:0874c17": "一處，於諸入門無有我所，解脫如是，其解脫",
    "T12n0376_003:0874c18": "者即是如來。是為善法，譬如孝子孝於父母，",
    "T12n0376_003:0874c19": "解脫如是，其解脫者即是如來。出於世間，",
    "T12n0376_003:0874c20": "於一切法出過其上，一切味中真解脫味為",
    "T12n0376_003:0874c21": "最第一，其解脫者即是如來。湛然不動，其",
    "T12n0376_003:0874c22": "名動者如海涌波；真解脫者則不如是，如",
    "T12n0376_003:0874c23": "因陀羅幢四方風吹不能動搖，其解脫者即",
    "T12n0376_003:0874c24": "是如來。昇於法堂，世間堂者如王殿堂；真",
    "T12n0376_003:0874c25": "解脫堂則不如是，其解脫者即是如來。光明",
    "T12n0376_003:0874c26": "照曜，如煉真金，解脫如是，其解脫者即是",
    "T12n0376_003:0874c27": "如來。止息快樂，譬如國王敵國新伏身心快",
    "T12n0376_003:0874c28": "樂，真解脫者捨諸苦陰泥洹快樂，其解脫者",
    "T12n0376_003:0874c29": "即是如來。無餘畢竟，離諸結縛生死牢獄，譬",
    "T12n0376_003:0875a01": "如囚徒罪畢出獄，解脫如是，其解脫者即是",
    "T12n0376_003:0875a02": "如來。離諸結毒，無量煩惱毒蛇結患悉已解",
    "T12n0376_003:0875a03": "脫，息一切有離一切苦，得一切樂長息解脫，",
    "T12n0376_003:0875a04": "其解脫者即是如來。離婬怒癡，一切煩惱永",
    "T12n0376_003:0875a05": "已除盡，拔三毒根無餘解脫，其解脫者即是",
    "T12n0376_003:0875a06": "如來。離一切有，一切諸有於斯永滅，入於泥",
    "T12n0376_003:0875a07": "洹究竟解脫，其解脫者即是如來。超越諸陰，",
    "T12n0376_003:0875a08": "超越一切諸不善法長處解脫，其解脫者即是",
    "T12n0376_003:0875a09": "如來。離於自在，離諸我所世俗非我，真實",
    "T12n0376_003:0875a10": "無我佛性顯現，其解脫者即是如來。其性虛",
    "T12n0376_003:0875a11": "空，其虛空者，所有無所有皆不可得，如尼揵",
    "T12n0376_003:0875a12": "等有無所有，真解脫者則不如是；又其空者",
    "T12n0376_003:0875a13": "如蘇蜜瓶，無蘇蜜故名為空瓶，其實不空，",
    "T12n0376_003:0875a14": "因無物故，形色猶存當知非空，解脫不空亦",
    "T12n0376_003:0875a15": "復如是，有形有色，故說不空，無量煩惱二十",
    "T12n0376_003:0875a16": "五有生死輪轉，世界行處往來永絕，如無蘇",
    "T12n0376_003:0875a17": "蜜名為空瓶，滅諸過患，故名為空；如瓶色",
    "T12n0376_003:0875a18": "像，離世間法周旋行處，不動快樂常住不變，",
    "T12n0376_003:0875a19": "然彼瓶色是無常法，真解脫者常住不變，是",
    "T12n0376_003:0875a20": "故名曰不空之空，其解脫者即是如來。離處",
    "T12n0376_003:0875a21": "所著，處所著者，樂為帝釋大力梵王；覺慧成",
    "T12n0376_003:0875a22": "滿，是諸愛著皆悉解脫，其解脫者即是如來。",
    "T12n0376_003:0875a23": "無貪滅盡，一切有求貪欲永盡，脫諸習著是",
    "T12n0376_003:0875a24": "名為滅，其滅盡者即是解脫，其解脫者即是",
    "T12n0376_003:0875a25": "如來。泥洹快樂，其泥洹者，譬如群鹿遇諸獵",
    "T12n0376_003:0875a26": "師危怖殆死，逃走山野值仙人窟，便得蘇息",
    "T12n0376_003:0875a27": "安隱快樂，蘇息快樂是名泥洹，其泥洹者非",
    "T12n0376_003:0875a28": "為盡滅。於一切有無量生死顛倒煩惱怨家",
    "T12n0376_003:0875a29": "解脫，方便逃避得入正法仙人窟宅，牟尼止",
    "T12n0376_003:0875b01": "處第三歸依，蘇息快樂無量眾生，蘇息快樂",
    "T12n0376_003:0875b02": "名為泥洹，非為盡滅；若諸眾生得三歸依名",
    "T12n0376_003:0875b03": "為泥洹，豈況如來一切種智，永捨此身而非",
    "T12n0376_003:0875b04": "泥洹安隱快樂？入泥洹者，如人迷醉，有人",
    "T12n0376_003:0875b05": "來問為安樂不？彼醉解已答言安樂，如是眾",
    "T12n0376_003:0875b06": "生於無數劫迷醉生死二十五有，得正覺時",
    "T12n0376_003:0875b07": "泥洹快樂，安隱常住不動解脫，非為滅盡，其",
    "T12n0376_003:0875b08": "解脫者即是如來。」[0875b08] 爾時迦葉菩薩白佛言：「世",
    "T12n0376_003:0875b09": "尊！不生不起即是解脫。是如來耶？」[0875b09] 佛告迦葉：",
    "T12n0376_003:0875b10": "「如是！如是！善男子！不生不起，即是解脫，亦是",
    "T12n0376_003:0875b11": "如來。」[0875b11] 迦葉菩薩復白佛言：「彼虛空性不生不",
    "T12n0376_003:0875b12": "起，亦是如來耶？」[0875b12] 佛告迦葉：「究竟解脫，非如虛",
    "T12n0376_003:0875b13": "空。復次，善男子！如加陵毘伽及命命鳥，其",
    "T12n0376_003:0875b14": "聲清徹，寧同&#x9D44;梟？」[0875b14] 迦葉白佛：「不也。世尊！其聲",
    "T12n0376_003:0875b15": "各異不可為比，有因緣故諸佛如來方便說",
    "T12n0376_003:0875b16": "喻。」[0875b16] 佛告迦葉：「善哉！善哉！善解音聲甚深之義，",
    "T12n0376_003:0875b17": "是故解脫即是如來。其如來者即是解脫，其",
    "T12n0376_003:0875b18": "解脫者無可為喻，諸天世人阿修羅等一切",
    "T12n0376_003:0875b19": "無能非喻為喻；唯有如來，為教化者能方便",
    "T12n0376_003:0875b20": "說，非喻為喻說解脫喻。所以者何？其解脫者",
    "T12n0376_003:0875b21": "即是如來，其如來者即是解脫，無二無異。所",
    "T12n0376_003:0875b22": "謂非喻為喻者，面如滿月。其大白象，猶如",
    "T12n0376_003:0875b23": "雪山。諸佛世尊亦復如是，說諸非喻為解脫",
    "T12n0376_003:0875b24": "喻，化眾生故方便說法及說實法。」[0875b24] 迦葉菩薩",
    "T12n0376_003:0875b25": "白佛言：「以何等故，二種說法？」[0875b25] 佛告迦葉：「善",
    "T12n0376_003:0875b26": "男子！譬如有人於如來所起瞋恚心，便以刀",
    "T12n0376_003:0875b27": "劍加害如來，然其如來無有痛想。云何善男",
    "T12n0376_003:0875b28": "子，彼人當成無間罪不？」[0875b28] 迦葉白佛：「不也。世",
    "T12n0376_003:0875b29": "尊！所以者何？於長養身不傷壞者無無間罪，",
    "T12n0376_003:0875c01": "如來無有長養之身，名自在法身。云何傷害？",
    "T12n0376_003:0875c02": "以彼發心惡方便故得無間罪，是名方便法",
    "T12n0376_003:0875c03": "性真實。」",
    "T12n0376_003:0875c04": "[0875c04] 佛言：「善哉！善哉！善男子！我所說法亦復如是。",
    "T12n0376_003:0875c05": "復次，善男子！如有惡人欲害其母，其母覺已",
    "T12n0376_003:0875c06": "遠離本處，其人不知來詣本處，加其刀杖謂",
    "T12n0376_003:0875c07": "為已死，其實不死。云何，善男子！此人寧得無",
    "T12n0376_003:0875c08": "間罪不？」[0875c08] 迦葉白佛言：「不也。世尊！若殺事滿",
    "T12n0376_003:0875c09": "足名無間罪，而今其母陰界諸入無所傷損",
    "T12n0376_003:0875c10": "非無間罪，應得相似無間罪報亦名無間，是",
    "T12n0376_003:0875c11": "名方便法之真實。」[0875c11] 迦葉菩薩白佛言：「善哉！善",
    "T12n0376_003:0875c12": "哉！世尊！善說方便應以不應。」",
    "T12n0376_003:0875c13": "[0875c13] 佛告迦葉：「有因緣故宣說解脫，有因緣故廣",
    "T12n0376_003:0875c14": "說諸喻，如是無量功德成就，名為泥洹，亦名",
    "T12n0376_003:0875c15": "如來，是則趣彼大般泥洹。今日如來當入泥",
    "T12n0376_003:0875c16": "洹，以是義故，名大般泥洹。」[0875c16] 迦葉菩薩白佛言：",
    "T12n0376_003:0875c17": "「世尊！是為如來不趣滅盡，當知如來其壽無",
    "T12n0376_003:0875c18": "盡。」",
    "T12n0376_003:0875c19": "[0875c19] 佛告迦葉：「善哉！善哉！善男子！護持正法應當",
    "T12n0376_003:0875c20": "如是，滅諸狐疑學決定智。善男子！是為菩薩",
    "T12n0376_003:0875c21": "摩訶薩成就四法善說《方等般泥洹經》。」"
}