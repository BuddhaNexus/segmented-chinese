{
    "T34n1718_008:0106a02": "妙法蓮華經文句卷第八上",
    "T34n1718_008:0106a04": "天台智者大師說",
    "T34n1718_008:0106a05": "◎「漸漸具足菩薩」下，第二，授記。文為七：一、明",
    "T34n1718_008:0106a06": "因圓；二、「過無量」下，明果滿；三、明國土廣淨；",
    "T34n1718_008:0106a07": "四、明國劫名字；五、明佛壽量；六、明法住大",
    "T34n1718_008:0106a08": "久；七、明佛滅後供養舍利。就第三國廣淨",
    "T34n1718_008:0106a09": "中復五：一、明國大嚴淨。「地平如掌」者，經直",
    "T34n1718_008:0106a10": "言如掌不言手掌，手掌不平則非所引，",
    "T34n1718_008:0106a11": "海底有石名掌，此石無有一微塵許不平，",
    "T34n1718_008:0106a12": "當是類如海掌耳。又《賢劫經》正明如佛手",
    "T34n1718_008:0106a13": "掌，非引人掌也。二、明純是善道。三、明人天",
    "T34n1718_008:0106a14": "福慧具足，《月藏》第九法食、喜食、禪食，經文總",
    "T34n1718_008:0106a15": "言法喜禪悅，別分應有三種差別。四、明菩",
    "T34n1718_008:0106a16": "薩聲聞眾數甚多。五、總結也。《月藏》第五云「不",
    "T34n1718_008:0106a17": "殺得十功德，一於一切眾生得無所畏，乃",
    "T34n1718_008:0106a18": "至第十命終生善道後作佛，國無害仗之",
    "T34n1718_008:0106a19": "具國人長壽；不盜十功德，一果報具足而大，",
    "T34n1718_008:0106a20": "為事決斷無有難礙，乃至第十死生善道，",
    "T34n1718_008:0106a21": "後作佛國華寶莊嚴充滿；不淫十功德，一諸",
    "T34n1718_008:0106a22": "根律儀為事決斷，乃至死生善道，後作佛國",
    "T34n1718_008:0106a23": "無女人；不妄語十功德，一眾生信其言，乃",
    "T34n1718_008:0106a24": "至死生善道，後作佛時國無臭穢常滿寶",
    "T34n1718_008:0106a25": "華；不兩舌十功德，一身不可壞，乃至死生",
    "T34n1718_008:0106a26": "善道，後作佛國魔不能壞眷屬；不惡口得",
    "T34n1718_008:0106a27": "十功德，一柔軟語乃至死生善道，作佛國法",
    "T34n1718_008:0106a28": "聲充滿；不綺語十功德，一天人愛敬，乃至死",
    "T34n1718_008:0106a29": "生善道，作佛國眾生強記不忘；不貪十功",
    "T34n1718_008:0106b01": "德，一身根不缺，乃至死生善道，作佛國無",
    "T34n1718_008:0106b02": "魔外道；不瞋十功德，一離一切瞋，乃至死",
    "T34n1718_008:0106b03": "生善道，作佛國人得三昧；不邪見十功德，",
    "T34n1718_008:0106b04": "一心性柔善，乃至死生善道作佛國人正信。」",
    "T34n1718_008:0106b05": "偈有二十一行半，頌上發迹授記。初，有十",
    "T34n1718_008:0106b06": "四行，頌發迹；次，七行半，頌授記。初復二：前",
    "T34n1718_008:0106b07": "七行，總發諸聲聞迹，頌上我等之意也；後",
    "T34n1718_008:0106b08": "七行，頌上發滿願迹。總中有五：初一行，總",
    "T34n1718_008:0106b09": "標佛子為行難思，已得垂迹之法。次「知眾",
    "T34n1718_008:0106b10": "樂小法」下，第二，一行，明垂迹之由。次「以無數",
    "T34n1718_008:0106b11": "方便」下，第三，二行，明垂迹利益。次「內祕」下，第",
    "T34n1718_008:0106b12": "四，二行，明內懷大道外現小失。次「若我具",
    "T34n1718_008:0106b13": "足」下，第五，一行，指略抑廣。「小欲」者，示求小",
    "T34n1718_008:0106b14": "乘也；「懈怠」，示退大乘也。非但示為聲聞，亦",
    "T34n1718_008:0106b15": "作外道及三毒凡夫也。身子示瞋、難陀示",
    "T34n1718_008:0106b16": "貪、調達示癡(云云)。「今此富」下，第二，七行，頌",
    "T34n1718_008:0106b17": "發滿願迹本。上文有三，今略頌二。初，五行，",
    "T34n1718_008:0106b18": "頌顯過去本；後「未來亦供養」下，第二，二行，",
    "T34n1718_008:0106b19": "頌三世中佛所行因；略不頌七佛及現佛",
    "T34n1718_008:0106b20": "也。「供養諸如來」下，七行半，頌授記。上文有",
    "T34n1718_008:0106b21": "七，今頌其四：初半行，頌因圓。次半行，頌果",
    "T34n1718_008:0106b22": "滿。「其國名淨」下三句，超頌國劫名號。「菩薩眾",
    "T34n1718_008:0106b23": "甚多」下五行三句，頌國土廣淨。略不頌壽",
    "T34n1718_008:0106b24": "命、法住、滅後起塔也。第二，授千二百記：一、念",
    "T34n1718_008:0106b25": "請，二、與記，三、領解。請、記如文。授記文有長",
    "T34n1718_008:0106b26": "行、偈頌。長行有三：一、總許千二百記；二、別",
    "T34n1718_008:0106b27": "授陳如，陳如最初悟道，居首上座故別授",
    "T34n1718_008:0106b28": "記；三、別授記五百，五百名同須別與記。問：",
    "T34n1718_008:0106b29": "但見五百得記，不見千二百。答：此五百即",
    "T34n1718_008:0106c01": "千二百數，頌中末後一行半總授七百，故是",
    "T34n1718_008:0106c02": "千二百也。又〈持品〉云「我先總記一切聲聞皆",
    "T34n1718_008:0106c03": "已授記」，即指今一行半，非是止授七百聲",
    "T34n1718_008:0106c04": "聞也。偈頌有十一行，為二：初九行半，頌記",
    "T34n1718_008:0106c05": "陳如及與五百；後一行半，總授一切聲聞記。",
    "T34n1718_008:0106c06": "五百領解，文有長行、偈頌。長行先經家敘其",
    "T34n1718_008:0106c07": "歡喜，次自陳領解。經家先慶今得解歡喜，",
    "T34n1718_008:0106c08": "次愧昔不解故自責。慶中先明內心慶喜，後",
    "T34n1718_008:0106c09": "明外形恭敬也。悔過自責者，即是明其愧",
    "T34n1718_008:0106c10": "昔不解也。「世尊我等」下，第二，自陳領解，有",
    "T34n1718_008:0106c11": "二：一、法說，二、譬說。法說中初悔得少為足，",
    "T34n1718_008:0106c12": "次責根鈍難悟。從「世尊」乃至「滅度」，是悔責",
    "T34n1718_008:0106c13": "昔迷得小為足不知求大；從「今乃知之」，是",
    "T34n1718_008:0106c14": "責根鈍始悟不早知之，今知小非究竟、大",
    "T34n1718_008:0106c15": "為真實也。譬中二：初、略，次、正舉譬。「如無智",
    "T34n1718_008:0106c16": "者」，略舉譬況。「所以者何」下，釋無智意也。譬",
    "T34n1718_008:0106c17": "說有二：一者醉酒譬，譬法說自悔得少為",
    "T34n1718_008:0106c18": "足不知求大，領前法譬宿世中施權意；二",
    "T34n1718_008:0106c19": "者親友覺悟譬，譬法說自責根鈍難悟，今乃",
    "T34n1718_008:0106c20": "知之，領前法譬宿世中顯實。就初復三意：",
    "T34n1718_008:0106c21": "一者繫珠譬，領上王子結緣；二者醉臥不覺",
    "T34n1718_008:0106c22": "譬，領上遇其退大；三者起已遊行譬，領上",
    "T34n1718_008:0106c23": "接之以小。「譬如有人」者，即二乘人也。「親友」",
    "T34n1718_008:0106c24": "者，昔日第十六王子也。「家」即大乘教為家也。",
    "T34n1718_008:0106c25": "「醉酒而臥」者，當于爾時大機暫發無明暫伏，",
    "T34n1718_008:0106c26": "以得聞經內心微解，以無明重故還復迷",
    "T34n1718_008:0106c27": "失。醉有二義：一、重醉，都不覺知；二、輕醉，微",
    "T34n1718_008:0106c28": "覺尋忘亦名不覺。雖有二義，終成繫珠如",
    "T34n1718_008:0106c29": "毒鼓耳。「官事當行」者，明王子餘處機興逗",
    "T34n1718_008:0107a01": "緣往應，故云「當行」。弘法化他此非私務，故",
    "T34n1718_008:0107a02": "云「官事」。「無價寶珠」者，一乘實相真如智寶",
    "T34n1718_008:0107a03": "也。「繫其衣裏」者，慚愧忍辱能遮瞋恚及防",
    "T34n1718_008:0107a04": "外惡，即是外衣；信樂之心內裏善根，即是內",
    "T34n1718_008:0107a05": "衣。于時聞法微信樂欲，即了因智願種子",
    "T34n1718_008:0107a06": "也。第二，「醉臥不覺知」者，無明心重尋復不憶，",
    "T34n1718_008:0107a07": "此領中間懈退不受大法也。第三，「起已遊",
    "T34n1718_008:0107a08": "行他國」者，領上中間接之以小，受三乘化",
    "T34n1718_008:0107a09": "也，善根欲發厭苦求樂，故云「起已遊行」。無",
    "T34n1718_008:0107a10": "明覆解不知向本求大乘衣食，故言向他",
    "T34n1718_008:0107a11": "國求於小乘衣食。若魔佛相望，生死魔界",
    "T34n1718_008:0107a12": "為他國，佛法大小皆為本國；就小大相望，",
    "T34n1718_008:0107a13": "小乘未免生死，猶是他國，大乘永免生死，",
    "T34n1718_008:0107a14": "乃為本土。究竟還源也，明背大乘國往小",
    "T34n1718_008:0107a15": "乘土，不知從珠取給，而傭作自資獲一日",
    "T34n1718_008:0107a16": "價，得少為足也。「於後會遇」下，第二，親友發",
    "T34n1718_008:0107a17": "覺譬，領上以是本因緣今說《法華》等賜大",
    "T34n1718_008:0107a18": "車也。此為三：先、呵責，二、示珠，三、勸貿。呵",
    "T34n1718_008:0107a19": "責譬上動執生疑，示珠譬宿世因緣，勸貿",
    "T34n1718_008:0107a20": "譬得記作佛，三周皆有此三意。法說中我令",
    "T34n1718_008:0107a21": "脫苦縛，即是呵責；五佛章即是開示；身子得",
    "T34n1718_008:0107a22": "記即是勸貿。譬說中我先不言皆為菩提，即",
    "T34n1718_008:0107a23": "是呵責；三車一車即是示珠；中根得記即是",
    "T34n1718_008:0107a24": "勸貿。下根宿世因緣汝等善聽，即是呵責；覆",
    "T34n1718_008:0107a25": "講結緣還為說大，即是示珠；下根得記即是",
    "T34n1718_008:0107a26": "勸貿。繫珠中三意望三周者，始在佛樹以",
    "T34n1718_008:0107a27": "大擬，即是繫珠；無機息化即是醉臥；尋施",
    "T34n1718_008:0107a28": "方便即是起行。譬喻中二萬億佛所，即是繫",
    "T34n1718_008:0107a29": "珠；遣傍人追悶絕不受，即是醉臥；三車引",
    "T34n1718_008:0107b01": "得即是起行。因緣中大通智勝佛所，即是繫",
    "T34n1718_008:0107b02": "珠；中路懈退即是醉臥；接之以小即是起",
    "T34n1718_008:0107b03": "行。此等皆名領權也。「某年日月」者，指大通",
    "T34n1718_008:0107b04": "佛所也。「佛亦如是」下，第二，合譬。譬本有二，",
    "T34n1718_008:0107b05": "今各有三意：從「教化我等」下，合初一繫珠；",
    "T34n1718_008:0107b06": "「而尋廢忘」，合初二醉不覺知；「既得羅漢」下，",
    "T34n1718_008:0107b07": "合初三起已遊行。「一切智願」下，合後親友覺",
    "T34n1718_008:0107b08": "示譬。上有三，今亦三。從「智願不失」者，是合",
    "T34n1718_008:0107b09": "後一呵責；從「我久令汝」下，合後二示珠；從",
    "T34n1718_008:0107b10": "「我今乃知」下，合後三勸貿所須也。第二，偈",
    "T34n1718_008:0107b11": "頌，有十二行半，為二：初一行半，頌內心得",
    "T34n1718_008:0107b12": "解，又二：初一行，頌慶喜，次半行，頌悔責也。",
    "T34n1718_008:0107b13": "次「於無量佛寶」下，第二，有十一行，頌自陳領",
    "T34n1718_008:0107b14": "解。上文有二，今初半行，頌悔責得少為足，",
    "T34n1718_008:0107b15": "略不頌難悟今乃知之。「如無智愚人」半行，",
    "T34n1718_008:0107b16": "頌略舉譬。「便自以為足」，頌釋無智意。次十",
    "T34n1718_008:0107b17": "行，頌譬說開合，初六行頌開，後四行頌合。",
    "T34n1718_008:0107b18": "上開有二，今初四行頌捨寶不知，後二行",
    "T34n1718_008:0107b19": "頌親友覺悟。餘文易見。",
    "T34n1718_008:0107b20": "釋授學無學人記品",
    "T34n1718_008:0107b21": "研真斷惑名為學，真窮惑盡名無學。研修",
    "T34n1718_008:0107b22": "真理慕求勝見，名之為學。學位在三果四",
    "T34n1718_008:0107b23": "向真無漏慧也；阿羅漢果，研理已窮勝見已",
    "T34n1718_008:0107b24": "極，無所復學故名無學。約教釋品者，析",
    "T34n1718_008:0107b25": "法研真名之為學，惑盡真窮名為無學，三",
    "T34n1718_008:0107b26": "藏意也。體法研真名之為學，無真無惑名",
    "T34n1718_008:0107b27": "為無學，通意也。自淺之深名之為學，通別",
    "T34n1718_008:0107b28": "惑盡權實理窮名為無學，此別意也。研如來",
    "T34n1718_008:0107b29": "藏有學無學，法性實相非學非無學，而學",
    "T34n1718_008:0107c01": "而無學(云云)。是二千人，或是學或是無學人，",
    "T34n1718_008:0107c02": "同是一流，一時受記同一名號，故別為一品",
    "T34n1718_008:0107c03": "也。此品是授記文中第二段也。就此文為",
    "T34n1718_008:0107c04": "二：一、請記，二、授記。請中復二：一者二人請，",
    "T34n1718_008:0107c05": "二者二千人請。二人請記復有二：一默念，",
    "T34n1718_008:0107c06": "二者發言請記。發言請記復二：一者引例",
    "T34n1718_008:0107c07": "亦應有分，二者引望。二人最親時眾所望，",
    "T34n1718_008:0107c08": "羅雲是佛子俗中親重，阿難持佛法藏道",
    "T34n1718_008:0107c09": "中親勝，勝重兩人不蒙別記，則眾望不足",
    "T34n1718_008:0107c10": "也。問：若重若勝應同上流，何意在此？若如",
    "T34n1718_008:0107c11": "列眾，二人在上數中獲記，何意居下？答：總",
    "T34n1718_008:0107c12": "與千二百記，二人已同上流，今更索別記",
    "T34n1718_008:0107c13": "耳。阿難是學人，羅雲弟子位，故入學無",
    "T34n1718_008:0107c14": "學章耳。二千請記但有默念、引例，二意同",
    "T34n1718_008:0107c15": "故言如阿難願耳。無發言者，無重無勝等",
    "T34n1718_008:0107c16": "事也。授記復二：一、先記二人，後記二千。阿",
    "T34n1718_008:0107c17": "難記中復五：一、長行，二、偈頌，三、八千菩薩生",
    "T34n1718_008:0107c18": "疑，四、如來發迹釋疑，五、阿難顯本述歎。疑",
    "T34n1718_008:0107c19": "者，通疑聲聞今日發心即蒙佛記國淨若",
    "T34n1718_008:0107c20": "此，昔方等中記諸菩薩，無量劫行乃得佛",
    "T34n1718_008:0107c21": "記，佛即發迹釋疑，昔日與我同發大心即",
    "T34n1718_008:0107c22": "是同學，由我精進前超得佛，由彼多聞猶",
    "T34n1718_008:0107c23": "故持經，迹為侍者本地如此，今授妙記何",
    "T34n1718_008:0107c24": "足可疑。餘記悉如文。◎",
    "T34n1718_008:0107c25": "釋法師品",
    "T34n1718_008:0107c26": "◎此品五種法師：一受持，二讀，三誦，四解說，",
    "T34n1718_008:0107c27": "五書寫。《大論》明六種法師：信力故受，念力故",
    "T34n1718_008:0107c28": "持，看文為讀，不忘為誦，宣傳為說，聖人",
    "T34n1718_008:0107c29": "經書難解須解釋。六種法師，今經合受、持",
    "T34n1718_008:0108a01": "為一，合解、說為一，開讀誦為二，足書寫",
    "T34n1718_008:0108a02": "為五。別論四人是自行，一人是化他。《大經》",
    "T34n1718_008:0108a03": "分九品，前四人無解是弟子位，後五人有",
    "T34n1718_008:0108a04": "解是師位。通論若自軌五法，則自行之法",
    "T34n1718_008:0108a05": "師；若教他五法，則化他之法師。自軌故通",
    "T34n1718_008:0108a06": "稱弟子，化他故通稱法師。今從通義故名",
    "T34n1718_008:0108a07": "「法師品」。若作減數說者，束五為四，即四安",
    "T34n1718_008:0108a08": "樂行，如後說；若束四為三者，受持是意業，",
    "T34n1718_008:0108a09": "讀誦說是口業，書寫是身業，別論口業是化",
    "T34n1718_008:0108a10": "他，身意是自行，通論三業自軌，即是自行之",
    "T34n1718_008:0108a11": "法師，三業教詔，即化他之法師，故言「法師",
    "T34n1718_008:0108a12": "品」。又是三門行此五法以自熏修即福德門，",
    "T34n1718_008:0108a13": "弘宣五法廣利益者即化他門，自修益彼",
    "T34n1718_008:0108a14": "皆順佛教即報恩門。別論者，自修報恩名",
    "T34n1718_008:0108a15": "自行，益彼即化他；通論自軌軌他皆稱法",
    "T34n1718_008:0108a16": "師，故言「法師品」也。又讀誦書寫是外行，即",
    "T34n1718_008:0108a17": "如來衣；受持是內行，即如來座；解說益他是",
    "T34n1718_008:0108a18": "如來室。如來室別論是匠他，衣、座別論是自",
    "T34n1718_008:0108a19": "匠；通論不爾，慈悲覆物惠利歸己名之如",
    "T34n1718_008:0108a20": "室，遮彼惡、障己醜名之為衣，安心於空",
    "T34n1718_008:0108a21": "方能安他，安他安己名之為座，此則自軌",
    "T34n1718_008:0108a22": "三法亦名法師。利物必以慈悲入室為首，",
    "T34n1718_008:0108a23": "涉有以忍辱為基，濟他以亡我為本，",
    "T34n1718_008:0108a24": "能行三法大教宣通，即世間依止，故名法",
    "T34n1718_008:0108a25": "師。又束為二，謂自行、化他，此易解，不復記。",
    "T34n1718_008:0108a26": "又束為一，謂如來行具一切行，悲拔一切",
    "T34n1718_008:0108a27": "苦，謂四趣三界二乘菩薩等苦，慈與一切",
    "T34n1718_008:0108a28": "樂，謂人天涅槃常住等樂；柔和衣障一切醜，",
    "T34n1718_008:0108a29": "謂四住無知無明等醜；空座亡一切相，謂",
    "T34n1718_008:0108b01": "有相無相非有相非無相，此則通意。別意者，",
    "T34n1718_008:0108b02": "慈悲生一切善，柔和遮一切惡，空座蕩一",
    "T34n1718_008:0108b03": "切相。又慈忍立一切福德，空座成一切智",
    "T34n1718_008:0108b04": "慧，智慧是目所謂五眼，福德是足所謂六度。",
    "T34n1718_008:0108b05": "又慈悲勝一切聲聞緣覺，柔和勝一切凡夫",
    "T34n1718_008:0108b06": "外道，空座勝析體偏等菩薩。故淨名云「譬",
    "T34n1718_008:0108b07": "如勝怨乃可為勇」。又慈悲破天魔，柔和破",
    "T34n1718_008:0108b08": "陰魔，空破煩惱魔、死魔，大品云「化一切眾",
    "T34n1718_008:0108b09": "生，觀一切空，魔不得便」(云云)。又慈忍故能",
    "T34n1718_008:0108b10": "問，空座故能答，具二莊嚴。又觀空故能問，",
    "T34n1718_008:0108b11": "慈忍故能答，慈忍故能種能立能資，空慧故",
    "T34n1718_008:0108b12": "能耘能破能導。又慈悲故何所隔？柔和故何",
    "T34n1718_008:0108b13": "所礙？空座故何所諍？出三諦故名為勝",
    "T34n1718_008:0108b14": "幢，包含普攝名摩訶衍，是如來行故稱三昧",
    "T34n1718_008:0108b15": "王。經言，一切善法慈為根本，忍辱第一道無",
    "T34n1718_008:0108b16": "相最上，若論圓行說不可盡(云云)。問：何故",
    "T34n1718_008:0108b17": "約三法明法師？答：事一往論，必須登堂",
    "T34n1718_008:0108b18": "整服坐座，乃可敷弘，故約三耳。又事理合",
    "T34n1718_008:0108b19": "論，夫迷惑不出三種：一、約苦果起惑，二、約",
    "T34n1718_008:0108b20": "結業起惑，三、約諦理起惑，故用三門而示",
    "T34n1718_008:0108b21": "導之。又約理，迷真故墮苦，故用慈悲門；迷",
    "T34n1718_008:0108b22": "俗故沈空受樂，故用和忍門；迷中故成智",
    "T34n1718_008:0108b23": "障，故用空門(云云)。法者軌則也，師者訓匠",
    "T34n1718_008:0108b24": "也，法雖可軌，體不自弘，通之在人，五種通",
    "T34n1718_008:0108b25": "經皆得稱師，舉法成其自行，皆以妙法",
    "T34n1718_008:0108b26": "為師，師於妙法自行成就，故言法師。又五",
    "T34n1718_008:0108b27": "種人能以妙法訓匠於他，故舉法目師，故",
    "T34n1718_008:0108b28": "稱「法師品」也。若自軌法、若法匠他，俱名法",
    "T34n1718_008:0108b29": "師者，則因緣釋品也。凡多種解，皆約圓教",
    "T34n1718_008:0108c01": "法門而釋品也。前三周是迹門，正說領解受",
    "T34n1718_008:0108c02": "記竟，此下五品是迹門流通，非止蔭益當",
    "T34n1718_008:0108c03": "時，復欲津洽來世，故有五品流通。〈法師〉、〈寶",
    "T34n1718_008:0108c04": "塔〉兩品，明弘經功深福重，流通未聞利益巨",
    "T34n1718_008:0108c05": "大；〈達多〉一品，引往弘經彼我兼益，以證功德",
    "T34n1718_008:0108c06": "深重；〈持品〉八萬大士忍力成者，此土弘經，新",
    "T34n1718_008:0108c07": "得記者他土弘經；〈安樂行〉一品，舊云，接退流",
    "T34n1718_008:0108c08": "通，或當如此未必全然。外凡初心欣斯勝",
    "T34n1718_008:0108c09": "福，見聲聞畏憚，聞菩薩擯辱，顧己力弱，無",
    "T34n1718_008:0108c10": "益自他，便生退沒，佛為此人說安樂行，",
    "T34n1718_008:0108c11": "依之法弘不慮危苦。又〈法師品〉，釋尊自說",
    "T34n1718_008:0108c12": "弘經功福命覓流通；〈寶塔品〉多寶分身，且證",
    "T34n1718_008:0108c13": "且助勸覓流通，〈法師品〉初長行偈頌，歎美",
    "T34n1718_008:0108c14": "五種法師能持法人，後長行偈頌，歎美所持",
    "T34n1718_008:0108c15": "之法。又示通經方軌，初復二：一、就稟道弟",
    "T34n1718_008:0108c16": "子門功深福重，二、授道師門功深福重。弟子",
    "T34n1718_008:0108c17": "門又二：一、佛世弟子，二、滅後弟子。初「因藥王",
    "T34n1718_008:0108c18": "告八萬」者，因者憑寄也，欲以妙法憑寄藥",
    "T34n1718_008:0108c19": "王，使其領受告語八萬，皆流通也。指人",
    "T34n1718_008:0108c20": "問其見不者，的示持經得福之人也。佛世",
    "T34n1718_008:0108c21": "又二：一、從「告藥王」下，揀出人類；二、從「咸於",
    "T34n1718_008:0108c22": "佛前」下，揀出得記之緣。苦於佛前當機妙",
    "T34n1718_008:0108c23": "悟者，是多聞深解二千五百者是也，皆已現",
    "T34n1718_008:0108c24": "前與總別記竟，今所揀類或是八部之類，",
    "T34n1718_008:0108c25": "或是四眾三乘之類，絓法華座席。「咸於佛前」",
    "T34n1718_008:0108c26": "者，明其時節，值佛在座也。「一句一偈」者，聞",
    "T34n1718_008:0108c27": "法極少也。「乃至一念」者，時節最促也。「皆與記",
    "T34n1718_008:0108c28": "當得菩提」者，明其聞極少、時極促，隨喜之功",
    "T34n1718_008:0108c29": "遂得佛果，何況具足得聞、盡形受持，五種流",
    "T34n1718_008:0109a01": "通三業供養(云云)。「聞一句一偈」者，聞少解淺之",
    "T34n1718_008:0109a02": "類今皆與記，少者尚記況復多深？以少況",
    "T34n1718_008:0109a03": "多普廣若此。下周既爾，中上亦然，可以意",
    "T34n1718_008:0109a04": "知不俟更說。《見實三昧經》別與四天王記",
    "T34n1718_008:0109a05": "同名火持，三十三天同名因陀羅幢王，拘",
    "T34n1718_008:0109a06": "翼同名無著，焰天同名淨智，兜率同名釋",
    "T34n1718_008:0109a07": "法王，上兩天亦通與記不顯別名，梵天名",
    "T34n1718_008:0109a08": "大智力，此是聞多解深之類，今與聞少解",
    "T34n1718_008:0109a09": "淺之類耳。舊云，支佛菩薩無受記，此文三",
    "T34n1718_008:0109a10": "乘皆記，不須疑也。「一偈一句」者，《增一集》云",
    "T34n1718_008:0109a11": "「隨取經中要偈，如四諦之流者是也」，《十住",
    "T34n1718_008:0109a12": "毘婆沙》云「惡賤名厭，不求名無欲，心無垢",
    "T34n1718_008:0109a13": "名解脫，捨檐名涅槃；惡賤於集，不求於",
    "T34n1718_008:0109a14": "苦，無垢是道，捨檐是滅」。又云「佛語滿宿，我",
    "T34n1718_008:0109a15": "有四句，所謂四諦四念處」等是也。觀心者，",
    "T34n1718_008:0109a16": "以一一句、以一一偈，無句無偈而不一者",
    "T34n1718_008:0109a17": "(云云)。若取迹門中要句開示悟入，乘是寶乘",
    "T34n1718_008:0109a18": "遊於四方，四安樂行勸發四意等是也。「一念",
    "T34n1718_008:0109a19": "隨喜」者，自未有行但隨喜法及人，功報尚多，",
    "T34n1718_008:0109a20": "況行到耶？隨喜喜心有二：若聞開權顯實，",
    "T34n1718_008:0109a21": "即於一念心中，深解非權非實之理信佛",
    "T34n1718_008:0109a22": "知見，又能雙解權實事理圓融，雖具煩惱",
    "T34n1718_008:0109a23": "性，能知如來祕密之藏，此即豎論隨喜；又若",
    "T34n1718_008:0109a24": "聞開權顯實之意，即於一心廣解一切心，",
    "T34n1718_008:0109a25": "及一切法皆是佛法無有障礙，若欲分別辯",
    "T34n1718_008:0109a26": "說無窮，月四月至歲旋轉不盡，雖未得真",
    "T34n1718_008:0109a27": "隨喜心能如此解，法既如此人亦如是，此",
    "T34n1718_008:0109a28": "約橫論隨喜。即橫而豎、即豎而橫，故《大經》",
    "T34n1718_008:0109a29": "云「寧願少聞多解義味」即此意也，後當更",
    "T34n1718_008:0109b01": "說。從「告藥王又如來滅後」下，明佛滅後弟",
    "T34n1718_008:0109b02": "子，亦二：先出弟子類略舉於人，例上可",
    "T34n1718_008:0109b03": "知；次言「我亦與記」，功報如前解也。「若復有",
    "T34n1718_008:0109b04": "人」下，第二，師門，有長行、偈頌。長行有二：先",
    "T34n1718_008:0109b05": "別、後總。別者，人譚下，上時譚現未；總者，",
    "T34n1718_008:0109b06": "無論下，上及以現未，通明逆之得罪、順之",
    "T34n1718_008:0109b07": "得福也。就別復二：一、明現世，二、明來世。",
    "T34n1718_008:0109b08": "就現世復二：先明下品師，後明上品師。下",
    "T34n1718_008:0109b09": "品師為二：初、明師相，次、明師功報。師相者，",
    "T34n1718_008:0109b10": "即是五種法師，十種供養也。次「藥王當知是",
    "T34n1718_008:0109b11": "諸人等已曾供養」下，明下品功報也。「曾供養」",
    "T34n1718_008:0109b12": "者，先因深也。「愍眾生故生此人間」，明現功大",
    "T34n1718_008:0109b13": "也。「若有人問」下，明未來報重也。從「何況盡",
    "T34n1718_008:0109b14": "能受持」者，明上品師，亦二：先況出上品師",
    "T34n1718_008:0109b15": "相；次「藥王當知，是人自捨清淨業報」，此明上",
    "T34n1718_008:0109b16": "品功報也。「若是善男子於我滅後能竊為一",
    "T34n1718_008:0109b17": "人」下，明滅後師亦有下上。下品亦二：先出",
    "T34n1718_008:0109b18": "下品人者，即是但豎得其意，有慧無聞止",
    "T34n1718_008:0109b19": "堪竊說未可處眾，故是下品之師；「竊為一",
    "T34n1718_008:0109b20": "人說一句」者，雖得一句之解，既不廣聞多",
    "T34n1718_008:0109b21": "學異義，不可眾中而說，一切問難有所不",
    "T34n1718_008:0109b22": "通，便令正理不得宣弘，如《釋論》明有慧",
    "T34n1718_008:0109b23": "無聞，譬如小雨無雷，若欲申此一句正言，",
    "T34n1718_008:0109b24": "且當竊說耳。「當知是人則如來使」者，明其",
    "T34n1718_008:0109b25": "功報。經是如智所說、說於如理，今日行人秉",
    "T34n1718_008:0109b26": "此如教宣於如理，即是如來所使也。「行如來",
    "T34n1718_008:0109b27": "事」者，如智照如理為事，今日行人依如教",
    "T34n1718_008:0109b28": "行如理，即是行如來事也。一如智、一如理，",
    "T34n1718_008:0109b29": "化眾生為事，今日行人能有大悲，以此經",
    "T34n1718_008:0109c01": "中真如之理，為眾生說令得利益，亦名行",
    "T34n1718_008:0109c02": "如來事也。觀心解，如來使者，智心觀境境",
    "T34n1718_008:0109c03": "即真如，境來發智，智為如所使也。「如來所",
    "T34n1718_008:0109c04": "遣」者，觀智從如中來也。「行如來事」者，歷一",
    "T34n1718_008:0109c05": "切法無不真如，真如即佛事也。「何況於大眾",
    "T34n1718_008:0109c06": "中」下，明上品人，略不格量功報，此意可知",
    "T34n1718_008:0109c07": "也。「若有惡人」下，第二，總明五種法師，逆者",
    "T34n1718_008:0109c08": "得罪順者得福也。此中罪福不論福田濃",
    "T34n1718_008:0109c09": "瘠，但約初後心明其輕重。初心學人既具",
    "T34n1718_008:0109c10": "煩惱，若加障礙則所學事廢，故獲罪多；佛",
    "T34n1718_008:0109c11": "則平等，惡不干偪豈能障礙？故言罪輕。供",
    "T34n1718_008:0109c12": "養亦爾，此人有待，若得供養，所修事成，故施",
    "T34n1718_008:0109c13": "其福勝；佛則無待，眾事滿足，雖復獻供於佛",
    "T34n1718_008:0109c14": "無益，故言報劣。譬如王子在難，供奉所須",
    "T34n1718_008:0109c15": "其功甚大，若辱王種獲罪不輕，故罪福俱",
    "T34n1718_008:0109c16": "重；若獻大王衣食為要事微，汝欲侵陵不",
    "T34n1718_008:0109c17": "能致損，故罪福俱薄。「藥王」下，明讀誦、如佛",
    "T34n1718_008:0109c18": "莊嚴，即是順之得福。佛以定慧莊嚴，此人",
    "T34n1718_008:0109c19": "能修定慧故也。「為如來肩荷」者，在背為荷、",
    "T34n1718_008:0109c20": "在肩為檐，修非權非實法身之體，即是為",
    "T34n1718_008:0109c21": "如來荷，能種能實二智之用，即是為如來",
    "T34n1718_008:0109c22": "檐。「隨所向方應向禮」者，上明以法為師，今",
    "T34n1718_008:0109c23": "明堪為物師。此人有趣向，悉與實相相應，",
    "T34n1718_008:0109c24": "皆可敬順，順即是向、敬即是禮，敬而順之及",
    "T34n1718_008:0109c25": "興供養等(云云)。偈有十六行，為三：初二偈，",
    "T34n1718_008:0109c26": "不頌長行，別獎勸自行利他；次十三行，頌",
    "T34n1718_008:0109c27": "上師門別通；後一行歎經。頌別總中又二：初",
    "T34n1718_008:0109c28": "七行頌別，後六行頌總。上別門有現未，今",
    "T34n1718_008:0109c29": "初四行頌現，後三行頌未。上現未一師各有",
    "T34n1718_008:0110a01": "上下。今初，「若有能」下一行，頌下品，上半出法",
    "T34n1718_008:0110a02": "師，「當知佛所」下，半出功報也。「諸有能受持」，",
    "T34n1718_008:0110a03": "此下三行，頌現在上品師，初半行出上品",
    "T34n1718_008:0110a04": "師。「捨於清淨土」下，第二，二行半，頌功報也。",
    "T34n1718_008:0110a05": "「吾滅後」下，此三行頌未來，初二行超頌況",
    "T34n1718_008:0110a06": "出上品，為二：今初「吾滅後」下半行，頌法師，",
    "T34n1718_008:0110a07": "長行中本闕功報，今偈則有。「當合掌」下，第",
    "T34n1718_008:0110a08": "二，一行半，明功報也。「若能於後世」下，第二，",
    "T34n1718_008:0110a09": "一行，追頌下品師。初半頌出人，次「我遣在」",
    "T34n1718_008:0110a10": "下，第二，半頌，功報也。「若於一劫」下，第二，六",
    "T34n1718_008:0110a11": "行，總頌上總門。上總門亦二：初二行，頌逆者",
    "T34n1718_008:0110a12": "得罪；「有人求佛道」下，第二，四行，頌順之得",
    "T34n1718_008:0110a13": "福也。「藥王今告汝」下，第三，一行，歎經尊妙。",
    "T34n1718_008:0110a14": "從「爾時佛復告」下，第二，歎所持法及弘經",
    "T34n1718_008:0110a15": "方法。所持法是自軌法，弘經法是軌他法。有",
    "T34n1718_008:0110a16": "長行、偈頌。長行，初、歎經法，次、方軌。歎為五：",
    "T34n1718_008:0110a17": "一、約法歎亦格量歎，二、約人歎，三、約處歎，",
    "T34n1718_008:0110a18": "四、約因歎，五、約果歎。法妙故人貴，人貴故",
    "T34n1718_008:0110a19": "處尊，處尊因圓，因圓果極也。初歎法者，已、",
    "T34n1718_008:0110a20": "今、當說，此經為最。有師解，已是《般若》，當是《涅",
    "T34n1718_008:0110a21": "槃》，《法華》之前小大相隔，《法華》已後已得會同，",
    "T34n1718_008:0110a22": "此經正是會三之始、歸一之初，故言第一。經",
    "T34n1718_008:0110a23": "歎《法華》在已、今、當外。此師闕一節(云云)。今初，",
    "T34n1718_008:0110a24": "言「已」者，《大品》已上漸頓諸說也。「今」者，同一座",
    "T34n1718_008:0110a25": "席，謂無量義經也。「當」者，謂《涅槃》也。《大品》等",
    "T34n1718_008:0110a26": "漸頓皆帶方便取信為易；今無量義一生",
    "T34n1718_008:0110a27": "無量，無量未還一，是亦易信；今《法華》論法，",
    "T34n1718_008:0110a28": "一切差別融通歸一法，論人則師弟本迹俱",
    "T34n1718_008:0110a29": "皆久遠，二門悉與昔反，難信難解，當鋒難",
    "T34n1718_008:0110b01": "事《法華》已說，《涅槃》在後則易可信也。「祕要",
    "T34n1718_008:0110b02": "之藏」者，隱而不說為祕，總一切為要，真如",
    "T34n1718_008:0110b03": "實相包蘊為藏。「不可分布」者，法妙難信，深智",
    "T34n1718_008:0110b04": "可授、無智益罪，故不可妄說也。「從昔已來",
    "T34n1718_008:0110b05": "未曾顯說」者，於三藏中不說二乘作佛，亦",
    "T34n1718_008:0110b06": "不明師弟本迹，方等《般若》雖說實相之藏，",
    "T34n1718_008:0110b07": "亦未說五乘作佛，亦未發迹顯本，頓漸諸",
    "T34n1718_008:0110b08": "經皆未融會故名為祕。此經具說昔所祕",
    "T34n1718_008:0110b09": "法，即是開祕密藏，亦即是祕密藏。如此祕",
    "T34n1718_008:0110b10": "藏未曾顯說。「如來在世猶多怨嫉」者，四十餘",
    "T34n1718_008:0110b11": "年不得即說，今雖欲說而五千尋即退座，",
    "T34n1718_008:0110b12": "佛世尚爾，何況未來！理在難化也。「如來滅後",
    "T34n1718_008:0110b13": "其能書持」下，第二，約人歎也。此法在人則人",
    "T34n1718_008:0110b14": "尊貴。「如來衣覆」者，即是修學大忍為衣也，",
    "T34n1718_008:0110b15": "上文云「如來莊嚴」也。「佛護念」者，實相為佛、",
    "T34n1718_008:0110b16": "實智為子，尊崇實相發生實智，即為諸佛",
    "T34n1718_008:0110b17": "所護念也。四信為「信力」，四弘為「願力」，大智",
    "T34n1718_008:0110b18": "為「善根力」也。信則信理，理即法身；志願是",
    "T34n1718_008:0110b19": "立行，行即解脫；善根根固難動，此即般若。",
    "T34n1718_008:0110b20": "當知三力，即是三德祕密之藏，初心棲此",
    "T34n1718_008:0110b21": "與佛不殊，故名「與如來共宿」也。又信力修",
    "T34n1718_008:0110b22": "畢竟空如來智，如來棲畢竟空為舍，此人",
    "T34n1718_008:0110b23": "信力亦學畢竟空，故與如來共宿。「手摩頭」",
    "T34n1718_008:0110b24": "者，此人以願力善力自行權實以為機感，",
    "T34n1718_008:0110b25": "機感名頭；如來以化他權實二智名手，開",
    "T34n1718_008:0110b26": "發前人自行權實之頭，感應道交故言摩頭，",
    "T34n1718_008:0110b27": "摩頭即授記也。「在在處處」下，第三，約處歎。此",
    "T34n1718_008:0110b28": "法在處即處貴。夫佛生處、得道、轉法輪、入涅",
    "T34n1718_008:0110b29": "槃等處，法王所遊皆應起塔。此經是法身",
    "T34n1718_008:0110c01": "生處、得道之場、法輪正體、大涅槃窟，此經所",
    "T34n1718_008:0110c02": "在須塔供養。「不復安舍利」者，《釋論》云「碎骨",
    "T34n1718_008:0110c03": "是生身舍利，經卷是法身舍利」，此經是法身",
    "T34n1718_008:0110c04": "舍利，不須更安生身舍利。生法二身各有",
    "T34n1718_008:0110c05": "全碎，皆可解(云云)。「若出家」下，第四，舉因歎。「若",
    "T34n1718_008:0110c06": "未善行菩薩道」者，稟前三教即是碎散法身",
    "T34n1718_008:0110c07": "舍利未能巧度，若入圓教即是全身舍利",
    "T34n1718_008:0110c08": "則巧度，巧度為善行也。「其有眾生」下，第五，",
    "T34n1718_008:0110c09": "舉果歎。文為五：一、明近果，二、開譬，三、合",
    "T34n1718_008:0110c10": "譬，四、釋近，五、揀非。今初，明近果。「當知必",
    "T34n1718_008:0110c11": "得近三菩提果」者，〈安樂行〉中名為「近處」。此",
    "T34n1718_008:0110c12": "菩提果，佛眼佛智知見處為體，則有二種：",
    "T34n1718_008:0110c13": "一者初心菩提，二者後心菩提。今言近者，正",
    "T34n1718_008:0110c14": "近初住菩提。又望圓果而修圓因得似解",
    "T34n1718_008:0110c15": "者，名之為近。前約因歎，修通別因即是未",
    "T34n1718_008:0110c16": "善，去圓果遠也；若修圓因即是善行，去",
    "T34n1718_008:0110c17": "圓果近也。今以圓如實智為因，還以為果，",
    "T34n1718_008:0110c18": "道前真如即是正因，道中真如即為緣因亦",
    "T34n1718_008:0110c19": "名了因，道後真如即是圓果。故《普賢觀》云「大",
    "T34n1718_008:0110c20": "乘因者即是實相，大乘果者亦是實相。」《釋論》",
    "T34n1718_008:0110c21": "云「初觀實相名因，觀竟名果。」就理而論，真",
    "T34n1718_008:0110c22": "如實相無當因果亦非前後，若約眾生修",
    "T34n1718_008:0110c23": "行，則有前後及以因果也。「譬如有人」下，第",
    "T34n1718_008:0110c24": "二，開譬。為二釋：一、約觀門，二、約教門。觀門",
    "T34n1718_008:0110c25": "者，眾生之心具諸煩惱名「高原」，修習觀智",
    "T34n1718_008:0110c26": "名「穿掘」，方證理味如得清水。依通觀，乾",
    "T34n1718_008:0110c27": "慧地如「乾土」，性地為「濕土泥」，見諦為得清",
    "T34n1718_008:0110c28": "水。別觀從假入空，但見空不見不空，斷四",
    "T34n1718_008:0110c29": "住如鑿乾土，去水尚遠；從空出假，先知非",
    "T34n1718_008:0111a01": "假今知非空，因是二觀得入中道，能伏",
    "T34n1718_008:0111a02": "無明轉見濕土，去水則近也。圓觀中道非",
    "T34n1718_008:0111a03": "空非假而照空假，如漸至濕泥，四住已盡",
    "T34n1718_008:0111a04": "無明已伏，已得中道相似圓解故言如泥，",
    "T34n1718_008:0111a05": "若入初住發真中解，即破無明如泥澄清，",
    "T34n1718_008:0111a06": "得見中道如見清水。《法華論》云「佛性水」當",
    "T34n1718_008:0111a07": "知次第。次，約教門者，土譬經教，水喻中",
    "T34n1718_008:0111a08": "道，教詮中道如土含水。三藏教門未詮中",
    "T34n1718_008:0111a09": "道猶如乾土；方等、般若帶於方便說中道",
    "T34n1718_008:0111a10": "義，如見濕土；法華教正直顯露說無上道，",
    "T34n1718_008:0111a11": "如見泥。因法華教生聞思修，即悟中道",
    "T34n1718_008:0111a12": "真見佛性，所發真慧不復依文，如獲清",
    "T34n1718_008:0111a13": "水無復土相。故《華嚴》云「十住菩薩所有慧身，",
    "T34n1718_008:0111a14": "不由他悟也。」有人言，初教如高原乾土，《大",
    "T34n1718_008:0111a15": "品》如濕土，《法華》如泥佛果如水。有人言，《維",
    "T34n1718_008:0111a16": "摩》、《思益》如乾土，無量義如濕土，《法華》如泥，",
    "T34n1718_008:0111a17": "佛果如水。有人言，《大品》如乾土，無量義如",
    "T34n1718_008:0111a18": "濕土，《法華》如泥，佛果如水。三家皆五時之",
    "T34n1718_008:0111a19": "說。生師云「受持法華求佛道，欲得如渴；",
    "T34n1718_008:0111a20": "三乘於一乘難信，於法華求解如高原；",
    "T34n1718_008:0111a21": "受持讀誦為穿。未能如聞而解，為未聞如",
    "T34n1718_008:0111a22": "乾土，能解為至泥。」注家同。有人云，此一解",
    "T34n1718_008:0111a23": "去佛遠，一解去佛近，初三師明諸教去佛",
    "T34n1718_008:0111a24": "遠、法華去佛近，後二解但於法華中論遠",
    "T34n1718_008:0111a25": "近。尋經應二義：一、舉餘經對《法華》明遠",
    "T34n1718_008:0111a26": "近，二、就《法華》論遠近。諸師失經旨。問：餘經",
    "T34n1718_008:0111a27": "何故去佛遠？答：未開權，求佛人未決，《法華》",
    "T34n1718_008:0111a28": "唯一無三，永出退心，故去佛近，文云「決了",
    "T34n1718_008:0111a29": "聲聞法」。問：般若云何去佛遠？答：未開權，邊",
    "T34n1718_008:0111b01": "則遠，始行菩薩不覺《般若》密化付財，則於",
    "T34n1718_008:0111b02": "其是遠。夫般若實慧方便，是三世佛法身父",
    "T34n1718_008:0111b03": "母，求佛者如老病人，兩健扶之遍能遠去，",
    "T34n1718_008:0111b04": "當知般若最勝。《法華》開權不異《般若》顯實，",
    "T34n1718_008:0111b05": "非般若外別有法華，法華、般若異名耳。既",
    "T34n1718_008:0111b06": "是諸師異釋，故錄之耳。次「菩薩亦如是」下，第",
    "T34n1718_008:0111b07": "三，合譬。於《法華》中獲聞思修，即是圓觀三",
    "T34n1718_008:0111b08": "慧方能近果，非乾濕等教中聞思修也。「所",
    "T34n1718_008:0111b09": "以者何」下，第四，釋得近意也。「一切菩薩」者，",
    "T34n1718_008:0111b10": "明諸權因也。「三菩提」者，明一切權果也。權",
    "T34n1718_008:0111b11": "因權果皆攝屬此經，如乾濕等土悉依於",
    "T34n1718_008:0111b12": "水，故言攝屬也。「開方便門示真實相」者，光",
    "T34n1718_008:0111b13": "宅云：「昔鹿苑機雜，盛說三藏未明一理，爾",
    "T34n1718_008:0111b14": "時以權隱實，一理為權教所閉；今王城赴",
    "T34n1718_008:0111b15": "大機顯於真實，真實既顯則廢除昔教，昔",
    "T34n1718_008:0111b16": "教被廢故方便門開，一理既彰真實相顯也。」",
    "T34n1718_008:0111b17": "私謂此解乃是破方便，非開方便也。河西",
    "T34n1718_008:0111b18": "道朗云：「直詺三為方便，即是開方便門。昔",
    "T34n1718_008:0111b19": "不言三是方便，故方便門閉，今詺三為方",
    "T34n1718_008:0111b20": "便，即示一為真實也。」私謂此釋符文。有人",
    "T34n1718_008:0111b21": "解，開教身兩方便，示教身兩真實，三世佛",
    "T34n1718_008:0111b22": "唯有形聲權實，約此開示則十二八萬煥然",
    "T34n1718_008:0111b23": "了矣。私謂前二師約教開示，後人加之以",
    "T34n1718_008:0111b24": "身，此竊龍印之義而為己釋，還是破方便",
    "T34n1718_008:0111b25": "意非開義也。問：方便當體是門？為通實相",
    "T34n1718_008:0111b26": "故為門？私答：具二義，為實相門，可解。當體",
    "T34n1718_008:0111b27": "是門，如《華嚴》尋善知識得種種法門，算砂",
    "T34n1718_008:0111b28": "觀海等。此二門各有開閉，昔不言三是方",
    "T34n1718_008:0111b29": "便，故其門掩；今說三是方便，故其門開。昔",
    "T34n1718_008:0111c01": "不說一是真實，實門掩；今說一是真實，故",
    "T34n1718_008:0111c02": "實門開。二者，此方便復通實相，故三乘方便",
    "T34n1718_008:0111c03": "為一乘門。實相亦二義：一、當體虛通故名之",
    "T34n1718_008:0111c04": "為門，如《淨名》不二門、《華嚴》法界門等；二、能通",
    "T34n1718_008:0111c05": "方便作門，劉虬云「通物之功乃由乎一，",
    "T34n1718_008:0111c06": "故一為方便之門，汲引之效頗賴於三，故",
    "T34n1718_008:0111c07": "三為真實之相。言非三則方便之門得開，",
    "T34n1718_008:0111c08": "語唯一則真實之相可示。」有人云，具論有",
    "T34n1718_008:0111c09": "三義：一、以三為方便一為真實；二、三一皆",
    "T34n1718_008:0111c10": "方便，非三非一為真實；三、三一為二，非三",
    "T34n1718_008:0111c11": "非一為不二，二不二皆權，非二非不二為實。",
    "T34n1718_008:0111c12": "此三章得為門。如以三為一門，此以權",
    "T34n1718_008:0111c13": "通實，若以一為三門，以實起權，乃至二",
    "T34n1718_008:0111c14": "不二亦爾互得為門，亦互得為相，但不得",
    "T34n1718_008:0111c15": "互為權實耳。私謂以三為一門者，三乘",
    "T34n1718_008:0111c16": "通實相不？若不通則非門，須開三始得是",
    "T34n1718_008:0111c17": "門。若開三者非復三也，云何以三為實相",
    "T34n1718_008:0111c18": "門？又三非佛因，那得是實相門？破此一義，",
    "T34n1718_008:0111c19": "餘二例去(云云)。問：方便真實互得為門，亦得",
    "T34n1718_008:0111c20": "方便為方便門，實相為實相門不？此有四",
    "T34n1718_008:0111c21": "句，二如前，三、實相為實相門，四、方便為方",
    "T34n1718_008:0111c22": "便門。如名為義門、義為名門，由方便名",
    "T34n1718_008:0111c23": "顯方便義，故名為義門；由方便義應方便",
    "T34n1718_008:0111c24": "名，故義為名門，實相亦爾，《中論．序》云「實非",
    "T34n1718_008:0111c25": "名不悟，故寄中以宣之」即其事也。問：得",
    "T34n1718_008:0111c26": "以三顯三、以一顯一不？此亦四句，二如前，",
    "T34n1718_008:0111c27": "以三顯三者，言昔三異今一，此三在一外，",
    "T34n1718_008:0111c28": "今一異昔三，此一在三外，故一非三一，三",
    "T34n1718_008:0111c29": "非一三，悉是執見。破此病故，於一佛乘分",
    "T34n1718_008:0112a01": "別說三，故三是一三，汝等所行是菩薩道，",
    "T34n1718_008:0112a02": "故一是三一。三一既不相異，因緣之義，以",
    "T34n1718_008:0112a03": "因緣三一，顯自性三一，亦以自性三一，顯",
    "T34n1718_008:0112a04": "因緣三一，故云以三顯一、以一顯三。有人引",
    "T34n1718_008:0112a05": "十五處明門，〈方便品〉有二，〈譬喻品〉有六，〈信",
    "T34n1718_008:0112a06": "解品〉有三，〈化城品〉有二，〈法師品〉有一，〈觀音",
    "T34n1718_008:0112a07": "品〉有一。〈方便〉二者，智慧門，權智為實智門，",
    "T34n1718_008:0112a08": "生師云：「言教為門，言教說實智，故言教是",
    "T34n1718_008:0112a09": "實智門。」《法華論》同也。次云以種種法門宣示",
    "T34n1718_008:0112a10": "佛道，此用大乘教為門，譬喻六者：一、其家",
    "T34n1718_008:0112a11": "廣大唯有一門，還以大乘教為門；二、云所",
    "T34n1718_008:0112a12": "燒之門，此約三界限域為門，如詺家為",
    "T34n1718_008:0112a13": "門；三、唯有一門而復狹小，還是大乘教為",
    "T34n1718_008:0112a14": "門；四、三車在門外，還以三界為門；五、以佛",
    "T34n1718_008:0112a15": "教門出三界苦，此用小教為門；六、在門外",
    "T34n1718_008:0112a16": "立，依大乘用二死限域為門，小乘亦出一",
    "T34n1718_008:0112a17": "切煩惱外正習已盡，名在門外立也。〈信解",
    "T34n1718_008:0112a18": "品〉住立門側，大乘理教為門；二云猶在門外",
    "T34n1718_008:0112a19": "亦如前；三云長者門內如前。〈化城〉請開甘露",
    "T34n1718_008:0112a20": "門，亦大小教門，重門高樓閣，亦用小乘三",
    "T34n1718_008:0112a21": "空門。〈方便〉門如前釋。〈觀音〉亦以大教為門。",
    "T34n1718_008:0112a22": "今釋「開方便門」者，昔所不說今皆說之。昔",
    "T34n1718_008:0112a23": "說一切世間治生產業，何曾是於方便？今皆",
    "T34n1718_008:0112a24": "開之，即是實相不相違背。昔說小乘方便若",
    "T34n1718_008:0112a25": "小乘果，小乘果尚非實相門，況小方便而當",
    "T34n1718_008:0112a26": "是門？今皆開之即是實相，汝等所行是菩薩",
    "T34n1718_008:0112a27": "道，決了聲聞法，是諸經之王。昔說二為方",
    "T34n1718_008:0112a28": "便門者，今皆開之即是實相，寧復是門？咸",
    "T34n1718_008:0112a29": "令眾生開示悟入佛之知見，一色一香無",
    "T34n1718_008:0112b01": "非佛法，若門若非門，悉皆開之示真實相",
    "T34n1718_008:0112b02": "顯佛性水。若不開者則深固幽遠無人能",
    "T34n1718_008:0112b03": "到，而今開之即得見水無乾土也。又作三",
    "T34n1718_008:0112b04": "慧釋，一切皆屬此經，即圓聞慧也；此經開方",
    "T34n1718_008:0112b05": "便，即圓思慧也；示真實相者，即圓修慧也。此",
    "T34n1718_008:0112b06": "三幽遠，佛今開示即得覩真。「藥王若有菩薩",
    "T34n1718_008:0112b07": "聞」下，第五揀非。若菩薩聞此說而驚疑、聲",
    "T34n1718_008:0112b08": "聞上慢，悉是乾土，尚非濕土況見水耶？從",
    "T34n1718_008:0112b09": "「若有善男子善女人如來滅後」下，第二，略示",
    "T34n1718_008:0112b10": "弘經方法。又為二：一、示方法，二、明利益。方",
    "T34n1718_008:0112b11": "法為三：一、標章門，二、解釋，三、勸修。修如來",
    "T34n1718_008:0112b12": "室是大慈悲，若就同體即法身也；若被眾",
    "T34n1718_008:0112b13": "生即是解脫；能令眾生會於同體即是般",
    "T34n1718_008:0112b14": "若。修如來衣者，若就所覆，即法身也；若就",
    "T34n1718_008:0112b15": "能覆嚴身，即寂滅忍也；若就和光利物即",
    "T34n1718_008:0112b16": "解脫也。若就能坐即般若也；若就所坐即",
    "T34n1718_008:0112b17": "法身也；身座冥稱即解脫也。又大慈安樂即",
    "T34n1718_008:0112b18": "資成，柔和伏嗔斷惑即觀照，坐座即法身。",
    "T34n1718_008:0112b19": "〈安樂行〉中還廣此三法，上文「如來莊嚴」即衣",
    "T34n1718_008:0112b20": "也，上云「如來肩所荷」者即此座也，檐者即",
    "T34n1718_008:0112b21": "檐運是入室也。「我於餘國」下，第二，舉五利",
    "T34n1718_008:0112b22": "益勸獎流通：一、遣化人，二、遣化四眾，三、遣",
    "T34n1718_008:0112b23": "八部，四、見佛身，五、與總持也。若初心未淳，",
    "T34n1718_008:0112b24": "止可遣化人，未可遣化四眾八部，若見天",
    "T34n1718_008:0112b25": "龍倚此自高妨損其道，故不可令見也；",
    "T34n1718_008:0112b26": "若心無倚著則堪見佛，況復天龍，況得",
    "T34n1718_008:0112b27": "總持自證利益耶？偈有十八行半，為三：初",
    "T34n1718_008:0112b28": "一行，總勸不頌長行；次十六行半，頌上長",
    "T34n1718_008:0112b29": "行；後一行，結勸。上約果歎文有五，今初一",
    "T34n1718_008:0112c01": "行半頌開譬；次「藥王汝當知」，第二，二行半，",
    "T34n1718_008:0112c02": "頌合譬，略不頌餘三，近果、釋、揀非等也。上",
    "T34n1718_008:0112c03": "通經方軌中有二：方軌、利益；今十二行半頌，",
    "T34n1718_008:0112c04": "初三行半，頌方軌，中有三，今亦頌三意",
    "T34n1718_008:0112c05": "也。「我千萬億」下，次九行，頌利益。初一行總",
    "T34n1718_008:0112c06": "明如來以五事利益之意，正由應身遍滿",
    "T34n1718_008:0112c07": "十方，能為五事守護行人。「若我滅後」下一",
    "T34n1718_008:0112c08": "行半，頌第二遣四眾。「引導」下一行半，頌第",
    "T34n1718_008:0112c09": "一遣化人。「若說法之人」下二行，頌第五令",
    "T34n1718_008:0112c10": "得總持。「若人具是德」下一行，頌第四令得",
    "T34n1718_008:0112c11": "見佛。「若人在空閑」下二行，頌第三遣八部",
    "T34n1718_008:0112c12": "(云云)。◎",
    "T34n1718_008:0112c13": "妙法蓮華經文句卷第八上"
}