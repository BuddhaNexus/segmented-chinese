{
    "T47n1998A_030:0939a23": "大慧普覺禪師書卷第三十",
    "T47n1998A_030:0939a25": "宋徑山能仁禪院住持嗣法",
    "T47n1998A_030:0939a26": "慧日禪師臣蘊聞　上進",
    "T47n1998A_030:0939a27": "◎答榮侍郎(茂實)",
    "T47n1998A_030:0939a28": "承。留心欲究竟此一段大事因緣。既辦此心。",
    "T47n1998A_030:0939a29": "第一不要急。急則轉遲矣。又不得緩。緩則怠",
    "T47n1998A_030:0939b01": "墮矣。如調琴之法。緊緩要得中。方成曲調。但",
    "T47n1998A_030:0939b02": "向日用應緣處。時時覷捕。我這箇能與人",
    "T47n1998A_030:0939b03": "決斷是非曲直底。承誰恩力。畢竟從甚麼處",
    "T47n1998A_030:0939b04": "流出。覷捕來覷捕去。平昔生處路頭自熟。生",
    "T47n1998A_030:0939b05": "處既熟則熟處却生矣。那箇是熟處。五陰六",
    "T47n1998A_030:0939b06": "入十二處十八界二十五有。無明業識思量",
    "T47n1998A_030:0939b07": "計較心識。晝夜熠熠如野馬無暫停息底是。",
    "T47n1998A_030:0939b08": "這一絡索。使得人流浪生死。使得人做不好",
    "T47n1998A_030:0939b09": "事。這一絡索既生。則菩提涅槃真如佛性便",
    "T47n1998A_030:0939b10": "現前矣。當現前時亦無現前之量。故古德契",
    "T47n1998A_030:0939b11": "證了便解道。應眼時若千日。萬象不能逃影",
    "T47n1998A_030:0939b12": "質。應耳時若幽谷。大小音聲無不足。如此等",
    "T47n1998A_030:0939b13": "事。不假他求。不借他力。自然向應緣處活鱍",
    "T47n1998A_030:0939b14": "鱍地。未得如此。且將這思量世間塵勞底心。",
    "T47n1998A_030:0939b15": "回在思量不及處。試思量看。那箇是思量不",
    "T47n1998A_030:0939b16": "及處。僧問趙州。狗子還有佛性也無。州云",
    "T47n1998A_030:0939b17": "無。只這一字。儘爾有甚麼伎倆。請安排看。請",
    "T47n1998A_030:0939b18": "計較看。思量計較安排。無處可以頓放。只覺",
    "T47n1998A_030:0939b19": "得肚裏悶心頭煩惱時。正是好底時節。第八",
    "T47n1998A_030:0939b20": "識相次不行矣。覺得如此時。莫要放却。只就",
    "T47n1998A_030:0939b21": "這無字上提撕。提撕來提撕去。生處自熱。熱",
    "T47n1998A_030:0939b22": "處自生矣。近年以來。叢林中有一種唱邪說",
    "T47n1998A_030:0939b23": "為宗師者。謂學者曰。但只管守靜。不知守者",
    "T47n1998A_030:0939b24": "是何物。靜者是何人。却言靜底是基本。却不",
    "T47n1998A_030:0939b25": "信有悟底。謂悟底是枝葉。更引僧問仰山曰。",
    "T47n1998A_030:0939b26": "今時人還假悟也無。仰山曰。悟則不無。爭奈",
    "T47n1998A_030:0939b27": "落在第二頭。癡人面前不得說夢。便作實法",
    "T47n1998A_030:0939b28": "會。謂悟是落第二頭。殊不知。溈山自有警覺",
    "T47n1998A_030:0939b29": "學者之言。直是痛切。曰研窮至理。以悟為則。",
    "T47n1998A_030:0939c01": "此語又向甚處著。不可溈山疑誤後人要教",
    "T47n1998A_030:0939c02": "落在第二頭也。曹閣使亦留心此事。恐其被",
    "T47n1998A_030:0939c03": "邪師輩所誤。比亦如此書。忉忉怛怛寫。與",
    "T47n1998A_030:0939c04": "此公聰明識見。有大過人處。決不到錯認方",
    "T47n1998A_030:0939c05": "便語作實法會。但某未得與之目擊。私憂過",
    "T47n1998A_030:0939c06": "計耳。聞老居士亦與之是道友。因筆不覺葛",
    "T47n1998A_030:0939c07": "藤。無事相見時。試問渠取書一看。方知妙喜",
    "T47n1998A_030:0939c08": "相期。不在眼底。彼此氣義相投。又非勢利之",
    "T47n1998A_030:0939c09": "交。寫了一紙。紙盡又添一紙。不暇更事形迹。",
    "T47n1998A_030:0939c10": "此書亦如是。前書託是箇中人。故曰。切不可",
    "T47n1998A_030:0939c11": "道老老大大著甚來由。若如此則好事在面",
    "T47n1998A_030:0939c12": "前。定放過矣。寫時雖似率易。然亦機感相",
    "T47n1998A_030:0939c13": "投。亦不覺書在紙上。荷公信得妙喜及便把",
    "T47n1998A_030:0939c14": "做事。日用應緣處。便恢張此箇法門。以報",
    "T47n1998A_030:0939c15": "聖主求賢安天下之意。真不負其所知也。願",
    "T47n1998A_030:0939c16": "種種堪忍。始終只如今日做將去。佛法世法",
    "T47n1998A_030:0939c17": "打作一片。且耕且戰。久久純熟。一舉而兩得",
    "T47n1998A_030:0939c18": "之。豈非腰纏十萬貫騎鶴上揚州乎。",
    "T47n1998A_030:0939c19": "又。",
    "T47n1998A_030:0939c20": "示諭。鐘鳴漏盡之譏。為君上盡誠。而下安百",
    "T47n1998A_030:0939c21": "姓。自有聞絃賞音者。願公凡事堅忍。當逆順",
    "T47n1998A_030:0939c22": "境。政好著力。所謂將此深心奉塵剎。是則名",
    "T47n1998A_030:0939c23": "為報佛恩。平昔學道。只要於逆順界中受",
    "T47n1998A_030:0939c24": "用。逆順現前而生苦惱。大似平昔不曾向箇",
    "T47n1998A_030:0939c25": "中用心。祖師曰。境緣無好醜。好醜起於心。心",
    "T47n1998A_030:0939c26": "若不彊名。妄情從何起。妄情既不起。真心任",
    "T47n1998A_030:0939c27": "遍知。請於逆順境中。常作是觀。則久久自不",
    "T47n1998A_030:0939c28": "生苦惱。苦惱既不生。則可以驅魔王作護法",
    "T47n1998A_030:0939c29": "善神矣。前此老老大大著甚來由之說。言猶",
    "T47n1998A_030:0940a01": "在耳。豈忘之耶。欲識佛性義。當觀時節因緣。",
    "T47n1998A_030:0940a02": "以居士前十餘載閑。自有閑時時節。今日仕",
    "T47n1998A_030:0940a03": "權在手。便有忙底時節。當念閑時是誰閑。忙",
    "T47n1998A_030:0940a04": "時是誰忙。須信忙時却有閑時道理。閑時却",
    "T47n1998A_030:0940a05": "有忙時道理。正在忙中。當體主上起公之意。",
    "T47n1998A_030:0940a06": "頃刻不可暫忘。自警自察。何以報之。若常作",
    "T47n1998A_030:0940a07": "是念。則鑊湯鑪炭刀山劍樹上。亦須著向前。",
    "T47n1998A_030:0940a08": "況目前些小逆順境界耶。與公以此道相契。",
    "T47n1998A_030:0940a09": "故不留情。盡淨吐露。",
    "T47n1998A_030:0940a10": "答黃門司節夫",
    "T47n1998A_030:0940a11": "收書并許多葛藤。不意便解如此拈弄。直是",
    "T47n1998A_030:0940a12": "弄得來。活鱍鱍地。真是自證自得者。可喜可",
    "T47n1998A_030:0940a13": "喜。但只如此。從教人道這官人不依本分亂",
    "T47n1998A_030:0940a14": "說亂道。他家自有通人愛。除是曾證曾悟者",
    "T47n1998A_030:0940a15": "方知。若是聽響之流。一任他鑽龜打瓦。更批",
    "T47n1998A_030:0940a16": "判得如來禪祖師禪好。儘喫得妙喜拄杖也。",
    "T47n1998A_030:0940a17": "且道。是賞伊罰伊。一任諸方更疑三十年。",
    "T47n1998A_030:0940a18": "答孫知縣",
    "T47n1998A_030:0940a19": "蒙以所修金剛經相示。幸得隨喜一遍。近世",
    "T47n1998A_030:0940a20": "士大夫。肯如左右留心內典者。實為希有。不",
    "T47n1998A_030:0940a21": "得意趣。則不能如是信得及。不具看經眼。則",
    "T47n1998A_030:0940a22": "不能窺測經中深妙之義。真火中蓮也。詳味",
    "T47n1998A_030:0940a23": "久之。不能無疑耳。左右詆諸聖師翻譯失真。",
    "T47n1998A_030:0940a24": "而汩亂本真。文句增減。違背佛意。又云。",
    "T47n1998A_030:0940a25": "自始持誦。即悟其非。欲求定本是正舛差。而",
    "T47n1998A_030:0940a26": "習偽已久。雷同一律。暨得京師藏本。始有據",
    "T47n1998A_030:0940a27": "依。復考繹天親無著論頌。其義脗合。遂泮然",
    "T47n1998A_030:0940a28": "無疑。又以長水孤山二師。皆依句而違義。不",
    "T47n1998A_030:0940a29": "識左右敢如是批判。則定甞見六朝所譯梵",
    "T47n1998A_030:0940b01": "本。盡得諸師翻譯錯謬。方始泮然無疑。既無",
    "T47n1998A_030:0940b02": "梵本。便以臆見刊削聖意。則且未論招因帶",
    "T47n1998A_030:0940b03": "果毀謗聖教墮無間獄。恐有識者見之。却如",
    "T47n1998A_030:0940b04": "左右檢點諸師之過。還著於本人矣。古人有",
    "T47n1998A_030:0940b05": "言。交淺而言深。招尤之道也。某與左右素",
    "T47n1998A_030:0940b06": "昧平生。左右以此經求印證。欲流布萬世於",
    "T47n1998A_030:0940b07": "眾生界中種佛種子。此是第一等好事。而又",
    "T47n1998A_030:0940b08": "以某為箇中人。以箇中消息。相期於形器之",
    "T47n1998A_030:0940b09": "外。故不敢不上稟。昔清涼國師造華嚴疏。欲",
    "T47n1998A_030:0940b10": "正譯師訛舛。而不得梵本。但書之于經尾而",
    "T47n1998A_030:0940b11": "已。如佛不思議法品中所謂。一切佛有無邊",
    "T47n1998A_030:0940b12": "際身。色相清淨普入諸趣。而無染著。清涼但",
    "T47n1998A_030:0940b13": "云。佛不思議法品上卷。第三葉第十行。一切",
    "T47n1998A_030:0940b14": "諸佛舊脫諸字。其餘經本脫落。皆註之于經",
    "T47n1998A_030:0940b15": "尾。清涼亦聖師也。非不能添入及減削。止敢",
    "T47n1998A_030:0940b16": "書之。于經尾者。識法者懼也。又經中有大瑠",
    "T47n1998A_030:0940b17": "璃寶。清涼曰。恐是吠瑠璃。舊本錯寫。亦不",
    "T47n1998A_030:0940b18": "敢改。亦只如此註之經尾耳。六朝翻譯諸師。",
    "T47n1998A_030:0940b19": "皆非淺識之士。翻譯場有譯語者。有譯義者。",
    "T47n1998A_030:0940b20": "有潤文者。有證梵語者有正義者。有唐梵相",
    "T47n1998A_030:0940b21": "校者。而左右尚以為錯譯聖意。左右既不得",
    "T47n1998A_030:0940b22": "梵本。便妄加刊削。却要後人諦信。不亦難",
    "T47n1998A_030:0940b23": "乎。如論長水依句而違義。無梵本證。如何",
    "T47n1998A_030:0940b24": "便決定。以其為非。此公雖是講人。與他講人",
    "T47n1998A_030:0940b25": "不同。甞參瑯瑘廣照禪師。因請益瑯瑘。首楞",
    "T47n1998A_030:0940b26": "嚴中。富樓那問佛。清淨本然云何忽生山河",
    "T47n1998A_030:0940b27": "大地之義。瑯瑘遂抗聲云。清淨本然云何忽",
    "T47n1998A_030:0940b28": "生山河大地。長水於言下大悟。後方披襟自",
    "T47n1998A_030:0940b29": "稱座主。蓋座主多是尋行數墨。左右所謂依",
    "T47n1998A_030:0940c01": "句而不依義。長水非無見識。亦非尋行數墨",
    "T47n1998A_030:0940c02": "者。不以具足相故得阿耨菩提。經文大段分",
    "T47n1998A_030:0940c03": "明。此文至淺至近。自是左右求奇太過要立",
    "T47n1998A_030:0940c04": "異解求人從己耳。左右引無著論云。以法身",
    "T47n1998A_030:0940c05": "應見如來。非以相具足故。若爾如來雖不應",
    "T47n1998A_030:0940c06": "以相具足見。應相具足為因得阿耨菩提。為",
    "T47n1998A_030:0940c07": "離此著故。經言。須菩提於意云何。如來可以",
    "T47n1998A_030:0940c08": "相成就得阿耨菩提。須菩提莫作是念等者。",
    "T47n1998A_030:0940c09": "此義明相具足體非菩提。亦不以相具足為",
    "T47n1998A_030:0940c10": "因也。以相是色自性故。此論大段分明。自",
    "T47n1998A_030:0940c11": "是左右錯見錯解爾。色是相緣起。相是法界",
    "T47n1998A_030:0940c12": "緣起。梁昭明太子謂。莫作是念如來不以具",
    "T47n1998A_030:0940c13": "足相故得阿耨菩提。二十二分中。以此分",
    "T47n1998A_030:0940c14": "為無斷無滅分。恐須菩提不以具足相則緣",
    "T47n1998A_030:0940c15": "起滅矣。蓋須菩提初在母胎。即知空寂。多不",
    "T47n1998A_030:0940c16": "住緣起相。後引功德施菩薩論末後。若相成",
    "T47n1998A_030:0940c17": "就是真實有。此相滅時即名為斷。何以故。以",
    "T47n1998A_030:0940c18": "生故有斷。又怕人不會。又云。何以故。一切法",
    "T47n1998A_030:0940c19": "是無生性。所以遠離斷常二邊。遠離二邊。是",
    "T47n1998A_030:0940c20": "法界相。不說性而言相。謂法界是性之緣起",
    "T47n1998A_030:0940c21": "故也。相是法界緣起故。不說性而言相。梁昭",
    "T47n1998A_030:0940c22": "明所謂無斷無滅是也。此段更分明。又是左",
    "T47n1998A_030:0940c23": "右求奇太過。彊生節目爾。若金剛經可以刊",
    "T47n1998A_030:0940c24": "削。則一太藏教凡有看者。各隨臆解。都可",
    "T47n1998A_030:0940c25": "刊削也。如韓退之指論語中畫字為畫字。謂",
    "T47n1998A_030:0940c26": "舊本差錯。以退之之見識。便可改了。而只",
    "T47n1998A_030:0940c27": "如此論在書中何也。亦是識法者懼爾。圭峯",
    "T47n1998A_030:0940c28": "密禪師。造圓覺疏鈔。密於圓覺有證悟處。方",
    "T47n1998A_030:0940c29": "敢下筆。以圓覺經中一切眾生皆證圓覺。圭",
    "T47n1998A_030:0941a01": "峯改證為具。謂譯者之訛。而不見梵本。亦只",
    "T47n1998A_030:0941a02": "如此論在疏中。不敢便改正經也。後來泐潭",
    "T47n1998A_030:0941a03": "真淨和尚。撰皆證論。論內痛罵圭峯。謂之破",
    "T47n1998A_030:0941a04": "凡夫臊臭漢。若一切眾生皆具圓覺。而不證",
    "T47n1998A_030:0941a05": "者。畜生永作畜生。餓鬼永作餓鬼。盡十方世",
    "T47n1998A_030:0941a06": "界。都盧是箇無孔鐵鎚。更無一人發真歸元。",
    "T47n1998A_030:0941a07": "凡夫亦不須求解脫。何以故。一切眾生皆已",
    "T47n1998A_030:0941a08": "具圓覺。亦不須求證故。左右以京師藏經本",
    "T47n1998A_030:0941a09": "為是。遂以京本為據。若京師藏本。從外州",
    "T47n1998A_030:0941a10": "府納入。如徑山兩藏經。皆是朝廷全盛時賜",
    "T47n1998A_030:0941a11": "到。亦是外州府經生所寫。萬一有錯。又却如",
    "T47n1998A_030:0941a12": "何改正。左右若無人我。定以妙喜之言為至",
    "T47n1998A_030:0941a13": "誠。不必泥在古今一大錯。上若執己見為是。",
    "T47n1998A_030:0941a14": "決欲改削要一切人唾罵。一任刊版印行。妙",
    "T47n1998A_030:0941a15": "喜也只得隨喜讚歎而已。公既得得遣人。以",
    "T47n1998A_030:0941a16": "經來求印可。雖不相識。以法為親。故不覺忉",
    "T47n1998A_030:0941a17": "忉怛怛相觸忤。見公至誠。所以更不留情。左",
    "T47n1998A_030:0941a18": "右決欲窮教乘造奧義。當尋一名行講師一",
    "T47n1998A_030:0941a19": "心一意與之參詳。教徹頭徹尾。一等是留心",
    "T47n1998A_030:0941a20": "教網也。若以無常迅速生死事大己事未明。",
    "T47n1998A_030:0941a21": "當一心一意。尋一本分作家。能破人生死窠",
    "T47n1998A_030:0941a22": "窟者。與伊著死工夫廝崖忽然打破漆桶。便",
    "T47n1998A_030:0941a23": "是徹頭處也。若只是要資談柄。道我博極群",
    "T47n1998A_030:0941a24": "書無不通達。禪我也會。教我也會。又能檢點",
    "T47n1998A_030:0941a25": "得前輩諸譯主講師不到處。逞我能我解。則",
    "T47n1998A_030:0941a26": "三教聖人。都可檢點。亦不必更求人印可。然",
    "T47n1998A_030:0941a27": "後放行也。如何如何。",
    "T47n1998A_030:0941a28": "答張舍人狀元(安國)",
    "T47n1998A_030:0941a29": "左右決欲究竟此事。但常令方寸虛豁豁地。",
    "T47n1998A_030:0941b01": "物來即應。如人學射久久中的矣。不見達磨",
    "T47n1998A_030:0941b02": "謂二祖曰。汝但外息諸緣。內心無喘。心如",
    "T47n1998A_030:0941b03": "牆壁。可以入道。如今人纔聞此說。便差排。向",
    "T47n1998A_030:0941b04": "頑然無知處。硬自遏捺。要得心如牆壁去。祖",
    "T47n1998A_030:0941b05": "師所謂。錯認何會解方便者也。巖頭云。纔",
    "T47n1998A_030:0941b06": "恁麼便不恁麼。是句亦剗。非句亦剗。這箇便",
    "T47n1998A_030:0941b07": "是外息諸緣。內心無喘底樣子也。縱未得啐",
    "T47n1998A_030:0941b08": "地折嚗地破。亦不被語言所轉矣。見月休觀",
    "T47n1998A_030:0941b09": "指。歸家罷問程。情識未破。則心火熠熠地。正",
    "T47n1998A_030:0941b10": "當恁麼時。但只以所疑底話頭提管。如僧",
    "T47n1998A_030:0941b11": "問趙州。狗子還有佛性也無。州云無。只管提",
    "T47n1998A_030:0941b12": "撕舉覺。左來也不是。右來也不是。又不得將",
    "T47n1998A_030:0941b13": "心等悟。又不得向舉起處承當。又不得作玄",
    "T47n1998A_030:0941b14": "妙領略。又不得作有無商量。又不得作真無",
    "T47n1998A_030:0941b15": "之無卜度。又不得坐在無事甲裏。又不得向",
    "T47n1998A_030:0941b16": "擊石火閃電光處會。直得無所用心。心無所",
    "T47n1998A_030:0941b17": "之時。莫怕落空。這裏却是好處。驀然老鼠入",
    "T47n1998A_030:0941b18": "牛角。便見倒斷也。此事非難非易。除是夙曾",
    "T47n1998A_030:0941b19": "種得般若種智之深。曾於無始曠大劫來。承",
    "T47n1998A_030:0941b20": "事真善知識。熏習得正知正見。在靈識中。觸",
    "T47n1998A_030:0941b21": "境遇緣。於現行處。築著磕著。如在萬人叢裏",
    "T47n1998A_030:0941b22": "認得自家父母相似。當恁麼時。不著問人。自",
    "T47n1998A_030:0941b23": "然求覓底心不馳散矣。雲門云。不可說時即",
    "T47n1998A_030:0941b24": "有。不說時便無也。不可商量時便有。不商量",
    "T47n1998A_030:0941b25": "時便無也。又自提起云。且道不商量時。是箇",
    "T47n1998A_030:0941b26": "甚麼。又怕人不會。又自云。更是甚麼。近年",
    "T47n1998A_030:0941b27": "以來。禪有多途。或以一問一答末後多一句",
    "T47n1998A_030:0941b28": "為禪者。或以古人入道因緣。聚頭商搉云。這",
    "T47n1998A_030:0941b29": "裏是虛。那裏是實。這語玄那語妙。或代或",
    "T47n1998A_030:0941c01": "別。為禪者。或以眼見耳聞和會。在三界唯心",
    "T47n1998A_030:0941c02": "萬法唯識上。為禪者。或以無言無說。坐在黑",
    "T47n1998A_030:0941c03": "山下鬼窟裏。閉眉合眼。謂之威音王那畔父",
    "T47n1998A_030:0941c04": "母未生時消息。亦謂之默而常照。為禪者。如",
    "T47n1998A_030:0941c05": "此等輩。不求妙悟。以悟為落在第二頭。以悟",
    "T47n1998A_030:0941c06": "為誑謼人。以悟為建立。自既不曾悟。亦不信",
    "T47n1998A_030:0941c07": "有悟底。妙喜常謂衲子輩說。世間工巧技藝。",
    "T47n1998A_030:0941c08": "若無悟處。尚不得其妙。況欲脫生死。而只以",
    "T47n1998A_030:0941c09": "口頭說靜。便要收殺。大似埋頭向東走欲取",
    "T47n1998A_030:0941c10": "西邊物。轉求轉遠。轉急轉遲。此輩名為可憐",
    "T47n1998A_030:0941c11": "愍者。教中謂之謗大般若斷佛慧命人。千佛",
    "T47n1998A_030:0941c12": "出世。不通懺悔。雖是善因。返招惡果。寧以",
    "T47n1998A_030:0941c13": "此身碎如微塵。終不以佛法當人情。決要敵",
    "T47n1998A_030:0941c14": "生死。須是打破這漆桶始得。切忌被邪師順",
    "T47n1998A_030:0941c15": "摩捋。將冬瓜印子印定。便謂我千了百當。如",
    "T47n1998A_030:0941c16": "此之輩。如稻麻竹[竺二+韋]。左右聰明有識見。必不",
    "T47n1998A_030:0941c17": "受這般惡毒。然亦恐用心之切。要求速效。不",
    "T47n1998A_030:0941c18": "覺不知。遭他染污。故信筆葛藤如許。被明眼",
    "T47n1998A_030:0941c19": "人覷見。一場敗闕。千萬相聽。只以趙州一箇",
    "T47n1998A_030:0941c20": "無字。日用應緣處提撕。不要間斷。古德有言。",
    "T47n1998A_030:0941c21": "研窮至理。以悟為則。若說得天華亂墜。不悟",
    "T47n1998A_030:0941c22": "總是癡狂外邊走耳。勉之不可忽。",
    "T47n1998A_030:0941c23": "答湯丞相(進之)",
    "T47n1998A_030:0941c24": "丞相既存心此段大事因緣。缺減界中虛妄",
    "T47n1998A_030:0941c25": "不實。或逆或順。一一皆是發機時節。但常",
    "T47n1998A_030:0941c26": "令方寸虛豁豁地。日用合做底事。隨分撥遣。",
    "T47n1998A_030:0941c27": "觸境逢緣。時時以話頭提撕。莫求速效。研窮",
    "T47n1998A_030:0941c28": "至理。以悟為則。然第一不得存心等悟。若存",
    "T47n1998A_030:0941c29": "心等悟。則被所等之心障却道眼。轉急轉遲",
    "T47n1998A_030:0942a01": "矣。但只提撕話頭。驀然向提撕處。生死心",
    "T47n1998A_030:0942a02": "絕。則是歸家穩坐之處。得到恁麼處了。自然",
    "T47n1998A_030:0942a03": "透得古人種種方便。種種異解自不生矣。教",
    "T47n1998A_030:0942a04": "中所謂。絕心生死。伐心稠林。浣心垢濁。解",
    "T47n1998A_030:0942a05": "心執著。於執著處。使心動轉。當動轉時。亦",
    "T47n1998A_030:0942a06": "無動轉底道理。自然頭頭上明。物物上顯。日",
    "T47n1998A_030:0942a07": "用應緣處。或淨或穢。或喜或怒。或順或逆。如",
    "T47n1998A_030:0942a08": "珠走盤。不撥而自轉矣。得到這箇時節。拈出",
    "T47n1998A_030:0942a09": "呈似人不得。如人飲水冷煖自知。南陽忠國",
    "T47n1998A_030:0942a10": "師有言。說法有所得。是為野干鳴。此事如青",
    "T47n1998A_030:0942a11": "天白日一見便見。真實自見得底。邪師走作",
    "T47n1998A_030:0942a12": "不得。前日亦甞面言。此事無傳授。纔說有奇",
    "T47n1998A_030:0942a13": "特玄妙。六耳不同謀之說。即是相欺。便好拽",
    "T47n1998A_030:0942a14": "住劈面便唾。書生做到宰相。是世間法中最",
    "T47n1998A_030:0942a15": "尊最貴者。若不向此事上了却。即是虛來南",
    "T47n1998A_030:0942a16": "閻浮提。打一遭收因結果時。帶得一身惡業",
    "T47n1998A_030:0942a17": "去。教中說。作癡福是第三生冤。何謂第三生",
    "T47n1998A_030:0942a18": "冤。第一生。作癡福不見性。第二生。受癡福",
    "T47n1998A_030:0942a19": "無慚愧。不做好事。一向作業。第三生。受癡福",
    "T47n1998A_030:0942a20": "盡不做好事。脫却殼漏子時。入地獄如箭射。",
    "T47n1998A_030:0942a21": "人身難得。佛法難逢。此身不向今生度。更向",
    "T47n1998A_030:0942a22": "何生度此身。學此道須有決定志。若無決定",
    "T47n1998A_030:0942a23": "志。則如聽聲卜者見人說東。便隨人向東走。",
    "T47n1998A_030:0942a24": "說西便隨人向西走。若有決定志。則把得住",
    "T47n1998A_030:0942a25": "作得主宰。懶融所謂。設有一法過於涅槃。吾",
    "T47n1998A_030:0942a26": "說亦如夢幻。況世間虛幻不實之法。更有甚",
    "T47n1998A_030:0942a27": "麼心情。與之打交涉也。願公堅此志。以得入",
    "T47n1998A_030:0942a28": "手。為決定義。則縱使大地有情盡作魔王。欲",
    "T47n1998A_030:0942a29": "來惱亂。無有得其便處。般若上無虛棄底工",
    "T47n1998A_030:0942b01": "夫。若存心在上面。縱今生未了。亦種得種子",
    "T47n1998A_030:0942b02": "深。臨命終時亦不被業識所牽墮諸惡趣。換",
    "T47n1998A_030:0942b03": "却殼漏子轉頭來。亦昧我底不得。察之。",
    "T47n1998A_030:0942b04": "答樊提刑(茂實)",
    "T47n1998A_030:0942b05": "示諭。能行佛事。而不解禪語。能與不解。無別",
    "T47n1998A_030:0942b06": "無同。但知能行者。即是禪語。會禪語而不能",
    "T47n1998A_030:0942b07": "行佛事。如人在水底坐叫渴。飯籮裏坐叫飢。",
    "T47n1998A_030:0942b08": "何異。當知禪語即佛事。佛事即禪語。能行能",
    "T47n1998A_030:0942b09": "解。在人不在法。若更向箇裏覓同覓別。則是",
    "T47n1998A_030:0942b10": "空拳指上生實解。根境法中虛揑怪。如却行",
    "T47n1998A_030:0942b11": "而求前。轉急轉遲。轉疎轉遠矣。要得徑截心",
    "T47n1998A_030:0942b12": "地豁如。但將能與不能。解與不解。同與不同。",
    "T47n1998A_030:0942b13": "別與不別。能如是思量。如是卜度者。掃向他",
    "T47n1998A_030:0942b14": "方世界。却向不可掃處看。是有是無。是同是",
    "T47n1998A_030:0942b15": "別。驀然心思意想絕。當恁麼時。自不著問人",
    "T47n1998A_030:0942b16": "矣。",
    "T47n1998A_030:0942b17": "答聖泉珪和尚",
    "T47n1998A_030:0942b18": "既得外護者存心相照。自可撥置人事。頻與",
    "T47n1998A_030:0942b19": "衲子輩作佛事。久久自殊勝。更望室中與之",
    "T47n1998A_030:0942b20": "子細。不得容人情。不得共伊落草。直似之以",
    "T47n1998A_030:0942b21": "本分草料。教伊自悟自得。方是尊宿為人體",
    "T47n1998A_030:0942b22": "裁也。若是見伊遲疑不薦。便與之下註脚。非",
    "T47n1998A_030:0942b23": "但瞎却他眼。亦乃失却自家本分手段不得",
    "T47n1998A_030:0942b24": "人。即是吾輩緣法只如此。若得一箇半箇本",
    "T47n1998A_030:0942b25": "分底。亦不負平昔志願也。",
    "T47n1998A_030:0942b26": "答鼓山逮長老",
    "T47n1998A_030:0942b27": "專使來。收書并信香等。知開法出世唱道於",
    "T47n1998A_030:0942b28": "石門。不忘所從來。為嶽長老拈香。續楊岐宗",
    "T47n1998A_030:0942b29": "派。既已承當箇事。須卓卓地做教徹頭徹尾。",
    "T47n1998A_030:0942c01": "以平昔實證實悟底一著子。端居丈室。如擔",
    "T47n1998A_030:0942c02": "百二十斤擔子。從獨木橋上過。脚蹉手跌。",
    "T47n1998A_030:0942c03": "則和自家性命不可保。況復與人抽釘拔楔",
    "T47n1998A_030:0942c04": "救濟他人耶。古德云。此事如八十翁翁入場",
    "T47n1998A_030:0942c05": "屋。豈是兒戲。又古德云。我若一向舉揚宗教。",
    "T47n1998A_030:0942c06": "法堂前草深一丈。須倩人看院始得。巖頭每",
    "T47n1998A_030:0942c07": "云。向未屙已前一覷。便眼卓朔地。晏國師不",
    "T47n1998A_030:0942c08": "跨石門句。睦州現成公案放爾三十棒。汾陽",
    "T47n1998A_030:0942c09": "無業莫妄想。魯祖凡見僧入門便轉身面壁",
    "T47n1998A_030:0942c10": "而坐。為人時當不昧這般體裁。方不失從上",
    "T47n1998A_030:0942c11": "宗旨耳。昔溈山謂仰山曰。建法幢立宗旨。於",
    "T47n1998A_030:0942c12": "一方五種緣備。始得成就。五種緣。謂外護緣。",
    "T47n1998A_030:0942c13": "檀越緣。衲子緣。土地緣。道緣。聞霜臺趙公。",
    "T47n1998A_030:0942c14": "是汝請主。致政司業鄭公。送汝入院。二公天",
    "T47n1998A_030:0942c15": "下士。以此觀之。汝於五種緣稍備。每有衲子",
    "T47n1998A_030:0942c16": "自閩中來者。無不稱歎法席之盛。檀越歸向。",
    "T47n1998A_030:0942c17": "士大夫外護。住持無魔障。衲子雲集。可以",
    "T47n1998A_030:0942c18": "趁色力未衰時。頻與衲子激揚箇事。垂手之",
    "T47n1998A_030:0942c19": "際須著精彩。不得莽鹵。蓋近年以來。有一種",
    "T47n1998A_030:0942c20": "裨販之輩。到處學得一堆一擔相似禪。往往",
    "T47n1998A_030:0942c21": "宗師造次放過。遂至承虛接響。遞相印授。誤",
    "T47n1998A_030:0942c22": "賺後人。致使正宗淡薄。單傳直指之風幾掃",
    "T47n1998A_030:0942c23": "地矣。不可不子細。五祖師翁住白雲時。甞答",
    "T47n1998A_030:0942c24": "靈源和尚書云。今夏諸莊。顆粒不收。不以為",
    "T47n1998A_030:0942c25": "憂。其可憂者。一堂數百衲子。一夏無一人透",
    "T47n1998A_030:0942c26": "得箇狗子無佛性話。恐佛法將滅耳。汝看。主",
    "T47n1998A_030:0942c27": "法底宗師用心。又何曾以產錢多少山門大",
    "T47n1998A_030:0942c28": "小為重輕。米鹽細務為急切來。汝既出頭。承",
    "T47n1998A_030:0942c29": "當箇善知識名字。當一味以本分事接待方",
    "T47n1998A_030:0943a01": "來。所有庫司財穀。分付知因識果知事。分司",
    "T47n1998A_030:0943a02": "列局令掌之。時時提舉大綱。安僧不必多。日",
    "T47n1998A_030:0943a03": "用齋粥。常教後手有餘。自然不費力。衲子到",
    "T47n1998A_030:0943a04": "室中。下刃要緊。不得拕泥帶水。如雪峯空禪",
    "T47n1998A_030:0943a05": "師。頃在雲居雲門相聚。老漢知渠不自欺。是",
    "T47n1998A_030:0943a06": "箇佛法中人。故一味以本分鉗鎚似之。後來",
    "T47n1998A_030:0943a07": "自在別處打發。大法既明。向所受過底鉗鎚。",
    "T47n1998A_030:0943a08": "一時得受用。方知妙喜不以佛法當人情。去",
    "T47n1998A_030:0943a09": "年送得一冊語錄來。造次顛沛不失臨濟宗",
    "T47n1998A_030:0943a10": "旨。今送在眾寮中。與衲子輩看。老漢因掇筆",
    "T47n1998A_030:0943a11": "書其後。特為發揚。使本分衲子為將來說法",
    "T47n1998A_030:0943a12": "之式。若使老漢初為渠拕泥帶水說老婆禪。",
    "T47n1998A_030:0943a13": "眼開後定罵我無疑。所以古人云。我不重先",
    "T47n1998A_030:0943a14": "師道德。只重先師不為我說破。若為我說破。",
    "T47n1998A_030:0943a15": "豈有今日。便是這箇道理也。趙州云。若教老",
    "T47n1998A_030:0943a16": "僧隨伊根機接人。自有三乘十二分教。接他",
    "T47n1998A_030:0943a17": "了也。老僧這裏只以本分事接人。若接不",
    "T47n1998A_030:0943a18": "得。自是學者根性遲鈍。不干老僧事。思之思",
    "T47n1998A_030:0943a19": "之。",
    "T47n1998A_030:0943a20": "大慧普覺禪師書卷第三十"
}