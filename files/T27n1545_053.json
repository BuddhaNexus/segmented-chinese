{
    "T27n1545_053:0273a02": "阿毘達磨大毘婆沙論卷第五十",
    "T27n1545_053:0273a03": "三",
    "T27n1545_053:0273a05": "五百大阿羅漢等造",
    "T27n1545_053:0273a06": "三藏法師玄奘奉 詔譯",
    "T27n1545_053:0273a07": "結蘊第二中不善納息第一之八",
    "T27n1545_053:0273a08": "[0273a08] 有結在欲界彼結非墮欲界。謂纏所纏欲",
    "T27n1545_053:0273a09": "界沒起色界中有。欲界沒生色界者。通異",
    "T27n1545_053:0273a10": "生及聖者。彼色界中有在欲界起法應如",
    "T27n1545_053:0273a11": "是。死有滅處中有現前。如種滅處萌芽現",
    "T27n1545_053:0273a12": "前。彼從死有至中有時。若異生色界三十",
    "T27n1545_053:0273a13": "一隨眠隨一現前令生相續。若聖者色界修",
    "T27n1545_053:0273a14": "所斷三隨眠隨一現前令生相續。及住欲界",
    "T27n1545_053:0273a15": "色無色界結現在前。謂住欲界不死不生而",
    "T27n1545_053:0273a16": "色無色界結現在前。彼通異生及聖者。若異",
    "T27n1545_053:0273a17": "生色無色界六十二隨眠隨一現前。謂愛見",
    "T27n1545_053:0273a18": "疑慢上靜慮者。若聖者色無色界修所斷六",
    "T27n1545_053:0273a19": "隨眠隨一現前。謂愛慢上靜慮者。彼定後煩",
    "T27n1545_053:0273a20": "惱現在前。煩惱後定現在前。是謂有結在",
    "T27n1545_053:0273a21": "欲界非墮欲界。在欲界者有三在除自",
    "T27n1545_053:0273a22": "體在。不在自界現在前故。非墮欲界者。",
    "T27n1545_053:0273a23": "墮色無色界故。是界墮非餘墮。有結墮欲",
    "T27n1545_053:0273a24": "界彼結亦在欲界。謂纏所纏欲界沒起欲界",
    "T27n1545_053:0273a25": "中有生有。欲界沒生欲界者。通異生及聖",
    "T27n1545_053:0273a26": "者。異生於五趣生無礙。聖者於二趣生無",
    "T27n1545_053:0273a27": "礙。謂人天。從死有至中有時。若異生欲界",
    "T27n1545_053:0273a28": "三十六隨眠隨一現前令生相續。若聖者欲",
    "T27n1545_053:0273a29": "界修所斷四隨眠隨一現前令生相續。從中",
    "T27n1545_053:0273b01": "有至生有亦爾。及住欲界欲界結現在",
    "T27n1545_053:0273b02": "前謂住欲界不死不生而欲界結現在前。彼",
    "T27n1545_053:0273b03": "通異生及聖者。若異生欲界三十六隨眠隨",
    "T27n1545_053:0273b04": "一現前。若聖者欲界修所斷四隨眠隨一現",
    "T27n1545_053:0273b05": "前。是謂有結墮欲界亦在欲界。墮欲界",
    "T27n1545_053:0273b06": "者是界墮非餘墮。亦在欲界者具四在以",
    "T27n1545_053:0273b07": "在自界現在前故。有結非墮欲界彼結",
    "T27n1545_053:0273b08": "亦非在欲界。謂纏所纏色界沒起色界中有",
    "T27n1545_053:0273b09": "生有。色界沒生色界者。通異生及聖者。若",
    "T27n1545_053:0273b10": "異生生上亦生下。一一處有多生。若聖者",
    "T27n1545_053:0273b11": "生上不生下。一一處唯一生。從死有至",
    "T27n1545_053:0273b12": "中有時。若異生色界三十一隨眠隨一現前",
    "T27n1545_053:0273b13": "令生相續。若聖者色界修所斷三隨眠隨一",
    "T27n1545_053:0273b14": "現前令生相續。從中有至生有亦爾。色界",
    "T27n1545_053:0273b15": "沒生無色界。彼亦通異生及聖者。從死有",
    "T27n1545_053:0273b16": "至生有時。若異生無色界三十一隨眠隨一",
    "T27n1545_053:0273b17": "現前令生相續。若聖者無色界修所斷三隨",
    "T27n1545_053:0273b18": "眠隨一現前令生相續。無色界沒生無色界。",
    "T27n1545_053:0273b19": "彼亦通異生及聖者。若異生生上亦生下。",
    "T27n1545_053:0273b20": "一一處有多生。若聖者生上不生下。一一",
    "T27n1545_053:0273b21": "處唯一生。從死有至生有時。若異生無色",
    "T27n1545_053:0273b22": "界三十一隨眠隨一現前令生相續。若聖者",
    "T27n1545_053:0273b23": "無色界修所斷三隨眠隨一現前令生相續。",
    "T27n1545_053:0273b24": "無色界沒生色界。彼唯異生。從死有至中",
    "T27n1545_053:0273b25": "有時。色界三十一隨眠隨一現前令生相續。",
    "T27n1545_053:0273b26": "及住色界色無色界結現在前。謂住色界",
    "T27n1545_053:0273b27": "不死不生而色無色界結現在前。彼通異生",
    "T27n1545_053:0273b28": "及聖者若異生色無色界六十二隨眠隨一",
    "T27n1545_053:0273b29": "現前。謂愛見疑慢上靜慮者。若聖者色無色",
    "T27n1545_053:0273c01": "界修所斷六隨眠隨一現前。謂愛慢上靜慮",
    "T27n1545_053:0273c02": "者。彼定後煩惱現在前。煩惱後定現在前住",
    "T27n1545_053:0273c03": "無色界無色界結現在前。謂住無色界不死",
    "T27n1545_053:0273c04": "不生而無色界結現在前。彼通異生及聖者。",
    "T27n1545_053:0273c05": "若異生無色界三十一隨眠隨一現前。若聖",
    "T27n1545_053:0273c06": "者無色界修所斷三隨眠隨一現前。是謂有",
    "T27n1545_053:0273c07": "結非墮欲界亦非在欲界。非墮欲界者。",
    "T27n1545_053:0273c08": "墮色無色界故。是界墮非餘墮非在欲界",
    "T27n1545_053:0273c09": "者。在色無色界現在前故。容具四在。亦",
    "T27n1545_053:0273c10": "在自界現在前故。諸結墮色界彼結在色",
    "T27n1545_053:0273c11": "界耶。答應作四句。如文廣說。然與欲界",
    "T27n1545_053:0273c12": "四句相翻。謂前初句作此第二句。前第二句",
    "T27n1545_053:0273c13": "作此初句。前第三句作此第四句。前第四",
    "T27n1545_053:0273c14": "句作此第三句。雖&#x9E81;翻前而細有異故。復",
    "T27n1545_053:0273c15": "廣說。謂前初句有二種。一色界沒起欲界中",
    "T27n1545_053:0273c16": "有。二魔住梵世訶拒如來。今第二句有三",
    "T27n1545_053:0273c17": "種。即前二及住色界無色界結現在前。前第",
    "T27n1545_053:0273c18": "二句有三種。一欲界沒起色界中有。二住",
    "T27n1545_053:0273c19": "欲界色界結現在前。三住欲界無色界結",
    "T27n1545_053:0273c20": "現在前。今初句但有前二。前第三句有二",
    "T27n1545_053:0273c21": "種。一欲界沒起欲界中有生有。二住欲界",
    "T27n1545_053:0273c22": "欲界結現在前。今第四句有七種。謂即前",
    "T27n1545_053:0273c23": "二及別有五。一欲界沒生無色界。二無色界",
    "T27n1545_053:0273c24": "沒生無色界。三無色界沒生欲界。四住欲",
    "T27n1545_053:0273c25": "界無色界結現在前。五住無色界無色界結",
    "T27n1545_053:0273c26": "現在前。前第四句有七種。一色界沒起色界",
    "T27n1545_053:0273c27": "中有生有。二色界沒生無色界。三無色界沒",
    "T27n1545_053:0273c28": "生無色界。四無色界沒生色界。五住色界",
    "T27n1545_053:0273c29": "色界結現在前。六住色界無色界結現在前。",
    "T27n1545_053:0274a01": "七住無色界無色界結現在前。今第三句但",
    "T27n1545_053:0274a02": "有二種。謂前第一及前第五既有此異故。",
    "T27n1545_053:0274a03": "復廣說。墮在多少准前應知。諸結墮無色",
    "T27n1545_053:0274a04": "界彼結在無色界耶。答諸結在無色界彼",
    "T27n1545_053:0274a05": "結墮無色界。以無色界現在前者。定非欲",
    "T27n1545_053:0274a06": "色二界結故。有結墮無色界彼結非在無",
    "T27n1545_053:0274a07": "色界。謂住欲色界無色界結現在前。謂住",
    "T27n1545_053:0274a08": "下二界不死不生。無色界結現在前。彼通異",
    "T27n1545_053:0274a09": "生及聖者。若異生無色界三十一隨眠隨一現",
    "T27n1545_053:0274a10": "前謂愛見疑慢。上靜慮者。若聖者無色界修",
    "T27n1545_053:0274a11": "所斷三隨眠隨一現前。謂愛慢。上靜慮者。彼",
    "T27n1545_053:0274a12": "定後煩惱現在前。煩惱後定現在前。是謂有",
    "T27n1545_053:0274a13": "結墮無色界彼結非在無色界。墮無色界",
    "T27n1545_053:0274a14": "者。是界墮非餘墮。非在無色界者。在欲色",
    "T27n1545_053:0274a15": "界現在前故。此有三在除自體在。不在自",
    "T27n1545_053:0274a16": "界現在前故。諸結非墮欲界彼結非在欲",
    "T27n1545_053:0274a17": "界耶。答應作四句翻上應知。謂前欲界初",
    "T27n1545_053:0274a18": "句作此第二句。前第二句作此初句。前第三",
    "T27n1545_053:0274a19": "句作此第四句。前第四句作此第三句。諸結",
    "T27n1545_053:0274a20": "非墮色界彼結非在色界耶。答應作四",
    "T27n1545_053:0274a21": "句翻上應知。謂前色界初句作此第二句。",
    "T27n1545_053:0274a22": "前第二句作此初句。前第三句作此第四句。",
    "T27n1545_053:0274a23": "前第四句作此第三句。諸結非墮無色界",
    "T27n1545_053:0274a24": "彼結非在無色界耶。答如是以無色界現",
    "T27n1545_053:0274a25": "在前結決定非墮欲色界故。有結非在無",
    "T27n1545_053:0274a26": "色界彼結非不墮無色界。謂住欲色界無",
    "T27n1545_053:0274a27": "色界結現在前。謂住下二界不死不生無色",
    "T27n1545_053:0274a28": "界結現在前。彼通異生及聖者。若異生無色",
    "T27n1545_053:0274a29": "界三十一隨眠隨一現前。謂愛見疑慢。上靜",
    "T27n1545_053:0274b01": "慮者。若聖者無色界修所斷三隨眠隨一現",
    "T27n1545_053:0274b02": "在前。愛慢。上靜慮者。彼定後煩惱現在前。煩",
    "T27n1545_053:0274b03": "惱後定現在前。是謂有結非在無色界彼",
    "T27n1545_053:0274b04": "結非不墮無色界。非在無色界者。在欲",
    "T27n1545_053:0274b05": "色界現在前故。此有三在除自體在。不在",
    "T27n1545_053:0274b06": "自界現在前故。非不墮無色界者。是界墮",
    "T27n1545_053:0274b07": "非餘墮。此結墮無色界故。問何故於此立",
    "T27n1545_053:0274b08": "非句耶。答是作論者意欲爾故。謂本論師",
    "T27n1545_053:0274b09": "隨欲造論不違法相故不應責。復次欲",
    "T27n1545_053:0274b10": "顯言論得自在故。謂於言論得自在者",
    "T27n1545_053:0274b11": "能立非句。若於言論不自在者。尚不能",
    "T27n1545_053:0274b12": "依是句作論況立非句。復次欲令弟子生",
    "T27n1545_053:0274b13": "覺意故。謂依非句而作論者。則諸弟子能",
    "T27n1545_053:0274b14": "生覺意。謂諸法性此亦可爾彼亦可爾不",
    "T27n1545_053:0274b15": "相違背。復次或有非句與是句別。如後補",
    "T27n1545_053:0274b16": "特伽羅品中。是句有四三二。非句有五六",
    "T27n1545_053:0274b17": "四。今則不爾故立非句。",
    "T27n1545_053:0274b18": "[0274b18] 具見世尊弟子。乃至廣說。問何故作此論。",
    "T27n1545_053:0274b19": "答為止他宗顯己義故。謂有執色九品漸",
    "T27n1545_053:0274b20": "次分分而斷。如外國師彼作是說。如諸染",
    "T27n1545_053:0274b21": "污心心所法九品漸斷色亦應爾。為遮彼",
    "T27n1545_053:0274b22": "意顯諸染污心心所法九品漸斷。色有漏善",
    "T27n1545_053:0274b23": "無覆無記心心所法。要由第九無間道力一",
    "T27n1545_053:0274b24": "時頓斷。問何故染污心心所法九品漸斷。色",
    "T27n1545_053:0274b25": "有漏善無覆無記心心所法。要由第九無間",
    "T27n1545_053:0274b26": "道力一時斷耶。答明與無明互相違故。謂",
    "T27n1545_053:0274b27": "下下明起斷上上無明。乃至上上明起斷下",
    "T27n1545_053:0274b28": "下無明。色有漏善無覆無記與明無明俱不",
    "T27n1545_053:0274b29": "相違。然與明無明為依安足處。如燈與闇",
    "T27n1545_053:0274c01": "更互相違。器及油炷不違於二然能為依及",
    "T27n1545_053:0274c02": "安足處。復次染心心所是自性斷與道相違。",
    "T27n1545_053:0274c03": "墮何品道現在前時便斷彼品。令失成就",
    "T27n1545_053:0274c04": "得不成就。色有漏善無覆無記非自性斷",
    "T27n1545_053:0274c05": "不正違道。諸染污色加行道時已失成就。",
    "T27n1545_053:0274c06": "諸有漏善無覆無記多分斷已猶有成就隨",
    "T27n1545_053:0274c07": "地第九無間道時正斷染污心心所法。令色",
    "T27n1545_053:0274c08": "等上所緣縛盡故亦說名斷。色等法如燈明",
    "T27n1545_053:0274c09": "起正能破闇。兼能熱器燒炷盡油復次勿",
    "T27n1545_053:0274c10": "為止他顯己宗義。但為顯示諸法正理",
    "T27n1545_053:0274c11": "開悟學者故作斯論。問為簡何事說具",
    "T27n1545_053:0274c12": "見言。世尊弟子復簡何事。答說具見言為",
    "T27n1545_053:0274c13": "簡隨信隨法行者。世尊弟子為簡異生。問",
    "T27n1545_053:0274c14": "何故隨信隨法行者不名具見。答若相續中",
    "T27n1545_053:0274c15": "已具見四諦。已斷四邪見者得名具見。隨",
    "T27n1545_053:0274c16": "信隨法行者未已具見四諦當具見故。未",
    "T27n1545_053:0274c17": "已斷四邪見。當已斷故不名具見。復次若",
    "T27n1545_053:0274c18": "相續中已斷四種無知愚闇已起四種無漏",
    "T27n1545_053:0274c19": "智者得名具見。隨信隨法行者未已斷四",
    "T27n1545_053:0274c20": "種無知愚闇。當已斷故。未已起四種無漏",
    "T27n1545_053:0274c21": "智。當已起故不名具見。復次若相續中已",
    "T27n1545_053:0274c22": "破四種猶豫疑網。已起四種決定聖智者得",
    "T27n1545_053:0274c23": "名具見。隨信隨法行者未已破四種猶豫",
    "T27n1545_053:0274c24": "疑網。當已破故未已起四種決定聖智。當",
    "T27n1545_053:0274c25": "已起故不名具見。復次若相續中無如霜",
    "T27n1545_053:0274c26": "雹及餘災害煩惱惡行顛倒見者得名具",
    "T27n1545_053:0274c27": "見。隨信隨法行者。猶有此事不名具見。如",
    "T27n1545_053:0274c28": "諸稼穡有災害者不名為具。此亦如是。復",
    "T27n1545_053:0274c29": "次若已降伏四諦洲者得名具見。隨信隨",
    "T27n1545_053:0275a01": "法行者。未已降伏四諦洲故不名具見。問",
    "T27n1545_053:0275a02": "何故異生不名世尊弟子。答若聞佛說三",
    "T27n1545_053:0275a03": "寶四諦。決定信受者名世尊弟子。異生聞",
    "T27n1545_053:0275a04": "說三寶四諦。或信不信故不名世尊弟子。",
    "T27n1545_053:0275a05": "復次若唯事佛不事餘天者名世尊弟子。",
    "T27n1545_053:0275a06": "異生事佛或事餘天故不名世尊弟子。復",
    "T27n1545_053:0275a07": "次若於三寶得證淨者名世尊弟子。異生",
    "T27n1545_053:0275a08": "不爾故不名世尊弟子。復次若於佛法心",
    "T27n1545_053:0275a09": "不移動如門閫者名世尊弟子。異生於佛",
    "T27n1545_053:0275a10": "法其心輕動如柳絮疊花故不名世尊弟",
    "T27n1545_053:0275a11": "子。復次若聞正法已。不為邪聞所壞者名",
    "T27n1545_053:0275a12": "世尊弟子。異生聞正法已。或為邪聞所壞",
    "T27n1545_053:0275a13": "故不名世尊弟子。問此中說何等名具見",
    "T27n1545_053:0275a14": "世尊弟子耶。答此中說預流一來不還阿",
    "T27n1545_053:0275a15": "羅漢名具見世尊弟子。諸色未斷彼色繫耶。",
    "T27n1545_053:0275a16": "乃至廣說。此中諸色若時名斷即時離繫。若",
    "T27n1545_053:0275a17": "時離繫即時名斷。先斷後離繫先離繫後斷",
    "T27n1545_053:0275a18": "無是事故。染污心心所法。或先斷後離繫。",
    "T27n1545_053:0275a19": "或斷時即離繫。彼有九品。謂上上乃至下下。",
    "T27n1545_053:0275a20": "前八品先斷後離繫。下下品斷時即離繫。謂",
    "T27n1545_053:0275a21": "上上品斷已猶為後八品為所緣繫。乃至前",
    "T27n1545_053:0275a22": "八品斷已猶為下下品為所緣繫。同地九品",
    "T27n1545_053:0275a23": "展轉相緣為繫事故。若斷第九品時九品",
    "T27n1545_053:0275a24": "皆得離繫於前八品所緣繫盡。彼相應繫",
    "T27n1545_053:0275a25": "先已盡故名得離繫。於第九品二繫俱盡故",
    "T27n1545_053:0275a26": "得離繫。是謂此處略毘婆沙具見。世尊弟子",
    "T27n1545_053:0275a27": "諸色未斷彼色繫耶。答如是。設色繫彼色未",
    "T27n1545_053:0275a28": "斷耶。答如是。前已說諸色若時名斷即時離",
    "T27n1545_053:0275a29": "繫。若時離繫即時名斷。先斷後離繫。先離繫",
    "T27n1545_053:0275b01": "後斷無是事故。以一切色最後無間道所斷",
    "T27n1545_053:0275b02": "故。爾時即名得離繫故。預流一來五地諸",
    "T27n1545_053:0275b03": "色未斷而繫。不還未離初靜慮染四地諸色",
    "T27n1545_053:0275b04": "未斷而繫。已離初靜慮染未離第二靜慮",
    "T27n1545_053:0275b05": "染。三地諸色未斷而繫。已離第二靜慮染未",
    "T27n1545_053:0275b06": "離第三靜慮染。二地諸色未斷而繫。已離",
    "T27n1545_053:0275b07": "第三靜慮染。未離第四靜慮染。一地諸色未",
    "T27n1545_053:0275b08": "斷而繫。具見世尊弟子諸受想行識未斷。彼",
    "T27n1545_053:0275b09": "受想行識繫耶。答如是。謂預流一來有三",
    "T27n1545_053:0275b10": "界修所斷受想行識未斷而繫。不還未離初",
    "T27n1545_053:0275b11": "靜慮染。有八地修所斷受想行識未斷而繫。",
    "T27n1545_053:0275b12": "已離初靜慮染未離第二靜慮染。有七",
    "T27n1545_053:0275b13": "地修所斷受想行識未斷而繫。乃至已離無",
    "T27n1545_053:0275b14": "所有處染。有一地修所斷受想行識未斷而",
    "T27n1545_053:0275b15": "繫。",
    "T27n1545_053:0275b16": "[0275b16] 有受想行識繫彼受想行識非未斷。謂家",
    "T27n1545_053:0275b17": "家或一來或一間。欲界修所斷上中品結已斷",
    "T27n1545_053:0275b18": "遍知。彼相應受想行識下品結繫。此中家家",
    "T27n1545_053:0275b19": "已斷欲界前三品或四品結。亦已斷彼相應",
    "T27n1545_053:0275b20": "受想行識。彼相應受想行識猶為欲界後六",
    "T27n1545_053:0275b21": "品或五品結為所緣繫。一來已斷欲界前六",
    "T27n1545_053:0275b22": "品結。亦已斷彼相應受想行識。彼相應受想",
    "T27n1545_053:0275b23": "行識猶為欲界後三品結為所緣繫。一間",
    "T27n1545_053:0275b24": "已斷欲界前七品或八品結。亦已斷彼相應",
    "T27n1545_053:0275b25": "受想行識。彼相應受想行識猶為欲界後二",
    "T27n1545_053:0275b26": "品或一品結為所緣繫。是謂繫非未斷",
    "T27n1545_053:0275b27": "具見世尊弟子。諸色已斷。彼色離繫耶。答如",
    "T27n1545_053:0275b28": "是。設色離繫彼色已斷耶。答如是。前已說",
    "T27n1545_053:0275b29": "諸色若時名斷即時離繫。若時離繫即時名",
    "T27n1545_053:0275c01": "斷。先斷後離繫。先離繫後斷無是事故。以",
    "T27n1545_053:0275c02": "一切色最後無間道所斷故。爾時即名得離",
    "T27n1545_053:0275c03": "繫故。謂不還者已離色染。五地諸色已斷離",
    "T27n1545_053:0275c04": "繫已離第三靜慮染。未離第四靜慮染四",
    "T27n1545_053:0275c05": "地諸色已斷離繫。已離第二靜慮染未離第",
    "T27n1545_053:0275c06": "三靜慮染。三地諸色已斷離繫。已離初靜慮",
    "T27n1545_053:0275c07": "染未離第二靜慮染。二地諸色已斷離繫。",
    "T27n1545_053:0275c08": "未離初靜慮染。一地諸色已斷離繫。具見世",
    "T27n1545_053:0275c09": "尊弟子。諸受想行識已斷。彼受想行識離繫",
    "T27n1545_053:0275c10": "耶。答諸受想行識離繫。彼受想行識已斷。謂",
    "T27n1545_053:0275c11": "阿羅漢三界見修所斷受想行識已斷離繫。不",
    "T27n1545_053:0275c12": "還已離無所有處染。三界見所斷及八地修",
    "T27n1545_053:0275c13": "所斷受想行識已斷離繫。已離識無邊處染",
    "T27n1545_053:0275c14": "未離無所有處染。三界見所斷及七地修所",
    "T27n1545_053:0275c15": "斷受想行識已斷離繫。乃至未離初靜慮染。",
    "T27n1545_053:0275c16": "三界見所斷及一地修所斷受想行識已斷",
    "T27n1545_053:0275c17": "離繫。預流一來三界見所斷受想行識已斷",
    "T27n1545_053:0275c18": "離繫有受想行識已斷非離繫。謂家家或一",
    "T27n1545_053:0275c19": "來或一間。欲界修所斷上中品結已斷遍知。",
    "T27n1545_053:0275c20": "彼相應受想行識下品結繫。此中家家已斷",
    "T27n1545_053:0275c21": "欲界前三品或四品結。亦已斷彼相應受想",
    "T27n1545_053:0275c22": "行識。彼相應受想行識猶為欲界後六品或",
    "T27n1545_053:0275c23": "五品結為所緣繫。一來已斷欲界前六品",
    "T27n1545_053:0275c24": "結。亦已斷彼相應受想行識。彼相應受想行",
    "T27n1545_053:0275c25": "識猶為欲界後三品結為所緣繫。一間已",
    "T27n1545_053:0275c26": "斷欲界前七品或八品結。亦已斷彼相應受",
    "T27n1545_053:0275c27": "想行識。彼相應受想行識猶為欲界後二品",
    "T27n1545_053:0275c28": "或一品結為所緣繫。是謂已斷非離繫。",
    "T27n1545_053:0275c29": "[0275c29] 問諸預流者若斷欲界上上品結。亦即斷彼",
    "T27n1545_053:0276a01": "相應受等。彼相應受等猶為八品結為所緣",
    "T27n1545_053:0276a02": "繫。若斷欲界上中品結。亦即斷彼相應受",
    "T27n1545_053:0276a03": "等。彼相應受等。猶為七品結為所緣繫。此",
    "T27n1545_053:0276a04": "中何故不說預流。但說家家一來一間為繫",
    "T27n1545_053:0276a05": "非未斷及斷非離繫。答應說而不說者。當",
    "T27n1545_053:0276a06": "知此義有餘。復次諸預流者壞相不定。是故",
    "T27n1545_053:0276a07": "不說。謂具縛者無如是義。不具縛者有如",
    "T27n1545_053:0276a08": "是義。家家等三皆有此義。其相不壞決定故",
    "T27n1545_053:0276a09": "說。復次諸預流者。若斷欲界一二品結。無",
    "T27n1545_053:0276a10": "死生義故不說之。如斷五品。謂瑜伽師得",
    "T27n1545_053:0276a11": "初果已為斷欲界修所斷結起大加行。必",
    "T27n1545_053:0276a12": "無未斷一大品結有死生故。如斷五品。",
    "T27n1545_053:0276a13": "必無未斷第六品結有死生義。家家等三",
    "T27n1545_053:0276a14": "有死生故此中偏說。問色無色界八地受等",
    "T27n1545_053:0276a15": "亦有已斷非離繫義。及有猶繫非未斷義。",
    "T27n1545_053:0276a16": "如斷一品八品猶繫。乃至斷八品第九品",
    "T27n1545_053:0276a17": "猶繫。此中何故但說欲界不說色界無色",
    "T27n1545_053:0276a18": "界耶。答應說而不說者。當知此義有餘。復",
    "T27n1545_053:0276a19": "次此中且顯初入加行。已說欲界即亦說",
    "T27n1545_053:0276a20": "彼。復次漸斷欲界修所斷結建立多種補",
    "T27n1545_053:0276a21": "特伽羅。謂斷三四說名家家。若斷第六說",
    "T27n1545_053:0276a22": "名一來。若斷七八說名一間。漸斷上界修",
    "T27n1545_053:0276a23": "所斷結。無如是義是故不說。問欲界修所",
    "T27n1545_053:0276a24": "斷下品結分斷如一間者。亦有已斷非離",
    "T27n1545_053:0276a25": "繫義。及有猶繫非未斷義。此中何故但說",
    "T27n1545_053:0276a26": "欲界修所斷結上中品斷。又彼相應受想行",
    "T27n1545_053:0276a27": "識。亦有上中品結繫義。如斷上上八品猶",
    "T27n1545_053:0276a28": "繫。若斷上中七品猶繫。若斷三四六五猶",
    "T27n1545_053:0276a29": "繫。何故但說下品結繫。答亦應說彼而不",
    "T27n1545_053:0276b01": "說者。應知此是有餘略說。欲令智者思力",
    "T27n1545_053:0276b02": "增故。",
    "T27n1545_053:0276b03": "[0276b03] 此中家家是預流差別。一間是一來差別。家",
    "T27n1545_053:0276b04": "家有二種。謂生二家三家別故。生二家者謂",
    "T27n1545_053:0276b05": "斷欲界前四品結。餘有欲界二有種子。生三",
    "T27n1545_053:0276b06": "家者謂斷欲界前三品結。餘有欲界三有種",
    "T27n1545_053:0276b07": "子。問何故無有斷五品結名家家耶。答若",
    "T27n1545_053:0276b08": "斷第五必斷第六成一來故。第六品結性",
    "T27n1545_053:0276b09": "羸劣故不能獨障證一來果。如一縷絲不",
    "T27n1545_053:0276b10": "能制象。一間者。謂斷欲界前七品或八品",
    "T27n1545_053:0276b11": "結。餘有欲界一有種子。問彼或猶有二品結",
    "T27n1545_053:0276b12": "在。何故說彼為一間耶。答不以一品煩惱",
    "T27n1545_053:0276b13": "在故名為一間。但以彼有一有種子名一",
    "T27n1545_053:0276b14": "間故。有餘師說無斷八品名一間者。所以",
    "T27n1545_053:0276b15": "者何若斷第八必斷第九成不還故。第九",
    "T27n1545_053:0276b16": "品結性羸劣故不能獨障證不還果。如一",
    "T27n1545_053:0276b17": "縷絲不能制象。如無斷五名為家家。如",
    "T27n1545_053:0276b18": "實義者。有斷八品名為一間。無斷五品",
    "T27n1545_053:0276b19": "名家家者。所以者何。斷五品已若斷第六",
    "T27n1545_053:0276b20": "證一來果。猶生欲界自地所有引眾同分",
    "T27n1545_053:0276b21": "定應熟業有與果義不極為障。第六品結",
    "T27n1545_053:0276b22": "性羸劣故不能獨障證一來果故無斷五",
    "T27n1545_053:0276b23": "名家家者。斷八品已若斷第九證不還",
    "T27n1545_053:0276b24": "果。決定無有生欲界義自地所有引眾同",
    "T27n1545_053:0276b25": "分。定應熟業無與果義。極為障礙。第九品",
    "T27n1545_053:0276b26": "結雖性羸弱而能助彼障不還果故有斷",
    "T27n1545_053:0276b27": "八名一間者。由此故說有情三位定應熟",
    "T27n1545_053:0276b28": "業極作障礙。一者從頂將入忍位。二者將",
    "T27n1545_053:0276b29": "證不還果位。三者將得阿羅漢位。謂從",
    "T27n1545_053:0276c01": "頂位將入忍時。惡趣所有引眾同分定應",
    "T27n1545_053:0276c02": "熟業極作障礙義言。汝若得入忍位決定",
    "T27n1545_053:0276c03": "不受三惡趣生。我於誰身當受異熟。由",
    "T27n1545_053:0276c04": "此於彼極作障礙。聖者將離欲界染時。欲",
    "T27n1545_053:0276c05": "界所有引眾同分定應熟業極作障礙義",
    "T27n1545_053:0276c06": "言。汝若證不還果決定不復受欲界生。我",
    "T27n1545_053:0276c07": "於誰身當受異熟。由此於彼極作障礙。",
    "T27n1545_053:0276c08": "聖者將離有頂染時二界所有引眾同分。",
    "T27n1545_053:0276c09": "定應熟業極作障礙義言。汝若成阿羅漢",
    "T27n1545_053:0276c10": "決定不復受後有生。我於誰身當受異熟。",
    "T27n1545_053:0276c11": "由此於彼極作障礙。故無斷五名為家家。",
    "T27n1545_053:0276c12": "有斷第八名一間者。家家有二謂天家家",
    "T27n1545_053:0276c13": "及人家家。天家家者。謂於天上或受二生",
    "T27n1545_053:0276c14": "或受三生。或一天處或二天處或三天處受",
    "T27n1545_053:0276c15": "二三生。或一天家或二天家或三天家受二",
    "T27n1545_053:0276c16": "三生。人家家者。謂於人中或受二生或受",
    "T27n1545_053:0276c17": "三生。或一洲處或二洲處或三洲處受二三",
    "T27n1545_053:0276c18": "生。或一人家或二人家或三人家受二三",
    "T27n1545_053:0276c19": "生。一間有二。謂天一間及人一間。天一間",
    "T27n1545_053:0276c20": "者謂於天上唯受一生。或四大王眾天。或",
    "T27n1545_053:0276c21": "三十三天。或夜摩天。或&#x89A9;史多天。或樂變化",
    "T27n1545_053:0276c22": "天。或他化自在天。受此一生。人一間者。謂",
    "T27n1545_053:0276c23": "於人中唯受一生。或贍部洲。或東勝身洲",
    "T27n1545_053:0276c24": "或西牛貨洲。受此一生。由三緣故建立家",
    "T27n1545_053:0276c25": "家。一由業故。二由根故。三由結故。由業故",
    "T27n1545_053:0276c26": "者。謂先造作增長欲界二有或三有業。由",
    "T27n1545_053:0276c27": "根故者。謂彼已得對治欲界三品或四品",
    "T27n1545_053:0276c28": "結無漏諸根。由結故者謂彼已斷欲界三品",
    "T27n1545_053:0276c29": "或四品結。於此三緣隨一不具不名家家。",
    "T27n1545_053:0277a01": "由三緣故建立一間。一由業故。二由根故。",
    "T27n1545_053:0277a02": "三由結故。由業故者。謂先造作增長欲界",
    "T27n1545_053:0277a03": "一有業。由根故者。謂彼已得對治欲界七",
    "T27n1545_053:0277a04": "品或八品結。無漏諸根。由結故者。謂彼已",
    "T27n1545_053:0277a05": "斷欲界七品或八品結。於此三緣隨一不具",
    "T27n1545_053:0277a06": "不名一間。",
    "T27n1545_053:0277a07": "[0277a07] 問聖者為造欲界引眾同分業不。有說不",
    "T27n1545_053:0277a08": "造所以者何。以欲界多諸過患多諸災橫。",
    "T27n1545_053:0277a09": "是故聖者不造欲界引眾同分業。但造欲界",
    "T27n1545_053:0277a10": "滿眾同分業。問若爾契經所說當云何通。如",
    "T27n1545_053:0277a11": "契經說。佛讚慈氏成佛事時。會中有學未",
    "T27n1545_053:0277a12": "離欲者。聞已發願。使我見彼勝妙事已乃般",
    "T27n1545_053:0277a13": "涅槃。答彼豐資緣未觸重苦暫發此願。若",
    "T27n1545_053:0277a14": "觸重苦。即便厭離一切有生。作是念言。設",
    "T27n1545_053:0277a15": "有是事能如怖鳥速飛於空。我亦今時速",
    "T27n1545_053:0277a16": "趣滅度。故彼不造能引欲界眾同分業。彼",
    "T27n1545_053:0277a17": "作是說。家家二有或三有業。異生位造非",
    "T27n1545_053:0277a18": "於聖位。三四品結或異生位或聖位斷。一間",
    "T27n1545_053:0277a19": "一有業唯異生位造。七八品結或異生位或",
    "T27n1545_053:0277a20": "聖位斷有說聖者亦造欲界引眾同分業。彼",
    "T27n1545_053:0277a21": "業所引眾同分果。勢力熾盛殊勝微妙。清淨",
    "T27n1545_053:0277a22": "鮮白。無諸過患。無諸災橫。隨順善品。彼作",
    "T27n1545_053:0277a23": "是說。家家二有或三有業異生位造或於聖",
    "T27n1545_053:0277a24": "位三四品結或異生位或聖位斷。一間一有業",
    "T27n1545_053:0277a25": "或異生位或聖位造。七八品結或異生位或",
    "T27n1545_053:0277a26": "聖位斷。",
    "T27n1545_053:0277a27": "[0277a27] 問若在欲界經生聖者。為復得生上二界",
    "T27n1545_053:0277a28": "不設爾何失。二俱有過。若得生者。增壹經",
    "T27n1545_053:0277a29": "說當云何通。如說有五種補特伽羅。此間",
    "T27n1545_053:0277b01": "下種此間究竟。一極七返有。二家家。三一",
    "T27n1545_053:0277b02": "來。四一間。五現法般涅槃。此間下種者。謂在",
    "T27n1545_053:0277b03": "欲界入正性離生。此間究竟者謂在欲界",
    "T27n1545_053:0277b04": "得諸漏盡。有五補特伽羅。此間下種彼間究",
    "T27n1545_053:0277b05": "竟。一中般涅槃。二生般涅槃。三有行般涅槃。",
    "T27n1545_053:0277b06": "四無行般涅槃。五上流般涅槃。此間下種者。",
    "T27n1545_053:0277b07": "謂在欲界入正性離生。彼間究竟者。謂在",
    "T27n1545_053:0277b08": "色無色界得諸漏盡。若不生者。帝問經頌",
    "T27n1545_053:0277b09": "當云何通。如彼頌說。",
    "T27n1545_053:0277b10": " 三於此知法  二於彼勝進",
    "T27n1545_053:0277b11": " 既得勝進已  俱昇梵輔天",
    "T27n1545_053:0277b12": "[0277b12] 彼第二說。復云何通。如說。大德我行如理",
    "T27n1545_053:0277b13": "若有教誨。我當奉行即於此間作苦邊際。",
    "T27n1545_053:0277b14": "若無教誨曾聞殊妙色究竟天。我後命終當",
    "T27n1545_053:0277b15": "生於彼。答若在欲界經生聖者不復得",
    "T27n1545_053:0277b16": "生色無色界。問若爾帝問經頌當云何通。",
    "T27n1545_053:0277b17": "答彼二雖昇梵世而非死生謂有釋女名",
    "T27n1545_053:0277b18": "瞿比迦。有三苾芻。常入其舍以妙音聲",
    "T27n1545_053:0277b19": "為彼說法。彼聞法已心生淨信。厭患女身",
    "T27n1545_053:0277b20": "願為男子。命終生在三十三天。為帝釋兒",
    "T27n1545_053:0277b21": "端嚴殊妙。天為立字稱瞿博迦。時三苾芻自",
    "T27n1545_053:0277b22": "愛聲故。命終生在健達縛中。健達縛者。是天",
    "T27n1545_053:0277b23": "樂神晝夜常為諸天作樂。時瞿博迦見已便",
    "T27n1545_053:0277b24": "識告言。我昔聞汝法音厭患女身。願為男",
    "T27n1545_053:0277b25": "子命終生此三十三天。為帝釋兒端嚴殊",
    "T27n1545_053:0277b26": "妙。汝等曾修無上梵行。寧生卑賤健達縛",
    "T27n1545_053:0277b27": "中。時三樂神聞彼語已。二極羞愧得離欲",
    "T27n1545_053:0277b28": "染以神通力昇梵輔天。一猶住此是故彼",
    "T27n1545_053:0277b29": "二雖昇梵世而非死生。有說彼二雖有死",
    "T27n1545_053:0277c01": "生而不違理。謂昔人中但曾修得順決擇",
    "T27n1545_053:0277c02": "分。命終生在健達縛中。由瞿博迦譏誚彼",
    "T27n1545_053:0277c03": "故二極羞愧。得入見道離欲界染。證不還",
    "T27n1545_053:0277c04": "果命終生在梵輔天中。故有死生亦不違",
    "T27n1545_053:0277c05": "理。問彼第二說。復云何通。如說。大德我行",
    "T27n1545_053:0277c06": "如理。廣說如前。答帝釋不解阿毘達磨。不",
    "T27n1545_053:0277c07": "知欲界經生聖者不得上生故作是說。問",
    "T27n1545_053:0277c08": "彼對佛前作違理語。世尊何故不訶制之。",
    "T27n1545_053:0277c09": "答佛知彼言。雖復違理而不障道故不訶",
    "T27n1545_053:0277c10": "制。後入法性自當解了恐彼羞恥故不訶",
    "T27n1545_053:0277c11": "之。有說欲界經生聖者。亦有得生色無色",
    "T27n1545_053:0277c12": "界。問若爾增壹經說當云何通。如說有五",
    "T27n1545_053:0277c13": "補特伽羅。乃至廣說。答聖者有二種。一有",
    "T27n1545_053:0277c14": "雜亂有移轉。二無雜亂無移轉。有雜亂",
    "T27n1545_053:0277c15": "有移轉者。應知如帝問經說。無雜亂無",
    "T27n1545_053:0277c16": "移轉者。應知如增壹經說。由斯理趣二說",
    "T27n1545_053:0277c17": "善通。評曰。若在欲界經生聖者定不復生",
    "T27n1545_053:0277c18": "色無色界。所以者何。若在欲界經生聖者",
    "T27n1545_053:0277c19": "必無三事。一者不退。二者不轉根。三者不",
    "T27n1545_053:0277c20": "生色無色界。聖道久住彼相續中極堅牢故。",
    "T27n1545_053:0277c21": "恐上二界有長時苦同欲界故。"
}