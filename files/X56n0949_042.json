{
    "X56n0949_042:0926c03": "閑居編第四十二",
    "X56n0949_042:0926c05": "宋孤山沙門 智圓 著",
    "X56n0949_042:0926c06": "自箴",
    "X56n0949_042:0926c07": " 心語無外  汝聽吾誨  詐偽勿行  仁義勿背",
    "X56n0949_042:0926c08": " 苟為詐偽  終其禍對  苟為仁義  終與福會",
    "X56n0949_042:0926c09": " 汝無沽名  怪誕任情  汝無附勢  容媚罔制",
    "X56n0949_042:0926c10": " 己能勿矜  他賢勿蔽  讚汝無喜  毀汝無怒",
    "X56n0949_042:0926c11": " 過勿憚改  惟道是務  亦莫愛死  亦莫貪生",
    "X56n0949_042:0926c12": " 樂善修心  時至則行  身乎身乎  吾與汝盟",
    "X56n0949_042:0926c13": "七箴(并序)",
    "X56n0949_042:0926c14": "[0926c14] 中庸子永懷有所感激遂為七箴俾夫口之談身之",
    "X56n0949_042:0926c15": "為心之思足之履手之執眼之視耳之聽而不失其",
    "X56n0949_042:0926c16": "正也雖曰自誡豈無意於訓世邪。",
    "X56n0949_042:0926c17": "口箴",
    "X56n0949_042:0926c18": " 口兮莫語  口兮莫默  語或有益  萬人是則",
    "X56n0949_042:0926c19": " 語或無益  自讒自賊  為益莫語  有益莫默",
    "X56n0949_042:0926c20": " 口兮無惑",
    "X56n0949_042:0926c21": "身箴",
    "X56n0949_042:0926c22": " 執爾之容  謹爾之躬",
    "X56n0949_042:0926c23": " 勿羨狐貉之溫  勿恥弊縕之窮",
    "X56n0949_042:0926c24": " 勿夸毗兮苟順  勿滔天兮象恭",
    "X56n0949_042:0927a01": " 成仁兮可殺  非義兮莫從",
    "X56n0949_042:0927a02": " 身乎身乎  道在其中",
    "X56n0949_042:0927a03": "心箴",
    "X56n0949_042:0927a04": " 善也爾性  稟之天命  七情交亂  遂失其正",
    "X56n0949_042:0927a05": " 苟性其情  聖道則明  無感物而變",
    "X56n0949_042:0927a06": " 無隨勢而傾  作為斯箴  心焉是程",
    "X56n0949_042:0927a07": "足箴",
    "X56n0949_042:0927a08": " 莫踐春冰  莫履權門  春冰易陷  權門易失",
    "X56n0949_042:0927a09": " 足爾慎乎  無喪我軀",
    "X56n0949_042:0927a10": "手箴",
    "X56n0949_042:0927a11": " 無學曹沫之非禮兮執刃劫桓公",
    "X56n0949_042:0927a12": " 當學朱雲之正諫兮折檻示英雄",
    "X56n0949_042:0927a13": " 抱義兮忌失  敺邪兮務疾  手乎日慎一日",
    "X56n0949_042:0927a14": "眼箴",
    "X56n0949_042:0927a15": " 勿視秋毫  恐損汝睛  勿觀五色  恐喪汝明",
    "X56n0949_042:0927a16": " 宜視道之邪正  宜觀事之&#x8657;盈",
    "X56n0949_042:0927a17": " 眼乎斯守  無背吾盟",
    "X56n0949_042:0927a18": "耳箴",
    "X56n0949_042:0927a19": " 聞正道兮宜乎聰  聞邪說兮宜乎聾",
    "X56n0949_042:0927a20": " 既聰既聾時乃功  耳兮勉之  去斯就斯",
    "X56n0949_042:0927a21": "寄題梵天聖果二寺兼簡昭梧二上人(并序)",
    "X56n0949_042:0927a22": "[0927a22] 梵天聖果二剎相望而高軒&#x8657;閣盡得江山之勝&#x69E9;",
    "X56n0949_042:0927a23": "因誦謝宣城天際識歸舟雲中辯江樹之句頗類彼",
    "X56n0949_042:0927a24": "景乃以為韻成詩十章用寄梵天昭師聖果梧師二",
    "X56n0949_042:0927b01": "開士雖不足發揮騷雅庶寫乎相懷之心爾。",
    "X56n0949_042:0927b02": " 江色杳無極  渺渺接遙天  歸帆帶夕陽",
    "X56n0949_042:0927b03": " 去鳥沈寒煙  幽景不同觀  遐想成斯篇",
    "X56n0949_042:0927b04": " 樓閣聳岧&#x5DA4;  參差極雲際  高&#x7255;曉色先",
    "X56n0949_042:0927b05": " 晚景餘霞麗  寥寥&#x7FA3;動息  冥心遠塵世",
    "X56n0949_042:0927b06": " 冷淡杳難&#x7FA3;  幽趣唯吾識  高情薄雲漢",
    "X56n0949_042:0927b07": " 清談潤金石  不學浮世人  奔名競雕飾",
    "X56n0949_042:0927b08": " 性靜百慮忘  軒閑萬象歸  空江答夜鐘",
    "X56n0949_042:0927b09": " 高嶠留殘暉  幽砌絕塵蹤  孤雲自依依",
    "X56n0949_042:0927b10": " 顧惡如探湯  觸物類&#x8657;舟  他人莫己知",
    "X56n0949_042:0927b11": " 此道本吾求  獨坐時相懷  斜陽照危樓",
    "X56n0949_042:0927b12": " 崔嵬高山側  觸石生片雲  自將風雨期",
    "X56n0949_042:0927b13": " 不與塵土&#x7FA3;  杳杳遊太&#x8657;  對此幾思君",
    "X56n0949_042:0927b14": " 高跡將誰親  幽棲白雲中  閑&#x5826;吐蒼苔",
    "X56n0949_042:0927b15": " 古木生清風  時將西竺書  講義訓來蒙",
    "X56n0949_042:0927b16": " 靜躁各所好  是非安能辨  聲利如我仇",
    "X56n0949_042:0927b17": " 雲泉若相勉  寂寂深林中  芳蘭自堪搴",
    "X56n0949_042:0927b18": " 群峰聳危碧  倒影沈空江  清景生晚晴",
    "X56n0949_042:0927b19": " 冷色涵&#x8657;&#x7255;  消搖縱吟賞  能使吾心降",
    "X56n0949_042:0927b20": " 海日照吟軒  江風動庭樹  此景樂閑情",
    "X56n0949_042:0927b21": " 何人識高趣  登樓獨南望  杳杳空煙霧",
    "X56n0949_042:0927b22": "湖西雜感詩(并序)",
    "X56n0949_042:0927b23": "[0927b23] 湖西雜感詩者中庸子居西湖之西孤山之墟傷風",
    "X56n0949_042:0927b24": "俗之浮薄而作也雖山謳野詠而善善惡惡頌焉刺",
    "X56n0949_042:0927c01": "焉亦風人之旨也興致不一故曰雜感凡二十章。",
    "X56n0949_042:0927c02": " 湖波冷淡絕纖塵  滿目雲山是四&#x96A3;",
    "X56n0949_042:0927c03": " 一徑草深人不到  竹&#x7240;蒲扇養天真",
    "X56n0949_042:0927c04": " 看雲靜放支公鶴  臨水閑觀惠子魚",
    "X56n0949_042:0927c05": " &#x7255;下寂寥何所有  竺乾經卷仲尼書",
    "X56n0949_042:0927c06": " 閑庭庭畔植梧桐  上有新蟬噪晚風",
    "X56n0949_042:0927c07": " 咽咽清音正堪聽  無端驚斷彼兒童",
    "X56n0949_042:0927c08": " 移得煙溪竹數竿  閑庭栽處綠陰寒",
    "X56n0949_042:0927c09": " &#x8657;心高節真堪愛  不放常人暫入看",
    "X56n0949_042:0927c10": " 鳳為時瑞世傳名  及現郊村眾盡驚",
    "X56n0949_042:0927c11": " 喚作怪禽宜彈殺  始知流俗重&#x8657;聲",
    "X56n0949_042:0927c12": " 直木風摧秋敗蘭  閑觀庭際可長歎",
    "X56n0949_042:0927c13": " 屈原溺水伍員死  孤潔由來獨立難",
    "X56n0949_042:0927c14": " 尼父立言敦禮樂  能仁&#x57C0;訓勵慈悲",
    "X56n0949_042:0927c15": " 堪嗟世路營營者  狡佞貪殘都不知",
    "X56n0949_042:0927c16": " 不省浮生大患身  諂求終日走紅塵",
    "X56n0949_042:0927c17": " 一朝死至名隨沒  滿屋黃金屬別人",
    "X56n0949_042:0927c18": " 猛虎磨牙踞蔭林  幽幽一路晚煙深",
    "X56n0949_042:0927c19": " 行行君子休疑懼  此物由來食獸心",
    "X56n0949_042:0927c20": " 留心儉讓唐虞道  恣意貪求桀跖徒",
    "X56n0949_042:0927c21": " 閑坐思量茆屋下  夜深秋月照平湖",
    "X56n0949_042:0927c22": " 蘭在深林亦自馨  豈因風雨阻雞鳴",
    "X56n0949_042:0927c23": " 由來君子須謀道  不為時人有重輕",
    "X56n0949_042:0927c24": " 白犬宵行似有情  為防暴客到天明",
    "X56n0949_042:0928a01": " 近來守禦無功績  不吠人形只吠聲",
    "X56n0949_042:0928a02": " 伯陽道德釋迦心  夫子文章盡可尋",
    "X56n0949_042:0928a03": " 飽食暖衣都不顧  可憐容易過光陰",
    "X56n0949_042:0928a04": " 雪晴山院景堪躋  王樹瓊樓照碧溪",
    "X56n0949_042:0928a05": " 日暮忽驚銷爍盡  百年豪富事還齊",
    "X56n0949_042:0928a06": " 月照閑軒虧復盈  吉凶消長勢相傾",
    "X56n0949_042:0928a07": " 須知人事同天道  寵辱由來盡可驚",
    "X56n0949_042:0928a08": " 草堂閑坐念編民  多尚浮&#x8657;少尚真",
    "X56n0949_042:0928a09": " 禮讓不修難致福  唯知燒紙祭淫神",
    "X56n0949_042:0928a10": " 陰陽家說惑常民  孝道從茲盡失倫",
    "X56n0949_042:0928a11": " 廬墓三年誰肯也  競談岡勢益生人",
    "X56n0949_042:0928a12": " 福善禍淫言可信  吉凶由己語堪陳",
    "X56n0949_042:0928a13": " 乖仁背義都無恥  只記臨行揀日辰",
    "X56n0949_042:0928a14": " 靜思塵世事茫茫  &#x7B5E;杖閑吟出草堂",
    "X56n0949_042:0928a15": " 欲喻浮生那遠&#x8994;  芭蕉昨夜已經霜",
    "X56n0949_042:0928a16": " 鑿得新泉古砌頭  &#x7151;茶滋味異常流",
    "X56n0949_042:0928a17": " 夜來閑看澄明性  天上無雲月正秋"
}