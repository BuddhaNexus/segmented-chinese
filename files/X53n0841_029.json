{
    "X53n0841_029:0519a09": "俱舍頌疏記 論本第二十九",
    "X53n0841_029:0519a10": "富春沙門 遁麟 述",
    "X53n0841_029:0519a11": "[0519a11] 無量有情為所緣者從境為名引無量福者因無量",
    "X53n0841_029:0519a12": "感無量果者果無量由緣無量有情故得無量福以",
    "X53n0841_029:0519a13": "無量福故得無量果婆娑云有三釋一云對治無量",
    "X53n0841_029:0519a14": "戲論煩惱故二云對治無量放逸煩惱三云如是四",
    "X53n0841_029:0519a15": "種是諸賢聖廣遊戲處故名無量四障者正理釋云",
    "X53n0841_029:0519a16": "嗔謂心所欲殺有情欲惱有情心所名害&#x8EAD;著境界",
    "X53n0841_029:0519a17": "於諸善品不樂住因名不欣慰妙欲境起染欣樂情",
    "X53n0841_029:0519a18": "無厭足名為欲貪古云不欣慰以嫉為體對治此四",
    "X53n0841_029:0519a19": "多行障者多行謂性增多也慈治嗔悲治害喜治不",
    "X53n0841_029:0519a20": "欣慰捨治欲貪嗔慈悲二種無嗔為體者是婆娑古",
    "X53n0841_029:0519a21": "師釋論主悲是不害者正理釋云有作是言悲是不",
    "X53n0841_029:0519a22": "害近治害故理實如是但害似無嗔以嗔名說悲之",
    "X53n0841_029:0519a23": "行相亦似無嗔立無嗔名實是不害此所治嗔貪所",
    "X53n0841_029:0519a24": "引者述古釋也謂於親友起貪心次緣怨家恐損親",
    "X53n0841_029:0519b01": "友便生嗔也論主正之雙用二法與古不同辨相如",
    "X53n0841_029:0519b02": "章婆娑又云尊者世友作如是說授與饒益是慈相",
    "X53n0841_029:0519b03": "除去衰損是悲相慶慰得捨是喜相忘懷平等是捨",
    "X53n0841_029:0519b04": "相緣欲界有情者欲界簡上有情簡非情論云然契",
    "X53n0841_029:0519b05": "經說修習慈等思惟一方一世界者此經舉器以顯",
    "X53n0841_029:0519b06": "器中故除未至者以非容預故多非離欲故無也欲",
    "X53n0841_029:0519b07": "令定不定地至皆無量攝者以皆緣無量有情授與",
    "X53n0841_029:0519b08": "饒益除去衰損慶慰得捨忘壞平等故。[0519b08] 言勝解作意",
    "X53n0841_029:0519b09": "相應者謂未實令他得樂離苦但起此想念也雖未",
    "X53n0841_029:0519b10": "實得由願令彼得樂等故非是顛倒言加行位制伏",
    "X53n0841_029:0519b11": "嗔等者論云謂欲未至亦有慈等似所修成根本無",
    "X53n0841_029:0519b12": "量由此制伏嗔等障已引斷道生能斷諸惑諸惑斷",
    "X53n0841_029:0519b13": "已離染位中方得根本四種無量於此後位雖遇強",
    "X53n0841_029:0519b14": "緣而非嗔等之所弊伏先思惟自所受樂者乃至或",
    "X53n0841_029:0519b15": "聞說佛菩薩聲聞獨覺所受快樂便作是念願諸有",
    "X53n0841_029:0519b16": "情皆同得也。[0519b16] 先於上親起者謂以易向難故修悲喜",
    "X53n0841_029:0519b17": "同上分七品若修捨者從處中起與上不同以先捨",
    "X53n0841_029:0519b18": "處中順捨易故上親起貪捨難故最後說得一必成",
    "X53n0841_029:0519b19": "三者若於初二定得一必四若三定已上得一必三",
    "X53n0841_029:0519b20": "以無喜故今約定成故言成三不言成四。",
    "X53n0841_029:0519b21": "[0519b21] 言於內身有色想貪者此是舊解以有想貪故名有",
    "X53n0841_029:0519b22": "色想新云謂勝解作意觀自己身被虫噉等見內身",
    "X53n0841_029:0519b23": "相及見外虫故云內有色想觀外解脫此以身想名",
    "X53n0841_029:0519b24": "為色想與章不同第二內無色想者亦是舊解新云",
    "X53n0841_029:0519c01": "勝解作意名自身被虫食等不見身相唯見虫等故",
    "X53n0841_029:0519c02": "言內無色想觀外解脫前三解脫正理論中廣辨其",
    "X53n0841_029:0519c03": "相繁不具引言&#x5F03;背義者由此共名八背捨也舊云",
    "X53n0841_029:0519c04": "前二解脫&#x5F03;背色貪第三解脫&#x5F03;背不淨觀心初三",
    "X53n0841_029:0519c05": "刻性唯無貪性眷屬五蘊性近治貪故者謂親能治",
    "X53n0841_029:0519c06": "貪兼能治餘或也助伴五蘊性者以在定故有隨轉",
    "X53n0841_029:0519c07": "第三解脫唯依第四禪者以觀淨色令貪不起此極",
    "X53n0841_029:0519c08": "為難要依勝定方可得成故依第四舊云餘三四定",
    "X53n0841_029:0519c09": "及欲界亦有初二相似解脫餘初二三定及欲界亦",
    "X53n0841_029:0519c10": "有第三相似解脫然非增上故不建立准論近分應",
    "X53n0841_029:0519c11": "名解脫而不說者以近分無間道緣下地故不名解",
    "X53n0841_029:0519c12": "脫有解厭背受想者即是餘處名想受滅也有釋厭",
    "X53n0841_029:0519c13": "背一切有所緣心者謂通厭一切心心所由此名為",
    "X53n0841_029:0519c14": "滅盡定也(准新唯有二解無第三解)言想心者謂麤想心也初二",
    "X53n0841_029:0519c15": "境可憎者觀不淨故第三可愛者觀於淨色故緣自",
    "X53n0841_029:0519c16": "上苦集滅者謂下劣故及背下故不緣下也及緣九",
    "X53n0841_029:0519c17": "地類智品道者謂無色不緣下欲故不緣法智此四",
    "X53n0841_029:0519c18": "無色能遍緣故故能緣非擇滅及&#x8657;空等故婆娑云",
    "X53n0841_029:0519c19": "若謂一物若謂多物一切皆緣又云滅受想解脫無",
    "X53n0841_029:0519c20": "所緣第三定中既無眼識所引貪者此意欲界如有",
    "X53n0841_029:0519c21": "眼識所引貪故初禪立解脫二禪既無眼識所引貪",
    "X53n0841_029:0519c22": "故三禪不立有章本云三禪無眼識引貪者非准論",
    "X53n0841_029:0519c23": "是二禪故又論云初二解脫一一通依初二靜慮能",
    "X53n0841_029:0519c24": "治欲界初靜慮中顯色貪故既不言治二禪故知是",
    "X53n0841_029:0520a01": "二禪無眼識引貪若爾第三禪既無眼識引貪何故",
    "X53n0841_029:0520a02": "四禪立解脫解云第四禪立解脫者由先離貪方於",
    "X53n0841_029:0520a03": "彼地觀淨解脫不由治眼識所引貪立也又論云由",
    "X53n0841_029:0520a04": "二緣故諸瑜伽師修解脫等一為諸或已斷更遠二",
    "X53n0841_029:0520a05": "為於定得勝自在故能引起無淨等德及聖神通由",
    "X53n0841_029:0520a06": "此便能轉變諸事起留捨等種種作用(准此為現通等修解脫亦",
    "X53n0841_029:0520a07": "同大乘也)。",
    "X53n0841_029:0520a08": "[0520a08] 八勝處者唯於前三解脫分出辨差別者解脫是因",
    "X53n0841_029:0520a09": "勝處為果因修解脫入勝處故前三解脫於諸色中",
    "X53n0841_029:0520a10": "但能總取不淨淨想今八勝處於諸色中分別多少",
    "X53n0841_029:0520a11": "青等異相言能制所緣者謂分折制伏令隨心轉也",
    "X53n0841_029:0520a12": "心勝於境者釋名也由能制伏故名勝境故婆娑云",
    "X53n0841_029:0520a13": "降伏所緣摧滅貪欲故名勝處。",
    "X53n0841_029:0520a14": "[0520a14] 言遍處者即是周遍緣前十處故名遍處正理云經",
    "X53n0841_029:0520a15": "於此處皆言一想上下及傍無二無量於一切處無",
    "X53n0841_029:0520a16": "間無&#x969F;周遍思惟故名遍處遍於處故立遍處名或",
    "X53n0841_029:0520a17": "此善根即名遍處行相遍故乃至所說遍言顯示行",
    "X53n0841_029:0520a18": "相行相雖等而所緣別是故遍處分為十種前八如",
    "X53n0841_029:0520a19": "淨解脫者謂地等八皆是所觀淨色境故及無貪為",
    "X53n0841_029:0520a20": "性等故此所依識無別所依者釋不修上但有十也",
    "X53n0841_029:0520a21": "又云無所有處捨廣行相豈得修遍處耶。",
    "X53n0841_029:0520a22": "[0520a22] 滅定解脫根品已釋者前言唯加行得唯聖人起等",
    "X53n0841_029:0520a23": "至餘解脫等者謂等取勝處遍處等餘唯人趣起者",
    "X53n0841_029:0520a24": "餘謂三解脫八勝處由教力故唯欲界起。",
    "X53n0841_029:0520b01": "[0520b01] 一由因者此有二相一於先時雖非數習由近起故",
    "X53n0841_029:0520b02": "今能起定二雖非近起而數習故能起此二並是因",
    "X53n0841_029:0520b03": "力謂是現同類因故感上地生順後受業者准此及",
    "X53n0841_029:0520b04": "論唯順後受業以順生是因力攝故若寶法師通取",
    "X53n0841_029:0520b05": "生後二業彼意者謂先得定由此定力感上界順生",
    "X53n0841_029:0520b06": "後由退失由先定業力故復能起定也上總述三力",
    "X53n0841_029:0520b07": "下約三界別辨即無色由二力色界由三力欲界由",
    "X53n0841_029:0520b08": "四力無雲等天無&#x707E;患者謂由第四靜慮無三&#x707E;壞",
    "X53n0841_029:0520b09": "故不由法爾起無色定生無色界及法爾者下三禪",
    "X53n0841_029:0520b10": "為&#x707E;所壞故有法爾更加教力者正理云謂人三州",
    "X53n0841_029:0520b11": "天亦聞教微故不說。",
    "X53n0841_029:0520b12": "[0520b12] 有受持及說教法便住者受持即誦教者正說即法",
    "X53n0841_029:0520b13": "師所以由此二者若唯持不能說即闕傳燈之義若",
    "X53n0841_029:0520b14": "唯說忘而不持即癈忘而不行故兼而有之法便不",
    "X53n0841_029:0520b15": "墮。[0520b15] 聖教總言唯住千歲者此意教證法並唯千年也。",
    "X53n0841_029:0520b16": "[0520b16] 有說教法復過於此者述異說此意過千年後不得",
    "X53n0841_029:0520b17": "入聖故證法唯千年千年已後雖無得聖亦有受持",
    "X53n0841_029:0520b18": "及說者故兩說不同新云取後說今時有教法故今",
    "X53n0841_029:0520b19": "詳若通論一期佛法總名正法此證可然若別論正",
    "X53n0841_029:0520b20": "像之正證則非理然諸經說隨機不同不可具載准",
    "X53n0841_029:0520b21": "善見論如來正法一千年以度瞿夷出家滅五百年",
    "X53n0841_029:0520b22": "以佛令行八敬及所度釋女皆成羅漢亦增一千所",
    "X53n0841_029:0520b23": "以正法還得千年准餘處論。",
    "X53n0841_029:0520b24": "[0520b24] 像法末法等繁而不具言多依彼釋對法者謂多依",
    "X53n0841_029:0520c01": "婆娑論釋多言顯示少有異途謂形色過未有非有",
    "X53n0841_029:0520c02": "等少有貶量謂論主謙言少有貶量毗婆娑之義是",
    "X53n0841_029:0520c03": "我過失以非世尊大聖弟子&#x8F19;有貶量故成過失新",
    "X53n0841_029:0520c04": "云准此意商略婆娑存其六足及本論以六足發智",
    "X53n0841_029:0520c05": "是大弟子之所造故重傷歎者新云前頌傷歎教法",
    "X53n0841_029:0520c06": "此中傷歎證法無正法釣者定慧如釣惑如狂象無",
    "X53n0841_029:0520c07": "釣制御隨意東西諸惑無定慧釣亦隨意漂溺轉由",
    "X53n0841_029:0520c08": "斯證法將滅故也。"
}