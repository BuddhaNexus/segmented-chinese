{
    "X65n1281_004:0215a20": "御製揀魔辨異錄卷四",
    "X65n1281_004:0215a22": "[0215a22] 魔忍曰。先師曰。待心死而伏誅。須切用前之照。先擒",
    "X65n1281_004:0215a23": "下而去縛。略挑用後之燈。實照用之真虎。譬如神醫。",
    "X65n1281_004:0215a24": "刮骨療病。必見病而下刀。若確定一方。妄加針割。是",
    "X65n1281_004:0215a25": "重增一病矣。古德曰。纔有所重。便成窠臼。夫學者之",
    "X65n1281_004:0215b01": "窠臼不一。而宗師之照用臨時。自古聖人。莫不皆爾。",
    "X65n1281_004:0215b02": "如夾山之接樂普。大覺之接興化。所謂心死而伏誅。",
    "X65n1281_004:0215b03": "擒下而去縛者也。蓋二公之病。在有一橛硬禪之主",
    "X65n1281_004:0215b04": "宰。所以纔問便喝。將謂禪道如是而已。賴二大老臨",
    "X65n1281_004:0215b05": "之以法鏡。使其無逃隱處。然後乞命於我。故一言而",
    "X65n1281_004:0215b06": "起其痼疾。所云略挑用後之燈是也。闢書於此。蓋屢",
    "X65n1281_004:0215b07": "禁之。今又自解之。意謂非不知也。知之而不為也。嗚",
    "X65n1281_004:0215b08": "呼。世則可欺矣。從上列祖可欺乎。自心又可欺乎。余",
    "X65n1281_004:0215b09": "謂天童師翁用心必不若是。或好事者。借其名以塗",
    "X65n1281_004:0215b10": "污法門耳。如闢書中。自解四照用曰。人不法不立。法",
    "X65n1281_004:0215b11": "不人不則。法不則即用無準的。人不立即照無定格。",
    "X65n1281_004:0215b12": "以人照人故名照。以法則人故名用。此從臨濟。人在",
    "X65n1281_004:0215b13": "法在上隨語生解。以杜撰此說。觀其意。是以相對之",
    "X65n1281_004:0215b14": "人為人。而以確定一棒為法。豈不誤哉。臨濟曰。先照",
    "X65n1281_004:0215b15": "後用有人在。非是之所謂人也。先用後照有法在。亦",
    "X65n1281_004:0215b16": "非是之所謂法也。若以相對之人為人。以確定之一",
    "X65n1281_004:0215b17": "棒為法。則人法俱奪之語。又何以解之。先聖曰。貴不",
    "X65n1281_004:0215b18": "說破。予不得已而聊通一線。臨濟至處。固不在此。",
    "X65n1281_004:0215b19": "[0215b19] 絕學無為閑道人。其於本分無鍼尖之隙。其為人也。",
    "X65n1281_004:0215b20": "不過任性卷舒。隨緣出沒。如透水月華。&#x8657;而可見。無",
    "X65n1281_004:0215b21": "心鏡像。照而常空。住於不動道場。而行大機大用。若",
    "X65n1281_004:0215b22": "如魔藏所云。待心死而伏誅。須切用前之照。先擒下",
    "X65n1281_004:0215b23": "而去縛。略挑用後之燈。則是滿腹機關。全成人我。照",
    "X65n1281_004:0215b24": "已失照。用成何用。魔忍稱之為照用之真虎。虎則誠",
    "X65n1281_004:0215b25": "是矣。其如咥人之凶乎。夫起念即是住著。心若不起。",
    "X65n1281_004:0215b26": "萬法無生。瞥有一毫起處。悉落見聞。從分別生。俱非",
    "X65n1281_004:0215b27": "真實。今云。待心死而伏誅。已失無心道人風味。況云。",
    "X65n1281_004:0215b28": "須切用前之照。則直是不使剎那放下。心住於照。并",
    "X65n1281_004:0215b29": "且時時刻刻住於所照之人。悉落見聞分別相矣。若",
    "X65n1281_004:0215b30": "必如此。始可為人。豈非自利利他。打成兩橛乎。至於",
    "X65n1281_004:0215c01": "古德解粘去縛。唯恐其不能應手圓淨。不憚反覆申",
    "X65n1281_004:0215c02": "明。直截深透。雖一字一句。非簡也。全身渾在裏許。雖",
    "X65n1281_004:0215c03": "千語萬語。非繁也。一絲不越中心。唯是學者果能順",
    "X65n1281_004:0215c04": "旨契宗。則雖不說法。觸境而常聆妙音。如或未然。障",
    "X65n1281_004:0215c05": "深緣背。設居佛會。當說而不聞一字。聽者自別。說者",
    "X65n1281_004:0215c06": "無不徹底掀翻。何&#x751E;有意留一絲毫。與學人為障為",
    "X65n1281_004:0215c07": "礙。設有此意。則其語先非實語如語。教且不可。何有",
    "X65n1281_004:0215c08": "於宗。乃魔藏云。略挑用後之燈。是何心行耶。又引夾",
    "X65n1281_004:0215c09": "山接樂普。大覺接興化以為證。夫夾山之接樂普也。",
    "X65n1281_004:0215c10": "樂普至夾山。禮拜端身而立。夾山曰。雞棲鳳巢。非其",
    "X65n1281_004:0215c11": "同類。出去。樂普曰。自遠趨風。請師一接。夾山曰。目前",
    "X65n1281_004:0215c12": "無闍梨。此間無老僧。樂普便喝。夾山曰。住住。闍梨且",
    "X65n1281_004:0215c13": "莫草草&#x5307;&#x5307;。雲月是同。溪山各異。闍梨坐&#x5374;天下人",
    "X65n1281_004:0215c14": "舌頭即得。如何&#x5374;教無舌人解語。樂普無對。夾山便",
    "X65n1281_004:0215c15": "打。自此服膺。大覺之接興化也。興化為院宰時。一日",
    "X65n1281_004:0215c16": "問云。我常聞汝道。向南行一迴。拄杖頭未曾撥著個",
    "X65n1281_004:0215c17": "會佛法底人。汝憑什麼道理有此語。興化乃喝。大覺",
    "X65n1281_004:0215c18": "便打。興化又喝。大覺又打。來日。興化從法堂過。大覺",
    "X65n1281_004:0215c19": "召云。院主。我直下疑汝昨日行喝底。與我說來。興化",
    "X65n1281_004:0215c20": "曰。存獎平生於三聖處學得底。盡被和尚折倒了也。",
    "X65n1281_004:0215c21": "願與存獎個安樂法門。大覺云。這瞎驢。卸&#x5374;衲帔。痛",
    "X65n1281_004:0215c22": "決一頓。興化言下悟得臨濟於黃檗處喫棒底道理。",
    "X65n1281_004:0215c23": "此二公案。魔忍謂是心死而伏誅擒下而去縛者。又",
    "X65n1281_004:0215c24": "謂樂普興化。病在有一橛頭硬禪之主宰。所以纔問",
    "X65n1281_004:0216a01": "便喝。將謂禪道如是而已。皆是妄加卜度。何&#x751E;夢見",
    "X65n1281_004:0216a02": "四人真面目耶。樂普未見夾山以前。臨濟稱為門下",
    "X65n1281_004:0216a03": "一隻箭。豈是孟八郎漢。其聞夾山目前無闍梨此間",
    "X65n1281_004:0216a04": "無老僧之句。便乃下喝。此一喝。三元收不得。四句豈",
    "X65n1281_004:0216a05": "能該。夾山示以雲月是同。溪山各異。坐斷天下人舌",
    "X65n1281_004:0216a06": "頭即不無。爭教無舌人解語。而樂普不對。到此地位。",
    "X65n1281_004:0216a07": "言語道斷。心行處滅。其不對者。當非全然漆桶。夾山",
    "X65n1281_004:0216a08": "之棒。是賞是罰。如何可定。何得&#x8F19;謂有一橛硬禪之",
    "X65n1281_004:0216a09": "痼疾。雪竇拈樂普自遠趨風請師一接句。謂這僧可",
    "X65n1281_004:0216a10": "悲可痛。雪竇每用此機。所謂前箭猶輕後箭深者。樂",
    "X65n1281_004:0216a11": "普謂自遠趨風請師一接。得非塗毒鼓聲。而雪竇又",
    "X65n1281_004:0216a12": "復助伊發擂。魔忍死在雪竇句下。乃謂樂普束手就",
    "X65n1281_004:0216a13": "縛耳。謂樂普得夾山之提持而服膺也可。謂夾山於",
    "X65n1281_004:0216a14": "樂普喝處不對處。有後話圓前話之妙也可。安見所",
    "X65n1281_004:0216a15": "為心死而伏誅擒下而去縛也。至於大覺。因興化有",
    "X65n1281_004:0216a16": "拄杖頭不曾撥著箇會佛法的。是以勘問。只因疑興",
    "X65n1281_004:0216a17": "化實有個佛法在。迨兩喝兩打之後。大覺復召問行",
    "X65n1281_004:0216a18": "喝之故。而興化轉就大覺乞個安樂法門。於是痛下",
    "X65n1281_004:0216a19": "一椎。興化&#x5374;當下便見得臨濟三頓棒道理。雖似興",
    "X65n1281_004:0216a20": "化於大覺處得箇入路者。但兩喝兩打。固是旗鼓相",
    "X65n1281_004:0216a21": "當。勝則俱勝。負則俱負。至於大覺召問。而對以三聖",
    "X65n1281_004:0216a22": "處學得者。俱被折倒。就師兄乞箇安樂法門。安知其",
    "X65n1281_004:0216a23": "非陷虎機乎。大覺謂這漢來這裏納敗闕。脫下衲衣",
    "X65n1281_004:0216a24": "痛與一頓。亦只堪自救。未見如何為人。即其當下悟",
    "X65n1281_004:0216b01": "得黃檗三頓棒道理。又安知其非向來疑著三頓棒",
    "X65n1281_004:0216b02": "別有微妙。至此而知其不過如是。若謂悟得三頓棒。",
    "X65n1281_004:0216b03": "便乃一鏃透三關。則千里萬里去在。佛法廣大。無量",
    "X65n1281_004:0216b04": "無邊。這裏豈是休歇處。然則興化之於大覺。又安見",
    "X65n1281_004:0216b05": "所為心死而伏誅擒下而去縛也。他日興化上堂拈",
    "X65n1281_004:0216b06": "香曰。欲為三聖。三聖太孤。欲為大覺。大覺太賒。不如",
    "X65n1281_004:0216b07": "仍為臨濟。若果從大覺一言頓圓頓成。興化安得不",
    "X65n1281_004:0216b08": "嗣大覺耶。魔忍父子。每以一橛頭硬禪。指斥密雲。此",
    "X65n1281_004:0216b09": "則更以指斥興化樂普。實為妄謾。此四古德者。皆從",
    "X65n1281_004:0216b10": "纖毫不立處。敲唱拈提。而魔忍父子。&#x5374;謂興化樂普",
    "X65n1281_004:0216b11": "禪止一橛。經夾山大覺之指授。然後其禪乃能多橛。",
    "X65n1281_004:0216b12": "不特塗污興化樂普。豈不塗污夾山大覺。真所為夏",
    "X65n1281_004:0216b13": "蟲不可與語冰也。至於指斥密雲處。又謂闢書非密",
    "X65n1281_004:0216b14": "雲所作。直是偽造。以此眩惑無眼目士夫。以自解免",
    "X65n1281_004:0216b15": "指斥伊祖之罪。轉見不堪。至於闢書所解四照用。固",
    "X65n1281_004:0216b16": "不得為極則之論。但謂密雲以確定之一棒為法。實",
    "X65n1281_004:0216b17": "為誣妄。既云一棒。如何又云確定。一棒則三元三要",
    "X65n1281_004:0216b18": "四賓主四照用全舉全收。可謂之確定乎。至云。先照",
    "X65n1281_004:0216b19": "後用有人在。非是之謂人。先用後照有法在。非是之",
    "X65n1281_004:0216b20": "謂法。益屬糢糊影響之論。密雲悟云。是之謂人。與非",
    "X65n1281_004:0216b21": "是之謂人。是之謂法。與非是之謂法。相去多少。速道",
    "X65n1281_004:0216b22": "速道。若道不得。[祝/土]殺者尿&#x7240;鬼子去。此語頗為透闢。",
    "X65n1281_004:0216b23": "要之臨濟四照用語。伊已明明說箇若是過量人。向",
    "X65n1281_004:0216b24": "未舉已前。撩起便行。猶較些子矣。何得不向此處領",
    "X65n1281_004:0216c01": "會。專在伊門庭施設邊。眼花目眩。所謂為物所轉。是",
    "X65n1281_004:0216c02": "名眾生也。",
    "X65n1281_004:0216c03": "[0216c03] 闢書駁五宗原曰。正法眼藏已向瞎驢邊滅&#x5374;。&#x51B5;有",
    "X65n1281_004:0216c04": "一○賓主首羅眼等名遺害後世耶 魔忍曰。據闢",
    "X65n1281_004:0216c05": "書此論。是三聖不契臨濟之意而滅&#x5374;正法眼藏。風",
    "X65n1281_004:0216c06": "穴何故稱聖為入室真子。而南院頷之耶。不足稱而",
    "X65n1281_004:0216c07": "稱。則風穴無眼矣。不當頷而頷。則南院亦無眼矣。然",
    "X65n1281_004:0216c08": "則首山至今二十餘世。不亦無眼長老之子孫乎。此",
    "X65n1281_004:0216c09": "信闢書而論之也。語曰。一失步無所措足。一失言無",
    "X65n1281_004:0216c10": "所措口。闢書其是哉。",
    "X65n1281_004:0216c11": "[0216c11] 臨濟曰。吾滅後不得滅&#x5374;吾正法眼藏。三聖出曰。爭",
    "X65n1281_004:0216c12": "敢滅&#x5374;和尚正法眼藏。濟曰。已後有人問你。向他道",
    "X65n1281_004:0216c13": "甚麼。聖便喝。濟曰。誰知吾正法眼藏。向這瞎驢邊滅",
    "X65n1281_004:0216c14": "&#x5374;。後來風穴謂三聖是親承入室之真子。不同門外",
    "X65n1281_004:0216c15": "之遊人。而南院頷之。魔忍既據風穴南院所判。謂臨",
    "X65n1281_004:0216c16": "濟深肯三聖語。而又指斥天童所言正法眼藏尚向",
    "X65n1281_004:0216c17": "瞎驢邊滅&#x5374;句。為判三聖不契臨濟之意。真所為依",
    "X65n1281_004:0216c18": "文解義者。夫正法眼藏。只是箇乾矢橛。門外遊人。道",
    "X65n1281_004:0216c19": "甚正法眼藏。若已親承入室。正法眼藏。定須滅&#x5374;。然",
    "X65n1281_004:0216c20": "後橫該十方。&#x7AEA;徹三際。都盧是箇正法眼藏。臨濟雖",
    "X65n1281_004:0216c21": "滅。正法眼藏。又如何得滅。&#x51B5;臨濟今亦不滅。然則所",
    "X65n1281_004:0216c22": "為吾滅後不得滅吾正法眼藏者。又豈可作實法會。",
    "X65n1281_004:0216c23": "三聖云。爭敢滅&#x5374;。不知伊敢於滅&#x5374;。又如何滅&#x5374;。既",
    "X65n1281_004:0216c24": "無滅&#x5374;。即真滅&#x5374;。風穴以滅&#x5374;句。謂是肯語。尚祇道",
    "X65n1281_004:0216c25": "得一半。&#x51B5;魔忍實未知風穴落處。妄意密雲與風穴",
    "X65n1281_004:0216c26": "齟齬。遂倚門傍戶。藉風穴南院聲勢。痛斥密雲。不知",
    "X65n1281_004:0216c27": "風穴南院密雲。轉是一家人語也。密雲謂正法眼藏",
    "X65n1281_004:0217a01": "尚向瞎驢邊滅&#x5374;。況有一○賓主首羅眼等名遺害",
    "X65n1281_004:0217a02": "後世。此語&#x5374;切中藏忍父子之病。而一○賓主首羅",
    "X65n1281_004:0217a03": "眼等名。乃魔忍父子魔魅人家男女之器具。平生最",
    "X65n1281_004:0217a04": "護惜者。故其詆毀密雲。亦復不遺餘力。",
    "X65n1281_004:0217a05": "[0217a05] 魔忍曰。臨濟。黃檗之嫡子也。濟之綱宗。非黃檗有也",
    "X65n1281_004:0217a06": "檗不可諸方。而以濟為可何耶。且臨濟之世。佛法鼎",
    "X65n1281_004:0217a07": "盛。使其建立果不可。老師宿德。寧無一言。溈山祐禪",
    "X65n1281_004:0217a08": "師。濟之父輩也。私稱濟為尊宿。普化。黃檗之昆季也。",
    "X65n1281_004:0217a09": "反北面而師事之小釋迦。果位中人也。發願以續其",
    "X65n1281_004:0217a10": "斷&#x8109;。方是時。譏訶學解者。無過德山。濟順世。德山尚",
    "X65n1281_004:0217a11": "無恙也。曾無一言正濟之非。果畏濟而不言耶。則濟",
    "X65n1281_004:0217a12": "已順世。不欲起諍端耶。而德山實訶佛罵祖之魁也。",
    "X65n1281_004:0217a13": "考之於古。質之於同輩。原之於師承之間。皆不以濟",
    "X65n1281_004:0217a14": "為非。而今日獨非之。何哉。且棒喝。濟之所常用。而綱",
    "X65n1281_004:0217a15": "宗。亦濟之所建立也。苟以濟為非。即不當效渠棒喝",
    "X65n1281_004:0217a16": "既用棒喝。豈可不知棒喝之綱宗。又豈可禁人之救",
    "X65n1281_004:0217a17": "綱宗者。夫為善知識。辨古今之&#x8AB5;&#x8B4C;。如觀掌果。洞徹",
    "X65n1281_004:0217a18": "不疑。孰是而孰非。然後定龍蛇。行賞罰。據&#x6B35;結案。為",
    "X65n1281_004:0217a19": "千古不磨之式。使三峰之徒。鉗口結舌。雖有蓋世之",
    "X65n1281_004:0217a20": "辯。不能伸其救。非雄猛丈夫所為哉。今闢書之評宗",
    "X65n1281_004:0217a21": "旨也。若眼之受聲。耳之承色。泛泛然不相入。但儱侗",
    "X65n1281_004:0217a22": "到底。曰實法實法。天下後世何所準焉。",
    "X65n1281_004:0217a23": "[0217a23] 臨濟曰。山僧無一法與人。祇是治病解縛。你取山僧",
    "X65n1281_004:0217a24": "口裏語。不如休歇無事去。然則棒喝綱宗。不過同是",
    "X65n1281_004:0217a25": "解粘去縛之具。如食以濟饑。而饑與飽者人也。非粥",
    "X65n1281_004:0217a26": "飯也。如眠以濟困。而睡與醒者人也。非衾枕也。疑粥",
    "X65n1281_004:0217a27": "而信飯。疑飯而信粥。皆惑也。粥飯皆可飽人。特不食",
    "X65n1281_004:0217a28": "則不能飽。而不饑則亦不可以食也。捨衾而取枕。捨",
    "X65n1281_004:0217a29": "枕而取衾。皆惑也。衾枕莫非眠具。特不眠則不得睡。",
    "X65n1281_004:0217a30": "而不困則亦無所事於眠也。黃檗溈仰普化德山諸",
    "X65n1281_004:0217b01": "老宿之重臨濟。豈重其建立綱宗。且綱宗何關於輕",
    "X65n1281_004:0217b02": "重。密雲之非綱宗。又何&#x751E;非臨濟。且綱宗亦何關於",
    "X65n1281_004:0217b03": "是非。箇事。是非雙泯。能所兩亡。蚊子上鐵牛。無渠下",
    "X65n1281_004:0217b04": "口處。纔有是非。紛然失心。即今與麼辨論。作是非會",
    "X65n1281_004:0217b05": "得麼。夫宗風豈有諍。諍即泯宗風。德山平生。狂見恣",
    "X65n1281_004:0217b06": "肆。呵佛罵祖。其語句毫無足取。但伊孤峰頂上盤結",
    "X65n1281_004:0217b07": "草菴風味。較之魔忍輩。執相&#x72E5;塵貪名逐利之流。奚",
    "X65n1281_004:0217b08": "可同年而語。乃以己之心。測人之腹。謂伊於臨濟綱",
    "X65n1281_004:0217b09": "宗。懣然心服。是以終身無一貶詞。否則濟在世。或畏",
    "X65n1281_004:0217b10": "濟而不言。濟順世後。何畏而不鼓其唇吻。將自己一",
    "X65n1281_004:0217b11": "副污穢肺腸。驀地塗污德山。當是德山呵佛罵祖之",
    "X65n1281_004:0217b12": "果報。又曰。為善知識。辨古今之&#x8AB5;訛。如觀掌果。洞徹",
    "X65n1281_004:0217b13": "不疑。孰是而孰非。然後定龍蛇。行賞罰。據&#x6B35;結案。為",
    "X65n1281_004:0217b14": "千古不磨之定式。正是乞兒思暴富。飽喫酸黃虀。凡",
    "X65n1281_004:0217b15": "是是而非非者。盡是儒門邊事。何關宗門。既是大善",
    "X65n1281_004:0217b16": "知識。於本分無針線之隙。若離本分。一切簡棄。尚不",
    "X65n1281_004:0217b17": "管自己。遑問他人。時舉古德本分極則之語。拈提為",
    "X65n1281_004:0217b18": "人。則有之矣。取千百餘年來種種狐唾狸涎。不嫌腥",
    "X65n1281_004:0217b19": "穢。味其酸&#x918E;。有如此大善知識否。魔忍自喜略通文",
    "X65n1281_004:0217b20": "史。又恃其辨口。欲壓倒目不識丁之密雲。謂密雲之",
    "X65n1281_004:0217b21": "闢書。豈能使三峰之徒箝口結舌。但儱侗到底曰實",
    "X65n1281_004:0217b22": "法實法。不知密雲目不識丁。實不能使三峰之徒箝",
    "X65n1281_004:0217b23": "口結舌。而密雲之所以為密雲。了無交涉。了無增損。",
    "X65n1281_004:0217b24": "而魔欲忍恃蓋世之辨。以諍論無為無作之圓宗。其",
    "X65n1281_004:0217c01": "為魔魅。業已不問自承矣。又曰。苟以濟為非。即不當",
    "X65n1281_004:0217c02": "效其棒喝。既用棒喝。豈可不知棒喝之綱宗。尤為魔",
    "X65n1281_004:0217c03": "論。臨濟以前。豈無棒喝。而謂密雲效臨濟之棒喝。可",
    "X65n1281_004:0217c04": "乎。如曰可。則謂臨濟效黃檗之棒喝。亦可矣。即一人",
    "X65n1281_004:0217c05": "之手口。今日喫飯。非效昨日之喫飯。今日說話。非效",
    "X65n1281_004:0217c06": "昨日之說話。何況他人之棒喝。如何效得。各人自有",
    "X65n1281_004:0217c07": "手口。誰為效誰。惟魔忍輩專精致志效臨濟之綱宗。",
    "X65n1281_004:0217c08": "是以成其為魔。并且塗污臨濟耳。",
    "X65n1281_004:0217c09": "[0217c09] 魔忍曰。師英挺天縱。如虎生三日。氣便食牛。與樂普",
    "X65n1281_004:0217c10": "俱為臨濟侍者。然皆坐在一悟視天下無人。徹大覺",
    "X65n1281_004:0217c11": "夾山。則一墮無尾巴隊中矣。",
    "X65n1281_004:0217c12": "[0217c12] 學者入此圓宗。念念證真。塵塵合體。共三世佛一時",
    "X65n1281_004:0217c13": "成道。前後情消。與十類生同日涅槃。始終見絕。其視",
    "X65n1281_004:0217c14": "天下人。無一人不是佛。而亦無佛見。無一人不是己。",
    "X65n1281_004:0217c15": "而亦無己見。覿面相逢。安得尚有人之見在其八識",
    "X65n1281_004:0217c16": "田中。今魔忍謂興化為臨濟侍者時。坐在一悟視天",
    "X65n1281_004:0217c17": "下無人。興化雖未了徹。不至於此極。足知伊並未夢",
    "X65n1281_004:0217c18": "見悟者門頭戶底光影邊事。豈有既悟之後。而自以",
    "X65n1281_004:0217c19": "為能悟。且自以為實有所悟。挾其所悟。矜己能悟。謂",
    "X65n1281_004:0217c20": "天下人莫若己悟之理。人己能所。是非解惑。種種妄",
    "X65n1281_004:0217c21": "見邪思。紛紜起滅。如此。則全是識神分別影事。業識",
    "X65n1281_004:0217c22": "茫茫。無本可據。何謂悟耶。此亦可謂之悟。則凡涉獵",
    "X65n1281_004:0217c23": "宗門之書。拾些狐唾狸涎者。便皆可謂之悟矣。世傳",
    "X65n1281_004:0217c24": "妙喜大悟一十八遍。小悟不記其數。此種不了之談。",
    "X65n1281_004:0217c25": "魔忍中其深毒。於是妄立大悟小悟。小法大法等名",
    "X65n1281_004:0218a01": "相。誑惑閭閻。何&#x751E;真到不疑之地。經云。一人發真歸",
    "X65n1281_004:0218a02": "元。則十方&#x8657;空盡皆消殞。若斤斤較量。沾沾自喜。謂",
    "X65n1281_004:0218a03": "有所悟在。我是能悟人。戴著恁般炙脂帽子。則閻羅",
    "X65n1281_004:0218a04": "面前喫鐵棒的刑書。自己齎棒到案矣。試問悟者何",
    "X65n1281_004:0218a05": "耶。非所為了生死者耶。生死既了。則無生死。生死尚",
    "X65n1281_004:0218a06": "無。人我何著。而尚有所謂人不如我之悟。尚有所謂",
    "X65n1281_004:0218a07": "天下人皆不如我之悟。豈不是一片清冰。消盛猛火。",
    "X65n1281_004:0218a08": "[0218a08] 魔忍曰。臨濟曰。我有時一喝如金剛王劍。有時一喝",
    "X65n1281_004:0218a09": "如踞地師子。有時一喝如探竿影草。有時一喝不作",
    "X65n1281_004:0218a10": "一喝用。具此眼者。如明鏡當臺。學家雖悟到徹處。而",
    "X65n1281_004:0218a11": "大法未明。其開口動舌。便有種種影象於中露現。如",
    "X65n1281_004:0218a12": "興化勘僧數則。大略可見矣。後世不究四有時句之",
    "X65n1281_004:0218a13": "故。乃效之曰。一棒不作一棒用。或問其旨趣。又從而",
    "X65n1281_004:0218a14": "解曰。特指人人面門出入時節耳。或更詰之曰。眼光",
    "X65n1281_004:0218a15": "落地時。這面門出入底向甚處著。彼又解曰。盡大地",
    "X65n1281_004:0218a16": "無非這一著子。若果如是。則旻德兩喝後便拜。何處",
    "X65n1281_004:0218a17": "是會得面門出入底道理耶。",
    "X65n1281_004:0218a18": "[0218a18] 臨濟四喝。皆具一喝不作一喝用。若不具者。三喝皆",
    "X65n1281_004:0218a19": "自救不了。然此一喝不作一喝用。早已拖泥帶水了",
    "X65n1281_004:0218a20": "也。何故。向上無一喝不作一喝用。與吾靈覺有何交",
    "X65n1281_004:0218a21": "涉。古德有言。直饒喝上三十三天。風力止處。到地甦",
    "X65n1281_004:0218a22": "醒。便向伊道。未在。今魔忍死在四有時句下。簡密雲",
    "X65n1281_004:0218a23": "悟一棒不作一棒用。真是塗污臨濟。臨濟平生自利",
    "X65n1281_004:0218a24": "利他處。豈在四喝。若以四喝論。轉不如密雲一棒不",
    "X65n1281_004:0218a25": "作一棒用。直截了當矣。學人桶底透脫。更無一法為",
    "X65n1281_004:0218a26": "當為對。是之為悟。豈有悟到徹處。猶然大法未明。然",
    "X65n1281_004:0218a27": "則所為大法者。自在悟外。非由悟明。必從口傳密授",
    "X65n1281_004:0218b01": "而得。豈非謗大般若。法本法無法。無法法亦法。今付",
    "X65n1281_004:0218b02": "無法時。法法何曾法。若謂別有大法。出於悟外。豈不",
    "X65n1281_004:0218b03": "顯背佛祖語言。且所貴悟到徹處者。究為何事。豈是",
    "X65n1281_004:0218b04": "專欲開口動舌。與山野狐精。磨牙&#x9B2C;吻。爭箇爾鈍我",
    "X65n1281_004:0218b05": "捷耶。如此大法。明之何用。且一法纔興。即一切無邊",
    "X65n1281_004:0218b06": "萬法。皆悉同時具足相應。故一法之外。更無餘法而",
    "X65n1281_004:0218b07": "無餘法中。不立一法。唯其不立一法。是以具足無邊",
    "X65n1281_004:0218b08": "萬法。然則悟得徹時。尚落法見分否。九重天子。決定",
    "X65n1281_004:0218b09": "不與民並耕。今云悟到徹處。而大法未明。其開口動",
    "X65n1281_004:0218b10": "舌。便有種種影象於中露現。可知伊並未夢見云何",
    "X65n1281_004:0218b11": "是悟。一味強作解事。譬如三家村老學究。忽揶揄未",
    "X65n1281_004:0218b12": "央宮闕不為壯麗。非囈即狂耳。臨濟上堂。赤肉團上",
    "X65n1281_004:0218b13": "有一無位真人。常從汝等面門出入。未證據者看看。",
    "X65n1281_004:0218b14": "時有僧出問。如何是無位真人。師下禪&#x7240;把住云。道",
    "X65n1281_004:0218b15": "道。其僧擬議。師托開云。無位真人。是什麼。乾矢橛。便",
    "X65n1281_004:0218b16": "歸方丈。後來密雲以一棒不作一棒用。謂直指人人",
    "X65n1281_004:0218b17": "面門出入時節。以此接引初機。亦未為有過。但臨濟",
    "X65n1281_004:0218b18": "喫緊為人。不在無位真人面門出入句。而在是什麼",
    "X65n1281_004:0218b19": "乾矢橛句。人唯不肯於乾矢橛直下承當。而於無位",
    "X65n1281_004:0218b20": "真人面門出入處。生奇特想。於是我我所。心心所。熾",
    "X65n1281_004:0218b21": "然紛拏。起念而投五陰之城。取相而沉六入之海。若",
    "X65n1281_004:0218b22": "悟得臨濟是什麼乾矢橛句。是實語。是如語。自有少",
    "X65n1281_004:0218b23": "分相應處。密雲平生拈提。唯以一棒不作一棒用。直",
    "X65n1281_004:0218b24": "指人人面門出入。而於此未經注破。以待學人自證。",
    "X65n1281_004:0218c01": "乃魔忍數數指斥。且謂眼光落地時。這面門出入的",
    "X65n1281_004:0218c02": "向甚處著。夫謂眼光落地。無處著此面門出入的。則",
    "X65n1281_004:0218c03": "是眼光未落地時。有處著此面門出入底矣。然則無",
    "X65n1281_004:0218c04": "位真人。實有出入之能。而人人面門。實為無位真人",
    "X65n1281_004:0218c05": "出入之所。豈非疑杌為鬼。魔忍既設為詰問。又揣密",
    "X65n1281_004:0218c06": "雲之意而為答語。曰。盡大地無非這一著子。憑空&#x63D1;",
    "X65n1281_004:0218c07": "撰。是何心行。所以當日密雲作闢妄救云。若眼光更",
    "X65n1281_004:0218c08": "有落地時。若眼光落地時。更有箇面門出入底。向甚",
    "X65n1281_004:0218c09": "處著。豈可謂常在面門出入。亡僧面前。是觸目菩提。",
    "X65n1281_004:0218c10": "說甚盡大地無非這一著子。若更有這一著子。早已",
    "X65n1281_004:0218c11": "千里萬里矣。又豈可謂常在面門出入哉。足證密雲",
    "X65n1281_004:0218c12": "本無此語。古德云。一心法界。法界一心。含蓋十方。不",
    "X65n1281_004:0218c13": "露絲髮。豈惟心具。身亦&#x5FA7;含。故曰盡大地是一隻眼。",
    "X65n1281_004:0218c14": "翠巖上堂云。一夏與兄弟東語西話。看翠巖眉毛在",
    "X65n1281_004:0218c15": "麼。學人誠於此有箇入處。自然不起有情無情之妄",
    "X65n1281_004:0218c16": "想。不生心內心外之邪思。若也未然。不特魔忍輩妄",
    "X65n1281_004:0218c17": "說妄評。易中其毒。即密雲所示。亦復飯中有砂在。",
    "X65n1281_004:0218c18": "[0218c18] 魔忍曰。師憂仰山之讖。為在己躬。故終日哭泣。非無",
    "X65n1281_004:0218c19": "悟人也。憂悟人之不透宗旨。以害天下後世者也。譬",
    "X65n1281_004:0218c20": "如神醫。為國人所仰活者。既老。閱諸子之才。皆無一",
    "X65n1281_004:0218c21": "可。欲秘之。則是天下後世活人之術。自我絕矣。欲傳",
    "X65n1281_004:0218c22": "之。恐不能盡其妙。益誤天下後世。此風穴之心歟。或",
    "X65n1281_004:0218c23": "曰。穴之對念公曰。聰明者多。見性者少。觀其意。所患",
    "X65n1281_004:0218c24": "在聰明耶。曰。否謂聰明雖多。而見性者不易得耳。如",
    "X65n1281_004:0218c25": "百丈通三學。德山講金剛經。風穴之於書。無所不觀。",
    "X65n1281_004:0218c26": "豈皆盡礙於道。但世之聰敏者。解路習熟。而智多役",
    "X65n1281_004:0218c27": "乎外。苟能反所役於道。一門深入。又惡知其不可。夫",
    "X65n1281_004:0219a01": "太阿之鋒在乎利。夜光之寶在乎明。人之所以貴於",
    "X65n1281_004:0219a02": "萬物者在乎靈。聖人之所以貴於人者在乎聖。必曰。",
    "X65n1281_004:0219a03": "椎埋駘蹇而後合道。則是慶喜不當居祖位。而百丈",
    "X65n1281_004:0219a04": "臨濟不得載傳燈矣。且夫下語樸鈍之若真公者。豈",
    "X65n1281_004:0219a05": "可以聰明誣之。然風穴捨真而器念。何耶。或曰。真公",
    "X65n1281_004:0219a06": "尚未有悟。余應曰。是何言歟。風穴曰。當看念法華下",
    "X65n1281_004:0219a07": "語。果未悟。是教渠學語矣。豈有風穴大士教人學語",
    "X65n1281_004:0219a08": "哉。或者又曰。真公既有悟。而風穴曰見性者少。豈悟",
    "X65n1281_004:0219a09": "之不足以當見性耶。曰。悟而不透宗旨。則見性未圓",
    "X65n1281_004:0219a10": "如六祖偈曰。菩提本無樹。明鏡亦非臺。本來無一物。",
    "X65n1281_004:0219a11": "何處惹塵埃。五祖曰。亦未見性在。蓋見之未圓。必落",
    "X65n1281_004:0219a12": "偏枯。坐此不進。與無見等耳。又何疑焉。",
    "X65n1281_004:0219a13": "[0219a13] 公羊高曰。所見異辭。所聞異辭。所傳聞又異辭。孟子",
    "X65n1281_004:0219a14": "曰。盡信書。則不如無書。夫以朝廷之禮樂刑政。百司",
    "X65n1281_004:0219a15": "紀之。四國傳之。然而世遠年湮。猶且多失其實。孟子",
    "X65n1281_004:0219a16": "公羊高。特表而出之。戒後世學者。毋輕信史氏之文。",
    "X65n1281_004:0219a17": "必權之以人情天理。況荒林野水之間。枯木寒崖之",
    "X65n1281_004:0219a18": "外。一二閒僧。傳說千年閒事。其可遽信為實哉。風穴",
    "X65n1281_004:0219a19": "沼憂仰山之讖。謂在己躬。終日哭泣。可為荒怪不經。",
    "X65n1281_004:0219a20": "愚癡無理。如其有之。則風穴尚何足挂齒。南州處士。",
    "X65n1281_004:0219a21": "求死不得。古今傳之為笑。況十方薄伽梵一路涅槃",
    "X65n1281_004:0219a22": "門。而容此啞羊。污濁之耶。橫&#x4E98;十方。&#x7AEA;窮三際。都盧",
    "X65n1281_004:0219a23": "是箇正法眼藏。涅槃妙心。雖釋迦牟尼佛。不言自我",
    "X65n1281_004:0219a24": "而傳。何煩風穴。&#x5374;恐至伊而斷。此事。豈如九流百氏",
    "X65n1281_004:0219a25": "之學。有創有守。有斷有滅者。傅大士歌云。諸佛村鄉",
    "X65n1281_004:0219a26": "在世界。四海三田&#x5FA7;滿生。佛共眾生同一體。眾生是",
    "X65n1281_004:0219a27": "佛之假名。若欲見佛看三郡。田宅園林處處停。或飛",
    "X65n1281_004:0219a28": "&#x8657;空中擾擾。戒擲山水口轟轟。或結&#x7FA3;朋往來去。或",
    "X65n1281_004:0219b01": "復孤單而獨行。或使白日東西走。或使暗夜巡五更。",
    "X65n1281_004:0219b02": "或烏或赤而復白。或紫或黑而黃青。或大或小而新",
    "X65n1281_004:0219b03": "養。或老或少舊時生。或身腰上有燈火。或羽翼上有",
    "X65n1281_004:0219b04": "琴箏。或遊&#x8657;空亂上下。或在草木亂縱橫。或無言行",
    "X65n1281_004:0219b05": "自出宅。或入土坑暫寄生。或攢木孔為鄉貫。或&#x5FA7;草",
    "X65n1281_004:0219b06": "木作窠城。或轉羅網為村巷。或臥土石作階廳。諸佛",
    "X65n1281_004:0219b07": "菩薩家如是。只箇名為舍衛城。然則箇事可斷絕者。",
    "X65n1281_004:0219b08": "必盡大地眾生。自風穴出世後。無眼耳鼻舌身意六",
    "X65n1281_004:0219b09": "識。無末伽那識。無阿賴耶識。而後可。如不能使盡大",
    "X65n1281_004:0219b10": "地眾生。無此八識。則觸著磕著。盡是釋迦牟尼佛。耳",
    "X65n1281_004:0219b11": "提面命。摩頂授記。何用風穴&#x8657;費苦悰。妄下迷癡之",
    "X65n1281_004:0219b12": "淚。雖然。風穴平生語句。雖不得與雲門元沙輩同日",
    "X65n1281_004:0219b13": "而語。要亦自具正知正見。豈有此事。如此謬悠之論。",
    "X65n1281_004:0219b14": "識者羞稱。而魔忍輩聞之。悅其類己。津津稱述不置。",
    "X65n1281_004:0219b15": "且耳食其&#x8657;名。倚之為泰山。橫建魔論以魅惑人。以",
    "X65n1281_004:0219b16": "攻異己者。是則宗門中可悲可涕者也。觀其言曰。風",
    "X65n1281_004:0219b17": "穴非憂無悟人也。憂悟人之不透宗旨以害天下後",
    "X65n1281_004:0219b18": "世者也。夫宗旨外有悟。則所為悟者。乃魔情矣。悟外",
    "X65n1281_004:0219b19": "有宗旨。則所為宗旨者。乃魔罥矣。不憂自己之害天",
    "X65n1281_004:0219b20": "下後世。而憂人之既悟而不透宗旨。為害天下後世。",
    "X65n1281_004:0219b21": "如是之說。真所為魔說矣。魔忍好以醫喻箇事。彼見",
    "X65n1281_004:0219b22": "教乘每以佛為大醫王。而學作此語。不知佛之為醫",
    "X65n1281_004:0219b23": "王。正不得以世醫為比。世醫以己之術。醫人之病。佛",
    "X65n1281_004:0219b24": "則不然。以己醫己。以人醫人。蓋眾生將諸佛心為塵",
    "X65n1281_004:0219c01": "勞門。一念迴光。即同本得。諸佛用眾生心成菩提道。",
    "X65n1281_004:0219c02": "不得一法。安住佛乘。是故眾生界如佛界。佛界如眾",
    "X65n1281_004:0219c03": "生界。自其成佛而言之。則曰醫。自其墮眾生者言之。",
    "X65n1281_004:0219c04": "則曰病。故曰以己醫己。以人醫人。然則是醫也。是病",
    "X65n1281_004:0219c05": "也。可用他人之鍼炙藥石否耶。魔忍乃為風穴終日",
    "X65n1281_004:0219c06": "哭泣下注&#x811A;曰。譬神醫為國人所仰活者。既老。閱諸",
    "X65n1281_004:0219c07": "子之才。皆無一可取。秘之。則是天下後世活人之術。",
    "X65n1281_004:0219c08": "自我絕矣。欲傳之。恐不能盡其妙。益誤天下後世。此",
    "X65n1281_004:0219c09": "風穴之心歟。若然。則從上古德。實有醫人之法。展轉",
    "X65n1281_004:0219c10": "相傳。以至于風穴矣。不見文殊菩薩。一日令善財採",
    "X65n1281_004:0219c11": "藥。曰是藥者採將來。善財&#x5FA7;觀大地。無不是藥。&#x5374;來",
    "X65n1281_004:0219c12": "白曰。無有不是藥者。文殊曰。是藥者採將來。善財遂",
    "X65n1281_004:0219c13": "於地上拈一莖草。度與文殊。文殊接得。示眾曰。此藥",
    "X65n1281_004:0219c14": "能殺人。亦能活人。學者將此公案。與魔忍所論合觀。",
    "X65n1281_004:0219c15": "其為顯背佛說。不煩言而自解。夫藥尚無有實藥。醫",
    "X65n1281_004:0219c16": "豈猶有實醫。既是皆無有實。則雖欲秘之。將何為秘。",
    "X65n1281_004:0219c17": "雖欲傳之。又將何為傳。秘者。我所有而秘不示人也。",
    "X65n1281_004:0219c18": "傳者。人所無而我傳與之也。這箇。密在汝邊。如何可",
    "X65n1281_004:0219c19": "秘。人人自將得來。如何可傳。若有可秘可傳之處。則",
    "X65n1281_004:0219c20": "非這箇。既非這箇。則以之為己。即為飲鴆。以之為人",
    "X65n1281_004:0219c21": "即為下蠱。全是魔術嬈人。豈同神醫試手。風穴之終",
    "X65n1281_004:0219c22": "日哭泣以憂無傳。蓋屬傳聞之&#x609E;。而魔忍不知。遂倚",
    "X65n1281_004:0219c23": "之為重城。寶之為拱璧。號於天下。見宗旨之必須傳。",
    "X65n1281_004:0219c24": "傳之難其人。而己之得傳宗旨。為千古名僧之明證。",
    "X65n1281_004:0220a01": "如是心行。魔耶非耶。肇法師曰。智有窮幽之鑒。而無",
    "X65n1281_004:0220a02": "知焉。神有應會之用。而無慮焉。神無慮。故能獨王於",
    "X65n1281_004:0220a03": "世表。智無知。故能元照於事外。智雖事外。未始無事。",
    "X65n1281_004:0220a04": "神雖世表。終日域中。永嘉云。心鏡明。鑒無礙。廓然瑩",
    "X65n1281_004:0220a05": "徹周沙界。萬象森羅影現中。一顆圓光非內外。夫此",
    "X65n1281_004:0220a06": "神智心鏡。不離第八識。不涉第八識。夫&#x82D0;八識尚且",
    "X65n1281_004:0220a07": "不離而不涉。則聰明椎魯。乃第六識分中事。何得奴",
    "X65n1281_004:0220a08": "郎不辨。於向上一路。任情卜度。椎魯者是耶。聰明者",
    "X65n1281_004:0220a09": "是耶。且喜沒交涉。夫聰明椎魯。於何區別。豈不於事",
    "X65n1281_004:0220a10": "上區別。理上區別。機上區別。境上區別耶。從念慮起。",
    "X65n1281_004:0220a11": "亦從念慮分。若夫箇事。法爾如然。不由念慮。作何交",
    "X65n1281_004:0220a12": "涉。夫苟著事著理著機著境。則神珠隱光。靈鑑撤照",
    "X65n1281_004:0220a13": "矣。惟其不著一事。而自貫萬事。不著一理。而自達萬",
    "X65n1281_004:0220a14": "理。不著一機。而自運萬機。不著一境。而自融萬境。故",
    "X65n1281_004:0220a15": "曰般若無知而無不知。若乃椎魯者之無知。是於機",
    "X65n1281_004:0220a16": "境理事上有所不知。非般若之無知也。聰明者之有",
    "X65n1281_004:0220a17": "知。是於機境理事上有所知。非般若之無不知也。知",
    "X65n1281_004:0220a18": "是妄塵。不知是無記。皆與般若了無交涉。非椎魯於",
    "X65n1281_004:0220a19": "般若遠。聰明於般若近。亦非椎魯於般若近。聰明於",
    "X65n1281_004:0220a20": "般若遠。總之般若。函蓋得聰明椎魯。而聰明椎魯。皆",
    "X65n1281_004:0220a21": "近傍不得般若。譬如朝廷之禮樂刑政。經緯及於百",
    "X65n1281_004:0220a22": "姓之&#x754A;稼陶漁。然令百姓&#x754A;稼陶漁於朝廷之上。則",
    "X65n1281_004:0220a23": "從無此禮樂刑政也。是故能悟。則聰明亦悟。椎魯亦",
    "X65n1281_004:0220a24": "悟。不能悟。則聰明有聰明之不悟。椎魯有椎魯之不",
    "X65n1281_004:0220b01": "悟。聰明椎魯。皆屬心意識內事。而箇事未明。皆心意",
    "X65n1281_004:0220b02": "識為緣為礙。豈容向冰求煖。執火思涼。演唱宗乘。而",
    "X65n1281_004:0220b03": "問及於聰明椎魯。即為與本分間隔。至於或則詩書",
    "X65n1281_004:0220b04": "滿腹。或則目不識丁。世諦流布。則一人聰明。一人椎",
    "X65n1281_004:0220b05": "魯。究極而論。此是文學邊事。并且與聰明椎魯沒交",
    "X65n1281_004:0220b06": "涉。儘有當機臨境。據理處事。詩書滿腹者昏昏。目不",
    "X65n1281_004:0220b07": "識丁者了了。孰聰明耶。孰椎魯耶。夫洞徹了悟之人。",
    "X65n1281_004:0220b08": "其於機境理事。重重無礙。無作無為。如鏡&#x89B0;人。不思",
    "X65n1281_004:0220b09": "而得苟非然者。聰明則一思再思而得。椎魯則百思",
    "X65n1281_004:0220b10": "千思而得。要皆與本分沒交涉。而思而得之之難易。",
    "X65n1281_004:0220b11": "即為聰明椎魯之所由分。若夫文學邊事。猶如飲量",
    "X65n1281_004:0220b12": "之高下。或一石而醉。或五斗而醉。或果腹而不醉。或",
    "X65n1281_004:0220b13": "沾唇而已醉。豈得謂能飲者聰明。不能飲者椎魯乎。",
    "X65n1281_004:0220b14": "縱使記得三藏十二分如瓶瀉水。是名運糞入。不名",
    "X65n1281_004:0220b15": "運糞出。若不了悟。轉障正知正見。魔忍自以為聰明",
    "X65n1281_004:0220b16": "曾讀書。而輕密雲目不識丁。故借風穴與念法華答",
    "X65n1281_004:0220b17": "問聰明者多見性者少一段公案。妄立魔論。深辯聰",
    "X65n1281_004:0220b18": "明之無礙於道。而椎魯之必不如聰明。以真園頭之",
    "X65n1281_004:0220b19": "了悟。而以鈍拙之故。終不若念法華之得法風穴。言",
    "X65n1281_004:0220b20": "外之意。以為了悟則椎魯者亦能之。若宗旨非聰明",
    "X65n1281_004:0220b21": "不可。蓋伊既為密雲嗣孫。若謂密雲不悟。則有生於",
    "X65n1281_004:0220b22": "空桑之嫌。故謂悟則椎魯者亦悟。而宗旨則非其所",
    "X65n1281_004:0220b23": "敢望。抑揚反覆。微文刺譏。以戲侮密雲。&#x5374;不知自己",
    "X65n1281_004:0220b24": "負墮。如云。世之聰明者。解路習熟。而智多役乎外。苟",
    "X65n1281_004:0220c01": "能反所役於道。一門深入。又惡知其不可。不快漆桶。",
    "X65n1281_004:0220c02": "這箇。不在內。不在外。不在中間。是以無不在。若以解",
    "X65n1281_004:0220c03": "路為役智於外。而欲反所役於道。一門深入。是將役",
    "X65n1281_004:0220c04": "其智於內耶。且宗門不取一法。不捨一法。若得了悟。",
    "X65n1281_004:0220c05": "則解路亦所不捨。解路又豈非法。況解路又豈只役",
    "X65n1281_004:0220c06": "其智於外而不役其智於內。足知伊解路之說。亦是",
    "X65n1281_004:0220c07": "學語。又曰。反而役其智於道。既曰役其智。則仍是解",
    "X65n1281_004:0220c08": "路矣。又如何得一門深入。但有不得其門而入耳。且",
    "X65n1281_004:0220c09": "夫道者。在內耶。在外耶。在中間耶。今將斷絕解路。而",
    "X65n1281_004:0220c10": "專役其智於道。則必實見道之所在。而後可以役其",
    "X65n1281_004:0220c11": "智。乃此如大火聚。如金剛圈。小則毫毛莫測。大則三",
    "X65n1281_004:0220c12": "千大千者。將如何役其智而後可耶。豈非掠&#x8657;弄影",
    "X65n1281_004:0220c13": "漢。又云。太阿之鋒在乎利。夜光之寶在乎明。人之所",
    "X65n1281_004:0220c14": "以貴於萬物者在乎靈。聖人之所以貴於人者在乎",
    "X65n1281_004:0220c15": "聖。必曰椎埋駘蹇而後合道。則是慶喜不當居祖位。",
    "X65n1281_004:0220c16": "而百丈臨濟不得載傳燈矣。亦是不快漆桶。夫一際",
    "X65n1281_004:0220c17": "解脫之門。平等菩提之記。那容如許聖見。凡見。人見。",
    "X65n1281_004:0220c18": "物見。椎埋駘蹇見。博學多聞見。有如是種種熾然分",
    "X65n1281_004:0220c19": "別見。尚安得具正知正見。又曰。悟而不透宗旨。則見",
    "X65n1281_004:0220c20": "性未圓。如六祖偈曰。菩提本無樹。明鏡亦非臺。本來",
    "X65n1281_004:0220c21": "無一物。何處惹塵埃。五祖曰。亦未見性在。蓋見之未",
    "X65n1281_004:0220c22": "圓。必落偏枯。益為不快漆桶。見性猶如見月。萬里無",
    "X65n1281_004:0220c23": "雲處觀之。固見月之全體。芥孔針鼻中窺之。亦見月",
    "X65n1281_004:0220c24": "之全體。只除不見月則已。若已見月。則月自不能使",
    "X65n1281_004:0221a01": "人分段見。半偏見也。安得有見之未圓。必落偏枯之",
    "X65n1281_004:0221a02": "慮。至謂悟而不透宗旨。則見性未圓。益為魔說。其意",
    "X65n1281_004:0221a03": "不過謂六祖作偈時。尚未得宗旨。故五祖謂其亦未",
    "X65n1281_004:0221a04": "見性。直至夜半傳衣。乃始密密傳箇宗旨。六祖見性",
    "X65n1281_004:0221a05": "始圓。以見宗旨之必須密授。魔魅人家男女。俾知伊",
    "X65n1281_004:0221a06": "之所建宗旨。是從佛國傳來。伊為受記負荷宗旨之",
    "X65n1281_004:0221a07": "人。不同其他禪侶。相與歡喜敬信。喧傳一時。流播百",
    "X65n1281_004:0221a08": "世。造魔業於無窮。誠為何苦乃爾。",
    "X65n1281_004:0221a09": "[0221a09] 魔忍曰。棒下無生忍。臨機不見師。即元要的旨。穴於",
    "X65n1281_004:0221a10": "廓侍者處。雖悟三元而未至於要。安得不有再悟耶。",
    "X65n1281_004:0221a11": "闢書謂既悟三元。復於南院處。始得大徹。遂以三元",
    "X65n1281_004:0221a12": "為無用。是未見汾陽語耳。汾陽因僧問如何是學人",
    "X65n1281_004:0221a13": "得力處。答曰嘉州打大像。如何是學人轉身處。答曰",
    "X65n1281_004:0221a14": "陝府灌鐵牛。如何是學人親切處。答曰西河弄師子。",
    "X65n1281_004:0221a15": "乃曰。若人會此三句。已辨三元。更有三要語在。切在",
    "X65n1281_004:0221a16": "薦取。此無漸次中真漸次。無得失中真得失也。洞宗",
    "X65n1281_004:0221a17": "亦曰。士庶公侯一道看。貴賤尊[(白-日+田)/廾]明位次。知此者可",
    "X65n1281_004:0221a18": "與言宗旨矣。",
    "X65n1281_004:0221a19": "[0221a19] 棒下無生忍。臨機不見師。直得十方&#x8657;空悉皆消殞。",
    "X65n1281_004:0221a20": "何處更&#x8994;佛見法見。尚何有三元三要許多絡索。而",
    "X65n1281_004:0221a21": "魔忍謂是元要的旨。可知伊未徹無生忍在。既未徹",
    "X65n1281_004:0221a22": "無生忍之旨。則所為臨機不見師者。必認定師字為",
    "X65n1281_004:0221a23": "師弟子之師。是以魔藏敢於滅師。魔忍敢於滅祖。夫",
    "X65n1281_004:0221a24": "十方&#x8657;空悉皆消殞。正乃山是山。水是水。&#x8657;空是&#x8657;",
    "X65n1281_004:0221a25": "空。萬有是萬有。是法住法位。世間相常住。豈得弟子",
    "X65n1281_004:0221a26": "不住弟子位。師不住師位。正唯善能分別諸法相。於",
    "X65n1281_004:0221a27": "第一義而不動。方不落斷。不落常。而契空有雙融之",
    "X65n1281_004:0221b01": "中道。若以臨機不見師為面前參問之師。則宛立我",
    "X65n1281_004:0221b02": "人。說甚無生法忍耶。魔忍謂風穴於廓侍者處。雖悟",
    "X65n1281_004:0221b03": "三元而未至於要。安得不有再悟。若論三元三要。即",
    "X65n1281_004:0221b04": "使會得如臨濟一般。總名知解。不名為悟。若以此為",
    "X65n1281_004:0221b05": "悟。白雲千里萬里。即以三元三要論。元中必立要。無",
    "X65n1281_004:0221b06": "要不成元。豈有雖悟三元而未至於要之理。乃又引",
    "X65n1281_004:0221b07": "汾陽若人會此三句。已辦三元。更有三要語在。為證。",
    "X65n1281_004:0221b08": "豈知死在汾陽句下。被伊換&#x5374;眼睛。所為韓盧逐塊",
    "X65n1281_004:0221b09": "者。汾陽三句。曰嘉州打大像。陝府灌鐵牛。西河弄師",
    "X65n1281_004:0221b10": "子。此三句者。同耶。異耶。實法耶。非實法耶。臨濟分明",
    "X65n1281_004:0221b11": "說。一句中具三元。一元中具三要。而汾陽三句。各具",
    "X65n1281_004:0221b12": "一元。三要尚不在內。還須九句始具。有是理否。只因",
    "X65n1281_004:0221b13": "僧問如何是學人得力處。而答以嘉州打大像。夫自",
    "X65n1281_004:0221b14": "己得力處。如何&#x5374;問他人。這僧為具眼為不具眼。又",
    "X65n1281_004:0221b15": "問如何是學人轉身處。而答以陝府灌鐵牛。又問如",
    "X65n1281_004:0221b16": "何是學人親切處。而答以西河弄師子。如此三問。皆",
    "X65n1281_004:0221b17": "為就他人而&#x8994;自法。安得親切。於何轉身。有甚得力。",
    "X65n1281_004:0221b18": "於是更與一杓惡水。曰若人會此三句。已辦三元。更",
    "X65n1281_004:0221b19": "有三要語在。切在薦取。魔忍乃謂此無漸次中真漸",
    "X65n1281_004:0221b20": "次。無得失中真得失。豈非盲參瞎會。與這僧同一鼻",
    "X65n1281_004:0221b21": "孔。況汾陽此則公案。並未於切在薦取處。語絕。下文",
    "X65n1281_004:0221b22": "曰。不是等閑。與大眾頌出。曰三元三要事難分。得意",
    "X65n1281_004:0221b23": "忘言道易親。一句明明該萬象。重陽九日菊花新。還",
    "X65n1281_004:0221b24": "會麼。恁麼會得。不是性燥底衲僧。作麼生會好。魔忍",
    "X65n1281_004:0221c01": "於下半則公案。全不理會。只取上半則。作十成死句",
    "X65n1281_004:0221c02": "實法會。在汾陽雖非極則之談。乃經魔忍裁削。益令",
    "X65n1281_004:0221c03": "短氣。夫三元三要事難分。則非三句具三元明矣。得",
    "X65n1281_004:0221c04": "意忘言道易親。則所謂一句具三元門。一元中具三",
    "X65n1281_004:0221c05": "要之一句。并非執定語句之句為句。又明矣。又復自",
    "X65n1281_004:0221c06": "注云。一句明明該萬象。重陽九日菊花新。恁麼會得。",
    "X65n1281_004:0221c07": "猶嫌有此一句在。所以不是性燥底衲僧。今魔忍死",
    "X65n1281_004:0221c08": "在上半則語句下。謂是無漸次中真漸次。無得失中",
    "X65n1281_004:0221c09": "真得失。汾陽若見。當評為何等衲僧也。又引洞宗之",
    "X65n1281_004:0221c10": "語。士庶公侯一道看。貴賤尊卑明位次。謂知此乃可",
    "X65n1281_004:0221c11": "與言宗旨。轉見不堪。此二語。即屬別調。無足論者。可",
    "X65n1281_004:0221c12": "知伊未舉已前錯。且如嘉州陝府西河。孰貴而孰賤。",
    "X65n1281_004:0221c13": "大像鐵牛師子。孰尊而孰卑耶。必欲穿鑿附會。使天",
    "X65n1281_004:0221c14": "下後世。知宗旨之傳。屬在魔忍。所為作偽心勞日拙",
    "X65n1281_004:0221c15": "也。",
    "X65n1281_004:0221c16": "[0221c16] 魔忍曰。風穴垂示。於臨濟宗旨。如青天白日。無絲毫",
    "X65n1281_004:0221c17": "障翳盲者自不能見。關尹曰。不知道而妄意卜者。如",
    "X65n1281_004:0221c18": "射覆盂。高之存金存玉。中之存角存羽。[(白-日+田)/廾]之存瓦存",
    "X65n1281_004:0221c19": "石。是乎。非是乎。惟置物者知之。闢書之於濟上綱宗。",
    "X65n1281_004:0221c20": "實有類此。闢之而不得。復解之。解之而不通。又闢之。",
    "X65n1281_004:0221c21": "七闢三闢。其射覆也亦勞矣。",
    "X65n1281_004:0221c22": "[0221c22] 仰山上堂云。汝等諸人。各自迴光返照。莫記我言。汝",
    "X65n1281_004:0221c23": "無始劫來。背明投暗。妄想根深。卒難頓&#x39DE;。所以假設",
    "X65n1281_004:0221c24": "方便。奪汝&#x9E81;識。如將黃葉止啼。有什麼是處。亦如人",
    "X65n1281_004:0221c25": "將百種貨物。與金寶作一舖貨賣。祇擬輕重來機。所",
    "X65n1281_004:0221c26": "以道石頭是真金舖。我這裏是雜貸舖。有人來&#x8994;鼠",
    "X65n1281_004:0222a01": "糞。我亦拈與他。來&#x8994;黃金。我亦拈與他。學人觀仰山",
    "X65n1281_004:0222a02": "此則語句。則魔忍所引關尹子語。以非笑密雲不知",
    "X65n1281_004:0222a03": "宗旨者。其迷謬顯然。不須更說矣。夫學人果能拈得",
    "X65n1281_004:0222a04": "鼠糞。有少分相應處。自然冰消瓦解。覿體真鈍。玉轉",
    "X65n1281_004:0222a05": "珠回。光華圓滿。只因無始以來。滯&#x6BBB;迷封。只要黃金。",
    "X65n1281_004:0222a06": "羞稱鼠糞。不知盡大地是一箇鼠糞。並無黃金。所以",
    "X65n1281_004:0222a07": "歷劫沉淪。頭出頭沒。至若宗師為人。看孔著楔。或拈",
    "X65n1281_004:0222a08": "黃金。或拈鼠糞。都是善巧方便。不定法門。會得是金。",
    "X65n1281_004:0222a09": "不會是矢。即矢即金。即金即矢。非金非矢。是矢是金。",
    "X65n1281_004:0222a10": "如何可比射覆盂中。存金存玉。存角存羽。存瓦存石。",
    "X65n1281_004:0222a11": "實在置得之一物。正惟魔忍輩拾得狐唾狸涎。寶為",
    "X65n1281_004:0222a12": "黃金。藏在射覆盂下。聚集魔男魔女。更相誑惑。互相",
    "X65n1281_004:0222a13": "卜度。自稱識得盂下是第一異寶。識者便是宗師。不",
    "X65n1281_004:0222a14": "識者便是孟八郎漢。自誤不了。欲率天下後世禪侶。",
    "X65n1281_004:0222a15": "靡然向風。共飲毒乳。所以不得不辭而闢之耳。乃轉",
    "X65n1281_004:0222a16": "非笑闢之者不識盂下何物。魔民所置盂下之物。學",
    "X65n1281_004:0222a17": "道人何用識之。這箇。亦是金。亦是玉。亦是角。亦是羽。",
    "X65n1281_004:0222a18": "亦是瓦。亦是石。昭然萬目之前。而視之不見。樅然萬",
    "X65n1281_004:0222a19": "耳之內。而聽之不聞。不可卜射。無是。無非是。&#x7AEA;窮三",
    "X65n1281_004:0222a20": "際。橫&#x4E98;十方。莫高於天而不能覆。莫大於地而不能",
    "X65n1281_004:0222a21": "載。在盂即盂。而盂不覆盂。置物者亦物。而物不能置",
    "X65n1281_004:0222a22": "物。魔忍輩何由識得。若如金玉角羽瓦石之一定而",
    "X65n1281_004:0222a23": "不可轉移。存金則金。不可曰玉。存瓦則瓦。不可曰金。",
    "X65n1281_004:0222a24": "如是而曰是宗旨。則宗旨即成實法矣。若然則魔忍",
    "X65n1281_004:0222b01": "自勞。勝於射覆什倍。何謬妄之甚也。"
}