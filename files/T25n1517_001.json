{
    "T25n1517_001:0900c03": "No. 1517 [cf. No. 1518]",
    "T25n1517_001:0900c04": "佛母般若波羅蜜多圓集要義釋",
    "T25n1517_001:0900c05": "論卷第一",
    "T25n1517_001:0900c07": "三寶尊菩薩造",
    "T25n1517_001:0900c08": "大域龍菩薩造本論",
    "T25n1517_001:0900c09": "西天譯經三藏朝奉大夫試",
    "T25n1517_001:0900c10": "光祿卿傳法大師賜紫沙",
    "T25n1517_001:0900c11": "門臣施護等奉 詔譯",
    "T25n1517_001:0900c12": " 歸命般若波羅蜜，  出生一切諸佛母，",
    "T25n1517_001:0900c13": " 而彼般若勝所依，  畢竟無著滌諸垢。",
    "T25n1517_001:0900c14": " 為諸佛趣自性離，  令眾生喜勝相應，",
    "T25n1517_001:0900c15": " 能取所取二俱亡，  此中常性不可立。",
    "T25n1517_001:0900c16": " 由彼二取解脫故，  斷見常見悉遣除，",
    "T25n1517_001:0900c17": " 從一切智所出生，  稽首智能到彼岸。",
    "T25n1517_001:0900c18": "[0900c18] 我今於彼大域龍菩薩所造《佛母般若波羅",
    "T25n1517_001:0900c19": "蜜多圓集要義》中略釋行相，為令諸小智者",
    "T25n1517_001:0900c20": "思念是義，可略知故。如彼頌言：",
    "T25n1517_001:0900c21": "「勝慧等成就，  無二智如來，",
    "T25n1517_001:0900c22": " 彼中義相應，  彼聲教道二。」",
    "T25n1517_001:0900c23": "[0900c23] 此言「勝慧等」者，即慧彼岸到。勝慧謂聞思等",
    "T25n1517_001:0900c24": "慧。岸者，邊岸。到者，往而得到。謂由清淨妙",
    "T25n1517_001:0900c25": "慧能到彼岸。此中應問：何人能到？答：謂諸菩",
    "T25n1517_001:0900c26": "薩。彼何所成就邪？即般若波羅蜜多成就。成",
    "T25n1517_001:0900c27": "就者，成辦義，如是果性增上意樂所成辦故。",
    "T25n1517_001:0900c28": "如八千頌般若教等開示演說，是謂般若波",
    "T25n1517_001:0900c29": "羅蜜多成就，非於般若波羅蜜多聲中有所",
    "T25n1517_001:0900c30": "成故。若爾，當以何義說彼成就？所以頌言「無",
    "T25n1517_001:0901a01": "二智」。「無二」者，無有二相名為無二。是智無二，",
    "T25n1517_001:0901a02": "名無二智。如是所說，此中意者，般若波羅蜜",
    "T25n1517_001:0901a03": "多離能取、所取，即無二智，菩薩成就如是智",
    "T25n1517_001:0901a04": "故。若或於彼色等境中著所取相，彼能取心",
    "T25n1517_001:0901a05": "於無二智即有對礙。問：若諸菩薩如是成就",
    "T25n1517_001:0901a06": "般若波羅蜜多，何故今此不言如來？謂以如",
    "T25n1517_001:0901a07": "來於一切處勤修諸行得成佛故。論自答言",
    "T25n1517_001:0901a08": "「如來」。如來者，謂彼如來。彼者，即是般若波羅",
    "T25n1517_001:0901a09": "蜜多。如來者，如實而說，故名如來，以彼如是",
    "T25n1517_001:0901a10": "普離一切分別網故。般若波羅蜜多即是如",
    "T25n1517_001:0901a11": "來，此中無二亦無分別。無二者，如來不離般",
    "T25n1517_001:0901a12": "若波羅蜜多，亦不即般若波羅蜜多。何名無",
    "T25n1517_001:0901a13": "分別？謂如燈光此如是義。是故應當如實了",
    "T25n1517_001:0901a14": "知。如諸智者所說頌言：",
    "T25n1517_001:0901a15": "「非智離於空，  有少法可得；",
    "T25n1517_001:0901a16": " 此意言離者，  性離非遠離。",
    "T25n1517_001:0901a17": " 彼二空異識，  無少法可著；",
    "T25n1517_001:0901a18": " 二無實可轉，  二我性不立。」",
    "T25n1517_001:0901a19": "[0901a19] 由此證知，於如實相中世尊如是說。是故能",
    "T25n1517_001:0901a20": "知、所知若有性者，諸分別等有所依止。此應",
    "T25n1517_001:0901a21": "問云：若般若波羅蜜多成就無二智者，何故",
    "T25n1517_001:0901a22": "頌說教道二邪？頌自答言「彼中義相應，彼聲",
    "T25n1517_001:0901a23": "教道二」。「彼中」者，於彼聲中含教道二義。「相應」",
    "T25n1517_001:0901a24": "者，次第今說，謂彼所有教道二種，與般若波",
    "T25n1517_001:0901a25": "羅蜜多義和合相應。「彼聲教道二」者，「彼聲」之",
    "T25n1517_001:0901a26": "言如前已釋。「教道二」者，即是般若波羅蜜多",
    "T25n1517_001:0901a27": "方便，於彼聲中所含藏故，猶如種子在含藏",
    "T25n1517_001:0901a28": "位，其義亦然。如是當知，般若波羅蜜多聲說",
    "T25n1517_001:0901a29": "二種義：一者勝上；二者種類。彼勝上者，謂無",
    "T25n1517_001:0901b01": "二智相。其種類者，有二種類：即教道、自性。由",
    "T25n1517_001:0901b02": "是二種和合施設，當知乃有宣說表示。復由",
    "T25n1517_001:0901b03": "依止如是等故，此般若波羅蜜多中所有語",
    "T25n1517_001:0901b04": "義，開演三十二品無增無減。此中所說為遣",
    "T25n1517_001:0901b05": "十種分別散亂，又復顯示十六種空。復次頌",
    "T25n1517_001:0901b06": "曰：",
    "T25n1517_001:0901b07": "「依止及作用，  事業同起修，",
    "T25n1517_001:0901b08": " 分別相及罪，  稱讚如次說。」",
    "T25n1517_001:0901b09": "[0901b09] 如彼頌中有其六種，所謂依止、作用、事業、相、",
    "T25n1517_001:0901b10": "罪、稱讚等。此中云何？次第今說。",
    "T25n1517_001:0901b11": "[0901b11] 所言「依止」者，謂佛世尊最初說智。由彼如是",
    "T25n1517_001:0901b12": "所依止故，所有甚深法門而能相續演說，非",
    "T25n1517_001:0901b13": "須菩提等彼能說者能為如是和合依止。問：",
    "T25n1517_001:0901b14": "佛所說智，其相云何？答：如佛於《八千頌般若",
    "T25n1517_001:0901b15": "經》初作如是言「須菩提！隨汝樂說諸菩薩摩",
    "T25n1517_001:0901b16": "訶薩般若波羅蜜多，應當發起如菩薩摩訶",
    "T25n1517_001:0901b17": "薩般若波羅蜜多出生等」。為由如是佛威神",
    "T25n1517_001:0901b18": "力所建立故，彼須菩提乃能如是宣說般若",
    "T25n1517_001:0901b19": "波羅蜜多而無障礙。此中如是所說諸義，說",
    "T25n1517_001:0901b20": "彼經中第一品故。",
    "T25n1517_001:0901b21": "[0901b21] 所言「作用」者，即增上作用。謂佛說智為增上",
    "T25n1517_001:0901b22": "故，為說此法起說作用，即菩薩等眾作用次",
    "T25n1517_001:0901b23": "第。由如是故，乃能發起宣說此法。",
    "T25n1517_001:0901b24": "[0901b24] 所言「事業」者，謂即所作事業。如是發起，由此",
    "T25n1517_001:0901b25": "般若波羅蜜多教。如是安住，是故勤勇起修，",
    "T25n1517_001:0901b26": "除遣十種分別散亂法，及次第分別十六種",
    "T25n1517_001:0901b27": "空。如是應知。[0901b27] 所言「相」者，標表為義。又相即形",
    "T25n1517_001:0901b28": "相。此中云何？謂若菩薩於此般若波羅蜜多",
    "T25n1517_001:0901b29": "法門，若書時、若讀時，或有人等起疑心者，當",
    "T25n1517_001:0901c01": "知皆是魔事等相。若不退轉，是菩薩相。",
    "T25n1517_001:0901c02": "[0901c02] 所言「罪」者，謂於此法作障難事及謗正法等，",
    "T25n1517_001:0901c03": "或於般若波羅蜜多而生毒想。此等皆是感",
    "T25n1517_001:0901c04": "招罪報。",
    "T25n1517_001:0901c05": "[0901c05] 所言「稱讚」者，謂稱讚果。如經云「若有人以滿",
    "T25n1517_001:0901c06": "三千大千世界七寶持用布施；若人於此般",
    "T25n1517_001:0901c07": "若波羅蜜多受持等者，其福勝彼」。此中復說",
    "T25n1517_001:0901c08": "何義而為依止？故有頌言：",
    "T25n1517_001:0901c09": "「具信以為體，  師資互證說，",
    "T25n1517_001:0901c10": " 說時說處等，  得自量成就。」",
    "T25n1517_001:0901c11": "[0901c11] 此中云何？所言「具信」等者，信謂信心清淨，謂",
    "T25n1517_001:0901c12": "諸菩薩由彼信故，於甚深教能生勝解。彼信",
    "T25n1517_001:0901c13": "有故，名為具信。彼信具故，而能為體，體謂",
    "T25n1517_001:0901c14": "身體。譬如有身為因，乃能相續修作諸行，信",
    "T25n1517_001:0901c15": "義亦然。所言「師資互證說」者，謂世尊大師宣",
    "T25n1517_001:0901c16": "說此法，菩薩等資亦各宣說。如是說已，如應",
    "T25n1517_001:0901c17": "表示。所言「說時說處等」者，「時」者，所謂和合所",
    "T25n1517_001:0901c18": "作表示說時，各別決定印持所得處義應知。",
    "T25n1517_001:0901c19": "問：彼說法者當得何義？頌自答言「得自量成",
    "T25n1517_001:0901c20": "就」。其義云何？「自」者己義，「量」謂自量，自所得",
    "T25n1517_001:0901c21": "量無相違故。「成就」者成辦義，謂說法者諸所",
    "T25n1517_001:0901c22": "說事悉成辦故。如彼頌言：",
    "T25n1517_001:0901c23": "「說法者應知，  世間時處二；",
    "T25n1517_001:0901c24": " 說者有同證，  然後得如量。」",
    "T25n1517_001:0901c25": "[0901c25] 此中云何？所言「說法者」，謂說法人。「世間時處",
    "T25n1517_001:0901c26": "二」者，謂於世間相中先當了知說時說處，然",
    "T25n1517_001:0901c27": "後依智如理而說。問：此何等說？頌自答言「說",
    "T25n1517_001:0901c28": "者有同證」，謂有同證和合說故。問：云何得如",
    "T25n1517_001:0901c29": "量？答：所謂得此真實言量，非今所說時處等",
    "T25n1517_001:0902a01": "義。此中復以何義印可三十二品？故有頌言：",
    "T25n1517_001:0902a02": "「一切如是集，  我聞等所說，",
    "T25n1517_001:0902a03": " 和合如是義，  最上三十二。」",
    "T25n1517_001:0902a04": "[0902a04] 此言「一切如是」等者，「一切」者普盡義。何等普",
    "T25n1517_001:0902a05": "盡？謂如是聚集、我聞等聚集。「如是」者，謂如是",
    "T25n1517_001:0902a06": "所作、如是此法。所言「我聞等」者，「我」者自相所",
    "T25n1517_001:0902a07": "成，「聞」謂聽聞，即聽聞此法。此中總意，若如",
    "T25n1517_001:0902a08": "是、若我、若聞等總聚而成，故云如是我聞等。",
    "T25n1517_001:0902a09": "問：所云等者，等取何義？答：等者等攝時處，所",
    "T25n1517_001:0902a10": "言說者說謂說示，是故此中說彼如是我聞",
    "T25n1517_001:0902a11": "等。所言「和合如是義」者，謂彼說者若作若非",
    "T25n1517_001:0902a12": "作，彼等和合從初次第宣說如是，最上義故。",
    "T25n1517_001:0902a13": "最上者，最極勝上。彼言說體者謂言詮故。問：",
    "T25n1517_001:0902a14": "此何所說？頌自答言「最上三十二」。三十二",
    "T25n1517_001:0902a15": "者，數量決定，謂說如是數中義故，是故當知",
    "T25n1517_001:0902a16": "此中所說亦無減少。問：《十萬頌般若波羅蜜",
    "T25n1517_001:0902a17": "多經》中說多種空，此《八千頌般若波羅蜜多",
    "T25n1517_001:0902a18": "經》中說十六空，與彼所說如何齊等？為有此",
    "T25n1517_001:0902a19": "疑，故頌止言：",
    "T25n1517_001:0902a20": "「分別十六相，  空如其次第，",
    "T25n1517_001:0902a21": " 八千頌中說，  了異方便說。」",
    "T25n1517_001:0902a22": "[0902a22] 此言「分別」等者，重重分類所區別故，名為分",
    "T25n1517_001:0902a23": "別。又分別者，即種類義。彼種類者，種種性義。",
    "T25n1517_001:0902a24": "此中何所分別？謂分別空。分別何等空？即十",
    "T25n1517_001:0902a25": "六空。十六者，數之分限。此說十六空與彼《十",
    "T25n1517_001:0902a26": "萬頌般若經》中所說義自齊等。頌云「八千頌",
    "T25n1517_001:0902a27": "中說」者，是即《八千頌般若經》中所說。彼如何",
    "T25n1517_001:0902a28": "說？是故頌言「如其次第」。如次者，不過越義。何",
    "T25n1517_001:0902a29": "法不過越？謂說空之聲，故下頌言「了異方便",
    "T25n1517_001:0902b01": "說」。其義云何？異者謂別異法。於彼別異法中",
    "T25n1517_001:0902b02": "取其方便，是故說者異方便說。了者了知，應",
    "T25n1517_001:0902b03": "當如是分別了知，所謂了知此異方便分別",
    "T25n1517_001:0902b04": "說空。復次頌言：",
    "T25n1517_001:0902b05": "「今此八千頌，  如說義無減，",
    "T25n1517_001:0902b06": " 隨所樂頌略，  如是義如說。」",
    "T25n1517_001:0902b07": "[0902b07] 此言「今此八千頌」者，指法應知。言「無減」者，謂",
    "T25n1517_001:0902b08": "無缺減。何等無減？謂如說義。即如其所說，義",
    "T25n1517_001:0902b09": "自圓滿。或有問云：此中所說，何故頌略？頌自",
    "T25n1517_001:0902b10": "答言「隨所樂頌略」。今此但說八千頌者，為彼",
    "T25n1517_001:0902b11": "聽者最勝意樂所宜聞故，是故頌略。略謂少",
    "T25n1517_001:0902b12": "略。所言「如是義如說」者，謂即如是所說之義。",
    "T25n1517_001:0902b13": "彼復云何？頌言「如說」。如說者，謂如其言說。如",
    "T25n1517_001:0902b14": "是所說如理成就。非般若波羅蜜多法中義",
    "T25n1517_001:0902b15": "有差別，但為軟中上品所有根性隨欲攝受，",
    "T25n1517_001:0902b16": "是故世尊由此因故，少略說此般若波羅蜜",
    "T25n1517_001:0902b17": "多，如其次第以異方便說十六空，如是所說",
    "T25n1517_001:0902b18": "顯明開示。復次頌言：",
    "T25n1517_001:0902b19": "「菩薩我不見，  此說實寂默；",
    "T25n1517_001:0902b20": " 能受內諸事，  彼說即為空。」",
    "T25n1517_001:0902b21": "[0902b21] 此言「菩提薩埵」等者，菩提及薩埵，此即是菩",
    "T25n1517_001:0902b22": "提薩埵。菩提者，謂無二智；薩埵，即求菩提者，",
    "T25n1517_001:0902b23": "而此薩埵名菩提薩埵。即彼菩提薩埵，我不",
    "T25n1517_001:0902b24": "可見亦不可得。「我」者己義。所言「此說實寂默」",
    "T25n1517_001:0902b25": "者，「此」者如是義，「說」謂言說，「實」者真實即勝義",
    "T25n1517_001:0902b26": "諦，「寂默」者即是世尊，謂佛世尊身語意業皆",
    "T25n1517_001:0902b27": "相應寂默故。如是等說由佛威神所加持故，",
    "T25n1517_001:0902b28": "令須菩提能於此中說是語義。所言「彼說即",
    "T25n1517_001:0902b29": "為空」等者，「彼」者即彼世尊，「說」謂說示，謂佛世",
    "T25n1517_001:0902c01": "尊說此為空。說何法為空？所以頌言「能受內",
    "T25n1517_001:0902c02": "諸事」等。「內諸事」者，所謂眼等內六根處名內",
    "T25n1517_001:0902c03": "諸事。以彼愚夫執實，能受世尊說，彼內事皆",
    "T25n1517_001:0902c04": "空。又新發意菩薩於中分別有實自性。如是",
    "T25n1517_001:0902c05": "等言，說內空竟。復次頌言：",
    "T25n1517_001:0902c06": "「色及色自性，  此說亦復空；",
    "T25n1517_001:0902c07": " 此等外諸處，  所受分皆止。」",
    "T25n1517_001:0902c08": "[0902c08] 此言「色及色自性」等者，謂色聲等外六境處；",
    "T25n1517_001:0902c09": "又色者即是色處。所言「色自性」者，色謂自色，",
    "T25n1517_001:0902c10": "如所有相彼相不生，以不生故即自性空。然",
    "T25n1517_001:0902c11": "彼自性亦不可壞，譬如人角，其義應知。所言",
    "T25n1517_001:0902c12": "「此說」者，謂此如是說、如是等言。復次此中世",
    "T25n1517_001:0902c13": "尊皆止，止者不作義。問：止何法邪？頌自答言",
    "T25n1517_001:0902c14": "「此等外諸處」。此復云何？外諸處者謂色等境，",
    "T25n1517_001:0902c15": "外諸分位皆悉無實。而彼異生執有如是實",
    "T25n1517_001:0902c16": "所受性，是故此中止此語義。如是等言說外",
    "T25n1517_001:0902c17": "空竟。復說後空，如彼頌言：",
    "T25n1517_001:0902c18": "「色等相彼身，  安住及相離；",
    "T25n1517_001:0902c19": " 向義若彼見，  彼內即無實。」",
    "T25n1517_001:0902c20": "[0902c20] 此言「色等相彼身」者，此中云何是彼身？所謂",
    "T25n1517_001:0902c21": "內外二色處是即彼身。所言「安住」者，即是器",
    "T25n1517_001:0902c22": "世間，各別依止安住故名安住。所言「相」者，謂",
    "T25n1517_001:0902c23": "三十二大士表相。所言「離」者，彼如上說皆悉",
    "T25n1517_001:0902c24": "離故；離即空義。所言「向義」者，向謂已往，已往",
    "T25n1517_001:0902c25": "之義名為向義。何等法是向義？如上頌言色",
    "T25n1517_001:0902c26": "等相。此復云何？謂若如是內外色處皆悉無",
    "T25n1517_001:0902c27": "相，即彼如是了知空義。如是聲義是故應知。",
    "T25n1517_001:0902c28": "今此頌中先說三種空，所謂內外空、大空、相",
    "T25n1517_001:0902c29": "空，次說空空。如頌所言「若彼見，彼內即無實」，",
    "T25n1517_001:0903a01": "「若」者即若所有義，謂所有空智。「彼」者即彼身",
    "T25n1517_001:0903a02": "等。「見」者知義，知即了知。此中意者，謂知空智",
    "T25n1517_001:0903a03": "了境空已，即此空智於內無實而無所有，何",
    "T25n1517_001:0903a04": "況餘法有依止性。此句如是說空空竟。此中",
    "T25n1517_001:0903a05": "復說自性空，如彼頌言：",
    "T25n1517_001:0903a06": "「彼諸內空性，  自性亦復空；",
    "T25n1517_001:0903a07": " 所有識相種，  即起我悲智。」",
    "T25n1517_001:0903a08": "[0903a08] 此言「彼諸內空性」等者，謂即所有內諸處空",
    "T25n1517_001:0903a09": "性相續此說。所言「自性亦復空」者，「自性」者種",
    "T25n1517_001:0903a10": "性義，由彼如是顯明識相等。所言「所有識相",
    "T25n1517_001:0903a11": "種」者，「所有」謂若所有義，此中若識相、若識性，",
    "T25n1517_001:0903a12": "彼等種性即我悲智生。「悲」者，欲令他苦得離",
    "T25n1517_001:0903a13": "散故。「智」者，即擇法相。若悲等、若智等，是謂悲",
    "T25n1517_001:0903a14": "智。「我」者自相義，即自所有悲智二種。此意總",
    "T25n1517_001:0903a15": "說內識處等自性空故。復次後說二種空義，",
    "T25n1517_001:0903a16": "如彼頌言：",
    "T25n1517_001:0903a17": "「不生亦不滅，  有情此等明；",
    "T25n1517_001:0903a18": " 有情生死欲，  彼說即為空。」",
    "T25n1517_001:0903a19": "[0903a19] 此言「不生亦不滅」等四句頌文，此中合釋二",
    "T25n1517_001:0903a20": "種空義。所言「不生」者，彼《八千頌般若經》中說",
    "T25n1517_001:0903a21": "不生言，此止其生。此中意者，謂本來不生性。",
    "T25n1517_001:0903a22": "生若無性，滅亦無性。彼前性不生，後性亦不",
    "T25n1517_001:0903a23": "滅。問：此等云何？故頌答言「有情」。「有情」者即五",
    "T25n1517_001:0903a24": "蘊身命。「有」謂有彼物性，「情」謂自所作性，和合",
    "T25n1517_001:0903a25": "而言故曰有情。「明」謂顯明。此中意說，若有情、",
    "T25n1517_001:0903a26": "若生死，彼二皆空，是義顯明。而諸有情無有",
    "T25n1517_001:0903a27": "邊際，死此生彼六趣循環，無有窮盡輪轉生",
    "T25n1517_001:0903a28": "死。此生死者即是輪迴。如是行相，有情即生",
    "T25n1517_001:0903a29": "死，釋義應知。問：此何人說邪？頌答言「彼」。「彼",
    "T25n1517_001:0903b01": "者」，即彼如來，真實說故。彼何所說？所謂說空，",
    "T25n1517_001:0903b02": "即有情、生死二種空故。然彼無性，此中亦離，",
    "T25n1517_001:0903b03": "如執彼無性，此亦不然。若爾，何故頌言「欲」邪？",
    "T25n1517_001:0903b04": "「欲」者樂欲義，謂即有情、生死二欲。若如是所",
    "T25n1517_001:0903b05": "欲畢竟，彼如是真實。如是等言說二種空義，",
    "T25n1517_001:0903b06": "謂畢竟空、無際空。問：何名無際？無際者，謂無",
    "T25n1517_001:0903b07": "有初際及無初分。此無際說空，故名無際空。",
    "T25n1517_001:0903b08": "如佛所言生死先際不可表示，故復說後空，",
    "T25n1517_001:0903b09": "如彼頌言：",
    "T25n1517_001:0903b10": "「佛法不可見，  菩薩法亦然；",
    "T25n1517_001:0903b11": " 此等如所說，  空彼十力等。」",
    "T25n1517_001:0903b12": "[0903b12] 此言「佛法不可見」等者，「佛法」者即諸佛法，所",
    "T25n1517_001:0903b13": "謂十八不共、十力等法。如是之法，以清淨妙",
    "T25n1517_001:0903b14": "慧觀不可見亦不可得。彼如是故，所有分別",
    "T25n1517_001:0903b15": "而為對礙。所言「菩薩法亦然」者，即諸菩薩法，",
    "T25n1517_001:0903b16": "所謂布施等諸波羅蜜多種種行相，入真實",
    "T25n1517_001:0903b17": "智如理而觀亦無所見。所言「此等如所說，空",
    "T25n1517_001:0903b18": "彼十力等」者，此「等」者謂此如是等教，「如所說",
    "T25n1517_001:0903b19": "者」即如其所說。問：此說何等法？頌自答言「彼",
    "T25n1517_001:0903b20": "十力等」，指上所明十力等法。所言「等」者，等攝",
    "T25n1517_001:0903b21": "十八不共法。又問：此法何所說邪？答：所謂說",
    "T25n1517_001:0903b22": "空，空者自相離故。此中如是等，說一切法空",
    "T25n1517_001:0903b23": "竟。復說後空，如彼頌言：",
    "T25n1517_001:0903b24": "「別別所有法，  此說遍計性；",
    "T25n1517_001:0903b25": " 彼勝義非有，  諸法如是說。」",
    "T25n1517_001:0903b26": "[0903b26] 此言「別別所有法，此說遍計性」等者，此破遍",
    "T25n1517_001:0903b27": "計性。「別別」者即各各義，謂此所有遍計性故。",
    "T25n1517_001:0903b28": "「遍計」者取著義。取著何法？即色等法。「此」者如",
    "T25n1517_001:0903b29": "是義。「說」謂言說。此中總意，謂各別諸法，勝義",
    "T25n1517_001:0903c01": "諦中彼非有故，是故頌言「彼勝義非有，諸法",
    "T25n1517_001:0903c02": "如是說」。「勝義非有」者，即勝義諦中無自性故。",
    "T25n1517_001:0903c03": "問：何法無自性？答：謂色等諸法。「如是說」者，即",
    "T25n1517_001:0903c04": "此如是說。問：何人如是說？答：佛作如是說。觀",
    "T25n1517_001:0903c05": "彼所有勝義相空，彼相即是遍計性空，非唯",
    "T25n1517_001:0903c06": "能取相於勝義諦中說彼空故。如是等說勝",
    "T25n1517_001:0903c07": "義空竟。",
    "T25n1517_001:0903c08": "[0903c08] 此如是說義自明顯然。造釋者別說頌曰：",
    "T25n1517_001:0903c09": " 彼彼遍計性，  處處皆執著；",
    "T25n1517_001:0903c10": " 此如是遍計，  自性無所有。"
}