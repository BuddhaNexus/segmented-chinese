{
    "T02n0142a_001:0863c15": "佛說玉耶女經",
    "T02n0142a_001:0863c17": "失譯人名附西晉錄",
    "T02n0142a_001:0863c18": "聞如是：一時，佛在舍衛國祇樹給孤獨園。爾",
    "T02n0142a_001:0863c19": "時，長者給孤獨，為子取婦，得豪貴長者家女，",
    "T02n0142a_001:0863c20": "端正無雙，憍豪慠慢，不以婦禮承事姑嫜、夫",
    "T02n0142a_001:0863c21": "主。給孤獨家議曰：「其婦憍慢，當以何法而教",
    "T02n0142a_001:0863c22": "訓之？若以杖捶，非善法也；若無訓教，其罪日",
    "T02n0142a_001:0863c23": "增。長者！唯佛大聖善能教訓，辦供設齋食，明",
    "T02n0142a_001:0863c24": "日請佛。」佛即受請。明日佛來將諸徒眾，給孤",
    "T02n0142a_001:0863c25": "獨家盡出禮佛，玉耶不出。佛即放大光明紫",
    "T02n0142a_001:0863c26": "磨金色，照玉耶室內，佛現三十二相、八十種",
    "T02n0142a_001:0863c27": "好，玉耶見佛光明相貌，即大驚怖，生畏懼心",
    "T02n0142a_001:0863c28": "便出禮佛。佛告玉耶：「女人之法，不當以倚端",
    "T02n0142a_001:0863c29": "正而生憍慢，形貌端正，非為端正，唯心行端",
    "T02n0142a_001:0864a01": "正，人所愛敬，是為端正，不得以倚面貌端正",
    "T02n0142a_001:0864a02": "憍慢自恣，後生卑賤為人走使。」",
    "T02n0142a_001:0864a03": "佛告玉耶：「女人之法，有三鄣十惡，不自覺知？」",
    "T02n0142a_001:0864a04": "玉耶白佛：「何等三鄣十惡？」佛告玉耶：「一者小",
    "T02n0142a_001:0864a05": "時父母所鄣，二者出嫁夫主所鄣，三者老時",
    "T02n0142a_001:0864a06": "兒子所鄣，是為三鄣。何等十惡？一者生時父",
    "T02n0142a_001:0864a07": "母不憙。二者養育無味。三者常憂嫁娶失禮。",
    "T02n0142a_001:0864a08": "四者處處畏人。五者與父母別離。六者倚他",
    "T02n0142a_001:0864a09": "門戶。七者懷妊甚難。八者產生時難。九者常",
    "T02n0142a_001:0864a10": "畏夫主。十者恒不得自在，是為十惡。」玉耶聞",
    "T02n0142a_001:0864a11": "佛說三鄣十惡，身心戰悚，白佛言：「唯願世尊，",
    "T02n0142a_001:0864a12": "教我作婦之法。」佛告玉耶：「作婦之法，當有五",
    "T02n0142a_001:0864a13": "等。何謂為五？一如母婦，二如臣婦，三如妹",
    "T02n0142a_001:0864a14": "婦，四者婢婦，五者夫婦。何謂母婦？愛夫如",
    "T02n0142a_001:0864a15": "子故，名母婦。何謂臣婦？事夫如君故，名臣",
    "T02n0142a_001:0864a16": "婦。何謂妹婦？事夫如兄故，名妹婦。何謂婢",
    "T02n0142a_001:0864a17": "婦？事夫如妾故，名婢婦。何謂夫婦？背親向",
    "T02n0142a_001:0864a18": "踈永離所生，恩愛親昵同心異形，尊奉敬慎",
    "T02n0142a_001:0864a19": "無憍慢情，善事內外家殷豐盈，待接賓客稱",
    "T02n0142a_001:0864a20": "揚善名，是為夫婦之道。」佛告玉耶：「奉事姑嫜",
    "T02n0142a_001:0864a21": "夫主，亦有五善三惡。」玉耶白佛：「何等五善三",
    "T02n0142a_001:0864a22": "惡？」佛告玉耶言：「一者晚眠早起修治家事，所",
    "T02n0142a_001:0864a23": "有美膳莫自向口，先進姑嫜、夫主。二者看視",
    "T02n0142a_001:0864a24": "家物，莫令漏失。三者慎其口語忍辱少瞋。四",
    "T02n0142a_001:0864a25": "者矜莊誡慎，恒恐不及。五者一心恭孝姑嫜",
    "T02n0142a_001:0864a26": "夫主，使有善名，親族歡喜為人所譽，是為五",
    "T02n0142a_001:0864a27": "善。何者三惡？一者未冥早眠日出不起，夫主",
    "T02n0142a_001:0864a28": "訶瞋反見嫌罵。二者好食自噉，惡食便與姑",
    "T02n0142a_001:0864a29": "嫜夫主，姦色欺詐妖邪萬端。三者不念生活，",
    "T02n0142a_001:0864b01": "遊冶世間，道他好醜求人長短，鬪亂口舌，親",
    "T02n0142a_001:0864b02": "族憎嫉，為人所賤，是為三惡。」玉耶聞佛說五",
    "T02n0142a_001:0864b03": "善三惡，信敬歡喜心生慚愧，白佛言：「弟子愚",
    "T02n0142a_001:0864b04": "癡，未見佛時，未聞法時，施自愆咎無量，及諸",
    "T02n0142a_001:0864b05": "障礙不自覺知；今得聞說，開悟意解，乃知先",
    "T02n0142a_001:0864b06": "來所行為非，自今已去，改往修來順尊所說，",
    "T02n0142a_001:0864b07": "不復敢違。唯願聖尊，慈愍救濟聽我懺悔，得",
    "T02n0142a_001:0864b08": "除愆咎，受我五戒得為弟子。」佛言：「善哉！玉耶！",
    "T02n0142a_001:0864b09": "聽汝懺悔，莫復更作，垂賜戒法敬奉修行。」佛",
    "T02n0142a_001:0864b10": "言：「諦聽善思念之。」玉耶言：「唯然世尊！願樂受",
    "T02n0142a_001:0864b11": "持。」佛告玉耶：「持一戒者，身手不殺恩及群生。",
    "T02n0142a_001:0864b12": "持二戒者，清淨仁讓不盜，減己濟眾。持三戒",
    "T02n0142a_001:0864b13": "者，貞潔不婬行無沾污。持四戒者，不得妄語",
    "T02n0142a_001:0864b14": "乃至戲笑。持五戒者，遠酒不飲不犯眾惡。護",
    "T02n0142a_001:0864b15": "持禁戒，如救頭然；自觀身形不得久住，危命",
    "T02n0142a_001:0864b16": "如電速，如風過庭；少壯必衰，莫恃姿容，當勤",
    "T02n0142a_001:0864b17": "精進棄捨世榮，如菩薩法。汝今修行，可得至",
    "T02n0142a_001:0864b18": "佛，佛道不可不學，經不可不聽。吾今得佛，稱",
    "T02n0142a_001:0864b19": "善所致大乘教，無男無女，樂聞法者，隨願所",
    "T02n0142a_001:0864b20": "得。」玉耶白佛言：「世尊！其善婦者，當得何榮？",
    "T02n0142a_001:0864b21": "其惡婦者，當得何咎？」佛告玉耶：「其善婦者，現",
    "T02n0142a_001:0864b22": "世榮譽親族敬念，受福生天，天上壽盡還生",
    "T02n0142a_001:0864b23": "世間，王侯子孫在所生處，一切尊敬。其惡婦",
    "T02n0142a_001:0864b24": "者，是人憎嫉無不厭患，欲令早死，命終當墮",
    "T02n0142a_001:0864b25": "地獄畜生奴婢，展轉其中無有出期。」玉耶聞",
    "T02n0142a_001:0864b26": "說善惡婦法，心生畏懼，懇惻修行即得道跡，",
    "T02n0142a_001:0864b27": "彫刻、錦繡、作珠寶帳，懸繒幡蓋、燒眾名香，遶",
    "T02n0142a_001:0864b28": "塔歌唄聲徹十方，見者隨喜稽首廟堂。阿難",
    "T02n0142a_001:0864b29": "白佛言：「當何名此經？」佛言：「此經名教化女人，",
    "T02n0142a_001:0864c01": "名玉耶經。若女人得聞此經，受持讀誦如法",
    "T02n0142a_001:0864c02": "修行，捨是女身不得更受。」說是經時，大眾歡",
    "T02n0142a_001:0864c03": "喜，作禮奉行。",
    "T02n0142a_001:0864c04": "佛說玉耶女經"
}