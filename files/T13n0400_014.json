{
    "T13n0400_014:0510a13": "佛說海意菩薩所問淨印法門經",
    "T13n0400_014:0510a14": "卷第十四",
    "T13n0400_014:0510a16": "譯經三藏朝散大夫試鴻臚卿光梵",
    "T13n0400_014:0510a17": "大師賜紫沙門臣惟淨等奉 詔譯",
    "T13n0400_014:0510a18": "[0510a18] 「◎復次，海意！我今復以喻明斯義。譬如世間，",
    "T13n0400_014:0510a19": "或有二人：一被金剛堅固甲冑，入於大火熾",
    "T13n0400_014:0510a20": "焰聚中；一被枯草而為甲冑，入於大火熾焰",
    "T13n0400_014:0510a21": "聚中。海意！於汝意云何？彼二人中，何人為",
    "T13n0400_014:0510a22": "火所焚？何人不為火焚？」[0510a22] 海意白佛言：「世尊！若",
    "T13n0400_014:0510a23": "被金剛甲冑之者，雖入大火熾焰聚中，以其",
    "T13n0400_014:0510a24": "堅固甲冑能善作護，是人不為火焚。世尊！若",
    "T13n0400_014:0510a25": "被枯草為甲冑者，入大火中，是人決定為其",
    "T13n0400_014:0510a26": "所焚。何以故？為彼枯草於熾焰中力無能護。」",
    "T13n0400_014:0510a27": "[0510a27] 佛言：「海意！彼身所被金剛甲冑入大火中",
    "T13n0400_014:0510a28": "不為焚者，即是菩薩，常以大慈大悲而為",
    "T13n0400_014:0510a29": "甲冑，內心堅固金剛力護解脫眾生，所緣誓",
    "T13n0400_014:0510b01": "願曾不棄捨，雖常觀察一切法空、無相、無願、",
    "T13n0400_014:0510b02": "無作、無生、無起，入於空寂三摩地中，而常超",
    "T13n0400_014:0510b03": "越聲聞、緣覺正位，不求得果。於彼定中，雖",
    "T13n0400_014:0510b04": "受勝味而不嗜著，還從定起；從定起已，嚴",
    "T13n0400_014:0510b05": "淨佛土，成熟眾生，圓滿佛智。海意！彼以枯草",
    "T13n0400_014:0510b06": "而為甲冑入大火中為所焚者，即是聲聞乘",
    "T13n0400_014:0510b07": "人，於諸行中而生怖畏，復觀三有熾然不息，",
    "T13n0400_014:0510b08": "棄捨眾生遠離大悲，於寂靜三摩地中，生味",
    "T13n0400_014:0510b09": "著已，無所容受。若復不得第八果證，能起",
    "T13n0400_014:0510b10": "是定者，無有是處。何以故？聲聞乘人於其",
    "T13n0400_014:0510b11": "福行、罪行、不動行中不能修習；諸菩薩者，能",
    "T13n0400_014:0510b12": "於無量福智行中修習成熟，不於中間取證",
    "T13n0400_014:0510b13": "實際，畢竟圓滿一切佛法。海意！是故菩薩於",
    "T13n0400_014:0510b14": "空、無相、無願、無作法中，常生大火熾焰之想，",
    "T13n0400_014:0510b15": "雖於此法審伺察已，而復於是法中起智善",
    "T13n0400_014:0510b16": "行，終不取證實際，是故諸菩薩不成熟善根",
    "T13n0400_014:0510b17": "不應修習。[0510b17] 「海意！菩薩成熟善根者，謂於甚",
    "T13n0400_014:0510b18": "深佛法之中如理修行，不於中間取證實際，",
    "T13n0400_014:0510b19": "此即名為成熟善根。何故如是？以彼菩薩俱",
    "T13n0400_014:0510b20": "為成熟大乘之法，漸向、漸入、漸復增勝，非餘",
    "T13n0400_014:0510b21": "乘法而成熟之。海意！如陶家輪，日光未照，未",
    "T13n0400_014:0510b22": "成熟時，但是坏模，無有諸器用之名；後成熟",
    "T13n0400_014:0510b23": "已乃可得彼器用之名。菩薩亦復如是，雖復",
    "T13n0400_014:0510b24": "廣多修諸善根，若不迴向於一切智，即不",
    "T13n0400_014:0510b25": "能得波羅蜜多之名；若復迴向一切智者，",
    "T13n0400_014:0510b26": "乃得波羅蜜多之名。海意！又如妙好真金，",
    "T13n0400_014:0510b27": "未經工作，即不能得莊嚴具名，但名真金；若",
    "T13n0400_014:0510b28": "經工作得成熟已，乃可得諸莊嚴具名。菩薩",
    "T13n0400_014:0510b29": "亦復如是，所修善根，若不迴向於一切智，",
    "T13n0400_014:0510c01": "即不能得波羅蜜多之名；若復迴向一切智",
    "T13n0400_014:0510c02": "者，乃得波羅蜜多之名。海意！以是緣故，而",
    "T13n0400_014:0510c03": "諸菩薩常當運發廣大之心成熟諸善，隨所",
    "T13n0400_014:0510c04": "成熟諸善根已，即當迴向於一切智。以其",
    "T13n0400_014:0510c05": "迴向一切智故，菩薩當於甚深法中如理修",
    "T13n0400_014:0510c06": "行，不於中間取證實際。」",
    "T13n0400_014:0510c07": "[0510c07] 爾時，海意菩薩復白佛言：「世尊！諸菩薩者難",
    "T13n0400_014:0510c08": "作能作，善能防護諸有過失，於所作中不生",
    "T13n0400_014:0510c09": "過染。世尊！若諸菩薩具於善巧方便之者，",
    "T13n0400_014:0510c10": "即能迴向。所以者何？菩薩有方便故，雖入",
    "T13n0400_014:0510c11": "禪定解脫三摩地三摩&#x9262;底中，而不為禪定",
    "T13n0400_014:0510c12": "解脫三摩地三摩&#x9262;底過失所著。彼具善巧",
    "T13n0400_014:0510c13": "方便而能現諸所作，不墮無作見中；善住諸",
    "T13n0400_014:0510c14": "法平等之性，若有趣向邪定聚中諸眾生類，",
    "T13n0400_014:0510c15": "菩薩為說正定聚法。而彼菩薩為令圓滿眾",
    "T13n0400_014:0510c16": "生願故，自亦不住正定聚中。」",
    "T13n0400_014:0510c17": "[0510c17] 佛告海意菩薩言：「如是，如是！如汝所說。菩",
    "T13n0400_014:0510c18": "薩於一切處，常應修習善巧方便。何以故？",
    "T13n0400_014:0510c19": "海意！善巧方便者，即是菩薩菩提。若無善",
    "T13n0400_014:0510c20": "巧方便，即不成菩提。譬如世間於一器中置",
    "T13n0400_014:0510c21": "三種色：一者、青色；二者、赤色；三者、黃金色。",
    "T13n0400_014:0510c22": "是三種色，同一器中染三種衣：一者、毳衣染",
    "T13n0400_014:0510c23": "其青色；二者、[疊*毛]衣染其赤色；三者、無價上妙",
    "T13n0400_014:0510c24": "天衣染黃金色。彼三種衣，於一器中，從彼",
    "T13n0400_014:0510c25": "染師所治事已，隨諸意樂皆得妙色，須青得",
    "T13n0400_014:0510c26": "青，須赤得赤，須黃得黃，然其染器曾無分",
    "T13n0400_014:0510c27": "別。海意！其染器者即是空、無相、無願。有三",
    "T13n0400_014:0510c28": "種人合一器中者：一、聲聞乘人；二、緣覺乘人；",
    "T13n0400_014:0510c29": "三、大乘人。是三種人，隨諸作用如心所樂，",
    "T13n0400_014:0511a01": "各隨所應皆取智色，而彼空、無相、無願之器，",
    "T13n0400_014:0511a02": "曾無分別。彼毳衣者，當知即是聲聞乘人；[疊*毛]",
    "T13n0400_014:0511a03": "衣即是緣覺乘人；無價天衣即是安住大乘",
    "T13n0400_014:0511a04": "之人。海意！汝觀諸法無有實性，無作者性，",
    "T13n0400_014:0511a05": "無我性，無人性，無眾生性，無壽者性，無主",
    "T13n0400_014:0511a06": "宰性，隨欲所生，生已聚集，無所覺了，亦無分",
    "T13n0400_014:0511a07": "別。海意！若能解了此諸法生，即諸菩薩於諸",
    "T13n0400_014:0511a08": "法中無有少法而生懈倦。若得如是知見清",
    "T13n0400_014:0511a09": "淨，諸所作中亦無饒益無不饒益，即能如實",
    "T13n0400_014:0511a10": "了知諸法平等之性。如是如實了知諸法平",
    "T13n0400_014:0511a11": "等性已，常不棄捨大悲之鎧。[0511a11] 「海意！譬如世",
    "T13n0400_014:0511a12": "間琉璃珠寶，自體瑩潔淨無瑕翳，置塵穢",
    "T13n0400_014:0511a13": "中經於千歲；過千歲已取之治事，去其塵穢",
    "T13n0400_014:0511a14": "滌浣清淨，依然瑩潔離諸瑕翳。菩薩亦復如",
    "T13n0400_014:0511a15": "是，了知眾生心之自性，本來清淨明澈潔",
    "T13n0400_014:0511a16": "白，但為客塵煩惱之所覆蔽。菩薩觀已，即",
    "T13n0400_014:0511a17": "作是念：『眾生心性本來清淨，但為客塵煩惱",
    "T13n0400_014:0511a18": "之所覆蔽，而彼煩惱實無所住。眾生橫起虛",
    "T13n0400_014:0511a19": "妄分別，我當為彼諸眾生類宣說斷除煩惱",
    "T13n0400_014:0511a20": "之法。起無懈心，於眾生所轉復增勝運心，",
    "T13n0400_014:0511a21": "普令皆得解脫。』又復思惟：『此諸煩惱能壞眾",
    "T13n0400_014:0511a22": "生諸有力勢使令劣弱，此諸煩惱能令眾生於",
    "T13n0400_014:0511a23": "無實煩惱中虛妄分別，若能如實深固作意",
    "T13n0400_014:0511a24": "如理伺察者，彼即不為煩惱所動。如所伺察",
    "T13n0400_014:0511a25": "已，即彼煩惱不復和合。若與煩惱不和合",
    "T13n0400_014:0511a26": "者，斯即為善。又復我今若與諸煩惱合，云",
    "T13n0400_014:0511a27": "何能為煩惱繫縛諸眾生等宣說斷除煩惱之",
    "T13n0400_014:0511a28": "法？故我今時不與諸煩惱合，應為煩惱繫",
    "T13n0400_014:0511a29": "縛眾生說斷除法。然我欲為化度眾生於輪",
    "T13n0400_014:0511b01": "迴中令諸善根相續不斷，亦復應當與煩惱",
    "T13n0400_014:0511b02": "合。云何名為於輪迴中與煩惱合相續善根？",
    "T13n0400_014:0511b03": "所謂勤求福行而無厭足。』菩薩作是思惟已，",
    "T13n0400_014:0511b04": "於三有中故現受生，願值諸佛誓度眾生而無",
    "T13n0400_014:0511b05": "懈倦護持正法，諸所施作勇進無退，常生",
    "T13n0400_014:0511b06": "法欲，永不棄捨波羅蜜多勝行。海意！此即",
    "T13n0400_014:0511b07": "名為於輪迴中與煩惱合相續善根。菩薩當",
    "T13n0400_014:0511b08": "於是中，雖合煩惱不為煩惱過失所染。」[0511b08] 海意",
    "T13n0400_014:0511b09": "白佛言：「世尊！今說善根，何緣故說諸煩惱",
    "T13n0400_014:0511b10": "邪？」[0511b10] 佛言：「海意！菩薩了知此如是等諸煩惱法",
    "T13n0400_014:0511b11": "與三界合，從煩惱中出生三界。而彼菩薩具",
    "T13n0400_014:0511b12": "善巧方便故，積集善根緣力與三界合，此",
    "T13n0400_014:0511b13": "即名為諸有善根與煩惱合。以其三界合故，",
    "T13n0400_014:0511b14": "即不復心生諸隨煩惱。海意！譬如世間有大",
    "T13n0400_014:0511b15": "長者唯有一子，慈育憐&#x615C;深加愛念。時彼",
    "T13n0400_014:0511b16": "童子愚小無智，於穢井邊而為戲舞，以幼稚",
    "T13n0400_014:0511b17": "故忽墮井中。爾時其母及彼親族，俱見其子",
    "T13n0400_014:0511b18": "墮穢井中，見已憂愁，競前觀井深不可測，",
    "T13n0400_014:0511b19": "徒極悲苦，無能為計入其井中，雖痛愛子不",
    "T13n0400_014:0511b20": "能救拔。是時其父知已奔至，見彼童子墮穢",
    "T13n0400_014:0511b21": "井中，臨視哀惱蒼惶旋轉，深愛此子不生厭",
    "T13n0400_014:0511b22": "捨，即設方計入其井中，善為救拔令子得",
    "T13n0400_014:0511b23": "出。海意！當知彼穢井者，即是三界；其子即是",
    "T13n0400_014:0511b24": "一切眾生，菩薩觀於一切眾生如一子想；",
    "T13n0400_014:0511b25": "童子之母及親族者，即是聲聞、緣覺乘人，見",
    "T13n0400_014:0511b26": "諸眾生墮輪迴中，見已雖復心懷憂惱，無有",
    "T13n0400_014:0511b27": "方便而為救拔；彼大長者即是菩薩。而諸",
    "T13n0400_014:0511b28": "菩薩雖以無垢潔白清淨之心住無為法，然",
    "T13n0400_014:0511b29": "復和合三界所修之行化度眾生。海意！此即",
    "T13n0400_014:0511c01": "菩薩大悲之行，菩薩畢竟自能解脫諸纏縛",
    "T13n0400_014:0511c02": "已，而復於其三有之中示現受生，具善巧方",
    "T13n0400_014:0511c03": "便勝慧所攝，己之煩惱無復有礙，能為一切",
    "T13n0400_014:0511c04": "眾生宣說斷除煩惱纏縛之法。」[0511c04] 海意菩薩白",
    "T13n0400_014:0511c05": "佛言：「世尊！諸菩薩者難作能作，能以無垢",
    "T13n0400_014:0511c06": "潔白清淨之心，於輪迴中不生厭棄。如其",
    "T13n0400_014:0511c07": "所說甚深之法，如理伺察不住無為，不求果",
    "T13n0400_014:0511c08": "證。」[0511c08] 佛言：「海意！此菩薩者，所修正道與禪支",
    "T13n0400_014:0511c09": "合，所謂般若波羅蜜多，及善巧方便。海意",
    "T13n0400_014:0511c10": "當知！若諸菩薩無垢潔白清淨心者，此即",
    "T13n0400_014:0511c11": "般若波羅蜜多。於輪迴中不生厭棄，示現受",
    "T13n0400_014:0511c12": "生化度眾生，此即善巧方便。",
    "T13n0400_014:0511c13": "[0511c13] 「復次，海意！若諸菩薩於空、無相、無願、無作、無",
    "T13n0400_014:0511c14": "生、無起一切法中如理伺察者，此即般若波",
    "T13n0400_014:0511c15": "羅蜜多。若復發起大悲現前之心，不住無為，",
    "T13n0400_014:0511c16": "不求果證，此即善巧方便。",
    "T13n0400_014:0511c17": "[0511c17] 「復次，海意！若諸菩薩善住三世平等法故，即",
    "T13n0400_014:0511c18": "無有少法見種種相。若彼法界平等，即眾生",
    "T13n0400_014:0511c19": "界平等。若眾生界平等，即涅槃界平等。若",
    "T13n0400_014:0511c20": "涅槃界平等，即法界平等。若能入此法界平",
    "T13n0400_014:0511c21": "等性中，所入即是般若波羅蜜多。若復能入",
    "T13n0400_014:0511c22": "一法界，了知眾生界，不證涅槃界，是故不",
    "T13n0400_014:0511c23": "捨眾生界，不住於法界，不取於果證，此即善",
    "T13n0400_014:0511c24": "巧方便。",
    "T13n0400_014:0511c25": "[0511c25] 「復次，海意！若布施清淨此即是慧；若迴向清",
    "T13n0400_014:0511c26": "淨即是方便。若持戒、忍辱、精進、禪定清淨此",
    "T13n0400_014:0511c27": "即是慧；若迴向清淨即是方便。以要言之：",
    "T13n0400_014:0511c28": "一切善根清淨此即是慧；迴向清淨即是方",
    "T13n0400_014:0511c29": "便。」[0511c29] 海意白佛言：「世尊！何者是菩薩善根清",
    "T13n0400_014:0512a01": "淨？何者是迴向清淨？何者是慧清淨？何者是",
    "T13n0400_014:0512a02": "方便清淨？」[0512a02] 佛言：「海意！菩薩善根清淨者，",
    "T13n0400_014:0512a03": "為離我、人、眾生、壽者之見，然後積集諸有善",
    "T13n0400_014:0512a04": "根。迴向清淨者，謂於空、無相、無願法中，成",
    "T13n0400_014:0512a05": "熟善根迴向菩提。慧清淨者，謂於一切眾生",
    "T13n0400_014:0512a06": "初、後根性智悉了知。方便清淨者，善為一切",
    "T13n0400_014:0512a07": "眾生如應說法。[0512a07] 「復次，海意！又善根清淨者，雖",
    "T13n0400_014:0512a08": "於諸有諸趣示現受生而無依止，然後積集",
    "T13n0400_014:0512a09": "諸有善根。迴向清淨者，謂離一切聲聞、緣覺",
    "T13n0400_014:0512a10": "作意，善攝諸乘所有善根，悉用迴向大乘法",
    "T13n0400_014:0512a11": "中。慧清淨者，普為斷除一切煩惱種子習",
    "T13n0400_014:0512a12": "氣。方便清淨者，謂欲化度諸眾生故，先同其",
    "T13n0400_014:0512a13": "事，後為教示大乘之法。",
    "T13n0400_014:0512a14": "[0512a14] 「復次，海意！又善根清淨者，所謂菩薩舒其寶",
    "T13n0400_014:0512a15": "手，普施無盡一切受用。迴向清淨者，謂以一",
    "T13n0400_014:0512a16": "切眾生，一切學、無學人，一切緣覺，一切菩",
    "T13n0400_014:0512a17": "薩，及一切佛諸有善根，普用收攝入迴向中。",
    "T13n0400_014:0512a18": "慧清淨者，所謂任持諸佛所說，悉以陀羅",
    "T13n0400_014:0512a19": "尼印印之，其所任持而無壞失。方便清淨",
    "T13n0400_014:0512a20": "者，謂以無斷辯才、無礙辯才，為諸眾生善",
    "T13n0400_014:0512a21": "說無誑之法，令諸眾生悉得歡喜。",
    "T13n0400_014:0512a22": "[0512a22] 「復次，海意！又善根清淨者，謂於生生之中，常",
    "T13n0400_014:0512a23": "不捨離大菩提心。迴向清淨者，謂不忘失大",
    "T13n0400_014:0512a24": "菩提心，以諸善根悉用迴向於一切智。慧清",
    "T13n0400_014:0512a25": "淨者，謂善知安住大菩提心而為根本。方便",
    "T13n0400_014:0512a26": "清淨者，謂於菩提心住平等故，為他教示菩",
    "T13n0400_014:0512a27": "提之法。」",
    "T13n0400_014:0512a28": "[0512a28] 爾時，海意菩薩復白佛言：「世尊！如我解佛所",
    "T13n0400_014:0512a29": "說義者，諸善巧方便是菩薩菩提，般若波",
    "T13n0400_014:0512b01": "羅蜜多清淨，一切處通達，皆是菩提，無有少",
    "T13n0400_014:0512b02": "法非菩提者。何以故？世尊！若了一切法平",
    "T13n0400_014:0512b03": "等性，即是菩提。是故諸菩薩勿於菩提生極",
    "T13n0400_014:0512b04": "遠想，菩薩於諸法中若六塵境來為障礙，爾",
    "T13n0400_014:0512b05": "時應當如實覺了，即是菩提。若諸菩薩如是",
    "T13n0400_014:0512b06": "解者，即得善巧方便清淨，及般若波羅蜜多",
    "T13n0400_014:0512b07": "清淨。」",
    "T13n0400_014:0512b08": "[0512b08] 爾時，世尊讚海意菩薩言：「善哉，善哉！如汝所",
    "T13n0400_014:0512b09": "說。菩薩具善巧方便及般若波羅蜜多清淨",
    "T13n0400_014:0512b10": "者，於諸法中若六塵境來為障礙，爾時應當",
    "T13n0400_014:0512b11": "如實覺了即是菩提。海意！以是緣故，諸菩薩",
    "T13n0400_014:0512b12": "者應如是知。"
}