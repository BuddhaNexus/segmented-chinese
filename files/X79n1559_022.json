{
    "X79n1559_022:0420c06": "嘉泰普燈錄卷第二十二",
    "X79n1559_022:0420c08": "平江府報恩光孝禪寺(臣)僧 (正受) 編",
    "X79n1559_022:0420c09": "聖君",
    "X79n1559_022:0420c10": "太宗皇帝[0420c10] 以 聖極真諦而 廣闢度門。 間發元",
    "X79n1559_022:0420c11": "機。鮮克如對者。如 幸相國府。見僧看經。 上問。看",
    "X79n1559_022:0420c12": "底是甚麼經。云。仁王經。 上曰。既是朕經。為甚&#x5374;在",
    "X79n1559_022:0420c13": "卿手裏。僧無對(雪竇明覺重顯禪師後&#x751E;代對曰。皇天無親。唯德是輔)。 幸開",
    "X79n1559_022:0420c14": "寶塔。 問僧。卿是甚人。云。塔主。 上曰。朕之塔為甚",
    "X79n1559_022:0420c15": "麼卿作主。僧無對(明覺代對曰。盍國咸知)。因僧見。 上問。卿居",
    "X79n1559_022:0420c16": "甚處。云。廬山臥雲庵。 上曰。朕聞臥雲深處不朝天。",
    "X79n1559_022:0420c17": "為甚到此。僧無對(明覺代對曰。難逃至化)。僧入對次。奏云。 陛",
    "X79n1559_022:0420c18": "下還記得麼。 上曰。甚處相見來。奏云。靈山一別。直",
    "X79n1559_022:0420c19": "至如今。 上曰。卿以何為驗。僧無對(明覺代對〔巳〕。貧道得得而來)。",
    "X79n1559_022:0420c20": "京寺回祿。藏經悉為煨燼。僧欲乙 宣賜。 召問。昔",
    "X79n1559_022:0420c21": "日摩騰不燒。如今為甚&#x5374;燒。僧無對(明覺代對曰。陛下不忘付囑)。",
    "X79n1559_022:0420c22": "上嘗夢神人報云。請 陛下發菩提心。因早朝 宣",
    "X79n1559_022:0420c23": "問左右街。菩提心作麼生發。街無對(明覺代對曰。實謂今古罕聞)。",
    "X79n1559_022:0420c24": "智寂大師進三界圖。 上問。朕在那一界中。寂無對",
    "X79n1559_022:0421a01": "(保寧仁勇禪師嘗代對曰。 陛下何處不稱尊)。一日。朝罷。擎&#x9262;問丞相王隨",
    "X79n1559_022:0421a02": "曰。既是大庾嶺頭提不起。為甚麼&#x5374;在朕手裏。隨無",
    "X79n1559_022:0421a03": "對(慈明楚圓禪師後&#x751E;代對曰。 陛下有力。白雲端禪師拈曰。且道腕頭有力。主天下有力。試請斷看)。",
    "X79n1559_022:0421a04": "真宗皇帝[0421a04] 臨御以來。 歷覽貝文。 探賾祖教。乃於",
    "X79n1559_022:0421a05": "華嚴曉然自得。嘗 製偈曰。寂寂太&#x8657;空。湛湛如秋",
    "X79n1559_022:0421a06": "水。拂拭本無塵。不屬張王李。因建智海勝藍。偉冠都",
    "X79n1559_022:0421a07": "下。廣延禪衲。馳 詔正覺本逸禪師主之。逸至。入對",
    "X79n1559_022:0421a08": "稱 旨。賜前偈令和。逸謝 恩已。釐為四章。一曰。寂",
    "X79n1559_022:0421a09": "寂太&#x8657;空。何人達此宗。本來無一物。佛祖永潛蹤。二",
    "X79n1559_022:0421a10": "曰。湛湛如秋水。此心誰可委。唯有悟空人。相逢只彈",
    "X79n1559_022:0421a11": "指。三曰。拂拭本無塵。青天月一輪。堂堂無罣礙。全露",
    "X79n1559_022:0421a12": "法王身。四曰。不屬張王李。從來自家底。山河及大地。",
    "X79n1559_022:0421a13": "通身無不是。 上大悅。乃 錫正覺號。",
    "X79n1559_022:0421a14": "仁宗皇帝[0421a14] 垂佛心以治天下。四夷來。王 欲隆宗教。",
    "X79n1559_022:0421a15": "乃 詔僧懷璉入對便殿。 命陞座。稱 旨。賜號大",
    "X79n1559_022:0421a16": "覺禪師。 製詩頌褒之。餘二十首。及 提綱語二篇。",
    "X79n1559_022:0421a17": "璉嘗進偈。中有圓相。 上因製頌二章 賜璉曰。今",
    "X79n1559_022:0421a18": "伏&#x89A9;淨因長老於禪偈內畫圓相○。此人人皆有。除",
    "X79n1559_022:0421a19": "鈍根下愚人。不曉裏面無安排鼻孔處。呵呵。又一重",
    "X79n1559_022:0421a20": "案底。寡學淺近敢吟頌一首。一曰。接引本無言。出沒",
    "X79n1559_022:0421a21": "任往還。元無添減處。但同秋月圓。二曰。愚蒙全不會。",
    "X79n1559_022:0421a22": "上聖卒難知。三十年年後。更添一暈兒。令璉箋註。璉",
    "X79n1559_022:0421a23": "註已。并進三偈。乞歸林下。 上註璉頌一首。仍 宣",
    "X79n1559_022:0421a24": "諭曰。山即如如體也。將安歸乎。令再住京國。且興佛",
    "X79n1559_022:0421b01": "法。璉頌曰。千蔟雲山萬壑流。 上曰。佛法廣大。非只",
    "X79n1559_022:0421b02": "渠壑也。歸心終老此峰頭。 上曰。不止峰頭。更審細。",
    "X79n1559_022:0421b03": "莫錯也。朝昏但祝堯多壽。 上曰。但是含生皆同天",
    "X79n1559_022:0421b04": "壽也。一炷檀煙滿石樓。 上曰。&#x5FA7;法界白煙&#x7070;息也。",
    "X79n1559_022:0421b05": "璉復進二頌稱 謝。有曰。中使傳 宣出 禁闈。",
    "X79n1559_022:0421b06": " 再令臣此住禪扉。青山未許藏千拙。白髮將何補",
    "X79n1559_022:0421b07": " 萬幾。 霄露恩波方湛湛。林泉情味苦依依。 堯仁",
    "X79n1559_022:0421b08": "況是如天闊。應任孤雲自在飛。二十日。 賜羅扇一",
    "X79n1559_022:0421b09": "把。題元寂頌於其上。又嘗 製修心頌曰。初祖安禪",
    "X79n1559_022:0421b10": "在少林。不傳經教但傳心。後人若悟真如性。密意由",
    "X79n1559_022:0421b11": "來妙理深。明年春。璉堅辭。 上從之。特賜 御容一",
    "X79n1559_022:0421b12": "軸。以 示不忘之意。",
    "X79n1559_022:0421b13": "徽宗皇帝[0421b13] 踐祚之初。 留神禪奧。 詔芙蓉道楷禪",
    "X79n1559_022:0421b14": "師住持法雲。以 問宗要。二年。佛國禪師惟白奏所",
    "X79n1559_022:0421b15": "集宗門續燈錄三十卷。 上賜其序。政和三年夏四",
    "X79n1559_022:0421b16": "月。嘉州道傍有大樹。風雷所摧。一僧晏坐樹內。髭髮",
    "X79n1559_022:0421b17": "被體。指爪遶身。本州以事具奏。獲 旨令。迎至京師",
    "X79n1559_022:0421b18": "供養。時西天總持以金磬出其定。乃問。何代僧。曰。我",
    "X79n1559_022:0421b19": "東林遠法師之弟也。因游&#x5CE9;眉。不記時代。遠無恙否。",
    "X79n1559_022:0421b20": "持曰。遠法師晉人也。去世七百年矣。遂不復語。持曰。",
    "X79n1559_022:0421b21": "師欲何歸。曰。陳留縣。即復入定。 帝命繪其像。頒行",
    "X79n1559_022:0421b22": "天下。并 製三頌。一曰。七百年前老古錐。定中消息",
    "X79n1559_022:0421b23": "許誰知。爭如隻履西歸去。生死徒勞木作皮。二曰。藏",
    "X79n1559_022:0421b24": "山於澤亦藏身。天下無藏道可親。寄語莊周休擬議。",
    "X79n1559_022:0421c01": "樹中不是負趨人。三曰。有情身不是無情。彼此人人",
    "X79n1559_022:0421c02": "定裏身。會得菩提本無樹。不須辛苦問盧能。",
    "X79n1559_022:0421c03": "高宗皇帝[0421c03] 以 神武平海內。三教 一致。尤 宅心",
    "X79n1559_022:0421c04": "少林之道。 潛龍時。差侍臣韓子扆往天寧寺。 命",
    "X79n1559_022:0421c05": "主僧佛果禪師克勤陞堂。勤據座說偈二章。曰。善因",
    "X79n1559_022:0421c06": "招善果。種穀不生豆。大福德人修。大福德人受。八萬",
    "X79n1559_022:0421c07": "四千波羅蜜。一毫端上已圓成。棒頭喝下承當得。高",
    "X79n1559_022:0421c08": "步毗盧頂上行。時靖康元年三月二十五日也。越三",
    "X79n1559_022:0421c09": "日。 復命陞堂。勤遂舉。天竺有王者。嘗往見一祖師。",
    "X79n1559_022:0421c10": "即請說法。祖曰。大王。來時好道。去如來時。王歎伏。勤",
    "X79n1559_022:0421c11": "拈曰。佛法是世法。世法即佛法。直道而行。風行草偃。",
    "X79n1559_022:0421c12": "若未委悉。重說偈言。去也至簡至易。最尊最貴。往還",
    "X79n1559_022:0421c13": "千聖頂[寧*頁]頭。世出世間不思議。彈指圓成八萬門。一",
    "X79n1559_022:0421c14": "超直入如來地。韓錄三偈以進 上。題其後曰。靖康",
    "X79n1559_022:0421c15": "改元四月初一。觀佛果禪師善偈。理趣高妙云。二年。",
    "X79n1559_022:0421c16": "即皇帝位。未幾。 幸維揚。十一月。 詔勤詣 行在",
    "X79n1559_022:0421c17": "引對。至 闕下。 上遣中使八人翊之。 賜座。 上",
    "X79n1559_022:0421c18": "曰。朕一一記得。昨過泗洲。見普照佛心長老。稱是師",
    "X79n1559_022:0421c19": "弟子。朕亦素知師禪道高妙。可得聞乎。勤曰。 陛下",
    "X79n1559_022:0421c20": "以 仁孝治天下。率土生靈咸被 光澤。雖草木昆",
    "X79n1559_022:0421c21": "蟲。各得其所。此佛祖所傳之心也。此心之外。無別有",
    "X79n1559_022:0421c22": "心。若別有心。非佛祖之心矣。 上大喜曰。可賜圓悟",
    "X79n1559_022:0421c23": "禪師號。勤謝畢。 上曰。師居金山何如。勤曰。臣老且",
    "X79n1559_022:0421c24": "病。願歸林下。 上曰。不可。天下名山惟師擇居之。勤",
    "X79n1559_022:0422a01": "固辭。 上曰。何山可住。勤曰。願投老雲居。 上從其",
    "X79n1559_022:0422a02": "請。勤復奉曰。 陛下既以佛心而化育生靈。萬邦稽",
    "X79n1559_022:0422a03": "首。臣亦當傳佛心宗。以酬覆壽。 賜茶罷。傳 宣引",
    "X79n1559_022:0422a04": "謁五府。經夕奉 旨五府。以次就雍熙寺請開堂演法。",
    "X79n1559_022:0422a05": "孝宗皇帝[0422a05] 道自 生知。 性由 天縱。 在普安潛",
    "X79n1559_022:0422a06": "藩。一聞徑山佛日宗杲禪師之道。委內都監往問",
    "X79n1559_022:0422a07": "要旨。杲作偈以獻。及 建邸。復令內侍齎束帛等。",
    "X79n1559_022:0422a08": " 命杲就山為眾說法。 大書妙喜庵三字。仍 製贊",
    "X79n1559_022:0422a09": " 賜之。杲演成四偈以呈。 上甚喜歎。 即皇帝位。",
    "X79n1559_022:0422a10": " 詔杲引對。杲稱疾。乃 特賜大慧禪師。一日。因門",
    "X79n1559_022:0422a11": "司黃彥節舉傳燈錄所載二十二祖摩拏羅偈曰。心",
    "X79n1559_022:0422a12": "隨萬境轉。轉處實能幽。隨流認得性。無喜亦無憂。",
    "X79n1559_022:0422a13": " 上即悟其奧。乾道庚寅冬。景德靈隱禪寺&#x8657;席。 詔",
    "X79n1559_022:0422a14": "僧慧遠住持。辛卯春 召見。 上舉不與萬法為侶",
    "X79n1559_022:0422a15": " 問遠是甚麼人語。遠以龐居士奏之(語繁不錄)。壬辰秋。",
    "X79n1559_022:0422a16": " 召入 東閣。 上曰。前日在此閣靜坐。忽思向所",
    "X79n1559_022:0422a17": "舉不與萬法為侶因緣。 朕從這裏有箇見處。遠曰。",
    "X79n1559_022:0422a18": "不與萬法為侶。 陛下作麼生會。 上曰。四海不為",
    "X79n1559_022:0422a19": "多。遠曰。一口吸盡西江水。又且如何。 上曰。亦未曾",
    "X79n1559_022:0422a20": "欠缺。繼 賜佛海禪師。癸巳春。 駕幸其寺。 御方",
    "X79n1559_022:0422a21": "丈。見遠畫像。 問曰。是誰。遠曰。臣之陋質。學者寫以",
    "X79n1559_022:0422a22": "求贊。 上曰。此是畫底。那箇是真底。遠鞠躬奏曰。春",
    "X79n1559_022:0422a23": "氣和融。恭惟 聖躬萬福。 上大笑。 至東廓觀畫",
    "X79n1559_022:0422a24": "壁次。遠奏曰。此乃歷代高僧。 上曰。如今有否。遠曰。",
    "X79n1559_022:0422b01": "西廓底筆尤工。淳熙丙申春。僧德光奉 旨補居靈",
    "X79n1559_022:0422b02": "隱寺。冬十一月。 召對便殿。光舉靈雲見桃華悟道",
    "X79n1559_022:0422b03": "偈曰。三十年來尋&#x5292;客。幾回葉落又抽枝。自從一見",
    "X79n1559_022:0422b04": "桃華後。直至如今更不疑。奏曰。那裏是他不疑處。",
    "X79n1559_022:0422b05": " 上曰。空手牽鐵牛。 上曰。若問長老。如何祗對。光曰。",
    "X79n1559_022:0422b06": "千聞不如一見。光復舉。溈山問香嚴。汝試向父母未",
    "X79n1559_022:0422b07": "生已前道一句看。香嚴無對。 上曰。朕有一語。光曰。",
    "X79n1559_022:0422b08": "如何是父母未生已前一句。 上曰。昨夜今朝又明",
    "X79n1559_022:0422b09": "日。示光偈曰。大暑流金石。寒風結凍雲。梅華香度遠。",
    "X79n1559_022:0422b10": "自有一枝春。未幾。 賜佛照禪師號。庚子秋。延徑山",
    "X79n1559_022:0422b11": "主僧寶印於選德殿。 上曰。三教聖人本同這箇道",
    "X79n1559_022:0422b12": "理。印奏曰。譬如&#x8657;空。東西南北初無二也。 上曰。但",
    "X79n1559_022:0422b13": "聖人所立門戶各別爾。孔子以中庸設教。印曰。非中",
    "X79n1559_022:0422b14": "庸之教。何以安立世間。故華嚴亦不壞世間相而成",
    "X79n1559_022:0422b15": "出世間法。法華云。治世語言。資生產業。皆與實相不",
    "X79n1559_022:0422b16": "相違背。 上曰。今之士夫。學孔氏者多。只攻文字。不",
    "X79n1559_022:0422b17": "見夫子之道。不識夫子之心。唯釋迦老子不以文字",
    "X79n1559_022:0422b18": "教人。直指心源。開示眾生。各令悟入。此為殊勝也。印",
    "X79n1559_022:0422b19": "曰。非獨今之學者不見夫子之道。當時十哲如顏子。",
    "X79n1559_022:0422b20": "號為且體。盡其平生力量。只道得箇瞻之在前。忽焉",
    "X79n1559_022:0422b21": "在後。如有所立。卓爾。竟捉摸未著。而夫子分明八字",
    "X79n1559_022:0422b22": "打開。與諸弟子曰。二三子以我為隱乎。吾無隱乎爾。",
    "X79n1559_022:0422b23": "吾無行而不與二三子者是丘也。以此而觀。夫子未",
    "X79n1559_022:0422b24": "嘗回避諸弟子。而諸弟子自蹉過也。昔張商英丞相",
    "X79n1559_022:0422c01": "云。惟吾學佛。然後能知儒。 上曰。朕意亦謂如此。印",
    "X79n1559_022:0422c02": "曰。臣近見 陛下賜德光長老 御扎曰。今俗人乃",
    "X79n1559_022:0422c03": "有以禪為&#x8657;空。以語為戲論。其不知道也。如此切中",
    "X79n1559_022:0422c04": "今日流俗之病。蓋流俗例以佛法為清淨寂滅之教。",
    "X79n1559_022:0422c05": "遂引莊老之說以合佛意。以臣所觀。莊老立地處。止",
    "X79n1559_022:0422c06": "做得經論中二乘人見解。 上曰。如何見得。印曰。墯",
    "X79n1559_022:0422c07": "肢體。黜聰明。形固可使如槁木。心固可使如死&#x7070;。便",
    "X79n1559_022:0422c08": "是二乘人&#x7070;心滅智。厭身如桎梏。棄時如雜毒。所以",
    "X79n1559_022:0422c09": "去大乘人遠矣。大乘人眾生度盡。方證菩提。正如伊",
    "X79n1559_022:0422c10": "尹。有一夫不被其澤。若己推而內之溝中。又云。予天",
    "X79n1559_022:0422c11": "民之先覺者也。將以斯道覺斯民也。此便是大乘人",
    "X79n1559_022:0422c12": "履踐處。 上然之。&#x751E; 製布袋和尚贊曰。袋貯乾坤。",
    "X79n1559_022:0422c13": "杖挑日月。藞藞苴苴。僧中之傑。憨憨癡癡。域中之絕。",
    "X79n1559_022:0422c14": "令行兮一棒一條痕。逗機兮殺人須見血。別別分明",
    "X79n1559_022:0422c15": "一點紅爐雪。又嘗 游戲於圓覺大光明藏中。 備",
    "X79n1559_022:0422c16": "&#x89A7;諸經。 發於淵默。 疏其至奧。 警悟人天。如釋",
    "X79n1559_022:0422c17": "清淨慧章。至一切障礙。即究竟覺。則曰。菩薩初發心",
    "X79n1559_022:0422c18": "時名始覺。圓覺成就名究竟覺。今見諸障即究竟覺",
    "X79n1559_022:0422c19": "者。蓋已入佛地。無一切差別心也。 釋得念．失念。無",
    "X79n1559_022:0422c20": "非解脫。則曰。得念是無念。失念是有念。佛知諸念本",
    "X79n1559_022:0422c21": "空。了無得失。故皆得解脫。 釋成法．破法。皆名涅槃。",
    "X79n1559_022:0422c22": "則曰。進修曰成。毀謗為破。佛知諸法本空。了無成壞。",
    "X79n1559_022:0422c23": "故皆名涅槃。 釋智慧．愚癡。通為般若。則曰。智慧者。",
    "X79n1559_022:0422c24": "已悟之性。愚癡者。未悟之性。究其本源。同一佛性。故",
    "X79n1559_022:0423a01": "曰通為般若。 釋菩薩．外道所成就法。同是菩提。則",
    "X79n1559_022:0423a02": "曰。菩薩．外道所立之法。雖有邪正之殊。皆是菩提覺",
    "X79n1559_022:0423a03": "性。釋無明．真如。無異境界。則曰。真妄一體。性本解脫。",
    "X79n1559_022:0423a04": " 釋諸戒定慧及婬怒癡。俱是梵行。眾生．國土。同一",
    "X79n1559_022:0423a05": "法性。則曰。涅槃經云。我以佛眼&#x5FA7;觀三界有情無情。",
    "X79n1559_022:0423a06": "一切人法。悉皆究竟。究竟者。即法性也。 釋地獄．天",
    "X79n1559_022:0423a07": "宮。皆為淨土。則曰。佛知善惡二報。皆如空華。故謂苦",
    "X79n1559_022:0423a08": "樂二境。皆為淨土。 釋有性．無性。齊成佛道。則曰。有",
    "X79n1559_022:0423a09": "性。三乘也。無性。闡提也。佛眼觀之。悉皆是佛。 釋一",
    "X79n1559_022:0423a10": "切煩惱。畢竟解脫。則曰。佛謂煩惱本空。故云畢竟解",
    "X79n1559_022:0423a11": "脫。釋法界海慧。照了諸相。猶如&#x8657;空。此名如來隨順",
    "X79n1559_022:0423a12": "覺性。則曰。法界海慧者。佛之智慧。如法界之廣。如大",
    "X79n1559_022:0423a13": "海之深故也。其慧光照了諸相。如太&#x8657;空。廓然無礙。",
    "X79n1559_022:0423a14": "方為佛之隨順覺性。如孔子之無可無不可是也。",
    "X79n1559_022:0423a15": "賢臣上",
    "X79n1559_022:0423a16": "丞相王隨居士[0423a16] 嘗謁首山省念禪師。得言外之旨。自",
    "X79n1559_022:0423a17": "爾踐履益深。竟明大法。至臨終日。書偈曰。畫堂燈已",
    "X79n1559_022:0423a18": "滅。彈指向誰說。去住本尋常。春風掃殘雪。",
    "X79n1559_022:0423a19": "殿院李琛居士[0423a19] 嘗謁福嚴雅禪師。與論倩女離魂。話",
    "X79n1559_022:0423a20": "未終。雅曰。隨他去也。公曰。師意如何。雅曰。切忌向倩",
    "X79n1559_022:0423a21": "女處著到。公領悟曰。元來&#x5374;在這裏。雅哂之。翌日。同",
    "X79n1559_022:0423a22": "入藏院。時雪竇顯禪師為藏主。公曰。便是藏主那。顯",
    "X79n1559_022:0423a23": "曰。是。公曰。藏中還說著下官麼。顯曰。目前可驗。公曰。",
    "X79n1559_022:0423a24": "驗底事作麼生。顯曰。不消一劄。公擬議。顯曰。且請殿",
    "X79n1559_022:0423b01": "院歸寮喫茶。坐次。嵐霧忽起。雅曰。殿院游山。恰阻&#x70DF;",
    "X79n1559_022:0423b02": "霧。公曰。靈峰聖跡。為甚麼&#x5374;有這箇。顯曰。下方無。公",
    "X79n1559_022:0423b03": "擬對。雅曰。藏主壯觀福嚴。顯曰。和尚且莫開眼。公曰。",
    "X79n1559_022:0423b04": "作家。作家。顯曰。殿院尊重。時有道士秀才到院。公曰。",
    "X79n1559_022:0423b05": "三教中。那教最尊。顯起側立。公曰。有口何不道取。顯",
    "X79n1559_022:0423b06": "曰。對天子難言。公曰。休。休。便起。顯曰。適來造次。公喝",
    "X79n1559_022:0423b07": "之。",
    "X79n1559_022:0423b08": "文定公張方平居士[0423b08] 字安道。知滁州曰。嘗游瑯&#x7458;山。",
    "X79n1559_022:0423b09": "周行廊廡。不忍去。旋抵藏院。有感流涕。指梁間經函",
    "X79n1559_022:0423b10": "曰。此吾前身事也。令取而視之。乃所書楞伽經始二",
    "X79n1559_022:0423b11": "卷。齊沐續之。與前書無少異(前身為此寺知藏。書未終而卒。誓再書故也)。",
    "X79n1559_022:0423b12": "焚香展讀佛語心品。至贊偈曰。世間離生滅。猶如&#x8657;",
    "X79n1559_022:0423b13": "空華。智不得有無。而興大悲心。遂洞明己見。書偈曰。",
    "X79n1559_022:0423b14": "一念存生滅。千機縛有無。神鋒輕舉處。透出走盤珠。",
    "X79n1559_022:0423b15": "暮年。出此經示東坡居士。仍以其事語之。坡題其後。",
    "X79n1559_022:0423b16": "刻之浮玉山龍游寺。",
    "X79n1559_022:0423b17": "修撰曾會居士[0423b17] 幼與雪竇重顯禪師同舍。及冠。異途。",
    "X79n1559_022:0423b18": "天禧間。值於淮甸。公遂引中庸．大學。參以楞嚴符宗",
    "X79n1559_022:0423b19": "門語句質顯。顯曰。這箇尚不與教乘合。況中庸．大學",
    "X79n1559_022:0423b20": "耶。學士要徑捷理會此事。乃彈指一下。曰。但恁麼薦",
    "X79n1559_022:0423b21": "取。公於言下領旨。天聖初。公守四明。以書幣迎師補",
    "X79n1559_022:0423b22": "雪竇。既至。公曰。某近與清長老商量趙州勘婆子話。",
    "X79n1559_022:0423b23": "未審端的有勘破處也無。顯曰。清長老道箇甚麼。曰。",
    "X79n1559_022:0423b24": "又與麼去也。顯曰。清長老且放過一著。學士還知天",
    "X79n1559_022:0423c01": "下衲僧出這婆子圈[袖-由+貴]不得麼。公曰。這裏別有箇道",
    "X79n1559_022:0423c02": "處。趙州若不勘破婆子。一生受屈。顯曰。勘破了也。公",
    "X79n1559_022:0423c03": "大笑。顯領眾入城緣化。欲見之。閽者以謁禁告。師以",
    "X79n1559_022:0423c04": "偈寄公曰。碧落&#x70DF;凝雪乍晴。住山情緒寄重城。使君",
    "X79n1559_022:0423c05": "道在未相見。空戀甘棠影裏行。公答曰。勞勞世務逐",
    "X79n1559_022:0423c06": "游沈。一性澄明&#x4E98;古今。目擊道存無阻隔。何須見面",
    "X79n1559_022:0423c07": "始知心。即請公。見問曰。道存無阻。因甚入來不得。顯",
    "X79n1559_022:0423c08": "曰。他日見別處長老。學士不請舉向伊。公曰。舉著又",
    "X79n1559_022:0423c09": "何妨。顯曰。山僧罪過。公曰。好。好。顯應喏喏。",
    "X79n1559_022:0423c10": "郎中許式居士[0423c10] 守隆興時。從洞山聰禪師(或曰足公山主)得",
    "X79n1559_022:0423c11": "正法眼。一日。與泐潭澄．上藍溥坐次。澄問。聞郎中道。",
    "X79n1559_022:0423c12": "夜坐連雲石。春栽帶雨松。當時答洞山甚麼話。公曰。",
    "X79n1559_022:0423c13": "今日放衙早。澄曰。聞答泗州大聖在揚州出現底。是",
    "X79n1559_022:0423c14": "否。公曰。別點茶來。澄曰。名不&#x8657;傳。公曰。和尚早晚回",
    "X79n1559_022:0423c15": "山。澄曰。今日被上藍&#x89B7;破。便喝。公曰。不柰船何。打破",
    "X79n1559_022:0423c16": "戽斗。公至上藍僧堂。問首座。年多少。座曰。六十八。公",
    "X79n1559_022:0423c17": "曰。僧臘多少。座曰。四十七。公曰。聖僧得幾夏。座曰。與",
    "X79n1559_022:0423c18": "&#x8657;空同受戒。公拍床板首曰。下官喫飯不似首座喫",
    "X79n1559_022:0423c19": "鹽多。",
    "X79n1559_022:0423c20": "參政呂慧卿居士[0423c20] 字吉甫。於法界觀研味有年。後看",
    "X79n1559_022:0423c21": "李長者合論。心地豁然。說偈曰。欲見文殊久。馳心向",
    "X79n1559_022:0423c22": "五臺。誰知黃卷上。指出妙光來。",
    "X79n1559_022:0423c23": "都尉李遵勗居士[0423c23] 字用和。探索宗要有年。聞慈照所",
    "X79n1559_022:0423c24": "舉因緣。頓明大法。述偈曰。參禪須是鐵漢。著手心頭",
    "X79n1559_022:0424a01": "便判。直趣無上菩提。一切是非莫管。照詰而印之。後",
    "X79n1559_022:0424a02": "作照塔銘。其自敘問道始末曰。予早欽風。而虎溪。世",
    "X79n1559_022:0424a03": "之福地也。會師退位。以素緣熟。乃走胥命駕。百舍重",
    "X79n1559_022:0424a04": "研。道將迎意。遂有王城之入。創茲寺居之。獲陪巾屨",
    "X79n1559_022:0424a05": "之侍。諦求眉髓之論。師嘗諭房孺問徑山。禪可學乎。",
    "X79n1559_022:0424a06": "曰。此大丈夫事。非將相之所能為。一旦。聞舉一喝耳",
    "X79n1559_022:0424a07": "聾三日之話。如處蔀室。[火*霍]爾而頓明。如對靈山。听然",
    "X79n1559_022:0424a08": "而微笑。自此敘弟子禮。或外&#x8218;開。供妙談。渴聞。旋請",
    "X79n1559_022:0424a09": "入都。留閤旬浹。或命駕香剎。時問輕安。服勤左右六",
    "X79n1559_022:0424a10": "周。歲籥。于是確求歸隱者數四。咸緩以他語。貴其延",
    "X79n1559_022:0424a11": "居。亦嘗微露風指。謂吾償汝宿緣。祖禰有記事著傳",
    "X79n1559_022:0424a12": "錄。今不可泄。云云。銘曰。離四句。絕百非。嘗以肅國大",
    "X79n1559_022:0424a13": "長公主誕辰。命慈照．石霜．葉縣就第演法。最後葉縣",
    "X79n1559_022:0424a14": "登座。拈拄杖&#x629D;折擲地。便下座。公笑曰。老作家手段",
    "X79n1559_022:0424a15": "終別。照曰。都尉亦不得無過。一日。與堅上座送別。公",
    "X79n1559_022:0424a16": "問。近離上黨。得屆中都。方接麈談。遽回虎錫。指雲屏",
    "X79n1559_022:0424a17": "之翠嶠。訪雪嶺之清流。未審此處彼處的的事作麼",
    "X79n1559_022:0424a18": "生。堅曰。利&#x5292;拂開天地靜。霜刀纔動斗牛寒。公曰。恰",
    "X79n1559_022:0424a19": "值今日耳聵。堅曰。一箭落雙鵰。公曰。上座為甚麼著",
    "X79n1559_022:0424a20": "草鞋睡。堅以衣袖一拂。公低頭曰。今日可謂降伏也。",
    "X79n1559_022:0424a21": "堅曰。普化出僧堂。又圓禪師未出世時謁公。公使童",
    "X79n1559_022:0424a22": "子問曰。道得即與上座相見。圓曰。今日特來相看。公",
    "X79n1559_022:0424a23": "又令童子問曰。&#x7891;文刊白字。當道種青松。圓曰。不因",
    "X79n1559_022:0424a24": "今日節。餘日定難逢。童子又出曰。都尉言恁麼。則與",
    "X79n1559_022:0424b01": "上座相見去也。圓曰。&#x811A;頭&#x811A;底。公乃出揖坐。復問。我",
    "X79n1559_022:0424b02": "聞西河有金毛師子。是否。圓曰。甚處得這箇消息來。",
    "X79n1559_022:0424b03": "公便喝。圓曰。野干鳴。公又喝。圓曰。恰是。公大笑。同留",
    "X79n1559_022:0424b04": "數日。乃辭。公曰。如何是臨歧一句。圓曰。好自將息。公",
    "X79n1559_022:0424b05": "曰。恁麼則不異諸方也。圓曰。都尉見處作麼生。公一。",
    "X79n1559_022:0424b06": "放你二十棒。圓曰。專為流通。公拊掌。圓曰。瞎。公曰。好",
    "X79n1559_022:0424b07": "去。圓曰。喏。喏。圓歸唐明。未幾。公遣章介二師訊之。圓",
    "X79n1559_022:0424b08": "於書尾畫雙足。寫來僧名以答之。公作偈寄曰。黑毫",
    "X79n1559_022:0424b09": "千里餘。金槨示雙趺。人天都莫測。珍重赤鬚胡。楊文",
    "X79n1559_022:0424b10": "公會次。遂問。釋迦六年苦行。成得箇甚麼邊事。公曰。",
    "X79n1559_022:0424b11": "檐折方知柴束重。其造入妙密。應機無滯類此。及疾",
    "X79n1559_022:0424b12": "篤。命邀圓。圓至。公畫此○相。并書偈曰。世界無依。山",
    "X79n1559_022:0424b13": "河匪礙。大法微塵。須彌納芥。拈起&#x5E5E;頭。解下腰帶。若",
    "X79n1559_022:0424b14": "&#x8994;生死。問取皮袋。圓見。乃問。如何是都尉本來佛性。",
    "X79n1559_022:0424b15": "公曰。今日熱如昨日。&#x5374;問圓。臨行一句作麼生道。圓",
    "X79n1559_022:0424b16": "曰。本來無罣礙。隨處任方圓。公曰。晚來困倦。更不答",
    "X79n1559_022:0424b17": "話。圓曰。無佛處作佛。有尼道堅謂曰。眾生見劫盡大",
    "X79n1559_022:0424b18": "火所燒時。都尉切宜照顧主人翁。公曰。大師與我煎",
    "X79n1559_022:0424b19": "一服藥來。尼無對。公曰。這師姑藥也不會煎。語罷。投",
    "X79n1559_022:0424b20": "枕未安而逝。公於天聖中。以所集宗門廣燈錄三十",
    "X79n1559_022:0424b21": "卷繳進。 上製序冠其卷首。仍 賜入大藏流行。",
    "X79n1559_022:0424b22": "英公夏竦居士[0424b22] 字子喬。自契機於石門慈照蘊聰禪",
    "X79n1559_022:0424b23": "師(一名谷隱)。日與老衲游。偶上藍溥禪師至。公問。百骸潰",
    "X79n1559_022:0424b24": "散時。那箇是長老自家底。溥曰。前月二十離鄿陽。公",
    "X79n1559_022:0424c01": "休去。溥&#x5374;問。百骸潰散時。那箇是相公自家底。公便",
    "X79n1559_022:0424c02": "喝。溥曰。喝則不無。畢竟那箇是相公自家底。公對以",
    "X79n1559_022:0424c03": "偈溥。休認風前第一機。太&#x8657;何處著思惟。山僧苦要",
    "X79n1559_022:0424c04": "通消息。萬里無雲月上時。溥曰。也是弄精魂。",
    "X79n1559_022:0424c05": "節使李端愿居士[0424c05] 兒時在館舍。常閱禪書。長雖婚宦",
    "X79n1559_022:0424c06": "之。然篤志祖道。遂於後圃築室類蘭若。邀達觀曇&#x9834;",
    "X79n1559_022:0424c07": "禪師處之。朝夕咨參。至忘寢食。&#x9834;一日視公曰。非示",
    "X79n1559_022:0424c08": "現力。豈致爾哉。柰無箇所入何。公問曰。天堂．地獄。畢",
    "X79n1559_022:0424c09": "竟是有是無。請師明說。&#x9834;曰。諸佛向無中說有。眼見",
    "X79n1559_022:0424c10": "空華。太尉就有裏尋無。手&#x6463;水月。堪笑眼前見&#x7A82;獄",
    "X79n1559_022:0424c11": "不避。心外聞天堂欲生。殊不知忻怖在心。善惡成境。",
    "X79n1559_022:0424c12": "太尉但了自心。自然無惑。公進曰。心如何了。&#x9834;曰。善",
    "X79n1559_022:0424c13": "惡都莫思量。公曰。不思量後。心歸何所。&#x9834;曰。且請太",
    "X79n1559_022:0424c14": "尉歸宅。公曰。只如人死後。心歸何所。&#x9834;曰。未知生。焉",
    "X79n1559_022:0424c15": "知死。公曰。生則某已知之。&#x9834;曰。生從何來。公罔措。&#x9834;",
    "X79n1559_022:0424c16": "起。揕其胸曰。只在這裏。更擬思量箇甚麼。公曰。會得",
    "X79n1559_022:0424c17": "也。穎曰。作麼生會。公曰。只知貪程。不覺蹉路。&#x9834;拓開",
    "X79n1559_022:0424c18": "曰。百年一夢。今朝方省(有本小異)。既而說偈曰。三十八歲。",
    "X79n1559_022:0424c19": "瞢然無知。及其有知。何異無知。滔滔汴水。隱隱隋堤。",
    "X79n1559_022:0424c20": "師其歸矣。箭浪東馳。",
    "X79n1559_022:0424c21": "禮部楊傑居士[0424c21] 字次公。號無為。歷參諸名宿。晚從天",
    "X79n1559_022:0424c22": "衣義懷禪師游。懷每引老龐機語。令研究深造。後奉",
    "X79n1559_022:0424c23": "祠泰山。雞一鳴。&#x89A9;日如盤湧。忽大悟。因以有男不婚。",
    "X79n1559_022:0424c24": "有女不嫁之偈別曰。男大須婚。女長須嫁。討甚閑工",
    "X79n1559_022:0425a01": "夫。更說無生話。書以寄懷。懷稱善。後會芙蓉楷禪師。",
    "X79n1559_022:0425a02": "公曰。與師相別幾年。楷曰。七年。公曰。學道來。參禪來。",
    "X79n1559_022:0425a03": "楷曰。不打這鼓笛。公曰。恁麼則空游山水。百無所能",
    "X79n1559_022:0425a04": "也。楷曰。相別未久。善能高鑒。公大笑。&#x751E;以履一緉惠",
    "X79n1559_022:0425a05": "齊曉山主曰。菖蒲海內。有一犀牛。鼻孔遼天。不知向",
    "X79n1559_022:0425a06": "背。被崔崙兒入水牽向一&#x920E;截斷。自後頭角不全。憨",
    "X79n1559_022:0425a07": "皮別無用處。海上老商裁為隻履。祖師歸去。只得半",
    "X79n1559_022:0425a08": "邊。&#x8471;嶺使還。空傳消息。至今七百來年。未曾踏著完",
    "X79n1559_022:0425a09": "全在。縱使背法堂著去。未免止宿草庵。直饒頂上戴",
    "X79n1559_022:0425a10": "來。也救貓兒不得。今日無為子布施與黃梅齊曉山",
    "X79n1559_022:0425a11": "主。莫不舉足下足皆是道場。東行西行無非佛事。雖",
    "X79n1559_022:0425a12": "然如是。向道衲僧&#x811A;跟未曾夢見在。且道如何得與",
    "X79n1559_022:0425a13": "履相應去。挂向千年葛藤上。洞庭湖內與人看。辭世",
    "X79n1559_022:0425a14": "偈曰。無一可戀。無一可捨。大&#x8657;空中。之乎者也。將錯",
    "X79n1559_022:0425a15": "就錯。西生極樂。",
    "X79n1559_022:0425a16": "中書李林宗居士[0425a16] 久參宗師未契。後會益首座於南",
    "X79n1559_022:0425a17": "嶽。公乃&#x8657;心扣之。遂問。意欲出塵今未出。請師端的",
    "X79n1559_022:0425a18": "決疑情。益曰。作麼生是出塵底意。公罔措。益召曰。會",
    "X79n1559_022:0425a19": "麼。公猛省。呈偈曰。心鏡從來瑩。黃河本自深。只因師",
    "X79n1559_022:0425a20": "問後。砂石化為金。益曰。正趨地獄。公曰。人我無相。胡",
    "X79n1559_022:0425a21": "為地獄。益曰。汝今何在。曰。見祗對次。益曰。只此是黃",
    "X79n1559_022:0425a22": "金。公曰。眼中添屑。益大笑。公便禮拜。",
    "X79n1559_022:0425a23": "簽判劉經臣居士[0425a23] 字興朝。少以逸才登仕版。於佛未",
    "X79n1559_022:0425a24": "之信。年三十二。會東林照覺總禪師。與語。啟&#x5EF8;之。乃",
    "X79n1559_022:0425b01": "敬服。因醉心祖道。既而抵京師。謁慧林&#x51B2;禪師。於僧",
    "X79n1559_022:0425b02": "問雪竇。如何是諸佛本源。答曰。千峰寒色。語下有省。",
    "X79n1559_022:0425b03": "歲餘。官雒幕。就參韶山果禪師。將罷官。辭果。果囑曰。",
    "X79n1559_022:0425b04": "公如此用心。何愁不悟。爾後或有非常境界。無量歡",
    "X79n1559_022:0425b05": "喜。宜急收拾。若收拾得去。便成法器。若收拾不得。則",
    "X79n1559_022:0425b06": "有不寧之疾。成失心之患矣。未幾。復至京師。趨智海。",
    "X79n1559_022:0425b07": "依正覺逸禪師。請問因緣。逸曰。古人道。平常心是道。",
    "X79n1559_022:0425b08": "你十二時中放光動地。不自覺知。向外馳求。轉&#x758E;轉",
    "X79n1559_022:0425b09": "遠。公益疑不解。一夕入室。逸舉傳燈所載波羅提尊",
    "X79n1559_022:0425b10": "者見香至國王。問。何者是佛。提曰。見性是佛。之語問",
    "X79n1559_022:0425b11": "公。公不能對。疑甚。遂歸就寢。熟睡至五鼓。覺來。方追",
    "X79n1559_022:0425b12": "念間。見種種異相。而表裏通徹。六根震動。天地回旋。",
    "X79n1559_022:0425b13": "如雲開月現。喜不自勝。忽憶韶山臨別所囑之言。姑",
    "X79n1559_022:0425b14": "抑之。逗明趨逸。悉以所得告。逸為證據。且曰。更須用",
    "X79n1559_022:0425b15": "得始得。公曰。莫要履踐否。逸厲聲曰。這箇是甚麼事。",
    "X79n1559_022:0425b16": "&#x5374;說履踐。公默契。乃作發明心地頌八首。及著明道",
    "X79n1559_022:0425b17": "諭儒篇以警世。詞曰。明道在乎見性。余之所悟者。見",
    "X79n1559_022:0425b18": "性而已。孟子曰。口之於味也。目之於色也。耳之於聲",
    "X79n1559_022:0425b19": "也。鼻之於臭也。四支於安佚也。性也。楊子曰。視聽言",
    "X79n1559_022:0425b20": "貌思性所有也。有見於此。則能明乎道矣。當知道不",
    "X79n1559_022:0425b21": "遠人。人之於道。猶魚之於水。未&#x751E;須臾離也。唯其迷",
    "X79n1559_022:0425b22": "己逐物故。終身由之而不知。佛曰大覺。儒曰先覺。蓋",
    "X79n1559_022:0425b23": "覺此耳。昔人有言曰。今古應無墜。分明在目前。又曰。",
    "X79n1559_022:0425b24": "大道只在目前。要且目前難&#x89A9;。欲識大道真體。不離",
    "X79n1559_022:0425c01": "聲色言語。又曰。夜夜抱佛眠。朝朝還共起。起坐鎮相",
    "X79n1559_022:0425c02": "隨。語默同居止。欲識佛去處。只這語聲是。此佛者之",
    "X79n1559_022:0425c03": "語。道為最親者。立則見其參於前也。在輿則見其倚",
    "X79n1559_022:0425c04": "於衡也。瞻之在前也。忽焉在後也。取之左右逢其原",
    "X79n1559_022:0425c05": "也。此儒者之語。道最邇者。柰何此道唯可心傳。不立",
    "X79n1559_022:0425c06": "文字。故世尊拈華而妙心傳於迦葉。達磨面壁而宗",
    "X79n1559_022:0425c07": "旨付於神光。六葉既敷。千華競秀。分宗列派。各有門",
    "X79n1559_022:0425c08": "底。故或瞬目揚眉。擎拳舉指。或行棒下喝。&#x7AEA;拂拈槌。",
    "X79n1559_022:0425c09": "或持叉張弓。輥毬舞笏。或拽石般土。打鼓吹毛。或一",
    "X79n1559_022:0425c10": "默一言。一吁一笑。乃至種種方便。皆是親切為人(然",
    "X79n1559_022:0425c11": "只為太親故。人多罔措。瞥然見者。不隔絲毫。其或沈吟。迢迢萬里。欲明道者。宜無忽焉)。祖祖相傳。",
    "X79n1559_022:0425c12": "至今不絕。真得吾儒所謂念而不發。開而弗違者矣。",
    "X79n1559_022:0425c13": "余之有得。實在此門。反思吾儒。自有其道。良哉孔子",
    "X79n1559_022:0425c14": "之言。默而識之。一以貫之。故目擊而道存。指掌而意",
    "X79n1559_022:0425c15": "喻。凡若此者。乃合宗門之妙旨。得教外之真機。然而",
    "X79n1559_022:0425c16": "孔子之道。傳之子思。子思傳之孟子。孟子既沒。不得",
    "X79n1559_022:0425c17": "其傳。而所以傳於世者。特文字耳。故余之學。必求自",
    "X79n1559_022:0425c18": "得而後已。幸余一夕開悟。凡目之所見。耳之所聞。心",
    "X79n1559_022:0425c19": "之所思。口之所談。手足之所運動。無非妙者。得之既",
    "X79n1559_022:0425c20": "久。日益見前。每以與人。人不能受。然後知其妙道果",
    "X79n1559_022:0425c21": "不可以文字傳也。嗚呼。是道也。有其人則傳。無其人",
    "X79n1559_022:0425c22": "則絕。余既得之矣。誰其嗣之乎。終余之身而有其人",
    "X79n1559_022:0425c23": "耶。無其人耶。所不可得而知也。故既為記頌歌語以",
    "X79n1559_022:0425c24": "流播其事。而又著此篇以諭吾徒云。",
    "X79n1559_022:0426a01": "比部孫居士(遺其名)[0426a01] 因楊歧會禪師來謁。值視斷次。公",
    "X79n1559_022:0426a02": "曰。某為王事所牽。何由免離。會指曰。委悉得麼。公曰。",
    "X79n1559_022:0426a03": "望師點破。會曰。此是比部弘願深廣。利濟群生。公曰。",
    "X79n1559_022:0426a04": "未審如何。會示以偈曰。應現宰官身。廣弘悲願深。為",
    "X79n1559_022:0426a05": "人重指處。棒下血淋淋。公因此有省。",
    "X79n1559_022:0426a06": "節推朱炎居士[0426a06] &#x751E;問義江禪師云。未審此身死後。此",
    "X79n1559_022:0426a07": "心何住。江曰。此身未死。此心何住。公契旨。述偈曰。四",
    "X79n1559_022:0426a08": "大不須先後覺。六根還向用時空。難將語默呈師也。",
    "X79n1559_022:0426a09": "只在尋常語默中。江曰。更須吐&#x5374;。",
    "X79n1559_022:0426a11": "嘉泰普燈錄卷第二十二",
    "X79n1559_022:0426a13": "音釋",
    "X79n1559_022:0426a14": "[0426a14]  琛尺今切 勗吁玉切 鮮息淺切 腕烏貫切",
    "X79n1559_022:0426a15": " 釐陵之切 暈音運 繪音會 扆於豈切",
    "X79n1559_022:0426a16": " 燾大到切 黜尺律切 桎音質 梏姑沃切",
    "X79n1559_022:0426a17": " 內與納同 藞盧下切 疏音&#x758E; 倩倉甸切",
    "X79n1559_022:0426a18": " 哂式忍切 甸音奠 幣音弊 閽音昏",
    "X79n1559_022:0426a19": " 棠音堂 溥音普 戽荒故切 研五堅切",
    "X79n1559_022:0426a20": " 蔀音部 籥音藥 聵五怪切 &#x6463;莊加切"
}