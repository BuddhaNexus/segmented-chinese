{
    "T48n2023_010:1092c04": "緇門警訓卷第十",
    "T48n2023_010:1092c06": "讚佛傳法偈",
    "T48n2023_010:1092c07": "稽首千百億化身釋迦牟尼佛。三祇修鍊萬",
    "T48n2023_010:1092c08": "行功圓。纖瑕去而法性凝清。片善具而報化",
    "T48n2023_010:1092c09": "微妙。爾後上生兜率下降王宮。三十歲居道",
    "T48n2023_010:1092c10": "樹成佛。四十九年住世教化。說法三百五十",
    "T48n2023_010:1092c11": "度。宣演八萬四千門。",
    "T48n2023_010:1092c12": "王臣外護於四海九州。師僧內傳於人間天",
    "T48n2023_010:1092c13": "上。利益廣大傳法難思。故有偈云。",
    "T48n2023_010:1092c14": "　假使頂戴經塵劫　　身為床坐遍三千",
    "T48n2023_010:1092c15": "　若不傳法度眾生　　畢竟無能報恩者",
    "T48n2023_010:1092c16": "傳法有五　一受持　二看讀　三諷誦　四",
    "T48n2023_010:1092c17": "解說　五書寫　外護內護流傳即　佛法僧",
    "T48n2023_010:1092c18": "寶不斷也",
    "T48n2023_010:1092c19": "禪林妙記前序京師西明寺釋玄則撰",
    "T48n2023_010:1092c20": "一切諸佛皆有三身。一者法身謂圓心所證。",
    "T48n2023_010:1092c21": "二者報身。謂萬善所感。三者化身。謂隨緣所",
    "T48n2023_010:1092c22": "現。今釋迦牟尼佛者。法身久證報身久成。今",
    "T48n2023_010:1092c23": "之出現蓋化身耳。謂於過去釋迦佛所。發菩",
    "T48n2023_010:1092c24": "提心。願同其號。故今成佛亦號釋迦。三無數",
    "T48n2023_010:1092c25": "劫修菩薩行。一一劫中事無量佛。中間續遇",
    "T48n2023_010:1092c26": "錠光如來。以髮布泥金華奉上。尋蒙授記得",
    "T48n2023_010:1092c27": "無生忍。然一切佛將成佛時。必經百劫修相",
    "T48n2023_010:1092c28": "好業。其釋迦發心在彌勒後。當以逢遇弗沙",
    "T48n2023_010:1092c29": "如來。七日翹仰新新偈讚遂超九劫在前成",
    "T48n2023_010:1093a01": "道。將欲成時生兜率天。號普明菩薩。盡彼天",
    "T48n2023_010:1093a02": "壽下閻浮提。現乘白象入母右脇。其母摩耶",
    "T48n2023_010:1093a03": "夢懷白象。梵仙占曰。若夢日月當生國王。若",
    "T48n2023_010:1093a04": "夢白象必生聖子。母從此後調靜安泰。慈辯",
    "T48n2023_010:1093a05": "日異。菩薩初生大地震動。身紫金色三十二",
    "T48n2023_010:1093a06": "相。八十種好。圓光一尋。生已四方各行七",
    "T48n2023_010:1093a07": "步。為降魔梵發誠實語。天上天下唯我獨尊。",
    "T48n2023_010:1093a08": "抱入天祠天像悉起。阿私陀仙合掌嘆曰。相",
    "T48n2023_010:1093a09": "好明了必為法王。自恨當死不得見佛斯則",
    "T48n2023_010:1093a10": "淨飯國王之太子也。字悉達多。祖號師子頰。",
    "T48n2023_010:1093a11": "父名淨飯。母曰摩耶。代代為輪王。姓瞿曇氏。",
    "T48n2023_010:1093a12": "復因能事別姓釋迦。朗悟自然藝術天備。雖",
    "T48n2023_010:1093a13": "居五欲不受欲塵。遊國四門見老病死及一",
    "T48n2023_010:1093a14": "沙門。還入宮中深生厭離。忽於夜半天神扶",
    "T48n2023_010:1093a15": "警。遂騰寶馬踰城出家。苦行六年知其非道。",
    "T48n2023_010:1093a16": "便依正觀以取菩提。時有牧牛女人煮乳作",
    "T48n2023_010:1093a17": "糜。其沸高踊。牧女驚異。以奉菩薩。菩薩食之",
    "T48n2023_010:1093a18": "氣力充實。入河洗浴將登岸時。樹自低枝引",
    "T48n2023_010:1093a19": "菩薩上。菩薩從此受吉祥草。坐菩提樹。惡魔",
    "T48n2023_010:1093a20": "見已生瞋惱心。云此人者欲空我界。即率官",
    "T48n2023_010:1093a21": "屬十八億萬。持諸苦具來怖菩薩。促令急起",
    "T48n2023_010:1093a22": "受五欲樂。又遣妙意天女三人來惑菩薩。爾",
    "T48n2023_010:1093a23": "時入勝意慈定。生憐愍心。魔軍自然墮落退",
    "T48n2023_010:1093a24": "散。三妙天女化為癭鬼。降魔軍已。於二月八",
    "T48n2023_010:1093a25": "日明相出時。而成正覺。既成佛已觀眾生根。",
    "T48n2023_010:1093a26": "知其樂小未堪大法。即趣波羅奈國。度憍陳",
    "T48n2023_010:1093a27": "如等五人。轉四諦法輪。此則三寶出現之始",
    "T48n2023_010:1093a28": "也。其後說法度人之數。大集菩薩之會。甚深",
    "T48n2023_010:1093a29": "無相之談。神通示現之力。經文具之矣。又於",
    "T48n2023_010:1093b01": "一時昇忉利天。九旬安居為母說法。時優闐",
    "T48n2023_010:1093b02": "國王及波斯匿王。思慕佛德刻檀畫[疊*毛]。以寫",
    "T48n2023_010:1093b03": "佛形。於後佛從忉利天下。其所造像皆起避",
    "T48n2023_010:1093b04": "席。佛摩其頂曰。汝于未來善為佛事。佛像之",
    "T48n2023_010:1093b05": "興始於此矣。化緣將畢。時徒厭怠。佛便告眾。",
    "T48n2023_010:1093b06": "却後三月吾當涅槃。復記後事如經具說。然",
    "T48n2023_010:1093b07": "如來實身常在不滅。故法華云。常在靈鷲山",
    "T48n2023_010:1093b08": "及餘諸住處。今生滅者是佛化身。為欲汲引",
    "T48n2023_010:1093b09": "現同其類。所以受生復欲令知有為必遷。所",
    "T48n2023_010:1093b10": "以示滅。又眾生根熟所以現生。眾生感盡所",
    "T48n2023_010:1093b11": "以現滅。佛涅槃後。人天供養起諸寶塔。又大",
    "T48n2023_010:1093b12": "迦葉召千羅漢。結集法藏阿難從鎖鬚入。誦",
    "T48n2023_010:1093b13": "出佛經一無遺漏。如瓶寫水置之異器。一百",
    "T48n2023_010:1093b14": "年外有鐵輪王。字阿輸柯。亦名阿育。役御神",
    "T48n2023_010:1093b15": "鬼。於一日中天上人間。造八萬四千舍利寶",
    "T48n2023_010:1093b16": "塔。其佛遺物衣鉢杖等。及諸舍利神變非一。",
    "T48n2023_010:1093b17": "逮漢明感夢金軀日。佩丈六之容。一如釋迦",
    "T48n2023_010:1093b18": "本狀。又吳主孫權燒椎舍利無所變壞。爰及",
    "T48n2023_010:1093b19": "浮江石像汎海瑞容。般若冥力觀音密驗。別",
    "T48n2023_010:1093b20": "記具之。事多不錄。",
    "T48n2023_010:1093b21": "讚弗沙佛偈",
    "T48n2023_010:1093b22": "　天上天下無如佛　　十方世界亦無比",
    "T48n2023_010:1093b23": "　世間所有我盡見　　一切無有如佛者",
    "T48n2023_010:1093b24": "漢顯宗開佛化法本內傳",
    "T48n2023_010:1093b25": "傳云。明帝永平十三年。上夢神人金身丈六。",
    "T48n2023_010:1093b26": "項有日光。寤已問諸臣下。傅毅對詔。有佛出",
    "T48n2023_010:1093b27": "於天竺。乃遣使往求。備獲經像及僧二人。帝",
    "T48n2023_010:1093b28": "乃為立佛寺。畫壁千乘萬騎繞塔三匝。又於",
    "T48n2023_010:1093b29": "南官清涼臺。及高陽門上。顯節陵所圖佛立",
    "T48n2023_010:1093c01": "像并四十二章經。緘於蘭臺石室。廣如前集",
    "T48n2023_010:1093c02": "牟子所顯傳云。時有沙門迦攝摩騰竺法蘭。",
    "T48n2023_010:1093c03": "位行難測志存開化。蔡愔使達請騰東行。不",
    "T48n2023_010:1093c04": "守區域隨至雒陽。曉諭物情崇明信本。帝問",
    "T48n2023_010:1093c05": "騰曰。法王出世何以化不及此。答曰。迦毘羅",
    "T48n2023_010:1093c06": "衛國者。三千大千世界一百億日月之中心",
    "T48n2023_010:1093c07": "也。三世諸佛皆在破生。乃至天龍鬼神有願",
    "T48n2023_010:1093c08": "行者。皆生於彼受佛正化。咸得悟道。餘處眾",
    "T48n2023_010:1093c09": "生無緣感佛。佛不往也。佛雖不往光明及處。",
    "T48n2023_010:1093c10": "或五百年。或一千年。或二千年外。皆有聖人",
    "T48n2023_010:1093c11": "傳佛聲教。而化導之。廣說教義。文廣故略也。",
    "T48n2023_010:1093c12": "傳示。永平十四年正月一日。五岳諸山道士",
    "T48n2023_010:1093c13": "朝正之次。自相命曰。天子棄我道法遠求胡",
    "T48n2023_010:1093c14": "教。今因朝集可以表抗之。其表略曰。五岳十",
    "T48n2023_010:1093c15": "八山觀太上三洞弟子褚善信等。六百九十",
    "T48n2023_010:1093c16": "人死罪上言。臣聞。太上無形無名無極無上。",
    "T48n2023_010:1093c17": "虛無自然大道出於造化之前。上古同遵百",
    "T48n2023_010:1093c18": "王不易。今陛下道邁羲皇。德高堯舜。竊承陛",
    "T48n2023_010:1093c19": "下棄本追末。求教西域。所事乃是胡神。所說",
    "T48n2023_010:1093c20": "不參華夏。願陛下恕臣等罪。聽與試驗。臣等",
    "T48n2023_010:1093c21": "諸山道士多有徹視遠聽。博通經典。從元皇",
    "T48n2023_010:1093c22": "已來太上群錄。太虛符祝。無不綜練達其涯",
    "T48n2023_010:1093c23": "極。或策使鬼神吞霞飲氣。或入火不燒。或履",
    "T48n2023_010:1093c24": "水不溺。或白日昇天。或隱形不測。至於方術",
    "T48n2023_010:1093c25": "無所不能。願得與其比較。一則聖上意安。二",
    "T48n2023_010:1093c26": "則得辯真偽。三則大道有歸。四則不亂華俗",
    "T48n2023_010:1093c27": "臣等若比對不如任聽重決。如則有勝乞除",
    "T48n2023_010:1093c28": "虛妄勅遣尚書令宋庠引入長樂宮。以今月",
    "T48n2023_010:1093c29": "十五日可集白馬寺。道士等便置三壇。壇別",
    "T48n2023_010:1094a01": "開二十四門。南岳道士褚善信。華岳道士劉",
    "T48n2023_010:1094a02": "正念。恒岳道士桓文度。岱岳道士焦得心。嵩",
    "T48n2023_010:1094a03": "岳道士呂惠通。霍山天目五臺白鹿等十八",
    "T48n2023_010:1094a04": "山道士祁文信等。各齎靈寶真文太上玉訣",
    "T48n2023_010:1094a05": "三元符錄等五百九卷。置於西壇。茅成子許",
    "T48n2023_010:1094a06": "成子黃子老子等二十七家子書。二百三十",
    "T48n2023_010:1094a07": "五卷。置於中壇。饌食奠祀百神置於東壇。帝",
    "T48n2023_010:1094a08": "御行殿在寺南門。佛舍利經像置於道西。十",
    "T48n2023_010:1094a09": "五日齋訖。道士等以柴荻秥檀沈香為炬。繞",
    "T48n2023_010:1094a10": "經泣曰。臣等上啟太極大道元始天尊眾仙",
    "T48n2023_010:1094a11": "百靈。今胡神亂夏人主信邪。正教失踪玄風",
    "T48n2023_010:1094a12": "墜緒。臣等敢置經壇上以火取驗。欲使開示",
    "T48n2023_010:1094a13": "蒙心得辨真偽。便縱火焚經。經從火化悉成",
    "T48n2023_010:1094a14": "煨燼。道士等相顧失色。大生怖懼。將欲昇天。",
    "T48n2023_010:1094a15": "隱形者。無力可能禁。效鬼神者呼策不應。各",
    "T48n2023_010:1094a16": "懷慚恧。南岳道士費叔才自感而死。太傅張",
    "T48n2023_010:1094a17": "衍語褚信曰。卿等所試無驗。即是虛妄。宜就",
    "T48n2023_010:1094a18": "西來真法。褚信曰。茅成子云。太上者靈寶天",
    "T48n2023_010:1094a19": "尊是也。造化之作謂之太素。斯豈妄乎。衍曰。",
    "T48n2023_010:1094a20": "太素有貴德之名。無言教之稱。今子說有言",
    "T48n2023_010:1094a21": "教。即為妄也。信默然。時佛舍利光明五色。",
    "T48n2023_010:1094a22": "直上空中旋環如蓋。遍覆大眾映蔽日光。摩",
    "T48n2023_010:1094a23": "騰法師踊身高飛。坐臥空中廣現神變。於時",
    "T48n2023_010:1094a24": "天雨寶華在佛僧上。又聞天樂感動人情。大",
    "T48n2023_010:1094a25": "眾咸悅歎未曾有。皆繞法蘭聽說法要。并吐",
    "T48n2023_010:1094a26": "梵音歎佛功德。亦令大眾稱楊三寶。謥善惡",
    "T48n2023_010:1094a27": "業皆有果報。六道三乘諸相不一。又說出家",
    "T48n2023_010:1094a28": "功德。其福最高。初立佛寺同梵福量。司空陽",
    "T48n2023_010:1094a29": "城侯劉峻與諸官人士。庶等千餘人出家。四",
    "T48n2023_010:1094b01": "岳諸山道士呂惠通等六百三十人出家。陰",
    "T48n2023_010:1094b02": "夫人王婕好等。與諸宮人婦女二百三十人",
    "T48n2023_010:1094b03": "出家。便立十所寺。七所城外安僧。三所城內",
    "T48n2023_010:1094b04": "安尼。自斯已後廣矣。傳有五卷略不備載。有",
    "T48n2023_010:1094b05": "人疑此傳。近出本無角力之事。案吳書明費",
    "T48n2023_010:1094b06": "叔才感死。故傳為實錄矣。",
    "T48n2023_010:1094b07": "商太宰問孔子聖人",
    "T48n2023_010:1094b08": "太宰嚭問孔子曰。夫子聖人歟。對曰。丘也博",
    "T48n2023_010:1094b09": "識強記。非聖人也。又問。三王聖人歟。對曰。",
    "T48n2023_010:1094b10": "三王善用智勇。聖非丘所知。又問。五帝聖人",
    "T48n2023_010:1094b11": "歟。對曰。五帝善用仁義。聖非丘所知。又問。",
    "T48n2023_010:1094b12": "三皇聖人歟。對曰。三皇善用時政。聖非丘所",
    "T48n2023_010:1094b13": "知。太宰大駭曰。然則孰為聖人乎。夫子動容",
    "T48n2023_010:1094b14": "有間曰。丘聞西方有聖者焉。不治而不亂。不",
    "T48n2023_010:1094b15": "言而自信。不化而自行。蕩蕩乎人無能名焉。",
    "T48n2023_010:1094b16": "據斯以言。孔子深知佛為大聖也。時緣未昇",
    "T48n2023_010:1094b17": "故默而識之。有機故舉。然未得昌言其致矣。",
    "T48n2023_010:1094b18": "鍾山鐵牛印禪師示童行法晦",
    "T48n2023_010:1094b19": "唐則天延載元年五月十五日。始括天下僧",
    "T48n2023_010:1094b20": "尼。隷祠部。玄宗天寶六年制所度僧尼。令祠",
    "T48n2023_010:1094b21": "部給牒。肅宗至德元年祠部牒賜功臣賣始。",
    "T48n2023_010:1094b22": "以此論之。延載前為僧依天竺法。有行業堪",
    "T48n2023_010:1094b23": "任受道者。惟師攝受。如唐宮使會通謁鵲巢",
    "T48n2023_010:1094b24": "道林禪師曰。弟子不願為官志慕出家。願和",
    "T48n2023_010:1094b25": "尚攝受。道林曰。今時為僧行多浮濫。通曰。本",
    "T48n2023_010:1094b26": "淨非琢磨元明不隨照。道林曰。汝若了淨智",
    "T48n2023_010:1094b27": "妙圓體自空寂。即真出家。何假外相。通曰。願",
    "T48n2023_010:1094b28": "垂攝受誓遵師教。道林乃與剃落。後來行業",
    "T48n2023_010:1094b29": "既濫。檢制興焉。自然之理。所以黃面老子以",
    "T48n2023_010:1094c01": "法付之國王大臣。蓋以此也。今國朝聖澤洪",
    "T48n2023_010:1094c02": "霈。特使穹其價者。政所以重教尊僧貴尚其",
    "T48n2023_010:1094c03": "法也。明教嵩禪師曰。夫僧也者。其防身有戒。",
    "T48n2023_010:1094c04": "攝心有定。辨明有慧。有威可敬。有儀可則。天",
    "T48n2023_010:1094c05": "人望而儼然。近世多輕僧。固僧人自取。然",
    "T48n2023_010:1094c06": "披僧伽黎者。若數世願力之重。夙熏種智成",
    "T48n2023_010:1094c07": "熟。未易得也。如本朝王文正公。旦臨薨背時。",
    "T48n2023_010:1094c08": "悔當初錯了路頭不作僧。乃囑令諸子為削",
    "T48n2023_010:1094c09": "其鬚髮。衣以僧家三衣。然後入棺。要第二世",
    "T48n2023_010:1094c10": "出頭來使成僧。仍囑侍郎楊大年。主其治命。",
    "T48n2023_010:1094c11": "後楊以宰臣薨背。國家自有典故。雖不從所",
    "T48n2023_010:1094c12": "請。只以三衣剃刀置之棺中。楊亦自悔竟。參",
    "T48n2023_010:1094c13": "禪宗了悟自心。被旨詳定景德傳燈錄。流布",
    "T48n2023_010:1094c14": "西天此土。噫為僧之難有知此者。若是大丈",
    "T48n2023_010:1094c15": "夫漢興決烈之志。屏浮濫之行。從脚跟下一",
    "T48n2023_010:1094c16": "刀兩段。向佛祖外一覻便透。身心俱了亦不",
    "T48n2023_010:1094c17": "為難。亦不患護身符子不入手。所以道。高山",
    "T48n2023_010:1094c18": "流水深深意。自有知音笑點頭。法晦致身寶",
    "T48n2023_010:1094c19": "公道場有年。其為人謹愿朴厚。有決烈之志。",
    "T48n2023_010:1094c20": "無浮濫之行。今謀進納為僧。敬投敬信英偉",
    "T48n2023_010:1094c21": "特達。大賢揮金助成其志。以此軸求警策。因",
    "T48n2023_010:1094c22": "縷縷示之。亦欲世間賢士大夫。興重教尊僧",
    "T48n2023_010:1094c23": "之心知前輩雖為富貴所折困。末後亦有悔",
    "T48n2023_010:1094c24": "之者。歲在己未中秋住鍾山鐵牛。",
    "T48n2023_010:1094c25": "撫州永安禪院新建法堂記無盡居士撰",
    "T48n2023_010:1094c26": "臨川陳宗愈。於永安長老會中得大法。喜捐",
    "T48n2023_010:1094c27": "其家貲。為建丈室作修廊。方且鳩林以新法",
    "T48n2023_010:1094c28": "堂。而宗愈死。其二子號訴於常曰。吾先子之",
    "T48n2023_010:1094c29": "未奉佛也安且強。既奉佛也病且亡。佛之因",
    "T48n2023_010:1095a01": "果可信耶。其不可信耶。常曰。吾野叟也不足",
    "T48n2023_010:1095a02": "以譬子。子第成父之志而卒吾堂。吾先師有",
    "T48n2023_010:1095a03": "得法上首無盡居士。深入不二辨才無礙。隨",
    "T48n2023_010:1095a04": "順根性善演音。法堂成當為子持書求誨決",
    "T48n2023_010:1095a05": "子之疑。紹聖元年春常遣明鑑至山陽以書",
    "T48n2023_010:1095a06": "來言。會予方以諫官召還未暇。明年鑑又至",
    "T48n2023_010:1095a07": "京。待報於智海禪剎。爾時居士默處一室。了",
    "T48n2023_010:1095a08": "明幻境。鐵輪旋頂。身心泰定。明鑑雨淚悲泣。",
    "T48n2023_010:1095a09": "殷勤三請。大悲居士。佛法外護付與王臣。今",
    "T48n2023_010:1095a10": "此眾生流浪苦海。貪怖死生迷惑因果。惟願",
    "T48n2023_010:1095a11": "居士作大醫王。施與法藥居士曰。善哉善哉。",
    "T48n2023_010:1095a12": "汝乃能不遠千里。為陳氏子諮請如來無上",
    "T48n2023_010:1095a13": "祕密甚深法要。諦聽吾說。持以告之。善男子。",
    "T48n2023_010:1095a14": "大空寂間妄生四相。積氣為風積形為地。積",
    "T48n2023_010:1095a15": "陽為火積陰為水。建為三才。散為萬品。一切",
    "T48n2023_010:1095a16": "有情水火相摩。形氣相結以四小相具四大",
    "T48n2023_010:1095a17": "界。因生須養因養須財。因財須聚。因聚成貪。",
    "T48n2023_010:1095a18": "因貪成競。因競成瞋。因瞋成狠。因狠成愚。因",
    "T48n2023_010:1095a19": "愚成癡。此貪瞋癡諸佛說為三大阿僧祇劫。",
    "T48n2023_010:1095a20": "人於百年劫中。或十歲二十歲。或三十四十",
    "T48n2023_010:1095a21": "歲。或五六十歲或七八十歲。各於壽量自為",
    "T48n2023_010:1095a22": "小劫。於此劫中而欲超越不可數劫。譬如蚯",
    "T48n2023_010:1095a23": "蚓欲昇烟雲。無有是處。諸佛悲愍。開示檀波",
    "T48n2023_010:1095a24": "羅蜜大方便門。勸汝捨財。汝財能捨。即能捨",
    "T48n2023_010:1095a25": "愛。汝愛能捨。即能捨身。汝身能捨。即能捨",
    "T48n2023_010:1095a26": "意。汝意能捨。即能捨法。汝能捨法。即能捨",
    "T48n2023_010:1095a27": "心。汝心能捨。即能契道。昔迦葉尊者行化。",
    "T48n2023_010:1095a28": "有貧媼以瓦破器中潘汁施之。尊者飲訖踴",
    "T48n2023_010:1095a29": "身虛空。現十八變。貧媼瞻仰心大歡喜。尊者",
    "T48n2023_010:1095b01": "謂曰。汝之所施得福無量。若人若天。輪王帝",
    "T48n2023_010:1095b02": "釋四果聖。人及佛菩提。汝意所願。無不獲者。",
    "T48n2023_010:1095b03": "媼曰。止求生天。尊者曰。如汝所欲。過後七日",
    "T48n2023_010:1095b04": "命終。生忉利天受勝妙樂。又罽賓國王在佛",
    "T48n2023_010:1095b05": "會聽法。出眾言曰。大聖出世千劫難逢。今欲",
    "T48n2023_010:1095b06": "發心造立精舍。願佛開許。佛云。隨爾所作。罽",
    "T48n2023_010:1095b07": "賓持一枝竹插於佛前曰。建立精籃竟。佛云。",
    "T48n2023_010:1095b08": "如是如是。以是精籃含容法界。以是供養。福",
    "T48n2023_010:1095b09": "越河沙。鑑來為吾持此二說歸語檀越。善自",
    "T48n2023_010:1095b10": "擇之。汝父所建堂室廊廡。比一器潘得福甚",
    "T48n2023_010:1095b11": "多。生天受樂決定無疑。若比罽賓國王插一",
    "T48n2023_010:1095b12": "枝竹。乃能含容無量法界。汝欲進此聽吾一",
    "T48n2023_010:1095b13": "偈。一竿修竹建精籃。風捲蟭螟入海南。惡水",
    "T48n2023_010:1095b14": "潑來成第二。鈍根蹉過問前三。於是明鑑踴",
    "T48n2023_010:1095b15": "躍信受。歸告其人筆集緒言。刻以為記。",
    "T48n2023_010:1095b16": "宋文帝集朝宰論佛教",
    "T48n2023_010:1095b17": "文帝即宋高祖第三子也。聰叡英博雅稱令",
    "T48n2023_010:1095b18": "達。在位三十年。嘗以暇日從容而顧問侍中",
    "T48n2023_010:1095b19": "何尚之。吏部羊玄保曰。朕少來讀經不多。比",
    "T48n2023_010:1095b20": "日彌復無暇。三世因果未辨。措懷而復不敢",
    "T48n2023_010:1095b21": "立異者。正以卿輩時秀率所敬信也。范泰謝",
    "T48n2023_010:1095b22": "靈運常言。六經典文本在濟俗為政。必求性",
    "T48n2023_010:1095b23": "靈真奧。豈得不以佛理為指南耶。近見顏延",
    "T48n2023_010:1095b24": "之折達性論。宗炳難白黑論。明佛法深尤為",
    "T48n2023_010:1095b25": "名理。並足開獎人意。若使率土之濱皆敦此",
    "T48n2023_010:1095b26": "化。則朕坐致太平矣夫復何事。尚之對曰。悠",
    "T48n2023_010:1095b27": "悠之徒多不信法。以臣庸弊更荷褒拂。非所",
    "T48n2023_010:1095b28": "敢當之。至如前代群英。則不負明詔矣。中朝",
    "T48n2023_010:1095b29": "已遠難復盡知。渡江以來。則王導周顗庾亮",
    "T48n2023_010:1095c01": "王濛謝尚郄超王坦王恭王謐郭文舉謝敷戴",
    "T48n2023_010:1095c02": "逵許詢及亡高祖兄弟及王元琳昆季范注。",
    "T48n2023_010:1095c03": "孫綽張玄殷顗等。或宰輔之冠蓋。或人倫之",
    "T48n2023_010:1095c04": "羽儀。或置情天人之際。或抗跡烟霞之表。並",
    "T48n2023_010:1095c05": "稟志歸依措心歸信。其間比對則蘭獲開潛",
    "T48n2023_010:1095c06": "深遁崇邃。皆亞迹黃中或不測之人也。慧遠",
    "T48n2023_010:1095c07": "法師甞云。釋氏之化無所不可適。道固自教",
    "T48n2023_010:1095c08": "源濟俗亦為要務。竊尋此說有契理要。若使",
    "T48n2023_010:1095c09": "家家奉戒。則罪息刑清。陛下所謂坐致太平。",
    "T48n2023_010:1095c10": "誠如聖旨。羊玄保進曰。此談蓋天人之際。豈",
    "T48n2023_010:1095c11": "臣所宜預。竊謂秦楚論強兵之事。孫吳盡吞",
    "T48n2023_010:1095c12": "併之術。將無取於此也。帝曰。此非戰國之具。",
    "T48n2023_010:1095c13": "良如卿言。尚之對曰。夫禮隱逸則戰士怠。貴",
    "T48n2023_010:1095c14": "仁德則兵氣衰。若以孫吳為志。苟在吞噬。亦",
    "T48n2023_010:1095c15": "無取堯舜之道。豈惟釋教而已哉。帝曰。釋門",
    "T48n2023_010:1095c16": "有卿亦有孔門之有季路。所謂惡言不入於",
    "T48n2023_010:1095c17": "耳也。自是文帝致意佛經。及見嚴觀諸僧輒",
    "T48n2023_010:1095c18": "論道義屢延殿會。躬御地筵同僧列飯。時有",
    "T48n2023_010:1095c19": "沙門竺道生者。禿出群品英義獨拔。帝重之",
    "T48n2023_010:1095c20": "甞述生頓悟義。僧等皆設巨難。帝曰。若使逝",
    "T48n2023_010:1095c21": "者可興。豈為諸卿所屈。時顏延之著離識論。",
    "T48n2023_010:1095c22": "帝命嚴法師辨其同異。往返終日。笑曰。卿等",
    "T48n2023_010:1095c23": "今日無愧支許之談也。",
    "T48n2023_010:1095c24": "後漢書郊祀志",
    "T48n2023_010:1095c25": "志曰。佛者。漢言覺也。將以覺悟群生也。統其",
    "T48n2023_010:1095c26": "教以修善慈心為主。不殺生類。專務清淨。精",
    "T48n2023_010:1095c27": "進者為沙門。漢言息心。剃髮去家絕情洗慾。",
    "T48n2023_010:1095c28": "而歸於無為也。又以人死精神不滅。隨復受",
    "T48n2023_010:1095c29": "形。所行善惡後生皆有報應。所貴行善以練",
    "T48n2023_010:1096a01": "其精神。練而不已以至無生。而得為佛也。身",
    "T48n2023_010:1096a02": "長一丈六尺黃金色。項中佩日月光。變化無",
    "T48n2023_010:1096a03": "常無所不入故。能化通萬物而大濟群生也。",
    "T48n2023_010:1096a04": "有經書數千卷。以虛無為宗。包羅精粗無所",
    "T48n2023_010:1096a05": "不統。善為宏闊勝大之言。所求在一體之內。",
    "T48n2023_010:1096a06": "所明在視聽之表。歸依玄微深遠難得而測。",
    "T48n2023_010:1096a07": "故王公大人觀生死報應之際。無不據然自",
    "T48n2023_010:1096a08": "失也。魏書云。其佛經大抵言生生之類。皆因",
    "T48n2023_010:1096a09": "行業而起有過去當今未來三世也。其修道",
    "T48n2023_010:1096a10": "階次等級非一。皆緣淺以及深。籍微以為著。",
    "T48n2023_010:1096a11": "率在於積仁順蠲嗜慾。習虛靜而成通照也。",
    "T48n2023_010:1096a12": "杭州淨慈寺守一法真禪師掃地回向文",
    "T48n2023_010:1096a13": "以此掃地功德。回向法界眾生。色塵清淨。塵",
    "T48n2023_010:1096a14": "清淨故眼根清淨。根清淨故眼識清淨。聲香",
    "T48n2023_010:1096a15": "味觸法亦復如是。又願一世界清淨。乃至盡",
    "T48n2023_010:1096a16": "法界虛空界皆悉清淨。同諸如來光嚴住持。",
    "T48n2023_010:1096a17": "圓覺伽藍清淨覺地。永斷習氣淨穢二邊。凡",
    "T48n2023_010:1096a18": "聖垢染一塵不立。如是願清淨智亦復清淨。",
    "T48n2023_010:1096a19": "隨州大洪山靈峯寺十方禪院記",
    "T48n2023_010:1096a20": "元祐二年九月。詔隨州大洪山靈峯寺革律",
    "T48n2023_010:1096a21": "為禪。紹聖元年外臺始請移洛陽少林寺。長",
    "T48n2023_010:1096a22": "老報恩為住持。崇寧改元正月。使來求十方",
    "T48n2023_010:1096a23": "禪院記。乃書曰。大洪山在隨州西南。盤基百",
    "T48n2023_010:1096a24": "餘里。峯頂俯視漢東諸國。林巒丘嶺猶平川",
    "T48n2023_010:1096a25": "也。以耆舊所聞攷之。洪或曰胡。或曰湖。未詳",
    "T48n2023_010:1096a26": "所謂。今以地理考之。四山之間昔為大湖。神",
    "T48n2023_010:1096a27": "龍所居。洪波洋溢莫測涯涘。其後二龍鬪搦",
    "T48n2023_010:1096a28": "開層崖。湖水南落。故今負山之鄉謂之落湖",
    "T48n2023_010:1096a29": "管。此大洪所以得名也。唐元和中洪州開元",
    "T48n2023_010:1096b01": "寺僧善信。即山之慈忍大師也。師從馬祖密",
    "T48n2023_010:1096b02": "傳心要。北遊五臺山禮文殊師利。瞻覩殊勝",
    "T48n2023_010:1096b03": "自慶。菩薩有緣發願為眾僧炊爨三年。寺僧",
    "T48n2023_010:1096b04": "却之流涕嗟慼。有老父曰。子緣不在此往矣",
    "T48n2023_010:1096b05": "行焉。逢隨即止。遇湖即住。師即南邁。以寶曆",
    "T48n2023_010:1096b06": "二年秋七月。抵隨州遠望高峯。問鄉人曰。何",
    "T48n2023_010:1096b07": "山也。鄉人曰。大湖山也。師默契前語。尋山轉",
    "T48n2023_010:1096b08": "麓至于湖側。問歲亢旱。鄉人張武陵具羊豕",
    "T48n2023_010:1096b09": "將用之。何祈于湖龍。師見而悲之。謂武陵曰。",
    "T48n2023_010:1096b10": "雨暘不時本因人心黑業所感。害命濟命重",
    "T48n2023_010:1096b11": "增乃罪。可且勿殺。少須三日吾為爾祈。武陵",
    "T48n2023_010:1096b12": "亦異人也。聞師之言敬信之。師即披榛捫石",
    "T48n2023_010:1096b13": "得山北之巖穴。泊然宴坐。運誠冥禱。雷雨大",
    "T48n2023_010:1096b14": "作霽後數日。武陵迹而求之。師方在定。珠絲",
    "T48n2023_010:1096b15": "羃面號耳挃體。久之方覺。武陵即施此山為",
    "T48n2023_010:1096b16": "師興建精舍。以二子給侍左右。學徒依嚮遂",
    "T48n2023_010:1096b17": "成法席。大和元年五月二十九日。師密語龍",
    "T48n2023_010:1096b18": "神曰。吾前以身代牲。輟汝血食。今捨身餉汝。",
    "T48n2023_010:1096b19": "汝可享吾肉。即引利刀截左膝。復截右膝。門",
    "T48n2023_010:1096b20": "人奔馳。其慈忍膝不克斷。白液流出儼然入",
    "T48n2023_010:1096b21": "滅。張氏二子立觀而化。山南東道奏上其狀。",
    "T48n2023_010:1096b22": "唐文宗嘉之。賜所居額為幽濟禪院。晉天福",
    "T48n2023_010:1096b23": "中改為奇峯寺。本朝元豐元年又改為靈峯",
    "T48n2023_010:1096b24": "寺。皆以禱祈獲應也。自師滅至今三百餘年。",
    "T48n2023_010:1096b25": "而漢廣汝汾之間十數州之民。尊嚴奉事如",
    "T48n2023_010:1096b26": "赴約束。金帛粒米相尾於道。貨強法弱。僧範",
    "T48n2023_010:1096b27": "乃革。前此山峯高峻堂殿樓閣。依山製形後",
    "T48n2023_010:1096b28": "前不倫。向背摩序。恩老至止熟閱形勝。闢途",
    "T48n2023_010:1096b29": "南入以正賓主。鑱崖壘澗鏟蟻補砌。嵯峨萬",
    "T48n2023_010:1096c01": "仞化為平頂。三門堂殿翼舒繩直。通廊大廡",
    "T48n2023_010:1096c02": "疏戶四達。淨侶雲集藹為叢林。峨眉之寶燈",
    "T48n2023_010:1096c03": "瑞相。清涼之金橋圓光。他方詭觀異境同現。",
    "T48n2023_010:1096c04": "方其廢故而興新也。律之徒懷土而呶呶。會",
    "T48n2023_010:1096c05": "予謫為郡守。舍禪律而訂之曰。律以甲乙禪",
    "T48n2023_010:1096c06": "以十方。而所謂甲乙者。甲從何來乙從何立。",
    "T48n2023_010:1096c07": "而必曰。我慈忍之子孫也。今取人於十方。則",
    "T48n2023_010:1096c08": "忍之後絕矣。乙在子孫甲在慈忍。乙在慈忍",
    "T48n2023_010:1096c09": "甲在馬祖。乙在馬祖甲在南嶽乙在南岳甲",
    "T48n2023_010:1096c10": "在曹溪。推而上之甲乙乃在乎菩提達磨。西",
    "T48n2023_010:1096c11": "天四七。所謂甲乙者。果安在哉。又而所謂十",
    "T48n2023_010:1096c12": "方者。十從何生。方從何起。世間之法以一生",
    "T48n2023_010:1096c13": "二。一二為三。二三為六。三三為九。九者。究",
    "T48n2023_010:1096c14": "也。復歸為一。一九為十。十義乃成。不應突然",
    "T48n2023_010:1096c15": "無一有十。而所謂方者上為方耶。下為方耶。",
    "T48n2023_010:1096c16": "東為方耶。西為方耶。南為方耶。北為方耶。以",
    "T48n2023_010:1096c17": "上為方則諸天所居。非而境界。以下為方則",
    "T48n2023_010:1096c18": "風輪所持。非而居止。以東為方則毘提訶人",
    "T48n2023_010:1096c19": "面如半月。以北為方則欝單越人壽命久長。",
    "T48n2023_010:1096c20": "以西為方則瞿耶尼洲滄波浩渺。以南為方",
    "T48n2023_010:1096c21": "則閻浮提洲象馬殊國。然則甲乙無定。十方",
    "T48n2023_010:1096c22": "無依。競律競禪奚是奚非。律之徒曰。世尊嘗",
    "T48n2023_010:1096c23": "居給孤獨園竹林精舍必知太守言。世尊非",
    "T48n2023_010:1096c24": "耶。予曰汝豈不聞。以大圓覺為我伽藍身心",
    "T48n2023_010:1096c25": "安居平等性智。此非我說。乃是佛說。於是律",
    "T48n2023_010:1096c26": "之徒默然而去。禪者曰。方外之士一瓶一鉢。",
    "T48n2023_010:1096c27": "涉世無求。如鳥飛空遇枝則休。如龜游海值",
    "T48n2023_010:1096c28": "木則浮。來如聚梗去如滅漚。不識使君甲乙",
    "T48n2023_010:1096c29": "之乎。十方之乎。予曰。善哉。佛子。不住內。不",
    "T48n2023_010:1097a01": "住外。不住中間。不住四維上下虛空應無所",
    "T48n2023_010:1097a02": "住而住持。是真十方住持矣。尚何言哉。尚何",
    "T48n2023_010:1097a03": "言哉。時崇寧元年正月上元日記。",
    "T48n2023_010:1097a04": "唐修雅法師聽誦法華經歌",
    "T48n2023_010:1097a05": "山色沈沈松煙羃羃。空林之下盤陀之石。石",
    "T48n2023_010:1097a06": "上有僧結跏橫膝。誦白蓮經從旦至夕。左之",
    "T48n2023_010:1097a07": "右之虎跡狼跡。十片五片異花狼籍。偶然相",
    "T48n2023_010:1097a08": "見未深相識。知是古之人今之人。是曇彥是",
    "T48n2023_010:1097a09": "曇翼。我聞此經有深旨。覺帝稱之真妙義。合",
    "T48n2023_010:1097a10": "目冥心子細聽。醍醐滴入焦腸裡。佛之意兮",
    "T48n2023_010:1097a11": "祖之髓。我之心兮經之旨。可憐彈指及舉手。",
    "T48n2023_010:1097a12": "不達目前今正是。大矣哉甚奇特。空生要使",
    "T48n2023_010:1097a13": "群生得光輝。一萬八千土。土土皆作黃金色。",
    "T48n2023_010:1097a14": "四生六道一光中。狂夫猶自問彌勒。我亦當",
    "T48n2023_010:1097a15": "年學空寂。一得無心便休息。今日親聞誦此",
    "T48n2023_010:1097a16": "經始覺驢乘匪端的。我亦當年不出戶。不欲",
    "T48n2023_010:1097a17": "紅塵沾步武。今日親聞誦此經。始覺行行皆",
    "T48n2023_010:1097a18": "寶所。我亦當年愛吟咏。將謂冥搜亂禪定。今",
    "T48n2023_010:1097a19": "日親聞誦此經。何妨筆硯資真性。我亦當年",
    "T48n2023_010:1097a20": "狎兒戲。將謂光陰半虛棄。今日親聞誦此經。",
    "T48n2023_010:1097a21": "始覺聚沙非小事。我昔曾遊山與水。將謂他",
    "T48n2023_010:1097a22": "山非故里。今日親聞誦此經。始覺山河無寸",
    "T48n2023_010:1097a23": "地。我昔心猿未調伏。常將金鎖虛拘束。今日",
    "T48n2023_010:1097a24": "親聞誦此經。始覺無物為拳拳。師誦此經經",
    "T48n2023_010:1097a25": "一字。字字爛嚼醍醐味。醍醐之味珍且美。不",
    "T48n2023_010:1097a26": "在脣不在齒。只在勞生方寸裏。師誦此經經",
    "T48n2023_010:1097a27": "一句。句句白牛親動步。白牛之步疾如風。不",
    "T48n2023_010:1097a28": "在西不在東。只在浮生日用中。日用不知一",
    "T48n2023_010:1097a29": "何苦。酒之腸飯之腑。長者揚聲喚不迴。何異",
    "T48n2023_010:1097b01": "聾何異瞽。世人之耳非不聰。耳聰特向經中",
    "T48n2023_010:1097b02": "聾。世人之目非不明。目明特向經中盲。合聽",
    "T48n2023_010:1097b03": "不聰合明不明。轆轤上下浪死虛生。世人縱",
    "T48n2023_010:1097b04": "識師之音。誰人能識師之心。世人縱識師之",
    "T48n2023_010:1097b05": "形。誰人能識師之名。師名醫王行佛。令來與",
    "T48n2023_010:1097b06": "眾生治心病。能使迷者醒。狂者定。垢者淨。邪",
    "T48n2023_010:1097b07": "者正。凡者聖。如是則非但天恭敬人恭敬。亦",
    "T48n2023_010:1097b08": "合龍讚詠。鬼讚詠。佛讚詠。豈得背覺合塵之",
    "T48n2023_010:1097b09": "徒不稽首而歸命。",
    "T48n2023_010:1097b10": "梁皇捨道事佛詔",
    "T48n2023_010:1097b11": "梁高祖武皇帝年三十四登位。在政四十九",
    "T48n2023_010:1097b12": "年。雖億兆務殷而卷不釋手。內經外典罔不",
    "T48n2023_010:1097b13": "措懷。皆為訓解數千餘卷。而儉約自節羅綺",
    "T48n2023_010:1097b14": "不緣。寢處虛閑晝夜無怠。致有布被莞蓆草",
    "T48n2023_010:1097b15": "屨葛巾。初臨太寶即備斯事。日唯一食永絕",
    "T48n2023_010:1097b16": "辛羶。自有帝王罕能及此。舊事老子宗尚符",
    "T48n2023_010:1097b17": "圖。窮討根源有同妄作。帝乃躬運神筆下詔。",
    "T48n2023_010:1097b18": "捨道文曰。維天監三年四月八日。梁國皇帝",
    "T48n2023_010:1097b19": "蘭陵蕭衍稽首和南。十方諸佛十方尊法十",
    "T48n2023_010:1097b20": "方聖僧。伏見經云。發菩提心者即是佛心。其",
    "T48n2023_010:1097b21": "餘諸善不得為喻。能使眾生出三界之苦門。",
    "T48n2023_010:1097b22": "入無為之勝路。故如來漏盡智凝成覺。至道",
    "T48n2023_010:1097b23": "通機德圓取聖。發慧炬以照迷。鏡法流以澄",
    "T48n2023_010:1097b24": "垢。啟瑞跡於天中。爍靈儀於像外。度群迷於",
    "T48n2023_010:1097b25": "慾海。引含識於涅槃。登常樂之高山。出愛河",
    "T48n2023_010:1097b26": "之深際。言乖四句語絕百非。應迹娑婆示生",
    "T48n2023_010:1097b27": "淨飯王宮誕相。步三界而為尊。道樹成光普",
    "T48n2023_010:1097b28": "大千而流照但以機心淺薄好生厭怠。自期",
    "T48n2023_010:1097b29": "二月當至雙林。宗乃湛說圓常。且復潛輝鶴",
    "T48n2023_010:1097c01": "樹。闍王滅罪婆數除殃。若不逢值大聖法王。",
    "T48n2023_010:1097c02": "誰能救接。在迹雖隱其道無虧。弟子經遲迷",
    "T48n2023_010:1097c03": "荒。耽事老子。歷葉相承染此邪法。習因善發",
    "T48n2023_010:1097c04": "棄迷知返。今捨舊毉歸憑正覺。願使未來世",
    "T48n2023_010:1097c05": "中童男出家。廣弘經教化度含識。同共成佛。",
    "T48n2023_010:1097c06": "寧在正法之中。長淪惡道。不樂依老子教暫",
    "T48n2023_010:1097c07": "得生天。涉大乘心離二乘念。正願諸佛證明",
    "T48n2023_010:1097c08": "菩薩攝受。弟子蕭衍和南。",
    "T48n2023_010:1097c09": "緇門警訓卷十終"
}