{
    "T44n1847_001:0287b13": "No. 1847 [cf. Nos. 1666, 1846]",
    "T44n1847_001:0287b14": "大乘起信論別記",
    "T44n1847_001:0287b16": "崇福寺沙門法藏撰",
    "T44n1847_001:0287b17": "[0287b17] 釋題目。頌中敬意。佛寶中義。法寶中藏義。用",
    "T44n1847_001:0287b18": "大唯善義。覺不覺義。釋隨染二相義。釋本覺",
    "T44n1847_001:0287b19": "義本有修生義。生滅因緣中七科義。生滅中",
    "T44n1847_001:0287b20": "一科義。染法熏中四科義。淨法熏中七科義。",
    "T44n1847_001:0287b21": "略科文。分別發趣中四種發心義。科釋正行",
    "T44n1847_001:0287b22": "義。色心不二中一義。釋賴耶識有惑義。如來",
    "T44n1847_001:0287b23": "藏中恒沙功德義。生滅不生滅和合成梨耶",
    "T44n1847_001:0287b24": "義。九相義。真如二義。智淨不思議相義。覺體",
    "T44n1847_001:0287b25": "相中四鏡義。始本相依文。染法熏習中無明",
    "T44n1847_001:0287b26": "妄心各有二義。淨分緣起中有四句義。生滅",
    "T44n1847_001:0287b27": "門中真妄緣起義。法身義。真妄心境四句",
    "T44n1847_001:0287b28": "義。二諦無礙義。二諦義。染淨義。如來藏。四",
    "T44n1847_001:0287b29": "謗義。",
    "T44n1847_001:0287c01": "[0287c01] 一釋題目者。大乘有七義故。名為大乘一",
    "T44n1847_001:0287c02": "道上故。論云。於二乘為上。故名大乘。二能至",
    "T44n1847_001:0287c03": "大處故。論云。諸佛最大。是大乘能至。故名",
    "T44n1847_001:0287c04": "大。三大人所乘故論云。諸佛大人乘是故。",
    "T44n1847_001:0287c05": "四能辨大事故。論云。能滅眾生大苦。與大利",
    "T44n1847_001:0287c06": "益事。故名為大。五大士所乘。亦名多人所乘。",
    "T44n1847_001:0287c07": "論云。觀音等諸大菩薩之所乘。故名為大。六",
    "T44n1847_001:0287c08": "盡法源底故。論云。能盡一切諸法底。故名為",
    "T44n1847_001:0287c09": "大。七攝法周備故。論云。如般若中佛說摩訶",
    "T44n1847_001:0287c10": "衍義無量無邊。以是因緣故名為大。又釋大",
    "T44n1847_001:0287c11": "乘有三義。一辨名有四。一約法有三。謂三",
    "T44n1847_001:0287c12": "大二運。如下論說。二約行有七。如集論等辨。",
    "T44n1847_001:0287c13": "三約人法有七。如十二門論說。四直辨大。即",
    "T44n1847_001:0287c14": "當法為因。苞含為義。又辨乘義。寄喻為名。運",
    "T44n1847_001:0287c15": "載為功。體能合舉。故云大乘。又論云。乘大性",
    "T44n1847_001:0287c16": "故。名為大乘。解云。此即真性該周。故云大。",
    "T44n1847_001:0287c17": "即所乘也。妙智乘之。故云乘。即能乘也。依主",
    "T44n1847_001:0287c18": "釋也。論云。亦乘亦大。名為大乘。此即當體智",
    "T44n1847_001:0287c19": "能運轉。故名乘。性廣博故名大。此持業釋。二",
    "T44n1847_001:0287c20": "明體性有二。一正以無分別智為乘體。兼即",
    "T44n1847_001:0287c21": "攝所依真如及餘勝行等。二正以真如為乘",
    "T44n1847_001:0287c22": "體。智等亦兼攝。以彼皆為真所成故。三業",
    "T44n1847_001:0287c23": "用有二。一約三佛性義。如佛性論。自性為所",
    "T44n1847_001:0287c24": "乘。引出為能乘。至得果為乘所至處。此中所",
    "T44n1847_001:0287c25": "乘是乘(去聲)能乘此是乘(平聲)二約運因成果義有",
    "T44n1847_001:0287c26": "三。一運行令增。二運惑令滅。三運理令顯。初",
    "T44n1847_001:0287c27": "是能。後二是所。此即是涅槃中三德謂般若。",
    "T44n1847_001:0287c28": "解脫。法身。文是三轉依。如集論說。一心轉。",
    "T44n1847_001:0287c29": "謂真性現故。二道轉。謂行漸增故。三對轉謂",
    "T44n1847_001:0288a01": "惑障滅故。文此論中。破和合識等是轉滅。",
    "T44n1847_001:0288a02": "顯現法身是轉顯。智純淨是轉增。餘義准之。",
    "T44n1847_001:0288a03": "一言大乘起信者有二門四義。初心境門中。",
    "T44n1847_001:0288a04": "一大乘是能起。信心是所起。故云大乘之起",
    "T44n1847_001:0288a05": "信也。二起信是能信。大乘是所信。故云大乘",
    "T44n1847_001:0288a06": "之起信。二體用門中。一約攝用歸體辨。即此",
    "T44n1847_001:0288a07": "信心。是真如內熏及外緣所成。不異本故。",
    "T44n1847_001:0288a08": "是真故。起信即是大乘。故云大乘起信。二",
    "T44n1847_001:0288a09": "直就業用辨。謂此信心即廣博。故云大。即從",
    "T44n1847_001:0288a10": "微至著。運轉義故。名之為乘。即是起信。亦是",
    "T44n1847_001:0288a11": "大乘。故云大乘起信耳。第二頌內第三敬意",
    "T44n1847_001:0288a12": "中。一頌四句。增數有四。一或總為一。謂所為",
    "T44n1847_001:0288a13": "事也。二或分為二。謂上句所為人。餘句所成",
    "T44n1847_001:0288a14": "益。三或離為三。謂初句所為人。中間二句所",
    "T44n1847_001:0288a15": "成行。末後一句所至德。四或散為四。謂初",
    "T44n1847_001:0288a16": "句所為人。第二句所離過。第三句成德。第四",
    "T44n1847_001:0288a17": "句所至德。第三佛寶中。或總為一。謂是佛也。",
    "T44n1847_001:0288a18": "或總為二。謂初頌明用。後頌二句明體相。或",
    "T44n1847_001:0288a19": "為三。謂初頌中二句明報身。後一句明化身。",
    "T44n1847_001:0288a20": "或為四。謂於報中。上句明心。下句明色。第四",
    "T44n1847_001:0288a21": "法寶內功德藏者。藏有三義。一蘊積義。積",
    "T44n1847_001:0288a22": "法內弘故。二含攝義。收攝內外故。三出生義。",
    "T44n1847_001:0288a23": "流德成益故。理法中有此三義。望自性德有",
    "T44n1847_001:0288a24": "初義。望彼教行果有後二義。行果復有二義。",
    "T44n1847_001:0288a25": "行果各自積德有初義。更望自性及望理有",
    "T44n1847_001:0288a26": "第二義。果望行教有出生義。行望果教俱有",
    "T44n1847_001:0288a27": "出生義。教望前立三得具三義可知。第五立",
    "T44n1847_001:0288a28": "義分內。問。何故前明體大中。通一切法。不簡",
    "T44n1847_001:0288a29": "染淨及其相用。唯是其善。不通不善。答。體",
    "T44n1847_001:0288b01": "大理曰通諸法。不得簡別。若真如外別有無",
    "T44n1847_001:0288b02": "明為不善體者。有多種過。且以二義顯之。一",
    "T44n1847_001:0288b03": "者同於外道執冥性常。以其自有。不從因生",
    "T44n1847_001:0288b04": "故。二者眾生畢竟無有得解脫義。以有自體",
    "T44n1847_001:0288b05": "不可斷故。生則常生。亦可恒不生也。有此過",
    "T44n1847_001:0288b06": "故。真如之外。不得別立無明作不善體。不善",
    "T44n1847_001:0288b07": "等法。亦不得作真如相用。若是相用。亦有多",
    "T44n1847_001:0288b08": "過。且以二義釋之。一者因果雜亂過。隨彼善",
    "T44n1847_001:0288b09": "因應得苦果。二者聖人證得真如。應起不善",
    "T44n1847_001:0288b10": "惡業。有此過故。不善不得作真如相用。問。若",
    "T44n1847_001:0288b11": "爾不善不應以真如作體。答。正以不善之法。",
    "T44n1847_001:0288b12": "用彼真如作體故。以違不相應。則名不善。又",
    "T44n1847_001:0288b13": "由違真故不離真。違真故不是用也。第六。釋",
    "T44n1847_001:0288b14": "本覺本不覺。各有三門。一開義。二由起。三和",
    "T44n1847_001:0288b15": "合。初者。本覺有三義。一無不覺義。二有本覺",
    "T44n1847_001:0288b16": "義。三無本覺義。不覺亦三義。一無本覺義。二",
    "T44n1847_001:0288b17": "有不覺義。三滅不覺義。二由起者。由無不覺",
    "T44n1847_001:0288b18": "故。得有本覺。由有本覺故。得成不覺成不覺",
    "T44n1847_001:0288b19": "故。名無本覺也。由無本覺故。得有不覺。由有",
    "T44n1847_001:0288b20": "不覺故。得有性滅。故名滅不覺也。又由不",
    "T44n1847_001:0288b21": "覺中有無本覺義故。得有本覺義。又由本覺",
    "T44n1847_001:0288b22": "中有無不覺義故。得有滅不覺義。又由本",
    "T44n1847_001:0288b23": "覺中有本覺義故。不覺中得有無本覺義也。",
    "T44n1847_001:0288b24": "又上諸義相由。各各無二。共合成三句。又",
    "T44n1847_001:0288b25": "依本覺得成不覺。不覺能知名義。得成始覺。",
    "T44n1847_001:0288b26": "始覺成故。不覺則滅。不覺則滅故。始覺則",
    "T44n1847_001:0288b27": "同本覺同本覺故。則無始覺。無始覺故。則無",
    "T44n1847_001:0288b28": "不覺。無不覺故。則無生滅門。唯一真如門也。",
    "T44n1847_001:0288b29": "是故當知至心源時。唯是真如。無生滅。無生",
    "T44n1847_001:0288c01": "滅故。亦不可說真如。豈有三身之別。但隨眾",
    "T44n1847_001:0288c02": "生染機故。故說三身等也。第七隨染生二相",
    "T44n1847_001:0288c03": "中。問。隨何染得生此相。答。此有三。一智淨",
    "T44n1847_001:0288c04": "相。隨自心中無明法力熏習等。而起不思議",
    "T44n1847_001:0288c05": "業。隨生染機而現形化用。二此二俱隨自染",
    "T44n1847_001:0288c06": "而起。由斷自染。方能起用故。不思議業相亦",
    "T44n1847_001:0288c07": "爾。隨自染中。三俱隨他染。謂諸菩薩修萬",
    "T44n1847_001:0288c08": "行得佛果等皆是隨眾生無明故有此事。若",
    "T44n1847_001:0288c09": "癈染機。即無修無得一味相也。第八問。本",
    "T44n1847_001:0288c10": "覺既是真如。何故名覺。答。凡言覺有二義。一",
    "T44n1847_001:0288c11": "覺察義。謂染所不能染故。即是斷障義。二覺",
    "T44n1847_001:0288c12": "照義。謂自體顯照一切諸法。即鑒達義。但染",
    "T44n1847_001:0288c13": "則本來自離。德則未曾別現。故其義本自有",
    "T44n1847_001:0288c14": "之。故云本覺。又由此二義。除二障。顯二果。",
    "T44n1847_001:0288c15": "並性成就。其始覺中亦有二義同前。但始覺",
    "T44n1847_001:0288c16": "起為異。染窮始覺。不異本覺。何以故。由二義",
    "T44n1847_001:0288c17": "故。一以無是本覺起。隨染所成。無別性故。二",
    "T44n1847_001:0288c18": "覺至心源。同本覺故。無始覺之異。是故唯",
    "T44n1847_001:0288c19": "有一覺具二義也。一又窮此義。亦無二相。謂",
    "T44n1847_001:0288c20": "染離與德之現。現即染離。故唯一真覺也。又",
    "T44n1847_001:0288c21": "由染本性離。無染可離。德本性彰。無德可現。",
    "T44n1847_001:0288c22": "故其真覺無覺也。是故遠離覺所覺。無覺而",
    "T44n1847_001:0288c23": "不彰。一切覺故名佛。第九真如門約本義說。",
    "T44n1847_001:0288c24": "故文云。一切眾生本來常住入於涅槃。無始",
    "T44n1847_001:0288c25": "覺之義。唯約修生說。以本無今有為始覺故。",
    "T44n1847_001:0288c26": "本覺之義。約修生本有說。以對始覺說本覺",
    "T44n1847_001:0288c27": "故。如文應知智淨相等。約本有修生說。故文",
    "T44n1847_001:0288c28": "云。本覺隨染生二相故。問。智淨與始覺何異。",
    "T44n1847_001:0288c29": "答。其實不別。以始覺即是本覺隨染作故。今",
    "T44n1847_001:0289a01": "約所對不同。故說有異。異相者。謂本覺約染",
    "T44n1847_001:0289a02": "成於智淨。治染還本。為本之對。名為始覺。又",
    "T44n1847_001:0289a03": "以本覺成始。更無異法。從此義故。總名本有。",
    "T44n1847_001:0289a04": "不論真如門。但約生滅緣起中說本耳。又以",
    "T44n1847_001:0289a05": "始覺契本。方名本覺。若離始覺。一切不成。從",
    "T44n1847_001:0289a06": "此義故。總名修生。又以本作始覺。說本名修",
    "T44n1847_001:0289a07": "生本有。此之同義。唯一緣起。猶如圓珠。隨舉",
    "T44n1847_001:0289a08": "一門。無不收盡。第十因緣有三義。一淨心為",
    "T44n1847_001:0289a09": "因。無明為緣。二妄境為緣。本識為因。此二如",
    "T44n1847_001:0289a10": "疏。三以前因緣為因。後因緣為緣。以本來融",
    "T44n1847_001:0289a11": "通一心故。思准之。此中因緣。但是所由義。與",
    "T44n1847_001:0289a12": "所成生滅不別。其心與無明合邊。即是因緣。",
    "T44n1847_001:0289a13": "亦無別法。即攬此諸法積聚集成。名為眾生。",
    "T44n1847_001:0289a14": "是即真心為眾生體。五意及識為眾生相。是",
    "T44n1847_001:0289a15": "故唯一心也。意是依止義。前三是本末依。謂",
    "T44n1847_001:0289a16": "末依本故。名本為意。後二是&#x9E81;細依。謂&#x9E81;依",
    "T44n1847_001:0289a17": "細故。名細為意。&#x9E81;識更無所依之義。故不名",
    "T44n1847_001:0289a18": "意。但有了別。單名識也。三界唯心者。謂是本",
    "T44n1847_001:0289a19": "末通融。具淨心五意及識等。皆從心起者。",
    "T44n1847_001:0289a20": "從不相應心起。妄念生者。從相應心起。以相",
    "T44n1847_001:0289a21": "應心緣三細中現識境故。無心外境可以分",
    "T44n1847_001:0289a22": "別。故云分別自心也。若照境唯心時。心終不",
    "T44n1847_001:0289a23": "自取心。即能緣心盡。故云心不見心也。無明",
    "T44n1847_001:0289a24": "起所識。是真心與無明合時。能取自性淨",
    "T44n1847_001:0289a25": "故。唯佛窮了。地上證一分。故云少分知。&#x9E81;",
    "T44n1847_001:0289a26": "惑依細惑起。細惑更無所依。故云忽然起。",
    "T44n1847_001:0289a27": "同經中無始無明。無有染法始於無明故也。",
    "T44n1847_001:0289a28": "問。無明動真如成染心。何故染心無明緣。約",
    "T44n1847_001:0289a29": "位辨&#x9E81;細。真心是其因。而不論優劣。答。以",
    "T44n1847_001:0289b01": "染法有差別。真心唯一味故也。根本智有二",
    "T44n1847_001:0289b02": "類。一修起如理智。二真如本覺智。世間智亦",
    "T44n1847_001:0289b03": "二。一修生如量智。二本覺隨染智。以染心",
    "T44n1847_001:0289b04": "&#x777B;動。違不動平等本覺之智。故名煩惱礙。",
    "T44n1847_001:0289b05": "又無明不了即動是靜故。是以動中不能差",
    "T44n1847_001:0289b06": "別而知。智礙也。第十一生滅相中無明有",
    "T44n1847_001:0289b07": "二義。一通。能成二心。二別。能成細心。故云",
    "T44n1847_001:0289b08": "無明滅故境界滅。又云無明滅故不相應心",
    "T44n1847_001:0289b09": "滅。境界亦二義。一通。是所成。二別。能起三",
    "T44n1847_001:0289b10": "&#x9E81;心。是故無明有通能及別能。境界有通所",
    "T44n1847_001:0289b11": "及別能。是故境界亦能亦所。無明唯能無所",
    "T44n1847_001:0289b12": "也。第十二。四熏習中。染熏亦二。初通。後",
    "T44n1847_001:0289b13": "別。前中無明熏真有妄心者。是業相也。不",
    "T44n1847_001:0289b14": "覺念起者。能見相也。現妄境者。是境界相",
    "T44n1847_001:0289b15": "也。屬三細也。今其念者。六&#x9E81;中初二也。著",
    "T44n1847_001:0289b16": "者次二也。後二如論文。別中。增長念者。六",
    "T44n1847_001:0289b17": "&#x9E81;中初二也。取者。次二也。後二是業果。非",
    "T44n1847_001:0289b18": "所論也。若爾。何故上文境界緣故生六相",
    "T44n1847_001:0289b19": "耶。釋云。前據通論。此約別剋。以論後二是",
    "T44n1847_001:0289b20": "妄心之化用。非親從境生也。妄心熏中。業",
    "T44n1847_001:0289b21": "識通合三細。從初名熏者。熏於根本無明。",
    "T44n1847_001:0289b22": "迷動細故。依此細動業。受變易業苦故。經",
    "T44n1847_001:0289b23": "云。無明住地緣無漏業因。得變易報也。此",
    "T44n1847_001:0289b24": "之謂也。事識中亦具三&#x9E81;。熏枝末無明。&#x9E81;",
    "T44n1847_001:0289b25": "動造業。受分段苦也。根本無明迷理性。熏",
    "T44n1847_001:0289b26": "真如。成業相等三。枝末無明迷境界。熏本",
    "T44n1847_001:0289b27": "識。起事識。淨熏中。真如妄染法心各有能",
    "T44n1847_001:0289b28": "熏所熏。互為能所。染法中。真如無能熏義。",
    "T44n1847_001:0289b29": "事識熏中有四劣。一能熏之識自淺薄故。二",
    "T44n1847_001:0289c01": "望所熏真如猶懸遠故。三不覺知有末那賴",
    "T44n1847_001:0289c02": "耶故。四不覺知有法執相故。是故不能疾得",
    "T44n1847_001:0289c03": "菩提也。意熏四勝。翻前劣故。謂能熏深厚",
    "T44n1847_001:0289c04": "徹五意故。餘三可知。是故望大菩提速疾得",
    "T44n1847_001:0289c05": "也。此二熏習。是真如內熏妄心。有此厭求。還",
    "T44n1847_001:0289c06": "熏真如成勝行也。第十三。淨熏中妄心熏內。",
    "T44n1847_001:0289c07": "一分別事識熏者。釋有三義。一彼二乘人。但",
    "T44n1847_001:0289c08": "覺事識中煩惱。而為斷故。發心修行。修行",
    "T44n1847_001:0289c09": "即名為熏習也。二以唯覺此煩惱未能斷故。",
    "T44n1847_001:0289c10": "猶為熏習也。三由帶此識中煩惱而發心修",
    "T44n1847_001:0289c11": "行名熏習。然由&#x9E81;故。墮二乘地。又初唯行熏。",
    "T44n1847_001:0289c12": "次唯識熏。後俱熏。由帶此惑。令行成劣。故入",
    "T44n1847_001:0289c13": "二乘道。若帶五意中細惑。修行勝智。入菩薩",
    "T44n1847_001:0289c14": "位也。意中三釋准此。然皆後釋為勝。體相熏",
    "T44n1847_001:0289c15": "中。具無漏法者。總舉法體相。備不思議業者。",
    "T44n1847_001:0289c16": "明有內熏功能。作境界性者。此真如非但由",
    "T44n1847_001:0289c17": "前句內熏妄心令其厭求。亦乃與彼厭求之",
    "T44n1847_001:0289c18": "心作所觀境也。又釋用大為外善境。此體相",
    "T44n1847_001:0289c19": "亦遍通彼中。故令用大得有熏也。又釋以遍",
    "T44n1847_001:0289c20": "妄心。故內熏之。遍外一切境。故亦熏習眾生。",
    "T44n1847_001:0289c21": "如近普覽作破木等。用熏中差別緣內。約機",
    "T44n1847_001:0289c22": "生熟有遠近之緣。約四無量為行緣。約三空",
    "T44n1847_001:0289c23": "為受隨緣。又解初利他。後自利。又初約施",
    "T44n1847_001:0289c24": "戒等行。後約觀理行。平等緣中有六。一平",
    "T44n1847_001:0289c25": "等人。如論佛菩薩故。二平等願。如論皆願度",
    "T44n1847_001:0289c26": "故。三平等心。如論自體熏等故。四釋平等行。",
    "T44n1847_001:0289c27": "如論以同體智力故。謂了知自他同一體性。",
    "T44n1847_001:0289c28": "知同之智。名同體智。五平等益。如論見聞等",
    "T44n1847_001:0289c29": "故。六令平等機見平等相。如論依三昧見佛",
    "T44n1847_001:0290a01": "故。差別平等者。一約佛菩薩攝生心。&#x615C;念",
    "T44n1847_001:0290a02": "利益。無怨親故名平等。隨機異現名差別。二",
    "T44n1847_001:0290a03": "化身多門名差別。報身稱性名平等。三散心",
    "T44n1847_001:0290a04": "所見名差別。定心所見名平等。第十四略科",
    "T44n1847_001:0290a05": "文。自下是略科文。上來從生滅門至此。明攝",
    "T44n1847_001:0290a06": "一切法竟。自下四熏習等。明生一切法。於",
    "T44n1847_001:0290a07": "中二。先通。後別。別中。先明染淨。後雙辨盡",
    "T44n1847_001:0290a08": "不盡。前中二。先染。後淨。染中二。先總。後別。",
    "T44n1847_001:0290a09": "淨中亦二。先總。後別。別中二。先別明體用",
    "T44n1847_001:0290a10": "熏。後雙明相應不相應。前中二。先體相熏。後",
    "T44n1847_001:0290a11": "用熏。就相應不相應中二。先辨未相應。後明",
    "T44n1847_001:0290a12": "已相應。上來明淨熏竟。初染熏次淨熏竟。就",
    "T44n1847_001:0290a13": "盡不盡中二。先明染法有盡。後明淨法無終。",
    "T44n1847_001:0290a14": "上來初別明染淨熏。後雙辨盡不盡。合是大",
    "T44n1847_001:0290a15": "段別明竟。初總。後別。合是四熏習竟。上來初",
    "T44n1847_001:0290a16": "釋生滅攝一切法。後釋四熏習生一切法。合",
    "T44n1847_001:0290a17": "是大段釋生滅法畢竟。自下第二釋生滅門",
    "T44n1847_001:0290a18": "中所顯之義大。於中有二。初釋體相二大。",
    "T44n1847_001:0290a19": "後別解用大。前中二。初一句通攝標二大名。",
    "T44n1847_001:0290a20": "下別釋二大義。釋中。初釋體大。從畢竟常",
    "T44n1847_001:0290a21": "恒下。釋相大。釋相大中二。初直釋。後問答。",
    "T44n1847_001:0290a22": "釋用大中二。初總辨。二從此用有二下。別釋。",
    "T44n1847_001:0290a23": "釋中二。初別明應報。後又凡夫下。重更料簡。",
    "T44n1847_001:0290a24": "初中二。先應。後報。就重簡中二。先明應身。",
    "T44n1847_001:0290a25": "謂約凡見&#x9E81;。六道相也。二乘見細。不待說也。",
    "T44n1847_001:0290a26": "二明報身二。初約人顯&#x9E81;妙。二問答釋疑。前",
    "T44n1847_001:0290a27": "中二。先明地前見&#x9E81;。二若得淨心下。地上",
    "T44n1847_001:0290a28": "見細。問答中二先問。後答。上來釋所顯義大",
    "T44n1847_001:0290a29": "竟。自下明會法歸體上來初舉生滅法相第",
    "T44n1847_001:0290b01": "二明有顯義功能。第三會用歸體。三義不同。",
    "T44n1847_001:0290b02": "總明生滅門竟。初釋真如門。後顯生滅門。二",
    "T44n1847_001:0290b03": "門不同。總釋顯示正義竟。第十五。分別發趣",
    "T44n1847_001:0290b04": "道中。通論發心。總有四位。一捨邪趣正發心。",
    "T44n1847_001:0290b05": "位在凡地。此論不說。二捨退得定發心。位",
    "T44n1847_001:0290b06": "在十信滿心。入十住初。是論中信成就發心",
    "T44n1847_001:0290b07": "也。三捨生得熟發心。位在十迴向。以欲入初",
    "T44n1847_001:0290b08": "地。加行勝進。深發心故。即解行發心。四捨",
    "T44n1847_001:0290b09": "比得證發心。位在初地已上。問。退位豈無生",
    "T44n1847_001:0290b10": "熟耶。何不失二發心。答。位極劣故。相不分",
    "T44n1847_001:0290b11": "也。問。不退望證。豈非劣耶。何故有二發心。",
    "T44n1847_001:0290b12": "答。位勝故。純熟相顯故。問。若爾。地上彌勝。",
    "T44n1847_001:0290b13": "何故不失二發心耶。答。位極勝故。所證不",
    "T44n1847_001:0290b14": "殊故。問。豈將入不退位。不用增上起行力耶。",
    "T44n1847_001:0290b15": "何不更失發心也。答。一能發心位劣。不能起",
    "T44n1847_001:0290b16": "加行故。二所趣位未勝。不須加行故是故不",
    "T44n1847_001:0290b17": "失也。問。若爾。何故將入證位。更於加行位中",
    "T44n1847_001:0290b18": "有發心耶。答。能入勝故。所證難得故耳。第十",
    "T44n1847_001:0290b19": "六。修止中安心內有二。初止內想慮心。二",
    "T44n1847_001:0290b20": "從亦不得隨心下。止外緣境心前中三。初舉",
    "T44n1847_001:0290b21": "想令除。二止能除想。三順法體。初中二。初別",
    "T44n1847_001:0290b22": "止十一切處想。後一切諸想下。通止一切諸",
    "T44n1847_001:0290b23": "差別想。能除者有二釋。一所除緣止。故能除",
    "T44n1847_001:0290b24": "緣亦已。二先除有想。後亦遣除想者。除無",
    "T44n1847_001:0290b25": "想也。以有無之念俱是想故。下文順法體中。",
    "T44n1847_001:0290b26": "以一切法無想者。無有之想也。念念不生等",
    "T44n1847_001:0290b27": "者。以無始已來未曾生等故。第二止外境心",
    "T44n1847_001:0290b28": "內有二。初止外妄緣。二是正念下。示內真觀。",
    "T44n1847_001:0290b29": "前中二。初舉非總制。二心若馳下。示觀方便。",
    "T44n1847_001:0290c01": "何故爾者。外疑云。既不許心緣外境。又不許",
    "T44n1847_001:0290c02": "以心除心。未知耶其心馳散時。云何對治。",
    "T44n1847_001:0290c03": "釋云攝令住正念。即云何是正念。釋云唯心",
    "T44n1847_001:0290c04": "無境是也。是故不許緣緣外境。若爾。俱不",
    "T44n1847_001:0290c05": "緣外境。緣內心應得耶。釋云亦不得也。故",
    "T44n1847_001:0290c06": "云即復此心無有自相可得也。故於此時。觀",
    "T44n1847_001:0290c07": "心無寄。分別也。止滅。成於止行。修真如三",
    "T44n1847_001:0290c08": "昧耳。第十七。色心不二中。心者。據體大也。",
    "T44n1847_001:0290c09": "智者。約相大也。法身。通體相也。以融攝故。",
    "T44n1847_001:0290c10": "隨說皆得。由與用為本。故能現色也。然用",
    "T44n1847_001:0290c11": "能物機。故上云隨染業幻所作也。第十八。",
    "T44n1847_001:0290c12": "問。三細六&#x9E81;中。何以不說末那識耶。答。以義",
    "T44n1847_001:0290c13": "不便故。何者。以根本無明。動彼真如。成於三",
    "T44n1847_001:0290c14": "細。名為梨那。末那無此義。故不論。又以境界",
    "T44n1847_001:0290c15": "緣故。動彼心海。起於六&#x9E81;。名為意識。末那無",
    "T44n1847_001:0290c16": "此從外境生義。故不論也。雖是不說。然義已",
    "T44n1847_001:0290c17": "有。何以知。瑜伽云。梨耶起必二識想應。故",
    "T44n1847_001:0290c18": "說三細賴耶。即已有末那執相應故也。又意",
    "T44n1847_001:0290c19": "識得緣外境。必內依末那。故說六&#x9E81;意識。已",
    "T44n1847_001:0290c20": "有末那為依止根也。故雖不說。而實有之。問。",
    "T44n1847_001:0290c21": "上云根本無明者。起在何識。答。梨耶識起。",
    "T44n1847_001:0290c22": "問。餘論中說。梨耶自體白覆無記。一向捨",
    "T44n1847_001:0290c23": "受相應。故堪受熏。若起煩惱。即是雜染。豈堪",
    "T44n1847_001:0290c24": "受熏。答。餘論中約教就&#x9E81;相說。而實此識迷",
    "T44n1847_001:0290c25": "無相真如義邊。故有根本無明住地。若不爾",
    "T44n1847_001:0290c26": "者。即應常緣第一義諦。即一眾生半迷半悟。",
    "T44n1847_001:0290c27": "謂六七迷。而第八識悟也。文若其佛地與",
    "T44n1847_001:0290c28": "圓鏡智相應者。則知凡地必與無明相應。何",
    "T44n1847_001:0290c29": "以故。與上相違故。若言凡地餘識無明與相",
    "T44n1847_001:0291a01": "應故非本識自有者。亦應佛地鏡智非本識",
    "T44n1847_001:0291a02": "起。既佛地起者。則知凡地起愚。故不疑也。",
    "T44n1847_001:0291a03": "文若一向無煩惱。則不得成無記法。何以",
    "T44n1847_001:0291a04": "故。若無煩惱。則一向清淨。不得名無記。是故",
    "T44n1847_001:0291a05": "一向清淨者。即名為善。一向染者。則名不善。",
    "T44n1847_001:0291a06": "染淨無二故。則非染淨名無記法。良以淨屬",
    "T44n1847_001:0291a07": "真分。染屬妄分。二分不二。名為和合剌耶",
    "T44n1847_001:0291a08": "無記識也。若此位中無染細者。以何簡淨成",
    "T44n1847_001:0291a09": "於無覆無記。既無記非淨。故知有染細也。剋",
    "T44n1847_001:0291a10": "實言之。唯真如是體。是故梨耶異就唯是",
    "T44n1847_001:0291a11": "位也。引迴心聲聞。故假說也。又意識起惑",
    "T44n1847_001:0291a12": "於業有三義。一起見道無明。約緣造業。二",
    "T44n1847_001:0291a13": "起修道惑。愛求潤未熟業令熟。三又起見",
    "T44n1847_001:0291a14": "愛。引已熟業令受生相續無差違也。起信中",
    "T44n1847_001:0291a15": "相續識內。唯有後二義。准論知之。第十九。如",
    "T44n1847_001:0291a16": "來藏中恒沙功德。說有三門。一建立門。二分",
    "T44n1847_001:0291a17": "齊門。三屬果門。初中建立者。曲有四義。一依",
    "T44n1847_001:0291a18": "真如上義。謂依真如上義。說有此德。非謂有",
    "T44n1847_001:0291a19": "別事。論云皆依真如義說故。二對染義。謂對",
    "T44n1847_001:0291a20": "恒沙煩惱過失。翻對顯示如此恒沙功德。如",
    "T44n1847_001:0291a21": "論辨。三為因義。謂能內熏眾生。令厭求起行",
    "T44n1847_001:0291a22": "等。論云恒沙性德內熏眾生等。四依持義。謂",
    "T44n1847_001:0291a23": "與佛果恒沙功德為依故。說有此德。論云以",
    "T44n1847_001:0291a24": "對始覺故說本覺也。二顯義分齊門。恒沙性",
    "T44n1847_001:0291a25": "德。皆是生滅門內真如中說。非是自性不變",
    "T44n1847_001:0291a26": "真如門中辨。何以故。彼絕待。然四義中。初",
    "T44n1847_001:0291a27": "二約得道前染位。後一得道後淨位。中一",
    "T44n1847_001:0291a28": "約得道中染淨位。又初一差別之無差別。後",
    "T44n1847_001:0291a29": "三是無差別之差別。又初二是自性住佛性。",
    "T44n1847_001:0291b01": "次一引出佛性。後一至得果佛性。三以因屬",
    "T44n1847_001:0291b02": "果。以因中有初義故。是故果中得有法身",
    "T44n1847_001:0291b03": "義。以因中有翻染義故。今果位中有解脫。",
    "T44n1847_001:0291b04": "以因中有內熏為因義故。今果位中成般若",
    "T44n1847_001:0291b05": "大智義。以因中具前三義故。今果位中有般",
    "T44n1847_001:0291b06": "若解脫法身三德義也。以有第四義故。今果",
    "T44n1847_001:0291b07": "位中了因得有所了果法。又由此義。今果位",
    "T44n1847_001:0291b08": "功德成就也。是故由前三義。別成三德。由後",
    "T44n1847_001:0291b09": "一義。總攝佛果無量功德故。由此等義故。是",
    "T44n1847_001:0291b10": "故因位眾生心中決定有恒沙功德。略顯如",
    "T44n1847_001:0291b11": "是。第二十。不生不滅與生滅和合成賴耶義。",
    "T44n1847_001:0291b12": "說有二門。一分相門。二融攝門。前中二門。一",
    "T44n1847_001:0291b13": "不生滅。二生滅。前中亦二。一&#x9E81;。二細。生滅",
    "T44n1847_001:0291b14": "中亦二。一&#x9E81;二細。不生滅中。&#x9E81;者是真如門。",
    "T44n1847_001:0291b15": "動相盡故。不生滅義&#x9E81;顯著故。是違害諸法",
    "T44n1847_001:0291b16": "差別之相。即是真如不變義也。二細者。是",
    "T44n1847_001:0291b17": "真如隨染門。不違動相故。自不生滅義漸隱",
    "T44n1847_001:0291b18": "故。是故名細。即是生滅門中。如來藏義亦",
    "T44n1847_001:0291b19": "是本覺義。是故真如望有為法有二義。一相",
    "T44n1847_001:0291b20": "違義。二相順義。自體亦有二義。一不變義。",
    "T44n1847_001:0291b21": "二隨染義。是故楞伽經云。寂滅者名為一心。",
    "T44n1847_001:0291b22": "一心者名如來藏。是此二也。二生滅中。&#x9E81;者",
    "T44n1847_001:0291b23": "是七識隨境起盡相&#x9E81;顯故。楞伽經中名為",
    "T44n1847_001:0291b24": "相生滅也。二細者。是無明風動淨心成此起",
    "T44n1847_001:0291b25": "滅。是本識相漸隱難知。故名為細。楞伽經",
    "T44n1847_001:0291b26": "中名為流注生滅。論云分別生滅相有二種。",
    "T44n1847_001:0291b27": "一&#x9E81;二細等。是故生滅有為望真如有二義。",
    "T44n1847_001:0291b28": "一相違義。起滅相&#x9E81;故。二相順義。起滅相微。",
    "T44n1847_001:0291b29": "漸漸同真故。論云。隨順觀世諦。則入第一義。",
    "T44n1847_001:0291c01": "是此二門義。義門望自亦二義。一相顯。二",
    "T44n1847_001:0291c02": "性無。經云。一切法不生。我說剎那義等。大段",
    "T44n1847_001:0291c03": "第二融攝門者有三重。一真如二義。體同義",
    "T44n1847_001:0291c04": "異。以全體不變。舉體隨緣。故不二也。二生滅",
    "T44n1847_001:0291c05": "中&#x9E81;細通融。舉體全&#x9E81;亦全細。故鎔融無二",
    "T44n1847_001:0291c06": "法也。三以真全體隨緣。現斯&#x9E81;細生滅。是",
    "T44n1847_001:0291c07": "故若約唯&#x9E81;生滅。則令真隱。若就唯細生滅。",
    "T44n1847_001:0291c08": "則令真現細不生滅。若約唯&#x9E81;不生滅。令二",
    "T44n1847_001:0291c09": "滅盡總唯一真如平等顯現。若約唯細不生",
    "T44n1847_001:0291c10": "滅。則令細生滅漸細染住。餘義准思之。第",
    "T44n1847_001:0291c11": "二十一。九相義七門分別。一釋名。二辨體。三",
    "T44n1847_001:0291c12": "生起次第。四約識分別。五約惑分別。六滅位",
    "T44n1847_001:0291c13": "分別。七配攝分別。初釋名者。根本癡闇。名曰",
    "T44n1847_001:0291c14": "無明。擊動淨心。名之為業。即無明之業。依主",
    "T44n1847_001:0291c15": "釋也。動作狀相。名之業相。則持業釋也。餘八",
    "T44n1847_001:0291c16": "相字。皆准此釋。心體向外。名能見相。變似外",
    "T44n1847_001:0291c17": "境。名能現相。分別染淨。名為智相。經時不",
    "T44n1847_001:0291c18": "斷。名相續相。遍計其事。名執取相。遍計其",
    "T44n1847_001:0291c19": "名。名計名字相。造作善惡。名起業相。苦樂異",
    "T44n1847_001:0291c20": "就。名業繫苦相。言體性者有二。一當相出",
    "T44n1847_001:0291c21": "體。則初三細以本覺及本不覺緣起不二為",
    "T44n1847_001:0291c22": "其體性。後六&#x9E81;即以三細緣起。及隨相不覺",
    "T44n1847_001:0291c23": "細起稍&#x9E81;。以此為體性。二窮源辨體性。即總",
    "T44n1847_001:0291c24": "以真如隨染義為體。故論云。種種凡器。皆",
    "T44n1847_001:0291c25": "同微塵性相等。三生起次第者。則如釋相次",
    "T44n1847_001:0291c26": "第者是。四約識分別者。前三細是八識。後六",
    "T44n1847_001:0291c27": "&#x9E81;是六識等。五約惑者。三細中是根本無明。",
    "T44n1847_001:0291c28": "是法執中細惑。後&#x9E81;中。前二是枝末無明法",
    "T44n1847_001:0291c29": "執中&#x9E81;惑。後四是人執惑也。六滅位者。三細。",
    "T44n1847_001:0292a01": "從佛地乃至八地斷。智及相續。從初地乃至",
    "T44n1847_001:0292a02": "七地斷。執取計名。地前三賢位斷也。七配攝",
    "T44n1847_001:0292a03": "者。於中相配可知。餘如論說。第二十二。真如",
    "T44n1847_001:0292a04": "有二義。一不變義。二隨緣義。無明亦二義。一",
    "T44n1847_001:0292a05": "即空義。二成事義。各由初義故。即真如門也。",
    "T44n1847_001:0292a06": "各由後義故。即生滅門也。生滅門中。隨緣",
    "T44n1847_001:0292a07": "真如。成事無明。各有二義。一違自順他義。二",
    "T44n1847_001:0292a08": "違他順自義。無明中初義內亦有二義。一能",
    "T44n1847_001:0292a09": "知名義順真覺。二返自體妄示真德。無明後",
    "T44n1847_001:0292a10": "二義內亦有二義。一覆理。二成妄心。真如",
    "T44n1847_001:0292a11": "中初義。內亦二義。一隱自真體二顯現妄法。",
    "T44n1847_001:0292a12": "後義內亦二義。一翻對妄染。顯自真德。二內",
    "T44n1847_001:0292a13": "熏無明。令起淨用。由無明中初二義。及真如",
    "T44n1847_001:0292a14": "中後二義故。得有生滅門中始本二覺義也。",
    "T44n1847_001:0292a15": "由無明中後二義。及真如中初二義故。得有",
    "T44n1847_001:0292a16": "本末二不覺也。若約諸識分相門。本覺及不",
    "T44n1847_001:0292a17": "本覺在本識中。始覺及末不覺在生起識中。",
    "T44n1847_001:0292a18": "若約本末不二門。並在一本識中。又本覺為",
    "T44n1847_001:0292a19": "始。本還賴於始顯。本不覺為末。本還藉於",
    "T44n1847_001:0292a20": "末資。又本不覺依本覺。末不覺依本不覺。始",
    "T44n1847_001:0292a21": "覺依末不覺。本覺還依始覺。如是旋還同一",
    "T44n1847_001:0292a22": "緣起。而無自性。不離真如。就此生滅門中。真",
    "T44n1847_001:0292a23": "妄各開四故。即有八門。和合唯有四。謂二覺",
    "T44n1847_001:0292a24": "二不覺。更攝但唯二。謂覺與不覺。總攝唯一。",
    "T44n1847_001:0292a25": "謂一心生滅門也。第二十三。智淨相。不思議",
    "T44n1847_001:0292a26": "業相。略作十門分別。一釋名者。智者始覺智",
    "T44n1847_001:0292a27": "也。淨者離染同本覺。此中有智之淨及即智",
    "T44n1847_001:0292a28": "淨也。不思議業者。果德他用。故名為業。非",
    "T44n1847_001:0292a29": "下地測量。故不思議也。此中亦有不思之業",
    "T44n1847_001:0292b01": "及不思即業等可知也。二出體者。生滅門中",
    "T44n1847_001:0292b02": "隨染本覺為體。三約體用分別者。初一體。後",
    "T44n1847_001:0292b03": "一用。四約染淨分別者。此二俱淨。以返染故。",
    "T44n1847_001:0292b04": "亦可俱染。以隨染所成故。五約二利分別者。",
    "T44n1847_001:0292b05": "初一自利。非無利他。後一利他。非無自利。六",
    "T44n1847_001:0292b06": "三身分別者有二義。一初為報身。後為化身。",
    "T44n1847_001:0292b07": "二初通法身及自受用身。後通化身及他",
    "T44n1847_001:0292b08": "受用身。七四智分別者。初一圓鏡智。亦通平等",
    "T44n1847_001:0292b09": "性。後一通三智。八二智分別者。初一理智。後",
    "T44n1847_001:0292b10": "一量智。九本末者。初一本。後一末。十因緣所",
    "T44n1847_001:0292b11": "起分別者。智淨。以體相內熏為因。用本外熏",
    "T44n1847_001:0292b12": "為緣。同本淨智為果。不思議業。以智淨為因。",
    "T44n1847_001:0292b13": "眾生內熏為緣。無方大用為果。第二十四。覺",
    "T44n1847_001:0292b14": "體相中四鏡義。十門分別。一釋名。如實者",
    "T44n1847_001:0292b15": "真德也。空者對妄也。鏡者喻也。從法喻得名。",
    "T44n1847_001:0292b16": "餘並准此。二因者能現諸法也。熏者內熏",
    "T44n1847_001:0292b17": "也。此即因之熏。故內熏也。夫此內熏。能生始",
    "T44n1847_001:0292b18": "覺之果。故亦名因熏。此即因是熏。故名因熏",
    "T44n1847_001:0292b19": "也。法者體相也。出者出二癡也。離者不與根",
    "T44n1847_001:0292b20": "本無明和合也。緣熏者作外緣熏眾生。此亦",
    "T44n1847_001:0292b21": "即緣是熏也。二出體者。並以生滅門中本覺",
    "T44n1847_001:0292b22": "真如三大為體。三生起次第者。由對妄故。初",
    "T44n1847_001:0292b23": "說為空。以空妄故。次顯真德隨緣。成內熏熏",
    "T44n1847_001:0292b24": "習故云因熏也。由有熏習力故。能治妄顯真。",
    "T44n1847_001:0292b25": "故次明法出離也。由出離染故。即起無邊淨",
    "T44n1847_001:0292b26": "用。故明緣熏也。四約染淨分別者。初二染故",
    "T44n1847_001:0292b27": "在纏。名有垢真如。後二淨故出障。名無垢真",
    "T44n1847_001:0292b28": "如也。五約因果分別者。初二在因。後二在果。",
    "T44n1847_001:0292b29": "因中。初一舉體。次一成因。果中。先斷果。德",
    "T44n1847_001:0292c01": "果。文可先果體。後果用。六相對分別者。初",
    "T44n1847_001:0292c02": "與三。二與四。各何別者。謂初自性離。三對治",
    "T44n1847_001:0292c03": "離。二內因熏。四外緣熏。有此差別也。七對智",
    "T44n1847_001:0292c04": "淨等分別者。此中法出離與前智淨。及此緣",
    "T44n1847_001:0292c05": "熏與前不思業。各何別者。智淨約能觀。法出",
    "T44n1847_001:0292c06": "約所觀。不思業約智用。緣熏約法用。以始覺",
    "T44n1847_001:0292c07": "即同本覺故。所以隨一即收餘耳。八以約三",
    "T44n1847_001:0292c08": "佛性分別者。前一唯自性住。後一唯至得果",
    "T44n1847_001:0292c09": "佛性。因熏亦性亦引出。法亦引出亦至得果。",
    "T44n1847_001:0292c10": "九約喻分別者。虛空有四義。一物所不能壞。",
    "T44n1847_001:0292c11": "二容受諸色法。三色滅淨空顯。四空能現色。",
    "T44n1847_001:0292c12": "鏡亦有四義。一實質不入中。二能現諸影像。",
    "T44n1847_001:0292c13": "三磨營去塵垢。四照用諸物。法中義准之。十",
    "T44n1847_001:0292c14": "約三大分別者。初一唯體非相用。次一亦體",
    "T44n1847_001:0292c15": "亦相而非用。次一亦相亦用而非體。後一唯",
    "T44n1847_001:0292c16": "一唯用非體相此就分別門說。若約鎔融門。",
    "T44n1847_001:0292c17": "四義皆具三大耳。第二十五。始本相依文中。",
    "T44n1847_001:0292c18": "問。本覺為滅惑不滅惑耶。若滅惑者。即無凡",
    "T44n1847_001:0292c19": "夫過。若不滅惑者。即無覺義過。答。滅惑故。非",
    "T44n1847_001:0292c20": "無覺義過。無凡夫者。亦非過也。何以故。以一",
    "T44n1847_001:0292c21": "切凡夫即涅槃相。不復更滅。是故凡夫本無。",
    "T44n1847_001:0292c22": "有何過也。亦非無凡夫過。何以故。以彼本覺",
    "T44n1847_001:0292c23": "性滅惑故。方名本覺。本覺存故。得有不覺。不",
    "T44n1847_001:0292c24": "覺有故。不無凡夫。是故本覺滅惑。方成凡夫。",
    "T44n1847_001:0292c25": "何得有過。問。本覺若滅惑者。即應無不覺以",
    "T44n1847_001:0292c26": "障治相違故。若有不覺。即不得有本覺。如何",
    "T44n1847_001:0292c27": "說言依本覺有不覺耶。答。由本覺性自滅不",
    "T44n1847_001:0292c28": "覺故。是故依本覺得有不覺。何者。若本覺不",
    "T44n1847_001:0292c29": "滅不覺者。即應本覺中自有不覺。若本覺中",
    "T44n1847_001:0293a01": "自有不覺者。則諸凡夫無不覺過。以不覺在",
    "T44n1847_001:0293a02": "本覺中。凡夫不證本覺故。不覺即不成凡夫",
    "T44n1847_001:0293a03": "過。又若本覺中有不覺者。即諸凡夫既有本",
    "T44n1847_001:0293a04": "覺。應得本覺。覺故。名不成凡夫過。若本覺",
    "T44n1847_001:0293a05": "中有不覺者。聖人得本覺。應有不覺。有不",
    "T44n1847_001:0293a06": "覺故。即非聖人。是無聖人過。又若本覺中",
    "T44n1847_001:0293a07": "有不覺者。聖人無不覺故。即無本覺。無本覺",
    "T44n1847_001:0293a08": "故。即無聖人過。既有此義。是故本覺性滅不",
    "T44n1847_001:0293a09": "覺是。又若不滅不覺。即無本覺。無本覺故。即",
    "T44n1847_001:0293a10": "無所迷。無所迷故。即無不覺。是故得有不覺",
    "T44n1847_001:0293a11": "者。由於本覺。本覺有者。由滅不覺。是故當知",
    "T44n1847_001:0293a12": "由滅不覺。得有不覺也。問。若本覺能滅惑者。",
    "T44n1847_001:0293a13": "何用始覺為。答。以惑有二義故。一理無義二",
    "T44n1847_001:0293a14": "情有義。由對初義。故名本覺。由對後義。故名",
    "T44n1847_001:0293a15": "始覺。故佛性論云。煩惱有二種滅。一自性滅。",
    "T44n1847_001:0293a16": "二對治滅。對此二滅。故有始本二覺。又此始",
    "T44n1847_001:0293a17": "覺亦是本覺之用也。何者。以依本覺故有不",
    "T44n1847_001:0293a18": "覺。有不覺故有始覺。是故始覺即是本覺。更",
    "T44n1847_001:0293a19": "無異體。唯一本覺滅煩惱也。始本相對。各有",
    "T44n1847_001:0293a20": "二義。本中。一是有力義。以能成始故。二是無",
    "T44n1847_001:0293a21": "力義。對始名本故。始中。一是有力義。以能顯",
    "T44n1847_001:0293a22": "本故。二是無力義。為本所成故。問。各有二",
    "T44n1847_001:0293a23": "義。有無鉾楯。豈不相違耶。答。非直有無性不",
    "T44n1847_001:0293a24": "相違。亦乃相順便得成立。何者。始覺中。非從",
    "T44n1847_001:0293a25": "本所成之始覺。無以能顯於本覺。本覺中。非",
    "T44n1847_001:0293a26": "對始之本覺。無以成於始覺。是故始本四義。",
    "T44n1847_001:0293a27": "緣起一故。不可為異。然四義故。不可為一。猶",
    "T44n1847_001:0293a28": "如圓珠。隨取皆盡。護過顯德。及違成過等。各",
    "T44n1847_001:0293a29": "有四句。准可知之。問。是始覺有耶。答。不也。",
    "T44n1847_001:0293b01": "以即是本覺故。又問。本覺是有耶。答不。即",
    "T44n1847_001:0293b02": "是始覺故。問。亦本亦始耶。答。不也。始本不",
    "T44n1847_001:0293b03": "二故。問。非本始耶。答。不也。本始具足故。此",
    "T44n1847_001:0293b04": "並生滅門淨緣起更說。真如門中則無此",
    "T44n1847_001:0293b05": "義。第二十六。染法熏習中無明妄心各有二",
    "T44n1847_001:0293b06": "種。一&#x9E81;。二細。此&#x9E81;細亦各有二。一依他。二",
    "T44n1847_001:0293b07": "成他。無明細者。謂根本不覺。依他者。謂依",
    "T44n1847_001:0293b08": "業識染心而得存立。二成他者。即此依染",
    "T44n1847_001:0293b09": "心根本無明。熏於真如成業識。無明&#x9E81;者。",
    "T44n1847_001:0293b10": "末不覺。依他謂依分別事識而得成立。二",
    "T44n1847_001:0293b11": "成他者。即此依事識末無明。不了妄境生起",
    "T44n1847_001:0293b12": "事識。染心&#x9E81;細各二義。准無明取之。妄境界",
    "T44n1847_001:0293b13": "亦二。謂轉識境。事識境。此二各二。謂依心。",
    "T44n1847_001:0293b14": "起心。准之。今此論中熏習文內。但說起心。故",
    "T44n1847_001:0293b15": "云境界熏於妄心牽增分別。以此境界非是",
    "T44n1847_001:0293b16": "情識。法無可熏。故不說妄心熏於境界也。第",
    "T44n1847_001:0293b17": "二十七。淨分緣起中有四句。一本有。謂真如",
    "T44n1847_001:0293b18": "門。二修生本有。謂本覺以對始得成故。三本",
    "T44n1847_001:0293b19": "有修生。謂無分別智。是本覺隨染所成故。四",
    "T44n1847_001:0293b20": "修生。謂始覺智。本無今有。此四義同一緣",
    "T44n1847_001:0293b21": "起。隨舉一門。無不全收。准之。第二十八。生",
    "T44n1847_001:0293b22": "滅門中真妄緣起和合不二識中。真如無明",
    "T44n1847_001:0293b23": "各有四義。真如中四義者。一不變義。二和合",
    "T44n1847_001:0293b24": "義。三隱體義。四內熏義。無明四義者。一即空",
    "T44n1847_001:0293b25": "義。二覆真義。三成妄義。四淨用義。真妄中。",
    "T44n1847_001:0293b26": "各由初義故。是本覺攝也。各有第二義故。",
    "T44n1847_001:0293b27": "是根本不覺攝也。各由第三義故。是枝末不",
    "T44n1847_001:0293b28": "覺攝也。各由第四義故。是始覺攝也。此上",
    "T44n1847_001:0293b29": "四義。復有三門。一約分相門。則各初二義在",
    "T44n1847_001:0293c01": "本識中。各後二義在事識中。以各初二能生",
    "T44n1847_001:0293c02": "各後二故。二本末不二門。以緣起無二故。則",
    "T44n1847_001:0293c03": "並在梨耶識中。依此義故。論中說云。此梨",
    "T44n1847_001:0293c04": "耶識有二義。謂覺不覺也。依分相義故。論中",
    "T44n1847_001:0293c05": "末不覺及始覺。並在事識中也。此上真妄八",
    "T44n1847_001:0293c06": "義。唯一緣起。無礙鎔融。舉體全收。無不皆",
    "T44n1847_001:0293c07": "盡。第二十九。法身義四門分別。初釋名者。法",
    "T44n1847_001:0293c08": "是軌持義。身是依止義。即法為身。亦名自性",
    "T44n1847_001:0293c09": "身。二體性者。略有十種。一依佛地論。唯以",
    "T44n1847_001:0293c10": "所照真如清淨法界為性。餘四智等。並屬報",
    "T44n1847_001:0293c11": "化。二或唯約智。如無性攝論。以無垢無罣礙",
    "T44n1847_001:0293c12": "智為法身故。謂離二障。諸德釋云。此約攝境",
    "T44n1847_001:0293c13": "從心。名為法身。匪為法身是智非理。今釋一",
    "T44n1847_001:0293c14": "切諸法尚即真如。況此真智而不如耶。既即",
    "T44n1847_001:0293c15": "是如。何待攝境。三亦智亦境。如梁論云。唯如",
    "T44n1847_001:0293c16": "如及如如智獨存。名為法身。四境智雙泯。經",
    "T44n1847_001:0293c17": "云如來法身非心非境。五此上四句。合為一",
    "T44n1847_001:0293c18": "無礙法身。隨說皆得。六此上總別五句。相融",
    "T44n1847_001:0293c19": "形奪。泯並五說。逍然無寄。以為法身。此上單",
    "T44n1847_001:0293c20": "就境智辨也。七通攝五分及悲願等諸行功",
    "T44n1847_001:0293c21": "德。無不皆是此身收。以修生功德必證理",
    "T44n1847_001:0293c22": "故。融攝無礙。如前智說。八通收報化色身相",
    "T44n1847_001:0293c23": "好功德。無不皆是此法身收。故攝論中。三十",
    "T44n1847_001:0293c24": "二相等。皆入法身攝。釋有三義。一相則如故。",
    "T44n1847_001:0293c25": "歸理法身。二智所現故。屬智法身。三當相",
    "T44n1847_001:0293c26": "並是功德法故。名為法身。九通攝一切三世",
    "T44n1847_001:0293c27": "間故。眾生及器無非佛故。一大法身具十佛",
    "T44n1847_001:0293c28": "故。三身等並在此中智正覺攝故。十總攝前",
    "T44n1847_001:0293c29": "九為總句。是謂如來無礙自在法身之義。三",
    "T44n1847_001:0294a01": "生因者有四。一者了因。照現本有真如法故。",
    "T44n1847_001:0294a02": "二者生因。生成修起勝功德故。三者生了無",
    "T44n1847_001:0294a03": "礙因。生了相即。二果不殊故。四總此勝德",
    "T44n1847_001:0294a04": "為所依因。即機現用為所成果。四業用者亦",
    "T44n1847_001:0294a05": "有四。一此理法身與諸觀智為所開覺。經云",
    "T44n1847_001:0294a06": "法身說法授與義故。二依此以起報化利生",
    "T44n1847_001:0294a07": "勝業用故。三或化樹形等密攝化故。四遍諸",
    "T44n1847_001:0294a08": "眾生道毛端等處。熏熏自在無礙業用也。第",
    "T44n1847_001:0294a09": "三十。真妄心境通有四句。一約情有心境。境",
    "T44n1847_001:0294a10": "謂空有相違。以存二相故。心謂二見不壞。是",
    "T44n1847_001:0294a11": "妄情故。或境上有空同性。以俱是所執性故。",
    "T44n1847_001:0294a12": "心上亦同。俱是妄見故。二約法有心境。境",
    "T44n1847_001:0294a13": "謂空有不二。以俱融故。心謂絕二。見無二故。",
    "T44n1847_001:0294a14": "或境上空有相違。以全形奪故。心上亦二。隨",
    "T44n1847_001:0294a15": "見一分。餘分性不異故。三以情就法說。謂境",
    "T44n1847_001:0294a16": "則有無俱情有。有無俱理無。無有無二為一",
    "T44n1847_001:0294a17": "性。或亦相違。以全奪故。心謂妄取情中有。以",
    "T44n1847_001:0294a18": "是執心故。或亦比知其理無。以分有觀心故。",
    "T44n1847_001:0294a19": "四以法就情說。境則有無俱理有。有無俱情",
    "T44n1847_001:0294a20": "無。無有無二為一性。或亦相違。以全奪故。心",
    "T44n1847_001:0294a21": "謂見理有。以智故。見情無。以悲故。或見無二",
    "T44n1847_001:0294a22": "心。是一心故。此上四門中。約境各有四句。心",
    "T44n1847_001:0294a23": "亦各四句。總有三十二句。准思之。第三十一。",
    "T44n1847_001:0294a24": "二諦無礙說有二門。一約喻。二就法。一約喻",
    "T44n1847_001:0294a25": "者。且如幼兔依巾有二門。一兔。二巾。兔亦",
    "T44n1847_001:0294a26": "二義。一相差別義。二體空義。巾亦二義。一",
    "T44n1847_001:0294a27": "住自位義。二舉體兔義。此巾與兔。非一非",
    "T44n1847_001:0294a28": "異。且非異有四句。一巾上成兔義。及兔上相",
    "T44n1847_001:0294a29": "差別義。合為一際。故不異。此是以本隨末。",
    "T44n1847_001:0294b01": "就末明不異。二以巾上住自位義。及兔上體",
    "T44n1847_001:0294b02": "空義。合為一際。故為不異。此是以末歸本。就",
    "T44n1847_001:0294b03": "本明不異。三以攝末所歸之本。與攝本所從",
    "T44n1847_001:0294b04": "之末。此二雙融。無礙俱存。故為不異。此是本",
    "T44n1847_001:0294b05": "末雙存。無礙不異。四以所攝歸本之末。亦與",
    "T44n1847_001:0294b06": "所攝隨末之本。此二俱泯。故為不異。此是",
    "T44n1847_001:0294b07": "本末雙泯。平等不異。第二非一義者亦有四",
    "T44n1847_001:0294b08": "句。一以巾上住自位義。與兔上相差別義。此",
    "T44n1847_001:0294b09": "二相背。故為非一。此是相背非一。二巾上",
    "T44n1847_001:0294b10": "成兔義。兔上體空義。此二相害。故為非一。三",
    "T44n1847_001:0294b11": "以彼相背與相害。此二位異。故為非一。謂相",
    "T44n1847_001:0294b12": "背各相捨。相去懸遠。相害則與敵對。親相食",
    "T44n1847_001:0294b13": "害。是故近遠非一也。四以極相害泯而不泯。",
    "T44n1847_001:0294b14": "由極相背存而不存。此不泯不存義為非一。",
    "T44n1847_001:0294b15": "此是成壞非一。又此四非一。與上四非異。而",
    "T44n1847_001:0294b16": "亦非一。以義不雜故。又上四不異。與此四",
    "T44n1847_001:0294b17": "不一。而亦不異。理遍通故。是故若以不異門",
    "T44n1847_001:0294b18": "取。諸門極相和會。若以非一門取。諸義極相",
    "T44n1847_001:0294b19": "違諍。極相違而極和合者。是無障無礙法也。",
    "T44n1847_001:0294b20": "第二就法說者。巾喻真如如來藏。兔喻眾生",
    "T44n1847_001:0294b21": "生死等。非一異亦有十門。准喻可知。又兔即",
    "T44n1847_001:0294b22": "生即死而無礙。巾即隱即顯而無礙。此生死",
    "T44n1847_001:0294b23": "隱顯。逆順交絡。諸門鎔融。並准前思之可解。",
    "T44n1847_001:0294b24": "第三十二二諦義解二門。一辨相。二顯義。",
    "T44n1847_001:0294b25": "初辨相。如餘說。二顯義者有四門。一開合。二",
    "T44n1847_001:0294b26": "一異。三相是。四相在。初開合者。先開。後合。",
    "T44n1847_001:0294b27": "開者。俗諦緣起中有四義。一諸緣有力義。二",
    "T44n1847_001:0294b28": "無力義。三無自性義。四成事義。真諦中亦有",
    "T44n1847_001:0294b29": "四義。一空義。二不空義。三依持義。四盡事",
    "T44n1847_001:0294c01": "義。合者有三門。一合俗。二合真。三合二。初",
    "T44n1847_001:0294c02": "者有三。一約用。謂有力無力無二故。二約體。",
    "T44n1847_001:0294c03": "謂性無性無二故。三無礙。謂體用無二。唯一",
    "T44n1847_001:0294c04": "俗諦。合真者亦三。一就用。謂依持成俗。即是",
    "T44n1847_001:0294c05": "奪俗。合盡無二故。二約體。空不空無二故。三",
    "T44n1847_001:0294c06": "無礙。謂體用無二故。三合二者有四門。一約",
    "T44n1847_001:0294c07": "起用門。謂真中依持義與俗中有力無二故。",
    "T44n1847_001:0294c08": "二約泯相門。謂真中盡俗與俗中無力無二",
    "T44n1847_001:0294c09": "故。三約顯實門。謂真中不空義與俗中無性",
    "T44n1847_001:0294c10": "義無二故。四成事門。謂真中空義與俗中存",
    "T44n1847_001:0294c11": "事無二故。開合門竟。理事相即不相即。無礙",
    "T44n1847_001:0294c12": "融通。各有四句。初不相即中四句者。一二事",
    "T44n1847_001:0294c13": "不相即。以緣相事礙故。二二事之理不相即。",
    "T44n1847_001:0294c14": "以無二故。三理事不相即。以理靜非動故。四",
    "T44n1847_001:0294c15": "事理不相即。以事動非靜故。二相即中四句",
    "T44n1847_001:0294c16": "者。一事即理。以緣起無性故。二理即事。以理",
    "T44n1847_001:0294c17": "隨緣事得立故。三事之理相即。以約詮會實",
    "T44n1847_001:0294c18": "故。四二事相即以即理之事無別事。是故事",
    "T44n1847_001:0294c19": "如理而無礙。第三十三。染淨義。問曰。不思議",
    "T44n1847_001:0294c20": "業者。相用俱名義大。於隨染業幻中何處攝",
    "T44n1847_001:0294c21": "耶。答。應作四句。一一向淨。謂出纏四智等",
    "T44n1847_001:0294c22": "故。二一向染。謂隨流有情無明未發覺故。三",
    "T44n1847_001:0294c23": "非染非淨。謂離言真如故。四亦染亦淨。謂相",
    "T44n1847_001:0294c24": "用二義大故。亦染故。隨地前機染幻現故。亦",
    "T44n1847_001:0294c25": "淨故。隨緣真如不變故。今於此四句。非第四",
    "T44n1847_001:0294c26": "句。為第三句。非第三句。為第四句。亦可總非",
    "T44n1847_001:0294c27": "四句。合作一句。互融無礙。思之可見。又問。",
    "T44n1847_001:0294c28": "隨染業幻者。約善順真。可得成。若約不善",
    "T44n1847_001:0294c29": "善違真。如何作幻不善。答。不善違真。許亦不",
    "T44n1847_001:0295a01": "全幻不善。約生厭棄。約彼生解。亦得幻不善。",
    "T44n1847_001:0295a02": "亦可染幻是無明。無體無真用。約彼無明差",
    "T44n1847_001:0295a03": "別。知名義。能詮理。詮於真故。得幻染也。又",
    "T44n1847_001:0295a04": "約彼無明幻體本是無。以是無故無真用。約",
    "T44n1847_001:0295a05": "彼知名義。是幻體不離真。又三細六&#x9E81;。應作",
    "T44n1847_001:0295a06": "四句。一唯淨。謂如來藏中恒沙德。即四智也。",
    "T44n1847_001:0295a07": "二唯染。謂&#x9E81;中執取計名字等四識。三非染",
    "T44n1847_001:0295a08": "非淨。謂離言真如。四亦染亦淨故。謂智相相",
    "T44n1847_001:0295a09": "續相。亦染故。智相等通在六識等中。亦淨故。",
    "T44n1847_001:0295a10": "智相等有漸覺義。又約三細六&#x9E81;相配者。一",
    "T44n1847_001:0295a11": "阿賴耶識中如來藏真本覺唯淨二根本無明",
    "T44n1847_001:0295a12": "不覺唯染。三亦染亦淨。謂六&#x9E81;通有始覺",
    "T44n1847_001:0295a13": "及支末無明。四非染非淨者。謂一切共離。",
    "T44n1847_001:0295a14": "又交絡作四句。一謂三細中取一本覺。及六",
    "T44n1847_001:0295a15": "&#x9E81;中取枝末無明。二謂三細取本不覺。及六",
    "T44n1847_001:0295a16": "&#x9E81;中取始覺。三謂三細雙取本覺本不覺。四",
    "T44n1847_001:0295a17": "謂六&#x9E81;中雙取始覺及支末無明。第三十四。",
    "T44n1847_001:0295a18": "如來藏。二門分別。一者喻說。二法說。言喻",
    "T44n1847_001:0295a19": "說者。旦如金性有二義。一隨緣成器調柔義。",
    "T44n1847_001:0295a20": "二守性堅住不改義。問。金是有耶。答。不也。",
    "T44n1847_001:0295a21": "何以故。隨緣成器故。問。金是無耶。答。不也。",
    "T44n1847_001:0295a22": "何以故。性不改故。又問。亦有亦無耶。答。不",
    "T44n1847_001:0295a23": "也。一金故。不相違故。又問。非有非無耶。答。",
    "T44n1847_001:0295a24": "不也。金性具德故。隨緣不改故。即是顯德門",
    "T44n1847_001:0295a25": "也。又問。器是有耶。答。不也。由器即金故。又",
    "T44n1847_001:0295a26": "問。器是無耶。答。不也。由器成故。又問。亦有",
    "T44n1847_001:0295a27": "亦無耶。答。不也。由是一器故。不相違故。又",
    "T44n1847_001:0295a28": "問。是非有非無耶。答。不也。由成器即金故。",
    "T44n1847_001:0295a29": "亦返即是顯德門。又問。金是無耶。答。不也。",
    "T44n1847_001:0295b01": "由成器故。所以然者。由性不改。方能隨緣故",
    "T44n1847_001:0295b02": "也。又問。金是有耶。答。不也。由性不改故。所",
    "T44n1847_001:0295b03": "以然者。由成器故。性方不改也。又問。亦有亦",
    "T44n1847_001:0295b04": "無耶。答。不也。由是金故。又問。非有非無耶。",
    "T44n1847_001:0295b05": "答。不也。由是金故。又問。器是有耶。答。不也。",
    "T44n1847_001:0295b06": "由器成故。所以然者。由即金故。器方成也。",
    "T44n1847_001:0295b07": "問。器是有耶。答。不也。由器即金故。所以然",
    "T44n1847_001:0295b08": "者。由器即金。器方成也。餘句准也返即顯德",
    "T44n1847_001:0295b09": "門。餘一切准例知之。第二法說。問。如來藏是",
    "T44n1847_001:0295b10": "生耶。答。不也。由隨染生死不顯現故。問。既",
    "T44n1847_001:0295b11": "不生。應滅耶。答。不也。由隨染作生死故。問。",
    "T44n1847_001:0295b12": "亦生亦滅耶。答。不也。由藏性無二故。問。非",
    "T44n1847_001:0295b13": "生非滅耶。答。不也。由藏性具德故。問。生死",
    "T44n1847_001:0295b14": "是生耶答。不也。由即真如。應滅耶。答。不也。",
    "T44n1847_001:0295b15": "由即真如。生死成故。經云依如來藏有生死。",
    "T44n1847_001:0295b16": "故知不滅。問。亦生亦滅耶。答。不也。由生死",
    "T44n1847_001:0295b17": "緣成無二故。問。非生滅耶。答。不也。由生死",
    "T44n1847_001:0295b18": "虛妄。依真如成故。真妄相作。真如不生。由隨",
    "T44n1847_001:0295b19": "染故。生死不滅。依真成故。生死不生。由即真",
    "T44n1847_001:0295b20": "故。真如不滅。由性不改故。真如是生。由隨緣",
    "T44n1847_001:0295b21": "作生死故真如是滅。由隨緣不現故。真如亦",
    "T44n1847_001:0295b22": "生滅。由具違順性故。經云。如來藏者。受苦",
    "T44n1847_001:0295b23": "樂。與因俱。若生若滅。又云。一切法不生。我",
    "T44n1847_001:0295b24": "說剎那義。又云。不生不滅。是無常義等。准思",
    "T44n1847_001:0295b25": "之。真非生非滅。何以故。性離分別故。不同",
    "T44n1847_001:0295b26": "所謂故。第三十五。四謗章(四謗者。凡夫迷因緣故起。一者增益謗。二",
    "T44n1847_001:0295b27": "者損成謗。三者相違謗。四者&#x6231;論謗)言增益謗者。夫論一切諸法。",
    "T44n1847_001:0295b28": "從因緣生。無作者故。作時不住。無自性故。非",
    "T44n1847_001:0295b29": "分別所及。諸法之性如是。不可取著。然凡夫",
    "T44n1847_001:0295c01": "二乘。諸法生時。即執為有。但因緣之法。其性",
    "T44n1847_001:0295c02": "離有。離有法上。執言有者。不稱理故。名增益",
    "T44n1847_001:0295c03": "謗。有既成謗。無應合理。義亦不然。因緣之",
    "T44n1847_001:0295c04": "法。性雖有。然緣起現前。不可言無。於非無",
    "T44n1847_001:0295c05": "法上。執言無者。不應理故。名損成謗。有無",
    "T44n1847_001:0295c06": "既是其過。亦有亦無應是道理。即答。因緣是",
    "T44n1847_001:0295c07": "一法。性不相違。不相違者。名因緣法。亦有亦",
    "T44n1847_001:0295c08": "無其性相違之法。即非因緣。非因緣故。相違",
    "T44n1847_001:0295c09": "謗也。既亦有亦無是違法。不稱實見。非有",
    "T44n1847_001:0295c10": "非無應與理合。即答言。夫論道理。約因緣以",
    "T44n1847_001:0295c11": "顯。非有非無。乃是因緣之外。不應道理。戲弄",
    "T44n1847_001:0295c12": "諸法。名戲論謗。夫論有所分別。與取捨相應",
    "T44n1847_001:0295c13": "者。皆是情計。不應實理。離意絕相。名為中",
    "T44n1847_001:0295c14": "道。故經云。因緣之法。離有離無也。"
}