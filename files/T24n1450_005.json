{
    "T24n1450_005:0120c19": "根本說一切有部毘奈耶破僧事",
    "T24n1450_005:0120c20": "卷第五",
    "T24n1450_005:0120c22": "大唐三藏法師義淨奉 制譯",
    "T24n1450_005:0120c23": "[0120c23] 「爾時有三天人詣菩薩所見菩薩身，遞相議",
    "T24n1450_005:0120c24": "曰，其一天云：『此喬答摩是黑沙門。』其二天云：",
    "T24n1450_005:0120c25": "『此喬答摩黕色沙門。』第三天云：『非黑非黕，是",
    "T24n1450_005:0120c26": "蒼色沙門。』因天議故，菩薩遂得三名。菩薩所",
    "T24n1450_005:0120c27": "有身上光色，皆悉變沒。菩薩於是時中不曾",
    "T24n1450_005:0120c28": "聽聞，心中自生三種譬喻辯才。所言三者：一",
    "T24n1450_005:0120c29": "者濕木有潤從水而出火鑽亦濕，有人遠來",
    "T24n1450_005:0121a01": "求火，以濕火鑽鑽彼濕木欲使生火，火無出",
    "T24n1450_005:0121a02": "法。若有沙門婆羅門，身雖離欲心猶愛染，",
    "T24n1450_005:0121a03": "耽欲耽愛、著欲處欲、悅欲伴欲，有如是等常",
    "T24n1450_005:0121a04": "在心中。彼諸人等，縱苦其身受諸極苦，忍諸",
    "T24n1450_005:0121a05": "酸毒受如此受，非正智非正見，不能得於無",
    "T24n1450_005:0121a06": "上正道。二者濕木有潤在於水邊，有人遠來",
    "T24n1450_005:0121a07": "求火，以乾火鑽鑽其潤木，雖欲得火火無然",
    "T24n1450_005:0121a08": "法。如是沙門婆羅門，身雖離欲心猶愛染，於",
    "T24n1450_005:0121a09": "諸欲中，耽欲愛欲、著欲處欲、悅欲伴欲。有如",
    "T24n1450_005:0121a10": "是過常在身心，縱苦其身受於極苦忍諸酸",
    "T24n1450_005:0121a11": "毒，受如此受，非正智非正見，不能至於無上",
    "T24n1450_005:0121a12": "正道。三者朽爛之木無有津潤在於濕岸，有",
    "T24n1450_005:0121a13": "人求火，雖以火鑽鑽之火無然法。如是沙門",
    "T24n1450_005:0121a14": "婆羅門，身雖離欲心猶愛染受於苦受，非正",
    "T24n1450_005:0121a15": "智非正見，不能得於無上正道。菩薩爾時悟",
    "T24n1450_005:0121a16": "此喻已，自作是念：『我今應當日食一麻。』雖食",
    "T24n1450_005:0121a17": "一麻，常為飢火之所燒逼，其身肢節轉更羸",
    "T24n1450_005:0121a18": "瘦；為飢火不息，復日食一粳米；飢火不息，復",
    "T24n1450_005:0121a19": "日食一拘羅，猶還羸瘦；日食一蓽豆，猶還",
    "T24n1450_005:0121a20": "枯憔；復日食一甘豆，猶尚枯瘦；日食一大",
    "T24n1450_005:0121a21": "豆，猶復困憔。",
    "T24n1450_005:0121a22": "[0121a22] 「爾時淨飯王聞此苦行懊惱啼泣，及諸宮",
    "T24n1450_005:0121a23": "人婇女，脫身瓔珞敷草而坐，亦復日食一",
    "T24n1450_005:0121a24": "麻、一米及一豆等。爾時耶輸陀羅以少食故，",
    "T24n1450_005:0121a25": "懷娠漸損。王聞是事，作如是念：『若菩薩苦",
    "T24n1450_005:0121a26": "行不止，耶輸陀羅更聞斯語，必大憂惱其",
    "T24n1450_005:0121a27": "娠墮落，便至於死。我今當設方便，令不知",
    "T24n1450_005:0121a28": "菩薩苦行。』時淨飯王告諸宮人：『其菩薩苦",
    "T24n1450_005:0121a29": "行，勿令耶輸陀羅知。』并&#x52C5;往來使者：『菩薩苦",
    "T24n1450_005:0121b01": "行，無令餘人輒知此事。』淨飯王雖從使者聞",
    "T24n1450_005:0121b02": "菩薩苦行，以諸方便告諸宮人：『菩薩今者已",
    "T24n1450_005:0121b03": "食。』菩薩爾時所食一麻一米，乃自念言：『今為",
    "T24n1450_005:0121b04": "此法，非正智非正見，不能得於無上之道。我",
    "T24n1450_005:0121b05": "當別修苦行食諸穢食。』復作是念：『食何穢食？",
    "T24n1450_005:0121b06": "應取新生犢子未喫草者之所糞尿。』作是念已",
    "T24n1450_005:0121b07": "便取而食。雖食此物，仍令食力消盡。然後復",
    "T24n1450_005:0121b08": "食，既而食已，便於屍林之下，枕臥死人及諸",
    "T24n1450_005:0121b09": "枯骨，以右&#x8107;著地蓋於兩足，內念光相如是",
    "T24n1450_005:0121b10": "繫念，行住坐臥曾無暫捨。菩薩若坐，有諸村",
    "T24n1450_005:0121b11": "野男女，見菩薩坐寂然而定，手執草莖穿菩",
    "T24n1450_005:0121b12": "薩耳穴，左右而出，如是戲笑去來抽挽，便語",
    "T24n1450_005:0121b13": "菩薩耳言：『看此坌土之鬼。』又復重言：『坌土之",
    "T24n1450_005:0121b14": "鬼。』復以土塊瓦石擲菩薩身上。斯等雖於菩",
    "T24n1450_005:0121b15": "薩之身如是戲弄，爾時菩薩不起恚心無&#x9E81;",
    "T24n1450_005:0121b16": "惡語，菩薩如此難忍能受。是時菩薩以發勤",
    "T24n1450_005:0121b17": "策不息，輕安身體未曾休廢，習續正念意無",
    "T24n1450_005:0121b18": "疑慮，專心於定住三摩地。",
    "T24n1450_005:0121b19": "[0121b19] 「爾時菩薩復作是念：『諸有欲捨苦故，勤修諸",
    "T24n1450_005:0121b20": "行。我所受苦無人超過，此非正道、非正智、非",
    "T24n1450_005:0121b21": "正見，非能至於無上等覺。』菩薩復作是念：『何",
    "T24n1450_005:0121b22": "為正道、正智、正見，得至無上正等菩提？』又",
    "T24n1450_005:0121b23": "作是念：『我自憶知，住父釋迦淨飯宮內撿校",
    "T24n1450_005:0121b24": "田里贍部樹下而坐，捨諸不善離欲惡法，尋",
    "T24n1450_005:0121b25": "伺之中，生諸寂靜得安樂喜，便獲初禪。此應",
    "T24n1450_005:0121b26": "是道預流之行，是正智正見正等覺，我今不",
    "T24n1450_005:0121b27": "能善修成就。何以故？為我羸弱然，我應為隨",
    "T24n1450_005:0121b28": "意喘息，廣喫諸食飯豆酥等，以油摩體溫湯",
    "T24n1450_005:0121b29": "澡浴。』是時菩薩作是念已，便開諸根隨情喘",
    "T24n1450_005:0121b30": "息，飲食諸味而不禁制，塗拭沐浴縱意而為。",
    "T24n1450_005:0121c01": "于時其五侍者互相謂曰：『此沙門喬答摩，懈",
    "T24n1450_005:0121c02": "怠懶墮而懷多事，受用無度斷惑錯亂；今既",
    "T24n1450_005:0121c03": "廣喫食飲豆酥油塗拭澡浴，今不能少許證",
    "T24n1450_005:0121c04": "獲，必無所得。』便捨菩薩漸次而行，至波羅",
    "T24n1450_005:0121c05": "&#x75C6;斯仙人墮處施鹿園中同作是願：『若世間",
    "T24n1450_005:0121c06": "有阿羅漢者，我隨出家。』此五人同住同行，因",
    "T24n1450_005:0121c07": "名五眾。[0121c07] 「菩薩爾時漸加飲食身力強健，即往",
    "T24n1450_005:0121c08": "西那延村(唐言會軍村也)。彼有村主，名為軍將。將有",
    "T24n1450_005:0121c09": "二女：一名歡喜、二名歡喜力。時此二女先聞，",
    "T24n1450_005:0121c10": "雪山南傍弶伽河側，劫比羅仙住處不遠，劫",
    "T24n1450_005:0121c11": "比羅城釋迦種中生一太子，端正具足眾相",
    "T24n1450_005:0121c12": "圓滿，一切眾生見者喜悅。相師占云：『此兒若",
    "T24n1450_005:0121c13": "紹王位當得轉輪王。』此女聞已，於十二年中",
    "T24n1450_005:0121c14": "常守貞潔。人間常法，若有女人能守貞潔滿",
    "T24n1450_005:0121c15": "十二年者，即合與轉輪王為妃。故彼二女，",
    "T24n1450_005:0121c16": "於十二年內不犯十惡，滿十二年訖作是思",
    "T24n1450_005:0121c17": "念：『我今於十二年中作清淨行訖，應以十六",
    "T24n1450_005:0121c18": "轉乳粥供養苦行仙人。所謂十六轉者，一千",
    "T24n1450_005:0121c19": "牛乳飲一千牛、復以一千飲五百、復以五百",
    "T24n1450_005:0121c20": "飲五百、復以五百飲二百五十、復以二百五",
    "T24n1450_005:0121c21": "十飲二百五十、復以二百五十飲一百二十",
    "T24n1450_005:0121c22": "五、復以一百二十五飲一百二十五、復以一",
    "T24n1450_005:0121c23": "百二十五飲六十四、復以六十四飲六十四、",
    "T24n1450_005:0121c24": "復以六十四飲三十二、復以三十二飲三十",
    "T24n1450_005:0121c25": "二、復以三十二飲十六、復以十六飲十六、復",
    "T24n1450_005:0121c26": "以十六飲八、復以八飲八、復以八飲四。』作是",
    "T24n1450_005:0121c27": "念已，即取此乳頗璃器中煮為粥。當煮之時，",
    "T24n1450_005:0121c28": "淨居諸天觀見菩薩食此粥已即成菩提道：",
    "T24n1450_005:0121c29": "『我等應當助其威力。』即將上藥速得力者，置",
    "T24n1450_005:0122a01": "乳器中并衛護之，當時粥現種種輪相。時有",
    "T24n1450_005:0122a02": "一外道名曰近行，來見此粥有種種相，作是",
    "T24n1450_005:0122a03": "念云：『食此粥者必證無上智慧，我應乞取喫",
    "T24n1450_005:0122a04": "之。』念已便去。粥既熟已，時彼外道&#x5374;來告二",
    "T24n1450_005:0122a05": "女曰：『我從遠來甚大飢乏，今此乳粥可分施",
    "T24n1450_005:0122a06": "我。』二女報曰：『我不與汝。』默然而去。[0122a06] 「時二女",
    "T24n1450_005:0122a07": "人從頗梨器中，瀉其乳粥於寶&#x9262;中，天帝釋",
    "T24n1450_005:0122a08": "來立二女前，梵天、淨居天等以此遙立。時彼",
    "T24n1450_005:0122a09": "二女既見帝釋在前而立，即捧其乳&#x9262;施與",
    "T24n1450_005:0122a10": "帝釋。帝釋報曰：『施勝我者。』二女問曰：『今誰勝",
    "T24n1450_005:0122a11": "汝？』答曰：『彼梵天王。』爾時二女，復持其乳施梵",
    "T24n1450_005:0122a12": "天王。梵天王報曰：『施勝我者。』問曰：『誰勝",
    "T24n1450_005:0122a13": "於汝？』答曰：『彼淨居天。』時此女人復以乳&#x9262;",
    "T24n1450_005:0122a14": "捧淨居天，淨居天報曰：『施勝我者。』又復問",
    "T24n1450_005:0122a15": "曰：『誰勝於汝？』答曰：『彼菩薩今見在尼連禪",
    "T24n1450_005:0122a16": "河洗浴，為無力故不能得出，彼人勝我，汝當",
    "T24n1450_005:0122a17": "施與。』時二女人即持其乳粥往尼連禪河，將",
    "T24n1450_005:0122a18": "施菩薩。爾時河岸有女樹神，見菩薩虛羸不",
    "T24n1450_005:0122a19": "能上岸，即從樹出半身展手欲接菩薩。菩薩",
    "T24n1450_005:0122a20": "問曰：『汝是何身？』樹神答曰：『我是女人。』菩薩報",
    "T24n1450_005:0122a21": "曰：『我不能觸汝，可為我低一樹枝，我欲攀出。』",
    "T24n1450_005:0122a22": "時彼樹神即低樹枝，菩薩攀而得出，便著衣",
    "T24n1450_005:0122a23": "服在於河岸樹下而坐。時二女人便持粥至，",
    "T24n1450_005:0122a24": "曲躬恭敬奉施菩薩，菩薩以自他利故，便受",
    "T24n1450_005:0122a25": "其粥。又便問曰：『兼此寶器總能施不？』二女答",
    "T24n1450_005:0122a26": "曰：『聖者！今總奉施。』菩薩爾時即喫其粥，洗其",
    "T24n1450_005:0122a27": "寶&#x9262;擲尼連河中，龍王便接其&#x9262;入於龍宮。",
    "T24n1450_005:0122a28": "釋提桓因既而見之，化為妙翅飛入龍宮，恐",
    "T24n1450_005:0122a29": "嚇龍王奪&#x9262;而去，於三十三天置一&#x9262;塔，以",
    "T24n1450_005:0122b01": "時供養。菩薩問二女曰：『今汝施我欲有何願？』",
    "T24n1450_005:0122b02": "二女答曰：『聖者！有雪山南弶伽河側劫比羅",
    "T24n1450_005:0122b03": "城，釋迦種中誕一太子，顏容殊妙人所喜見，",
    "T24n1450_005:0122b04": "相師占之，當為轉輪王。我今以此功德，願為",
    "T24n1450_005:0122b05": "彼妃。』菩薩報曰：『彼之太子不樂世欲，今已出",
    "T24n1450_005:0122b06": "家。』二女報曰：『若已出家不貪世欲，以此功德",
    "T24n1450_005:0122b07": "當令彼人所願成就。』便說頌曰：",
    "T24n1450_005:0122b08": "「『彼悉達太子，  世間最勝人；",
    "T24n1450_005:0122b09": "  若欲求所願，  當令速成就。』",
    "T24n1450_005:0122b10": "[0122b10] 「爾時菩薩見此二女說斯頌願已，告二女曰：",
    "T24n1450_005:0122b11": "『依汝所願。』時二女人聞菩薩此語，禮足而退。",
    "T24n1450_005:0122b12": "菩薩因食乳粥，氣力充盛六根滿實，於尼連",
    "T24n1450_005:0122b13": "禪河岸遊行觀察，覓清淨處將欲安止。見孤",
    "T24n1450_005:0122b14": "石山有雜華&#x83D3;莊嚴圍遶，菩薩見已即登此",
    "T24n1450_005:0122b15": "山，平整石上結跏趺坐。爾時此山忽自裂碎，",
    "T24n1450_005:0122b16": "菩薩起立作是疑念：『由我惡業尚不盡故，令",
    "T24n1450_005:0122b17": "山碎耶？』空中諸天觀知菩薩疑念此事，即於",
    "T24n1450_005:0122b18": "空中告菩薩曰：『世尊！昔無惡業，此是菩薩成",
    "T24n1450_005:0122b19": "道常法，善根功德充滿身心，一切地力不能",
    "T24n1450_005:0122b20": "勝載。今之此地非是菩薩成菩提處，一切大",
    "T24n1450_005:0122b21": "地之力，不能負載二種之人：一者善最多者、",
    "T24n1450_005:0122b22": "二惡最多者。菩薩善業甚多，所以此山自然",
    "T24n1450_005:0122b23": "摧碎。今過尼連禪河東有金剛地，彼處過現",
    "T24n1450_005:0122b24": "未來諸如來等皆於其上得最勝智，已得、現",
    "T24n1450_005:0122b25": "得、當得。』菩薩聞已將往其地，舉足步步皆生",
    "T24n1450_005:0122b26": "蓮花，四大海水成蓮花池，來迎菩薩足所履",
    "T24n1450_005:0122b27": "地，地皆振動如扣銅器，有遮沙鳥及善瑞鹿",
    "T24n1450_005:0122b28": "來遶菩薩。主風之神，調其清涼吹去塵穢。",
    "T24n1450_005:0122b29": "主雨之神，微洒甘澤令囂埃不飛。菩薩既見",
    "T24n1450_005:0122c01": "此相，作是念云：『今見此相，我於今日必成正",
    "T24n1450_005:0122c02": "覺。』[0122c02] 「尼連禪河龍名伽陵伽，以先業緣住此",
    "T24n1450_005:0122c03": "河中，兩目皆盲——若佛出世眼即得明；若佛滅",
    "T24n1450_005:0122c04": "後其眼還盲——聞地震聲，疑佛出世，從宮出看，",
    "T24n1450_005:0122c05": "忽見菩薩具三十二相八十種好圓光一尋，",
    "T24n1450_005:0122c06": "如千日輝、如大寶山周遍嚴飾。龍王見已說",
    "T24n1450_005:0122c07": "頌讚曰：",
    "T24n1450_005:0122c08": "「『曾見諸菩薩，  成佛具威德；",
    "T24n1450_005:0122c09": "  昔見與今見，  二見無差別。",
    "T24n1450_005:0122c10": "  我觀初行步，  復&#x89A9;左右相；",
    "T24n1450_005:0122c11": "  能受世間供，  今成佛無疑。",
    "T24n1450_005:0122c12": "  又瞻被衣服，  入於尼連河；",
    "T24n1450_005:0122c13": "  河水變清淨，  今成佛無疑。",
    "T24n1450_005:0122c14": "  大堅固勇猛，  行步如牛王；",
    "T24n1450_005:0122c15": "  亦如人中王，  今成佛無疑。",
    "T24n1450_005:0122c16": "  上飛遮沙鳥，  下有祥瑞鹿；",
    "T24n1450_005:0122c17": "  身相甚端正，  今成佛無疑。",
    "T24n1450_005:0122c18": "  和風甚調暢，  微雨從空下；",
    "T24n1450_005:0122c19": "  鳥讚樹低枝，  今成佛無疑。",
    "T24n1450_005:0122c20": "  清淨光嚴相，  猶如閻浮金；",
    "T24n1450_005:0122c21": "  面端如滿月，  今成佛無疑。』",
    "T24n1450_005:0122c22": "[0122c22] 「龍王爾時讚菩薩已，便入龍宮。",
    "T24n1450_005:0122c23": "[0122c23] 「爾時菩薩聞伽陵伽龍王讚已，詣金剛地作",
    "T24n1450_005:0122c24": "是念云：『我應須草。』于時帝釋知菩薩心，即往",
    "T24n1450_005:0122c25": "香山取彼柔軟吉祥妙草，即自變身作傭力",
    "T24n1450_005:0122c26": "者，持吉祥草至菩薩前。菩薩見已即從乞之，",
    "T24n1450_005:0122c27": "帝釋前跪奉施菩薩。既得草已，即詣菩提樹",
    "T24n1450_005:0122c28": "下欲敷草坐，草自右旋。菩薩見此相已，復自",
    "T24n1450_005:0122c29": "念云：『我於今日證覺無疑。』即昇金剛座結跏",
    "T24n1450_005:0123a01": "趺坐，猶如龍王，端嚴殊勝其心專定，口作是",
    "T24n1450_005:0123a02": "言：『我今於此不得盡諸漏者，不起此座。』[0123a02] 「魔王",
    "T24n1450_005:0123a03": "常法有二種幢：一為喜幢、二為憂幢。其憂幢",
    "T24n1450_005:0123a04": "忽動，魔王便作是念：『今者憂幢忽動，決有損",
    "T24n1450_005:0123a05": "害之事。』便諦觀察，乃見菩薩坐金剛座上。復",
    "T24n1450_005:0123a06": "作是念：『此淨飯子坐金剛座，乃至未侵我境",
    "T24n1450_005:0123a07": "已來，我先為其作諸障礙。』作是念已，奮眉怒",
    "T24n1450_005:0123a08": "目著舍那衣，化為小使者形，詣菩薩前倉卒",
    "T24n1450_005:0123a09": "忙遽，告菩薩曰：『汝今云何安坐於此？劫比城",
    "T24n1450_005:0123a10": "中已被提婆達多之所控握，宮人婇女皆被",
    "T24n1450_005:0123a11": "污辱，諸釋種等已為殺戮。』是時菩薩有三種",
    "T24n1450_005:0123a12": "罪不善尋思生：一者愛欲尋、二者殺害尋、",
    "T24n1450_005:0123a13": "三者毀損尋——於耶輸陀羅喬比迦彌迦遮所，",
    "T24n1450_005:0123a14": "生愛欲尋；於提婆達多所，生殺害尋；於隨",
    "T24n1450_005:0123a15": "從提婆達多諸釋種等，生毀損尋。生此尋已",
    "T24n1450_005:0123a16": "便覺察曰：『我今何故生此三種罪不善尋？』又",
    "T24n1450_005:0123a17": "便觀察：『知是魔王來此惱我令我散亂。』",
    "T24n1450_005:0123a18": "[0123a18] 「爾時菩薩即生三種善尋：一者出離尋、二者",
    "T24n1450_005:0123a19": "不殺害尋、三者不毀損尋。時天魔王復更告",
    "T24n1450_005:0123a20": "曰：『汝今何故坐於菩提樹下？』菩薩答曰：『當證",
    "T24n1450_005:0123a21": "無上正智。』魔王復曰：『如何得證無上正智？』菩",
    "T24n1450_005:0123a22": "薩答曰：『罪者！汝且一度祠會。猶此緣故，得於",
    "T24n1450_005:0123a23": "欲界天中自在成就。況我於無數劫中，作無",
    "T24n1450_005:0123a24": "量百千拘胝那庾多祠會，為利益有情故，捨",
    "T24n1450_005:0123a25": "頭目手足血肉妻子男女金銀諸珍，為證無",
    "T24n1450_005:0123a26": "上智故。由是義故，我何不證無上正智？我今",
    "T24n1450_005:0123a27": "決定證此無上正智。』菩薩作此言已，魔王復",
    "T24n1450_005:0123a28": "告曰：『然我一度祠會，得欲界自在天主，汝今",
    "T24n1450_005:0123a29": "證知；汝於三無數劫中，作無量拘胝那庾多",
    "T24n1450_005:0123b01": "百千祠會，為利益有情故，捨頭目手足血肉",
    "T24n1450_005:0123b02": "妻子男女金銀諸珍，為求無上正智故，誰當",
    "T24n1450_005:0123b03": "證汝？』",
    "T24n1450_005:0123b04": "[0123b04] 「爾時世尊舉輪萬網縵，無量福生、慰喻一切",
    "T24n1450_005:0123b05": "恐怖，手指於大地曰：『此當證我，如於三阿僧",
    "T24n1450_005:0123b06": "祇劫中作無量拘胝那庾多百千祠會，為利",
    "T24n1450_005:0123b07": "益有情故，捨頭目手足血肉妻子金銀諸珍",
    "T24n1450_005:0123b08": "實不虛者，當自證我。』是時地神從地涌出，合",
    "T24n1450_005:0123b09": "掌而發聲曰：『罪者！如是，如是。如世尊言，實不",
    "T24n1450_005:0123b10": "虛也。』作是語已，時魔王罪者，內懷羞愧默然",
    "T24n1450_005:0123b11": "而住，顏容憔悴而失威德，心懷懊惱作是念",
    "T24n1450_005:0123b12": "云：『我今作是方便，不能令淨飯子有少損壞，",
    "T24n1450_005:0123b13": "今當別設異計為其障礙。』念已便去。時彼魔",
    "T24n1450_005:0123b14": "王先有三女，姿容妖艷皆悉殊絕：一名為貪、",
    "T24n1450_005:0123b15": "二名為欲、三名為愛著。種種天衣莊嚴其身，",
    "T24n1450_005:0123b16": "令往菩薩所至菩薩前，作諸諂曲擬生惑亂。",
    "T24n1450_005:0123b17": "菩薩見已，化此三女皆成老母，即便還去。魔",
    "T24n1450_005:0123b18": "王見此更增懊惱，以手支頰諦思是事：『我",
    "T24n1450_005:0123b19": "復云何令此淨飯之子生於障礙？』即遣三十",
    "T24n1450_005:0123b20": "六拘胝魔兵，象頭、馬頭、駝頭、驢頭、鹿頭、牛頭、",
    "T24n1450_005:0123b21": "&#x732A;頭、狗頭、獯狐頭、鼠狼頭、獼猴頭、野狐頭、師",
    "T24n1450_005:0123b22": "子頭、虎頭等，如是奇怪種種頭兵，或執鏘戟、",
    "T24n1450_005:0123b23": "或執弓箭、或執鉞斧、或執輪刀、或執&#x7F82;索、或",
    "T24n1450_005:0123b24": "執斤斲，如是種種器仗來向菩薩，魔王自執",
    "T24n1450_005:0123b25": "弓箭欲射菩薩。菩薩見已作是思念：『凡所&#x9B2A;",
    "T24n1450_005:0123b26": "諍皆求伴侶，我今與此欲界王諍，豈不覓伴？』",
    "T24n1450_005:0123b27": "復更思念：『我今覓除障礙方便。』時魔兵眾即",
    "T24n1450_005:0123b28": "發諸刃同擊菩薩，菩薩爾時入大慈三摩地，",
    "T24n1450_005:0123b29": "時魔兵刃皆變成青黃赤白雜色蓮花，落菩",
    "T24n1450_005:0123c01": "薩左右前後。彼時魔王復騰空中雨諸塵土，",
    "T24n1450_005:0123c02": "而此塵土變成沈檀抹香及作諸花，墮菩薩",
    "T24n1450_005:0123c03": "上。魔王復於空中放諸毒蜂雨金剛石，淨居",
    "T24n1450_005:0123c04": "諸天化為葉屋以蓋菩薩，毒蜂石雨皆不得",
    "T24n1450_005:0123c05": "損。魔王見已復作是念：『我能幾時圍遶嬈亂？",
    "T24n1450_005:0123c06": "凡諸聲者能破三摩地，我今應變菩提樹葉",
    "T24n1450_005:0123c07": "令為頗[皮*氐]迦。復令風吹相鼓作聲，彼若聞聲",
    "T24n1450_005:0123c08": "心不能定。』作是念已，即為此事。時菩提樹",
    "T24n1450_005:0123c09": "葉相鼓作聲，菩薩聞已不能專定。時淨居天",
    "T24n1450_005:0123c10": "遙見是事念言：『我今應助菩薩。』爾時諸天皆",
    "T24n1450_005:0123c11": "來至菩提樹，各把樹葉不令葉動。時彼魔軍",
    "T24n1450_005:0123c12": "猶不肯散，淨居天等復作是念：『此罪魔軍久",
    "T24n1450_005:0123c13": "惱菩薩，尚不退息。』即以神力，擲諸魔軍鐵",
    "T24n1450_005:0123c14": "圍山上。[0123c14] 「菩薩爾時住優樓頻螺聚落，於尼",
    "T24n1450_005:0123c15": "連禪河菩提樹下坐，於妙覺分法中常不斷",
    "T24n1450_005:0123c16": "絕修習加行而住。於初夜分中，神境智見證",
    "T24n1450_005:0123c17": "通成就。所謂一中變為無量，無量中變為一，",
    "T24n1450_005:0123c18": "或隱或見牆壁及山，得無罣礙如虛空中，出",
    "T24n1450_005:0123c19": "沒大地如遊於水，地相如故，或趺坐虛空如",
    "T24n1450_005:0123c20": "居大地，或遊騰虛空如鳥飛翥，日月有大威",
    "T24n1450_005:0123c21": "德，或復舉手而捫摩之，乃至來往梵天身皆",
    "T24n1450_005:0123c22": "自在。",
    "T24n1450_005:0123c23": "[0123c23] 「爾時魔王復作是念：『諸禪定中唯聲能為障",
    "T24n1450_005:0123c24": "礙，我應作聲。』即與三萬六千拘胝魔鬼神等，",
    "T24n1450_005:0123c25": "遙吼大聲。菩薩為此聲故，為十二踰膳那迦",
    "T24n1450_005:0123c26": "覃婆樹林，由此林故不聞彼聲。菩薩復作",
    "T24n1450_005:0123c27": "是念：『我應修天耳智證通心，天及人聲皆悉",
    "T24n1450_005:0123c28": "得聞。』菩薩超過人耳以淨天耳，人非人聲若",
    "T24n1450_005:0123c29": "近若遠無不曉了。菩薩念云：『魔王三萬六千",
    "T24n1450_005:0124a01": "拘胝眷屬中，彼誰於我起於惡心，我何得知？』",
    "T24n1450_005:0124a02": "菩薩復念：『我如何證他心智？』即於夜中便得",
    "T24n1450_005:0124a03": "證悟，如於有情所發尋伺，心及心心所，欲不",
    "T24n1450_005:0124a04": "欲心、嗔不瞋心、癡不癡心、廣不廣心、息心攝",
    "T24n1450_005:0124a05": "心、驕慢不驕慢心、寂靜不寂靜心、定心不",
    "T24n1450_005:0124a06": "定心、散心不散心，如實了知。既知是已復更",
    "T24n1450_005:0124a07": "念云：『此魔軍中從昔已來，誰是父親？誰是母",
    "T24n1450_005:0124a08": "親？誰是怨害？誰為親友？如何得知？』復更念",
    "T24n1450_005:0124a09": "云：『我今應修宿命智方得了悟。』於夜分中精",
    "T24n1450_005:0124a10": "勤存念修宿命智，便得曉了從昔已來種種",
    "T24n1450_005:0124a11": "諸事，所謂一生、二生、三、四、五生、十生、二十生、",
    "T24n1450_005:0124a12": "百生、千生，乃至無量百千萬生、一劫生、二劫",
    "T24n1450_005:0124a13": "生、成劫生、壞劫生，乃至無數劫生，應念了知，",
    "T24n1450_005:0124a14": "彼人姓某名某，及已所生之處族姓種類，及",
    "T24n1450_005:0124a15": "有食噉苦樂等事，皆悉了悟。如是長命、如是",
    "T24n1450_005:0124a16": "久住，壽命長短彼滅此生，所有相貌方處種",
    "T24n1450_005:0124a17": "種，無量雜類靡不盡知。菩薩作念：『念此魔軍",
    "T24n1450_005:0124a18": "誰墮惡趣？誰墮善趣？如何得知？』復作是念：『應",
    "T24n1450_005:0124a19": "以生滅智通方知是事。』菩薩於中夜分修生",
    "T24n1450_005:0124a20": "滅智通，便得天眼清淨，超越人間。以此天眼",
    "T24n1450_005:0124a21": "見諸眾生：死者、生者、端正者、醜陋者、富貴者、",
    "T24n1450_005:0124a22": "下劣者、往善道者、往惡道者、作善業者、作惡",
    "T24n1450_005:0124a23": "業者，決定明了。復知一一眾生身口意業作",
    "T24n1450_005:0124a24": "諸惡事，誹謗聖者，或深著耶見、或作耶",
    "T24n1450_005:0124a25": "見業，由斯業故，從此沒後墮惡趣中；或見眾",
    "T24n1450_005:0124a26": "生於身口意作諸善業，恭敬賢聖行正見，由",
    "T24n1450_005:0124a27": "此業故，從此沒後生善趣中，皆悉明了。菩薩",
    "T24n1450_005:0124a28": "復作是念：『一切有情，由彼欲漏、有漏、無明漏，",
    "T24n1450_005:0124a29": "輪轉苦海如何得免？』復更念云：『唯證無漏智",
    "T24n1450_005:0124b01": "通能斷此事。』菩薩爾時為是義故，菩提樹下",
    "T24n1450_005:0124b02": "於夜分中，常以相應修習成熟，專心於覺分",
    "T24n1450_005:0124b03": "法中而住，發心為證無漏智通，即於苦諦如",
    "T24n1450_005:0124b04": "實了知，集滅道諦亦復如是。證斯道已，於欲",
    "T24n1450_005:0124b05": "漏、有漏、無明漏，心得解脫；既得解脫，證諸漏",
    "T24n1450_005:0124b06": "盡智：我生已盡，梵行已立，應作已作，不受後",
    "T24n1450_005:0124b07": "有，即證菩提。彼中謂見覺分菩提，世尊所作",
    "T24n1450_005:0124b08": "已辦，即入火界三摩地。此時菩薩以慈器仗，",
    "T24n1450_005:0124b09": "降伏三十六拘胝魔軍，證無上智。[0124b09] 「于時魔王",
    "T24n1450_005:0124b10": "罪者，弓從手落、幢便倒地、宮殿皆動。魔王與",
    "T24n1450_005:0124b11": "諸三十六拘胝眷屬，心生懊惱而懷悔恨，便",
    "T24n1450_005:0124b12": "自隱沒，往劫比羅城告眾人曰：『釋迦牟尼菩",
    "T24n1450_005:0124b13": "薩，修諸苦行登金剛座，於草鋪上今已捨命。』",
    "T24n1450_005:0124b14": "時淨飯王及諸宮人群臣百寮聞是語已，大",
    "T24n1450_005:0124b15": "苦惱心如火所燒，城中人眾及喬比迦等三",
    "T24n1450_005:0124b16": "大夫人，念菩薩德悶絕躄地，以水洒面良久",
    "T24n1450_005:0124b17": "乃蘇，悲泣哽咽不能自止。左右侍女勸喻裁",
    "T24n1450_005:0124b18": "抑，如是種種歎責無量。時淨信天見魔欺妄，",
    "T24n1450_005:0124b19": "復知如來已成妙智，心生歡喜便普告曰：『諸",
    "T24n1450_005:0124b20": "人當知！釋迦牟尼今不捨命，見證無上正智。』",
    "T24n1450_005:0124b21": "時淨飯王及諸眷屬并劫比羅城人眾，聞此",
    "T24n1450_005:0124b22": "語已不勝歡躍。時耶輸陀羅聞世尊菩薩證",
    "T24n1450_005:0124b23": "無上智，生&#x6199;悅曰：『誕一息。』斛飯王亦生一息。",
    "T24n1450_005:0124b24": "于時月蝕，淨飯王見此盛事，甚大歡喜慶悅",
    "T24n1450_005:0124b25": "充滿，即&#x52C5;城中除去瓦礫，以栴檀香水遍洒",
    "T24n1450_005:0124b26": "于地，於四衢道中置於香鑪，然諸名香，懸",
    "T24n1450_005:0124b27": "綵幢蓋滿於街路，以鮮潔花周布地上，於四",
    "T24n1450_005:0124b28": "城門及街衢中立檀施處。于時於東城門",
    "T24n1450_005:0124b29": "施會，沙門婆羅門外道梵志貧窮孤獨慳貪",
    "T24n1450_005:0124c01": "乞求，如此等類皆悉施與，南西北門及城中",
    "T24n1450_005:0124c02": "街衢亦復如是。會諸群臣，為耶輸陀羅所生",
    "T24n1450_005:0124c03": "之息而立其名。內宮侍女前白王曰：『此子生",
    "T24n1450_005:0124c04": "時羅怙障月，因此應以為名羅怙羅。』時斛飯",
    "T24n1450_005:0124c05": "王為其子故廣施如上，亦會親屬與子立名，",
    "T24n1450_005:0124c06": "問諸人曰：『此子當立何字？』親屬報曰：『此子",
    "T24n1450_005:0124c07": "生日，劫比羅城人眾歡喜，可名此子為阿難",
    "T24n1450_005:0124c08": "陀。』時淨飯王觀羅怙羅而作是言：『此非我釋",
    "T24n1450_005:0124c09": "迦牟尼所生之子。』時耶輸陀羅聞王此語深",
    "T24n1450_005:0124c10": "懷恐懼，即&#x643A;羅怙羅，往菩薩澡洗池邊。有一",
    "T24n1450_005:0124c11": "大石先是菩薩力戲之石，以羅怙羅置此石",
    "T24n1450_005:0124c12": "上，合掌誓曰：『此兒若是菩薩親生子者，投",
    "T24n1450_005:0124c13": "於池中不至沈沒。若非菩薩親生子者，入水",
    "T24n1450_005:0124c14": "即沒。』作是願已，即抱其石并羅怙羅拋於池",
    "T24n1450_005:0124c15": "中，石便浮水。時羅怙羅落在水中，坐於石",
    "T24n1450_005:0124c16": "上，如輕綿在水隨波來去，曾不沈沒。淨飯",
    "T24n1450_005:0124c17": "王聞已生希有心，將諸群臣圍繞侍衛，至彼",
    "T24n1450_005:0124c18": "池傍見羅怙羅，在於池中坐浮石上，歡歎喜",
    "T24n1450_005:0124c19": "悅。時淨飯王，自入池中抱羅怙羅，其石便沒，",
    "T24n1450_005:0124c20": "還於宮中倍加愛育。[0124c20] 「初菩薩以慈器仗，降伏",
    "T24n1450_005:0124c21": "三萬六千拘胝魔眾已，證無上正智。于時大",
    "T24n1450_005:0124c22": "地震動，普遍世界悉皆光明，所有大地黑暗",
    "T24n1450_005:0124c23": "之處，日月威光不能除者，蒙佛此光皆得明",
    "T24n1450_005:0124c24": "徹。其中眾生忽得相見，遞相言曰：『非獨我等",
    "T24n1450_005:0124c25": "生於此間，更有眾生生於此處。』」[0124c25] 攝頌曰：",
    "T24n1450_005:0124c26": " 四種觸池，  父子和合；  釋迦出家，",
    "T24n1450_005:0124c27": " 護河神禮。",
    "T24n1450_005:0124c28": "[0124c28] 「爾時梵界有二天子，觀見世尊坐菩提樹下，",
    "T24n1450_005:0124c29": "共相議曰：『今佛世尊，住嗢律尼連禪河岸菩",
    "T24n1450_005:0125a01": "提樹下，初成正覺入火界三摩地，經于七日",
    "T24n1450_005:0125a02": "今猶在定。我等當共詣如來所香花供養，各",
    "T24n1450_005:0125a03": "說二頌歎佛。』作是議已，如力士屈申臂頃即",
    "T24n1450_005:0125a04": "至菩提樹下，在世尊前頂禮雙足，其一天子",
    "T24n1450_005:0125a05": "說頌請曰：",
    "T24n1450_005:0125a06": "「『起起大慈悲，  怨賊今退散；",
    "T24n1450_005:0125a07": "  無罪大商主，  應遊行世間。",
    "T24n1450_005:0125a08": "  說善遊勝法，  廣施諸實義；",
    "T24n1450_005:0125a09": "  無量諸眾生，  聞法皆受持。』",
    "T24n1450_005:0125a10": "[0125a10] 「第二天子復說頌請曰：",
    "T24n1450_005:0125a11": "「『起起大慈悲，  怨賊今退散；",
    "T24n1450_005:0125a12": "  一切垢已除，  應遊行世間。",
    "T24n1450_005:0125a13": "  身心既清淨，  如彼圓滿月；",
    "T24n1450_005:0125a14": "  無量諸眾生，  聞法皆受持。』",
    "T24n1450_005:0125a15": "[0125a15] 「時二天子說此頌已，禮佛而去。爾時世尊",
    "T24n1450_005:0125a16": "從三摩地起說頌曰：",
    "T24n1450_005:0125a17": "「『欲界諸安樂，  色界諸安樂；",
    "T24n1450_005:0125a18": "  貪欲煩惱盡，  此安樂最勝。",
    "T24n1450_005:0125a19": "  我今捨重擔，  永離於負重；",
    "T24n1450_005:0125a20": "  有擔受多苦，  捨擔則安樂。",
    "T24n1450_005:0125a21": "  一切欲已捨，  一切行已成，",
    "T24n1450_005:0125a22": "  一切法已知，  此人不復生。』",
    "T24n1450_005:0125a23": "[0125a23] 「世尊在三摩地，於七日中既斷煩惱受解脫",
    "T24n1450_005:0125a24": "樂，無人供養，不飲不食無飢渴想。爾時有二",
    "T24n1450_005:0125a25": "商主：一名黃&#x82FD;、二名村落，各有百兩車及多",
    "T24n1450_005:0125a26": "人眾，共為興販，路由佛所。時二商主，先有知",
    "T24n1450_005:0125a27": "識命過生天，顧於商人作如是念：『今佛在菩",
    "T24n1450_005:0125a28": "提樹下七日入定，斷諸煩惱受解脫樂，無人",
    "T24n1450_005:0125a29": "供養。我今應令此二商主為最初供養，於多",
    "T24n1450_005:0125b01": "世中受諸功德。今宜勸為此事，為知識故。』作",
    "T24n1450_005:0125b02": "是念已，於夜分中，放大光明燭五百車，現其",
    "T24n1450_005:0125b03": "半身在虛空中，告二商曰：『汝今當知！釋迦牟",
    "T24n1450_005:0125b04": "尼世尊，在寬廣尼連禪河菩提樹下初成正",
    "T24n1450_005:0125b05": "覺，於七日中解脫煩惱受彼安樂，不飲不食",
    "T24n1450_005:0125b06": "無人供養。汝等二人，事速供養，為最初供養，",
    "T24n1450_005:0125b07": "獲大利益。』作此語已，天遂便隱。時二商主聞",
    "T24n1450_005:0125b08": "此語已，共相議曰：『我等當知！世尊威德甚奇，",
    "T24n1450_005:0125b09": "今天為彼來告我等令使供養。』作是議已，於",
    "T24n1450_005:0125b10": "佛世尊深心敬仰，持諸供物酪漿&#x9EA8;蜜往世",
    "T24n1450_005:0125b11": "尊所，到已禮足在一面立，白世尊曰：『我等二",
    "T24n1450_005:0125b12": "人，多持酪漿&#x9EA8;蜜來奉世尊，願見哀慈納我",
    "T24n1450_005:0125b13": "微供。』爾時世尊而作是念：『我今不可同諸外",
    "T24n1450_005:0125b14": "道以手受食。』尋念過去諸佛，為益有情如何",
    "T24n1450_005:0125b15": "而受？時清淨天空中告曰：『世尊當知！過去如",
    "T24n1450_005:0125b16": "來為有情故持&#x9262;而食，世尊亦知其事如是。』",
    "T24n1450_005:0125b17": "于時世尊既先無&#x9262;即自邀祈：『我若得&#x9262;，然",
    "T24n1450_005:0125b18": "後受食。』時四天王知世尊心願，各持一石&#x9262;",
    "T24n1450_005:0125b19": "而來奉佛。然此石&#x9262;清淨輕妙周遍細密，形",
    "T24n1450_005:0125b20": "色端嚴非人所作。時四天王既各持&#x9262;至世",
    "T24n1450_005:0125b21": "尊所，頂禮佛足在一面立白佛言：『世尊！我等",
    "T24n1450_005:0125b22": "各從石山持此石&#x9262;來奉世尊，唯願慈悲垂",
    "T24n1450_005:0125b23": "哀納受。』爾時世尊作是念云：『今此四王各持",
    "T24n1450_005:0125b24": "石&#x9262;以施於我，我若取一餘天怨望，乃至二",
    "T24n1450_005:0125b25": "三亦復如是。我今應可總納受之，以我神通",
    "T24n1450_005:0125b26": "合成一&#x9262;，將適眾願。』作是念已便受四&#x9262;，以",
    "T24n1450_005:0125b27": "佛神力重疊內之遂成一&#x9262;。便持此&#x9262;，為益",
    "T24n1450_005:0125b28": "有情故受商主供。既受供已，即為商主說諸",
    "T24n1450_005:0125b29": "&#x546A;願頌曰：",
    "T24n1450_005:0125c01": "「『所為布施者，  必獲其義利；",
    "T24n1450_005:0125c02": "  若為樂故施，  後必得安樂。",
    "T24n1450_005:0125c03": "  福能招樂果，  所願皆成就；",
    "T24n1450_005:0125c04": "  疾得圓寂處，  當證涅槃樂。",
    "T24n1450_005:0125c05": "  勤修福德人，  所有諸災橫；",
    "T24n1450_005:0125c06": "  及以天魔眾，  皆不能侵惱。",
    "T24n1450_005:0125c07": "  若發勇猛者，  具聖慧能施；",
    "T24n1450_005:0125c08": "  當盡苦海邊，  必得無為樂。』",
    "T24n1450_005:0125c09": "[0125c09] 「爾時四天王及二商主聞此頌已，甚生欣慶",
    "T24n1450_005:0125c10": "禮足而去。爾時世尊持此石&#x9262;於尼連禪河",
    "T24n1450_005:0125c11": "岸，以水泥壇如法而食，食已還菩提樹下，收",
    "T24n1450_005:0125c12": "&#x9262;洗足。以&#x9EA8;酪漿蜜性冷故，爾時世尊患於",
    "T24n1450_005:0125c13": "風氣。魔王見佛患冷風氣，來詣佛所頂禮佛",
    "T24n1450_005:0125c14": "足白佛言：『世尊！涅槃時至，何用久住於世？可",
    "T24n1450_005:0125c15": "早入涅槃。』世尊知為魔王所惱，告言：『汝罪魔",
    "T24n1450_005:0125c16": "王！我未入涅槃。何以故？我未有聲聞弟子聰",
    "T24n1450_005:0125c17": "明智慧，若有他問如法而答，善破異論廣建",
    "T24n1450_005:0125c18": "正法，具足四部眾：苾芻、苾芻尼、鄔婆索迦、",
    "T24n1450_005:0125c19": "鄔婆斯迦，上天下界及諸十方，廣知我法修",
    "T24n1450_005:0125c20": "諸梵行，悉皆了知。若未如此，我未入涅槃。』魔",
    "T24n1450_005:0125c21": "王聞佛此語，心生懊惱隱身而去。釋提桓因",
    "T24n1450_005:0125c22": "見佛世尊患於風氣，即往贍部樹下，遠有訶",
    "T24n1450_005:0125c23": "梨勒林，於其林中取色香美味具足者訶梨",
    "T24n1450_005:0125c24": "勒果，速詣佛所頂禮佛足，在一面立白佛言：",
    "T24n1450_005:0125c25": "『我見世尊身患風氣故，取訶梨勒&#x83D3;，今以奉",
    "T24n1450_005:0125c26": "施。若食此&#x83D3;風氣即除，唯願世尊受我此",
    "T24n1450_005:0125c27": "藥。』",
    "T24n1450_005:0125c28": "[0125c28] 「爾時世尊便受服之，所患尋愈。爾時世尊所",
    "T24n1450_005:0125c29": "患既差，從菩提樹下起，往牟枝磷陀龍王池",
    "T24n1450_005:0126a01": "邊，坐一樹下念三摩地。時此池中合有七日",
    "T24n1450_005:0126a02": "雨下，牟枝磷陀龍王知七日雨下不絕，從池",
    "T24n1450_005:0126a03": "而出，以身繞佛七匝。引頭覆佛頭上。何以故？",
    "T24n1450_005:0126a04": "恐佛世尊冷熱不調，諸蜂蠅等虫惱亂世尊。",
    "T24n1450_005:0126a05": "時此龍王，過七日中見雨止已，方解其身變",
    "T24n1450_005:0126a06": "作天身，頂禮世尊足白佛言：『世尊！於此七日",
    "T24n1450_005:0126a07": "之中，頗安隱不？我身&#x9E81;弊應無亂惱，願見歡",
    "T24n1450_005:0126a08": "喜。』",
    "T24n1450_005:0126a09": "[0126a09] 「爾時世尊即說頌曰：",
    "T24n1450_005:0126a10": "「『知足果安樂，  多聞者知法；",
    "T24n1450_005:0126a11": "  不害於眾生，  人間大慈悲。",
    "T24n1450_005:0126a12": "  能除世欲樂，  諸惡皆遠離；",
    "T24n1450_005:0126a13": "  我慢悉摧伏，  斯人最安樂。』",
    "T24n1450_005:0126a14": "[0126a14] 「佛說頌已，時彼龍王頂禮世尊還本住處。",
    "T24n1450_005:0126a15": "[0126a15] 「爾時世尊復從池邊還菩提樹下，於草敷上",
    "T24n1450_005:0126a16": "端身結跏如法而坐，觀十二緣生循環返覆：",
    "T24n1450_005:0126a17": "所謂此有彼生：無明緣行、行緣識、識緣名色、",
    "T24n1450_005:0126a18": "名色緣六處、六處緣觸、觸緣受、受緣愛、愛緣",
    "T24n1450_005:0126a19": "取、取緣有、有緣生、生緣老死憂悲苦惱。此滅",
    "T24n1450_005:0126a20": "故彼滅：無明滅則行滅、行滅則識滅、識滅則",
    "T24n1450_005:0126a21": "名色滅、名色滅則六處滅、六處滅則觸滅、觸",
    "T24n1450_005:0126a22": "滅則受滅、受滅則愛滅、愛滅則取滅、取滅則",
    "T24n1450_005:0126a23": "有滅、有滅則生滅、生滅則老死憂悲苦惱滅。",
    "T24n1450_005:0126a24": "[0126a24] 「爾時世尊，於七日間入三摩地已，起而說頌",
    "T24n1450_005:0126a25": "曰：",
    "T24n1450_005:0126a26": "「『若此法能生，  佛常在於定；",
    "T24n1450_005:0126a27": "  若能知因法，  彼義滅一切。",
    "T24n1450_005:0126a28": "  若此法能生，  佛常在於定；",
    "T24n1450_005:0126a29": "  若能知因苦，  彼義滅一切。",
    "T24n1450_005:0126b01": "  若此法能生，  佛常在於定；",
    "T24n1450_005:0126b02": "  若能滅受盡，  彼義滅一切。",
    "T24n1450_005:0126b03": "  若此法能生，  佛常在於定；",
    "T24n1450_005:0126b04": "  若能滅緣盡，  彼義滅一切。",
    "T24n1450_005:0126b05": "  若此法能生，  佛常在於定；",
    "T24n1450_005:0126b06": "  若能滅諸漏，  彼義滅一切。",
    "T24n1450_005:0126b07": "  若此法能生，  佛常在於定；",
    "T24n1450_005:0126b08": "  普照於世間，  如日在空裏。",
    "T24n1450_005:0126b09": "  若此法能生，  佛常在於定；",
    "T24n1450_005:0126b10": "  降伏諸魔軍，  佛能斷鉤鎖。』",
    "T24n1450_005:0126b11": "[0126b11] 「爾時世尊作是念已：『我得甚深之法，難見能",
    "T24n1450_005:0126b12": "見難知能知，不可思惟、難可思惟，其義微妙，",
    "T24n1450_005:0126b13": "唯有智者能知此法。若為他說，彼不能解。",
    "T24n1450_005:0126b14": "我法虛授徒自疲勞，益我愁惱。我今應獨於",
    "T24n1450_005:0126b15": "寂靜處，我所見法安樂境界思惟而住。』",
    "T24n1450_005:0126b16": "爾時世尊如上思惟，止心住已不念說法。時",
    "T24n1450_005:0126b17": "娑婆世界主梵天王，知佛心念即自思惟：『此",
    "T24n1450_005:0126b18": "世間敗壞諸眾生等，於彼苦境不能解脫。今",
    "T24n1450_005:0126b19": "時如來、應、正遍知出現世間，難逢難遇如烏",
    "T24n1450_005:0126b20": "曇&#x9262;羅花。佛今出世，樂自寂靜不念說法。我",
    "T24n1450_005:0126b21": "今應往請佛。』作此念已，如大力士屈申臂頃，",
    "T24n1450_005:0126b22": "從梵天沒至世尊前，頂禮佛足在一面立，即",
    "T24n1450_005:0126b23": "說頌曰：",
    "T24n1450_005:0126b24": "「『快哉今此摩揭陀，  而現未曾淨妙法；",
    "T24n1450_005:0126b25": "  於諸法中覺悟者，  唯願當開甘露門。』",
    "T24n1450_005:0126b26": "[0126b26] 「世尊復以說伽他曰：",
    "T24n1450_005:0126b27": "「『我所得法甚難遇，  能令有海悉無餘；",
    "T24n1450_005:0126b28": "  少智愚人恒逆流，  由欲牽纏鎮漂沒。』"
}