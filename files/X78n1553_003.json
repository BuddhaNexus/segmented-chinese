{
    "X78n1553_003:0431b01": "天聖廣燈錄卷第三   〔宋實〕",
    "X78n1553_003:0431b03": "第九祖伏馱蜜多尊者[0431b03] 提伽國人也。姓毗舍羅。處胎",
    "X78n1553_003:0431b04": "六年。因號難生。遇佛陀難提尊者行化至其家。謂此",
    "X78n1553_003:0431b05": "子非凡。當為法器。仍為說于宿緣。五十年中。口未&#x751E;",
    "X78n1553_003:0431b06": "言。復不履步。蓋有所表。足不進止。法無去住。口不言",
    "X78n1553_003:0431b07": "說。理顯空寂。[0431b07] 父聞妙誨。遂許出家。尊者即與披剃受",
    "X78n1553_003:0431b08": "具。自此服勤左右。表則威儀。既而告之曰。如來以大",
    "X78n1553_003:0431b09": "法眼藏付授迦葉。展轉相付而至於吾。吾今付汝。汝",
    "X78n1553_003:0431b10": "善護持。流布將來。勿令斷絕。汝受吾教。聽吾偈曰。",
    "X78n1553_003:0431b11": " 真理本無名  圖名顯真理  受得真實法",
    "X78n1553_003:0431b12": " 非真亦非偽",
    "X78n1553_003:0431b13": "[0431b13] 付法已。即入滅盡三昧。眾以香薪闍維之。收舍利。建",
    "X78n1553_003:0431b14": "塔於那蘭陀寺。即敬王朝也。",
    "X78n1553_003:0431b15": "第十祖脅尊者[0431b15] 中印土人也。本名難生。初尊者將誕。",
    "X78n1553_003:0431b16": "父夢一白象。背有寶座。座上安一明珠。從門而入。光",
    "X78n1553_003:0431b17": "照四眾。既覺。遂生。後值伏馱尊者。執侍巾缾。未&#x751E;眠",
    "X78n1553_003:0431b18": "睡。謂其脅不至席。遂號&#x8107;尊者焉。[0431b18] 至華氏國。有長者",
    "X78n1553_003:0431b19": "名寶身。而生七子。一名富那般多。二名富那金子。三",
    "X78n1553_003:0431b20": "名富那月光。四名富那勝童。五名富那波豆。六名富",
    "X78n1553_003:0431b21": "那吉丹。七名富那夜奢。其第一子性慕仙道。第二子",
    "X78n1553_003:0431b22": "勤行善業。第三子兇險狂率。第四子信重三寶。第五",
    "X78n1553_003:0431b23": "子好殺嗜酒。第六子五欲自恣。第七子每云。我心是",
    "X78n1553_003:0431b24": "佛。願值達人。當評是事。[0431b24] 時脅尊者憩一樹下。以手指",
    "X78n1553_003:0431c01": "地。而告眾曰。此地變金色。當有聖人入會。言訖。即變",
    "X78n1553_003:0431c02": "金色。[0431c02] 時富那夜奢前詣而立。尊者問。汝從何來。[0431c02] 夜奢",
    "X78n1553_003:0431c03": "曰。我心非往。[0431c03] 尊者曰。汝當何止。[0431c03] 曰。我心非止。[0431c03] 尊者曰。",
    "X78n1553_003:0431c04": "汝不定耶。[0431c04] 曰。諸佛亦然。[0431c04] 尊者曰。汝非諸佛。[0431c04] 曰。諸佛亦",
    "X78n1553_003:0431c05": "非。[0431c05] 尊者即說偈曰。",
    "X78n1553_003:0431c06": " 此地變金色  預知於聖至  當座菩提樹",
    "X78n1553_003:0431c07": " 覺華而成已",
    "X78n1553_003:0431c08": "[0431c08] 夜奢復說偈曰。",
    "X78n1553_003:0431c09": " 師座金色地  常說真實義  迴光而照我",
    "X78n1553_003:0431c10": " 令入三摩諦",
    "X78n1553_003:0431c11": "[0431c11] 尊者即與出家受具。乃告之曰。如來以大法眼藏密",
    "X78n1553_003:0431c12": "傳迦葉。如是展轉已至於我。我今付汝。汝當奉持。流",
    "X78n1553_003:0431c13": "布將來。無令斷絕。汝受吾教。聽吾偈曰。",
    "X78n1553_003:0431c14": " 真體自然真  因真說有理  領得真真法",
    "X78n1553_003:0431c15": " 無行亦無止",
    "X78n1553_003:0431c16": "[0431c16] 付法已。即現十八變。化火自焚。眾以舍利隨處起塔",
    "X78n1553_003:0431c17": "而供養之。即(御名)王朝也。",
    "X78n1553_003:0431c18": "第十一祖富那夜奢尊者[0431c18] 華氏國人也。姓瞿曇氏。有",
    "X78n1553_003:0431c19": "六兄。各有所尚。夜奢自幼&#x9834;異。[0431c19] 詣波羅奈國。有馬鳴",
    "X78n1553_003:0431c20": "大士迎而作禮。謂眾曰。識此人否。吾&#x751E;夢大海。當坐",
    "X78n1553_003:0431c21": "一隅。譯水注海。謗流四方。又佛記云。&#x5374;後六百年。當",
    "X78n1553_003:0431c22": "有賢者馬鳴。在波羅奈國摧伏異道。發正信心。造起",
    "X78n1553_003:0431c23": "信論。即其人也。[0431c23] 馬鳴致問云。我欲識佛。何者即是。[0431c23] 尊",
    "X78n1553_003:0431c24": "者曰。汝欲識佛。不識者是。[0431c24] 曰。佛既不識。爭知是佛。[0431c24] 尊",
    "X78n1553_003:0432a01": "者曰。既不識佛。爭知不是。[0432a01] 曰。此是鋸義。[0432a01] 尊者曰。彼是",
    "X78n1553_003:0432a02": "木義。復問曰。鋸義者何。[0432a02] 曰。共師平出。又問。木義者何。",
    "X78n1553_003:0432a03": "[0432a03] 尊者曰。汝被解之。馬鳴知尊者義勝。遂請出家。尊者",
    "X78n1553_003:0432a04": "即為披剃受具。[0432a04] 尊者曰。汝憶往事否。者為毗舍離國",
    "X78n1553_003:0432a05": "王。彼國人民有三等。最上者。身有光明。衣食隨念。申",
    "X78n1553_003:0432a06": "等人。身無光明。自謀衣食。下一類人。如馬裸露。汝為",
    "X78n1553_003:0432a07": "毗舍離王。多興慈愍。宿有神力。分身為蟲。食其桑柘。",
    "X78n1553_003:0432a08": "自成繭&#x6BBB;。國中馬人取繭為衣。汝後身沒。生中印土。",
    "X78n1553_003:0432a09": "馬人感戀悲號。因號馬鳴。汝當時為馬人說偈曰。",
    "X78n1553_003:0432a10": " 我昔生梵天  梵天壽命盡  下生毗離國",
    "X78n1553_003:0432a11": " 與汝同憂苦  我見汝無衣  心生憐愍故",
    "X78n1553_003:0432a12": " 分身為窠圍  令汝無憂苦",
    "X78n1553_003:0432a13": "[0432a13] 尊者乃告之曰。如來以大法眼藏親授迦葉。次第囑",
    "X78n1553_003:0432a14": "累而至於吾。吾今付汝。汝善護持。流布將來。無令斷",
    "X78n1553_003:0432a15": "絕。汝受吾教。聽吾偈曰。",
    "X78n1553_003:0432a16": " 迷悟如隱顯  明暗不相離  令付隱顯法",
    "X78n1553_003:0432a17": " 非一亦非二",
    "X78n1553_003:0432a18": "[0432a18] 付法已。即現神力而趣寂滅。眾興寶塔。用閟全身。即",
    "X78n1553_003:0432a19": "安王朝矣。",
    "X78n1553_003:0432a20": "第十二祖馬鳴尊者[0432a20] 波羅奈國人也。亦名功勝。以有",
    "X78n1553_003:0432a21": "作無作諸功德最為殊勝。故名焉。既受法於夜奢尊",
    "X78n1553_003:0432a22": "者。後於華氏國。忽有老人。座前法地。尊者曰。此非庸",
    "X78n1553_003:0432a23": "流。當有異相。言訖不見。俄從地踊出一金色人。復化",
    "X78n1553_003:0432a24": "為女。右手指師而說偈曰。",
    "X78n1553_003:0432b01": " 稽首長老尊  當受如來記  今於此地上",
    "X78n1553_003:0432b02": " 宣通第一義",
    "X78n1553_003:0432b03": "[0432b03] 說是偈已。遂而不見。馬鳴尊者曰。當有魔來。與吾校",
    "X78n1553_003:0432b04": "論。有頃。風雨暴至。天地晦冥。[0432b04] 尊者曰。魔之來信矣。我",
    "X78n1553_003:0432b05": "當除之。即指空中。現大金龍。奮發神威。震動山岳。魔",
    "X78n1553_003:0432b06": "事隨滅。[0432b06] 又經七日。有一小蟲。如蟭螟類。潛形座下。尊",
    "X78n1553_003:0432b07": "者寘之手中。示眾曰。斯乃魔之所變。盜聽吾法爾。乃",
    "X78n1553_003:0432b08": "於之令去。魔不能動。尊者告之曰。歸依三寶。即得神",
    "X78n1553_003:0432b09": "通。遂復本形。作禮懺罪。[0432b09] 尊者問曰。汝名誰耶。眷屬多",
    "X78n1553_003:0432b10": "少。[0432b10] 曰。我名迦毗摩羅。有三千眷屬。[0432b10] 尊者曰。汝盡神力。",
    "X78n1553_003:0432b11": "變化若何。[0432b11] 曰。我化大海。不足為難。[0432b11] 尊者曰。汝化性海",
    "X78n1553_003:0432b12": "得否。[0432b12] 曰。何謂性海。我未&#x751E;知。[0432b12] 尊者即為說性海。云。山",
    "X78n1553_003:0432b13": "河大地。皆依建立。三昧六通。由茲發現。[0432b13] 迦毗摩羅遂",
    "X78n1553_003:0432b14": "發信心。學徒俱求度脫。尊者即與披剃受具。遂告毗",
    "X78n1553_003:0432b15": "摩羅曰。如來以大法眼藏親授迦葉。次第囑累而至",
    "X78n1553_003:0432b16": "於吾。吾今付汝。汝善護持。轉化當來。無令斷絕。汝受",
    "X78n1553_003:0432b17": "吾教。聽吾偈曰。",
    "X78n1553_003:0432b18": " 隱顯即本法  明暗元不二  今付悟了法",
    "X78n1553_003:0432b19": " 非取亦非離",
    "X78n1553_003:0432b20": "[0432b20] 付法已。即入龍奮迅三昧。挺身空中。如日輪相。然後",
    "X78n1553_003:0432b21": "示滅。四眾以真儀藏之龍龕。即顯王朝也。",
    "X78n1553_003:0432b22": "第十三祖迦毗摩羅尊者[0432b22] 華氏國人也。初為外道。有",
    "X78n1553_003:0432b23": "徒三千。通諸異論。領眾至西印土。彼有太子。名雲自",
    "X78n1553_003:0432b24": "在。知尊者名。延於宮中。以伸崇禮。尊者曰。如來有教。",
    "X78n1553_003:0432c01": "沙門不得親近國王．大臣．形勢之家。[0432c01] 太子曰。我國城",
    "X78n1553_003:0432c02": "有大山焉。山中有一石窟。師可止此否。[0432c02] 尊者即詣之。",
    "X78n1553_003:0432c03": "行數里。有一大蟒來逆尊者。盤遶其身。尊者因與受",
    "X78n1553_003:0432c04": "三歸依。蟒聽訖而去。尊者將至石窟。復有一老人。素",
    "X78n1553_003:0432c05": "服而出。合掌問訊。尊者曰。汝何所止。[0432c05] 答曰。我昔&#x751E;為",
    "X78n1553_003:0432c06": "比丘。居止山林。多樂寂靜。初學比丘數來請益。而我",
    "X78n1553_003:0432c07": "煩於應答。而生嗔恨。命終墮為蟒身。住是窟中。今已",
    "X78n1553_003:0432c08": "千歲。適遇尊者。護聞戒法。[0432c08] 尊者問曰。此山更有何人",
    "X78n1553_003:0432c09": "居止。[0432c09] 曰。北去十里。有一大樹。蔭覆五百大龍。其樹王",
    "X78n1553_003:0432c10": "名龍樹。常為龍眾說法。我聽受爾。[0432c10] 尊者詣彼。龍樹出",
    "X78n1553_003:0432c11": "迎尊者曰。深山孤寂。龍蟒所居。大德至尊。何枉神足。",
    "X78n1553_003:0432c12": "[0432c12] 尊者曰。吾非至尊。來訪賢者。[0432c12] 龍樹將欲歸依。心生疑",
    "X78n1553_003:0432c13": "慮曰。此師得澤定性明道眼否。是大聖繼真乘否。[0432c13] 尊",
    "X78n1553_003:0432c14": "者曰。汝雖心語。我已意知。但辦出家。何慮不聖。龍樹",
    "X78n1553_003:0432c15": "聞已。悔謝。尊者即與披剃受具。[0432c15] 遂告之曰。如來以正",
    "X78n1553_003:0432c16": "法眼藏付于迦葉。如是展轉乃至於我。我今付汝。汝",
    "X78n1553_003:0432c17": "可護持。流布將來。無令斷絕。汝受吾教。聽吾偈曰。",
    "X78n1553_003:0432c18": " 非隱非顯法  說是真實際  悟此隱顯法",
    "X78n1553_003:0432c19": " 非愚亦非智",
    "X78n1553_003:0432c20": "[0432c20] 付法已。即現神變。化火焚身。龍樹收舍利起塔。即赧",
    "X78n1553_003:0432c21": "王朝也。",
    "X78n1553_003:0432c22": "第十四祖龍樹尊者[0432c22] 西天竺國人也。亦名龍勝。始於",
    "X78n1553_003:0432c23": "毗羅尊者得法。後至南印土。彼國之人。多信福業。無",
    "X78n1553_003:0432c24": "智慧性。龍樹為說教法。信受甚稀。聞尊者至。互相謂",
    "X78n1553_003:0433a01": "曰。人有福業。世間第一。徒言佛性。誰人&#x89A9;之。[0433a01] 尊者曰。",
    "X78n1553_003:0433a02": "汝欲見佛性。先須除我慢。[0433a02] 彼曰。佛性大小。[0433a02] 尊者曰。非",
    "X78n1553_003:0433a03": "廣非狹。無量無則。無福無報。不死不生。彼聞理勝。悉",
    "X78n1553_003:0433a04": "乃迴心。尊者復於座上。身現圓月相。唯聞說法音。眾",
    "X78n1553_003:0433a05": "中有長者名迦那提婆。謂曰。識此相否。[0433a05] 眾曰。目所未",
    "X78n1553_003:0433a06": "&#x89A9;。焉能辨識。[0433a06] 提婆曰。此是尊者現佛性相。以示我等。",
    "X78n1553_003:0433a07": "言訖。輪相即隱。還居本座。而說偈曰。",
    "X78n1553_003:0433a08": " 身現圓月相  以表諸佛體  說法無其戒",
    "X78n1553_003:0433a09": " 用辨非色聲",
    "X78n1553_003:0433a10": "[0433a10] 眾聞偈已。咸願出家。龍樹即為披剃受具。[0433a10] 其國先有",
    "X78n1553_003:0433a11": "外道五千人。作大幻術。眾所宗仰。王返以佛乘呼為",
    "X78n1553_003:0433a12": "外道。龍樹至王殿前。王遂問曰。汝是何人。[0433a12] 龍樹曰。我",
    "X78n1553_003:0433a13": "是智人。要化愚者。[0433a13] 王曰。自稱其智。量是智人。[0433a13] 龍樹曰。",
    "X78n1553_003:0433a14": "未知之事。但請問之。[0433a14] 王曰。今日諸天當何所務。[0433a14] 龍樹",
    "X78n1553_003:0433a15": "曰。帝釋與阿修羅王今正交戰。[0433a15] 王曰。何以為驗。[0433a15] 龍樹",
    "X78n1553_003:0433a16": "曰。且待須臾。[0433a16] 言訖。投戈斷肢。自空而下。王見是事。遂",
    "X78n1553_003:0433a17": "發信心。悉為化之。歸向三寶。龍樹知王及眾正信。復",
    "X78n1553_003:0433a18": "造大智度論．中論．十二門論。垂之於世。[0433a18] 後告迦那提",
    "X78n1553_003:0433a19": "婆曰。如來以大法眼藏囑累迦葉。展轉相付而至於",
    "X78n1553_003:0433a20": "吾。吾今付汝。汝善護持。流布將來。無令斷絕。汝受吾",
    "X78n1553_003:0433a21": "教。聽吾偈曰。",
    "X78n1553_003:0433a22": " 為明隱顯法  方說解脫理  於法心不證",
    "X78n1553_003:0433a23": " 無瞋亦無喜",
    "X78n1553_003:0433a24": "[0433a24] 付法已。入月輪三昧。廣現神變。復就本座疑寂。迦那",
    "X78n1553_003:0433b01": "提婆與諸四眾共起寶塔以葬焉。即始皇帝朝也。",
    "X78n1553_003:0433b02": "第十五祖迦那提婆尊者[0433b02] 南天竺國人也。姓毗舍羅。",
    "X78n1553_003:0433b03": "初求福業。兼好辨論。聞龍樹名。謁之。將及其門。龍樹",
    "X78n1553_003:0433b04": "知是智人。先遣侍者以滿&#x9262;水呈之。尊者&#x89A9;之。即以",
    "X78n1553_003:0433b05": "一針投之而進。忻然契會。[0433b05] 後至迦毗羅國。彼有長者。",
    "X78n1553_003:0433b06": "曰梵摩淨德。財極富饒。而有二子。一名羅&#x777A;羅琰。二",
    "X78n1553_003:0433b07": "名羅&#x777A;羅多。長者園樹生大耳如菌。味甚香美。唯長",
    "X78n1553_003:0433b08": "者與羅&#x777A;羅多取而食之。取已復生。自餘親屬。皆不",
    "X78n1553_003:0433b09": "能見。時羅&#x777A;羅多乃說偈曰。",
    "X78n1553_003:0433b10": " 此樹生奇耳  食以不枯槁  智者解此因",
    "X78n1553_003:0433b11": " 當師其至道",
    "X78n1553_003:0433b12": "[0433b12] 時迦那提婆曰。如來記。&#x5374;後第二五百年。有大菩薩",
    "X78n1553_003:0433b13": "因耳解脫。[0433b13] 即至淨德舍。忽見尊者。心生珍敬。求聞樹",
    "X78n1553_003:0433b14": "耳之緣。尊者曰。汝向來&#x751E;飯一比丘否。[0433b14] 長者曰。有一",
    "X78n1553_003:0433b15": "沙門。久曾勤供。近已滅度。墳塔仍存。[0433b15] 尊者謂羅&#x777A;羅",
    "X78n1553_003:0433b16": "多曰。豈非能供侍彼比丘者乎。[0433b16] 曰。誠如所論。[0433b16] 尊者曰。",
    "X78n1553_003:0433b17": "汝與此子。心同勤敬。汝家親屬。&#x751E;蘊慢心。不能得食。",
    "X78n1553_003:0433b18": "彼比丘雖持戒多聞。真理未達。壽命既盡。來償宿因。",
    "X78n1553_003:0433b19": "彼之比丘生為樹耳。父子得食。故當&#x91BB;報。[0433b19] 尊者問長",
    "X78n1553_003:0433b20": "者曰。汝年多少。[0433b20] 曰。我今七十九。[0433b20] 提婆即以偈曰。",
    "X78n1553_003:0433b21": " 入道不通理  覆身還信施  汝年八十一",
    "X78n1553_003:0433b22": " 此樹不生耳",
    "X78n1553_003:0433b23": "[0433b23] 長者聞偈。彌加歎伏。曰。我今衰老。不克事師。願捨次",
    "X78n1553_003:0433b24": "子。依師出家。[0433b24] 尊者曰。惟符佛記。今是其人。即與披剃",
    "X78n1553_003:0433c01": "受具。隨侍。[0433c01] 遊化。至巴連弗城。聞諸外道欲障佛法。尊",
    "X78n1553_003:0433c02": "者入彼眾中。外道問曰。汝何不前。[0433c02] 尊者曰。汝何不後",
    "X78n1553_003:0433c03": "彼曰。汝似賤人。[0433c03] 尊者曰。汝似良人。[0433c03] 彼曰。汝解何法。[0433c03] 尊",
    "X78n1553_003:0433c04": "者曰。我百不解。[0433c04] 彼曰。我欲得佛。[0433c04] 尊者曰。何者是佛。[0433c04] 彼",
    "X78n1553_003:0433c05": "曰。我合得佛。[0433c05] 尊者曰。既道我得。汝實不得。[0433c05] 彼曰。我既",
    "X78n1553_003:0433c06": "不得。汝云何得。[0433c06] 尊者曰。汝有我故。所以不得。我無我",
    "X78n1553_003:0433c07": "故。所以言得。[0433c07] 彼詞既屈。乃問尊者曰。汝名何等。[0433c07] 尊者",
    "X78n1553_003:0433c08": "曰。我名迦那提婆。[0433c08] 既而夙聞尊者之名。悔遏致謝。尊",
    "X78n1553_003:0433c09": "者乃告羅&#x777A;羅多曰。如來以大法眼藏密付迦葉。展",
    "X78n1553_003:0433c10": "轉囑累而至於吾。吾今付汝。汝善護持。流演將來。無",
    "X78n1553_003:0433c11": "令斷絕。汝受吾教。聽吾偈曰。",
    "X78n1553_003:0433c12": " 本對傳法人  為說解脫理  於法實無證",
    "X78n1553_003:0433c13": " 無終亦無始",
    "X78n1553_003:0433c14": "[0433c14] 偈已。入奮迅三昧。身放大光。而歸寂滅。眾起寶塔而",
    "X78n1553_003:0433c15": "供類之。即前漢文帝朝也。"
}