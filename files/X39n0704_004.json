{
    "X39n0704_004:0211a19": "地持論義記卷第四(之上)",
    "X39n0704_004:0211a21": "隋淨影寺沙門釋　慧遠　述",
    "X39n0704_004:0211a22": "○慧品第十四",
    "X39n0704_004:0211a23": "慧品者。前明修定。以心靜故慧得照明。故次明慧。廣",
    "X39n0704_004:0211a24": "辯此義故云慧品。",
    "X39n0704_004:0211b01": "就此品中初問。次釋。後嘆顯勝。就廣釋中先舉九數。",
    "X39n0704_004:0211b02": "次列九名。名同上解。下廣辯釋。",
    "X39n0704_004:0211b03": "性中初問。次解。後結。釋中初至如法釋觀。是真諦智",
    "X39n0704_004:0211b04": "入所知境觀解方便。真諦是其所知境界。解順名入。",
    "X39n0704_004:0211b05": "隨入已下是其正智。簡是去非故云擇觀。緣五明下",
    "X39n0704_004:0211b06": "是世諦智。初總。後別。",
    "X39n0704_004:0211b07": "就一切中初問。後釋。釋中兩段。一隨位分二。見道已",
    "X39n0704_004:0211b08": "前名為世間。見道已上名為出世。二隨行分三。此二",
    "X39n0704_004:0211b09": "各三牒以舉數。次列三名。初一是其第一義智。後二",
    "X39n0704_004:0211b10": "世智。第一義中所知真實觀解方便。此則是上四種",
    "X39n0704_004:0211b11": "求也。此舉所知真實彰其能觀。是真解矣。隨覺分別",
    "X39n0704_004:0211b12": "慧行成就。此則是前如實知名所知真。以之為覺。成",
    "X39n0704_004:0211b13": "依始覺故名為隨。證真辯了故曰分別。善五明處及",
    "X39n0704_004:0211b14": "三聚法是世諦智。前二自行。利眾生者是世智中化",
    "X39n0704_004:0211b15": "他之慧。下廣釋之。",
    "X39n0704_004:0211b16": "釋初門中無言無我覺了真諦。釋前名中所知真實。",
    "X39n0704_004:0211b17": "此文略少。若具應言。以無言說無我之法為所知真。",
    "X39n0704_004:0211b18": "以猶用也。理出言外名無言說。真離情取名無我法。",
    "X39n0704_004:0211b19": "菩薩用此為所知真。覺了真者知前無我名覺真諦。",
    "X39n0704_004:0211b20": "覺已於上第一寂下釋前名中隨覺分別。初言覺已",
    "X39n0704_004:0211b21": "牒前起後。於上已下正明隨覺分別慧也。於中初止。",
    "X39n0704_004:0211b22": "次觀。後捨。初至除偽是其止也。於上般若第一寂處",
    "X39n0704_004:0211b23": "是止境界。上猶前也。前能覺心名上般若。前所覺真",
    "X39n0704_004:0211b24": "名上般若第一寂處。此乃牒前所覺真諦為止境矣。",
    "X39n0704_004:0211c01": "繫念安住正是止體。離妄除偽止所離過。內取心息",
    "X39n0704_004:0211c02": "名離妄想。妄境不生名除虗偽。入平等下是其觀也。",
    "X39n0704_004:0211c03": "無我理齊故曰平等。諸法體同名大總相。於此解知",
    "X39n0704_004:0211c04": "名入名觀。立謗俱離入中道者。是其捨離有無。冥心",
    "X39n0704_004:0211c05": "一實名入中道。是名下結。",
    "X39n0704_004:0211c06": "第二門中初釋後嘆。就前釋中五明三聚是慧境界。",
    "X39n0704_004:0211c07": "五明指前。但釋三聚。義益是善。非義不善。非及非非",
    "X39n0704_004:0211c08": "是無記法。八處善攝正明慧體。觀法入神故名善攝。",
    "X39n0704_004:0211c09": "下嘆顯勝。慧具滿足彰其因圓。佛智是其大無上慧。",
    "X39n0704_004:0211c10": "五明等智能為彼因名慧眾具。圓備稱滿。得菩提者",
    "X39n0704_004:0211c11": "攝果窮極。利生十一指前戒品。於一一下略顯其。",
    "X39n0704_004:0211c12": "就難慧中初問舉數。後廣分別。於中初一入深故難。",
    "X39n0704_004:0211c13": "二巧化故難。三廣知故難。",
    "X39n0704_004:0211c14": "一切門中初問舉數。後廣分別。聞思修證分為四也。",
    "X39n0704_004:0211c15": "初聞可知。思慧思惟是其思慧。菩薩作下是其修慧。",
    "X39n0704_004:0211c16": "菩薩所作當相辯修。隨順離障對後辯修。離障是證。",
    "X39n0704_004:0211c17": "修能順也。思力攝者對前明修。修從思生名思所攝。",
    "X39n0704_004:0211c18": "修力下證。修力所攝對前明證。證從修起名修力攝。",
    "X39n0704_004:0211c19": "正定地慧就處辯證。出世不退名正定地。證窮法界",
    "X39n0704_004:0211c20": "名無量慧。",
    "X39n0704_004:0211c21": "就善人中初問舉數。後廣分別。廣中兩門。初五一門",
    "X39n0704_004:0211c22": "修人分別。後五一門約緣就因隨位分別。前五猶是",
    "X39n0704_004:0211c23": "聞思修證。證中分二。故有五也。聞思可知。自利利他",
    "X39n0704_004:0211c24": "是其修慧。後二證中於法法相不倒慧者是見道智。",
    "X39n0704_004:0212a01": "證法是總。相住是別。法相世諦。法住真諦。真諦不動",
    "X39n0704_004:0212a02": "故名法住。於中離見名不顛倒。斷疑心故名決定慧。",
    "X39n0704_004:0212a03": "離煩惱慧是修道智。後五門中初二約緣。次一對因。",
    "X39n0704_004:0212a04": "後二隨位。前二緣中言微細者境界深也。如性入者",
    "X39n0704_004:0212a05": "如彼法性皆深入也。言周至者境界寬也。如性入者",
    "X39n0704_004:0212a06": "義同前釋。本得慧具是其過因。言俱生者習起在今",
    "X39n0704_004:0212a07": "與報俱起故曰俱生。下隨位中佛菩薩說悉能受者",
    "X39n0704_004:0212a08": "是其地前阿含之智。法謂教詮。義謂教旨。得淨心地",
    "X39n0704_004:0212a09": "乃至究竟所攝慧者出世證智。",
    "X39n0704_004:0212a10": "一切行中初問舉數。後廣分別。廣分別廣前六中初",
    "X39n0704_004:0212a11": "四約境。後二就能。盡及無生論釋不同。若依成實。無",
    "X39n0704_004:0212a12": "學初心。能盡有因名為盡智。能令當報畢竟不生名",
    "X39n0704_004:0212a13": "無生智。依如毗曇。無學心起能盡現惑名為盡智。此",
    "X39n0704_004:0212a14": "之盡智利鈍俱得。無生智者利有鈍無。利人起念保",
    "X39n0704_004:0212a15": "已當惑不復更生名無生智。鈍人不敢保惑不生故",
    "X39n0704_004:0212a16": "無無生。今此當應同成實說。就後七中初之三種就",
    "X39n0704_004:0212a17": "體分別。後之四門隨德分別。法比兩智論釋不同。成",
    "X39n0704_004:0212a18": "實論中約時分別。知現在法名為法智。知過未者名",
    "X39n0704_004:0212a19": "為比智。若依毗曇大智論等就處分別。知欲界法名",
    "X39n0704_004:0212a20": "為法智。知上界法名為此智。此一無漏。等智有漏。等",
    "X39n0704_004:0212a21": "知諸法故名等智。此三廣釋如十智章。就後四中神",
    "X39n0704_004:0212a22": "通智者是六通智。言相智者是法智通。知法相也。十",
    "X39n0704_004:0212a23": "力方便是十力因。亦可用巧故名方便。四事具者四",
    "X39n0704_004:0212a24": "無畏智盡得名具。",
    "X39n0704_004:0212b01": "就除惱中初四無礙是起說智。伏異立正是通化智。",
    "X39n0704_004:0212b02": "治產斷事是事用智。",
    "X39n0704_004:0212b03": "此世他世樂中初問舉數。後廣分別。於中前五知法",
    "X39n0704_004:0212b04": "差別。後四是其化益差別。愚癡放逸懈怠令正總明",
    "X39n0704_004:0212b05": "化益。愚癡無解。餘二無行。放逸有惡。懈怠無善。皆化",
    "X39n0704_004:0212b06": "令正。下對此等別明四益。通前為九。隨次第者彰後",
    "X39n0704_004:0212b07": "四種化次第也。示授照喜是次第相。示授就教始標",
    "X39n0704_004:0212b08": "曰示。說與名授。照喜就義始開稱照。辯釋令解故生",
    "X39n0704_004:0212b09": "歡喜。",
    "X39n0704_004:0212b10": "清淨慧中初問舉數。次廣。後結。廣中五對。初對是其",
    "X39n0704_004:0212b11": "真諦之智。實義有二總以標舉。理出情妄故曰實義。",
    "X39n0704_004:0212b12": "下別顯之。越相舉真故曰乃至。性以為一。如性為二。",
    "X39n0704_004:0212b13": "如來藏中法界門別名之為性。法界一如名為如性。",
    "X39n0704_004:0212b14": "此之二種同名實義。下有四對。是世諦智。於中初對",
    "X39n0704_004:0212b15": "因果分別。流義有二總以標舉。因能納果故曰攝受。",
    "X39n0704_004:0212b16": "從因趣果名為流轉。因果兩分故有二種。正因及果",
    "X39n0704_004:0212b17": "別列其名。次有一對就情分別。取義有二總以標舉。",
    "X39n0704_004:0212b18": "情能取法故名攝受。攀境名取。邪正不同故有二種。",
    "X39n0704_004:0212b19": "倒與不倒別列其名。邪想名倒。正智不倒。次有一對",
    "X39n0704_004:0212b20": "就因分別。方便有二總以標舉。因能趣果故曰方便。",
    "X39n0704_004:0212b21": "應不應作。別列其名。善法應作。惡法不應。下有一對",
    "X39n0704_004:0212b22": "就果分別。究竟有二總以標舉。望因果極故名究竟。",
    "X39n0704_004:0212b23": "穢汙清淨別列其名。生死穢汙。涅槃清淨。如是五種",
    "X39n0704_004:0212b24": "十種慧下牒以結嘆。隨法五對故云五種。隨分別異",
    "X39n0704_004:0212c01": "故有十也。此十淨極故云第一。",
    "X39n0704_004:0212c02": "上來廣釋。自下第三結嘆顯勝。善決無上結其行體。",
    "X39n0704_004:0212c03": "下結行能。得菩提果總結行能。依是滿下辯得所由。",
    "X39n0704_004:0212c04": "從云何檀訖來至此。大段第三廣釋六度。",
    "X39n0704_004:0212c05": "自下第四引說證成嘆勝勸學。於中有三。一明六度",
    "X39n0704_004:0212c06": "是佛所說令人生信。二明此六度是佛所行令物樂",
    "X39n0704_004:0212c07": "欲。三嘆勝令學。就初段中此六處處世尊分別我今",
    "X39n0704_004:0212c08": "略者總舉證同。如來說下別舉證同。初說檀等說行",
    "X39n0704_004:0212c09": "同也。從自性等辯義同也。第二段中為菩薩時苦行",
    "X39n0704_004:0212c10": "相應總明佛行。或為檀等別明佛行。第三段中此起",
    "X39n0704_004:0212c11": "菩提總嘆顯勝。大淨法下別嘆顯勝。別中四句。大清",
    "X39n0704_004:0212c12": "淨法起行法也。大清淨海攝德法也。一切眾生正法",
    "X39n0704_004:0212c13": "因者顯前淨法。眾生行軌名眾生法。眾生行本故名",
    "X39n0704_004:0212c14": "為因。法無不備名一切種。最大珍寶顯前淨海。如彼",
    "X39n0704_004:0212c15": "大海備積眾寶。此六如是具攝一切功德珍寶。如是",
    "X39n0704_004:0212c16": "已下結嘆顯勝。無量德慧結嘆行廣。前五名德。第六",
    "X39n0704_004:0212c17": "名慧。為菩提因故名眾具。得菩提者結嘆行能。",
    "X39n0704_004:0212c18": "○四攝品第十五",
    "X39n0704_004:0212c19": "四攝品者。上來自行。今須利他。利他之中四攝化物。",
    "X39n0704_004:0212c20": "廣辯斯義。名四攝品。",
    "X39n0704_004:0212c21": "就此品中初明愛語。次明利行。後明同利。略無布施。",
    "X39n0704_004:0212c22": "若更明施不異前檀。故略不論。就愛語中初問。後釋。",
    "X39n0704_004:0212c23": "釋中有九總舉其數。性等列名。言自性者愛語體性。",
    "X39n0704_004:0212c24": "言一切者愛語之相。於難忍所而能愛語名難愛語。",
    "X39n0704_004:0213a01": "一切愛言攝入此門名一切門。善心發言名善人語。",
    "X39n0704_004:0213a02": "一切緣中成愛語行名一切行。語能除惱故名除惱。",
    "X39n0704_004:0213a03": "語能生樂名為此世他世樂語。語體無過名清淨語。",
    "X39n0704_004:0213a04": "下廣釋之。",
    "X39n0704_004:0213a05": "性中初問次釋。後結。釋中五句。初可喜者不惡口也。",
    "X39n0704_004:0213a06": "言真實者不妄語也。言如法者不綺語也。義饒益者",
    "X39n0704_004:0213a07": "不兩舌也。與生語者以向四語對生語也。",
    "X39n0704_004:0213a08": "就一切中初問舉數。次釋。後結。釋中有二。一隨世間",
    "X39n0704_004:0213a09": "語。二說一切種功德已下正說法語。前中有三。一慰",
    "X39n0704_004:0213a10": "問。二呪願。三讚嘆。初中慰問是其總也。舒顏下別。別",
    "X39n0704_004:0213a11": "中四句。一舒顏等彰慰問儀。舒顏身儀。先語口儀。此",
    "X39n0704_004:0213a12": "二一對。平視身儀。正念心儀。此二一對。凡欲為問預",
    "X39n0704_004:0213a13": "起問心名念在前。二問言下正明慰問。問道路等是",
    "X39n0704_004:0213a14": "其問也。嘆善來者是安慰也。嘆其來好故曰善來。三",
    "X39n0704_004:0213a15": "如是下明慰問心。等而不偏。四隨順下明慰問辭。巧",
    "X39n0704_004:0213a16": "而不拙。呪願讚嘆相顯可知。正說法中說一功德相",
    "X39n0704_004:0213a17": "應法者。此句是總。六度之法能生功德。名一切德相",
    "X39n0704_004:0213a18": "應法矣。下別顯之。恒說曰常。頓說名等。第一勝妙所",
    "X39n0704_004:0213a19": "說法勝。言饒益者言能益物。自下結之。有總有別。是",
    "X39n0704_004:0213a20": "名一切是總結也。餘者別結。二種舉數。隨世正說標",
    "X39n0704_004:0213a21": "別其名。下牒前文對以指斥。慰讚牒初。上亦有願。今",
    "X39n0704_004:0213a22": "略不牒。是隨世語將名對顯。第一牒後。上有多文。據",
    "X39n0704_004:0213a23": "後牒之。是正說語將名對顯。",
    "X39n0704_004:0213a24": "難中初問。次數。後釋。文顯可知。",
    "X39n0704_004:0213b01": "一切門中初問舉數。下別顯之。四中初二是教授法。",
    "X39n0704_004:0213b02": "次一教誡。後一教化。前教授中斷蓋向善說初法者。",
    "X39n0704_004:0213b03": "勸修五度教授始也。停心治結名斷諸蓋。隨順出道",
    "X39n0704_004:0213b04": "名向善趣。五度行始名初作法。為成前德為之說也。",
    "X39n0704_004:0213b05": "斷蓋心增為說諦者。教觀四諦教授終也。觀諦盡惑",
    "X39n0704_004:0213b06": "名斷諸蓋。諦觀轉勝名實心進。為成此德為說諦也。",
    "X39n0704_004:0213b07": "放逸呵者教誡呵責令離過也。疑為開者教化示法",
    "X39n0704_004:0213b08": "令得解也。",
    "X39n0704_004:0213b09": "就善人中先問舉教。次列其名。初二教誡。正因調者",
    "X39n0704_004:0213b10": "所說不邪故名為正。因犯立制名之為因調伏法矣。",
    "X39n0704_004:0213b11": "言正出者於前法有違犯者教其懺悔令出罪障。次",
    "X39n0704_004:0213b12": "二教授。言正依者為說四依起道之緣。言正度者正",
    "X39n0704_004:0213b13": "說出道令度生死。下一教化三輪示現。下廣釋之。解",
    "X39n0704_004:0213b14": "初門中處所因緣是其因也。如制初戒在毗舍離名",
    "X39n0704_004:0213b15": "為處所。因須提那犯過之事名曰因緣。言制戒者解",
    "X39n0704_004:0213b16": "調伏法。第二可知。第三門中說四依者。糞掃衣等名",
    "X39n0704_004:0213b17": "為四依。不倒法者簡非調達五邪之法。至處道者涅",
    "X39n0704_004:0213b18": "槃是其所至之處。四依能到故名四依為至處道。第",
    "X39n0704_004:0213b19": "四門中示出苦者無漏道也。第五門中三種示者謂",
    "X39n0704_004:0213b20": "身口意。",
    "X39n0704_004:0213b21": "一切行中初問舉教。次釋。後結。就前六中。初二制聽",
    "X39n0704_004:0213b22": "是教誡語。後四無礙是教化語。現諸經法是法無礙。",
    "X39n0704_004:0213b23": "言能顯法故名為現。餘句例爾。現諸法相是義無礙。",
    "X39n0704_004:0213b24": "現法名字是辭無礙。法句種種樂說無礙。就後七中。",
    "X39n0704_004:0213c01": "隨順布施利行同事而起愛語。初有兩句隨順同事。",
    "X39n0704_004:0213c02": "同苦事中與其言也。慰喻語者恐怖眾生以言安慰。",
    "X39n0704_004:0213c03": "發喜語者憂苦眾生開解令喜。次有三句隨順布施。",
    "X39n0704_004:0213c04": "恣安眾具虗受語者隨順財施。恣彼所須名為自恣。",
    "X39n0704_004:0213c05": "財事施與名安眾具。身行奉給名代所作。虗受普納",
    "X39n0704_004:0213c06": "釋有兩義。一就菩薩。無約攝益故曰虗受。不簡怨親",
    "X39n0704_004:0213c07": "等皆攝取說為普納。二就眾生。不施功力無事獲益",
    "X39n0704_004:0213c08": "故名虗受。所須皆得稱曰普納。發言許此名為愛語。",
    "X39n0704_004:0213c09": "恐怖施安順無畏施。具說法者隨順法施。下有兩句",
    "X39n0704_004:0213c10": "隨順利行。開覺不善自為說法。勸有力下請他為說。",
    "X39n0704_004:0213c11": "體是愛語。是故更無隨順愛語。",
    "X39n0704_004:0213c12": "就除惱中初問舉數。後辨其相。四淨八聖略以標舉。",
    "X39n0704_004:0213c13": "下別顯之。先釋四淨。是中為明八種除惱。何故說彼",
    "X39n0704_004:0213c14": "口四淨乎。不離四過八語不成故須明之。下明八語。",
    "X39n0704_004:0213c15": "此八聖為故名聖語。語義差別廣如別章。此應具論。",
    "X39n0704_004:0213c16": "就明此世他世樂中初問舉數。後廣分別。前五除苦。",
    "X39n0704_004:0213c17": "後四具善。前中初三除物報苦。次有一門除其業苦",
    "X39n0704_004:0213c18": "令修戒行。後之一門除煩惱苦令得正見。後四具善",
    "X39n0704_004:0213c19": "令成戒見威儀淨命。",
    "X39n0704_004:0213c20": "就清淨中言二十種如前說者。力性品中明二十種",
    "X39n0704_004:0213c21": "說法之儀。十五隨順。五種清淨。今指彼也。",
    "X39n0704_004:0213c22": "就利行中初問。後釋。釋中初先對前愛語辯其同異。",
    "X39n0704_004:0213c23": "後廣分別。辯同異中如愛語說辯其同也。利行之相",
    "X39n0704_004:0213c24": "如前愛語所說之法。故曰如也。下辯其異。異當說者",
    "X39n0704_004:0214a01": "總標許說。前直說法。今將此法勸物起修。故名為異。",
    "X39n0704_004:0214a02": "此之一義今當說也。下別顯之。一切愛語隨所說義",
    "X39n0704_004:0214a03": "牒前愛語所說之法。利安生者隨前愛語所說法義",
    "X39n0704_004:0214a04": "勸物起修。下廣分別。",
    "X39n0704_004:0214a05": "就自性中初問。次釋。愛語具顯牒上所說明利行法。",
    "X39n0704_004:0214a06": "眾生如應隨利行者明利分齊。行法次向正明利法",
    "X39n0704_004:0214a07": "法化眾生名之為行。依彼行法次第勸修故名法次。",
    "X39n0704_004:0214a08": "勸有所詣名為法向。住悲心者明利行因。以住悲故",
    "X39n0704_004:0214a09": "愍而能化。心無貪者除利行障。真心實益。不求彼報。",
    "X39n0704_004:0214a10": "勸導調立明利行相。勸導據始。勸令捨惡。導令向善。",
    "X39n0704_004:0214a11": "教授為次。教令離惡。授以善法。調立據終。調令離過。",
    "X39n0704_004:0214a12": "立令住善。是名下結。",
    "X39n0704_004:0214a13": "就一切中初問。後釋。釋中兩段。一隨人分二。二隨時",
    "X39n0704_004:0214a14": "分三。又三舉教。次列三名。下廣分別。就現世中先教",
    "X39n0704_004:0214a15": "求財。後教學法。就求財中。勸令眾生如法德業。教求",
    "X39n0704_004:0214a16": "方便工巧等事。是其如法得財之業。勸令為之。獲財",
    "X39n0704_004:0214a17": "守者得已教護。言增長者復教蕃息。與現總結。下教",
    "X39n0704_004:0214a18": "學法。得名及樂明學有益。由學世法現得大名及眾",
    "X39n0704_004:0214a19": "具利。攝受安立正明教學。前句之中先教求業。後明",
    "X39n0704_004:0214a20": "獲財。今此句中先明教益。後明教學。文之左右。與後",
    "X39n0704_004:0214a21": "世中勸捨大財教修布施。非家已下教修淨戒。與後",
    "X39n0704_004:0214a22": "總結。以必下釋。後報定故名為後利。現報不定故不",
    "X39n0704_004:0214a23": "名現。勸在家下明二世利。在家出家舉所利人。禪通",
    "X39n0704_004:0214a24": "道俗故齊勸之。次第離欲正明利行。八禪漸捨名次",
    "X39n0704_004:0214b01": "第離。是名結之。下重分別。得止息樂是現世利。生天",
    "X39n0704_004:0214b02": "後利。涅槃則通。",
    "X39n0704_004:0214b03": "難中初問次數。後釋。初一過去。無因故難。後二現在。",
    "X39n0704_004:0214b04": "在障故難。前愛後見。彼一切門及與善人相顯可知。",
    "X39n0704_004:0214b05": "一切行中初問舉數。後廣分別。就前六中攝伏兩門",
    "X39n0704_004:0214b06": "攝人差別。善者攝取。惡者伏取。後之四門化益差別。",
    "X39n0704_004:0214b07": "違法除礙化令生信。中住令入化令生解。信依佛法",
    "X39n0704_004:0214b08": "名為中住。通經解律已入法律。已入成熟化之起行。",
    "X39n0704_004:0214b09": "已熟令脫化使得果。就後七中初之五門就行分別。",
    "X39n0704_004:0214b10": "後之兩門大小分別。就前五中初一聞慧。眾具護養",
    "X39n0704_004:0214b11": "勸導成者總明聞慧。以財眾具護養於彼。然後勸導",
    "X39n0704_004:0214b12": "令成聞慧。所謂下別。勸捨小乘別顯勸義。守護大乘",
    "X39n0704_004:0214b13": "別明導義。次一思慧。如具養護牒前類後。前以眾具",
    "X39n0704_004:0214b14": "護養成聞。思中亦然。故曰如是。獨靜一心是正思也。",
    "X39n0704_004:0214b15": "下三是修。淨障是止。憶念是觀。及修是捨。止觀並習",
    "X39n0704_004:0214b16": "故名為修。大乘分二。相別可知。",
    "X39n0704_004:0214b17": "就除惱中初問舉數。後廣分別。謂化令離八纏煩惱。",
    "X39n0704_004:0214b18": "如雜心中說有十纏。此中何故唯說八纏。有論師言。",
    "X39n0704_004:0214b19": "忿覆二纏是其使性。忿是瞋性。覆是貪性。故此不論。",
    "X39n0704_004:0214b20": "就明此世他世樂中身業有四。離殺盜婬及與飲酒。",
    "X39n0704_004:0214b21": "口業有四。意合為一。故為九種。",
    "X39n0704_004:0214b22": "就清淨中初問舉數。次釋。後結。釋中先分內外。外化",
    "X39n0704_004:0214b23": "無過名外清淨。內心無垢名內清淨。下廣顯之。五外",
    "X39n0704_004:0214b24": "牒初。次列其名。無罪離障。後四教治。不隨轉者授與",
    "X39n0704_004:0214c01": "出道。不隨三有生死轉也。言次第者宜量漸化。言一",
    "X39n0704_004:0214c02": "切者凡聖等益。隨宜應者隨器大小量宜而授。",
    "X39n0704_004:0214c03": "次廣分別。釋初門中雜惡行者善惡參起。先惡行者",
    "X39n0704_004:0214c04": "本惡令善。一向惡者純行不善。此皆無善。令離罪障",
    "X39n0704_004:0214c05": "故名無罪。次二可知。第四門中言四姓者三乘善趣",
    "X39n0704_004:0214c06": "名四姓也。乃至天人越聖舉凡。言隨能者隨他所能。",
    "X39n0704_004:0214c07": "言隨力者隨自己力利安生也。第五門中上中下善",
    "X39n0704_004:0214c08": "隨所應者。小乘下善。中乘中善。大乘上善。隨他所宜",
    "X39n0704_004:0214c09": "方便利益。是名外淨總以結之。",
    "X39n0704_004:0214c10": "就後五中初牒前門。次廣分別。初一無瞋。第二不倦。",
    "X39n0704_004:0214c11": "第三離慢。第四無貪。第五不退。無上菩提是究竟處。",
    "X39n0704_004:0214c12": "常求不退用利眾生。是名內淨總結後五。如是外下",
    "X39n0704_004:0214c13": "牒外通內合結為十。",
    "X39n0704_004:0214c14": "就同利中先問。後釋。准上類此應有九門。始從自性",
    "X39n0704_004:0214c15": "乃至清淨略不具論。云何知有。如下文說。從一切施",
    "X39n0704_004:0214c16": "乃至同利乃至第九。從清淨施乃至同利明知具有。",
    "X39n0704_004:0214c17": "何故略者。良以同利用前諸行。與眾生同。更無別法。",
    "X39n0704_004:0214c18": "類上可知。不可具辯。故略不論。文中有三。一總明同",
    "X39n0704_004:0214c19": "利。二得此同下明其同益。三有同利下隨義分別。",
    "X39n0704_004:0214c20": "就初段中。言此義者自分德義。言此善者勝修行善。",
    "X39n0704_004:0214c21": "良以自分行利已成故名為義。勝修上順故說為善。",
    "X39n0704_004:0214c22": "言若等者化他令於自分之中成行齊等。言若勝者",
    "X39n0704_004:0214c23": "化他令同勝進之善。亦可此義此前六度自行之義。",
    "X39n0704_004:0214c24": "言此善者此前三攝化他之善。言若等者於前二種",
    "X39n0704_004:0215a01": "自分行中化他齊己。若勝授生於前二種勝修分中",
    "X39n0704_004:0215a02": "化他同修。自分勝進皆與同行故曰悉同。是名下結。",
    "X39n0704_004:0215a03": "第二益中文別有四。初言菩薩得此同利調伏眾生",
    "X39n0704_004:0215a04": "堅固決定明物皆從。二終不可退無有不從。三何以",
    "X39n0704_004:0215a05": "下釋初皆從。先問後解。彼作是念與我同利必能令",
    "X39n0704_004:0215a06": "我安穩快樂正明眾生起決定心。以是下釋。先順。後",
    "X39n0704_004:0215a07": "反。以授我者自修行故是順釋也。非不下反。四若以",
    "X39n0704_004:0215a08": "同下釋前第二無有不從。",
    "X39n0704_004:0215a09": "第三段中初列四門。後廣分別。初有同利不示他者",
    "X39n0704_004:0215a10": "明己所成同利之德。且就初地以辯其相。初地菩薩",
    "X39n0704_004:0215a11": "所成功德還與其餘初地者同名為同利。不須顯己",
    "X39n0704_004:0215a12": "所成功德示彼同者名不示他。第二不同利示同利",
    "X39n0704_004:0215a13": "者。明已下隨同利之用。初地功德不與下同名不同",
    "X39n0704_004:0215a14": "利。應現下隨名示同利。第三同利示同利者。攝物同",
    "X39n0704_004:0215a15": "己。始行下隨名為同利。他利終成攝物同己名示同",
    "X39n0704_004:0215a16": "利。第四不同亦不示他。非是同利相對而來。",
    "X39n0704_004:0215a17": "下廣釋之。解初門中先牒前門。謂諸等德住菩薩道。",
    "X39n0704_004:0215a18": "釋前門中有同利也。等德菩薩隱覆真德不為顯者。",
    "X39n0704_004:0215a19": "釋前門中不示他也。德與己同。是故不復顯示己德",
    "X39n0704_004:0215a20": "攝化彼矣。第二門中先牒前門。下劣眾生怖深法者",
    "X39n0704_004:0215a21": "釋前門中不同利也。思惟方便現同彼者釋前門中",
    "X39n0704_004:0215a22": "示同利也。巧化同彼名示同利。如旃陀羅疾得益下",
    "X39n0704_004:0215a23": "即事指斥。菩薩為化旃陀羅故作旃陀羅。令彼得益",
    "X39n0704_004:0215a24": "息惱調伏。化令成善名得利益。化使離惡名息調伏。",
    "X39n0704_004:0215b01": "化令斷惑名為息惱。化止惡業名為調伏。第三門中",
    "X39n0704_004:0215b02": "先牒前門。為調動搖釋前門中有同利也。下地眾生",
    "X39n0704_004:0215b03": "勝上善根堪入出道名為動搖。為調彼故與之同行",
    "X39n0704_004:0215b04": "故名同利。以住善根若上善根顯示同利。釋前門中",
    "X39n0704_004:0215b05": "示同利也。自分所成名住善根。勝進所習名上善根。",
    "X39n0704_004:0215b06": "攝下同己名示同利。第四門中先牒前門。心自放逸",
    "X39n0704_004:0215b07": "釋前門中不同利也。棄捨利他釋前門中亦不示他。",
    "X39n0704_004:0215b08": "愛語至此。第二利他。",
    "X39n0704_004:0215b09": "自下第三結行辯德彰修成益。於中有三。一結其行",
    "X39n0704_004:0215b10": "相。二施至同利三種行下辨其修德。三從檀至同利",
    "X39n0704_004:0215b11": "修習清淨具足滿下彰修成益。",
    "X39n0704_004:0215b12": "就初段中從施至同牒舉前行。施有九門故云種種。",
    "X39n0704_004:0215b13": "戒等亦然。下結其相。彼波羅蜜自成佛法別結自利。",
    "X39n0704_004:0215b14": "成就攝事別結利他。是名略說總以結之。",
    "X39n0704_004:0215b15": "第二段中從施至同種種無量菩提分者牒舉前行。",
    "X39n0704_004:0215b16": "下就此行辯其修德。先開三門。次廣分別。後重結之。",
    "X39n0704_004:0215b17": "前開門中三種行者起行圓具。二種勝者發修殊勝。",
    "X39n0704_004:0215b18": "三種淨者成德清淨。次廣分別。言身口意當知行者。",
    "X39n0704_004:0215b19": "施等皆依三業起故皆名為行。",
    "X39n0704_004:0215b20": "辯二勝中上妙無染當知勝者略以標舉。起善殊勝",
    "X39n0704_004:0215b21": "名為上妙。離過盡極說為無染。下廣顯之。先解上妙。",
    "X39n0704_004:0215b22": "無上不共解上妙義。餘義不加故名無上。此解上也。",
    "X39n0704_004:0215b23": "他不能齊稱曰不共。此解妙也。生事時等顯上妙相。",
    "X39n0704_004:0215b24": "先列三門。下廣可知。",
    "X39n0704_004:0215c01": "釋無染中先牒舉數。次釋。後結。無染牒前。有四舉數。",
    "X39n0704_004:0215c02": "釋中初至不因是故生憂苦等。是其第一離憂悔染。",
    "X39n0704_004:0215c03": "未修喜踊故離憂苦。修己癈樂故無悔恨。不惱他下",
    "X39n0704_004:0215c04": "是其第二離惱亂染。不惱他者不違利他。巧護物心",
    "X39n0704_004:0215c05": "故不惱他。不著不雜不違自利。不著諸見離惡見也。",
    "X39n0704_004:0215c06": "不雜惡行雜惡業也。修施等時離諸過故名為不染。",
    "X39n0704_004:0215c07": "專至已下是其第三離寬怠染。於中有四。初專至顯",
    "X39n0704_004:0215c08": "現離寬怠染。策勤名專。專心顯著故曰顯現。二堅固",
    "X39n0704_004:0215c09": "顯現離退轉染。三寂滅者離慢高染。四決定下離疑",
    "X39n0704_004:0215c10": "惑染。自意決定故不由他。不於施下是其第四離異",
    "X39n0704_004:0215c11": "求染。於中有三。一不以施等而求來果。二不求他報。",
    "X39n0704_004:0215c12": "三者不求名利身命。上來廣釋。下牒結之。先牒。後結。",
    "X39n0704_004:0215c13": "於此等行淨歡喜俱牒前第一離憂悔染。不惱亂者",
    "X39n0704_004:0215c14": "牒前第二離惱亂染。就初以牒故云不惱。言專至者",
    "X39n0704_004:0215c15": "牒前第三離寬怠染。就初以牒故云專至。言無依者",
    "X39n0704_004:0215c16": "牒前第四離異求染。此四牒前從施至同。名無染者",
    "X39n0704_004:0215c17": "是總結也。",
    "X39n0704_004:0215c18": "次釋三淨。先略標舉。熾燃為一。不動為二。快淨為三。",
    "X39n0704_004:0215c19": "是名總結。下廣顯之。入淨心地熾燃不動名熾燃者。",
    "X39n0704_004:0215c20": "初地已上修心策勤無暫間闕故名不動。以修不動",
    "X39n0704_004:0215c21": "故名熾燃。",
    "X39n0704_004:0215c22": "釋不動中。淨心菩薩一切善法不思起者。修心純熟",
    "X39n0704_004:0215c23": "離於動搖故名不動。以修熟故不假思惟任運能起。",
    "X39n0704_004:0215c24": "所攝善法則不退下。行成堅固名為不動。於中初法。",
    "X39n0704_004:0216a01": "次喻。後合。就法說中隨所得者自分行也。所言攝者",
    "X39n0704_004:0216a02": "勝進行也。則不退者自分不動。未來不退。勝進不動。",
    "X39n0704_004:0216a03": "喻合可知。",
    "X39n0704_004:0216a04": "釋快淨中。住究竟地就寬通舉一生相續。快淨之中",
    "X39n0704_004:0216a05": "經生得果名為一生。若最後身快淨之極即生成佛。",
    "X39n0704_004:0216a06": "未成已前名為後身。所得善根名快淨者。通而論之",
    "X39n0704_004:0216a07": "十地皆是淨中之勝。一生窮極名曰後身。此顯淨處。",
    "X39n0704_004:0216a08": "於上更無釋快淨義。",
    "X39n0704_004:0216a09": "上來廣釋。是名下結。三行結前身口意行。二勝結前",
    "X39n0704_004:0216a10": "上妙無染。三淨結前熾燃不動及與快淨。",
    "X39n0704_004:0216a11": "自下第三彰修成益。得菩提故。上來皆言得菩提果",
    "X39n0704_004:0216a12": "故今顯之。於中初先牒舉前行。次彰修益。後總結之。",
    "X39n0704_004:0216a13": "從檀至同是牒前也。一切施下彰修益也。然上文中",
    "X39n0704_004:0216a14": "皆有九門。始從自性乃至清淨。今此但就後之八門",
    "X39n0704_004:0216a15": "彰得別果。不論自性。何故如是。前論自性總彰行體。",
    "X39n0704_004:0216a16": "一切等八修義差別。就總論之唯得一果。隨別以論",
    "X39n0704_004:0216a17": "別得八果。今論別果故隱自性。又復自性直論行體。",
    "X39n0704_004:0216a18": "非是造行起修差別。得果相隱故癈不論。初一切者",
    "X39n0704_004:0216a19": "具修不退。是故所得堅固久住。金剛堅固是其報身。",
    "X39n0704_004:0216a20": "正法久住是法性身。由難施等難作能作故知得果。",
    "X39n0704_004:0216a21": "由一切門於一切生備攝所行。故為一切眾生供養。",
    "X39n0704_004:0216a22": "由善人行所修純善。故於一切眾生中上。由一切行",
    "X39n0704_004:0216a23": "常行圓具。故得如來無量功德及諸相好。由除物惱",
    "X39n0704_004:0216a24": "故成佛時不為魔動。以修此世他世樂行與生樂故。",
    "X39n0704_004:0216b01": "成就無量禪定等樂。以行清淨離諸過故。得佛四淨",
    "X39n0704_004:0216b02": "三不護等。四淨之中言緣淨者。建立品中名境界淨。",
    "X39n0704_004:0216b03": "是名下結。",
    "X39n0704_004:0216b04": "論本第七",
    "X39n0704_004:0216b05": "○供養習近無量品第十六",
    "X39n0704_004:0216b06": "供養習近無量品者。上來自分。下修勝進。於中兩品。",
    "X39n0704_004:0216b07": "初供養品造修方便。菩提分品修成合道。就此品中",
    "X39n0704_004:0216b08": "所明有三。一明供養。二辨習近。三明無量。因斯標品",
    "X39n0704_004:0216b09": "名供習近無量品也。",
    "X39n0704_004:0216b10": "此品義三。備如向辯。隨行分二。供養習近是其自行。",
    "X39n0704_004:0216b11": "無量利他。自中供養明攝功德。習近攝智。前供養中",
    "X39n0704_004:0216b12": "初明十種供養三寶。後明六種供養之心。復前十中",
    "X39n0704_004:0216b13": "初明供佛。次類法僧。後總結之。",
    "X39n0704_004:0216b14": "就供佛中初問。後釋。釋中先舉。次列。後釋。下總結之。",
    "X39n0704_004:0216b15": "列中十名攝為五對。初二一對明供境界。身供養者",
    "X39n0704_004:0216b16": "供養佛身。言支提者供養靈廟。如僧祗律。有舍利者",
    "X39n0704_004:0216b17": "名之為塔。無舍利者說為支提。今此通說以為支提。",
    "X39n0704_004:0216b18": "次二一對明供時處。有現不現。次二一對明興供人。",
    "X39n0704_004:0216b19": "有自有他。次二一對明供心事。財供養者明供財事。",
    "X39n0704_004:0216b20": "勝供養者明供養心。後二一對明供行德。言無染者",
    "X39n0704_004:0216b21": "供時離過。至處道者供能到果。無上菩提是所至處。",
    "X39n0704_004:0216b22": "供為彼因名至處道。此至處道。維摩經中名法供養。",
    "X39n0704_004:0216b23": "地經論中名行供養。",
    "X39n0704_004:0216b24": "次廣釋之。身供可知。釋支提中言偷婆者猶是塔也。",
    "X39n0704_004:0216c01": "本是一名。傳之音異。",
    "X39n0704_004:0216c02": "第二對中文別有三。一明現前不現前相。二以是緣",
    "X39n0704_004:0216c03": "下明供利益。三現供養得大已下彰福差別。就初段",
    "X39n0704_004:0216c04": "中門別唯二。現與不現。釋中有三。一明現前。二明現",
    "X39n0704_004:0216c05": "前共不現前。三明不現。見佛支提名現前者是其初",
    "X39n0704_004:0216c06": "段。第二段中初明現前。次以現前類餘不現。後總結",
    "X39n0704_004:0216c07": "之。初現前中希望俱者於佛支提願常逢遇。歡喜俱",
    "X39n0704_004:0216c08": "者庶得見聞供養之心與此相應故名為俱。此明現",
    "X39n0704_004:0216c09": "前。如一已下以彼現前類餘不現。於中四句。初如一",
    "X39n0704_004:0216c10": "如來如是過去未來現在如來法者以現佛身類餘",
    "X39n0704_004:0216c11": "不現。二如一支提如是一切支提法者以現支提類",
    "X39n0704_004:0216c12": "餘不現。此二一對。三作是念如我現前供養如來及",
    "X39n0704_004:0216c13": "過未下以現供佛類餘不現。四從我今供養支提及",
    "X39n0704_004:0216c14": "供十方一切支提若倫婆等。以彼現前供養支提類",
    "X39n0704_004:0216c15": "餘不現。此二一對。是名共現不現前者總以結之。自",
    "X39n0704_004:0216c16": "下第三明不現前。於中有二。一對供人以明不現。於",
    "X39n0704_004:0216c17": "佛支提面不對見斯名不現。第二對佛以彰不現。於",
    "X39n0704_004:0216c18": "佛滅後一切供養斯名不現。設對支提亦名不現。今",
    "X39n0704_004:0216c19": "言菩薩於不現前如來支提心念供養為一切佛一",
    "X39n0704_004:0216c20": "切支提。是初不現。是名下結。佛涅槃後起偷婆等第",
    "X39n0704_004:0216c21": "二不現。是名下結。廣不現者所起眾多故云廣也。上",
    "X39n0704_004:0216c22": "來廣明現不現相。自下第二明供利益。於中四句。一",
    "X39n0704_004:0216c23": "大得果。二攝梵福。三不墮惡趣。四菩提具滿。前三世",
    "X39n0704_004:0216c24": "利。後一出世。世中初二明能得樂。後一離苦。復前二",
    "X39n0704_004:0217a01": "中初得樂果。後得樂因。言梵福者與彼初禪梵因相",
    "X39n0704_004:0217a02": "似故云梵福。自下第三彰福差別。現供境狹功德唯",
    "X39n0704_004:0217a03": "大。不現境寬功德大大。現及不現境是寬廣。是故功",
    "X39n0704_004:0217a04": "德最為大大。佛田勝故供佛功德無不大矣。",
    "X39n0704_004:0217a05": "下次解釋自他供養。於中初明自他之相。後就自他",
    "X39n0704_004:0217a06": "明福差別。然上門中但明自他。今此釋中離合有三。",
    "X39n0704_004:0217a07": "初明自作。次明共作。後明他作。",
    "X39n0704_004:0217a08": "辯優劣中言自供養得大果者。善唯自己是故得果",
    "X39n0704_004:0217a09": "其唯大也。他作供養得大大者。勸他兼利故得大大。",
    "X39n0704_004:0217a10": "自他共作最大大者。共作利廣是故得果最大大也。",
    "X39n0704_004:0217a11": "佛田勝故果無不大。",
    "X39n0704_004:0217a12": "釋財供中先釋。後結。釋中有三。一資具供養。二熏香",
    "X39n0704_004:0217a13": "下敬具供養。三無盡下嚴具供養。就初段中以衣食",
    "X39n0704_004:0217a14": "等是其資具。問訊已下明其身口奉施之儀。問訊口",
    "X39n0704_004:0217a15": "儀。禮迎身儀。第二段中初熏香等是其敬具。讚嘆已",
    "X39n0704_004:0217a16": "下還明身口奉施之儀。讚嘆口儀。禮等身儀。五輪禮",
    "X39n0704_004:0217a17": "者手足及頂是五輪也。作禮表敬。旋遶顯愛。第三段",
    "X39n0704_004:0217a18": "中無盡多也。勝財好也。勝財是總。摩尼等別。",
    "X39n0704_004:0217a19": "釋勝供中先牒前門。次就辯勝。後牒總結。於如來者",
    "X39n0704_004:0217a20": "牒前第一身供養也。及支提者牒前第二支提供養。",
    "X39n0704_004:0217a21": "以財供養若多勝者牒前第七財物供養。若現前者",
    "X39n0704_004:0217a22": "牒前第三現前供養。不現前者牒前第四不現供養。",
    "X39n0704_004:0217a23": "若自作者牒前第五自作供養。若他作者牒前第六",
    "X39n0704_004:0217a24": "他作供養。下就前七明心殊勝。心勝有四。一淨信心。",
    "X39n0704_004:0217b01": "信佛德勝理合供養。二專精心。情無寬怠。三者解心。",
    "X39n0704_004:0217b02": "解知供儀。又知供佛功德廣大。四回向心。為求菩提。",
    "X39n0704_004:0217b03": "以此四心為前七供名勝供養。如是下結。",
    "X39n0704_004:0217b04": "釋無染中先牒前門。次就所牒以明無染。後總結之。",
    "X39n0704_004:0217b05": "言自手者牒前第五自作供養。供如來者牒前第一",
    "X39n0704_004:0217b06": "身供養也。及支提者牒前第二支提供養。前八門中",
    "X39n0704_004:0217b07": "略牒此三。自下就之以明無染。先就內心以明無染。",
    "X39n0704_004:0217b08": "後就財具。心中有六。一不輕他明離慢憍。謂不念言",
    "X39n0704_004:0217b09": "我獨能為。二不放逸。謂離世樂歌儛戲等。三不懈怠。",
    "X39n0704_004:0217b10": "供心策勤。四至心恭敬而不輕末。謂於佛田深信尊",
    "X39n0704_004:0217b11": "重。五不亂心。專情供養世事不動。六不染汙。離餘煩",
    "X39n0704_004:0217b12": "惱。此之六種內心不染。不於信心國王已下明財無",
    "X39n0704_004:0217b13": "染。謟曲求財違行故染。雌黃等事鄙弊故染。菩薩離",
    "X39n0704_004:0217b14": "此故曰不染。是六種名就心以結。",
    "X39n0704_004:0217b15": "自下次釋至道供養。初廣分別。後總結嘆。廣中有三。",
    "X39n0704_004:0217b16": "一就財供養明至處道。二不自力下就無財者隨喜",
    "X39n0704_004:0217b17": "供養明至處道。三常等下就行供養明至處道。此三",
    "X39n0704_004:0217b18": "皆能至菩提故同名至道。就初段中先牒前供。言殊",
    "X39n0704_004:0217b19": "勝者牒前第八勝供養也。言不染者牒前第九不染",
    "X39n0704_004:0217b20": "供養。言財物者牒前第七財物供養。供如來者牒前",
    "X39n0704_004:0217b21": "第一身供養也。及支提者牒前第二支提供養。前九",
    "X39n0704_004:0217b22": "門中略牒斯五。自下就之明至處道。於中有三。一自",
    "X39n0704_004:0217b23": "力得。謂自用功巧得財供養。二從他求。三如意得。就",
    "X39n0704_004:0217b24": "如意中句別有五。第一總明如意得財。二變身為多。",
    "X39n0704_004:0217c01": "三依多身廣施供養。第四總結。五明此供不待佛出。",
    "X39n0704_004:0217c02": "若如意得是初段也。自在已下第二段也。地上菩薩",
    "X39n0704_004:0217c03": "物從心生名為自在如意得財。彼一一身悉禮已下",
    "X39n0704_004:0217c04": "是第三段。於中有四。一敬重供養。多身禮拜。二敬奉",
    "X39n0704_004:0217c05": "供養。多手執持種種華香。三敬愛供養。多身讚嘆顯",
    "X39n0704_004:0217c06": "佛功德饒益眾生。四敬施供養。多身奉獻上妙眾具。",
    "X39n0704_004:0217c07": "前第二句自持表敬。今令施與。有斯異也。如是等下",
    "X39n0704_004:0217c08": "第四總結。不待已下是第五段。次就隨喜明至處道。",
    "X39n0704_004:0217c09": "於中先簡三種得財。後明隨喜。不自力得。不從他求。",
    "X39n0704_004:0217c10": "不自在得。是簡前也。然於他下正明隨喜。施他眾生",
    "X39n0704_004:0217c11": "舉所喜人。若閻浮等是所喜處。上中下心所作供養",
    "X39n0704_004:0217c12": "是所喜事。淨信勝解隨喜方便。信知供養有大功德",
    "X39n0704_004:0217c13": "周遍喜者正明隨喜。下嘆顯勝。不假財事單起心想",
    "X39n0704_004:0217c14": "名少方便。遍喜仰順名大供養。能成無量功德助道",
    "X39n0704_004:0217c15": "名攝菩提具。",
    "X39n0704_004:0217c16": "自下第三就行供養明至處道。常等真實可喜樂心",
    "X39n0704_004:0217c17": "應當修者。略舉勸學令恒修□所以言常。等及真實",
    "X39n0704_004:0217c18": "是行方便。等謂四等是利他心。真實智慧是自利心。",
    "X39n0704_004:0217c19": "可喜樂者是行修成。俱利善心名可喜樂。菩薩於此",
    "X39n0704_004:0217c20": "應當修學。",
    "X39n0704_004:0217c21": "下廣辯之。先廣初段等與真實。護持已下廣前可喜。",
    "X39n0704_004:0217c22": "前中初先廣上等心。始修難常故曰少時。乃至[愨心+牛]牛",
    "X39n0704_004:0217c23": "出其分齊。於有為下廣前真心。於中有三。一教觀察",
    "X39n0704_004:0217c24": "生死涅槃染淨法相。二教修六念趣向涅槃。念波羅",
    "X39n0704_004:0218a01": "蜜猶六念中念戒念施。略無念天。三教觀空理能離",
    "X39n0704_004:0218a02": "生死。於中有二。一教少觀。二況終成。就初段中乃至",
    "X39n0704_004:0218a03": "少時於法少忍習觀方便。始習難久故曰少時。觀法",
    "X39n0704_004:0218a04": "不廣名為少忍。忍猶解也。下明所成。知離言等所成",
    "X39n0704_004:0218a05": "觀也。理體出言名離言性。冥同曰如。離相無礙稱曰",
    "X39n0704_004:0218a06": "解脫。此名理法以為解脫。知此名觀。離妄想下所成",
    "X39n0704_004:0218a07": "心也。能取心息名離妄想。所取相絕故云無相。此明",
    "X39n0704_004:0218a08": "所離。定意在法名為心住。此顯所成。此教少觀。下況",
    "X39n0704_004:0218a09": "終成。於法少忍已忍已能知法離言自性離諸妄想",
    "X39n0704_004:0218a10": "無相心住。況復多觀。多觀踰前故云過上。下次廣前",
    "X39n0704_004:0218a11": "可喜樂心。初明自行。後明利他。就自行中護戒離過。",
    "X39n0704_004:0218a12": "餘是攝善。止觀是道。道之善巧故曰方便。諸波羅蜜",
    "X39n0704_004:0218a13": "是其行也。下明利他。諸善攝事所謂四攝。",
    "X39n0704_004:0218a14": "上來廣辯。是名已下結嘆顯勝。是名結也。第一已下",
    "X39n0704_004:0218a15": "嘆顯勝也。第一最上最勝無上直嘆顯勝。此前已下",
    "X39n0704_004:0218a16": "對劣顯勝。此至處中。初就財事明至處道不異前九。",
    "X39n0704_004:0218a17": "不得言勝。後就隨喜及修行心明至處者勝過前九。",
    "X39n0704_004:0218a18": "今據此處。是故說言前九不此。如是十下總結供佛。",
    "X39n0704_004:0218a19": "如供佛下類供法僧。於此三下總以結之。",
    "X39n0704_004:0218a20": "上明供養。下明供心。於如來所起六淨心總以標舉。",
    "X39n0704_004:0218a21": "如下結中明此六心通供三寶。如來在初。故偏言耳。",
    "X39n0704_004:0218a22": "次別顯之。前五可知。第六門中於世出世一切具者。",
    "X39n0704_004:0218a23": "明佛具知世及出世一切法也。由知諸法能為眾生",
    "X39n0704_004:0218a24": "作依止義。故曰依義。勸於佛所生見心也。以此六下",
    "X39n0704_004:0218b01": "結難顯勝。",
    "X39n0704_004:0218b02": "上來供養明攝功德。自下習近明攝智慧。於中先作",
    "X39n0704_004:0218b03": "七門起發。後對辯之。七中前四問善知識。後三問其",
    "X39n0704_004:0218b04": "習近之義。問曰今此為明習近行。何故乃問善知識",
    "X39n0704_004:0218b05": "乎。為令習者識而近故。又欲使人學此為友故須問",
    "X39n0704_004:0218b06": "之。就前四中。初問幾行為知識者。問善知識行德之",
    "X39n0704_004:0218b07": "體。幾行知識開導無礙。問知識心復有幾行。淨心住",
    "X39n0704_004:0218b08": "處。問善知識攝化之儀。知識世人生信境界名為信",
    "X39n0704_004:0218b09": "處。今問知識有幾行儀得為眾生淨信住處。幾行調",
    "X39n0704_004:0218b10": "生為知識事。問善知識開化之法。用何等法攝化眾",
    "X39n0704_004:0218b11": "生為善知識利益之事。下問習近。幾行習近問習近",
    "X39n0704_004:0218b12": "儀。復有幾行想知識者問習近心。此問所作。復有幾",
    "X39n0704_004:0218b13": "行無想念者問所離過。下對前問次第廣釋。先明知",
    "X39n0704_004:0218b14": "識。後明習近。",
    "X39n0704_004:0218b15": "就初門中成就八事滿知識行總以標舉。下別顯之。",
    "X39n0704_004:0218b16": "前三自行。後五利他。前自行中善住律儀明離過行。",
    "X39n0704_004:0218b17": "後二攝善。多聞覺悟明其有解。得禪定等彰其有行。",
    "X39n0704_004:0218b18": "禪定修慧世俗定也。及餘止觀無漏行也。下利他中。",
    "X39n0704_004:0218b19": "初四意業。後一口業。相顯可知。",
    "X39n0704_004:0218b20": "第二門中初總後別。就初總中有五舉數。如是一切",
    "X39n0704_004:0218b21": "功德具下牒前起後。備前八種知識行德名一切德",
    "X39n0704_004:0218b22": "具善知識。所作無礙彰此五能依前諸德。用此五心",
    "X39n0704_004:0218b23": "得為知識開導無礙。下別顯中。初一化願。先欲安者",
    "X39n0704_004:0218b24": "凡所修行若不先欲安樂眾生。當則捨他不肯利物",
    "X39n0704_004:0218c01": "名為有礙。以所修行先起願心欲安生故。當則能利",
    "X39n0704_004:0218c02": "故得無礙。次二化智。於樂實知不顛倒者是其正智。",
    "X39n0704_004:0218c03": "若作方便是其巧智。巧故有力。若作方便隨順說者",
    "X39n0704_004:0218c04": "汎舉說事。善能已下正明巧力。能隨順者順生善也。",
    "X39n0704_004:0218c05": "調伏生者調令離惡。於此二中皆有斯力。下二化心。",
    "X39n0704_004:0218c06": "不厭常化平等齊他。",
    "X39n0704_004:0218c07": "第三門中五事信處總以標舉。他聞歡喜況現見者",
    "X39n0704_004:0218c08": "彰此五事生信殊勝。下別顯之。前二可敬。後三可愛。",
    "X39n0704_004:0218c09": "前中初一被服應法。威儀列名。下別顯之。言寂靜者",
    "X39n0704_004:0218c10": "□服詳審不紛動也。具足威儀舉身齊者明離餘過。",
    "X39n0704_004:0218c11": "如律中說。齊整內衣。齊整三衣。不返抄衣。不覆頭等。",
    "X39n0704_004:0218c12": "名為具足。下一明其三業殷重。心安住者守心住法。",
    "X39n0704_004:0218c13": "身口意業不掉不躁離違法過。不掉據心。不躁身口。",
    "X39n0704_004:0218c14": "就後三中。初一不諂。次一不嫉。後一明其不慳不貪。",
    "X39n0704_004:0218c15": "是故可愛。不諂列名。下釋可知。不嫉列名。下釋有三。",
    "X39n0704_004:0218c16": "一總他人所得名利不生嫉心。於他說法是他名也。",
    "X39n0704_004:0218c17": "及得財利是他利也。於此不嫉。二常自下自得名利",
    "X39n0704_004:0218c18": "勸與他人。自勸他說與他名也。若財向己勸與他人",
    "X39n0704_004:0218c19": "與他利也。不諂偽者與時心實。以心實故請說不諂。",
    "X39n0704_004:0218c20": "與財不偽。心常喜者後無變悔。三見他下於他名利",
    "X39n0704_004:0218c21": "助生隨喜。見他說法。見他得名及得利樂。見他得利",
    "X39n0704_004:0218c22": "度彼所得故起隨喜。如己所得彰喜深也。菩薩常欲",
    "X39n0704_004:0218c23": "與生名利。彼今自得稱我本願。故喜深也。第五句中",
    "X39n0704_004:0218c24": "知足少積明其不貪。所得能捨彰其不慳。",
    "X39n0704_004:0219a01": "第四門中五事調生總以標舉。次別顯之。初三教授。",
    "X39n0704_004:0219a02": "次一教誡。後一教化。前教授中初中後別。故有三句。",
    "X39n0704_004:0219a03": "初語言者語言將引令生愛樂。言與念者勸生善心。",
    "X39n0704_004:0219a04": "言教授者依心教法。言教誡者依前所授行有得失。",
    "X39n0704_004:0219a05": "教誡敦獎令成行益。言說法者是教化也。於前行法",
    "X39n0704_004:0219a06": "不信不修。故為說法教化令行。以是五下牒指餘說。",
    "X39n0704_004:0219a07": "第五門中四事滿者總以標舉。親近行備故云滿足。",
    "X39n0704_004:0219a08": "下別顯之。初一明其敬事供養。若病不病隨時供者",
    "X39n0704_004:0219a09": "正明供養。下明供心。心別有四。一愛念心。樂欲親附。",
    "X39n0704_004:0219a10": "二恭敬心。內情虔仰。三淨信心。信其所說。四饒益心。",
    "X39n0704_004:0219a11": "念欲利益。二敬重供養。隨時禮敬問訊奉迎。三敬施",
    "X39n0704_004:0219a12": "供養。施衣食等。四敬順供養。若依止者請以為師。下",
    "X39n0704_004:0219a13": "順起行。如法隨作不傾動者身業隨順。如實說者口",
    "X39n0704_004:0219a14": "業隨順。此二一對己作不違。隨時往詣身往參侍。請",
    "X39n0704_004:0219a15": "所應作口言諮問。此二一對未作隨順。",
    "X39n0704_004:0219a16": "第六門中五想聽法總以標舉。下別顯之。寶想列名。",
    "X39n0704_004:0219a17": "難值釋也。眼想列名。俱生慧因釋顯其相。過修智解",
    "X39n0704_004:0219a18": "生便得之名俱生慧。俱生慧眼由善友得故名為因。",
    "X39n0704_004:0219a19": "以是慧因故起眼想。此乃因中而生果想。明想列名。",
    "X39n0704_004:0219a20": "得俱生眼顯示一切釋顯其相。自雖現有俱生慧眼。",
    "X39n0704_004:0219a21": "若無知識說法開導不能見法。由彼開示令我得見。",
    "X39n0704_004:0219a22": "如燈照物。故說為明。顯法非一名一切種。所說不虗",
    "X39n0704_004:0219a23": "名如實境。亦可一切是其世諦。如實真諦。皆能顯示",
    "X39n0704_004:0219a24": "令人覩見。前三觀友作世法想。下二觀友作出世想。",
    "X39n0704_004:0219b01": "初作果想。後作因想。大果利想列其名字。無上菩提",
    "X39n0704_004:0219b02": "是其大果。觀察善友作此果想。斯乃緣中而生果想。",
    "X39n0704_004:0219b03": "涅槃道因解釋其相。涅槃斷果。道是菩提行功德果。",
    "X39n0704_004:0219b04": "因友得彼故名善友以為彼因。因中殊勝故曰無上。",
    "X39n0704_004:0219b05": "樂無罪相列其名字。此復觀友作彼涅槃菩提因想。",
    "X39n0704_004:0219b06": "就彼因中證法適神名之為樂。離過清淨說為無罪。",
    "X39n0704_004:0219b07": "觀察善友為彼想也。下釋其想。現法不得涅槃道者",
    "X39n0704_004:0219b08": "簡去前果。涅槃及道是前大果。交未即成名現不得。",
    "X39n0704_004:0219b09": "如實已下正觀善友作彼因中樂無罪想。現雖不得",
    "X39n0704_004:0219b10": "涅槃道果。而由善友成就彼因。故觀善友作彼因想。",
    "X39n0704_004:0219b11": "止觀樂者是彼因中證法之樂。言無罪者是彼因中",
    "X39n0704_004:0219b12": "離過之行。所言因者。樂無罪行由善友生。故名善友",
    "X39n0704_004:0219b13": "為彼因也。如實觀者觀察善友為彼止觀樂無罪因。",
    "X39n0704_004:0219b14": "第七門中於善知識五處不念總以標舉。次別顯之。",
    "X39n0704_004:0219b15": "一一句中皆初列名。後釋其相。前三可知。第四句中。",
    "X39n0704_004:0219b16": "言壞味者名字不正。菩薩求義不著文字。故不念此",
    "X39n0704_004:0219b17": "而捨聽法。下釋可知。第五句中壞美語者言辭麁拙。",
    "X39n0704_004:0219b18": "菩薩求義不在言說。故不念此而退聽心。下釋可知。",
    "X39n0704_004:0219b19": "如是五下結其得失。五處不念勤攝正法結其得也。",
    "X39n0704_004:0219b20": "若下根下結其失也。念人五過自退聽心。是故名為",
    "X39n0704_004:0219b21": "人過心退。退聽法故智慧退減。",
    "X39n0704_004:0219b22": "上來自利。下次利他。故明無量。先問。後釋。釋中有四。",
    "X39n0704_004:0219b23": "一列四名。二攝四為三。三攝四為二。四攝二為一。列",
    "X39n0704_004:0219b24": "名可知。四無量義廣如別章。此應具論。",
    "X39n0704_004:0219c01": "第二段中先舉三數。次列三名。後廣解釋。下辯同異。",
    "X39n0704_004:0219c02": "略四有三是舉數也。生法無緣是列名也。此義差別",
    "X39n0704_004:0219c03": "廣如別章。安處下釋。先就慈中廣辯三緣。後釋悲等。",
    "X39n0704_004:0219c04": "慈中先明眾生緣相。安處一切三聚眾生。若苦若樂",
    "X39n0704_004:0219c05": "不苦不樂解眾生緣。觀心定別故曰安處。三聚眾生",
    "X39n0704_004:0219c06": "總以標舉。若苦樂等隨別以列。餘經論中。對怨親中",
    "X39n0704_004:0219c07": "而修無量。今此何故對苦樂等。釋言今此若苦樂等。",
    "X39n0704_004:0219c08": "猶是餘處怨親中人。損己名苦。即是其怨。益己名樂。",
    "X39n0704_004:0219c09": "即是其親。非損非益名不苦樂。即是中人。欲安樂下",
    "X39n0704_004:0219c10": "釋慈義也。於三聚眾作與樂想。故曰修慈。周滿已下釋",
    "X39n0704_004:0219c11": "無量義。始起益心名意解住。是名下結。法緣慈中起法",
    "X39n0704_004:0219c12": "數想。法數行觀解法緣義。觀生皆是五陰法數名法",
    "X39n0704_004:0219c13": "數想。觀彼法數是眾生因。故名法數為眾生行。而修",
    "X39n0704_004:0219c14": "慈者解釋慈義。觀諸法中本無我人。而諸眾生為之",
    "X39n0704_004:0219c15": "纏縛深可哀愍。故起慈心。又念為生說如斯法亦名",
    "X39n0704_004:0219c16": "修慈。是名下結。無緣慈中於法離妄解無緣義。於前",
    "X39n0704_004:0219c17": "法數不取有無名離妄想。而修慈者解釋慈義。觀法",
    "X39n0704_004:0219c18": "空寂。念諸眾生妄為有法之所纏縛深起哀憐。故起",
    "X39n0704_004:0219c19": "慈心。又念為生說如斯法亦名修慈。是名下結。此後",
    "X39n0704_004:0219c20": "二中略不解釋。無量之義類初可知。下釋餘三。先以",
    "X39n0704_004:0219c21": "慈中生法無緣類悲喜捨。後別顯之。三緣雖同諸行",
    "X39n0704_004:0219c22": "各異故須別論。然下唯就眾生緣中以分三別。於苦",
    "X39n0704_004:0219c23": "眾生是眾生緣。作除苦想正解悲心。周滿而修釋無",
    "X39n0704_004:0219c24": "量義。是名下結。於樂眾生是眾生緣。起樂隨喜正解",
    "X39n0704_004:0220a01": "喜心。周滿而修釋無量義。是名下結。如是三種乃至",
    "X39n0704_004:0220a02": "次第是眾生緣。如是三種總牒向前三聚眾生為捨",
    "X39n0704_004:0220a03": "境界。不苦不樂是三種中第三眾生修捨之時先從",
    "X39n0704_004:0220a04": "此起。故偏舉之。隨其次者。次觀苦者同不苦樂。後觀",
    "X39n0704_004:0220a05": "樂者同不苦樂。故云次第。起離癡等正明捨心。於不",
    "X39n0704_004:0220a06": "苦樂修離癡想。於苦已者修離恚想。於樂已者修離",
    "X39n0704_004:0220a07": "貪想。周滿而修釋無量義。是名下結。自下第四約對",
    "X39n0704_004:0220a08": "外道二乘之人辯其同異。眾生緣慈外道共者。外道",
    "X39n0704_004:0220a09": "亦依世俗四禪修四無量。然彼未能壞眾生相。菩薩",
    "X39n0704_004:0220a10": "緣生相與彼同故名為共。法緣無量二乘共者。二乘",
    "X39n0704_004:0220a11": "亦能觀法破生。菩薩同彼故名為共。無緣不共聲聞",
    "X39n0704_004:0220a12": "緣覺及外道者。法空唯是菩薩得故。",
    "X39n0704_004:0220a13": "上來攝四以之為三。下次攝四以之為二。前三樂想",
    "X39n0704_004:0220a14": "後一安者。前三種中慈正與樂悲喜隨助故名為樂。",
    "X39n0704_004:0220a15": "第四捨心。捨貪恚癡齊與善法故名為安。又復分相。",
    "X39n0704_004:0220a16": "前三有行隨事攝化。息其情惱故名為樂。非是永安",
    "X39n0704_004:0220a17": "故不名安。後一空行理法攝化。永絕危怖故名安想。",
    "X39n0704_004:0220a18": "一切無量名哀愍下攝四為一。於中有三。第一攝四",
    "X39n0704_004:0220a19": "為一。二觀生界百一十苦下對境辯修。三有四行悲",
    "X39n0704_004:0220a20": "下彰行差別。就初段中一切無量名哀愍者攝別入",
    "X39n0704_004:0220a21": "總。哀愍是悲。悲為拔苦。四無量心同為救苦。是故攝",
    "X39n0704_004:0220a22": "四同入哀愍。蓋乃且據一門言耳。若以慈行統攝諸",
    "X39n0704_004:0220a23": "行。斯皆成慈。故維摩中說一切行悉皆為慈。乃至喜",
    "X39n0704_004:0220a24": "捨相攝例然。良以諸行同體緣起互相成故。此名為",
    "X39n0704_004:0220b01": "哀。哀愍菩薩寄德顯人。",
    "X39n0704_004:0220b02": "自下第二對境辯修。於中初緣百一十苦而修悲心。",
    "X39n0704_004:0220b03": "彰其悲廣。後緣增上十八大苦而修悲心。顯其悲大。",
    "X39n0704_004:0220b04": "前中初言觀察生界百一十苦而明悲心。總以標舉。",
    "X39n0704_004:0220b05": "下別顯之。別中先明百一十苦。後顯修悲。苦中先問。",
    "X39n0704_004:0220b06": "次辯。後結。云何問也。辯中兩番五十五苦。是故通合",
    "X39n0704_004:0220b07": "有百一十。兩番何別。如戒經說。前五十五觀眾生苦。",
    "X39n0704_004:0220b08": "後五十五自觀己苦。故上文言見他受苦或自受苦",
    "X39n0704_004:0220b09": "而起悲也。觀他苦中始從一種漸增至十為五十五。",
    "X39n0704_004:0220b10": "末後十種即以為十。以初一種牒後九種。通前二十。",
    "X39n0704_004:0220b11": "以初二種牒後八種。通前三十。以初三種牒後七種。",
    "X39n0704_004:0220b12": "通前四十。以初四種牒後六種。通前五十。中間五種",
    "X39n0704_004:0220b13": "通前合為五十五種。後五十五類此可知。前中初言",
    "X39n0704_004:0220b14": "有一苦者總攝諸苦以為一色。謂一切生皆墮集苦",
    "X39n0704_004:0220b15": "出其苦體。苦皆緣集名為集苦。集無差別釋前一義。",
    "X39n0704_004:0220b16": "次增說二。於中四句。一舉兩數。二列兩名。欲本愛事",
    "X39n0704_004:0220b17": "變生苦者是其壞苦。五欲境界能生欲心。為情貪愛",
    "X39n0704_004:0220b18": "名欲根本愛念之事。此事壞滅名為變易。因斯致惱",
    "X39n0704_004:0220b19": "故曰生苦。愚癡報苦是其苦苦。此苦不由分別而生",
    "X39n0704_004:0220b20": "故云報苦。以何義故偏云癡報。癡為惑本故偏言之。",
    "X39n0704_004:0220b21": "亦可所受報分頑騃故曰愚癡。極苦觸身我苦我苦",
    "X39n0704_004:0220b22": "顯其相也。以何義故不說行苦今為成二。行苦微通",
    "X39n0704_004:0220b23": "攝入前二。故略不論。三愚癡愁憂亦名二箭借喻顯",
    "X39n0704_004:0220b24": "過。以斯苦深故喻射箭。法句經中憂為斫瘡。愚為射",
    "X39n0704_004:0220c01": "箭。憂緣境寬故如斫瘡。愚報苦深故喻射箭。故彼文",
    "X39n0704_004:0220c02": "言斫瘡莫過憂。射箭莫過愚。是壯莫能拔。唯從多聞",
    "X39n0704_004:0220c03": "除。彼嘆多聞故說斯偈。四身受心受隨依分別。報苦",
    "X39n0704_004:0220c04": "依身故名身受。憂惱依心故名心受。次增說三。此猶",
    "X39n0704_004:0220c05": "是三苦變易是壞。次增說四。合會別離。是八苦中愛",
    "X39n0704_004:0220c06": "別離苦。言斷苦者是彼死苦。相續苦者是彼生苦。終",
    "X39n0704_004:0220c07": "竟苦者五盛陰苦。未得究竟涅槃道來所有五陰皆",
    "X39n0704_004:0220c08": "是苦故。名究竟苦。次增說五。所謂五蓋。次增說六。前",
    "X39n0704_004:0220c09": "二就內。因果分別。後四就外。外中初二以為一對。未",
    "X39n0704_004:0220c10": "得求苦。已得護苦。後二一對。未得不足。已得壞苦。次",
    "X39n0704_004:0220c11": "增說七。八苦之中除五盛陰說餘七種。五盛總故所",
    "X39n0704_004:0220c12": "以除之。次增說八。前七可知。久住威儀以為第八。次",
    "X39n0704_004:0220c13": "增說九。自不具者自身支節不具足也。他不足者眷",
    "X39n0704_004:0220c14": "屬支節不具足也。親不具者親里乏少。無病不具者",
    "X39n0704_004:0220c15": "以有病故不得具足。無諸病苦故云無病不具足苦。",
    "X39n0704_004:0220c16": "次增說十。相顯可知。上來觀他自苦。初苦有九就總",
    "X39n0704_004:0220c17": "開別。就前第一集苦之中隨義不同有餘九別。向前",
    "X39n0704_004:0220c18": "他苦。今此自苦。云何就前開此九種。釋言自集與前",
    "X39n0704_004:0220c19": "相似故云初苦有餘九種。理實是中就已集苦開餘",
    "X39n0704_004:0220c20": "九別。此初集苦即以為一。餘九門中有五十四。是故",
    "X39n0704_004:0220c21": "合為五十五苦。次列其名。前總集苦即為一門。一切",
    "X39n0704_004:0220c22": "為二。大苦為三。一切門四。惡行為五。轉生為六。不隨",
    "X39n0704_004:0220c23": "欲七。違害為八。相續為九。一切種十。下依此門增數",
    "X39n0704_004:0220c24": "辯釋。初總可知。但釋餘九。一切苦者牒第二門。下釋",
    "X39n0704_004:0221a01": "有二。前因起者是其報苦。轉時緣者是其壞苦。此二",
    "X39n0704_004:0221a02": "與上三苦義同。言大苦者牒前第三。下釋有三。長夜",
    "X39n0704_004:0221a03": "深苦種種多苦無間重苦具此名大。一切門者牒前",
    "X39n0704_004:0221a04": "第四。下釋有四。三途為三。善趣輪轉通前說四。言惡",
    "X39n0704_004:0221a05": "行者牒前第五。下釋有五。從初乃至自身現作還自",
    "X39n0704_004:0221a06": "受來是其第一生苦惡行。往不正思則生煩惱是其",
    "X39n0704_004:0221a07": "第二起惑惡行。身口及心多造惡行未來生惡即以",
    "X39n0704_004:0221a08": "為三造業惡行。通前為五。由現造惡來還作罪名生",
    "X39n0704_004:0221a09": "惡行。良以造業正是惡行故分三種。轉生苦者牒前",
    "X39n0704_004:0221a10": "第六。下釋有六。一自身不定。二妻子不定。三奴婢給",
    "X39n0704_004:0221a11": "使不定。四者朋友大臣不定。五親眷不定。六財物不",
    "X39n0704_004:0221a12": "定。不隨欲者牒第七門。下釋有七。相顯可知。違害苦",
    "X39n0704_004:0221a13": "者牒第八門。下釋有八。相顯可知。相續苦者牒第九",
    "X39n0704_004:0221a14": "門。有九舉數。略不列名。或可與上九同故爾。一切種",
    "X39n0704_004:0221a15": "者牒前第十。下釋有十。於中前五翻上五樂即為五",
    "X39n0704_004:0221a16": "苦。後之五種隨義別論。就前五中有五舉數。如前五",
    "X39n0704_004:0221a17": "種樂相違者對樂總辯。如前自利利他品中所說五",
    "X39n0704_004:0221a18": "樂。翻彼即為五種苦也。下翻樂別顯。言因苦者翻前",
    "X39n0704_004:0221a19": "因樂為因苦也。言受苦者翻前受樂為受苦也。言樂",
    "X39n0704_004:0221a20": "對治者翻苦治樂。為樂治苦。不斷受者翻上斷受以",
    "X39n0704_004:0221a21": "為此中不斷受苦。出家已下翻前無罪以為罪苦。無",
    "X39n0704_004:0221a22": "罪有四。一出家樂。所謂持戒。二遠離樂。所謂初禪。三",
    "X39n0704_004:0221a23": "寂滅樂。二禪為首乃至非想。四菩提樂。謂無漏道。今",
    "X39n0704_004:0221a24": "言出家牒初出家樂。言遠離者牒遠離樂。言寂滅者",
    "X39n0704_004:0221b01": "牒寂滅樂。言菩提樂。對治非家。翻前出家。言欲界者",
    "X39n0704_004:0221b02": "翻前遠離。和合受想翻前寂滅。言凡夫者翻前菩提。",
    "X39n0704_004:0221b03": "是名下結。又五苦者更隨異義別說五苦。相別可知。",
    "X39n0704_004:0221b04": "此五已下總結成十前五十。下第三總結。",
    "X39n0704_004:0221b05": "百一十苦下明修悲。緣彼悲生起悲始也。修習增長",
    "X39n0704_004:0221b06": "修之次也。成就滿足悲行成也。",
    "X39n0704_004:0221b07": "自下次明十八大苦顯悲心大。於彼大苦緣十八苦",
    "X39n0704_004:0221b08": "生大悲者總以標舉。就前所說百一十中重者偏觀。",
    "X39n0704_004:0221b09": "故云於彼緣十八苦生大悲也。下別顯之。云何徵問。",
    "X39n0704_004:0221b10": "下列其名。前九是前五十五中增上重苦。後九是後",
    "X39n0704_004:0221b11": "五十五中增上重苦。故有十八。就前五十五苦之中",
    "X39n0704_004:0221b12": "門別有十。始從一種乃至十種。十中第一第五第十",
    "X39n0704_004:0221b13": "一向不舉。第八第九各舉二苦。餘五門中各舉一苦。",
    "X39n0704_004:0221b14": "故有九種。愚癡報者是第三中愚癡報苦。報苦深重",
    "X39n0704_004:0221b15": "所以偏舉。言行苦者前第三中行苦門也。行苦深廣",
    "X39n0704_004:0221b16": "是以偏舉。究竟苦者前第四中終竟苦也。終竟長久",
    "X39n0704_004:0221b17": "故偏舉之。前第五門五蓋之苦今全不舉。言因苦者",
    "X39n0704_004:0221b18": "前第六中初因苦也。因是苦本是故偏舉。言生苦者",
    "X39n0704_004:0221b19": "前第七中初生苦也。自作苦者前第八中自作苦也。",
    "X39n0704_004:0221b20": "他逼迫苦他作善者合成一句。此亦是前第八門中",
    "X39n0704_004:0221b21": "他作苦也。惡戒苦者前第九中戒不具苦。惡見苦者",
    "X39n0704_004:0221b22": "此亦是前第九門中見不具苦。彼第十門略而不舉。",
    "X39n0704_004:0221b23": "自下就後五十五中明餘九苦。於中十門。十中第一",
    "X39n0704_004:0221b24": "第六第九一向不舉。第四第十各舉二苦。餘五門中",
    "X39n0704_004:0221c01": "各舉一苦。故有九種。本因苦者前第二中前因所起",
    "X39n0704_004:0221c02": "愚報苦也。言大苦者前第三門總為大苦。今通舉之。",
    "X39n0704_004:0221c03": "地獄苦者是前第四一切門中地獄苦也。善起苦者",
    "X39n0704_004:0221c04": "亦是第四一切門中善起輪苦。一切性者是前第五",
    "X39n0704_004:0221c05": "惡行苦中五種惡行。今此通名一切性苦。煩惱業苦",
    "X39n0704_004:0221c06": "性是苦故。前第六門六種轉生今略不舉。無智苦者",
    "X39n0704_004:0221c07": "前第七門不隨欲中。欲得智慧不樂愚癡惱苦生也。",
    "X39n0704_004:0221c08": "增長苦者前第八門違害苦中煩惱增苦。前第九門",
    "X39n0704_004:0221c09": "相續之苦今略不舉。言受苦者前第十門一切種中",
    "X39n0704_004:0221c10": "第二受苦。鄙穢苦者此亦是前第十門中穢汙苦也。",
    "X39n0704_004:0221c11": "上來第二對境辯修。自下廣明悲行差別。於中有五。",
    "X39n0704_004:0221c12": "一彰悲行差別不同。二出離下就處分別。三悲心前",
    "X39n0704_004:0221c13": "下顯悲功能。四若人問下歡以顯勝。五有四德下彰",
    "X39n0704_004:0221c14": "其修益。",
    "X39n0704_004:0221c15": "就初段中有四舉數。下別顯之。前二一對修成分別。",
    "X39n0704_004:0221c16": "後二一對化益分別。緣生深細難知之苦而起悲者。",
    "X39n0704_004:0221c17": "對緣以顯悲行深也。久遠長養修習殷勤發悟生者。",
    "X39n0704_004:0221c18": "對因以顯悲心原也。以久修故今對苦緣即便發悟",
    "X39n0704_004:0221c19": "起昔所修。名發悟生。後二益中初能捨樂。後能受苦。",
    "X39n0704_004:0221c20": "前捨樂中隨其發悟入悲心者牒前起後。為令已下",
    "X39n0704_004:0221c21": "正能捨樂。為生離苦捨百千身重事能為況一身等。",
    "X39n0704_004:0221c22": "以重況輕顯心能作。下明為物代受諸苦。苦是報法",
    "X39n0704_004:0221c23": "云何可代。正以菩薩在苦教化令彼出苦。故說為代。",
    "X39n0704_004:0221c24": "又復外苦鞭杖等事亦得代受。",
    "X39n0704_004:0222a01": "自下第二就處分別。分別有二。一快淨處。謂究竟地",
    "X39n0704_004:0222a02": "及如來地。名第十地以為究竟。二修成處。地前修處。",
    "X39n0704_004:0222a03": "地上成處。菩薩於此修習悲心。則為修習一切悲心。",
    "X39n0704_004:0222a04": "疾得悲者是修處也。於此修習對境辯修。則為修習",
    "X39n0704_004:0222a05": "一切悲者顯修圓備。則能疾得顯悲功能。初地已上",
    "X39n0704_004:0222a06": "為淨悲地。地前所成去彼不遙故云疾得。入淨心下",
    "X39n0704_004:0222a07": "是其成處。初顯成相。非如已下簡勝異劣。前中於生",
    "X39n0704_004:0222a08": "極親想者捨離踈礙。言愛念者親厚中深。自有是親",
    "X39n0704_004:0222a09": "不必親愛。慈母於子親而深愛。菩薩如是故云愛念。",
    "X39n0704_004:0222a10": "欲為作者自有愛念。而於所作無心欲代。菩薩不爾。",
    "X39n0704_004:0222a11": "悉欲代作。不疲厭者自有能代不能常久。菩薩不爾。",
    "X39n0704_004:0222a12": "常能不厭。代受苦者。自有不厭樂事能為。苦則不堪。",
    "X39n0704_004:0222a13": "菩薩不爾。苦亦能代。言自在者自有能代。代心艱難。",
    "X39n0704_004:0222a14": "多用思惟方堪能代。名不自在。菩薩不爾。代苦心成",
    "X39n0704_004:0222a15": "任運能為故曰自在。就下簡勝異劣之中。非如苦諦",
    "X39n0704_004:0222a16": "無間等者簡大異小。小乘人中見諦無間見諦之始。",
    "X39n0704_004:0222a17": "依如成實。見道觀空更無相隔故曰無間。若依毗曇。",
    "X39n0704_004:0222a18": "八忍八智相續無間。今同毗曇。舉彼苦諦[宋木+取]初無間。",
    "X39n0704_004:0222a19": "乃至等取究竟無學。故云等也。菩薩異彼故曰非如。",
    "X39n0704_004:0222a20": "究竟深下辯小異大。",
    "X39n0704_004:0222a21": "自下第三顯其行能。悲心前行。略明悲心能為行首。",
    "X39n0704_004:0222a22": "行前先起故曰前行。觀百一十下廣明悲心發生諸",
    "X39n0704_004:0222a23": "行。於中初言觀百一十苦修習悲者牒上悲心。下明",
    "X39n0704_004:0222a24": "起行。於內外物無少不捨依悲起施。無一律儀而不",
    "X39n0704_004:0222b01": "攝持依悲修戒。無一不益而不堪忍依悲習忍。無一",
    "X39n0704_004:0222b02": "精進而不勇猛依悲精進。無一禪定而不正受依悲",
    "X39n0704_004:0222b03": "修禪。無一智慧而不得入依悲生慧。",
    "X39n0704_004:0222b04": "自下第四嘆以顯勝。於中有四。一獨標人相。二起出",
    "X39n0704_004:0222b05": "諸行。三攝利廣大。四純善無過所以為勝。若人問佛",
    "X39n0704_004:0222b06": "應答悲是是初勝也。若人問佛假問起發。以何義故",
    "X39n0704_004:0222b07": "偏言問佛。寄佛酬答顯勝決定。應答悲是假答顯勝。",
    "X39n0704_004:0222b08": "以有悲故常能益物。故有悲者便是菩薩。彼一已下",
    "X39n0704_004:0222b09": "第二勝也。如上文中攝四為一。故云彼一如上說也。",
    "X39n0704_004:0222b10": "悲心起化[宋木+取]為殊勝。故云於諸[宋木+取]為無量。問曰前者",
    "X39n0704_004:0222b11": "攝四為一。更復對何為[宋木+取]無量。釋言前雖攝四為一。",
    "X39n0704_004:0222b12": "於中非無主伴之別。悲心為主。餘名為伴。以主望伴",
    "X39n0704_004:0222b13": "故言於諸[宋木+取]為無量。積聚已下第三勝也。攝無量果",
    "X39n0704_004:0222b14": "得報廣也。善果可愛故名愛果。攝無量行成因廣也。",
    "X39n0704_004:0222b15": "一向純善無有罪過第四勝也。",
    "X39n0704_004:0222b16": "自下第五明修利益。修有四德總以標舉。下別顯之。",
    "X39n0704_004:0222b17": "前三自利。後一利他。自中初二是自分德。後一勝進。",
    "X39n0704_004:0222b18": "初言先得現法樂住是證功德。無量德具攝受增者",
    "X39n0704_004:0222b19": "是阿含德。勝進利他相顯可知。",
    "X39n0704_004:0222b20": "菩提分品第十七",
    "X39n0704_004:0222b21": "菩提分品者。前供養品攝修方便。修成合道。道行差",
    "X39n0704_004:0222b22": "別名菩提分。廣辯此義名菩提分品。",
    "X39n0704_004:0222b23": "就此品中先定道體。然後釋文。體者所謂信等十法。",
    "X39n0704_004:0222b24": "然此所說與彼地經有同有異。同用十法以為道體",
    "X39n0704_004:0222c01": "故名為同。異有兩種。一有無不同。彼具說十。此但說",
    "X39n0704_004:0222c02": "六。略無信心悲慈及捨。何故無信。若說不異力性品",
    "X39n0704_004:0222c03": "中多修信解。何故不說悲之與慈。若說不異前供養",
    "X39n0704_004:0222c04": "品四無量心。故廢不論。何不說捨。更說不異前布施",
    "X39n0704_004:0222c05": "品。是以不論。彼前諸品不欲明此信悲慈捨。今若更",
    "X39n0704_004:0222c06": "說不異於彼。為是不論。二前後不同。如地經中。不倦",
    "X39n0704_004:0222c07": "知論知世慚愧堅固修行。如是次第。彼說堅固猶此",
    "X39n0704_004:0222c08": "不動。今此文中先明慚愧。次說不動。自餘不倦知論",
    "X39n0704_004:0222c09": "知世如說修行。次第同彼。何故不同。地經論中宣說",
    "X39n0704_004:0222c10": "不倦知論知世以為行體。是故先明。慚愧堅固如說",
    "X39n0704_004:0222c11": "修行攝護前行。是故後說。今此別是一種次第。慚愧",
    "X39n0704_004:0222c12": "離過是故先明。以離過故心得堅固不為緣動。由不",
    "X39n0704_004:0222c13": "動故心無疲厭求法不倦。以無厭故能知經論。知經",
    "X39n0704_004:0222c14": "論故善解時儀。能隨世故便能依法如說修行。",
    "X39n0704_004:0222c15": "次釋其文。就慚愧中初問。後釋。釋中先舉。次列兩名。",
    "X39n0704_004:0222c16": "言自性者慚愧體也。言依處者慚愧境也。下辯其相。",
    "X39n0704_004:0222c17": "就自性中初別解慚。次別釋愧。又羞恥下總明慚愧",
    "X39n0704_004:0222c18": "殊勝之義。是名下結。就依處中有四舉數。下別顯之。",
    "X39n0704_004:0222c19": "若所應作不隨建立而生羞者。有善不作生慚愧也。",
    "X39n0704_004:0222c20": "所不應作隨順建立而生羞者。有惡隨作生慚愧也。",
    "X39n0704_004:0222c21": "此二一對。第三句者於己作惡隨而覆藏故生慚愧。",
    "X39n0704_004:0222c22": "第四句者於己作善疑悔心起故生慚愧。此二一對。",
    "X39n0704_004:0222c23": "就不動中初問。後釋。釋中先舉。次列其名。言自性者",
    "X39n0704_004:0222c24": "不動體也。言依處者不動境也。下廣顯之。就自性中",
    "X39n0704_004:0223a01": "初先對緣以明不動。後對因說。對緣有四。一煩惱不",
    "X39n0704_004:0223a02": "動。二眾苦不動。三財利不動。四恐怖不動。雖遇此四。",
    "X39n0704_004:0223a03": "正修善法而不傾動。下對因中言自寬者。過習今成",
    "X39n0704_004:0223a04": "故能不動。性能思者。現思方便故能不動。是名下結。",
    "X39n0704_004:0223a05": "就依處中初牒舉數。下別顯之。五中初一自行。不動",
    "X39n0704_004:0223a06": "種種諸苦能速除滅是故不動。後四利他。於中前二",
    "X39n0704_004:0223a07": "化人離惡。眾生造惡為受苦者化除惡行。伏異論者",
    "X39n0704_004:0223a08": "化除惡見。次下兩句。化他成善為大眾說化生正解",
    "X39n0704_004:0223a09": "翻上後句。演說勝法令受戒者化起善行翻上初句。",
    "X39n0704_004:0223a10": "此起行中說勝妙法化起作善。令受禁戒化修止善。",
    "X39n0704_004:0223a11": "就無厭中初問舉數。下廣分別。五中前四自行不厭。",
    "X39n0704_004:0223a12": "後一利他。就前四中初二自分。性有力者過習今成",
    "X39n0704_004:0223a13": "故能不厭。數數修者現修純熟故能不厭。後二勝進。",
    "X39n0704_004:0223a14": "初一始學。後一修成。就始學中方便所攝。修智善巧",
    "X39n0704_004:0223a15": "智方便能有所攝。名方便攝。精進勇猛行修增上。自",
    "X39n0704_004:0223a16": "觀前後顯前方便。自觀前劣轉以捨之。自觀後勝轉",
    "X39n0704_004:0223a17": "以求之。故曰方便。所修轉勝顯前精進。就後成中深",
    "X39n0704_004:0223a18": "利智者。久習智成明見善利故能不厭。思惟成者。現",
    "X39n0704_004:0223a19": "思明審故能不厭。下利他中深起悲心悲之深也。常",
    "X39n0704_004:0223a20": "等哀愍慈之廣也。",
    "X39n0704_004:0223a21": "就知論中初問起發。次廣分別。於中四句。聞思修証。",
    "X39n0704_004:0223a22": "初至通利是其聞慧。於五明處從他所聞聞之始也。",
    "X39n0704_004:0223a23": "具足攝受聞之次也。誦習通利聞慧成也。從他下思。",
    "X39n0704_004:0223a24": "從他聞義修思方便。善能思者正是思體。知法下修。",
    "X39n0704_004:0223b01": "知法知義於法於義已受不忘起修方便。知法聞始。",
    "X39n0704_004:0223b02": "知義思始。於法不忘聞慧終成。於義不忘思慧終成。",
    "X39n0704_004:0223b03": "由此起修是故舉之。未修漸增正是修也。聞思究竟",
    "X39n0704_004:0223b04": "對因結修。從前聞思起今修慧故云究竟。次第下証。",
    "X39n0704_004:0223b05": "次第成熟入証方便。修慧漸向名次第成。得喜淨心",
    "X39n0704_004:0223b06": "正是証體。如是已下結嘆顯勝。",
    "X39n0704_004:0223b07": "知世間中初問。後釋。釋中有三。一如世間知。二見上",
    "X39n0704_004:0223b08": "坐下如世間轉。三如世轉下雙牒以結。初中復三。一",
    "X39n0704_004:0223b09": "知世間事。二知世集下知世間義。三於眾生器世間",
    "X39n0704_004:0223b10": "下雙牒以結。前中初知眾生世間。後知器世。知眾生",
    "X39n0704_004:0223b11": "中初總。次別。後總結之。菩薩於生如實了知是初總",
    "X39n0704_004:0223b12": "也。所謂下別。別中有二。一知眾生生死出沒。謂生老",
    "X39n0704_004:0223b13": "死。此沒彼生如實了知是知沒也。生死出離如實知",
    "X39n0704_004:0223b14": "者是知出也。二知眾生濁世增時如實知者是知增",
    "X39n0704_004:0223b15": "也。離濁增時如實知者是知離也。謂五濁下出前所",
    "X39n0704_004:0223b16": "增明上所離。謂五舉數。次列五名。命劫是苦。生濁是",
    "X39n0704_004:0223b17": "業。眾生造惡人無善行名眾生濁。餘二煩惱。此等皆",
    "X39n0704_004:0223b18": "能濁亂淨心故名為濁。下廣釋之。命濁可解。眾生濁",
    "X39n0704_004:0223b19": "中初明眾生不識恩義。下明無善行。於中有四。一無",
    "X39n0704_004:0223b20": "作善。二不畏下明無止善。此二據始。三不修施下明",
    "X39n0704_004:0223b21": "無作善。四不修齋下明無止善。此二據終。就初段中",
    "X39n0704_004:0223b22": "不修義理明其無解。不作所作明其無行。善是所作",
    "X39n0704_004:0223b23": "眾生。第二段中明於今世惡業後世惡果不生怖畏。",
    "X39n0704_004:0223b24": "第三段中不修施者不能捨財。不作德者不起餘善。",
    "X39n0704_004:0223c01": "第四段中不修齋者不修八齋。不持戒者不持其餘",
    "X39n0704_004:0223c02": "七眾戒也。是名下結。煩惱濁中增非法貪是貪煩惱。",
    "X39n0704_004:0223c03": "刀劒等施是瞋。煩惱刀劒施等是其身業。諍訟鬪亂",
    "X39n0704_004:0223c04": "是其口業。此約外相以明內瞋。諂是諂垢。誑是誑垢。",
    "X39n0704_004:0223c05": "言妄語者寄言顯誑。受邪是癡。及餘惡者。謂無慚愧",
    "X39n0704_004:0223c06": "掉悔睡眠疑慢等也。是名下結。就見濁中言法壞者",
    "X39n0704_004:0223c07": "正法壞也。言法沒者像法沒也。像法起者顯前法壞。",
    "X39n0704_004:0223c08": "正法壞故像法漸起。似像法故名為像法。邪法轉生",
    "X39n0704_004:0223c09": "顯前法沒。像法沒故邪法生也。是名下結。就劫濁中",
    "X39n0704_004:0223c10": "明內三劫以為劫濁。廣說如經。上來別竟。是名已下",
    "X39n0704_004:0223c11": "總結知生。就器世中若成若壞如實知者略以標舉。",
    "X39n0704_004:0223c12": "廣說如經。",
    "X39n0704_004:0223c13": "上來第一知世間事。自下第二知世間義。此即知於",
    "X39n0704_004:0223c14": "知覺世間。於中有八。前七方便知世間義。後一正觀",
    "X39n0704_004:0223c15": "知第一義。前方便中初世間者是其苦果。世間集者",
    "X39n0704_004:0223c16": "是其集因。除世因果名世間滅。離世對治名世間道。",
    "X39n0704_004:0223c17": "此四觀察世間體義。下觀所起。世間味者世能生集。",
    "X39n0704_004:0223c18": "味猶愛也。世間患者世能生苦。世間離者經亦名出。",
    "X39n0704_004:0223c19": "此觀世間能起於滅。離之與出滅之別稱。此三所生。",
    "X39n0704_004:0223c20": "前七是其學觀方便。第一義觀是其道也。此觀世義。",
    "X39n0704_004:0223c21": "眼及色下觀察世間第一義諦。今就八事觀第一義。",
    "X39n0704_004:0223c22": "言八事者。一名。二生。三姓。四食。五苦。六壽命。七久住。",
    "X39n0704_004:0223c23": "八壽限。今此略無壽限一門。就前七種觀第一義。先",
    "X39n0704_004:0223c24": "就名字觀第一義。後類餘六。就觀名中眼色四大名",
    "X39n0704_004:0224a01": "人建立人名。眼謂眼根。色謂色塵。是其造色為四大",
    "X39n0704_004:0224a02": "造。大與眼色不相捨離故名俱生。問曰根塵各別有",
    "X39n0704_004:0224a03": "六。今此何故偏舉眼色。以在初故。餘類可知。又問眼",
    "X39n0704_004:0224a04": "根眼俱四大有成人義。今可舉之。彼外色塵色俱四",
    "X39n0704_004:0224a05": "大非成人法。何故舉乎。雖不體成義故通舉之。名士",
    "X39n0704_004:0224a06": "夫者。士夫猶是我人別稱。向前所舉眼色大等集成",
    "X39n0704_004:0224a07": "人體名士夫身。依此宰用說名為人。無第三下就之",
    "X39n0704_004:0224a08": "觀理。初觀實無。後觀名有。無第三言我眾生想明無",
    "X39n0704_004:0224a09": "我體。解有兩義。一約根塵內外分別。眼根及彼造眼",
    "X39n0704_004:0224a10": "四大合以為一。色塵及彼造色四大復合為一。此二",
    "X39n0704_004:0224a11": "之外更無第三神我之體言是我眾生等。餘亦如是。",
    "X39n0704_004:0224a12": "是故經多皆就彼十二入法。內外推求。明無我人。二",
    "X39n0704_004:0224a13": "就內外分別。眼根為一。造眼四大復以為一。此二之",
    "X39n0704_004:0224a14": "外更無第三言是我是眾生。無第三言我眼見色乃",
    "X39n0704_004:0224a15": "至識法。明無我用。既無我體。焉有第三言我見色乃",
    "X39n0704_004:0224a16": "至識法。此觀理無。但言說數。言是長老。觀唯名有。實",
    "X39n0704_004:0224a17": "無我故但言說數言是長老。長老猶是人之別稱。如",
    "X39n0704_004:0224a18": "是生下將前類後。明皆無也。前知世間。次知其義。自",
    "X39n0704_004:0224a19": "下雙結。於生世間器世間者牒上初段。八行觀者牒",
    "X39n0704_004:0224a20": "前第二。八行總牒。世間義者別牒前七。第一義者別",
    "X39n0704_004:0224a21": "牒第八。是故名知總以結之。",
    "X39n0704_004:0224a22": "上來第一如世間知。自下第二如世間轉。於中有四。",
    "X39n0704_004:0224a23": "一隨他所宜。二身口意慮而行下隨自所宜。三為他",
    "X39n0704_004:0224a24": "親下對前第一明化德具。四成八種賢聖語下對上",
    "X39n0704_004:0224b01": "第二明自眾淨。前中有四。一能隨順上中下人。二於",
    "X39n0704_004:0224b02": "諸親下能隨善友。三孤獨下能隨貧乞。四不以憂下",
    "X39n0704_004:0224b03": "能隨疎人。就初段中先別。後通。就前別中先隨上人。",
    "X39n0704_004:0224b04": "上坐勝德標別所隨。上坐年高勝德尊下明隨順。言",
    "X39n0704_004:0224b05": "尊重者意業隨順。奉迎已下身業隨順。言問訊者口",
    "X39n0704_004:0224b06": "業隨順。次隨中人年德等者標別所隨。下明隨順。正",
    "X39n0704_004:0224b07": "言軟語口業隨順。彼問菩薩正言酬對。菩薩問彼軟",
    "X39n0704_004:0224b08": "言安慰。不起等慢意業隨順。略無身隨。次隨下人年",
    "X39n0704_004:0224b09": "德下者標別所隨。下明隨順。於中有三。一心口將順。",
    "X39n0704_004:0224b10": "二若見下所求不違。三不嗤下覩劣不輕。就初段中",
    "X39n0704_004:0224b11": "勸稱覆罪口業將順。無善勸喻有德稱歎有罪為覆",
    "X39n0704_004:0224b12": "不輕蔑彼意業將順。第二段中見求財法不背面者。",
    "X39n0704_004:0224b13": "等施不偏不背此面。偏施於彼不顰歡喜和顏引",
    "X39n0704_004:0224b14": "接。第三段中不嗤彼闕口業將順。見他不輕意業將",
    "X39n0704_004:0224b15": "順。地謂地唱。頓謂衰頓。上來別隨。自下通隨。若見一",
    "X39n0704_004:0224b16": "切上中下人舉其所隨。下明隨順。於中有三。一口業",
    "X39n0704_004:0224b17": "將順。覩形先問知德歎善。二隨宜下身業將順。惠以",
    "X39n0704_004:0224b18": "財法。三不諂下意業將隨。不諂對上實心敬上而不",
    "X39n0704_004:0224b19": "曲諂。不重不高對中人說。於彼中人不起等慢名不",
    "X39n0704_004:0224b20": "自重。不起大慢。謂己過彼名不自高。不大已下對下",
    "X39n0704_004:0224b21": "人說。於下人所不計年長而輕於彼名不自大。不計",
    "X39n0704_004:0224b22": "德勝而欺於彼名不以高。而自矜異。矜猶慢也。慢相",
    "X39n0704_004:0224b23": "外彰故云矜異。上來隨順上中下人。自下第二隨順",
    "X39n0704_004:0224b24": "親善。於諸親友標別所隨。下明隨順。一切給與以財",
    "X39n0704_004:0224c01": "將順。若病已下三業將順。為善知識化令從善。離諸",
    "X39n0704_004:0224c02": "怨對不結怨惡。自下第三隨順貧乞。孤貧無歸標別",
    "X39n0704_004:0224c03": "所隨。為作依怙正明隨順。自下第四隨順疎人。不以",
    "X39n0704_004:0224c04": "憂苦加眾生者身業將順。因緣事下口業將順。初離",
    "X39n0704_004:0224c05": "綺語。後離惡口。因緣事起如法戲笑是不綺也。他疑",
    "X39n0704_004:0224c06": "菩薩嫌恨因緣。或他眾生憂惱事起。應以戲言將順",
    "X39n0704_004:0224c07": "於彼故名應戲。宣說世俗如法喜事除彼疑惱名為",
    "X39n0704_004:0224c08": "如法。不說雜話故無非法。不以戲言形名他人明離",
    "X39n0704_004:0224c09": "惡口。乃至親密亦不說者彰此過重。畢竟不為於他",
    "X39n0704_004:0224c10": "人下意業將順。於中初明自不賤他。若為他下他惱",
    "X39n0704_004:0224c11": "不瞋。",
    "X39n0704_004:0224c12": "上來第一隨他所宜。自下第二隨自所宜。身口意業",
    "X39n0704_004:0224c13": "慮而後行作事詳審。先思後行故無罪過。離十四下",
    "X39n0704_004:0224c14": "為業善正。於中初明在家行業。常有慚下出家行業。",
    "X39n0704_004:0224c15": "在家行中初離邪業。現法樂下明離邪命。離邪業中",
    "X39n0704_004:0224c16": "觀此文勢似若初舉離十四垢。謂隱覆下隨別指斥。",
    "X39n0704_004:0224c17": "依長阿含則不如是。彼說遠離十四垢業。離隱六方。",
    "X39n0704_004:0224c18": "離四惡友。攝四善友。各各別異。何者是其離十四垢。",
    "X39n0704_004:0224c19": "如彼中說。離四結業。所謂殺盜邪婬妄語。不於四處",
    "X39n0704_004:0224c20": "作諸惡行。謂貪財癡怖。不依是等而起惡業。離六損",
    "X39n0704_004:0224c21": "財法。一者耽酒。二者博戲。三者放蕩。四迷妓樂。五惡",
    "X39n0704_004:0224c22": "友相得。六者懈惰。彼說六中各有六過。不可具論。此",
    "X39n0704_004:0224c23": "是十四離隱方者。如彼經說。羅悅城中有長者子名",
    "X39n0704_004:0224c24": "曰善生。積世相傳於清旦時恒禮六方。令彼方神常",
    "X39n0704_004:0225a01": "護家業所作諧偶。值佛請問有是法不。佛答言有。但",
    "X39n0704_004:0225a02": "不同汝。相狀如何。父母為東方。師長為南方。妻子為",
    "X39n0704_004:0225a03": "西方。親友為北方。僕使為下方。沙門高德以為上方。",
    "X39n0704_004:0225a04": "如彼經說。己對六方。六方對己各有五事。不可具論。",
    "X39n0704_004:0225a05": "離四惡友者如彼經說。有四怨如親應當覺知。一畏",
    "X39n0704_004:0225a06": "伏友。畏而伏之。實無親意。二美言友。言順意違。三敬",
    "X39n0704_004:0225a07": "順友。心雖敬順。然於所作善惡斯從無相諫止。四者",
    "X39n0704_004:0225a08": "惡友。惡事相伴。或同飲酒博戲婬逸及歌舞等。如彼",
    "X39n0704_004:0225a09": "經說。一一之中各復有四。不可具辯。攝四善友者如",
    "X39n0704_004:0225a10": "彼經說。四親可親之。一止非友。惡事相止。二慈愍友。",
    "X39n0704_004:0225a11": "苦事相憐。三利人友。樂事相與。四同事友。善事同修。",
    "X39n0704_004:0225a12": "如彼經說。一一之中各復有四。不可具論。准彼驗此。",
    "X39n0704_004:0225a13": "此中應言離十四垢業離隱六方離四惡友攝四善",
    "X39n0704_004:0225a14": "友。當應翻者不見彼經。謂隱覆等顯前十四。故言誤",
    "X39n0704_004:0225a15": "耳。如修多羅指經廣顯。指長阿含善生經也。下正命",
    "X39n0704_004:0225a16": "中先明菩薩資財具足。財物之屬現能生樂。交能利",
    "X39n0704_004:0225a17": "人。是故名為現法樂義。所須不乏名錢財具。次明菩",
    "X39n0704_004:0225a18": "薩財具所由。來時勤力。得已守護。是故得彼錢財具",
    "X39n0704_004:0225a19": "足。下明菩薩求時如法。遠離邪命。為諸工巧求如法",
    "X39n0704_004:0225a20": "也。不曲幻等離邪命也。身不曲諂。心不虗幻。口不欺",
    "X39n0704_004:0225a21": "誑。上來明其在家行業。下明出家。慚愧無罪明無重",
    "X39n0704_004:0225a22": "過。慚愧據心。無罪身口。威儀具下明離輕罪。儀具身",
    "X39n0704_004:0225a23": "口。重慎內心。",
    "X39n0704_004:0225a24": "自下第三對上初段隨他所宜明化德具。於中有三。",
    "X39n0704_004:0225b01": "一明成就信義無貪。二決斷下口身善巧。三若為王",
    "X39n0704_004:0225b02": "下治化以法。就初段中為他親厚受寄不侵負債不",
    "X39n0704_004:0225b03": "抵是有信也。分財無偏是有義也。若是真實依實與",
    "X39n0704_004:0225b04": "價是無貪也。第二段中句別有四。一口。二身。三口。四",
    "X39n0704_004:0225b05": "身。決斷世事辯正機速。是第一句口業善巧。斷辭顯",
    "X39n0704_004:0225b06": "了故云辯也。言必當理故言正也。所決迅利名機速",
    "X39n0704_004:0225b07": "也。彼悉同是第二句身業善巧。隨問能答是第三句",
    "X39n0704_004:0225b08": "重明口巧。為正事業是第四句重明身巧。第三段中",
    "X39n0704_004:0225b09": "初明為王治俗以法。於惡戒下誨道以律。",
    "X39n0704_004:0225b10": "成就八下是第四段。對上第二明自行淨。略明口淨。",
    "X39n0704_004:0225b11": "成八總舉。下別可知。",
    "X39n0704_004:0225b12": "前如世知。次如世轉。下雙結之。成如是等如世間知",
    "X39n0704_004:0225b13": "牒上初段明世間解。如世間轉牒前第二明世間行。",
    "X39n0704_004:0225b14": "是名知世。是總結也。",
    "X39n0704_004:0225b15": "自下第六明如說行有十一門。一明四依。二四無礙。",
    "X39n0704_004:0225b16": "三菩提具。四明道品。五明諦觀。六明止觀。七明巧便。",
    "X39n0704_004:0225b17": "八陀羅尼。九明諸願。十三三昧。第十一門明優檀那。",
    "X39n0704_004:0225b18": "法為行本故先明法。依法生解故次第二明四無礙。",
    "X39n0704_004:0225b19": "依解起行故次第三明菩提具。行熟成道故次第四",
    "X39n0704_004:0225b20": "明其道品。依道入諦故次第五明其諦觀。諦觀純熟",
    "X39n0704_004:0225b21": "寂照無礙。故次第六明其止觀。止觀雙修所為善巧。",
    "X39n0704_004:0225b22": "故次第七明其巧便。善巧修故得法總持。故次第八",
    "X39n0704_004:0225b23": "明陀羅尼。總持力故更能上求。故次第九明其願心。",
    "X39n0704_004:0225b24": "由願求故心能住法。故次第十明三三昧。心住法故",
    "X39n0704_004:0225c01": "見法實相。故第十一明優檀那。",
    "X39n0704_004:0225c02": "就四依中文別有三。一辯其相。二如是成下對後無",
    "X39n0704_004:0225c03": "礙顯依成就。三具足大師修慧知下就人彰德。前中",
    "X39n0704_004:0225c04": "初問。次釋。後結。云何問也。釋中應先解四依義然後",
    "X39n0704_004:0225c05": "釋文。義如別章。文中第一明其依義。第二依法。第三",
    "X39n0704_004:0225c06": "依了義經。第四依智。前二明其攝法次第。義能成行",
    "X39n0704_004:0225c07": "故先依之。義謂理也。義藉詮顯故次依法。法謂教也。",
    "X39n0704_004:0225c08": "後二明其起修次第。依前教法修習正解。故次第三",
    "X39n0704_004:0225c09": "依了義經。依前理義修習智行。故次第四明其依智。",
    "X39n0704_004:0225c10": "就依義中為義聽法不為味者略以標舉。下牒釋之。",
    "X39n0704_004:0225c11": "為義牒前。若聞下釋。若聞世間非巧便說。明其有義",
    "X39n0704_004:0225c12": "而無巧味。菩薩亦聽就人明依。非巧便說亦是其味。",
    "X39n0704_004:0225c13": "菩薩亦聽。云何不依。釋言經說不依味者無義之味",
    "X39n0704_004:0225c14": "菩薩不依。非謂一向不依於味。次明依法。句別有二。",
    "X39n0704_004:0225c15": "一明依法不依於人。二牒以顯得。前中初至知所應",
    "X39n0704_004:0225c16": "依是依法也。知說明闇是非通解。知所應依簡是去",
    "X39n0704_004:0225c17": "非。正知所依不以上下明不依人。此乃不依四種大",
    "X39n0704_004:0225c18": "人所說之法。非唯捨人。復就人中非法之者菩薩不",
    "X39n0704_004:0225c19": "依。非謂一向不依於人。四大人者。謂一知法人。二多",
    "X39n0704_004:0225c20": "知法人。三若僧。四若佛。有人說言我所說法是其上",
    "X39n0704_004:0225c21": "坐智人所說。不得即受。亦不誹謗。三藏驗之。是則宜",
    "X39n0704_004:0225c22": "受。非則棄捨。有人說言我所說法從某二三大德所",
    "X39n0704_004:0225c23": "聞。或言從僧。或言從佛。驗之如前。今此說言不以上",
    "X39n0704_004:0225c24": "坐是一人也。不以多識是多人也。若佛若僧通前說",
    "X39n0704_004:0226a01": "四。不以此等人說故一向專依。下牒顯得。如是牒辭。",
    "X39n0704_004:0226a02": "依止所應牒前依法。不依人者牒不依人。於真不動。",
    "X39n0704_004:0226a03": "顯前文中依法得也。能自了知不由他者。顯前不依",
    "X39n0704_004:0226a04": "四人得也。依了義中初明依了。後明不依不了。今此",
    "X39n0704_004:0226a05": "所說約對愚智明了不了。正智所說各有所顯。斯名",
    "X39n0704_004:0226a06": "為了。愚心取法門別互違。悉是不了。依前了中。句別",
    "X39n0704_004:0226a07": "有二。一明依了不依不了。二牒以彰得。就初段中於",
    "X39n0704_004:0226a08": "如來所深信清淨。一向信受如來所說。依了義者正",
    "X39n0704_004:0226a09": "明依了。深信取法言無隱覆故名為了。非不了者不",
    "X39n0704_004:0226a10": "依不了。捨離愚謗名非不了。下牒彰得。依了義經是",
    "X39n0704_004:0226a11": "牒前也。法律不壞是彰得也。解法不乖故不可壞。下",
    "X39n0704_004:0226a12": "明不了。句別有二。一明不了。二牒以顯失。就初段中",
    "X39n0704_004:0226a13": "不了經者總以標舉。種種門說應有疑問明不了相。",
    "X39n0704_004:0226a14": "如來所說隨門各異名種種說。疑心不了名不決定。",
    "X39n0704_004:0226a15": "以不決故理多疑問故曰應有。下牒顯失。於了義經",
    "X39n0704_004:0226a16": "作不決定是牒前也。法律可壞是顯失也。執異互非",
    "X39n0704_004:0226a17": "故可破壞。就依智不依於識中。初辯其相。後牒顯得。",
    "X39n0704_004:0226a18": "就初段中。得堅修慧是依智也。此乃菩薩自依己智",
    "X39n0704_004:0226a19": "而取諸法。不依他智。非以聞思識法義者明不依識。",
    "X39n0704_004:0226a20": "聞思二心見法不了。想識所攝。故名為識。下牒顯得。",
    "X39n0704_004:0226a21": "用修慧知不以聞思是牒前也。聞說深義不起誹謗",
    "X39n0704_004:0226a22": "是顯得也。是名四依釋已總結。",
    "X39n0704_004:0226a23": "上辯四依。如是成下對後無礙以顯依成。如是成者",
    "X39n0704_004:0226a24": "牒前依行。說四無量顯其義者。指後無礙顯前成也。",
    "X39n0704_004:0226b01": "後四無礙知法廣多故名無量。非慈悲等。彼四無量",
    "X39n0704_004:0226b02": "顯此四依成就義也。良以就此依智之中分為後四。",
    "X39n0704_004:0226b03": "故得以彼顯此成矣。",
    "X39n0704_004:0226b04": "自下第三就人彰德。明此四依是佛所窮菩薩所解。",
    "X39n0704_004:0226b05": "初至方便明此四依佛所窮證。具足大師修慧所知",
    "X39n0704_004:0226b06": "一切四依。舉佛所知四依法也。諸佛如來是世大師。",
    "X39n0704_004:0226b07": "師德圓備故云具足。四依之法是佛所了。故云大師",
    "X39n0704_004:0226b08": "所知四依。平等方便明佛窮證。窮其實性名為平等。",
    "X39n0704_004:0226b09": "又復齊知亦名平等。隨相巧知稱曰方便。菩薩於彼",
    "X39n0704_004:0226b10": "皆明達者。明前四依菩薩解也。",
    "X39n0704_004:0226b11": "自下第二明四無礙。先問。後釋。釋中有三。一辯其相。",
    "X39n0704_004:0226b12": "二明無礙所知寬廣。三明此四攝智周盡。就初段中",
    "X39n0704_004:0226b13": "應先廣釋四無礙義。義如別章。文中初言於法章句",
    "X39n0704_004:0226b14": "修慧知者。知諸教法為法無礙。一切法相如實知二",
    "X39n0704_004:0226b15": "諦義自相同相為義無礙。一切法名修慧知者。知諸",
    "X39n0704_004:0226b16": "法名名辭無礙。一切種別修慧知者。辭中異知種種",
    "X39n0704_004:0226b17": "分別隨物心樂。名樂無礙。此等就前依智之中隨義",
    "X39n0704_004:0226b18": "分四。是故皆言修慧所知。如是四下明四無礙所知",
    "X39n0704_004:0226b19": "寬廣。如是無礙得五無量總以標舉。五中異知故名",
    "X39n0704_004:0226b20": "無量。知之善巧稱曰方便。下別顯之。陰者五陰。界謂",
    "X39n0704_004:0226b21": "十八界。入謂十二入。十二因緣名為緣起。因果是非",
    "X39n0704_004:0226b22": "名處非處。於此五中皆巧知也。此四行下明四無礙",
    "X39n0704_004:0226b23": "攝智周盡。初順。後反。於一切法能自覺者自行具也。",
    "X39n0704_004:0226b24": "為他顯者利他具也。此前順解。下反釋之。除之更無",
    "X39n0704_004:0226c01": "能自覺者。四無礙外無自利法。況餘顯示無利他法。",
    "X39n0704_004:0226c02": "自下第三明菩提具。先問。後釋。釋中初舉。次列兩名。",
    "X39n0704_004:0226c03": "後指前說。下辯優劣。",
    "X39n0704_004:0226c05": "地持論義記卷第四(之上)"
}