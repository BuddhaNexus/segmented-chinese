{
    "T54n2143_001:1288b03": "景教三威蒙度讚",
    "T54n2143_001:1288b05": "　無上諸天深敬歎　　大地重念普安和",
    "T54n2143_001:1288b06": "　人元真性蒙依止　　三才慈父阿羅訶",
    "T54n2143_001:1288b07": "　一切善眾至誠禮　　一切慧性稱讚歌",
    "T54n2143_001:1288b08": "　一切含真盡歸仰　　蒙聖慈光救離魔",
    "T54n2143_001:1288b09": "　難尋無及正真常　　慈父明子淨風王",
    "T54n2143_001:1288b10": "　於諸帝中為師帝　　於諸世尊為法皇",
    "T54n2143_001:1288b11": "　常居妙明無畔界　　光威盡察有界疆",
    "T54n2143_001:1288b12": "　自始無人嘗得見　　復以色見不可相",
    "T54n2143_001:1288b13": "　惟獨絕凝清淨德　　惟獨神威無等力",
    "T54n2143_001:1288b14": "　惟獨不轉儼然存　　眾善根本復無極",
    "T54n2143_001:1288b15": "　我今一切念慈恩　　歎彼妙樂照此國",
    "T54n2143_001:1288b16": "　彌施訶普尊大聖子　　廣度苦界救無億",
    "T54n2143_001:1288b17": "　常活命王慈喜羔　　大普耽苦不辭勞",
    "T54n2143_001:1288b18": "　願捨群生積重罪　　善護真性得無繇",
    "T54n2143_001:1288b19": "　聖子端任父右座　　其座復超無[曰/(勿*斤)]高",
    "T54n2143_001:1288b20": "　大師願彼乞眾請　　降栰使免火江漂",
    "T54n2143_001:1288b21": "　大師是我等慈父　　大師是我等聖主",
    "T54n2143_001:1288b22": "　大師是我等法王　　大師能為普救度",
    "T54n2143_001:1288b23": "　大師慧力助諸羸　　諸目瞻仰不暫移",
    "T54n2143_001:1288b24": "　復與枯燋降甘露　　所有蒙潤善根滋",
    "T54n2143_001:1288b25": "　大聖普尊彌施訶　　我歎慈父海藏慈",
    "T54n2143_001:1288b26": "　大聖謙及淨風性　　清凝法耳不思議",
    "T54n2143_001:1288b27": "大秦景教三威蒙度讚一卷"
}