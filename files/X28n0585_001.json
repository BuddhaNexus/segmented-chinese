{
    "X28n0585_001:0001a04": "記讀教。自以記遺忘。非謂傳乎人也。嘉定初。在佛隴。",
    "X28n0585_001:0001a05": "方草創。已有傳之者矣。東山南湖。傳之者又多。晚在",
    "X28n0585_001:0001a06": "天竺。隨講修飾。於經疏重言諸師異同則刪去。學者",
    "X28n0585_001:0001a07": "有請鋟木。以正舊傳。何如。曰可傳乎。",
    "X28n0585_001:0001a08": "寶祐四年春甲子天台晦巖法照",
    "X28n0585_001:0001a13": "　　法華三大部讀教記",
    "X28n0585_001:0001a15": "法華三大部讀教記目錄",
    "X28n0585_001:0001a17": "妙玄",
    "X28n0585_001:0001a18": "時教說五章議經體論",
    "X28n0585_001:0001a19": "第一卷",
    "X28n0585_001:0001a20": "普門子序章疏題玄文四序",
    "X28n0585_001:0001a21": "玄句聽次甘露門待絕二妙",
    "X28n0585_001:0001a22": "蓮華三喻附法觀法華教主",
    "X28n0585_001:0001a23": "華嚴三照梵王見淨不定教",
    "X28n0585_001:0001a24": "第二卷",
    "X28n0585_001:0001b01": "祕密教十二部經通別申論",
    "X28n0585_001:0001b02": "開權三經通別當分跨節",
    "X28n0585_001:0001b03": "三法通局",
    "X28n0585_001:0001b04": "第三卷",
    "X28n0585_001:0001b05": "十二因緣七種二諦三法解源",
    "X28n0585_001:0001b06": "翻宗立識教證別教接俗",
    "X28n0585_001:0001b07": "減緣行起修遮照",
    "X28n0585_001:0001b08": "第四卷",
    "X28n0585_001:0001b09": "十身舍那支佛借別名通",
    "X28n0585_001:0001b10": "如佛六種性三種意生身",
    "X28n0585_001:0001b11": "三藏菩薩斷惑",
    "X28n0585_001:0001b12": "第五卷",
    "X28n0585_001:0001b13": "十種境界大師位次六重本迹",
    "X28n0585_001:0001b14": "本迹比決四佛迹因四佛成道",
    "X28n0585_001:0001b15": "寂光有相偏圓權實三不退",
    "X28n0585_001:0001b16": "第六卷",
    "X28n0585_001:0001b17": "教體大小乘印二空",
    "X28n0585_001:0001b18": "別教縱橫懺重三藏教名",
    "X28n0585_001:0001b19": "性相二宗乞乳",
    "X28n0585_001:0001b20": "第七卷",
    "X28n0585_001:0001b21": "提謂經六因四緣楞伽制肉",
    "X28n0585_001:0001b22": "雙游華嚴教主涅槃五味",
    "X28n0585_001:0001b23": "通別五時方等授記十行橫學",
    "X28n0585_001:0001b24": "文句",
    "X28n0585_001:0001c01": "第八卷",
    "X28n0585_001:0001c02": "釋文句二字六難能開佛慧",
    "X28n0585_001:0001c03": "記釋委釋等科寄行約教",
    "X28n0585_001:0001c04": "觀心引證三寶",
    "X28n0585_001:0001c05": "第九卷",
    "X28n0585_001:0001c06": "結益三分所聞法體",
    "X28n0585_001:0001c07": "三疑結集法藏心王境觀",
    "X28n0585_001:0001c08": "第十卷",
    "X28n0585_001:0001c09": "聲聞無生鏡體半頭天眼",
    "X28n0585_001:0001c10": "第十一卷",
    "X28n0585_001:0001c11": "傳衣別教房宿三種佛界",
    "X28n0585_001:0001c12": "三界天主無量義經四伏難",
    "X28n0585_001:0001c13": "方便品題五濁體相",
    "X28n0585_001:0001c14": "第十二卷",
    "X28n0585_001:0001c15": "知法常無性佛種從緣起索車",
    "X28n0585_001:0001c16": "身子六心退四種緣集五人得菩提",
    "X28n0585_001:0001c17": "第十三卷",
    "X28n0585_001:0001c18": "齊探上下五分結無住本",
    "X28n0585_001:0001c19": "性類二種",
    "X28n0585_001:0001c20": "第十四卷",
    "X28n0585_001:0001c21": "舍利法華分身三變土田",
    "X28n0585_001:0001c22": "龍女成佛壽量四句品信開合",
    "X28n0585_001:0001c23": "六根盈縮文殊位次",
    "X28n0585_001:0001c24": "止觀",
    "X28n0585_001:0002a01": "止觀懸敘",
    "X28n0585_001:0002a02": "綱領定境說不思議境",
    "X28n0585_001:0002a03": "第十五卷",
    "X28n0585_001:0002a04": "祖承鶴林傳觀",
    "X28n0585_001:0002a05": "無情佛性置毒起教觀",
    "X28n0585_001:0002a06": "第十六卷",
    "X28n0585_001:0002a07": "燈炷六即四種三昧",
    "X28n0585_001:0002a08": "事理二觀三止名含中",
    "X28n0585_001:0002a09": "別教聞中",
    "X28n0585_001:0002a10": "第十七卷",
    "X28n0585_001:0002a11": "戒體別教修中所觀陰境",
    "X28n0585_001:0002a12": "第十八卷",
    "X28n0585_001:0002a13": "能觀十乘三千三境",
    "X28n0585_001:0002a14": "生生三無為家家",
    "X28n0585_001:0002a15": "般般圓斷得得",
    "X28n0585_001:0002a16": "諸部",
    "X28n0585_001:0002a17": "第十九卷",
    "X28n0585_001:0002a18": "光明定題事理二定信相位次",
    "X28n0585_001:0002a19": "三種懺法觀心觀佛安養教主",
    "X28n0585_001:0002a20": "定散二善",
    "X28n0585_001:0002a21": "第二十卷",
    "X28n0585_001:0002a22": "通相三觀料揀三土即寂光",
    "X28n0585_001:0002a23": "四土淨穢四外二境見見",
    "X28n0585_001:0002a24": "遣非習氣隨緣",
    "X28n0585_001:0002b01": "八相塵沙",
    "X28n0585_001:0002b03": "法華三大部讀教記目錄(終)",
    "X28n0585_001:0002b09": "玅玄(一)",
    "X28n0585_001:0002b10": "時教圖",
    "X28n0585_001:0003a01": "時教說",
    "X28n0585_001:0003a02": "時教者聖人之所以開後學也眾生無始背覺合塵",
    "X28n0585_001:0003a03": "吾佛哀而拯之甚閑而不亂故寢大施小彈斥淘汰",
    "X28n0585_001:0003a04": "終歸開顯而能事畢矣夫逗機設教莫越乎化儀詮",
    "X28n0585_001:0003a05": "理化物莫越乎化法化法所詮莫越乎真中二理真",
    "X28n0585_001:0003a06": "中二理莫越乎如來藏心此理此心一而二二而一",
    "X28n0585_001:0003a07": "也去佛既遠不有智者正出世之經為人道立教則",
    "X28n0585_001:0003a08": "光明種子或幾乎息矣捨時教無以傳聖人心學者",
    "X28n0585_001:0003a09": "當自時教始。",
    "X28n0585_001:0003a10": "五章議",
    "X28n0585_001:0003a11": "夫兩種五章皆果佛之法約教則約如來設教被機",
    "X28n0585_001:0003a12": "之相約行則約佛自行所得之法不作此解何分在",
    "X28n0585_001:0003a13": "纏能詮之名哉然則明佛自行所得之法意令學者",
    "X28n0585_001:0003a14": "聞名識體依體明宗宗成有用起教分別亦若是而",
    "X28n0585_001:0003a15": "已矣是則初心之人便得果佛五章作自己受用而",
    "X28n0585_001:0003a16": "佛世尊只先得我之五章者也問籤(五)(十六)言體宗用",
    "X28n0585_001:0003a17": "足者境體也行宗也智用也又云境即是體是法身",
    "X28n0585_001:0003a18": "智行是宗是用何耶曰境智行三對體宗用則宗對",
    "X28n0585_001:0003a19": "般若是智妙用對解脫是行妙取三德義便故若宗",
    "X28n0585_001:0003a20": "是因果以對行妙行始為因行終為果亦便也用是",
    "X28n0585_001:0003a21": "智用化物必智導含識對智妙亦便故知各從其義",
    "X28n0585_001:0003a22": "耳問凡釋首題須立五章何故戒疏但三涅槃二十",
    "X28n0585_001:0003a23": "五耶曰菩薩戒經既行部外又非一經之總目乃是",
    "X28n0585_001:0003a24": "什師誦出一品二卷中偏節戒法一卷別行於世稱",
    "X28n0585_001:0003b01": "菩薩戒經若一經之目應云梵網若一品之目應云",
    "X28n0585_001:0003b02": "心地經品之目須論五章戒本別行節者私安故不",
    "X28n0585_001:0003b03": "用也若涅槃者以順經文說三一圓融一攝一切故",
    "X28n0585_001:0003b04": "也如經云解脫之法亦非涅槃如來之身亦非涅槃",
    "X28n0585_001:0003b05": "摩訶般若亦非涅槃以此而知只是依經文圓詮三",
    "X28n0585_001:0003b06": "德故立二十五章雖諸經義具而無顯文故不立也。",
    "X28n0585_001:0003b07": "經體論",
    "X28n0585_001:0003b08": "法華經體唯一實相葢大雄氏自行究盡化他開顯",
    "X28n0585_001:0003b09": "之法點世相為常住即妄念以成真不順迷情獨取",
    "X28n0585_001:0003b10": "悟理實一部之指歸眾義之都會也然一實相無空",
    "X28n0585_001:0003b11": "假中之異故妙玄通釋標體則曰正指實相別釋顯",
    "X28n0585_001:0003b12": "體則曰即一實相印推原經文則曰諸法實相也唯",
    "X28n0585_001:0003b13": "佛究盡法體本融依正色心莫不全是但此體上具",
    "X28n0585_001:0003b14": "德而有三名當處絕待之謂中當處立法之謂假當",
    "X28n0585_001:0003b15": "處亡泯之謂空故引壽量非如非異雙照如異與二",
    "X28n0585_001:0003b16": "論四句皆顯三諦經曰如是相等三轉讀之即三諦",
    "X28n0585_001:0003b17": "也記主云當知如是相等即是轉釋諸法實相又此",
    "X28n0585_001:0003b18": "三諦以圓融故互具成九故釋籤簡曰空假即中中",
    "X28n0585_001:0003b19": "為經體中即空假亦指於中夫即一而論三圓具而",
    "X28n0585_001:0003b20": "成九故雖作圓具九三說只可作一實相著是知三",
    "X28n0585_001:0003b21": "法乃是體上之具德九法又是三法之圓融皆轉釋",
    "X28n0585_001:0003b22": "一實相之義且非正顯經體正顯經體只一實相云",
    "X28n0585_001:0003b23": "爾又應須知就經體言一切諸法此體收盡而此體",
    "X28n0585_001:0003b24": "外更無一法若有一法在此體外名魔事也妙經玄",
    "X28n0585_001:0003c01": "籤經體之意備求其說惟四明尊者得之言經體則",
    "X28n0585_001:0003c02": "曰心路絕處如彼圓伊當上一點絕思絕議非用非",
    "X28n0585_001:0003c03": "宗也言體德則曰而其性融一不定一如伊一點點",
    "X28n0585_001:0003c04": "不孤然故直法身非法身法身必具般若解脫也言",
    "X28n0585_001:0003c05": "互具則曰彼之四句不出三諦以圓融故三諦各三",
    "X28n0585_001:0003c06": "也若全此一實相經體而起經宗或起經用但名體",
    "X28n0585_001:0003c07": "宗用三義成合矣若全體禮體底體達而起宗本宗",
    "X28n0585_001:0003c08": "要宗助或起本用當用自在用義成離矣又何起修",
    "X28n0585_001:0003c09": "離合之辨哉余故曰經體明即具法相論離合。",
    "X28n0585_001:0003c16": "讀教記卷第一",
    "X28n0585_001:0003c18": "天台沙門　法照",
    "X28n0585_001:0003c19": "普門子序",
    "X28n0585_001:0003c20": "普門子序私科為三初四教下歎教在人二惟三",
    "X28n0585_001:0003c21": "下傳弘著述三普下謙己記時著述又二初廣敘",
    "X28n0585_001:0003c22": "傳弘二間者下的美著述又二初著述之艱二且",
    "X28n0585_001:0003c23": "法下籤訪之美。",
    "X28n0585_001:0003c24": "章疏題",
    "X28n0585_001:0004a01": "淨名玄一此經理致深遠言旨淵玄若但依文帖釋",
    "X28n0585_001:0004a02": "恐止事數而已一教宗極終自難量猶須略忖幽微",
    "X28n0585_001:0004a03": "顯不思議旨趣今輒於文前撰五重玄義。",
    "X28n0585_001:0004a04": "籤(一)(二)玄悟法華圓意者五義釋經統收五味故名為玄",
    "X28n0585_001:0004a05": "玅記(八)(廿九)略舉經題玄收一部。",
    "X28n0585_001:0004a06": "玅宗(上)(二)五重玄義本是經中所詮觀法大師預取解",
    "X28n0585_001:0004a07": "釋經題。",
    "X28n0585_001:0004a08": "別行玄記(上)(一)言玄義者能釋之義門也玄者幽微難",
    "X28n0585_001:0004a09": "見之稱義者深有所以也斯葢大師以三昧力徹法",
    "X28n0585_001:0004a10": "性際深見今品人法之意也應知名等五義皆悉幽",
    "X28n0585_001:0004a11": "微七方便人智莫能見。",
    "X28n0585_001:0004a12": "光明句記(二)(二十)玄義者文選云睿哲玄覽注云玄通",
    "X28n0585_001:0004a13": "也謂離文通示其義故曰玄義。",
    "X28n0585_001:0004a14": "玄之一字四明玅宗別行記約所釋得名與淨名",
    "X28n0585_001:0004a15": "玄同光明記約能釋得名與荊溪合然準妙宗之",
    "X28n0585_001:0004a16": "文則覽所釋為能釋也文句二字當亦然故妙樂",
    "X28n0585_001:0004a17": "云文謂文字一部始終句謂句逗義通長短則一",
    "X28n0585_001:0004a18": "部文字始終句逗指經明矣光明記踵此說但就",
    "X28n0585_001:0004a19": "能釋而言謙辭耳問諸部題名曰玄義曰文句曰",
    "X28n0585_001:0004a20": "疏者何曰精微云疏是通名玄句是別目如妙玄",
    "X28n0585_001:0004a21": "文句等從別單題若淨名玄疏別行義疏等乃通",
    "X28n0585_001:0004a22": "別雙題或單從通名則觀經疏等是也。",
    "X28n0585_001:0004a23": "指歸鈔(一)(一)云一家言教解題與釋文各部者則名",
    "X28n0585_001:0004a24": "有玄義文句之異其合為一部者則總題曰疏如",
    "X28n0585_001:0004b01": "淨名疏觀經疏之例也(文)涅槃稱疏此乃新意非",
    "X28n0585_001:0004b02": "舊題名問法華疏題名文句與教體三假文身句",
    "X28n0585_001:0004b03": "身同異云何北峰師曰體相是同用與少異同稱",
    "X28n0585_001:0004b04": "文句屬三假中二體相同也故妙樂釋文句二字",
    "X28n0585_001:0004b05": "牒唯識文而例同之用與異者此是題名彼是教",
    "X28n0585_001:0004b06": "體一不同也題屬一經彼通諸教二不同也題就",
    "X28n0585_001:0004b07": "色立教體通聲三不同也問妙樂云此亦不論色",
    "X28n0585_001:0004b08": "行等體亦之一字對何文下耶曰唯識云文即是",
    "X28n0585_001:0004b09": "字句詮差別俱舍云牟尼說法蘊數有八十千彼",
    "X28n0585_001:0004b10": "體語或名是色行蘊攝今題云文句非但不可唯",
    "X28n0585_001:0004b11": "識一實三假亦不同於俱舍攝色行體也編次玄",
    "X28n0585_001:0004b12": "句疏于後。",
    "X28n0585_001:0004b13": "解題&;法華玄義&;釋文&;法華文句&;題文&;觀經疏&;",
    "X28n0585_001:0004b14": "光明玄義&;光明文句&;&;",
    "X28n0585_001:0004b15": "觀音玄義&;觀音義疏&;三請觀音疏&;",
    "X28n0585_001:0004b16": "淨名玄義&;淨名疏&;&;",
    "X28n0585_001:0004b17": "涅槃玄&;涅槃疏&;菩薩戒疏&;",
    "X28n0585_001:0004b18": "光明記(一)(一)文句者文即經文句謂章句亦句逗也即",
    "X28n0585_001:0004b19": "以章句節其經文令其詮旨各有分齊故荊溪云以",
    "X28n0585_001:0004b20": "由釋題大義委悉故至經文但粗分章段題云文句",
    "X28n0585_001:0004b21": "良由於此然立此二字葢謙辭耳若觀釋經大義非",
    "X28n0585_001:0004b22": "少。",
    "X28n0585_001:0004b23": "新記云文句二字是經文經句大師消文節句攬所",
    "X28n0585_001:0004b24": "釋為能釋。",
    "X28n0585_001:0004c01": "玄文四序",
    "X28n0585_001:0004c02": "北峰曰玄文四序一總序既是章安私記緣起理",
    "X28n0585_001:0004c03": "合居初二序王大師將釋五重玄義先以一序序",
    "X28n0585_001:0004c04": "經首題王起眾文之始三私序王大師雖序經始",
    "X28n0585_001:0004c05": "末且從其義章安從說故復重釋四玄文本序正",
    "X28n0585_001:0004c06": "序玄文此四序安布次第也竊詳章安總序與私",
    "X28n0585_001:0004c07": "序王則大師說玄時未有也大師將說五重玄義",
    "X28n0585_001:0004c08": "先覽五義別為序王以釋經名令知經名通冠本",
    "X28n0585_001:0004c09": "迹次作本序正序玄文章安私序乃因大師序王",
    "X28n0585_001:0004c10": "但序經題義含五章未明經文亦具五章故重作",
    "X28n0585_001:0004c11": "私序而釋成之惟總序緣起乃最後作也問別行",
    "X28n0585_001:0004c12": "經序為是談玄之序為是別時講經之序若云經",
    "X28n0585_001:0004c13": "序何云正序玄文若云序玄何云別行經序曰荊",
    "X28n0585_001:0004c14": "溪兩云正序玄文的是玄序而名經序者對玄文",
    "X28n0585_001:0004c15": "本序得名也荊溪因見玄文自有本序又見章安",
    "X28n0585_001:0004c16": "釋云葢序王者序經玄意故科此別釋經名為別",
    "X28n0585_001:0004c17": "行經序行訓作也問序王與本序顯釋五章之名",
    "X28n0585_001:0004c18": "荊溪何云似但釋名而已曰記主見大師於經字",
    "X28n0585_001:0004c19": "前著蕩化等語故知似但釋名爾却科蕩化為探",
    "X28n0585_001:0004c20": "取經旨舊云別行與本序則能釋所釋異一章五",
    "X28n0585_001:0004c21": "章異。",
    "X28n0585_001:0004c22": "玄句聽次",
    "X28n0585_001:0004c23": "玄序云昔於建業始聽經文次在江陵奉蒙玄義。",
    "X28n0585_001:0004c24": "玅樂(一)江陵稟受玄旨建業方聽經文。",
    "X28n0585_001:0005a01": "妙樂引證一徧記難如玄序云云語雖倒置事則",
    "X28n0585_001:0005a02": "無殊葢作文法也近人以方訓始艸庵謂之文誤",
    "X28n0585_001:0005a03": "者非。",
    "X28n0585_001:0005a04": "甘露門",
    "X28n0585_001:0005a05": "玄(一)(一)知甘露門之在茲。",
    "X28n0585_001:0005a06": "籤(一)(三)實相常住如天甘露是不死之藥今釋玅法能",
    "X28n0585_001:0005a07": "通實相故名為門。",
    "X28n0585_001:0005a08": "句(一)(二)今明娑婆國土音聲佛事則甘露門開",
    "X28n0585_001:0005a09": "記(一)(九)則甘露門開者則言乃表唯聲益故實相為甘",
    "X28n0585_001:0005a10": "露諸教為其門門無開閉理非通塞此土入者不假",
    "X28n0585_001:0005a11": "餘塵由之通理故曰門開。",
    "X28n0585_001:0005a12": "問籤文云玅法為能通門玅樂何云諸教為其門",
    "X28n0585_001:0005a13": "耶曰玅樂因釋此土聲教入道故云諸教為門籤",
    "X28n0585_001:0005a14": "文釋經首題故云妙法為門要知開顯諸教即玅",
    "X28n0585_001:0005a15": "法也。",
    "X28n0585_001:0005a16": "待絕二玅",
    "X28n0585_001:0005a17": "玄(一)(一)所言妙者妙名不可思議也。",
    "X28n0585_001:0005a18": "籤(一)(三)初釋妙者但舉一不思議則已簡於可思議也",
    "X28n0585_001:0005a19": "彼止觀為成觀故乃以相待為可思議麤唯一絕待",
    "X28n0585_001:0005a20": "為不思議妙今則不爾圓中約時待絕俱妙餘味約",
    "X28n0585_001:0005a21": "部或妙或麤若前三教時之與部一向為麤至法華",
    "X28n0585_001:0005a22": "被開方稱為妙止觀相待義似於別故判為麤今此",
    "X28n0585_001:0005a23": "妙名兼於本迹彼文妙觀獨在於圓雖異而同細尋",
    "X28n0585_001:0005a24": "可了下文廣釋不俟多云。",
    "X28n0585_001:0005b01": "輔行(三上)(二)今法華唯具二妙所謂待絕所言待者唯",
    "X28n0585_001:0005b02": "有待麤成妙更無待妙成麤若以迹望本亦可互形",
    "X28n0585_001:0005b03": "若以部望部一向唯妙今約法華迹理復置互形所",
    "X28n0585_001:0005b04": "以玄文待絕俱稱為妙故以部教相望復有橫豎望",
    "X28n0585_001:0005b05": "前四時名為豎待圓望三教名為橫待此文既依法",
    "X28n0585_001:0005b06": "華經意而釋名等大槩準彼相待是麤義當待麤論",
    "X28n0585_001:0005b07": "妙絕待是妙義當開麤論妙此二亦名廢麤開麤故",
    "X28n0585_001:0005b08": "法華中唯論二妙更無非待非絕之名彼為判教故",
    "X28n0585_001:0005b09": "待之與絕同稱為妙今此相待則判為麤唯明絕觀",
    "X28n0585_001:0005b10": "無部可待則無豎待無教可望名無橫待故唯一絕",
    "X28n0585_001:0005b11": "以為能詮雖立相待以顯絕待尚無於絕何待之",
    "X28n0585_001:0005b12": "有。",
    "X28n0585_001:0005b13": "玄(二)(十二)若破麤顯妙即用上相待妙若開麤顯妙即",
    "X28n0585_001:0005b14": "用上絕待妙。",
    "X28n0585_001:0005b15": "玄(二)(九)一相待二絕待此經唯論二妙更無非絕非待",
    "X28n0585_001:0005b16": "之文若更作者絕何惑顯何理故不更論也。",
    "X28n0585_001:0005b17": "籤(二)(卅一)既云此經當知妙題兼此二義故使今釋諸",
    "X28n0585_001:0005b18": "妙以二冠初故迹門十妙一一妙中開多科目無不",
    "X28n0585_001:0005b19": "二釋言更無非待非絕等者理性實是非待非絕祇",
    "X28n0585_001:0005b20": "向待絕約理論二不同雙非二邊更有中道之理恐",
    "X28n0585_001:0005b21": "有人疑應更別有雙非絕待之理故便釋云文理俱",
    "X28n0585_001:0005b22": "無此待絕理已破無明已顯中道故知雙非無復所",
    "X28n0585_001:0005b23": "顯故云破何惑等。",
    "X28n0585_001:0005b24": "玄(二)(九)今待麤妙者待半字為麤明滿字為妙亦是常",
    "X28n0585_001:0005c01": "無常大小相待為麤妙也淨名云說法不有亦不無",
    "X28n0585_001:0005c02": "以因緣故諸法生即是明滿字也始坐佛樹力降魔",
    "X28n0585_001:0005c03": "得甘露滅覺道成即提昔之半待出於滿也般若云",
    "X28n0585_001:0005c04": "於閻浮提見第二法輪轉亦是對鹿苑為第一待般",
    "X28n0585_001:0005c05": "若為第二也涅槃云昔於波羅柰初轉法輪今於尸",
    "X28n0585_001:0005c06": "城復轉法輪眾經皆共以鹿苑為半為小為麤待此",
    "X28n0585_001:0005c07": "明滿大妙其義是同今法華明昔於波羅柰轉四諦",
    "X28n0585_001:0005c08": "法輪五眾之生滅今復轉最妙無上之法輪此亦待",
    "X28n0585_001:0005c09": "鹿苑為麤法華為妙妙義皆同待麤亦等文義在此",
    "X28n0585_001:0005c10": "也(云云)二絕待明妙者為四一隨情三假法起若入",
    "X28n0585_001:0005c11": "真諦待對即絕故身子云吾聞解脫之中無有言說",
    "X28n0585_001:0005c12": "此三藏經中絕待意也二若隨理三假一切世間皆",
    "X28n0585_001:0005c13": "如幻化即事而真無有一事而非真者更待何物為",
    "X28n0585_001:0005c14": "不真耶望彼三藏絕還不絕即事而真乃是絕待此",
    "X28n0585_001:0005c15": "通教絕待也三別教若起望即真之絕還是世諦何",
    "X28n0585_001:0005c16": "者非大涅槃猶是生死世諦絕還有待若入別教中",
    "X28n0585_001:0005c17": "道待則絕矣四圓教若起說無分別法即邊而中無",
    "X28n0585_001:0005c18": "非佛法亡泯清淨豈更佛法待於佛法如來法界故",
    "X28n0585_001:0005c19": "出法界外無復有法可相形比待誰為麤形誰得妙",
    "X28n0585_001:0005c20": "無所可待亦無所絕不知何名強言為絕。",
    "X28n0585_001:0005c21": "籤(二)(卅一)初文意者今家即以三教為滿故對三藏為",
    "X28n0585_001:0005c22": "半簡之(云云)所以重敘前諸經者明今經相待不應",
    "X28n0585_001:0005c23": "對三教文亦且同諸教所待故亦指鹿苑而為所待",
    "X28n0585_001:0005c24": "結中意者一往以所待之麤對圓為能待之妙(云云)",
    "X28n0585_001:0006a01": "釋絕待中為七(云云)初文約教顯圓問若明絕待祇",
    "X28n0585_001:0006a02": "應但一何故開四以四相形與待何別答若相待中",
    "X28n0585_001:0006a03": "展轉明妙前麤猶存今論絕待絕前諸麤無可形待",
    "X28n0585_001:0006a04": "又所以漸明四種絕者為知圓絕極妙無過前三被",
    "X28n0585_001:0006a05": "絕圓外無法細消文意各有深致(云云)意但且論展",
    "X28n0585_001:0006a06": "轉相望以明諸絕顯於圓教無復能絕(云云)次豈更",
    "X28n0585_001:0006a07": "下明絕待相狀明法界體一無復形待待誰為麤等",
    "X28n0585_001:0006a08": "者明無能待能即是妙法外無法待誰麤妙無所可",
    "X28n0585_001:0006a09": "待等者明無所絕所即是麤法外無法故無所絕(云",
    "X28n0585_001:0006a10": "云)不可以相待示不可以絕待示待絕俱絕故名滅",
    "X28n0585_001:0006a11": "待滅絕。",
    "X28n0585_001:0006a12": "玄(二)(十一)用是兩妙妙上三法眾生之法亦具二妙稱",
    "X28n0585_001:0006a13": "之為妙佛法心法亦具二妙稱之為妙。",
    "X28n0585_001:0006a14": "籤(二)(卅四)次二妙妙上三法者欲明三妙在於法華方",
    "X28n0585_001:0006a15": "得稱妙故須二妙以妙三法故諸味中雖有圓融全",
    "X28n0585_001:0006a16": "無二妙三被妙已故三即妙故上文云此妙即法此",
    "X28n0585_001:0006a17": "法即妙故得三法皆具於十成三十妙良由於此問",
    "X28n0585_001:0006a18": "向釋妙云待絕俱絕方名為絕今何以言待絕二耶",
    "X28n0585_001:0006a19": "答前明絕待故須俱絕今述經意故須雙明經意雖",
    "X28n0585_001:0006a20": "雙理無異趣以此俱絕對前稱待所待未會會方名",
    "X28n0585_001:0006a21": "絕是故此部得二妙名。",
    "X28n0585_001:0006a22": "籤(六)(九)又若不論待無以明絕若明待已即指所待是",
    "X28n0585_001:0006a23": "於能絕亦絕方名為絕。",
    "X28n0585_001:0006a24": "相待論判絕待論開即諸文判麤玅開麤玅也相",
    "X28n0585_001:0006b01": "待者待麤而論妙能待之義在於法華絕待者絕",
    "X28n0585_001:0006b02": "相待之麤妙而論妙亦絕能待之妙而論妙亦在",
    "X28n0585_001:0006b03": "法華舊謂相待是施權義非也。",
    "X28n0585_001:0006b04": "蓮華三喻",
    "X28n0585_001:0006b05": "玄(一)(一)一為蓮故華譬為實施權文云知第一寂滅以",
    "X28n0585_001:0006b06": "方便力故雖示種種道其實為佛乘二華敷譬開權",
    "X28n0585_001:0006b07": "蓮現譬顯實文云開方便門示真實相三華落譬廢",
    "X28n0585_001:0006b08": "權蓮成譬立實文云正直捨方便但說無上道。",
    "X28n0585_001:0006b09": "籤(一)(四)妙法不出權實故蓮以譬實華以喻權(云云)若",
    "X28n0585_001:0006b10": "非蓮華無以顯於妙法故也(云云)為蓮故華者約時",
    "X28n0585_001:0006b11": "且寄華嚴頓後而說頓中之別理實教權且置未論",
    "X28n0585_001:0006b12": "鹿苑施小方等般若已為開廢而作方便如此說者",
    "X28n0585_001:0006b13": "且在於小若約教者通前四時三教皆權二乘唯在",
    "X28n0585_001:0006b14": "法華菩薩處處得入而今文引且從引小小難引故",
    "X28n0585_001:0006b15": "故寄說之(云云)次明開者指實為權權掩於實名方",
    "X28n0585_001:0006b16": "便門閉今指權為實於權見實名方便門開(云云)第",
    "X28n0585_001:0006b17": "三廢者捨是廢之別名開已俱實無權可論義當於",
    "X28n0585_001:0006b18": "廢權轉為實所廢體亡(云云)若爾開廢何別答約法",
    "X28n0585_001:0006b19": "乃開時即廢約喻必義須先開若爾法喻差違何成",
    "X28n0585_001:0006b20": "喻法答據理似與喻有違據事似先開後廢如先示",
    "X28n0585_001:0006b21": "方便即是真實既識實已永不用權若約理者開廢",
    "X28n0585_001:0006b22": "俱時開時已廢故也。",
    "X28n0585_001:0006b23": "玄(一)(四)為蓮故華華實具足可喻即實而權又華開蓮",
    "X28n0585_001:0006b24": "現可喻即權而實又華落蓮成蓮成亦落可喻非權",
    "X28n0585_001:0006c01": "非實。",
    "X28n0585_001:0006c02": "籤(一)(十二)華實具足等者為蓮故華華掩於實為實施",
    "X28n0585_001:0006c03": "權實在權內體復不異故云即實而權機熟須開開",
    "X28n0585_001:0006c04": "彼能覆情怖近果名之為覆袥彼近謂名之為開開",
    "X28n0585_001:0006c05": "何所開即彼能覆又華落蓮成等者華落譬非權蓮",
    "X28n0585_001:0006c06": "落譬非實開已即廢時無異途開教行人理同一理",
    "X28n0585_001:0006c07": "故故實立已同冥三德故知三德不當權實。",
    "X28n0585_001:0006c08": "玄(七)(六)復次為十妙故開出十麤如為蓮故華意在於",
    "X28n0585_001:0006c09": "蓮(云云)又華開蓮現譬開十麤顯十妙則無復十麤",
    "X28n0585_001:0006c10": "唯一大事不可思議境界乃至利益。",
    "X28n0585_001:0006c11": "玄(五)(十六)昔權蘊實如華含蓮開權顯實如華開蓮現",
    "X28n0585_001:0006c12": "離此華已無別更蓮離此麤已無別更妙何須破麤",
    "X28n0585_001:0006c13": "往妙但開權位即顯妙位也。",
    "X28n0585_001:0006c14": "玄(一)(十一)問華以喻權權是小乘之法則不應破於艸",
    "X28n0585_001:0006c15": "菴艸菴既破何得以華喻權答小乘是化佗之權是",
    "X28n0585_001:0006c16": "故須破今明自行之權故以華喻耳。",
    "X28n0585_001:0006c17": "籤(一)(廿九)答小乘是化佗乃至喻耳者且約初說小隔",
    "X28n0585_001:0006c18": "於大是故云破以大破之故云須破自行即是體內",
    "X28n0585_001:0006c19": "之權故以華喻然化佗之權據佛本意並屬自行又",
    "X28n0585_001:0006c20": "初約施權故屬化佗今論開權故屬自行施開被緣",
    "X28n0585_001:0006c21": "其理不二。",
    "X28n0585_001:0006c22": "北峰曰蓮華喻法約佛意說以喻一代施化之意",
    "X28n0585_001:0006c23": "如來為實施權意在於實如為蓮故華華本含蓮",
    "X28n0585_001:0006c24": "正喻同體但眾生權中有實華含於蓮是故開顯",
    "X28n0585_001:0007a01": "令知據眾生不知則不名蓮華正是開艸華為蓮",
    "X28n0585_001:0007a02": "華但今蓮華喻佛施化之意故不論艸華也如玄",
    "X28n0585_001:0007a03": "(七)(廿六)一華生必有於蓮為蓮而華蓮不可見此譬",
    "X28n0585_001:0007a04": "約實明權意在於實無能知者文云我意難可測",
    "X28n0585_001:0007a05": "無能發問者(文)既云意在於實而眾生不知故須",
    "X28n0585_001:0007a06": "開也又復須知雖喻佛意無非玅法若從所喻權",
    "X28n0585_001:0007a07": "法當體但空但中不能即實亦可譬麤故云昔本",
    "X28n0585_001:0007a08": "隱實如華含蓮又云為十妙故開出十麤如為蓮",
    "X28n0585_001:0007a09": "故華等即此義也詳玄籤意小乘是化佗之權正",
    "X28n0585_001:0007a10": "如前玄多華一果等此約在昔當分喻桃李艸華",
    "X28n0585_001:0007a11": "也今明自行之權故以蓮華為喻然化他之權據",
    "X28n0585_001:0007a12": "佛本意並屬自行此據佛意喻蓮華也又云初約",
    "X28n0585_001:0007a13": "施權屬化佗今論開權屬自行此又約施權喻艸",
    "X28n0585_001:0007a14": "華開權喻蓮華是則施權隔實如艸華故須破開",
    "X28n0585_001:0007a15": "權即實如蓮華故須顯今明開權即玅及以佛意",
    "X28n0585_001:0007a16": "故以蓮華為喻也。",
    "X28n0585_001:0007a17": "附法觀",
    "X28n0585_001:0007a18": "玅玄(一)(三)觀心即聞即行起精進心故。",
    "X28n0585_001:0007a19": "籤(一)(九)觀心者隨聞一句攝事成理不待觀境方名修觀。",
    "X28n0585_001:0007a20": "玅玄(一)(十一)六明觀心者(云云)心如幻燄但有名字名",
    "X28n0585_001:0007a21": "之為心適言其有不見色質適言其無復起慮想不",
    "X28n0585_001:0007a22": "可以有無思度故故名心為妙妙心可軌稱之為法",
    "X28n0585_001:0007a23": "心法非因非果能如理觀即辨因果是名蓮華由一",
    "X28n0585_001:0007a24": "心成觀亦轉教餘心名之為經。",
    "X28n0585_001:0007b01": "籤(一)(卅一)由一心等者研一剎那既成觀已即以此觀",
    "X28n0585_001:0007b02": "復觀後心後心成觀所復成能後後相續名教餘心",
    "X28n0585_001:0007b03": "經是被下之教故觀下惑名經。",
    "X28n0585_001:0007b04": "四明十義書破立甚精此乃玅玄一部觀心式樣",
    "X28n0585_001:0007b05": "十不二門指要鈔廣此說耳。",
    "X28n0585_001:0007b06": "法華教主",
    "X28n0585_001:0007b07": "玅玄(一)(五)今經體者體化他之權實即是自行之權實",
    "X28n0585_001:0007b08": "如垢衣內身實是長者。",
    "X28n0585_001:0007b09": "籤(一)(十四)初文即是開丈六垢衣垢衣正是示為小乘",
    "X28n0585_001:0007b10": "化他權實今開即是同體權實瓔珞長者。",
    "X28n0585_001:0007b11": "此章安師私謂經體開權之文四明玅宗立法華",
    "X28n0585_001:0007b12": "身是尊特佛引為誠證的示開權絕待妙故決了",
    "X28n0585_001:0007b13": "聲聞法是諸經之王開麤即妙妙外無麤是故得",
    "X28n0585_001:0007b14": "云瓔珞長者看解謗書淨覺神智皆不及也。",
    "X28n0585_001:0007b15": "華嚴三照",
    "X28n0585_001:0007b16": "玅玄(一)(六)云何分別(云云)。",
    "X28n0585_001:0007b17": "釋籤(一)(十六)初文五味者還約華嚴日照三譬開為五",
    "X28n0585_001:0007b18": "味問應還取涅槃本文何以却取華嚴文耶非但數",
    "X28n0585_001:0007b19": "不相當亦恐文意各別答涅槃五味轉變而祇是一",
    "X28n0585_001:0007b20": "乳華嚴三照不同而祇是一日今演華嚴平地之譬",
    "X28n0585_001:0007b21": "以對涅槃後之三味數雖不等其義宛齊又涅槃以",
    "X28n0585_001:0007b22": "牛譬佛乳從牛出譬佛初說大乳出已後其味轉變",
    "X28n0585_001:0007b23": "猶成分譬故此下文義立五味皆從牛出未若華嚴",
    "X28n0585_001:0007b24": "日譬於佛光譬說教日無緣慈非出而出眾機所扣",
    "X28n0585_001:0007c01": "非照而照故使高山幽谷平地不同同稟教光終歸",
    "X28n0585_001:0007c02": "等照故用兩經二義相成。",
    "X28n0585_001:0007c03": "別行疏(下)(十二)降神母胎即示兩相。",
    "X28n0585_001:0007c04": "記(下)(十四)問華嚴頓後方施小化譬如窮子急追不至",
    "X28n0585_001:0007c05": "徐語方來前頓後漸其義善成今那忽云降神母胎",
    "X28n0585_001:0007c06": "即示兩相答諸文所論初頓次漸葢是化儀施設之",
    "X28n0585_001:0007c07": "語今此所說大小雙應終歸一乘方盡鑑機始末之",
    "X28n0585_001:0007c08": "事如方便品思無大機念欲息化諸佛勸諭方施小",
    "X28n0585_001:0007c09": "乘次文却云無量劫來讚涅槃法生死永盡我常是",
    "X28n0585_001:0007c10": "說是故思機然後施小此等之說皆是儀式不可據",
    "X28n0585_001:0007c11": "此以難今文預鑑羣機原始要終度物之意也。",
    "X28n0585_001:0007c12": "句(六)(十九)今明勝應應菩薩即盧舍那尊特身大機所",
    "X28n0585_001:0007c13": "扣者也劣應應小乘丈六弊衣小機所扣者也。",
    "X28n0585_001:0007c14": "別行疏記(下)(十四)彼經預敘一代始終故立譬云猶如",
    "X28n0585_001:0007c15": "日出先照高山次照幽谷後照平地今家義開平地",
    "X28n0585_001:0007c16": "為三對於涅槃五種牛味高山大機能感頓教日光",
    "X28n0585_001:0007c17": "先照即有次第及不次第見佛性也若涅槃中譬從",
    "X28n0585_001:0007c18": "牛出乳次第五味則對一代五時教味次第相生。",
    "X28n0585_001:0007c19": "孤山論衡記云華嚴有三照之說涅槃有五味之談",
    "X28n0585_001:0007c20": "華嚴既居最初涅槃仍居最後乃始終之二義也。",
    "X28n0585_001:0007c21": "疑者曰華嚴預敘一代則是預借法華莫不以法",
    "X28n0585_001:0007c22": "華為所施耶當知預敘之言乃是約佛意判釋所",
    "X28n0585_001:0007c23": "以得云先照等也不可以化儀為妨。",
    "X28n0585_001:0007c24": "梵王見淨",
    "X28n0585_001:0008a01": "玅玄(一)(六)見有淨穢。",
    "X28n0585_001:0008a02": "釋籤(一)(十七)見淨如梵王見穢如身子。",
    "X28n0585_001:0008a03": "淨名經(上)(七)爾時螺髻梵王語舍利弗勿作是念謂此",
    "X28n0585_001:0008a04": "佛土以為不淨所以者何我見釋迦牟尼佛土清淨",
    "X28n0585_001:0008a05": "譬如自在天宮舍利言我見此土丘陵坑坎荊棘沙",
    "X28n0585_001:0008a06": "礫土石諸山穢惡充滿。",
    "X28n0585_001:0008a07": "淨名疏(三)(十二)埀裕記(四)(四)有前四種罪障者界內有為",
    "X28n0585_001:0008a08": "緣集障界內塵沙障界外塵沙障界外無明障而此",
    "X28n0585_001:0008a09": "四障障於四淨故知身子具四種障身子雖除惡有",
    "X28n0585_001:0008a10": "為集然由有於淨有為集不依佛慧故使於垢不能",
    "X28n0585_001:0008a11": "見淨是故四淨悉皆不見。",
    "X28n0585_001:0008a12": "玅樂(二)(廿八)別譯阿含第六廣明諸梵來下第八第十",
    "X28n0585_001:0008a13": "一廣明諸天讚佛諸天若來並同人形第四云梵王",
    "X28n0585_001:0008a14": "來禮佛佛入火光三昧不能得前因往瞿伽離門喚",
    "X28n0585_001:0008a15": "之瞿伽離問誰喚答梵王又問佛記汝得阿那含耶",
    "X28n0585_001:0008a16": "答如是又問阿那含名為不來汝何以來梵王言如",
    "X28n0585_001:0008a17": "是之人不應與語故知一同人法還有違情而誡伽",
    "X28n0585_001:0008a18": "離(云云)既為一代請法輪主請大則大請小則小。",
    "X28n0585_001:0008a19": "梵王為一代請法之主故在大則大在小則小所",
    "X28n0585_001:0008a20": "以依佛慧見土清淨也。",
    "X28n0585_001:0008a21": "不定教",
    "X28n0585_001:0008a22": "玄(一)(七)雖高山頓說不動寂場而游化鹿苑雖說四諦",
    "X28n0585_001:0008a23": "生滅而不妨不生不滅雖為菩薩說佛境界而有二",
    "X28n0585_001:0008a24": "乘智斷雖五人證果不妨八萬諸天獲無生忍當知",
    "X28n0585_001:0008b01": "即頓而漸即漸而頓大經云或時說深或時說淺應",
    "X28n0585_001:0008b02": "問即遮應遮即問一時一說一念之中備有不定不",
    "X28n0585_001:0008b03": "同舊義專判一部味味中悉如此此乃顯露不定。",
    "X28n0585_001:0008b04": "籤(一)(廿一)初文者此指華嚴不動不離而升而遊者此",
    "X28n0585_001:0008b05": "指頓後漸初不動於頓而施漸化(云云)雖轉四諦指",
    "X28n0585_001:0008b06": "鹿苑此指雖施漸化而不起於頓此二味既然諸味",
    "X28n0585_001:0008b07": "準此雖為菩薩指方等般若彼二時中俱有小果新",
    "X28n0585_001:0008b08": "得舊得如常所明雖五人證界不妨八萬諸天獲無",
    "X28n0585_001:0008b09": "生忍此重指漸初對般若說前文約法此中約人得",
    "X28n0585_001:0008b10": "果不同證法不定應引大論顯密法輪義釋此中意",
    "X28n0585_001:0008b11": "故大論六十五云於閻浮提見第二法輪轉初轉法",
    "X28n0585_001:0008b12": "輪八萬諸天得無生忍陳如得初果今轉法輪無量",
    "X28n0585_001:0008b13": "諸天得無生忍今轉似初轉問初轉少今轉多云何",
    "X28n0585_001:0008b14": "以大喻小而言似耶答諸佛有二種法輪一者顯二",
    "X28n0585_001:0008b15": "者密初轉聲聞見八萬及一人諸菩薩見無量阿僧",
    "X28n0585_001:0008b16": "祇人得二乘無量阿僧祇人得無生忍無量阿僧祇",
    "X28n0585_001:0008b17": "人發無上道心行六波羅蜜阿僧祇人得初地乃至",
    "X28n0585_001:0008b18": "十地一生補處坐道場是名為密故知初見八萬一",
    "X28n0585_001:0008b19": "人屬顯露攝祕密者如次明之(云云)次引大經證中",
    "X28n0585_001:0008b20": "云或時說深或時說淺等名不定者以由彼此互相",
    "X28n0585_001:0008b21": "知故若祕密者即如下文互不相知是故名密不定",
    "X28n0585_001:0008b22": "與祕並皆不出同聽異聞故名為即(云云)問此與方",
    "X28n0585_001:0008b23": "等恐畏歡喜等為有何別答不定徧前四味若直語",
    "X28n0585_001:0008b24": "方等但彈斥而已既以身土令物殊途正當不定(云",
    "X28n0585_001:0008c01": "云)言味味者乳中則約圓別相對以辨不定酪中教",
    "X28n0585_001:0008c02": "門雖無二別乃與八萬對辨不定生熟二酥三四對",
    "X28n0585_001:0008c03": "辨其意可見。",
    "X28n0585_001:0008c04": "按玄籤文有二義自雖高下釋相是約部豎明次",
    "X28n0585_001:0008c05": "味味下結是約教橫辨或問淨名佛以一音演說",
    "X28n0585_001:0008c06": "法眾生隨類各得解四教義引證顯露定教四教",
    "X28n0585_001:0008c07": "儀引明不定教淨名記云佛以一音等是祕密義",
    "X28n0585_001:0008c08": "如此不同者何曰經意多含徧證無礙只一梵音",
    "X28n0585_001:0008c09": "演說取共相見聞之義證定教取得益不同證不",
    "X28n0585_001:0008c10": "定教取如來神光遮覆彼彼互不相知明祕密。",
    "X28n0585_001:0008c12": "讀教記卷第一"
}