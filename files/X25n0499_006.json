{
    "X25n0499_006:0650c01": "金剛般若波羅蜜經懸判疏鈔卷之六",
    "X25n0499_006:0650c02": "勅建西天寺武林後學沙門性起述",
    "X25n0499_006:0650c03": "△六宗趣通局。文三。初標列。",
    "X25n0499_006:0650c04": "第六宗趣通局者。夫語之所尚曰宗。宗之所歸曰趣。",
    "X25n0499_006:0650c05": "鈔。宗者。崇也。故云所尚。亦云尊也。尊者。主也。宗歸",
    "X25n0499_006:0650c06": "曰趣。趣者趨也。以吾人之所趨向故。清凉云。亡軀",
    "X25n0499_006:0650c07": "得其死所。竭思有其所歸。故曰。不論是何等法門。",
    "X25n0499_006:0650c08": "乃我之所崇。即我之所尊。而為歸向趣故。故佛一",
    "X25n0499_006:0650c09": "代時教。總以因緣為宗趣耳。故舍利弗習外道時。",
    "X25n0499_006:0650c10": "路遇馬勝比邱。問曰。汝師以何為宗。答曰。以因緣",
    "X25n0499_006:0650c11": "為宗。又復問之。尊者即答偈曰。諸法從緣生。諸法",
    "X25n0499_006:0650c12": "從緣滅。我佛大沙門。常作如是說。又中論云。空假",
    "X25n0499_006:0650c13": "中三觀。總以因緣而為宗。主趣向義故。故論云。因",
    "X25n0499_006:0650c14": "緣所生法。我說即是空。亦名為假名。亦名中道義。",
    "X25n0499_006:0650c15": "即以因緣為宗。以空假中三觀為趣。所謂一空一",
    "X25n0499_006:0650c16": "切空。一假一切假。一中一切中故。△二開列章。文",
    "X25n0499_006:0650c17": "四。初標列名教。",
    "X25n0499_006:0650c18": "先明其通。後明其別。",
    "X25n0499_006:0650c19": "△二轉釋名義。分十。一我法俱有宗二。初列名。",
    "X25n0499_006:0650c20": "第一我法俱有宗。謂犢子等部。或少一分。",
    "X25n0499_006:0650c21": "鈔。夫論一代聖教。不出十宗。大意其中前四。俱屬",
    "X25n0499_006:0650c22": "小乘。次五六二宗。通大小乘。後四宗。惟一乘。又前",
    "X25n0499_006:0650c23": "六宗。通十八部。并上座部。及大眾部。今初。上座部",
    "X25n0499_006:0650c24": "中。如來涅槃三百年後。轉名說一切有部。又三百",
    "X25n0499_006:0651a01": "年後。從一切有部流出犢子部。次又三百年後。從",
    "X25n0499_006:0651a02": "犢子部。流出四部。一名法上部．二名賢胄部．三名",
    "X25n0499_006:0651a03": "正量部．四密林山部。後次第三百年後。還從一切",
    "X25n0499_006:0651a04": "有部。流出化地部。又一百年後。從化地部出二部。",
    "X25n0499_006:0651a05": "一名本末經部。一名法藏部。次又三百年後。出飲",
    "X25n0499_006:0651a06": "光部。次又四年後。出雪山部。今上座部。轉名說一",
    "X25n0499_006:0651a07": "切有部為本。分二類各五為末。本末合成十一部。",
    "X25n0499_006:0651a08": "因上座部。轉名一切有部。流出十部。皆從如來滅",
    "X25n0499_006:0651a09": "度。一千四百零四年中。而流出故。○二大眾部中",
    "X25n0499_006:0651a10": "分八部。次如來二百年出第一名一說部。次又二",
    "X25n0499_006:0651a11": "百年出第二名說出世部。次又二百年後第三名",
    "X25n0499_006:0651a12": "鷄胤部。四名多聞部。五說假部。六名多山部。七名",
    "X25n0499_006:0651a13": "西山部。八名北山部。又大眾部為本。八部為末。是",
    "X25n0499_006:0651a14": "為兩次本末。合成名義。為二十部。今我清凉祖意。",
    "X25n0499_006:0651a15": "將本末十八部及二部中義旨。判分六宗。屬大小",
    "X25n0499_006:0651a16": "乘故。故文殊大士問經云。十八及本二。皆從大乘",
    "X25n0499_006:0651a17": "出。無是亦無非。我說未來起。故佛住世時。文殊即",
    "X25n0499_006:0651a18": "記當來之事。疏或少一分者。謂犢子部等五部。俱",
    "X25n0499_006:0651a19": "計我法而立宗故。向下第二科中詳釋。今云等者。",
    "X25n0499_006:0651a20": "等取根本經部。不等取末經部。根本經部者。原從",
    "X25n0499_006:0651a21": "說一切有部流出。又從化地部中。一百年後流出",
    "X25n0499_006:0651a22": "末經部。又將根本經部并末經部合成一部。名本",
    "X25n0499_006:0651a23": "末經部。故單等取本經部義。即本末經部中一半",
    "X25n0499_006:0651a24": "耳。故疏云或少一分。△二立我法俱有宗所以三。",
    "X25n0499_006:0651b01": "初正彼計立二。初立三聚。",
    "X25n0499_006:0651b02": "彼立三聚。一有為。二無為。三非二聚。非二即我。",
    "X25n0499_006:0651b03": "鈔。一有為聚。二無為聚。三非有為非無為聚。大意",
    "X25n0499_006:0651b04": "掃除二邊。非有非無處。計立為我。△次立五法藏。",
    "X25n0499_006:0651b05": "又立五法藏。謂三世(過去現在未來)為三。無為為四。第五不",
    "X25n0499_006:0651b06": "可說藏我在其中。以不可說有為及無為故。是為三",
    "X25n0499_006:0651b07": "聚五法藏者。",
    "X25n0499_006:0651b08": "鈔。初標．次釋．後結。謂有．無二為徧三世故。又此有．",
    "X25n0499_006:0651b09": "無二為。在三世中不可得故。彼宗以不可得中。計",
    "X25n0499_006:0651b10": "立為我。△二立我所以。",
    "X25n0499_006:0651b11": "大意為雙遣有為及無為。故云不可說等。離二邊故。",
    "X25n0499_006:0651b12": "立為我意。",
    "X25n0499_006:0651b13": "鈔。大意下立我所以。因雙遣有．無。離二邊故不可",
    "X25n0499_006:0651b14": "說也。以不可說中而有我意。△三出彼宗過。",
    "X25n0499_006:0651b15": "然此一部。諸部論師共推不受。呼為附佛法外道。所",
    "X25n0499_006:0651b16": "計雖殊。皆立我故。",
    "X25n0499_006:0651b17": "鈔。然此一部下破也。謂西天九十五種十一師等。",
    "X25n0499_006:0651b18": "因計有我。故成外道。而佛法中。佛說一代聖教皆",
    "X25n0499_006:0651b19": "破有我。故計立我者。是生死根本。云何今佛法中",
    "X25n0499_006:0651b20": "而立我者。豈非是附佛法中之外道乎。疏所計雖",
    "X25n0499_006:0651b21": "殊。皆立我故者。正出彼過意。皆徧犢子等五部義",
    "X25n0499_006:0651b22": "故。△二。法有我無宗二。初出部名。",
    "X25n0499_006:0651b23": "二法有我無宗。謂薩多部等。",
    "X25n0499_006:0651b24": "鈔。薩多婆等者。即說一切有部。二雪山部。即是上",
    "X25n0499_006:0651c01": "座本部宗輪出。論中義。又多同說一切有部。故亦",
    "X25n0499_006:0651c02": "等取上座部也。三多聞部宗輪出。其中餘義。多同",
    "X25n0499_006:0651c03": "一切有部。並不立我計法實有。故是三全部而言",
    "X25n0499_006:0651c04": "等者。等取化地部。末計少分耳。△二立法有我無",
    "X25n0499_006:0651c05": "宗。所以三。初正彼立宗。",
    "X25n0499_006:0651c06": "彼立諸法不離色心。或立三世無為。或分五類。皆無",
    "X25n0499_006:0651c07": "有我。以無我故。異外道計。",
    "X25n0499_006:0651c08": "鈔。彼立諸法。即五蘊六入十二處十八界等。不離",
    "X25n0499_006:0651c09": "色心二法。於色心等法。各各推求誰為我者。誰為",
    "X25n0499_006:0651c10": "主者。即忽然而得生空觀也。及無為自性尚不可",
    "X25n0499_006:0651c11": "得。何處而立我者。故云實無有法也。或立三世無",
    "X25n0499_006:0651c12": "為者。即化地中少分義。云過去未來。並皆實有。亦",
    "X25n0499_006:0651c13": "有中一切法。所知所識。各無自性。故名一切法無",
    "X25n0499_006:0651c14": "我。疎或分五類。即上三世及無為法不可說藏。前",
    "X25n0499_006:0651c15": "立有我。今不計我。了無我故。故疏云。以無我故。異",
    "X25n0499_006:0651c16": "外道計。所以勝前宗部。不立我也。△二出無我除",
    "X25n0499_006:0651c17": "過二。初立因緣正破。",
    "X25n0499_006:0651c18": "又於有為之中。立正因緣。以破外道邪因及無因故。",
    "X25n0499_006:0651c19": "鈔。於有為中立正因緣者。佛於大小乘教。不離因",
    "X25n0499_006:0651c20": "緣。言因緣者。即一切有為色心等法也。故圭峯大",
    "X25n0499_006:0651c21": "師云。夫因緣者有二。一內．二外。外因緣者。謂水土",
    "X25n0499_006:0651c22": "人時。而芽得生。泥團輪繩水火陶師。而器得成。內",
    "X25n0499_006:0651c23": "因緣者。外由內變。本末相収。為一緣起。故佛教從",
    "X25n0499_006:0651c24": "淺至深說一切法。不出因緣二字。然有四重。一因",
    "X25n0499_006:0652a01": "緣故。故生死成壞。涅槃云。我觀諸行無常。云何知",
    "X25n0499_006:0652a02": "耶。以因緣故。二因緣故即空。謂不自生(若自生者。種子不因",
    "X25n0499_006:0652a03": "他力而成故)。不他生(若他生者。何待種子而生)。不共生(若共生者。即自他多果過",
    "X25n0499_006:0652a04": "之生)。不無因生(若無因。云何成立一切果也)。三因緣故即假。如鏡",
    "X25n0499_006:0652a05": "像水月之流。緣會不得不現。四因緣故即中。若言",
    "X25n0499_006:0652a06": "不從因緣生。即是定有定無。墮斷．常見。故中論云。",
    "X25n0499_006:0652a07": "因緣所生法。我說即是空。亦名為假名。亦名中道",
    "X25n0499_006:0652a08": "義。是以立正因緣。以破外道。邪因無因。所謂自然",
    "X25n0499_006:0652a09": "為因。能生萬物。即是邪因。謂此五糓不因他力而",
    "X25n0499_006:0652a10": "成就故。又人不修而自成故。所謂無因者。即謂萬",
    "X25n0499_006:0652a11": "物自然初生。如鶴之白。如烏之黑。即是無因。故妄",
    "X25n0499_006:0652a12": "計虗空微塵性等。而以無因為生。無因為果。若計",
    "X25n0499_006:0652a13": "自然及無因生。乃成大過。豈人不教。而自善也。△",
    "X25n0499_006:0652a14": "次計邪無二因為本。",
    "X25n0499_006:0652a15": "然西域九十五種外道。或是邪因。或是無因等。而為",
    "X25n0499_006:0652a16": "世間及涅槃體。",
    "X25n0499_006:0652a17": "鈔。西域九十五種不出十一論師。所云外道者。心",
    "X25n0499_006:0652a18": "遊道外。以不了自性妄計自然無因。而為世出世",
    "X25n0499_006:0652a19": "間本。故名外道。今出其名。令學者不可不知。○一",
    "X25n0499_006:0652a20": "數論師。計冥初生(即二十五諦法數。從冥諦而生。名數論師。如華嚴玄談中說)。",
    "X25n0499_006:0652a21": "○二衛世師。計六句和合(六句者。一實．二德．三業．四大有．五同異．六和合。",
    "X25n0499_006:0652a22": "為六句義耳)。○三塗灰師。計自在天生萬物。○四圍陀",
    "X25n0499_006:0652a23": "師。計那羅延天生四姓。○五茶論師。計本際生。○",
    "X25n0499_006:0652a24": "六時敬師。計物從時生。○七方論師。計方生人。人",
    "X25n0499_006:0652b01": "生天地。○八路伽師。計色心二法皆極微作。○九",
    "X25n0499_006:0652b02": "目力師。計虗空為萬物因。○十宿作論師。計苦樂",
    "X25n0499_006:0652b03": "隨業生。○十一兼因師。計自在天生。△三引疏正",
    "X25n0499_006:0652b04": "破。",
    "X25n0499_006:0652b05": "清凉云。以不知三界由吾自心。從癡有愛。流轉無窮。",
    "X25n0499_006:0652b06": "迷正因緣。故異計紛然。安知因緣。性空妙有。中百等",
    "X25n0499_006:0652b07": "論。亦廣破之。",
    "X25n0499_006:0652b08": "鈔。以不知三界下。引清凉大疏。破無因及邪因故。",
    "X25n0499_006:0652b09": "謂不知欲界．色界及無色界。皆從自心中。流出動",
    "X25n0499_006:0652b10": "業(即欲界有漏善惡而成就故也)。不動業(即修有漏禪定而成就不動業)。現行熏",
    "X25n0499_006:0652b11": "入第八識心中。成種為因。而招當報有漏三界。欲",
    "X25n0499_006:0652b12": "界色界無色界異熱之果。故唯識頌云。無始時來",
    "X25n0499_006:0652b13": "界。一切法等依。由此有諸趣。及涅槃證得。解曰。界",
    "X25n0499_006:0652b14": "者因也。謂無始時來。一類相續種子。而生現行。成",
    "X25n0499_006:0652b15": "一切法等。由此而有三善三惡趣道。異熱果故及",
    "X25n0499_006:0652b16": "修戒定慧等。而證得涅槃。世出世間果也。豈同外",
    "X25n0499_006:0652b17": "道。或以邪因及無因等。迷正因緣異計紛然者乎。",
    "X25n0499_006:0652b18": "故云不知云云耳。△三結破。",
    "X25n0499_006:0652b19": "是知佛法之淺淺。已破外道之深深。",
    "X25n0499_006:0652b20": "鈔。小乘論中。立生滅因緣之旨。尚以破之。況終頓",
    "X25n0499_006:0652b21": "圓。三教之旨。而不破哉。△三法無來去宗二。初出",
    "X25n0499_006:0652b22": "部名。",
    "X25n0499_006:0652b23": "三法無來去宗。謂大眾部等。",
    "X25n0499_006:0652b24": "鈔。出部名者。一大眾部．三鷄胤部．四制多山部．五",
    "X25n0499_006:0652c01": "西山部．六北山部．七法藏部．八飲光部。今云大眾",
    "X25n0499_006:0652c02": "部等者。等下六部半義故。所云半者。又等取化地",
    "X25n0499_006:0652c03": "部中。一少分耳。△二立彼宗義所以。",
    "X25n0499_006:0652c04": "說有現在及無為耳。其過未之法。體用俱無。",
    "X25n0499_006:0652c05": "△四現通假實宗二。初出部名。",
    "X25n0499_006:0652c06": "四現通假實宗。謂說假部等。",
    "X25n0499_006:0652c07": "鈔。一全分。一少分。一全即說假部。一少分即末經",
    "X25n0499_006:0652c08": "部。其成實論師。先是數論弟子。以所造為能造。後",
    "X25n0499_006:0652c09": "出家時入佛法中。即經部攝故。△二立彼宗意。",
    "X25n0499_006:0652c10": "謂就前現在之中法。在蘊為實。在界為假。其成實論",
    "X25n0499_006:0652c11": "經師。即斯類故。",
    "X25n0499_006:0652c12": "鈔。現在法者。即真俗二諦。不離假實。蘊門明義是",
    "X25n0499_006:0652c13": "實。實者積聚故。界處門者明義是假。假者體假積",
    "X25n0499_006:0652c14": "聚故。其成實論者。即少分末經部義。△五俗妄真",
    "X25n0499_006:0652c15": "實宗二。初出部名。",
    "X25n0499_006:0652c16": "五俗妄真實宗。即出世部等。",
    "X25n0499_006:0652c17": "△次立彼宗意。",
    "X25n0499_006:0652c18": "謂世俗是假。以虗妄故。出世是真。非虗妄故。",
    "X25n0499_006:0652c19": "△六諸法但名宗二。初出部名。",
    "X25n0499_006:0652c20": "六諸法但名宗。謂一說部等。",
    "X25n0499_006:0652c21": "△次立彼宗意。",
    "X25n0499_006:0652c22": "云一切我法。但有假名。無有實體故。",
    "X25n0499_006:0652c23": "鈔。中論云。若有世間。即有出世間。既無世間。何用",
    "X25n0499_006:0652c24": "出世間等。故出世間。亦假名耳。無實體故。以上六",
    "X25n0499_006:0653a01": "宗通大小乘故。△七三性空有宗。",
    "X25n0499_006:0653a02": "七三性空有宗。謂徧計是空。依他圓成是有。",
    "X25n0499_006:0653a03": "鈔。三性空有下。徧計虗妄。是空觀。依他是假觀。圓",
    "X25n0499_006:0653a04": "成是中觀。又遍計情有理無。依他。相有性無。圓成。",
    "X25n0499_006:0653a05": "理有情無。又徧計純相。圓成純性。斯即法相宗義。",
    "X25n0499_006:0653a06": "若約法性宗義。了妄即真。以相即性故。△八真空",
    "X25n0499_006:0653a07": "絕相宗。",
    "X25n0499_006:0653a08": "八真空絕相宗。謂心境兩忘。直顯體故。",
    "X25n0499_006:0653a09": "鈔。法無相想。思則亂生。故不隨智見。離心境故。坐",
    "X25n0499_006:0653a10": "斷有無。超現量故。觸處逢真。照體獨立故。△九空",
    "X25n0499_006:0653a11": "有無礙宗。",
    "X25n0499_006:0653a12": "九空有無礙宗。謂互融雙絕而不礙兩存。真如隨緣。",
    "X25n0499_006:0653a13": "具恒沙德故。",
    "X25n0499_006:0653a14": "鈔。九空有無礙宗下。立雙遮雙照方成德性宗義。",
    "X25n0499_006:0653a15": "互融者。謂有即是即空之有。空即是即有之空。語",
    "X25n0499_006:0653a16": "空。必攝於有。語有。必攝於空。故曰互融。言雙絕者。",
    "X25n0499_006:0653a17": "有即空。故有絕。空即有。故空絕。言不礙兩存者。不",
    "X25n0499_006:0653a18": "壞空有相。故有即空而不泯。空即有而不忘。真如",
    "X25n0499_006:0653a19": "隨緣具恒沙德者。由有不礙於空。空不礙於有。空",
    "X25n0499_006:0653a20": "有無礙。離即離非。雙照雙遮。是為真俗圓融。性相",
    "X25n0499_006:0653a21": "如如。不二而二。二而不二。名不可思議德也。故香",
    "X25n0499_006:0653a22": "林大祖和尚云。一色無邊際。紅蓮到處開。分明離",
    "X25n0499_006:0653a23": "取捨。那更有安排。端的無餘事。香風時送來。又溈",
    "X25n0499_006:0653a24": "山師云。聞聲見色。盖是尋常。這邊那邊。應用不缺。",
    "X25n0499_006:0653b01": "即空有無礙圓宗之旨耳。△十圓融具德宗。",
    "X25n0499_006:0653b02": "十圓融具德宗。謂事事無礙。主伴具足無盡。無盡自",
    "X25n0499_006:0653b03": "在故。以後後之旨深於前前故。",
    "X25n0499_006:0653b04": "鈔。圓融具德者。謂一為無量。無量為一。一地即攝",
    "X25n0499_006:0653b05": "一切諸地功德。此有四句。一一即一切。二一切即",
    "X25n0499_006:0653b06": "一。三一即一。四一切即一切。又則一句中。容有四",
    "X25n0499_006:0653b07": "句義旨。如一切諸地。如是乃至無量。依正凡聖心",
    "X25n0499_006:0653b08": "境法門。莫不皆然耳。故名圓融具德。自在宗義。△",
    "X25n0499_006:0653b09": "三料揀。",
    "X25n0499_006:0653b10": "前四唯小乘。五六通大小。後四唯大。七即法相宗。八",
    "X25n0499_006:0653b11": "即無相宗。後二宗即法性宗。又七即始教。八即頓教。",
    "X25n0499_006:0653b12": "九即終教。十即是圓教。",
    "X25n0499_006:0653b13": "△四攝其所歸二。初攝屬諸宗二。初有該無屬。",
    "X25n0499_006:0653b14": "今此經者。謂前六宗。但有所該。無其所屬。即如破相",
    "X25n0499_006:0653b15": "顯性。破相即妄。顯性即真。一切法等。但有假名。即該",
    "X25n0499_006:0653b16": "前故。",
    "X25n0499_006:0653b17": "鈔。經云。佛問須菩提云。可以三十二相見如來否。",
    "X25n0499_006:0653b18": "不也。世尊。不可以三十二相得見如來等文。非一。",
    "X25n0499_006:0653b19": "斯諸文義。皆以一切法等。但有假名。破相顯性。故",
    "X25n0499_006:0653b20": "該前六宗文旨。△二正屬所該四。初屬法相宗。",
    "X25n0499_006:0653b21": "又此經除徧計性。我法二執。依他不有。圓成不無。即",
    "X25n0499_006:0653b22": "含法相宗義。",
    "X25n0499_006:0653b23": "鈔。經云。凡所有相。皆是虗妄。即掃徧計性也。又云。",
    "X25n0499_006:0653b24": "若見諸相非相。即依他性也。即見如來等。即圓成",
    "X25n0499_006:0653c01": "實性也。其文非一故。△二屬法性宗。",
    "X25n0499_006:0653c02": "又示三性(徧計．依他．圓成三性)三無性等。即色即空。即空即色。",
    "X25n0499_006:0653c03": "故云。是法平等。無有高下。是名阿耨菩提。即終教宗。",
    "X25n0499_006:0653c04": "如法華經中。平等大慧教菩薩法故。",
    "X25n0499_006:0653c05": "△三屬頓教宗。",
    "X25n0499_006:0653c06": "又即俗非真。即真非俗。非真非俗。離性離相。言語道",
    "X25n0499_006:0653c07": "斷。心行處滅。乃至無有少法可得。是名阿耨菩提。即",
    "X25n0499_006:0653c08": "頓教宗義。",
    "X25n0499_006:0653c09": "鈔。即俗非真者。真不可得故。即真非俗者。俗不可",
    "X25n0499_006:0653c10": "得故。是故真俗皆不可得。則廓然無寄。一念不生。",
    "X25n0499_006:0653c11": "即名為佛。是故不說法相。惟辨真性等。即頓教中",
    "X25n0499_006:0653c12": "義耳。△四攝屬圓宗。",
    "X25n0499_006:0653c13": "後十圓融具德宗者。雖未全攝。亦少分攝故。如前第",
    "X25n0499_006:0653c14": "五教體淺深中辨。恐煩不引。",
    "X25n0499_006:0653c15": "△二本宗四。初二師所立。",
    "X25n0499_006:0653c16": "若依圭峰大師所判者。以文字般若為宗。以觀照實",
    "X25n0499_006:0653c17": "相為趣。或以無住為宗。以斷疑生信為趣。",
    "X25n0499_006:0653c18": "鈔。前是圭峰師立。後宗泐大師立。△二和會二宗。",
    "X25n0499_006:0653c19": "評曰。以無住為宗。即前圭峯義故。謂住而不住。即實",
    "X25n0499_006:0653c20": "相般若。妙體常寂故。不住而住。即文字觀照般若。不",
    "X25n0499_006:0653c21": "彰而自彰故。",
    "X25n0499_006:0653c22": "△三自評恐謬。",
    "X25n0499_006:0653c23": "以予之意。以破相顯性為宗。以觀照實相為趣。文中",
    "X25n0499_006:0653c24": "有段段非相遮義。故云破相。又云即見如來等。是顯",
    "X25n0499_006:0654a01": "性義。又應作如是觀。不取于相。如如不動。如來者。即",
    "X25n0499_006:0654a02": "諸法如義。是觀照實相。而為其趣也。",
    "X25n0499_006:0654a03": "△四證後師不謬前旨。",
    "X25n0499_006:0654a04": "今三宗評論無住之宗亦為正義。經云。以應無所住",
    "X25n0499_006:0654a05": "而生其心。乃諸經之綱領。三藏之本源。故六祖聞之。",
    "X25n0499_006:0654a06": "豁然大悟。諸佛心印。菩薩依止。是以一即三。三即一",
    "X25n0499_006:0654a07": "者。無二法故。",
    "X25n0499_006:0654a08": "△三總結。",
    "X25n0499_006:0654a09": "以上第六宗趣通局一科已竟。",
    "X25n0499_006:0654a11": "金剛般若波羅蜜經懸判疏鈔卷之六"
}