{
    "X09n0240_079:0284b20": "大方廣佛華嚴經綱要卷第七十九",
    "X09n0240_079:0284b21": "于闐國三藏沙門實叉難陀 譯經",
    "X09n0240_079:0284b22": "清涼山大華嚴寺沙門澄觀 疏義",
    "X09n0240_079:0284b23": "明匡山法雲寺憨山沙門德清提挈",
    "X09n0240_079:0284b24": "入法界品第三十九之二十",
    "X09n0240_079:0284c01": "[0284c01] 爾時善財童子。恭敬右繞彌勒菩薩摩訶薩已而白",
    "X09n0240_079:0284c02": "之言。唯願大聖。開樓閣門令我得入。時彌勒菩薩前",
    "X09n0240_079:0284c03": "詣樓閣彈指出聲其門即開。命善財入。善財心喜。入",
    "X09n0240_079:0284c04": "已還閉。見其樓閣廣博無量同於&#x8657;空。阿僧祇寶以",
    "X09n0240_079:0284c05": "為其地。阿僧祇宮殿。阿僧祇門闥。阿僧祇&#x7255;牖。阿僧",
    "X09n0240_079:0284c06": "祇階陛。阿僧祇欄楯。阿僧祇道路皆七寶成。阿僧祇",
    "X09n0240_079:0284c07": "幡。阿僧祇幢。阿僧祇蓋周迴間列。阿僧祇眾寶瓔珞。",
    "X09n0240_079:0284c08": "阿僧祇真珠瓔珞。阿僧祇赤真珠瓔珞。阿僧祇師子",
    "X09n0240_079:0284c09": "珠瓔珞處處垂下。阿僧祇半月。阿僧祇繒帶。阿僧祇",
    "X09n0240_079:0284c10": "寶網以為嚴飾。阿僧祇寶鐸風動成音。散阿僧祇天",
    "X09n0240_079:0284c11": "諸雜華。懸阿僧祇天寶鬘帶。嚴阿僧祇眾寶香爐。雨",
    "X09n0240_079:0284c12": "阿僧祇細末金屑。懸阿僧祇寶鏡。然阿僧祇寶燈。布",
    "X09n0240_079:0284c13": "阿僧祇寶衣。列阿僧祇寶帳。設阿僧祇寶座。阿僧祇",
    "X09n0240_079:0284c14": "寶繒以敷座上。阿僧祇閻浮檀金童女像。阿僧祇雜",
    "X09n0240_079:0284c15": "寶諸形像。阿僧祇妙寶菩薩像處處充&#x5FA7;。阿僧祇眾",
    "X09n0240_079:0284c16": "鳥出和雅音。阿僧祇寶優&#x9262;羅華。阿僧祇寶波頭摩",
    "X09n0240_079:0284c17": "華。阿僧祇寶拘物頭華。阿僧祇寶芬陀利華以為莊",
    "X09n0240_079:0284c18": "嚴。阿僧祇寶樹次第行列。阿僧祇摩尼寶放大光明。",
    "X09n0240_079:0284c19": "如是等無量阿僧祇諸莊嚴具以為莊嚴。又見其中",
    "X09n0240_079:0284c20": "有無量百千諸妙樓閣。一一嚴飾悉如上說。廣博嚴",
    "X09n0240_079:0284c21": "麗皆同&#x8657;空不相障礙亦無雜亂。善財童子於一處",
    "X09n0240_079:0284c22": "中見一切處。一切諸處悉如是見。爾時善財童子見",
    "X09n0240_079:0284c23": "毗盧遮那莊嚴藏樓閣如是種種不可思議自在境",
    "X09n0240_079:0284c24": "界。生大歡喜踊躍無量。身心柔&#x8F2D;。離一切想。除一切",
    "X09n0240_079:0285a01": "障。滅一切惑。所見不忘。所聞能憶。所思不亂。入於無",
    "X09n0240_079:0285a02": "礙解脫之門。普運其心。普見一切。普申敬禮。纔始稽",
    "X09n0240_079:0285a03": "首以彌勒菩薩威神之力。自見其身&#x5FA7;在一切諸樓",
    "X09n0240_079:0285a04": "閣中。具見種種不可思議自在境界。所謂或見彌勒",
    "X09n0240_079:0285a05": "菩薩初發無上菩提心時如是名字。如是種族。如是",
    "X09n0240_079:0285a06": "善友之所開悟。令其種植如是善根。住如是壽。在如",
    "X09n0240_079:0285a07": "是劫值如是佛。處於如是莊嚴剎土修如是行。發如",
    "X09n0240_079:0285a08": "是願。彼諸如來如是眾會。如是壽命。經爾許時親近",
    "X09n0240_079:0285a09": "供養悉皆明見。或見彌勒最初證得慈心三昧從是",
    "X09n0240_079:0285a10": "已來號為慈氏。或見彌勒修諸妙行成滿一切諸波",
    "X09n0240_079:0285a11": "羅蜜。或見得忍。或見住地。或見成就清淨國土。或現",
    "X09n0240_079:0285a12": "護持如來正教。為大法師得無生忍。某時某處某如",
    "X09n0240_079:0285a13": "來所受於無上菩提之記。或見彌勒為轉輪王勸諸",
    "X09n0240_079:0285a14": "眾生住十善道。或為護世饒益眾生。或為釋天訶責",
    "X09n0240_079:0285a15": "五欲。或為燄摩天王讚不放逸。或為兜率天王稱歎",
    "X09n0240_079:0285a16": "一生菩薩功德。或為化樂天王為諸天眾現諸菩薩",
    "X09n0240_079:0285a17": "變化莊嚴。或為他化自在天王為諸天眾演說一切",
    "X09n0240_079:0285a18": "諸佛之法。或作魔王說一切法皆悉無常。或為梵王",
    "X09n0240_079:0285a19": "說諸禪定無量喜樂。或為阿修羅王入大智海了法",
    "X09n0240_079:0285a20": "如幻為其眾會常演說法斷除一切憍慢醉&#x6160;。或復",
    "X09n0240_079:0285a21": "見其處閻羅界放大光明救地獄苦。或見在於餓鬼",
    "X09n0240_079:0285a22": "之處施諸飲食濟彼饑渴。或見在於畜生之道種種",
    "X09n0240_079:0285a23": "方便調伏眾生。或復見為護世天王眾會說法。或復",
    "X09n0240_079:0285a24": "見為忉利天王眾會說法。或復見為燄摩天王眾會",
    "X09n0240_079:0285b01": "說法。或復見為兜率天王眾會說法。或復見為化樂",
    "X09n0240_079:0285b02": "天王眾會說法。或復見為他化自在天王眾會說法。",
    "X09n0240_079:0285b03": "或復見為大梵王眾會說法。或復見為龍王眾會說",
    "X09n0240_079:0285b04": "法。或復見為夜叉羅剎王眾會說法。或復見為乾闥",
    "X09n0240_079:0285b05": "婆緊那羅王眾會說法。或復見為阿修羅陀那婆王",
    "X09n0240_079:0285b06": "眾會說法。或復見為迦樓羅摩&#x777A;羅伽王眾會說法。",
    "X09n0240_079:0285b07": "或復見為其餘一切人非人等眾會說法。或復見為",
    "X09n0240_079:0285b08": "聲聞眾會說法。或復見為緣覺眾會說法。或復見為",
    "X09n0240_079:0285b09": "初發心乃至一生所繫已灌頂者諸菩薩眾而演說",
    "X09n0240_079:0285b10": "法。或見讚說初地乃至十地所有功德。或見讚說滿",
    "X09n0240_079:0285b11": "足一切諸波羅蜜。或見讚說入諸忍門。或見讚說諸",
    "X09n0240_079:0285b12": "大三昧門。或見讚說甚深解脫門。或見讚說諸禪三",
    "X09n0240_079:0285b13": "昧神通境界。或見讚說諸菩薩行。或見讚說諸大誓",
    "X09n0240_079:0285b14": "願。或見與諸同行菩薩讚說世間資生工巧種種方",
    "X09n0240_079:0285b15": "便利眾生事。或見與諸一生菩薩讚說一切佛灌頂",
    "X09n0240_079:0285b16": "門。或見彌勒於百千年經行讀誦書寫經卷勤求觀",
    "X09n0240_079:0285b17": "察為眾說法。或入諸禪四無量心。或入&#x5FA7;處及諸解",
    "X09n0240_079:0285b18": "脫。或入三昧以方便力現諸神變。或見諸菩薩入變",
    "X09n0240_079:0285b19": "化三昧各於其身一一毛孔出於一切變化身雲。或",
    "X09n0240_079:0285b20": "見出天眾身雲。或見出龍眾身雲。或見出夜叉乾闥",
    "X09n0240_079:0285b21": "婆緊那羅阿修羅迦樓羅摩&#x777A;羅伽。釋梵護世。轉輪",
    "X09n0240_079:0285b22": "聖王。小王王子。大臣官屬。長者居士身雲。或見出聲",
    "X09n0240_079:0285b23": "聞緣覺及諸菩薩如來身雲。或見出一切眾生身雲。",
    "X09n0240_079:0285b24": "或見出妙音讚諸菩薩種種法門。所謂讚說菩提心",
    "X09n0240_079:0285c01": "功德門。讚說檀波羅蜜乃至智波羅蜜功德門。讚說",
    "X09n0240_079:0285c02": "諸攝諸禪諸無量心。及諸三昧三摩&#x9262;底。諸通諸明。",
    "X09n0240_079:0285c03": "總持辯才。諸諦諸智。止觀。解脫。諸緣。諸依。諸說法門。",
    "X09n0240_079:0285c04": "讚說念處正勤神足根力七菩提分八聖道分。諸聲",
    "X09n0240_079:0285c05": "聞乘諸獨覺乘諸菩薩乘。諸地諸忍。諸行諸願。如是",
    "X09n0240_079:0285c06": "等一切諸功德門。或復於中見諸如來大眾圍繞。亦",
    "X09n0240_079:0285c07": "見其佛生處種姓。身形壽命。剎劫名號。說法利益。教",
    "X09n0240_079:0285c08": "住久近。乃至所有道場眾會種種不同悉皆明見。又",
    "X09n0240_079:0285c09": "復於彼莊嚴藏內諸樓閣中。見一樓閣高廣嚴飾最上",
    "X09n0240_079:0285c10": "無比。於中悉見三千世界百億四天下百億兜率陀",
    "X09n0240_079:0285c11": "天一一皆有彌勒菩薩降神誕生。釋梵天王捧持頂",
    "X09n0240_079:0285c12": "戴。遊行七步觀察十方大師子吼。現為童子居處宮",
    "X09n0240_079:0285c13": "殿遊戲園苑。為一切智出家苦行。示受乳糜往詣道",
    "X09n0240_079:0285c14": "場。降伏諸魔成等正覺。觀菩提樹。梵王勸請轉正法",
    "X09n0240_079:0285c15": "輪。升天宮殿而演說法。劫數壽量眾會莊嚴。所淨國",
    "X09n0240_079:0285c16": "土所修行願。教化成熟眾生方便。分布舍利住持教",
    "X09n0240_079:0285c17": "法皆悉不同。爾時善財自見其身在彼一切諸如來",
    "X09n0240_079:0285c18": "所。亦見於彼一切眾會一切佛事憶持不忘通達無",
    "X09n0240_079:0285c19": "礙。復聞一切諸樓閣內寶網鈴鐸及諸樂器。皆悉演",
    "X09n0240_079:0285c20": "暢不可思議微妙法音。說種種法。所謂或說菩薩發",
    "X09n0240_079:0285c21": "菩提心。或說修行波羅蜜行。或說諸願。或說諸地。或",
    "X09n0240_079:0285c22": "說恭敬供養如來。或說莊嚴諸佛國土。或說諸佛說",
    "X09n0240_079:0285c23": "法差別。如上所說一切佛法悉聞其音敷暢辨了。又",
    "X09n0240_079:0285c24": "聞某處有某菩薩聞某法門。某善知識之所勸導發",
    "X09n0240_079:0286a01": "菩提心。於某劫某剎某如來所某大眾中聞於某佛",
    "X09n0240_079:0286a02": "如是功德。發如是心。起如是願。種於如是廣大善根。",
    "X09n0240_079:0286a03": "經若干劫修菩薩行。於爾許時當成正覺。如是名號",
    "X09n0240_079:0286a04": "如是壽量。如是國土具足莊嚴。滿如是願。化如是眾。",
    "X09n0240_079:0286a05": "如是聲聞菩薩眾會。般涅槃後正法住世經爾許劫。",
    "X09n0240_079:0286a06": "利益如是無量眾生。或聞某處有某菩薩布施持戒",
    "X09n0240_079:0286a07": "忍辱精進禪定智慧修習如是諸波羅蜜。或聞某處",
    "X09n0240_079:0286a08": "有某菩薩為求法故棄捨王位及諸珍寶妻子眷屬",
    "X09n0240_079:0286a09": "手足頭目一切身分皆無所&#x608B;。或聞某處有某菩薩",
    "X09n0240_079:0286a10": "守護如來所說正法。為大法師廣行法施。建法幢。吹",
    "X09n0240_079:0286a11": "法蠡。擊法鼓。雨法雨。造佛塔廟。作佛形像。施諸眾生",
    "X09n0240_079:0286a12": "一切樂具。或聞某處有某如來於某劫中成等正覺",
    "X09n0240_079:0286a13": "如是國土如是眾會如是壽命。說如是法滿如是願",
    "X09n0240_079:0286a14": "教化如是無量眾生。善財童子聞如是等不可思議",
    "X09n0240_079:0286a15": "微妙法音。身心歡喜柔軟悅懌。即得無量諸總持門。",
    "X09n0240_079:0286a16": "諸辯才門。諸禪諸忍。諸願諸度。諸通諸明。及諸解脫",
    "X09n0240_079:0286a17": "諸三昧門。又見一切諸寶鏡中種種形像。所謂或見",
    "X09n0240_079:0286a18": "諸佛眾會道場。或見菩薩眾會道場。或見聲聞眾會",
    "X09n0240_079:0286a19": "道場。或見緣覺眾會道場。或見淨世界。或見不淨世",
    "X09n0240_079:0286a20": "界。或見淨不淨世界。或見不淨淨世界。或見有佛世",
    "X09n0240_079:0286a21": "界。或見無佛世界。或見小世界。或見中世界。或見大",
    "X09n0240_079:0286a22": "世界。或見因陀羅網世界。或見覆世界。或見仰世界。",
    "X09n0240_079:0286a23": "或見平坦世界。或見地獄畜生餓鬼所住世界。或見",
    "X09n0240_079:0286a24": "天人充滿世界。於如是等諸世界中見有無數大菩",
    "X09n0240_079:0286b01": "薩眾或行或坐作諸事業。或起大悲憐愍眾生。或造",
    "X09n0240_079:0286b02": "諸論利益世間。或受或持。或書或誦。或問或答。三時",
    "X09n0240_079:0286b03": "懺悔迴向發願。又見一切諸寶柱中放摩尼王大光",
    "X09n0240_079:0286b04": "明網。或青或黃。或赤或白。或頗梨色。或水精色。或帝",
    "X09n0240_079:0286b05": "青色。或虹蜺色。或閻浮檀金色。或作一切諸光明色。",
    "X09n0240_079:0286b06": "又見彼閻浮檀金童女及眾寶像。或以其手而執華",
    "X09n0240_079:0286b07": "雲。或執衣雲。或執幢幡。或執鬘蓋。或持種種塗香末",
    "X09n0240_079:0286b08": "香。或持上妙摩尼寶網。或垂金&#x93BB;。或挂纓絡。或舉其",
    "X09n0240_079:0286b09": "臂捧莊嚴具。或低其首垂摩尼冠曲躬瞻仰目不暫",
    "X09n0240_079:0286b10": "捨。又見彼真珠瓔珞常出香水具八功德。&#x7460;璃瓔珞",
    "X09n0240_079:0286b11": "百千光明同時照耀。幢幡網蓋如是等物一切皆以",
    "X09n0240_079:0286b12": "眾寶莊嚴。又復見彼優&#x9262;羅華。波頭摩華。拘物頭華。",
    "X09n0240_079:0286b13": "芬陀利華。各各生於無量諸華。或大一手。或長一肘。",
    "X09n0240_079:0286b14": "或復縱廣猶如車輪。一一華中皆悉示現種種色像",
    "X09n0240_079:0286b15": "以為嚴飾。所謂男色像。女色像。童男色像。童女色像。",
    "X09n0240_079:0286b16": "釋梵護世。天龍夜叉。乾闥婆阿修羅。迦樓羅緊那羅",
    "X09n0240_079:0286b17": "摩&#x777A;羅伽。聲聞緣覺及諸菩薩。如是一切眾生色像",
    "X09n0240_079:0286b18": "皆悉合掌曲躬禮敬。亦見如來結加趺坐三十二相",
    "X09n0240_079:0286b19": "莊嚴其身。又復見彼淨&#x7460;璃地一一步間現不思議",
    "X09n0240_079:0286b20": "種種色像。所謂世界色像。菩薩色像。如來色像。及諸",
    "X09n0240_079:0286b21": "樓閣莊嚴色像。又於寶樹枝葉華果一一事中悉見",
    "X09n0240_079:0286b22": "種種半身色像。所謂佛半身色像。菩薩半身色像。天",
    "X09n0240_079:0286b23": "龍夜叉乃至護世轉輪聖王。小王王子。大臣官長。及",
    "X09n0240_079:0286b24": "以四眾半身色像。其諸色像或執華鬘。或執纓絡。或",
    "X09n0240_079:0286c01": "持一切諸莊嚴具。或有曲躬合掌禮敬一心瞻仰目",
    "X09n0240_079:0286c02": "不暫捨。或有讚歎。或入三昧。其身悉以相好莊嚴。普",
    "X09n0240_079:0286c03": "放種種諸色光明。所謂金色光明。銀色光明。珊瑚色",
    "X09n0240_079:0286c04": "光明。兜沙羅色光明。帝青色光明。毗盧遮那寶色光",
    "X09n0240_079:0286c05": "明。一切眾寶色光明。瞻波迦華色光明。又見諸樓閣",
    "X09n0240_079:0286c06": "半月像中出阿僧祇日月星宿種種光明普照十方。",
    "X09n0240_079:0286c07": "又見諸樓閣周迴四壁一一步內一切眾寶以為莊嚴。",
    "X09n0240_079:0286c08": "一一寶中皆現彌勒曩劫修行菩薩道時或施頭目。",
    "X09n0240_079:0286c09": "或施手足。唇舌牙齒。耳鼻血肉。皮膚骨髓。乃至瓜髮",
    "X09n0240_079:0286c10": "如是一切悉皆能捨。妻妾男女。城邑聚落。國土王位。",
    "X09n0240_079:0286c11": "隨其所須盡皆施與。處牢獄者令得出離。被繫縛者",
    "X09n0240_079:0286c12": "使其解脫。有疾病者為其救療。入邪徑者示其正道。",
    "X09n0240_079:0286c13": "或為船師令度大海。或為馬王救護惡難。或為大仙",
    "X09n0240_079:0286c14": "善說諸論。或為輪王勸修十善。或為醫王善療眾病。",
    "X09n0240_079:0286c15": "或孝順父母。或親近善友。或作聲聞。或作緣覺。或作",
    "X09n0240_079:0286c16": "菩薩。或作如來教化調伏一切眾生。或為法師奉行",
    "X09n0240_079:0286c17": "佛教。受持讀誦如理思惟。立佛支提。作佛形像。若自",
    "X09n0240_079:0286c18": "供養若勸於他。塗香散華恭敬禮拜。如是等事相續",
    "X09n0240_079:0286c19": "不絕。或見坐於師子之座廣演說法。勸諸眾生安住",
    "X09n0240_079:0286c20": "十善。一心歸向佛法僧寶。受持五戒及八齋戒。出家",
    "X09n0240_079:0286c21": "聽法受持讀誦如理修行。乃至見於彌勒菩薩百千",
    "X09n0240_079:0286c22": "億那由他阿僧祇劫修行諸度一切色像。又見彌勒",
    "X09n0240_079:0286c23": "曾所承事諸善知識悉以一切功德莊嚴。亦見彌勒",
    "X09n0240_079:0286c24": "在彼一一善知識所親近供養受行其教。乃至住於",
    "X09n0240_079:0287a01": "灌頂之地。時諸知識告善財言善來童子。汝觀此菩",
    "X09n0240_079:0287a02": "薩不思議事莫生疲厭。爾時善財童子得不忘失憶",
    "X09n0240_079:0287a03": "念力故。得見十方清淨眼故。得善觀察無礙智故。得",
    "X09n0240_079:0287a04": "諸菩薩自在智故。得諸菩薩已入智地廣大解故。於",
    "X09n0240_079:0287a05": "一切樓閣一一物中悉見如是及餘無量不可思議",
    "X09n0240_079:0287a06": "自在境界諸莊嚴事。譬如有人於睡夢中見種種物。",
    "X09n0240_079:0287a07": "所謂城邑聚落。宮殿園苑。山林河池。衣服飲食。乃至",
    "X09n0240_079:0287a08": "一切資生之具。或見自身父母兄弟內外親屬。或見",
    "X09n0240_079:0287a09": "大海須彌山王乃至一切諸天宮殿閻浮提等四天",
    "X09n0240_079:0287a10": "下事。或見其身形量廣大百千由旬房舍衣服悉皆",
    "X09n0240_079:0287a11": "相稱。謂於晝日經無量時不眠不寢受諸安樂。從睡",
    "X09n0240_079:0287a12": "覺已乃知是夢而能明記所見之事。善財童子亦復",
    "X09n0240_079:0287a13": "如是。以彌勒菩薩力所持故。知三界法皆如夢故。滅",
    "X09n0240_079:0287a14": "諸眾生狹劣想故。得無障礙廣大解故。住菩薩勝境",
    "X09n0240_079:0287a15": "界故。入不思議方便智故。能見如是自在境界。譬如",
    "X09n0240_079:0287a16": "有人將欲命終見隨其業所受報相。行惡業者見於",
    "X09n0240_079:0287a17": "地獄畜生餓鬼所有一切眾苦境界。或見獄卒手持",
    "X09n0240_079:0287a18": "兵仗或瞋或罵囚執將去。亦聞號叫悲歎之聲。或見",
    "X09n0240_079:0287a19": "&#x7070;河。或見鑊湯。或見刀山。或見&#x5292;樹。種種逼迫受諸",
    "X09n0240_079:0287a20": "苦惱。作善業者即見一切諸天宮殿。無量天眾天諸",
    "X09n0240_079:0287a21": "婇女種種衣服具足莊嚴。宮殿園林盡皆妙好。身雖",
    "X09n0240_079:0287a22": "未死而由業力見如是事。善財童子亦復如是。以菩",
    "X09n0240_079:0287a23": "薩業不思議力。得見一切莊嚴境界。譬如有人為鬼",
    "X09n0240_079:0287a24": "所持見種種事隨其所問悉皆能答。善財童子亦復",
    "X09n0240_079:0287b01": "如是。菩薩智慧之所持故見彼一切諸莊嚴事。若有",
    "X09n0240_079:0287b02": "問者靡不能答。譬如有人為龍所持。自謂是龍入於",
    "X09n0240_079:0287b03": "龍宮。於少時間自為已經日月年載。善財童子亦復",
    "X09n0240_079:0287b04": "如是。以住菩薩智慧想故。彌勒菩薩所加持故。於少",
    "X09n0240_079:0287b05": "時間謂無量劫。譬如梵宮名莊嚴藏於中悉見三千",
    "X09n0240_079:0287b06": "世界一切諸物不相雜亂。善財童子亦復如是。於樓",
    "X09n0240_079:0287b07": "觀中普現一切莊嚴境界種種差別不相雜亂。譬如",
    "X09n0240_079:0287b08": "比丘入&#x5FA7;處定。若行若住若坐若臥。隨所入定境界",
    "X09n0240_079:0287b09": "現前。善財童子亦復如是。入於樓觀一切境界悉皆",
    "X09n0240_079:0287b10": "明了。譬如有人於&#x8657;空中見乾闥婆城具足莊嚴。悉",
    "X09n0240_079:0287b11": "分別知無有障礙。譬如夜叉宮殿與人宮殿同在一",
    "X09n0240_079:0287b12": "處而不相雜。各隨其業所見不同。譬如大海於中悉",
    "X09n0240_079:0287b13": "見三千世界一切色像。譬如幻師以幻力故現諸幻",
    "X09n0240_079:0287b14": "事種種作業。善財童子亦復如是。以彌勒菩薩威神",
    "X09n0240_079:0287b15": "力故。及不思議幻智力故。能以幻智知諸法故。得諸",
    "X09n0240_079:0287b16": "菩薩自在力故。見樓閣中一切莊嚴自在境界。爾時",
    "X09n0240_079:0287b17": "彌勒菩薩摩訶薩即攝神力。入樓閣中彈指作聲。告",
    "X09n0240_079:0287b18": "善財言。善男子起。法性如是。此是菩薩知諸法智因",
    "X09n0240_079:0287b19": "緣聚集所現之相。如是自性如幻如夢如影如像。悉",
    "X09n0240_079:0287b20": "不成就。爾時善財聞彈指聲。從三昧起。彌勒告言。善",
    "X09n0240_079:0287b21": "男子。汝住菩薩不可思議自在解脫。受諸菩薩三昧",
    "X09n0240_079:0287b22": "喜樂。能見菩薩神力所持助道所流願智所現種種",
    "X09n0240_079:0287b23": "上妙莊嚴宮殿。見菩薩行聞菩薩法知菩薩德了如",
    "X09n0240_079:0287b24": "來願。善財白言。唯然聖者。是善知識加被憶念威神",
    "X09n0240_079:0287c01": "之力。聖者。此解脫門其名何等。彌勒告言。善男子。此",
    "X09n0240_079:0287c02": "解脫門名入三世一切境界不忘念智莊嚴藏。善男",
    "X09n0240_079:0287c03": "子。此解脫門中有不可說不可說解脫門。一生菩薩",
    "X09n0240_079:0287c04": "之所能得。善財問言。此莊嚴事何處去耶。彌勒答言。",
    "X09n0240_079:0287c05": "於來處去。曰從何處來。曰從菩薩智慧神力中來。依",
    "X09n0240_079:0287c06": "菩薩智慧神力而住。無有去處。亦無住處。非集非常。",
    "X09n0240_079:0287c07": "遠離一切。善男子。如龍王降雨。不從身出不從心出",
    "X09n0240_079:0287c08": "無有積集而非不見。但以龍王心念力故霈然洪&#x9714;",
    "X09n0240_079:0287c09": "周&#x5FA7;天下。如是境界不可思議。善男子。彼莊嚴事亦",
    "X09n0240_079:0287c10": "復如是。不住於內亦不住外而非不見。但由菩薩威",
    "X09n0240_079:0287c11": "神之力汝善根力見如是事。善男子。譬如幻師作諸",
    "X09n0240_079:0287c12": "幻事。無所從來無所至去。雖無來去。以幻力故分明",
    "X09n0240_079:0287c13": "可見。彼莊嚴事亦復如是。無所從來亦無所去。雖無",
    "X09n0240_079:0287c14": "來去。然以慣習不可思議幻智力故。及由往昔大願",
    "X09n0240_079:0287c15": "力故如是顯現。善財童子言。大聖從何處來。彌勒言。",
    "X09n0240_079:0287c16": "善男子。諸菩薩無來無去如是而來。無行無住如是",
    "X09n0240_079:0287c17": "而來。無處無著。不沒不生。不住不遷。不動不起。無戀",
    "X09n0240_079:0287c18": "無著。無業無報。無起無滅。不斷不常如是而來。善男",
    "X09n0240_079:0287c19": "子。菩薩從大悲處來。為欲調伏諸眾生故。從大慈處",
    "X09n0240_079:0287c20": "來。為欲救護諸眾生故。從淨戒處來隨其所樂而受",
    "X09n0240_079:0287c21": "生故。從大願處來往昔願力之所持故。從神通處來",
    "X09n0240_079:0287c22": "於一切處隨樂現故。從無動搖處來恒不捨離一切",
    "X09n0240_079:0287c23": "佛故。從無取捨處來不役身心使往來故。從智慧方",
    "X09n0240_079:0287c24": "便處來隨順一切諸眾生故。從示現變化處來猶如",
    "X09n0240_079:0288a01": "影像而化現故。然善男子。汝問於我從何處來者。善",
    "X09n0240_079:0288a02": "男子。我從生處摩羅提國而來於此。善男子。彼有聚",
    "X09n0240_079:0288a03": "落名為房舍。有長者子名瞿波羅。為化其人令入佛",
    "X09n0240_079:0288a04": "法而住於彼。又為生處一切人民隨所行化而為說",
    "X09n0240_079:0288a05": "法。亦為父母及諸眷屬婆羅門等演說大乘令其趣",
    "X09n0240_079:0288a06": "入故住於彼而從彼來。善財童子言。聖者。何者是菩",
    "X09n0240_079:0288a07": "薩生處。答言。善男子。菩薩有十種生處。何者為十。善",
    "X09n0240_079:0288a08": "男子。菩提心是菩薩生處。生菩薩家故。深心是菩薩",
    "X09n0240_079:0288a09": "生處。生善知識家故。諸地是菩薩生處生波羅蜜家",
    "X09n0240_079:0288a10": "故。大願是菩薩生處生妙行家故。大悲是菩薩生處",
    "X09n0240_079:0288a11": "生四攝家故。如理觀察是菩薩生處生般若波羅蜜",
    "X09n0240_079:0288a12": "家故。大乘是菩薩生處生方便善巧家故。教化眾生",
    "X09n0240_079:0288a13": "是菩薩生處生佛家故。智慧方便是菩薩生處生無",
    "X09n0240_079:0288a14": "生法忍家故。修行一切法是菩薩生處生過現未來",
    "X09n0240_079:0288a15": "一切如來家故。善男子。菩薩摩訶薩以般若波羅蜜",
    "X09n0240_079:0288a16": "為母。方便善巧為父。檀波羅蜜為乳母。尸波羅蜜為",
    "X09n0240_079:0288a17": "養母。忍波羅蜜為莊嚴具。勤波羅蜜為養育者。禪波",
    "X09n0240_079:0288a18": "羅蜜為浣濯人。善知識為教授師。一切菩提分為伴",
    "X09n0240_079:0288a19": "侶。一切善法為眷屬。一切菩薩為兄弟。菩提心為家。",
    "X09n0240_079:0288a20": "如理修行為家法。諸地為家處。諸忍為家族。大願為",
    "X09n0240_079:0288a21": "家教。滿足諸行為順家法。勸發大乘為紹家業。法水",
    "X09n0240_079:0288a22": "灌頂一生所繫菩薩為王太子。成就菩提為能淨家",
    "X09n0240_079:0288a23": "族。善男子。菩薩如是超凡夫地。入菩薩位。生如來家。",
    "X09n0240_079:0288a24": "住佛種性。能修諸行不斷三寶。善能守護菩薩種族。",
    "X09n0240_079:0288b01": "淨菩薩種。生處尊勝無諸過惡。一切世間天人魔梵",
    "X09n0240_079:0288b02": "沙門婆羅門恭敬讚歎。善男子。菩薩摩訶薩生於如",
    "X09n0240_079:0288b03": "是尊勝家已。知一切法如影像故。於諸世間無所惡",
    "X09n0240_079:0288b04": "賤。知一切法如變化故。於諸有趣無所染著。知一切",
    "X09n0240_079:0288b05": "法無有我故教化眾生心無疲厭。以大慈悲為體性",
    "X09n0240_079:0288b06": "故攝受眾生不覺勞苦。了達生死猶如夢故經一切",
    "X09n0240_079:0288b07": "劫而無怖畏。了知諸蘊皆如幻故示現受生而無疲",
    "X09n0240_079:0288b08": "厭。知諸界處同法界故於諸境界無所壞滅。知一切",
    "X09n0240_079:0288b09": "想如陽燄故入於諸趣不生倒惑。達一切法皆如幻",
    "X09n0240_079:0288b10": "故入魔境界不起染著。知法身故一切煩惱不能欺",
    "X09n0240_079:0288b11": "誑。得自在故於一切趣通達無礙。善男子。我身普生",
    "X09n0240_079:0288b12": "一切法界。等一切眾生差別色相。等一切眾生殊異",
    "X09n0240_079:0288b13": "言音。等一切眾生種種名號。等一切眾生所樂威儀",
    "X09n0240_079:0288b14": "隨順世間教化調伏。等一切清淨眾生示現受生。等",
    "X09n0240_079:0288b15": "一切事業凡夫眾生所作。等一切眾生想。等一切菩",
    "X09n0240_079:0288b16": "薩願而現其身充滿法界。善男子。我為化度與我往",
    "X09n0240_079:0288b17": "昔同修諸行今時退失菩提心者。亦為教化父母親",
    "X09n0240_079:0288b18": "屬。亦為教化諸婆羅門令其離於種族憍慢得生如",
    "X09n0240_079:0288b19": "來種性之中。而生於此閻浮提界摩羅提國拘吒聚",
    "X09n0240_079:0288b20": "落婆羅門家。善男子。我住於此大樓閣中。隨諸眾生",
    "X09n0240_079:0288b21": "心之所樂。種種方便教化調伏。善男子。我為隨順眾",
    "X09n0240_079:0288b22": "生心故。我為成熟兜率天中同行天故。我為示現菩",
    "X09n0240_079:0288b23": "薩福智變化莊嚴超過一切諸欲界故。令其捨離諸",
    "X09n0240_079:0288b24": "欲樂故。令知有為皆無常故。令知諸天盛必衰故。為",
    "X09n0240_079:0288c01": "欲示現將降生時大智法門與一生菩薩共談論故。",
    "X09n0240_079:0288c02": "為欲攝化諸同行故。為教化釋迦如來所遣來者令",
    "X09n0240_079:0288c03": "如蓮華悉開悟故。於此命終生兜率天。善男子。我願",
    "X09n0240_079:0288c04": "滿足成一切智得菩提時。汝及文殊俱得見我。善男",
    "X09n0240_079:0288c05": "子。汝當往詣文殊師利善知識所而問之言。菩薩云",
    "X09n0240_079:0288c06": "何學菩薩行。云何而入普賢行門。云何成就。云何廣",
    "X09n0240_079:0288c07": "大。云何隨順。云何清淨。云何圓滿。善男子。彼當為汝",
    "X09n0240_079:0288c08": "分別演說。何以故。文殊師利所有大願。非餘無量百",
    "X09n0240_079:0288c09": "千億那由他菩薩之所能有。善男子。文殊師利童子",
    "X09n0240_079:0288c10": "其行廣大其願無邊。出生一切菩薩功德無有休息。",
    "X09n0240_079:0288c11": "善男子。文殊師利常為無量百千億那由他諸佛母。",
    "X09n0240_079:0288c12": "常為無量百千億那由他菩薩師。教化成就一切眾",
    "X09n0240_079:0288c13": "生。名稱普聞十方世界。常於一切諸佛眾中為說法",
    "X09n0240_079:0288c14": "師。一切如來之所讚歎。住甚深智。能如實見一切諸",
    "X09n0240_079:0288c15": "法。通達一切解脫境界。究竟普賢所行諸行。善男子。",
    "X09n0240_079:0288c16": "文殊師利童子是汝善知識。令汝得生如來家。長養",
    "X09n0240_079:0288c17": "一切諸善根。發起一切助道法。值遇真實善知識。令",
    "X09n0240_079:0288c18": "汝修一切功德入一切願網住一切大願。為汝說一",
    "X09n0240_079:0288c19": "切菩薩祕密法。現一切菩薩難思行。與汝往昔同生",
    "X09n0240_079:0288c20": "同行。是故善男子。汝應往詣文殊之所莫生疲厭。文",
    "X09n0240_079:0288c21": "殊師利當為汝說一切功德。何以故。汝先所見諸善",
    "X09n0240_079:0288c22": "知識聞菩薩行入解脫門滿足大願。皆是文殊威神",
    "X09n0240_079:0288c23": "之力。文殊師利於一切處咸得究竟。時善財童子。頂",
    "X09n0240_079:0288c24": "禮其足繞無量&#x5E00;。殷勤瞻仰。辭退而去。",
    "X09n0240_079:0289a01": "[0289a01] 爾時善財童子蒙彌勒讚菩提心已。乃指示云。汝",
    "X09n0240_079:0289a02": "可入此毗盧遮那莊嚴藏大樓閣中周遍觀察。則",
    "X09n0240_079:0289a03": "能了知學菩薩行。爾時善財白言。唯願大聖開樓",
    "X09n0240_079:0289a04": "閣門令我得入。以此樓閣即法界藏。善財因行已",
    "X09n0240_079:0289a05": "窮。故此求證入。爾時彌勒彈指出聲。其門即開。然",
    "X09n0240_079:0289a06": "必須彌勒彈指者。要借緣加。乃能頓證。意在亡言",
    "X09n0240_079:0289a07": "故彈指耳。入已即閉者。以法界藏祕密妙門入無",
    "X09n0240_079:0289a08": "所入相。故入已還閉。善財乃見樓閣如&#x8657;空者。以",
    "X09n0240_079:0289a09": "顯空如來藏稱法界性廣博包含無法不具故。然",
    "X09n0240_079:0289a10": "種種妙寶以為莊嚴者。表如來藏不空之體具有",
    "X09n0240_079:0289a11": "恒沙稱性功德以為莊嚴故。故下見其樓閣下有",
    "X09n0240_079:0289a12": "二十二行經。具明閣中種種莊嚴。即明入法界藏",
    "X09n0240_079:0289a13": "所證境界。是為依報下見正報云。纔始稽首即見",
    "X09n0240_079:0289a14": "自身遍在一切閣中。又見彌勒從初發心中間歷",
    "X09n0240_079:0289a15": "劫修行所證法。及多生行菩薩行。隨類攝生。在所",
    "X09n0240_079:0289a16": "生處種種說法。有三十八行經。明閣中見彌勒因",
    "X09n0240_079:0289a17": "行之事。此乃見彌勒一人正報。次或見諸菩薩入",
    "X09n0240_079:0289a18": "變化三昧下有十行餘經。明見伴菩薩種種修行。",
    "X09n0240_079:0289a19": "即前無量眷屬。次有二行半經。又見於中諸佛如",
    "X09n0240_079:0289a20": "來攝化之德。上乃閣中所含攝之境。次又復於彼",
    "X09n0240_079:0289a21": "莊嚴藏內諸樓閣中見一主閣。有十行經。明主閣",
    "X09n0240_079:0289a22": "中悉見三千世界百億兜率天一一皆有彌勒八",
    "X09n0240_079:0289a23": "相成道乃至舍利分布之事。善財亦見自身於彼",
    "X09n0240_079:0289a24": "一一彌勒所眾會道場聞法得益。憶念不忘。通達",
    "X09n0240_079:0289b01": "無礙。次下復聞一切諸樓閣內種種莊嚴內出種",
    "X09n0240_079:0289b02": "種音聲說微妙法。一一莊嚴具有種種作用境界。",
    "X09n0240_079:0289b03": "有七十六行半經。委明閣中莊嚴作用境界。次下",
    "X09n0240_079:0289b04": "爾時善財得不忘失憶念不可思議自在境界諸",
    "X09n0240_079:0289b05": "莊嚴事。有四行經。總結顯所見之相。次譬如有人",
    "X09n0240_079:0289b06": "於睡夢中見種種物。乃至一切莊嚴自在境界。有",
    "X09n0240_079:0289b07": "三十三行經。喻顯所見之相。各有所以。文有十喻。",
    "X09n0240_079:0289b08": "各喻能見與所見之相各各不同。所以上自善財",
    "X09n0240_079:0289b09": "入閣以來至此。共一百八十六行經。通顯閣中境",
    "X09n0240_079:0289b10": "界。總彰華嚴事事無礙法界。依報正報。重重重重",
    "X09n0240_079:0289b11": "無盡無盡之境。全經所詮四種法界十種玄門理",
    "X09n0240_079:0289b12": "觀。具在此一閣之中。妙極於此。以善財入此法界",
    "X09n0240_079:0289b13": "故一生能圓曠劫之果。然其經文似麤而易見。其",
    "X09n0240_079:0289b14": "實法門不可思議微細難知。即前五位因果。皆歸",
    "X09n0240_079:0289b15": "極於此。所謂入法界之究竟。然率歸於如夢如幻。",
    "X09n0240_079:0289b16": "所謂生死涅槃皆如昨夢。無障礙法界緣起總不",
    "X09n0240_079:0289b17": "出一如幻三昧也。有志入法界者。於此當深觀焉。",
    "X09n0240_079:0289b18": "然上閣中境界。乃善財入三昧中所見。既見是事",
    "X09n0240_079:0289b19": "已。爾時彌勒即攝神力。彈指作聲。告善財言。善男",
    "X09n0240_079:0289b20": "子。起。法性如是。此是因緣聚集所現之相。如是自",
    "X09n0240_079:0289b21": "性。如幻如夢。如影如像。悉不成就。此示無障礙法",
    "X09n0240_079:0289b22": "界緣起之宗也。悉不成就者直指緣起之宗。由一",
    "X09n0240_079:0289b23": "真法界本無自性。以無自性故能隨緣。然一切事",
    "X09n0240_079:0289b24": "法從緣無性。故事不成就。無性從緣。故理不成就。",
    "X09n0240_079:0289c01": "由各不成就。故事事從緣無障無礙。然此旨趣。經",
    "X09n0240_079:0289c02": "中隨處皆顯。獨於此極位乃直指歸宗。而以如幻",
    "X09n0240_079:0289c03": "如夢結之。爾時善財聞彈指聲。從三昧起。彌勒告",
    "X09n0240_079:0289c04": "言。汝住此不可思議解脫。此乃印其善財親證。善",
    "X09n0240_079:0289c05": "財推云。此是善知識加被威神之力。善財從三昧",
    "X09n0240_079:0289c06": "起。乃問彌勒。此解脫門名為何等。彌勒告言。此解",
    "X09n0240_079:0289c07": "脫門名入三世一切境界不忘念智莊嚴藏。以此",
    "X09n0240_079:0289c08": "是法界總相大解脫門。故其中有不可說不可說",
    "X09n0240_079:0289c09": "解脫。此正示法界之名也。然云一生菩薩之所得",
    "X09n0240_079:0289c10": "者。此指能住之人乃因位之極。足顯此法門非三",
    "X09n0240_079:0289c11": "賢十聖可知也。次善財問曰。此上法界從何處來。",
    "X09n0240_079:0289c12": "此窮法界實際也。彌勒告言。從菩薩智慧神力中",
    "X09n0240_079:0289c13": "來。此顯法界從緣起也。既云從緣而起。則無來無",
    "X09n0240_079:0289c14": "去。故云遠離一切。故說龍王行雨喻。以顯唯心所",
    "X09n0240_079:0289c15": "現。次說幻師幻事喻。以顯從緣無性。示本無生。故",
    "X09n0240_079:0289c16": "結指云。以慣習幻智力如是顯現。上明法界依報",
    "X09n0240_079:0289c17": "如幻。下善財因問彌勒從何處來。此問彌勒從何",
    "X09n0240_079:0289c18": "處來者。意謂解脫境界可許如幻。然能住之人豈",
    "X09n0240_079:0289c19": "如幻耶。故覈正報之色相也。然彌勒據實以三種",
    "X09n0240_079:0289c20": "來處答之。初答云。無來無去不生不滅而來者。此",
    "X09n0240_079:0289c21": "約常住法身遍一切處。此不來而來。單約理也。次",
    "X09n0240_079:0289c22": "云從大悲處來等。此約報身從萬行而來也。末後",
    "X09n0240_079:0289c23": "云。汝問我從何處者。乃說從生處摩羅提國而來。",
    "X09n0240_079:0289c24": "此約應身。隨機示現所生之處為調伏眾生故。意",
    "X09n0240_079:0290a01": "顯彌勒萬行已圓三身圓證也。善財因聞彌勒告",
    "X09n0240_079:0290a02": "以從生處來。即問何者是菩薩生處。彌勒即告以",
    "X09n0240_079:0290a03": "菩薩有十種生處。以菩提心為生佛家之本。十句",
    "X09n0240_079:0290a04": "皆上句為能生之行下句為所生之家。乃至究竟",
    "X09n0240_079:0290a05": "以一切法生一切如來家。此正指緣生報佛也。上",
    "X09n0240_079:0290a06": "明十種心為生佛家之正行。次下明緣生眷屬。乃",
    "X09n0240_079:0290a07": "十波羅蜜為助行。故云以方便為父以般若為母。",
    "X09n0240_079:0290a08": "此為生報化二身之父母也。次菩薩如是超凡夫。",
    "X09n0240_079:0290a09": "地入菩薩位生如來家下有十二行經。校量顯勝。",
    "X09n0240_079:0290a10": "謂生如來家最尊勝故。次我身普生一切法界等",
    "X09n0240_079:0290a11": "五行經。乃彌勒自示實報。已證法身。能隨願而現",
    "X09n0240_079:0290a12": "真身充滿法界。次云我為化度往昔同願故。住此",
    "X09n0240_079:0290a13": "樓閣。方便教化調伏眾生。有五行經。明現生摩羅",
    "X09n0240_079:0290a14": "提國婆羅門家。乃應緣之身。次云我為隨順眾生",
    "X09n0240_079:0290a15": "為成熟兜率天中同行天故。於此命終生兜率天",
    "X09n0240_079:0290a16": "有六行經。明當生兜率。為一生補處之身。開示同",
    "X09n0240_079:0290a17": "行菩薩令其悟入。故云釋迦所遣來者如蓮華開。",
    "X09n0240_079:0290a18": "是知彌勒將來出現。初會聞法者。皆我釋迦末法",
    "X09n0240_079:0290a19": "弟子。凡弘法者皆生兜率受彌勒教。故將來作輔",
    "X09n0240_079:0290a20": "翼眾耳。故後結云。我願滿足得菩提時汝及文殊",
    "X09n0240_079:0290a21": "皆得見我。是文殊乃過去已成之佛。彌勒當來現",
    "X09n0240_079:0290a22": "世之佛。善財又是彌勒未來之佛也。此已結會三",
    "X09n0240_079:0290a23": "聖。顯法門已竟。乃指示後友。汝當往詣文殊師利",
    "X09n0240_079:0290a24": "善知識所。意在指示善財見文殊。當問入果海之",
    "X09n0240_079:0290b01": "法門。意表返照心源。為證入之要也。次何以故下。",
    "X09n0240_079:0290b02": "徵釋指見文殊之所以。意云文殊已見。何必又見",
    "X09n0240_079:0290b03": "耶。釋意云。以彼德深廣。宿緣重故。有十行半經。明",
    "X09n0240_079:0290b04": "德廣緣深之所以。意謂善財向因文殊至此。得生",
    "X09n0240_079:0290b05": "如來家。皆仗大智之力。若欲究竟果海。非文殊之",
    "X09n0240_079:0290b06": "智不能妙契。此始本合一。故須往見也。故云。是故",
    "X09n0240_079:0290b07": "汝應往見。故云汝先所見諸善知識皆是文殊威",
    "X09n0240_079:0290b08": "神之力。今必一見。乃於一切處得究竟也。誡云勿",
    "X09n0240_079:0290b09": "生疲厭。善財聞教頂禮其足。殷勤瞻仰辭退而去。",
    "X09n0240_079:0290b10": "以彌勒行圓位極。故無謙推。[0290b10] 上攝德成因相竟。"
}