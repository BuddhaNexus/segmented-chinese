{
    "T27n1545_052:0268a02": "阿毘達磨大毘婆沙論卷第五十",
    "T27n1545_052:0268a03": "二",
    "T27n1545_052:0268a05": "五百大阿羅漢等造",
    "T27n1545_052:0268a06": "三藏法師玄奘奉 詔譯",
    "T27n1545_052:0268a07": "結蘊第二中不善納息第一之七",
    "T27n1545_052:0268a08": "[0268a08] 三結乃至九十八隨眠。幾見苦所斷乃至幾",
    "T27n1545_052:0268a09": "修所斷。問何故作此論。答前門雖已止頓",
    "T27n1545_052:0268a10": "斷沙門意。而未遮頓現觀者意。亦未顯漸",
    "T27n1545_052:0268a11": "現觀義。今欲遮顯頓漸現觀。有作是說。前",
    "T27n1545_052:0268a12": "門雖已遮頓現觀者意。亦已顯漸現觀義。",
    "T27n1545_052:0268a13": "而不&#x9E81;顯明了現見。今令&#x9E81;顯明了現見。或",
    "T27n1545_052:0268a14": "有說者。今欲顯示五部煩惱及五對治。五",
    "T27n1545_052:0268a15": "部煩惱者。謂見苦所斷乃至修所斷。五部對",
    "T27n1545_052:0268a16": "治者。謂苦忍苦智是見苦所斷對治。乃至道",
    "T27n1545_052:0268a17": "忍道智是見道所斷對治。苦集滅道及世俗",
    "T27n1545_052:0268a18": "智是修所斷對治。由此因緣故作斯論。答",
    "T27n1545_052:0268a19": "三結中有身見結見苦所斷。問何故有身見",
    "T27n1545_052:0268a20": "唯見苦所斷。答此見唯於苦處轉故。觀察",
    "T27n1545_052:0268a21": "苦時此見便斷。復次此見唯於果處轉故。",
    "T27n1545_052:0268a22": "觀察果時此見便斷。復次有身見結是倒自",
    "T27n1545_052:0268a23": "性。一切顛倒皆見苦斷。顛倒斷時此見亦斷。",
    "T27n1545_052:0268a24": "同對治故。復次此煩惱&#x9E81;初無間道苦法類",
    "T27n1545_052:0268a25": "忍現在前時即便永斷。若煩惱細後無間道金",
    "T27n1545_052:0268a26": "剛喻定現在前時方能斷盡。如衣有垢不堅",
    "T27n1545_052:0268a27": "著者。纔洗便淨。若堅著者以淳灰等。用功",
    "T27n1545_052:0268a28": "浣之然後得淨。亦如瓦器膩不深入。水盪",
    "T27n1545_052:0268a29": "便淨。膩深入者或以湯煮。或以火燒然後得",
    "T27n1545_052:0268b01": "淨。尊者妙音亦作是說。此見&#x9E81;故初無間道",
    "T27n1545_052:0268b02": "現在前時即便永斷。衣器二喻亦如前說。復",
    "T27n1545_052:0268b03": "次非此見根深入境地。不深入故其性羸",
    "T27n1545_052:0268b04": "劣。初無間道苦法類忍現在前時即便永斷。",
    "T27n1545_052:0268b05": "若煩惱根深入境地。後無間道金剛喻定現",
    "T27n1545_052:0268b06": "在前時方能斷盡。譬如樹根不深入地。小",
    "T27n1545_052:0268b07": "風吹之即便摧倒。根深入者大風吹之乃可",
    "T27n1545_052:0268b08": "摧倒。尊者世友作如是說。此有身見緣五",
    "T27n1545_052:0268b09": "蘊起。如實觀見五取蘊時此見便斷。復次",
    "T27n1545_052:0268b10": "此有身見從常樂淨我想而生。四想斷時",
    "T27n1545_052:0268b11": "此見便斷。大德說曰。此有身見緣有身生",
    "T27n1545_052:0268b12": "名有身見。若觀有身無我我所此見便斷。",
    "T27n1545_052:0268b13": "故有身見結唯見苦所斷。如有身見結。五",
    "T27n1545_052:0268b14": "順下分結中有身見結五見中有身見邊執",
    "T27n1545_052:0268b15": "見亦爾。自性同故。俱迷苦故。戒禁取結有",
    "T27n1545_052:0268b16": "二種。或見苦所斷。或見道所斷。問何故戒禁",
    "T27n1545_052:0268b17": "取非見集滅所斷耶。答外道唯於苦道起",
    "T27n1545_052:0268b18": "此戒禁取故。謂諸外道亦能謂集如垢穢處。",
    "T27n1545_052:0268b19": "亦能謂滅如洗浴處。彼謂集是垢穢處故不",
    "T27n1545_052:0268b20": "生悕求。彼謂滅是洗浴處故妄生悕求。妄",
    "T27n1545_052:0268b21": "悕求故發起種種無利苦行。如如發起無利",
    "T27n1545_052:0268b22": "苦行。如是如是煩惱垢增染污身心去涅",
    "T27n1545_052:0268b23": "槃遠。如人為除身體垢故穢水澡浴。如如",
    "T27n1545_052:0268b24": "澡浴如是如是更增垢穢。故戒禁取唯通",
    "T27n1545_052:0268b25": "二部。復次此戒禁取唯於苦道二處轉故。",
    "T27n1545_052:0268b26": "苦處轉者見苦所斷。道處轉者見道所斷。復",
    "T27n1545_052:0268b27": "次此戒禁取唯於穢淨二處轉故。穢處轉者",
    "T27n1545_052:0268b28": "見苦所斷。淨處轉者見道所斷。復次此戒禁",
    "T27n1545_052:0268b29": "取唯有二種。謂內外道所起差別。內道起者",
    "T27n1545_052:0268c01": "見苦所斷。外道起者見道所斷。復次此戒禁",
    "T27n1545_052:0268c02": "取唯有二種。謂非因計因及非道計道。非",
    "T27n1545_052:0268c03": "因計因者見苦所斷。非道計道者見道所斷。",
    "T27n1545_052:0268c04": "如戒禁取結。四取中戒禁取。四身繫中戒",
    "T27n1545_052:0268c05": "禁取身繫。五順下分結中戒禁取結。五見中",
    "T27n1545_052:0268c06": "戒禁取亦爾。自性同故。疑結有四種。或見苦",
    "T27n1545_052:0268c07": "所斷乃至或見道所斷。問何故無有修所斷",
    "T27n1545_052:0268c08": "疑。答未見事時心有猶豫。見彼事已猶豫",
    "T27n1545_052:0268c09": "即除故無有疑是修所斷。如疑結四瀑流",
    "T27n1545_052:0268c10": "軛中見瀑流軛。四取中見取。四身繫中此實",
    "T27n1545_052:0268c11": "執身繫。五蓋中疑蓋。五順下分結中疑結。五",
    "T27n1545_052:0268c12": "見中邪見見取。七隨眠中見疑隨眠。九結中",
    "T27n1545_052:0268c13": "見取疑結亦爾。體類同故。三不善根有五種",
    "T27n1545_052:0268c14": "或見苦所斷。乃至或修所斷。五部皆有貪瞋",
    "T27n1545_052:0268c15": "癡故。如三不善根。三漏四瀑流軛中除見",
    "T27n1545_052:0268c16": "餘瀑流軛。四取中欲取我語取。四身繫中貪",
    "T27n1545_052:0268c17": "欲瞋恚身繫。五蓋中除惡作疑餘蓋。五結中",
    "T27n1545_052:0268c18": "貪瞋慢結。五順下分結中貪欲瞋恚結。六愛",
    "T27n1545_052:0268c19": "身中意觸所生愛身。七隨眠中除見疑餘隨",
    "T27n1545_052:0268c20": "眠。九結中愛恚慢無明結亦爾。體類同故。雖",
    "T27n1545_052:0268c21": "總說此皆通五部。而別分別有一有二有",
    "T27n1545_052:0268c22": "四有五。欲漏等中有身見邊執見惡作嫉",
    "T27n1545_052:0268c23": "慳忿覆唯一部。戒禁取唯二部。邪見見取",
    "T27n1545_052:0268c24": "疑唯四部。貪瞋慢等通五部故。惡作蓋修",
    "T27n1545_052:0268c25": "所斷智所斷故。如惡作蓋五結中嫉慳結。五",
    "T27n1545_052:0268c26": "順上分結。六愛身中前五愛身。九結中嫉慳",
    "T27n1545_052:0268c27": "結亦爾。同依事轉品類等故。九十八隨眠中。",
    "T27n1545_052:0268c28": "二十八見苦所斷。苦處轉故。十九見集所斷。",
    "T27n1545_052:0268c29": "集處轉故。十九見滅所斷。滅處轉故。二十二",
    "T27n1545_052:0269a01": "見道所斷。道處轉故。十修所斷。依事轉故。問",
    "T27n1545_052:0269a02": "此中何者名見苦所斷。乃至何者名修所斷",
    "T27n1545_052:0269a03": "耶。答若對治決定對治所緣決定者。名見苦",
    "T27n1545_052:0269a04": "乃至見道所斷。若對治不決定對治所緣不",
    "T27n1545_052:0269a05": "決定者。名修所斷。復次若處所決定對治所",
    "T27n1545_052:0269a06": "緣決定者。名見苦乃至見道所斷。若處所不",
    "T27n1545_052:0269a07": "決定對治所緣不決定者。名修所斷。復次若",
    "T27n1545_052:0269a08": "苦忍苦智為對治者。名見苦所斷。乃至若",
    "T27n1545_052:0269a09": "道忍道智為對治者。名見道所斷。若苦集",
    "T27n1545_052:0269a10": "滅道及世俗智為對治者。名修所斷。復次",
    "T27n1545_052:0269a11": "若苦法類忍斷者。名見苦所斷。乃至若道法",
    "T27n1545_052:0269a12": "類忍斷者。名見道所斷。若四法類智及世俗",
    "T27n1545_052:0269a13": "智斷者。名修所斷。復次若觀苦諦斷者。名",
    "T27n1545_052:0269a14": "見苦所斷。乃至若觀道諦斷者名見道所斷。",
    "T27n1545_052:0269a15": "若或觀苦諦。乃至或觀道諦或觀餘事斷者。",
    "T27n1545_052:0269a16": "名修所斷。復次若違苦諦觀者。名見苦所",
    "T27n1545_052:0269a17": "斷。乃至若違道諦觀者名見道所斷。若違",
    "T27n1545_052:0269a18": "四諦觀。及違餘事觀者。名修所斷。",
    "T27n1545_052:0269a19": "[0269a19] 三結乃至九十八隨眠。幾見幾非見。問何故",
    "T27n1545_052:0269a20": "作此論。答為止他宗顯正義故。謂或有",
    "T27n1545_052:0269a21": "執。一切煩惱皆是見性。所以者何。行相猛利",
    "T27n1545_052:0269a22": "說名為見。一切煩惱各於自業行相猛利。",
    "T27n1545_052:0269a23": "如有身見執我我所行相猛利。邊執見執",
    "T27n1545_052:0269a24": "斷執常行相猛利。邪見執無行相猛利。見",
    "T27n1545_052:0269a25": "取執最勝行相猛利。戒禁取執能淨行相",
    "T27n1545_052:0269a26": "猛利。疑猶豫行相猛利。貪染著行相猛利瞋",
    "T27n1545_052:0269a27": "憎惡行相猛利。慢高舉行相猛利。無明不了",
    "T27n1545_052:0269a28": "行相猛利。故諸煩惱皆是見性。或復有執。一",
    "T27n1545_052:0269a29": "切煩惱皆非見性。所以者何。了達諸法說",
    "T27n1545_052:0269b01": "名為見。一切煩惱於自所緣皆不了達故",
    "T27n1545_052:0269b02": "非見性。為止彼意顯諸煩惱有是見性",
    "T27n1545_052:0269b03": "有非見性故作斯論。答三結中二見一非",
    "T27n1545_052:0269b04": "見。二見者謂有身見戒禁取。一非見者謂疑。",
    "T27n1545_052:0269b05": "餘廣說如本論。廣釋見義如前已說。謂五",
    "T27n1545_052:0269b06": "見處。",
    "T27n1545_052:0269b07": "[0269b07] 三結乃至九十八隨眠。幾有尋有伺。幾無尋",
    "T27n1545_052:0269b08": "唯伺。幾無尋無伺。問何故作此論。答為止",
    "T27n1545_052:0269b09": "他宗顯正理故。謂或有執。從欲界乃至有",
    "T27n1545_052:0269b10": "頂皆有尋伺。如譬喻者。彼何故作此執。依",
    "T27n1545_052:0269b11": "契經故。謂契經說。心&#x9E81;性名尋。心細性名",
    "T27n1545_052:0269b12": "伺。然&#x9E81;細性從欲界乃至有頂皆可得。故",
    "T27n1545_052:0269b13": "知三界皆有尋伺。大德說曰。對法諸師所說",
    "T27n1545_052:0269b14": "非理。所以者何。心&#x9E81;細性三界皆有。契經",
    "T27n1545_052:0269b15": "說此即是尋伺。而言尋伺唯二地有。謂欲",
    "T27n1545_052:0269b16": "界及梵世。故對法者所說非理。亦名惡說惡",
    "T27n1545_052:0269b17": "受持者。不名善說善受持者。阿毘達磨諸論",
    "T27n1545_052:0269b18": "師言。我等所說及所受持是善非惡。所以者",
    "T27n1545_052:0269b19": "何。施設&#x9E81;細有多種故。謂有處說。纏是&#x9E81;",
    "T27n1545_052:0269b20": "隨眠是細。此中尋伺非&#x9E81;非細。此二非纏",
    "T27n1545_052:0269b21": "非隨眠故。或有處說。色蘊是&#x9E81;四蘊是細。",
    "T27n1545_052:0269b22": "此中尋伺是細非&#x9E81;行蘊攝故。或有處說。欲",
    "T27n1545_052:0269b23": "界是&#x9E81;初靜慮是細。此中尋伺俱通&#x9E81;細二",
    "T27n1545_052:0269b24": "地皆有尋及伺故。或有處說。初靜慮是&#x9E81;第",
    "T27n1545_052:0269b25": "二靜慮是細。此中尋伺是&#x9E81;非細。初靜慮上",
    "T27n1545_052:0269b26": "無尋伺故。如是等處施設&#x9E81;細有多品類",
    "T27n1545_052:0269b27": "不應定執。&#x9E81;性名尋細性名伺。亦不應",
    "T27n1545_052:0269b28": "執尋伺二種三界皆有。然契經說。尋伺是心",
    "T27n1545_052:0269b29": "&#x9E81;細性者。依下二地能擾動心&#x9E81;細性說。",
    "T27n1545_052:0269c01": "第二靜慮乃至有頂心離擾動故無尋伺。又",
    "T27n1545_052:0269c02": "彼既說二定以上有尋有伺。云何建立有尋",
    "T27n1545_052:0269c03": "伺等三地有異。彼作是說。欲界初靜慮一切",
    "T27n1545_052:0269c04": "善染無覆無記及靜慮中間。乃至有頂染污",
    "T27n1545_052:0269c05": "心等名有尋有伺地。靜慮中間善及無覆無",
    "T27n1545_052:0269c06": "記心等名無尋唯伺地。第二靜慮乃至有頂",
    "T27n1545_052:0269c07": "善及無覆無記心等名無尋無伺地。若爾經",
    "T27n1545_052:0269c08": "說當云何通。如契經說。尋伺寂靜無尋無伺",
    "T27n1545_052:0269c09": "定生喜樂入第二靜慮具足住。彼作是說。",
    "T27n1545_052:0269c10": "此經依善無覆無記。不依染說尋伺寂靜。",
    "T27n1545_052:0269c11": "彼說非理。所以者何。有何因緣入第二定",
    "T27n1545_052:0269c12": "唯善無記尋伺寂靜非染污耶。寧說染污",
    "T27n1545_052:0269c13": "尋伺寂靜非善無記。所以者何。諸染污法離",
    "T27n1545_052:0269c14": "染時捨。善無記法越界地時方捨盡故。然譬",
    "T27n1545_052:0269c15": "喻者是無知果黑闇果不勤加行果。故說尋",
    "T27n1545_052:0269c16": "伺三界皆有而尋與伺。下二地有上七地無。",
    "T27n1545_052:0269c17": "是為正說。為止如是他宗所說顯示正",
    "T27n1545_052:0269c18": "理故作斯論。答三結三種。謂或有尋有伺。",
    "T27n1545_052:0269c19": "或無尋唯伺。或無尋無伺。云何有尋有伺。",
    "T27n1545_052:0269c20": "謂在欲界及初靜慮。云何無尋唯伺。謂在",
    "T27n1545_052:0269c21": "靜慮中間。云何無尋無伺。謂在上三靜慮及",
    "T27n1545_052:0269c22": "四無色。餘廣說如本論。問此中何者名有尋",
    "T27n1545_052:0269c23": "有伺。何者名無尋唯伺。何者名無尋無伺",
    "T27n1545_052:0269c24": "耶。答若與尋伺俱尋伺相應。是尋伺等起",
    "T27n1545_052:0269c25": "尋伺所轉者名有尋有伺。若不與尋俱唯",
    "T27n1545_052:0269c26": "與伺俱。不與尋相應唯與伺相應。非尋等",
    "T27n1545_052:0269c27": "起唯伺等起。尋已寂靜唯伺所轉者名無",
    "T27n1545_052:0269c28": "尋唯伺。若非尋伺俱。非尋伺相應。非尋",
    "T27n1545_052:0269c29": "伺等起。非尋伺所轉者。名無尋無伺。復次",
    "T27n1545_052:0270a01": "若有種種尋求種種伺察者名有尋有伺若",
    "T27n1545_052:0270a02": "無種種尋求有種種伺察者名無尋唯伺。",
    "T27n1545_052:0270a03": "若無種種尋求。亦無種種伺察者名無尋",
    "T27n1545_052:0270a04": "無伺。復次若有數數尋求數數伺察者名有",
    "T27n1545_052:0270a05": "尋有伺。若無數數尋求有數數伺察者名",
    "T27n1545_052:0270a06": "無尋唯伺。若無數數尋求亦無數數伺察",
    "T27n1545_052:0270a07": "者名無尋無伺。",
    "T27n1545_052:0270a08": "[0270a08] 三結乃至九十八隨眠。幾樂根相應。幾苦喜",
    "T27n1545_052:0270a09": "憂捨根相應。問何故作此論。答為止他宗",
    "T27n1545_052:0270a10": "顯正理故。謂或有執。諸法生時漸次非頓。",
    "T27n1545_052:0270a11": "如譬喻者。大德說曰。諸法生時次第而生無",
    "T27n1545_052:0270a12": "並起義。如經狹路有多商侶一一而過。尚",
    "T27n1545_052:0270a13": "無二人一時過義。況得有多。諸有為法亦",
    "T27n1545_052:0270a14": "復如是。一一從自生相而生。別和合生理",
    "T27n1545_052:0270a15": "不俱起。阿毘達磨諸論師言。有因緣故說",
    "T27n1545_052:0270a16": "有為法別和合生。一一從自生相生故。有",
    "T27n1545_052:0270a17": "因緣故說有為法一和合生。不相離者一",
    "T27n1545_052:0270a18": "時生故。謂依生相說有為法別和合生。若",
    "T27n1545_052:0270a19": "依剎那說有為法一和合生。不相離者必",
    "T27n1545_052:0270a20": "俱起故。或復有執。力無力義。是名相應不相",
    "T27n1545_052:0270a21": "應義。謂若此法由彼力生。即說此法與彼",
    "T27n1545_052:0270a22": "相應。若法不由彼力生者。雖俱時起無",
    "T27n1545_052:0270a23": "相應義。如由彼心力此心生故。得說此心",
    "T27n1545_052:0270a24": "與彼心相應。又由心力心所生故。得說心",
    "T27n1545_052:0270a25": "所與心相應。又由心所力心所生故。得說",
    "T27n1545_052:0270a26": "心所與心所相應。不由心所力心得生故。",
    "T27n1545_052:0270a27": "不可說心與心所相應。為遮彼意顯示",
    "T27n1545_052:0270a28": "心與心所相應。心所亦與心所相應。心所。",
    "T27n1545_052:0270a29": "又得與心相應。唯心與心無相應義。一身",
    "T27n1545_052:0270b01": "二心不俱起故。或復有執。諸法各與自性",
    "T27n1545_052:0270b02": "相應。不與他性。彼作是說相愛重義是相",
    "T27n1545_052:0270b03": "應義。無法與法極相愛重。如自性者。是故",
    "T27n1545_052:0270b04": "唯與自性相應。為遮彼意顯示唯與他",
    "T27n1545_052:0270b05": "性相應。相應名義異體相望而建立故。如心",
    "T27n1545_052:0270b06": "心所展轉相望。同一所依一所緣等互不相",
    "T27n1545_052:0270b07": "捨名相應故。或復有執。諸法與自性無相",
    "T27n1545_052:0270b08": "應義亦非不相應。無相應義者諸法不待",
    "T27n1545_052:0270b09": "自性而生故。非不相應者極相愛重是相應",
    "T27n1545_052:0270b10": "義故。為遮彼意顯示諸法不亂相應故作",
    "T27n1545_052:0270b11": "斯論。問何故但問與受相應。答是作論者",
    "T27n1545_052:0270b12": "意欲爾故。謂作論者隨欲造論不違法相",
    "T27n1545_052:0270b13": "故不應責。復次以受與受行相各別不違",
    "T27n1545_052:0270b14": "成就而違現行是故偏問。不違成就者。一",
    "T27n1545_052:0270b15": "身容成就五受根故。違現行者。必無二受",
    "T27n1545_052:0270b16": "俱時現行故。復次以受隨根轉變而起。於",
    "T27n1545_052:0270b17": "一受體建立五根餘法不爾故偏問受。復",
    "T27n1545_052:0270b18": "次受居十二緣起輪中。猶如車轂是故偏",
    "T27n1545_052:0270b19": "問。復次以一切法皆歸趣受是故偏問。復",
    "T27n1545_052:0270b20": "次除受更問何根相應。若問命等八根相",
    "T27n1545_052:0270b21": "應便為非理不相應故。若問信等五三無",
    "T27n1545_052:0270b22": "漏相應。亦為非理唯是善故。若問餘染及",
    "T27n1545_052:0270b23": "想思等心所相應。亦為非理。無根相故。或",
    "T27n1545_052:0270b24": "有即是煩惱性故。若問念定及慧相應。亦",
    "T27n1545_052:0270b25": "為非理。煩惱相應無根相故。或有即是煩",
    "T27n1545_052:0270b26": "惱性故。若問意根亦不應理依心建立相",
    "T27n1545_052:0270b27": "應法故。又心相應無差別故。受有根相非",
    "T27n1545_052:0270b28": "煩惱體能生煩惱故問相應。答三結中有身",
    "T27n1545_052:0270b29": "見戒禁取結三根相應。除苦憂根。問此何故",
    "T27n1545_052:0270c01": "除苦根。答苦根在五識。此二結在意地故",
    "T27n1545_052:0270c02": "不相應。問此何故除憂根。答憂慼行相轉。",
    "T27n1545_052:0270c03": "此二結歡行相轉故不相應。總說此二三根",
    "T27n1545_052:0270c04": "相應。別分別者若在欲界初二靜慮喜捨相",
    "T27n1545_052:0270c05": "應。若在第三靜慮樂捨相應。若在第四靜",
    "T27n1545_052:0270c06": "慮及無色界唯捨相應。是故總說三根相",
    "T27n1545_052:0270c07": "應。疑結四根相應除苦根。問此何故除苦",
    "T27n1545_052:0270c08": "根。答苦根在五識疑在意地故不相應。總",
    "T27n1545_052:0270c09": "說疑結四根相應。別分別者若在欲界憂捨",
    "T27n1545_052:0270c10": "相應。若在初二靜慮喜捨相應。若在第三",
    "T27n1545_052:0270c11": "靜慮樂捨相應。若在第四靜慮及無色界",
    "T27n1545_052:0270c12": "唯捨相應。是故總說四根相應。問何故疑",
    "T27n1545_052:0270c13": "結若在欲界不與喜根相應。若在初二靜",
    "T27n1545_052:0270c14": "慮則與喜根相應耶。答歡慼行相不相應",
    "T27n1545_052:0270c15": "故。謂欲界疑慼行相轉。喜根歡行相轉。行相",
    "T27n1545_052:0270c16": "既別無相應義。初二靜慮疑與喜根俱歡行",
    "T27n1545_052:0270c17": "相轉故得相應。以等義是相應義故。復次",
    "T27n1545_052:0270c18": "欲界喜&#x9E81;疑細故不相應。問何故欲界喜&#x9E81;。",
    "T27n1545_052:0270c19": "答欲界有情不應起而起故。於欲界事亦",
    "T27n1545_052:0270c20": "不應起而起故。云何欲界有情不應起而",
    "T27n1545_052:0270c21": "起謂欲界有情本性是苦復加餘苦應生厭",
    "T27n1545_052:0270c22": "離而更踴躍豈不是&#x9E81;。云何於欲界事不",
    "T27n1545_052:0270c23": "應起而起。謂若見他顛蹶迷謬應生慈愍",
    "T27n1545_052:0270c24": "而更歡笑豈不是&#x9E81;欲界疑結沈思故細。&#x9E81;",
    "T27n1545_052:0270c25": "細既別無相應義。初二靜慮疑喜俱細故得",
    "T27n1545_052:0270c26": "相應。復次欲界疑結敦重喜根輕躁故不相",
    "T27n1545_052:0270c27": "應。初靜慮二俱敦重故得相應。復次欲界疑",
    "T27n1545_052:0270c28": "結於內門轉。欲界喜根於外門轉故不相",
    "T27n1545_052:0270c29": "應。初二靜慮俱內門轉故得相應。復次欲界",
    "T27n1545_052:0271a01": "疑結如主喜根如客故不相應。初二靜慮二",
    "T27n1545_052:0271a02": "皆如主故得相應。復次欲界疑結雖不與",
    "T27n1545_052:0271a03": "喜受相應而與憂受相應。初二靜慮疑結",
    "T27n1545_052:0271a04": "若不與喜受。相應便為無受。喜是彼地自",
    "T27n1545_052:0271a05": "性受故。若疑心聚全無受者便違相依及相",
    "T27n1545_052:0271a06": "應法勿有斯過。是故疑結初二靜慮喜根相",
    "T27n1545_052:0271a07": "應。三不善根中貪不善根三根相應除苦憂",
    "T27n1545_052:0271a08": "根。以苦憂根慼行相轉。貪不善根歡行相轉",
    "T27n1545_052:0271a09": "故不相應。瞋不善根三根相應除樂喜根。",
    "T27n1545_052:0271a10": "以樂喜根歡行相轉瞋不善根慼行相轉故",
    "T27n1545_052:0271a11": "不相應。癡不善根及欲漏無明漏五根相應。",
    "T27n1545_052:0271a12": "以彼皆通六識身歡慼行相轉故。有漏三",
    "T27n1545_052:0271a13": "根相應除苦憂根。以色無色界無憂苦根",
    "T27n1545_052:0271a14": "故。彼無憂苦因根蘊當廣說。除邪見餘廣",
    "T27n1545_052:0271a15": "說如本論。邪見四根相應除苦根。以苦根",
    "T27n1545_052:0271a16": "在五識邪見在意地故不相應。總說邪見",
    "T27n1545_052:0271a17": "四根相應別分別者若在欲界三根相應除",
    "T27n1545_052:0271a18": "樂苦根。若在初二靜慮喜捨根相應。若在",
    "T27n1545_052:0271a19": "第三靜慮樂捨根相應。若在第四靜慮及無",
    "T27n1545_052:0271a20": "色界。唯捨根相應。問欲界邪見何者喜根相",
    "T27n1545_052:0271a21": "應何者憂根相應耶。答或有本來不好施與",
    "T27n1545_052:0271a22": "不好愛樂不好祠祀。彼後若遇邪見外道。",
    "T27n1545_052:0271a23": "聞說無施與無愛樂無祠祀無妙行無惡行",
    "T27n1545_052:0271a24": "無妙惡行業果異熟聞已歡喜作是念言。我",
    "T27n1545_052:0271a25": "從本來不好施與乃至祠祀甚為好事。以",
    "T27n1545_052:0271a26": "彼無果無異熟故。如是邪見喜根相應。或",
    "T27n1545_052:0271a27": "有本來好行施與好行愛樂好行祠祀。",
    "T27n1545_052:0271a28": "彼後若遇邪見外道。聞說無施與無愛樂",
    "T27n1545_052:0271a29": "無祠祀無妙行無惡行無妙惡行業果異熟。",
    "T27n1545_052:0271b01": "聞已憂慼作是念言。我從本來好行施與",
    "T27n1545_052:0271b02": "乃至祠祀極為唐捐。以彼無果無異熟故。",
    "T27n1545_052:0271b03": "如是邪見憂根相應廣釋相應義。六因中已",
    "T27n1545_052:0271b04": "說。",
    "T27n1545_052:0271b05": "[0271b05] 三結乃至九十八隨眠。幾欲界繫幾色界繫",
    "T27n1545_052:0271b06": "幾無色界繫。問何故作此論。答為止他宗",
    "T27n1545_052:0271b07": "顯正理故。謂或有執。欲界所有煩惱及隨煩",
    "T27n1545_052:0271b08": "惱名數色無色界亦有。為止彼意顯示欲",
    "T27n1545_052:0271b09": "界是不定地多諸煩惱及隨煩惱。色無色界",
    "T27n1545_052:0271b10": "是定地故少諸煩惱及隨煩惱。如瞋隨眠及",
    "T27n1545_052:0271b11": "惡作等。彼界無故。或復有執。有漏瀑流軛我",
    "T27n1545_052:0271b12": "語取欲界亦有緣內而生諸煩惱等得彼",
    "T27n1545_052:0271b13": "名故為止彼意顯有漏等不通欲界上二",
    "T27n1545_052:0271b14": "界惑定所攝藏多緣內起得彼名故。或",
    "T27n1545_052:0271b15": "復有執。嫉慳二纏梵世亦有。如分別論者。問",
    "T27n1545_052:0271b16": "彼何故作此執。答依契經故。謂契經說。大",
    "T27n1545_052:0271b17": "梵天王告諸梵眾。我等不須往詣沙門喬",
    "T27n1545_052:0271b18": "答摩所禮敬聽法。即住此處當令汝等度",
    "T27n1545_052:0271b19": "生老死證永寂滅。彼說梵王為嫉慳結纏",
    "T27n1545_052:0271b20": "繞心故作如是語。為遮彼意顯嫉慳結",
    "T27n1545_052:0271b21": "唯欲界有。或復有執。梵世有覆纏。問彼何",
    "T27n1545_052:0271b22": "故作此執。答依契經故。謂契經說。大梵天",
    "T27n1545_052:0271b23": "王不了尊者馬勝所問恐梵眾知。方便引",
    "T27n1545_052:0271b24": "出軟言愧謝。彼說梵王由覆纏故引出眾",
    "T27n1545_052:0271b25": "外方申不了。為遮彼意顯示覆纏唯欲",
    "T27n1545_052:0271b26": "界有。然大梵王為慢諂誑覆蔽心故便作",
    "T27n1545_052:0271b27": "是語。由此因緣故作斯論。",
    "T27n1545_052:0271b28": "[0271b28] 答三結三種或欲界繫。或色界繫或無色界",
    "T27n1545_052:0271b29": "繫。餘廣說如本論。問何故名欲界繫色界繫",
    "T27n1545_052:0271c01": "無色界繫耶。答繫在欲故名欲界繫。繫在",
    "T27n1545_052:0271c02": "色故名色界繫。繫在無色故名無色界繫。",
    "T27n1545_052:0271c03": "如牛馬等繫在於柱或在於栓名柱等繫。",
    "T27n1545_052:0271c04": "復次為欲界足所繫縛故名欲界繫。為色",
    "T27n1545_052:0271c05": "界足所繫縛故名色界繫。為無色界足所",
    "T27n1545_052:0271c06": "繫縛故名無色界繫。足謂煩惱如伽他言",
    "T27n1545_052:0271c07": "佛所行無邊無足。誰將去。",
    "T27n1545_052:0271c08": "[0271c08] 如人有足則得自在遊涉八方無足不爾。",
    "T27n1545_052:0271c09": "如是有情有煩惱足則能遊涉諸界趣生。",
    "T27n1545_052:0271c10": "無煩惱足則不如是。諸佛永斷煩惱足故。",
    "T27n1545_052:0271c11": "於界趣生無復流轉。然由定慧所行無邊。",
    "T27n1545_052:0271c12": "復次欲界窟宅所攝藏故。欲界我執所執",
    "T27n1545_052:0271c13": "著故名欲界繫。色界窟宅所攝藏故。色界",
    "T27n1545_052:0271c14": "我執所執著故名色界繫。無色界窟宅所",
    "T27n1545_052:0271c15": "攝藏故。無色界我執所執著故名無色界",
    "T27n1545_052:0271c16": "繫。窟宅謂愛。我執謂見。復次為欲界愛所",
    "T27n1545_052:0271c17": "滋潤。我我所見所執著故名欲界繫。為色",
    "T27n1545_052:0271c18": "界愛所滋潤。我我所見所執著故名色界",
    "T27n1545_052:0271c19": "繫為無色界愛所滋潤。我我所見所執著",
    "T27n1545_052:0271c20": "故名無色界繫。復次欲界樂欲所堅著故",
    "T27n1545_052:0271c21": "名欲界繫。色界樂欲所堅著故名色界繫。",
    "T27n1545_052:0271c22": "無色界樂欲所堅著故名無色界繫。樂者",
    "T27n1545_052:0271c23": "謂愛欲者謂見。復次為欲界生死所繫縛故",
    "T27n1545_052:0271c24": "名欲界繫。為色界生死所繫縛故名色界",
    "T27n1545_052:0271c25": "繫。為無色界生死所繫縛故名無色界繫。",
    "T27n1545_052:0271c26": "復次為欲界垢所污故毒所害故穢所染",
    "T27n1545_052:0271c27": "故名欲界繫為色界垢所污故。毒所害故",
    "T27n1545_052:0271c28": "穢所染故名色界繫。為無色界垢所污故",
    "T27n1545_052:0271c29": "毒所害故穢所染故名無色界繫。一切煩",
    "T27n1545_052:0272a01": "惱皆名為穢非唯是瞋故通三界。復次為",
    "T27n1545_052:0272a02": "欲界煩惱所繫縛故名欲界繫。為色界煩",
    "T27n1545_052:0272a03": "惱所繫縛故名色界繫。為無色界煩惱所",
    "T27n1545_052:0272a04": "繫縛故名無色界繫。",
    "T27n1545_052:0272a05": "[0272a05] 諸結墮欲界彼結在欲界耶。乃至廣說。此",
    "T27n1545_052:0272a06": "中墮者墮有六種。一界墮。二趣墮三補特伽",
    "T27n1545_052:0272a07": "羅墮。四處墮。五有漏墮。六自體墮。界墮者。",
    "T27n1545_052:0272a08": "如此中說諸結墮欲界彼結在欲界等。此",
    "T27n1545_052:0272a09": "中意說。若是此界法即名墮此界。若欲界法",
    "T27n1545_052:0272a10": "名墮欲界。若色界法名墮色界。若無色界",
    "T27n1545_052:0272a11": "法名墮無色界。趣墮者。如說法者行法施",
    "T27n1545_052:0272a12": "時發是願言。以此法施令墮諸趣有情",
    "T27n1545_052:0272a13": "速出生老病死。補特伽羅墮者。如毘奈耶",
    "T27n1545_052:0272a14": "說。有三補特伽羅墮僧數中令僧和合。",
    "T27n1545_052:0272a15": "處墮者。如品類足說。云何色蘊謂十色處及",
    "T27n1545_052:0272a16": "墮法處色。有漏墮者。如品類足說。云何",
    "T27n1545_052:0272a17": "墮法謂有漏法。自體墮者。如大種蘊說。有",
    "T27n1545_052:0272a18": "執受是何義。答此增語所顯墮自體法。於",
    "T27n1545_052:0272a19": "六墮中此中唯依界墮作論。此中在者在",
    "T27n1545_052:0272a20": "有四種。一自體在。二器在。三現行在。四處",
    "T27n1545_052:0272a21": "在。自體在者。謂一切法各住自體自我自物",
    "T27n1545_052:0272a22": "自相自分自本性中。器在者。如棗等在盆",
    "T27n1545_052:0272a23": "中天授等在舍中。現行在者。若法於此現",
    "T27n1545_052:0272a24": "行可得。處在者。若法於此處可得。此中總",
    "T27n1545_052:0272a25": "依四在作論。或具不具如應當知。諸結",
    "T27n1545_052:0272a26": "墮欲界彼結在欲界耶。答應作四句有",
    "T27n1545_052:0272a27": "結墮欲界彼結非在欲界。謂纏所纏色界",
    "T27n1545_052:0272a28": "沒起欲界中有。色界沒生欲界者唯是異",
    "T27n1545_052:0272a29": "生。彼欲界中有在色界起法應如是。死有",
    "T27n1545_052:0272b01": "滅處中有現前。如種滅處萌芽現前。彼從死",
    "T27n1545_052:0272b02": "有至中有時。欲界三十六隨眠隨一現前令",
    "T27n1545_052:0272b03": "生相續。及惡魔住梵世纏所纏故訶拒如",
    "T27n1545_052:0272b04": "來。纏所纏者。有說忿纏。彼忿纏心訶拒佛",
    "T27n1545_052:0272b05": "故。有說覆纏。彼覆纏心訶拒佛故。有說嫉",
    "T27n1545_052:0272b06": "纏。彼嫉纏心訶拒佛故。有說慳纏。彼慳纏",
    "T27n1545_052:0272b07": "心訶拒佛故。評曰。應作是說。於九纏中",
    "T27n1545_052:0272b08": "隨一現前而訶拒佛。除眠不能發語業",
    "T27n1545_052:0272b09": "故。問何故名魔。答斷慧命故。或常放逸而",
    "T27n1545_052:0272b10": "自害故。問何故名惡。答懷惡意樂成就惡",
    "T27n1545_052:0272b11": "法及惡慧故。尊者妙音作如是說。勃惡者",
    "T27n1545_052:0272b12": "死生彼處故說名為惡。問魔住梵世何所",
    "T27n1545_052:0272b13": "為耶。答訶拒佛故。問彼有何力能住梵",
    "T27n1545_052:0272b14": "世。答梵所引故如契經說。一時薄伽梵在室",
    "T27n1545_052:0272b15": "羅筏住誓多林給孤獨園。爾時有一梵天",
    "T27n1545_052:0272b16": "住在梵世。起惡見趣。此處是常恒不變易純",
    "T27n1545_052:0272b17": "永出離。更無有常恒不變易。純永出離過",
    "T27n1545_052:0272b18": "此處者。爾時世尊知彼心已。譬如壯士屈",
    "T27n1545_052:0272b19": "伸臂頃。從此處沒至梵世出去彼梵天不",
    "T27n1545_052:0272b20": "遠而住。時彼梵天遙見佛已即命佛曰。善",
    "T27n1545_052:0272b21": "來大仙。此處是常恒不變易。純永出離。更無",
    "T27n1545_052:0272b22": "有常恒不變易。純永出離過此處者。仁能",
    "T27n1545_052:0272b23": "厭捨災患欲界。而來至此甚為善哉。宜於",
    "T27n1545_052:0272b24": "此間安樂常住。世尊告曰。此處非常恒不變",
    "T27n1545_052:0272b25": "易。純永出離。而汝謂常恒不變易。純永出",
    "T27n1545_052:0272b26": "離。由重無明蔽汝心故。汝應省察過去諸",
    "T27n1545_052:0272b27": "梵墮欲界者如花果落。云何妄計此為常",
    "T27n1545_052:0272b28": "等。如是梵天再三自讚。佛亦再三訶彼所",
    "T27n1545_052:0272b29": "說。爾時彼梵&#x89A9;佛威光難為抗敵。又住寂",
    "T27n1545_052:0272c01": "靜離欲地中。不樂言論便作是念。誰能與",
    "T27n1545_052:0272c02": "佛為敵論耶。念已便憶。魔與如來恒為怨",
    "T27n1545_052:0272c03": "對必能抗敵。即以神力引置梵世化作欲",
    "T27n1545_052:0272c04": "地而安處之。爾時彼梵復白佛言。此處是",
    "T27n1545_052:0272c05": "常乃至廣說。世尊告曰。此處非常廣說如上。",
    "T27n1545_052:0272c06": "魔便白佛大仙。應隨梵天所說勿復違拒",
    "T27n1545_052:0272c07": "當奉行之。若違拒者譬如有人吉祥天神",
    "T27n1545_052:0272c08": "來過其舍。以刀杖等驅逐令出。亦如有",
    "T27n1545_052:0272c09": "人從高轉墮放捨手足便墜深坑。又如有",
    "T27n1545_052:0272c10": "人從樹端落放捨手足墮必至地故。應",
    "T27n1545_052:0272c11": "奉順梵天所說。復白佛言。仁豈不見我等",
    "T27n1545_052:0272c12": "梵眾圍繞梵天。敬順其言不敢違逆。佛時",
    "T27n1545_052:0272c13": "告曰。汝非梵王亦非梵眾。乃是惡魔。無有",
    "T27n1545_052:0272c14": "恥愧。橫來相擾。爾時惡魔知佛覺已。心懷",
    "T27n1545_052:0272c15": "愧惱不能自退。梵以神力令彼還宮。因",
    "T27n1545_052:0272c16": "彼契經而作此論。是謂有結墮欲界彼結",
    "T27n1545_052:0272c17": "非在欲界。墮欲界者。是界墮非餘墮。非",
    "T27n1545_052:0272c18": "在欲界者色界可得故。此有三在除自體",
    "T27n1545_052:0272c19": "在不在自界現在前故。"
}