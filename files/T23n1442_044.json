{
    "T23n1442_044:0866c02": "根本說一切有部毘奈耶卷第四",
    "T23n1442_044:0866c03": "十四",
    "T23n1442_044:0866c05": "三藏法師義淨奉　制譯",
    "T23n1442_044:0866c06": "入王宮門學處第八十二之一",
    "T23n1442_044:0866c07": "初總攝頌曰：",
    "T23n1442_044:0866c08": "　初首二難陀，　　七日并善與；",
    "T23n1442_044:0866c09": "　五人四希有，　　勝鬘教大王。",
    "T23n1442_044:0866c10": "　二城有盛衰，　　月光於夜白；",
    "T23n1442_044:0866c11": "　仙道出家已，　　影勝問伽他。",
    "T23n1442_044:0866c12": "　頂髻害父命，　　當生無間中；",
    "T23n1442_044:0866c13": "　受二佞臣言，　　謗無兩羅漢。",
    "T23n1442_044:0866c14": "　二臣收寶去，　　塵沙遍滿城；",
    "T23n1442_044:0866c15": "　大臣以女男，　　各付於師主。",
    "T23n1442_044:0866c16": "　紺顏隨師去，　　仙道等因緣；",
    "T23n1442_044:0866c17": "　善財造寺緣，　　准陀論七福。",
    "T23n1442_044:0866c18": "　壯士曠野手，　　紺容證不還；",
    "T23n1442_044:0866c19": "　無比打針人，　　廣陳師子事。",
    "T23n1442_044:0866c20": "　二人說善惡，　　紺容皆被燒；",
    "T23n1442_044:0866c21": "　曲脊供僧人，　　入王宮為後。",
    "T23n1442_044:0866c22": "難陀鄔波難陀者，佛在室羅伐城逝多林給",
    "T23n1442_044:0866c23": "孤獨園。爾時世尊告諸苾芻曰：「汝等當於蘭",
    "T23n1442_044:0866c24": "若樹下、或空室中、或山崖坎窟、或草[卄/積]內、或",
    "T23n1442_044:0866c25": "居露地、或在屍林、或餘林中、或住邊房受麁弊",
    "T23n1442_044:0866c26": "臥具，向如是處簡息外緣，端心靜慮求斷煩",
    "T23n1442_044:0866c27": "惱，勿為放逸後置憂悔，此即是我真實教誡。」",
    "T23n1442_044:0866c28": "如是世尊為諸苾芻說思惟事令棄憒閙。時",
    "T23n1442_044:0866c29": "有苾芻得世俗通者，便往妙高山而修靜慮。",
    "T23n1442_044:0867a01": "佛告諸苾芻：「妙高山王者下從金輪與海水",
    "T23n1442_044:0867a02": "齊，有八萬踰繕那，從水上高出亦復如是。其",
    "T23n1442_044:0867a03": "形畟方四面，各有二千踰繕那，人天樂觀相",
    "T23n1442_044:0867a04": "狀端正，上有三十三天四寶所成：東面水精、",
    "T23n1442_044:0867a05": "南面吠琉璃、西面白銀、北面黃金。於此山下",
    "T23n1442_044:0867a06": "大海之中有龍王宮，亦四寶所成受用無闕。",
    "T23n1442_044:0867a07": "有二龍王：名難陀、鄔波難陀，而住於此，各有",
    "T23n1442_044:0867a08": "八萬四千諸龍以為眷屬。此二龍王，假使金",
    "T23n1442_044:0867a09": "翅鳥王不能損害，所有飲食皆同諸天上妙供",
    "T23n1442_044:0867a10": "養。時二龍王由貪愛故，各以其身遶山七匝，",
    "T23n1442_044:0867a11": "舉首而住，俱作是念：『此等受用皆悉是我福",
    "T23n1442_044:0867a12": "業所招。』以惱嫉心故每日三時吐其毒氣，齊",
    "T23n1442_044:0867a13": "二百五十踰繕那內，所有鳥獸聞毒氣者並",
    "T23n1442_044:0867a14": "皆喪命。龍吐氣已遂便睡著。」時諸苾芻修靜",
    "T23n1442_044:0867a15": "慮者，由龍毒氣皮肉變色憔悴萎黃。如世尊",
    "T23n1442_044:0867a16": "說：「汝等苾芻欲求戒淨，可於半月為褒灑陀，",
    "T23n1442_044:0867a17": "求除罪故為隨意事。」時彼苾芻至長淨日皆來",
    "T23n1442_044:0867a18": "集會，時舊住者怪而問曰：「何故仁等顏狀異",
    "T23n1442_044:0867a19": "常萎黃若此？」其靜慮苾芻以緣具告，諸苾芻",
    "T23n1442_044:0867a20": "曰：「龍為惱害何不調伏？」答曰：「此唯世尊及大",
    "T23n1442_044:0867a21": "聲聞方能制伏，非我所堪。」時諸苾芻以緣白",
    "T23n1442_044:0867a22": "佛，佛作是念：「我諸弟子誰堪降彼二大龍王？」",
    "T23n1442_044:0867a23": "佛知大目乾連定能摧伏，便告大目乾連曰：",
    "T23n1442_044:0867a24": "「汝當觀察難陀、鄔波難陀二大龍王。」時大目",
    "T23n1442_044:0867a25": "乾連唯然受教，即作如是方便入定，從室羅",
    "T23n1442_044:0867a26": "伐城沒、於妙高山出，在龍身上經行。龍睡不",
    "T23n1442_044:0867a27": "覺，復行頂上，亦不覺知。目連即入其腹振大",
    "T23n1442_044:0867a28": "雷霆，睡仍不覺。爾時尊者便作是念：「龍有二",
    "T23n1442_044:0867a29": "緣方可降伏。云何為二？一者令其瞋怒，二者",
    "T23n1442_044:0867b01": "發恐怖心。我若遣彼生瞋怒者，令贍部洲悉",
    "T23n1442_044:0867b02": "皆震動。我今應可使其驚怖。」即化作龍身大彼",
    "T23n1442_044:0867b03": "三倍，身遶二龍周圍七匝，舉首而住。龍覺身",
    "T23n1442_044:0867b04": "重即便唾寤，見彼大身極生驚恐憂惶失計，",
    "T23n1442_044:0867b05": "作如是念：「所居之處今被欺奪。」遂化作小身",
    "T23n1442_044:0867b06": "棄宮逃竄。尊者大目連即復本形，遮彼龍前",
    "T23n1442_044:0867b07": "整容而住，問曰：「汝二龍王欲何所作答？」曰：「有大",
    "T23n1442_044:0867b08": "德龍來至住處，欲害我命奪所居宮，有此難",
    "T23n1442_044:0867b09": "緣逃向餘處。」尊者報曰：「我於向者到汝宮中",
    "T23n1442_044:0867b10": "不見斯事。」龍曰：「我等親見。」尊者曰：「汝可還宮",
    "T23n1442_044:0867b11": "示我形狀。」龍曰：「大德！豈復欲殺我耶？」尊者曰：",
    "T23n1442_044:0867b12": "「我共往看，誰敢相殺？宜可迴去示彼形容。」龍",
    "T23n1442_044:0867b13": "與尊者覆還住處，但覩空宮更無餘物。二龍",
    "T23n1442_044:0867b14": "問曰：「將非聖者見我憍暴現驚恐耶？」尊者曰：",
    "T23n1442_044:0867b15": "「或容如是。」彼龍白言：「聖者！何緣來此？」尊者曰：",
    "T23n1442_044:0867b16": "「汝等當聽！汝於過去作鄙惡業，墮傍生中受",
    "T23n1442_044:0867b17": "斯惡報。今時更復作猛毒心，殺害有情無悲",
    "T23n1442_044:0867b18": "愍念，從斯沒已除捺洛迦更無生處。」彼二龍",
    "T23n1442_044:0867b19": "王俱來禮足作如是語：「欲令我等當作何事？」",
    "T23n1442_044:0867b20": "尊者曰：「汝等今可歸依三寶受五學處，至盡",
    "T23n1442_044:0867b21": "形壽不殺生乃至不飲酒，於妙高山有禽獸等",
    "T23n1442_044:0867b22": "依止住者，施以無畏勿令驚恐。」彼龍白言：「我",
    "T23n1442_044:0867b23": "等愚癡自無覺慧，幸蒙聖者拔濟苦津，自誓",
    "T23n1442_044:0867b24": "要心謹依言教。從今已去乃至命存，歸依三",
    "T23n1442_044:0867b25": "寶受五學處，於諸生類不令苦惱，愛同己子",
    "T23n1442_044:0867b26": "除瞋毒心。」時大目連降二龍已欲還本處，彼",
    "T23n1442_044:0867b27": "二龍王禮尊者足白言：「大德！我墜迷津蒙恩",
    "T23n1442_044:0867b28": "救濟，至世尊處幸持我語頂禮雙足，『不審世",
    "T23n1442_044:0867b29": "尊少病少惱？起居輕利氣力安不？』復更白言：",
    "T23n1442_044:0867c01": "『唯願大師慈悲哀愍，苾芻、苾芻尼等飯食訖，",
    "T23n1442_044:0867c02": "凡說福頌伽他之時，願稱我名以福垂濟，捨",
    "T23n1442_044:0867c03": "此惡業生善趣中。』」目連告曰：「當為汝白。」時大",
    "T23n1442_044:0867c04": "目連所為事訖，猶如壯士屈伸臂頃，於妙高",
    "T23n1442_044:0867c05": "山沒逝多林出，詣世尊所禮雙足已，白言：「世",
    "T23n1442_044:0867c06": "尊！我已降伏二難陀龍，令受三歸并五學處，",
    "T23n1442_044:0867c07": "於妙高山所住有情皆起悲愍。彼二龍王附申",
    "T23n1442_044:0867c08": "禮敬世尊足下，不審大師少病少惱？起居輕",
    "T23n1442_044:0867c09": "利氣力安不？我以惡業墮傍生中受諸苦難，",
    "T23n1442_044:0867c10": "唯願世尊慈悲救濟。」具陳請意。世尊聞已讚",
    "T23n1442_044:0867c11": "言：「善哉！善哉！彼二龍王能生厭離。」即告諸苾",
    "T23n1442_044:0867c12": "芻曰：「從今已去我諸弟子苾芻、苾芻尼等，每",
    "T23n1442_044:0867c13": "食了時說鐸敧拏伽他，稱彼二龍王名字為",
    "T23n1442_044:0867c14": "作呪願，令捨惡道生善趣中，當如是作。若不",
    "T23n1442_044:0867c15": "依我教者得惡作罪。」是二龍王從斯已後，每至",
    "T23n1442_044:0867c16": "月八日、十五日、二十三日、月盡日，夜復本形，",
    "T23n1442_044:0867c17": "晝為人像，詣世尊所俱申禮敬受八支學。又",
    "T23n1442_044:0867c18": "每來時從妙高山至室羅伐城，於路左右布",
    "T23n1442_044:0867c19": "列龍兵，彌滿虛空以為侍衛。後於異時龍作",
    "T23n1442_044:0867c20": "長者形，來詣佛所聽受妙法。時勝光大王亦",
    "T23n1442_044:0867c21": "於彼時來詣佛所，既至門外命左右曰：「汝往",
    "T23n1442_044:0867c22": "佛所觀有何人？」時彼左右奉教而去，禮佛足",
    "T23n1442_044:0867c23": "已見二長者，在世尊處聽佛說法，即還王所",
    "T23n1442_044:0867c24": "白言：「大王！有二長者在世尊處。」王作是念：「彼",
    "T23n1442_044:0867c25": "二長者是我國人，見我來時敢不恭敬。」時勝",
    "T23n1442_044:0867c26": "光王欲至佛所，彼二龍王見國主來，白世尊",
    "T23n1442_044:0867c27": "曰：「大德！既見國主合改常儀，我今為敬法",
    "T23n1442_044:0867c28": "坐聽，為敬王起立。」世尊告曰：「諸佛世尊及阿",
    "T23n1442_044:0867c29": "羅漢等咸皆敬法。」以此因緣說三伽他曰：",
    "T23n1442_044:0868a01": "「若過去諸佛，　　及以未來者，",
    "T23n1442_044:0868a02": "　現在諸世尊，　　能斷一切憂。",
    "T23n1442_044:0868a03": "　皆共尊敬法，　　言說及行住，",
    "T23n1442_044:0868a04": "　常於一切時，　　尊重於正法。",
    "T23n1442_044:0868a05": "　是故求益者，　　欲希富盛樂，",
    "T23n1442_044:0868a06": "　應當尊敬法，　　常思諸佛教。」",
    "T23n1442_044:0868a07": "彼二龍王聞佛語已，雖見王來不修敬事。王",
    "T23n1442_044:0868a08": "既見已便作是念：「此二長者是我國人，見我",
    "T23n1442_044:0868a09": "來至不生敬重。」便起瞋恨，至世尊所禮雙足",
    "T23n1442_044:0868a10": "已在一面坐。佛知王意有瞋恚心，別作餘言",
    "T23n1442_044:0868a11": "不為說法。時勝光王請世尊曰：「唯願大師為",
    "T23n1442_044:0868a12": "我說法。」佛以此緣說伽他曰：",
    "T23n1442_044:0868a13": "「若無清淨心，　　而懷瞋恨意，",
    "T23n1442_044:0868a14": "　不能解諸佛，　　所說微妙法。",
    "T23n1442_044:0868a15": "　降伏鬪諍心，　　及以不淨意，",
    "T23n1442_044:0868a16": "　能除於忿害，　　方解諸佛法。」",
    "T23n1442_044:0868a17": "時勝光王聞伽他已作如是念：「由二長者遂",
    "T23n1442_044:0868a18": "令世尊不時為我演說法要。」即從座起禮佛",
    "T23n1442_044:0868a19": "而去，命左右曰：「汝可伺彼佛邊長者辭佛去",
    "T23n1442_044:0868a20": "時，待至門外俱斬其首。」彼二龍王所有部從，",
    "T23n1442_044:0868a21": "見王懷忿作是語已，悉皆驚愕怒而議曰：「我",
    "T23n1442_044:0868a22": "等有力能碎高山傾竭大海，王何勢力敢作",
    "T23n1442_044:0868a23": "此言？」即卒起重雲震降雷雹，於虛空中皆下",
    "T23n1442_044:0868a24": "刀杖劍輪箭槊。未至地頃，爾時世尊得無",
    "T23n1442_044:0868a25": "忘念告大目連曰：「汝應速疾念勝光王，及此",
    "T23n1442_044:0868a26": "城中諸有情類。」時大目連唯然受教即入慈",
    "T23n1442_044:0868a27": "定，纔入定已遍虛空中皆雨天花、俱勿頭等",
    "T23n1442_044:0868a28": "而墮于地，乃至勝光王入宮已來，天花遍落。",
    "T23n1442_044:0868a29": "王怪奇異歎未曾有，遂告中宮妃后王子大",
    "T23n1442_044:0868b01": "臣，及婆羅門諸士庶等，悉皆總集而下令曰：",
    "T23n1442_044:0868b02": "「我於向者從逝多林迄至宮中，天花灑落曾",
    "T23n1442_044:0868b03": "所未見，不知此事是誰威力？」時有近王說美",
    "T23n1442_044:0868b04": "言者，白言：「此是大王如法化人不行枉酷，諸",
    "T23n1442_044:0868b05": "天歡喜雨此妙花。」王曰：「我常以法安人，福力",
    "T23n1442_044:0868b06": "應爾。」宮內女人作如是語：「我等貞居唯事國",
    "T23n1442_044:0868b07": "主，於餘男子永絕邪心，天神鑒賞慶以祥",
    "T23n1442_044:0868b08": "瑞。」太子曰：「我於父母盡心孝養，靈祇感應致",
    "T23n1442_044:0868b09": "此嘉祥。」大臣曰：「王有教令我悉奉行助化國",
    "T23n1442_044:0868b10": "人，致使天花下落。」婆羅門曰：「我順四時恭祭",
    "T23n1442_044:0868b11": "天地無虧淨行，致此鮮花。」猛將曰：「國有強叛",
    "T23n1442_044:0868b12": "我先出師為眾安撫，獲斯嘉應。」國人曰：「我等",
    "T23n1442_044:0868b13": "躬耕供王國稅無爽時節，神明共知表察恭",
    "T23n1442_044:0868b14": "勤祥花普散。」王聞眾議各述己能，便作是念：",
    "T23n1442_044:0868b15": "「此妙靈奇世所未見，不知是誰福力？我今宜",
    "T23n1442_044:0868b16": "往請問世尊。如佛所言我當信受。」",
    "T23n1442_044:0868b17": "爾時勝光王即以天花盛滿衣裾，乘大象王",
    "T23n1442_044:0868b18": "至給園外，足步而去。禮世尊已在一面坐，即",
    "T23n1442_044:0868b19": "以上事具白世尊。佛言：「大王！此之天花非大王",
    "T23n1442_044:0868b20": "力，亦非內宮及王子臣庶威德所致，是大目",
    "T23n1442_044:0868b21": "連威神之力。大王！向使目連不為觀察不興",
    "T23n1442_044:0868b22": "悲愍者，於須臾間室羅伐城王及百姓悉為",
    "T23n1442_044:0868b23": "塵坌。由彼慈悲甚深定力，遂致天花處處充",
    "T23n1442_044:0868b24": "滿。是故王及臣庶，於大目連皆應供養。」時勝",
    "T23n1442_044:0868b25": "光王白言：「世尊！以何因緣但由聖者目連，令",
    "T23n1442_044:0868b26": "我己身及以宮內國城人等，不為塵坌得存",
    "T23n1442_044:0868b27": "性命？此之恩力非是世尊非餘弟子。」佛言：「大",
    "T23n1442_044:0868b28": "王！非我之力，亦非諸餘聲聞弟子。但是目連。",
    "T23n1442_044:0868b29": "王若疑者可以衣裾天花置地。」王奉佛教棄",
    "T23n1442_044:0868c01": "花於地，悉皆變成刀劍輪槊。王既見已便大",
    "T23n1442_044:0868c02": "驚怖生怪愕心，白佛言：「世尊！此之兵仗從何",
    "T23n1442_044:0868c03": "所來？」佛言：「大王！王豈不憶，前令左右於難陀、",
    "T23n1442_044:0868c04": "鄔波難陀二龍王處，以瞋毒心出暴惡語遣",
    "T23n1442_044:0868c05": "斷其命。時彼龍王所有部屬，聞是語已皆發",
    "T23n1442_044:0868c06": "瞋恚，便興密雲於虛空中雨諸刀劍及以箭",
    "T23n1442_044:0868c07": "槊。時大目連見斯事已即入慈定，勿令王眾",
    "T23n1442_044:0868c08": "并諸國人悉皆磨滅，遂變兵器咸作天花，令",
    "T23n1442_044:0868c09": "眾安樂。」王言：「世尊！我不曾見彼二龍王，何得",
    "T23n1442_044:0868c10": "遣人欲斷其命？」佛言：「王不憶者，我令憶之。王",
    "T23n1442_044:0868c11": "豈不憶向於我所有二長者見王不起，王便發",
    "T23n1442_044:0868c12": "怒勅諸侍從斷其命耶？」王言：「我憶。」佛言：「彼二",
    "T23n1442_044:0868c13": "長者即是龍王，為聽法故化作人形來至我",
    "T23n1442_044:0868c14": "所。」王曰：「由我肉眼不識神龍，既有罪愆，欲作",
    "T23n1442_044:0868c15": "何事？」佛言：「就二龍所，而為懺摩。」王曰：「彼在妙",
    "T23n1442_044:0868c16": "高山，我住摩揭陀國，相去懸遠如何愧謝？」",
    "T23n1442_044:0868c17": "佛言：「彼二龍王每月八日及長淨日，為聽法",
    "T23n1442_044:0868c18": "故必來我所，王亦須至。我當示彼龍王之身，",
    "T23n1442_044:0868c19": "王可求謝。」王曰：「我於彼龍求謝之時，禮其",
    "T23n1442_044:0868c20": "足耶？」佛言：「大王不應禮足，宜舒右手至彼龍",
    "T23n1442_044:0868c21": "前告言：『二龍王！我出麁言，幸見容恕。』彼二龍",
    "T23n1442_044:0868c22": "王共相容忍。」王曰：「謹奉佛教，當如是作。」禮佛",
    "T23n1442_044:0868c23": "足已還適本宮。後至長淨日，龍作人形來詣",
    "T23n1442_044:0868c24": "佛所，王亦復至瞻仰世尊，佛為現相指示龍",
    "T23n1442_044:0868c25": "王。時勝光王見佛現相，即從座起整理衣服，",
    "T23n1442_044:0868c26": "往二龍所展其右手作如是語：「幸二龍王見",
    "T23n1442_044:0868c27": "相容恕。」彼二答曰：「善哉大王！共相容捨。」",
    "T23n1442_044:0868c28": "七日者，爾時勝光王作是念：「由我麁語惱彼",
    "T23n1442_044:0868c29": "龍兵，致使雲雷雨諸刀劍。由得聖者大目乾",
    "T23n1442_044:0869a01": "連慈定力故，變作天花存活我等。我欲酬恩",
    "T23n1442_044:0869a02": "聖者，請佛及僧，於七日中以申供養。」即從座",
    "T23n1442_044:0869a03": "起頂禮佛足白言：「世尊！願佛及僧，於七日內",
    "T23n1442_044:0869a04": "至我宅中哀受微供。」爾時世尊見王請已默",
    "T23n1442_044:0869a05": "然為受。王見受已禮佛而去，既出外已告大",
    "T23n1442_044:0869a06": "臣曰：「我緣聖者大目連故，請佛及僧於七日",
    "T23n1442_044:0869a07": "中就舍而食，卿等宜應掃飾衢路莊嚴城郭，",
    "T23n1442_044:0869a08": "辦上味食以待佛僧。」大臣奉命悉皆備辦，從",
    "T23n1442_044:0869a09": "王宮內至逝多林，於此中間寶幢幡蓋香花",
    "T23n1442_044:0869a10": "等遍滿。既嚴飾已，王令使者往白：「佛僧飲",
    "T23n1442_044:0869a11": "食已辦，願佛眾知時。」爾時世尊於日初分執",
    "T23n1442_044:0869a12": "持衣鉢，大眾隨從至王宅所詣其食處，於先",
    "T23n1442_044:0869a13": "設座就之而坐。時勝光王見眾坐已，自持種",
    "T23n1442_044:0869a14": "種清淨上妙飲食奉佛僧眾。既飯食已澡漱",
    "T23n1442_044:0869a15": "復訖，佛為大王說施頌伽他，并演妙法還歸",
    "T23n1442_044:0869a16": "本處。初日既然，乃至七日悉皆如是。聖眾食",
    "T23n1442_044:0869a17": "已為王說法還歸本處。時勝光王遂於後時",
    "T23n1442_044:0869a18": "夜中失火燒殺大象，王令鳴鼓宣告國人曰：",
    "T23n1442_044:0869a19": "「從今已後不得夜中輒然燈火，若有違者罰",
    "T23n1442_044:0869a20": "六十金錢，其無錢者長繫於獄。」",
    "T23n1442_044:0869a21": "時諸苾芻咸皆有疑，請世尊曰：「大德！難陀、鄔",
    "T23n1442_044:0869a22": "波難陀此二龍王，曾作何業墮傍生趣？又作",
    "T23n1442_044:0869a23": "何業所居宮宅皆四寶成，受用飲食與諸天",
    "T23n1442_044:0869a24": "同類，八萬四千諸龍以為眷屬，假使金翅鳥",
    "T23n1442_044:0869a25": "王亦無傷損？」佛告諸苾芻：「此二龍王所作之",
    "T23n1442_044:0869a26": "業，還以自身而受其報，無餘代者。」乃至廣",
    "T23n1442_044:0869a27": "說：",
    "T23n1442_044:0869a28": "「假令經百劫，　　所作業不亡；",
    "T23n1442_044:0869a29": "　因緣會遇時，　　果報還自受。",
    "T23n1442_044:0869b01": "「汝等應聽！乃往古昔此賢劫中人壽二萬歲",
    "T23n1442_044:0869b02": "時，有迦攝波如來出現于世，十號具足。爾時",
    "T23n1442_044:0869b03": "婆羅痆斯城有王化世，名訖粟枳，國土豐樂",
    "T23n1442_044:0869b04": "人民安隱。時有兄弟二人俱為大臣：一名難",
    "T23n1442_044:0869b05": "陀，二名鄔波難陀，彼二大臣以法非法助王",
    "T23n1442_044:0869b06": "治國。臣有外甥名曰無憂，於迦攝波佛教法",
    "T23n1442_044:0869b07": "之中而為出家，厭捨塵俗精誠靡懈，未久之",
    "T23n1442_044:0869b08": "間斷一切惑證阿羅漢果。每日三時向二舅",
    "T23n1442_044:0869b09": "所為其說法，作如是語：『唯願二舅勿以非法",
    "T23n1442_044:0869b10": "助王治國，由此因緣於未來世當受惡報。』二",
    "T23n1442_044:0869b11": "舅答曰：『聖者！治國之法，不能純以善事而化",
    "T23n1442_044:0869b12": "於人。』阿羅漢曰：『若如是者來世資糧可應修",
    "T23n1442_044:0869b13": "集。』彼二舅報曰：『我於今時欲作何事？』答曰：",
    "T23n1442_044:0869b14": "『可為僧伽造立住處。』報曰：『我當修造。』即造大",
    "T23n1442_044:0869b15": "寺施四方僧，四事無闕，所設供食及非時漿，",
    "T23n1442_044:0869b16": "色香美味悉皆具足。國內苾芻同王太子無",
    "T23n1442_044:0869b17": "所障礙，諸苾芻尼事同後宮無敢侵擾。彼二",
    "T23n1442_044:0869b18": "大臣由以法及非法助王治國，有惡業故墮",
    "T23n1442_044:0869b19": "傍生中。由造寺宇施四方僧，故所有居宅皆",
    "T23n1442_044:0869b20": "四寶所成。由以上妙飲食供眾僧故，所受飲",
    "T23n1442_044:0869b21": "食皆與天同味。由於苾芻苾芻尼等令無惱",
    "T23n1442_044:0869b22": "害，得八萬四千諸龍以為眷屬，假使金翅鳥",
    "T23n1442_044:0869b23": "王不為損害。汝諸苾芻！若造惡業還招苦報，",
    "T23n1442_044:0869b24": "所有善因當得善果。汝等當學！」",
    "T23n1442_044:0869b25": "善與者，室羅伐城有一長者名曰善與，大富",
    "T23n1442_044:0869b26": "多財豐足受用，所有資產與北方毘沙門天",
    "T23n1442_044:0869b27": "王可為儔匹，仁惠無慳給養貧乏，因號善與。",
    "T23n1442_044:0869b28": "時彼長者曾於一時來詣佛所，禮佛足已在",
    "T23n1442_044:0869b29": "一面坐，聽說妙法從座而起白言：「世尊！唯願",
    "T23n1442_044:0869c01": "慈悲，佛及僧眾明當就舍受我微供。」世尊默",
    "T23n1442_044:0869c02": "然而受。時彼長者見佛受已禮足而去，即於",
    "T23n1442_044:0869c03": "其夜具辦種種上妙飲食，旦令使者往白時",
    "T23n1442_044:0869c04": "至。爾時世尊著衣持鉢，聖眾隨從至長者家",
    "T23n1442_044:0869c05": "就座而坐。時彼長者覩眾坐已，自手斟酌種",
    "T23n1442_044:0869c06": "種飲食，眾飽食已澡漱復訖。長者夫婦即於",
    "T23n1442_044:0869c07": "佛前頂禮佛足長跪而住，世尊觀彼夫婦根",
    "T23n1442_044:0869c08": "性差別隨機說法，即於座上俱見真諦獲預流",
    "T23n1442_044:0869c09": "果，乃至廣說歸依三寶受五學處。佛及聖眾",
    "T23n1442_044:0869c10": "各還住處，時長者婦得果之日，即於其夜便",
    "T23n1442_044:0869c11": "覺有娠，於時時中供佛僧眾，經九月已請佛",
    "T23n1442_044:0869c12": "及僧就舍而食，佛為說法。夫婦二人得不還",
    "T23n1442_044:0869c13": "果，即於是日其子誕生，顏貌希奇人所愛樂。",
    "T23n1442_044:0869c14": "額廣眉長鼻高脩直，頂圓若蓋色美如金，垂",
    "T23n1442_044:0869c15": "手過膝眾所稱歎。過三七日歡會宗親，其父",
    "T23n1442_044:0869c16": "以兒告諸親曰：「此兒今者當立何名？」舉眾咸",
    "T23n1442_044:0869c17": "云：「此之孩子父母得果之日，來託母胎，及其",
    "T23n1442_044:0869c18": "生時還得勝果，斯之運會世所未聞。如有神",
    "T23n1442_044:0869c19": "通，理應嘉讚，應與此子名曰神通。」長者養育",
    "T23n1442_044:0869c20": "孩兒授八乳母：二供乳餔、二作褓持、二為洗",
    "T23n1442_044:0869c21": "浴、二共歡戲。供給乳養無有闕乏，廣說如",
    "T23n1442_044:0869c22": "上。是時神通童子年既長大容貌希奇，於王",
    "T23n1442_044:0869c23": "城下隨路而去。時有宮人，樓上遙見觀彼容",
    "T23n1442_044:0869c24": "貌染意便生，即以花纓遙擲童子墮其頭上。",
    "T23n1442_044:0869c25": "有監察人見是事已便去白王：「大王知不？神",
    "T23n1442_044:0869c26": "通童子於王內人有邪欲想，從城下過，宮人",
    "T23n1442_044:0869c27": "投以花纓。」王聞是已不審思察，即生忿怒命",
    "T23n1442_044:0869c28": "法官曰：「此之童子與內交通，既犯常刑，當斷",
    "T23n1442_044:0869c29": "其命。」法官奉教執縛童子，往至屠所便斬其",
    "T23n1442_044:0870a01": "首。城中人眾見此童子非法枉死，皆出大聲",
    "T23n1442_044:0870a02": "作如是語：「是非法王不審觀察，神通無過枉",
    "T23n1442_044:0870a03": "被屠刑。」王見諸人說其非理，便自思忖：「是我",
    "T23n1442_044:0870a04": "造次不審刑科，卿等諸人捨斯一過。」爾時善",
    "T23n1442_044:0870a05": "與長者，見兒死已作如是念：「我有珍財辛苦",
    "T23n1442_044:0870a06": "求覓，咸為神通擬隆家業。今既身死財何用",
    "T23n1442_044:0870a07": "為？我今宜應以己珍財，於沙門婆羅門及貧",
    "T23n1442_044:0870a08": "乏者悉皆施與，唯留金錢一文為衣食本。」作",
    "T23n1442_044:0870a09": "是念已，便於室羅伐城令人擊鼓宣告：「諸君",
    "T23n1442_044:0870a10": "當知，善與長者現有財貨無遮總施，奴婢雜",
    "T23n1442_044:0870a11": "畜並放隨緣，若有須者隨意來取。」諸人聞已",
    "T23n1442_044:0870a12": "遠近俱集，長者出物悉皆給施，並稱求心歎",
    "T23n1442_044:0870a13": "未曾有。是時長者以一金錢買諸貨物，他日",
    "T23n1442_044:0870a14": "轉賣常得四錢，每日日中以一金錢買諸香",
    "T23n1442_044:0870a15": "物，磨作香泥塗拭佛殿。又以一錢日日僧中",
    "T23n1442_044:0870a16": "巡次供養，又以一錢舍內居人用充衣食。餘",
    "T23n1442_044:0870a17": "有一錢留以為本。善與長者既家產罄竭財食",
    "T23n1442_044:0870a18": "貧無，諸來乞人隨時給濟，因此號為麁惡善",
    "T23n1442_044:0870a19": "與。時麁惡長者往詣佛所，禮足已在一面坐。",
    "T23n1442_044:0870a20": "佛告長者曰：「汝之舍中常能施不？」長者白言：",
    "T23n1442_044:0870a21": "「世尊！我比家中雖於日日惠施飲食，然為貧",
    "T23n1442_044:0870a22": "無不能精細，事多麁惡。」佛告長者：「凡所施物",
    "T23n1442_044:0870a23": "若好、若惡，此二皆當獲異熟果。長者！若人施",
    "T23n1442_044:0870a24": "時隨好隨惡，不以信心不生恭敬，不自手、不",
    "T23n1442_044:0870a25": "應時、不清淨，如是之人得報之時，不能如彼",
    "T23n1442_044:0870a26": "大富長者隨意受用，於其舍宅奴婢車乘，飲",
    "T23n1442_044:0870a27": "食衣服床榻臥具，色聲香味觸，而心悋惜不",
    "T23n1442_044:0870a28": "能受用。長者！由不信等所行惠施，獲報如是。",
    "T23n1442_044:0870a29": "長者！又所施物若好、若惡，以深信心極生恭",
    "T23n1442_044:0870b01": "敬，自手應時以清淨物持惠前人，如是施者",
    "T23n1442_044:0870b02": "得報之時，如大長者隨意受用，於其舍宅奴",
    "T23n1442_044:0870b03": "婢車乘，飲食衣服床榻臥具，色聲香味觸，而",
    "T23n1442_044:0870b04": "心廣愛樂多受用。由此因緣，長者應聽！乃往",
    "T23n1442_044:0870b05": "古昔有勝貴族大婆羅門，名薜羅摩。常於婆",
    "T23n1442_044:0870b06": "羅門處，以八萬四千大象服以金鞍，鈴鐸旗",
    "T23n1442_044:0870b07": "幡悉以金作，於其象上覆蓋金網，持以惠施。",
    "T23n1442_044:0870b08": "又以八萬四千馬，鞍轡裝挍悉皆以金。又以",
    "T23n1442_044:0870b09": "八萬四千車乘，各以四寶金銀琉璃頗梨所",
    "T23n1442_044:0870b10": "成，金網幰蓋皆以師子虎豹文彩，皮褥上毯",
    "T23n1442_044:0870b11": "敷置其中。又以八萬四千諸妙樓觀，亦以四",
    "T23n1442_044:0870b12": "寶所成。又以八萬四千床榻臥具，亦四寶成。",
    "T23n1442_044:0870b13": "所有敷設簞席氈褥，皆是諸方珍奇上物，於",
    "T23n1442_044:0870b14": "床兩頭安置丹枕。又以金鉢八萬四千盛滿",
    "T23n1442_044:0870b15": "銀粟，又以銀鉢八萬四千盛滿金粟。又以八",
    "T23n1442_044:0870b16": "萬四千雙上妙疊衣，有其四種：謂加尸細",
    "T23n1442_044:0870b17": "疊、芻摩細疊、紵麻細疊、孤呫薄迦細疊。又",
    "T23n1442_044:0870b18": "以八萬四千牸牛，其角皆盛以金角，咸有犢",
    "T23n1442_044:0870b19": "子俱以疊覆。又以八萬四千童子，皆用金銀",
    "T23n1442_044:0870b20": "寶物而為瓔珞，如斯等物皆持惠施諸婆羅",
    "T23n1442_044:0870b21": "門，何況所餘上妙飲食種種衣服！長者當知，",
    "T23n1442_044:0870b22": "彼大潮婆羅門，以如是等八萬四千奇妙之",
    "T23n1442_044:0870b23": "物施婆羅門時所獲福德，不如有人但以飲",
    "T23n1442_044:0870b24": "食供養外道離欲五通仙人其數滿百，此之",
    "T23n1442_044:0870b25": "福德望前福德果報殊勝。復次長者！如彼大",
    "T23n1442_044:0870b26": "潮以如是等八萬四千奇妙之物施婆羅門，",
    "T23n1442_044:0870b27": "及施外道一百隱人，不如有人但以飲食施",
    "T23n1442_044:0870b28": "一贍部樹下未離欲染異生菩薩，此之福德",
    "T23n1442_044:0870b29": "望前福德果報殊勝。復次長者！如彼大潮以",
    "T23n1442_044:0870c01": "如是等八萬四千奇妙之物施婆羅門，及施",
    "T23n1442_044:0870c02": "外道一百隱人，并施贍部樹下異生菩薩，不",
    "T23n1442_044:0870c03": "如有人但以飲食施一預流向者，此之福德望",
    "T23n1442_044:0870c04": "前福德果報殊勝。復次長者！如彼大潮以如",
    "T23n1442_044:0870c05": "是等八萬四千奇妙之物施婆羅門，及施外",
    "T23n1442_044:0870c06": "道一百隱人，并施贍部樹下異生菩薩及預",
    "T23n1442_044:0870c07": "流向，不如有人但以飲食施一預流果者，此",
    "T23n1442_044:0870c08": "之福德望前福德果報殊勝。如是廣說，一來",
    "T23n1442_044:0870c09": "向、一來果、不還向、不還果、阿羅漢向，不如有",
    "T23n1442_044:0870c10": "人但以飲食施一阿羅漢果，此之福德望前",
    "T23n1442_044:0870c11": "福德果報殊勝(梵本具有，恐煩故略)。",
    "T23n1442_044:0870c12": "「復次長者！如彼大潮以如是等勝妙樂具施",
    "T23n1442_044:0870c13": "婆羅門，及一百隱人、異生菩薩，并四向四果，",
    "T23n1442_044:0870c14": "不如有人以妙園圃施四方僧，此之福德望",
    "T23n1442_044:0870c15": "前福德果報殊勝。復次長者！如彼大潮以如",
    "T23n1442_044:0870c16": "是等勝妙樂具施婆羅門，及一百隱人、異生",
    "T23n1442_044:0870c17": "菩薩，并四向四果，以妙園圃施四方僧，不如",
    "T23n1442_044:0870c18": "有人於此園中造立寺宇奉施僧伽，此之福",
    "T23n1442_044:0870c19": "德望前福德果報殊勝。復次長者！如彼大潮",
    "T23n1442_044:0870c20": "以如是等勝妙樂具施婆羅門，乃至園中造",
    "T23n1442_044:0870c21": "立寺宇，不如有人於此寺中，施以床榻臥具",
    "T23n1442_044:0870c22": "及諸座褥被枕之類，此之福德望前福德果",
    "T23n1442_044:0870c23": "報殊勝。復次長者！如彼大潮以如是等勝妙",
    "T23n1442_044:0870c24": "樂具施婆羅門，乃至於彼寺中施以床榻臥",
    "T23n1442_044:0870c25": "具及諸座褥被枕之類，不如有人於此寺中",
    "T23n1442_044:0870c26": "施僧常食，此之福德望前福德果報殊勝。復",
    "T23n1442_044:0870c27": "次長者！如彼大潮以如是等勝妙樂具施婆羅",
    "T23n1442_044:0870c28": "門，乃至寺中施僧常食，不如有人盡形壽歸",
    "T23n1442_044:0870c29": "依佛陀、歸依達磨、歸依僧伽，受持戒行，此之",
    "T23n1442_044:0871a01": "福德望前福德果報殊勝。復次長者！如彼大",
    "T23n1442_044:0871a02": "潮以如是等勝妙樂具施婆羅門，乃至歸依",
    "T23n1442_044:0871a03": "三寶受持學處，不如有人於一切有情，於少",
    "T23n1442_044:0871a04": "時間修習慈觀，此之福德望前福德果報殊",
    "T23n1442_044:0871a05": "勝。復次長者！如彼大潮以如是等勝妙樂具",
    "T23n1442_044:0871a06": "施婆羅門，乃至廣說於一切有情修習慈觀，",
    "T23n1442_044:0871a07": "不如有人於暫時間，了知諸行悉皆無常、悉",
    "T23n1442_044:0871a08": "皆滅壞、是可厭患，修出離想，此之福德望前",
    "T23n1442_044:0871a09": "福德，果報殊勝不可挍量。由是因緣長者當",
    "T23n1442_044:0871a10": "知，常於諸行修無常等觀求出離行，是要法",
    "T23n1442_044:0871a11": "門，速得解脫。如是應學、如是應修、勿為放",
    "T23n1442_044:0871a12": "逸。」爾時善與長者及諸大眾，聞佛說已頂禮",
    "T23n1442_044:0871a13": "雙足，深心歡喜信受奉行從座而去。",
    "T23n1442_044:0871a14": "爾時長者既至舍已，於其夜中然明燈讀佛",
    "T23n1442_044:0871a15": "教。時王使者每於夜中巡歷人家觀察明火，",
    "T23n1442_044:0871a16": "於長者室見有燈明，報言：「長者！豈非大王聲鼓",
    "T23n1442_044:0871a17": "宣令普告諸人，每於暗夜不秉燈明。若違教",
    "T23n1442_044:0871a18": "者罰六十金錢。若無錢者終身繫獄，可不聞",
    "T23n1442_044:0871a19": "耶？」長者曰：「我久聞知。」警夜人曰：「若如是者何",
    "T23n1442_044:0871a20": "故然燈？」答曰：「我於夜中受尋佛語。」報曰：「縱讀",
    "T23n1442_044:0871a21": "佛教豈免輸錢，可速將來。」長者答曰：「我今貧",
    "T23n1442_044:0871a22": "悴何處求錢？」報曰：「若爾可來永繫牢獄。」答曰：",
    "T23n1442_044:0871a23": "「我無別計，即可隨行。」使者便將置於獄內。王",
    "T23n1442_044:0871a24": "所造獄閣有三重：若品第尊高置於上閣，其",
    "T23n1442_044:0871a25": "次之類安在中棚，卑賤庶人拘之下屋。時麁",
    "T23n1442_044:0871a26": "惡善與長者既是勝流，居在上閣。時四天王",
    "T23n1442_044:0871a27": "知此長者地隣無學精苦勤心，於初夜分來",
    "T23n1442_044:0871a28": "詣其所。問言：「長者處在獄中是不應事？」長者",
    "T23n1442_044:0871a29": "曰：「大仙！為犯國刑，非我自欲。」問曰：「違犯何事？」",
    "T23n1442_044:0871b01": "答曰：「夜明燈火被罰六十金錢，我既貧無身須",
    "T23n1442_044:0871b02": "繫獄。」四天王曰：「長者！欲於何處安置金寶？我",
    "T23n1442_044:0871b03": "等持來隨情受用。」長者曰：「唯願大仙勿見憂",
    "T23n1442_044:0871b04": "慮，王若知者或容見放，大仙有暇暫聽妙法。」",
    "T23n1442_044:0871b05": "時四天王頂禮求聽，長者哀愍為宣法要。四",
    "T23n1442_044:0871b06": "天身光如四火聚，王遙見之便作是念：「何人",
    "T23n1442_044:0871b07": "獄中然大炬火？」至中夜時天帝釋來，所發光",
    "T23n1442_044:0871b08": "明映四天眾，其有問答如彼四天，乃至求聽",
    "T23n1442_044:0871b09": "妙法。至後夜時梵王來至，身光晃曜倍勝諸",
    "T23n1442_044:0871b10": "天，問答求聽，聞法歡喜俱還本宮。爾時大王，",
    "T23n1442_044:0871b11": "於一夜中悉遙見此光明奇特，至天曉已問獄",
    "T23n1442_044:0871b12": "官曰：「誰於昨夜獄中然火？」掌人白言：「夜於獄",
    "T23n1442_044:0871b13": "內無然明者。」王令大臣親往檢察，獄中普問",
    "T23n1442_044:0871b14": "無然火處。還白王曰：「無人然火。」王曰：「第三閣",
    "T23n1442_044:0871b15": "內囚禁何人？」獄官答曰：「有麁惡人善與長者，",
    "T23n1442_044:0871b16": "拘在上閣。」王曰：「可喚將來，我自親問。」使者喚",
    "T23n1442_044:0871b17": "至，王問長者：「前為然燈禁在牢獄，何故今者",
    "T23n1442_044:0871b18": "還然火耶？」長者答曰：「我昨夜中不記然火。」王",
    "T23n1442_044:0871b19": "曰：「於初更時見四火聚，半夜有五，後夜有六。",
    "T23n1442_044:0871b20": "何故長者妄語云無？」長者即便具以四王、帝釋、",
    "T23n1442_044:0871b21": "大梵為來聽法身有光明，非燈燭也。王聞語",
    "T23n1442_044:0871b22": "已，深生尊敬歎仰希奇，告言：「長者！仁有大力，",
    "T23n1442_044:0871b23": "今何願求？隨所欲者我當給施。」長者答曰：",
    "T23n1442_044:0871b24": "「我今敢欲從王乞願。」王曰：「隨意所須。」長者曰：",
    "T23n1442_044:0871b25": "「我願於夜尋讀佛經，唯願大王勿禁燈火。」王",
    "T23n1442_044:0871b26": "曰：「隨長者意夜秉燈明，乃至餘人亦皆隨意，",
    "T23n1442_044:0871b27": "夜中然火為讀佛經，悉免其罪。」于時麁惡善",
    "T23n1442_044:0871b28": "與長者及以國人，蒙王放免皆大歡喜。",
    "T23n1442_044:0871b29": "根本說一切有部毘奈耶卷第四十四"
}