{
    "T29n1563_004:0790b24": "阿毘達磨藏顯宗論卷第四",
    "T29n1563_004:0790b26": "尊者眾賢造",
    "T29n1563_004:0790b27": "三藏法師玄奘奉 詔譯",
    "T29n1563_004:0790b28": "辯本事品第二之四",
    "T29n1563_004:0790b29": "[0790b29] 已說同分及彼同分。十八界中幾見所斷。幾",
    "T29n1563_004:0790c01": "修所斷。幾非所斷。頌曰。",
    "T29n1563_004:0790c02": " 十五唯修斷  後三界通三",
    "T29n1563_004:0790c03": " 不染非六生  色定非見斷",
    "T29n1563_004:0790c04": "[0790c04] 論曰。言十五者。謂十色界及五識界。唯修斷",
    "T29n1563_004:0790c05": "者。此十五界唯修所斷。後三界者意界法界",
    "T29n1563_004:0790c06": "及意識界。於六三中最後說故。通三者。各通",
    "T29n1563_004:0790c07": "三。八十八隨眠及彼相應法并彼諸得。若彼",
    "T29n1563_004:0790c08": "生等諸俱有法。皆見所斷。所餘有漏皆修所",
    "T29n1563_004:0790c09": "斷。一切無漏皆非所斷。為定斯義復言不染。",
    "T29n1563_004:0790c10": "非六生色定非見斷。言不染者。謂有漏善無",
    "T29n1563_004:0790c11": "覆無記。非六生者。六謂第六。即是意處。異此",
    "T29n1563_004:0790c12": "而生名非六生。是從眼等五根生義。即五識",
    "T29n1563_004:0790c13": "等。色謂有漏染不染色。如是三類定非見斷。",
    "T29n1563_004:0790c14": "且不染法及諸色法。非見斷者。緣彼煩惱究",
    "T29n1563_004:0790c15": "竟斷時。方名斷故。斷義云何。略有二種。一離",
    "T29n1563_004:0790c16": "縛斷。二離境斷。離縛斷者。如契經言。於無內",
    "T29n1563_004:0790c17": "眼結如實了知我無內眼結。離境斷者。如契",
    "T29n1563_004:0790c18": "經說。汝等苾芻若能於眼斷貪欲者。是則名",
    "T29n1563_004:0790c19": "為眼得永斷。阿毘達磨諸大論師。依彼次第",
    "T29n1563_004:0790c20": "立二種斷。一自性斷。二所緣斷。若法是結",
    "T29n1563_004:0790c21": "及一果等對治生時。於彼得斷名自性斷。由",
    "T29n1563_004:0790c22": "彼斷故。於所緣事便得離繫。不必於中得不",
    "T29n1563_004:0790c23": "成就。名所緣斷。此中一切若不染污有漏無",
    "T29n1563_004:0790c24": "色若有漏色及彼諸得生等法。上有見所斷",
    "T29n1563_004:0790c25": "及修所斷諸結所繫。如是諸結漸次斷時。於",
    "T29n1563_004:0790c26": "一一品各別體上起離繫得時。彼諸結及一",
    "T29n1563_004:0790c27": "果等。皆名已斷。彼不染污有漏無色及有",
    "T29n1563_004:0790c28": "漏色并彼諸得生等法上諸離繫得。爾時未",
    "T29n1563_004:0790c29": "起。未名為斷。由彼諸法唯隨彼地最後無間",
    "T29n1563_004:0791a01": "道所斷故。非諸見道能隨地別漸次離欲。云",
    "T29n1563_004:0791a02": "何能斷不染等法非六生法。非見斷者。緣色",
    "T29n1563_004:0791a03": "等境外門轉故。如是已說見所斷等。十八界",
    "T29n1563_004:0791a04": "中幾是見幾非見。頌曰。",
    "T29n1563_004:0791a05": " 眼法界一分  八種說名見",
    "T29n1563_004:0791a06": " 五識俱生慧  非見不度故",
    "T29n1563_004:0791a07": " 眼見色同分  非識見因故",
    "T29n1563_004:0791a08": " 識類無別故  不觀障色故",
    "T29n1563_004:0791a09": "[0791a09] 論曰。眼全是見法界一分。八種是見。餘皆非",
    "T29n1563_004:0791a10": "見何等為八。謂身見等五染污見。世間正見。",
    "T29n1563_004:0791a11": "有學正見。無學正見。於法界中此八是見。所",
    "T29n1563_004:0791a12": "餘法界及餘十六。一切非見。一切法中唯有",
    "T29n1563_004:0791a13": "二法。是見自體。有色法中唯眼是見。無色法",
    "T29n1563_004:0791a14": "中行相明利。推度境界內門轉慧。是見非餘。",
    "T29n1563_004:0791a15": "此中眼根如前已說。世共了故。觀照性故。",
    "T29n1563_004:0791a16": "闇相違故。用明利故。說眼名見。五染污見隨",
    "T29n1563_004:0791a17": "眠品中當辯其相。世間正見。謂意識相應善",
    "T29n1563_004:0791a18": "有漏勝慧。有學正見。謂有學身中一切無漏",
    "T29n1563_004:0791a19": "慧。無學正見。謂無學身中決度無漏慧。一正",
    "T29n1563_004:0791a20": "見言具攝三種。別開三者。為顯異生學無學",
    "T29n1563_004:0791a21": "地三見別故。又顯漸次修習生故。如是諸見",
    "T29n1563_004:0791a22": "總類有五。一無記類。二染污類。三善有漏類。",
    "T29n1563_004:0791a23": "四有學類。五無學類。無記類中眼根是見。耳",
    "T29n1563_004:0791a24": "等諸根一切無覆無記慧等悉皆非見。染污",
    "T29n1563_004:0791a25": "類中五見是見。餘染污慧悉皆非見。謂貪瞋",
    "T29n1563_004:0791a26": "慢不共。無明疑俱生慧。餘染污法亦皆非見。",
    "T29n1563_004:0791a27": "有學類中無慧非見。但餘非見。無學類中盡",
    "T29n1563_004:0791a28": "無生智及餘非見。餘無學慧一切是見。善有",
    "T29n1563_004:0791a29": "漏類中。唯意識相應善慧是見。餘皆非見。有",
    "T29n1563_004:0791b01": "餘師說。意識相應善有漏慧亦有非見。謂五",
    "T29n1563_004:0791b02": "識身所引發慧。發有表慧。命終時慧。又於此",
    "T29n1563_004:0791b03": "善有漏類中。五識俱生慧亦非見。何緣如是",
    "T29n1563_004:0791b04": "所遮諸慧皆非見耶。不決度故。唯有如前所",
    "T29n1563_004:0791b05": "說慧相。是見自體。謂無色中行相明利推度",
    "T29n1563_004:0791b06": "境界內門轉慧。是見非餘。唯此相慧有決度",
    "T29n1563_004:0791b07": "能。於所緣境審慮轉故。非所遮慧能於所緣",
    "T29n1563_004:0791b08": "審慮決度。是故非見。言決度者。謂於境界",
    "T29n1563_004:0791b09": "審慮為先決擇究竟。非五識身相應諸慧。於",
    "T29n1563_004:0791b10": "已了境能審了知。以能推尋應非應理差別",
    "T29n1563_004:0791b11": "而轉。故名決度。意識中慧。能於境界審慮為",
    "T29n1563_004:0791b12": "先決擇究竟。可名為見。其五識身無分別故。",
    "T29n1563_004:0791b13": "彼相應慧無此功能。故不名見。若爾眼根既",
    "T29n1563_004:0791b14": "無此相。應不名見。豈不先說。世共了故。觀照",
    "T29n1563_004:0791b15": "性故。闇相違故。用明利故。眼亦名見。契經亦",
    "T29n1563_004:0791b16": "言。眼見諸色。故說眼根能見諸色。若眼見者。",
    "T29n1563_004:0791b17": "何不同時得一切境。無斯過失。許少分眼。能",
    "T29n1563_004:0791b18": "見色故。少分者何。謂同分眼同分眼根。如",
    "T29n1563_004:0791b19": "前已說。識所住持乃成同分。非一切根同時",
    "T29n1563_004:0791b20": "自識。各所住持。故無斯咎。若爾即應彼能",
    "T29n1563_004:0791b21": "依識是見非眼。要眼識生方能見故。不爾眼",
    "T29n1563_004:0791b22": "識力所住持。勝用生故。如依薪力勝用火",
    "T29n1563_004:0791b23": "生。若見色用是識生法。此見色用。離眼應",
    "T29n1563_004:0791b24": "生。由識長益俱生大種。令起勝根能見眾色。",
    "T29n1563_004:0791b25": "故不應說能依識見。誰有智者當作是言。諸",
    "T29n1563_004:0791b26": "有因緣能生了別。如是了別即彼因緣。識是",
    "T29n1563_004:0791b27": "見因。故非見體。又眼識體與耳等識無差別",
    "T29n1563_004:0791b28": "故。定非見體。眼識與彼耳等諸識有何差別",
    "T29n1563_004:0791b29": "而獨名見。故執識見定為非理。復有餘師。",
    "T29n1563_004:0791c01": "以別道理成立眼識定非是見。謂不能觀被",
    "T29n1563_004:0791c02": "障色故。現見壁等所障諸色則不能觀。若識",
    "T29n1563_004:0791c03": "見者。識無對故。壁等不礙應見障色。是故",
    "T29n1563_004:0791c04": "眼等取境義成。謂能見聞嗅&#x751E;覺了。如是見",
    "T29n1563_004:0791c05": "用總相已成。今更應思見用別相。於所見色。",
    "T29n1563_004:0791c06": "為一眼見。為二眼見。非二眼中隨閉一眼。或",
    "T29n1563_004:0791c07": "一眼壞即令餘眼無見功能。故知一眼亦能",
    "T29n1563_004:0791c08": "見色。若彼二眼不壞俱開。則二眼根同時見",
    "T29n1563_004:0791c09": "色。一眼見色義顯易成。俱見難成。故應辯釋。",
    "T29n1563_004:0791c10": "頌曰。",
    "T29n1563_004:0791c11": " 或二眼俱時  見色分明故",
    "T29n1563_004:0791c12": "[0791c12] 論曰。或時二眼俱能見色。何緣定知。見分明",
    "T29n1563_004:0791c13": "故。以閉一眼。於色根續見不分明。開二眼",
    "T29n1563_004:0791c14": "時。即於此色見分明故。若二眼根前後見者。",
    "T29n1563_004:0791c15": "雖開二眼而但一見。如一眼閉見色不明。開",
    "T29n1563_004:0791c16": "二眼時亦應如是。如開二眼見色分明。一",
    "T29n1563_004:0791c17": "眼閉時亦應如是。既不如是。定知有時二眼",
    "T29n1563_004:0791c18": "俱見。依性一故。眼設百千尚生一識。況唯有",
    "T29n1563_004:0791c19": "二。如是所說眼等諸根正取境時。為至不至。",
    "T29n1563_004:0791c20": "何緣於此而復生疑。現見經中有二說故。",
    "T29n1563_004:0791c21": "如世尊說。有情眼根愛非愛色之所拘礙。非",
    "T29n1563_004:0791c22": "不相至。拘礙義成。又世尊說。彼以天眼觀諸",
    "T29n1563_004:0791c23": "有情。廣說乃至。或遠或近。非於至境可立遠",
    "T29n1563_004:0791c24": "近。由此二說故復生疑。根境相至其義不定。",
    "T29n1563_004:0791c25": "若就功能到境名至。則一切根唯取至境。若",
    "T29n1563_004:0791c26": "就體相無間名至。頌曰。",
    "T29n1563_004:0791c27": " 眼耳意根境  不至三相違",
    "T29n1563_004:0791c28": "[0791c28] 論曰。眼耳意根取非至境。眼於遠近俱時取",
    "T29n1563_004:0791c29": "故。又不能取&#x96A3;逼境故。又亦能取頗胝迦等",
    "T29n1563_004:0792a01": "所障色故。又於所見有猶豫故。又眼無容至",
    "T29n1563_004:0792a02": "遠境故。取非至境。耳根亦唯取非至境。方",
    "T29n1563_004:0792a03": "維遠近聲可了故。又取遠近聲有了不了故。",
    "T29n1563_004:0792a04": "又取遠近聲猶豫決定故。意根亦唯取非至",
    "T29n1563_004:0792a05": "境。不取俱有相應法故。又無色故非能有至。",
    "T29n1563_004:0792a06": "是故意根取非至境。餘三鼻等與上相違。謂",
    "T29n1563_004:0792a07": "鼻舌身唯取至境。豈不極微非互相觸。若諸",
    "T29n1563_004:0792a08": "極微遍體相觸。即有實物體相雜過。若觸一",
    "T29n1563_004:0792a09": "分成有分失。如何鼻等取至境耶。今觀至義。",
    "T29n1563_004:0792a10": "謂境與根&#x96A3;近而生方能取故。由此道理。說",
    "T29n1563_004:0792a11": "鼻舌身唯取至境。如言眼瞼籌等至色眼不",
    "T29n1563_004:0792a12": "能見。非眼瞼等要觸眼根方得名至。但眼瞼",
    "T29n1563_004:0792a13": "等&#x96A3;近根生。即名為至。由不能見如是至色。",
    "T29n1563_004:0792a14": "故說眼根取非至境。如眼等根取非至境。然",
    "T29n1563_004:0792a15": "不能取極遠境界。鼻等亦然。雖取至境而不",
    "T29n1563_004:0792a16": "能取極近境界。但由香等&#x96A3;近根生。故說三",
    "T29n1563_004:0792a17": "根取至無過。非鼻香等根境極微展轉相觸",
    "T29n1563_004:0792a18": "非所觸故。又是障礙有對性故。觸即有失。",
    "T29n1563_004:0792a19": "為顯此義復應研究。設有難言。若諸極微互",
    "T29n1563_004:0792a20": "不相觸。如何撫擊得發音聲。今此豈同鵂鶹",
    "T29n1563_004:0792a21": "子等要由合德方乃生聲。而為此難。然物合",
    "T29n1563_004:0792a22": "時理不成故。不應許有合德生聲。若爾云何",
    "T29n1563_004:0792a23": "得有聲發。於此真實聖教理中。離合繫名",
    "T29n1563_004:0792a24": "唯依大種。謂有殊勝。二四大種離合生時。得",
    "T29n1563_004:0792a25": "彼名故。此位大種是聲生因。唯此俱生聲是",
    "T29n1563_004:0792a26": "耳境。此有何失。彼不忍受。我不忍受。亦有",
    "T29n1563_004:0792a27": "因緣。謂諸極微既不相觸。彼此大種合義",
    "T29n1563_004:0792a28": "豈成。&#x96A3;近生時即名為合。豈待相觸方得合",
    "T29n1563_004:0792a29": "名。又汝不應躊躇此義。此彼大種定不相觸。",
    "T29n1563_004:0792b01": "所以者何。是所觸故。非能觸故。諸色蘊中。",
    "T29n1563_004:0792b02": "唯有觸界名為所觸。唯有身根名為能觸。此",
    "T29n1563_004:0792b03": "外觸義更不應思。若謂所觸亦能觸者。應許",
    "T29n1563_004:0792b04": "身根亦是所觸。則境有境便應雜亂。若謂此",
    "T29n1563_004:0792b05": "二無雜亂失。身識所緣所依別故。豈不由此",
    "T29n1563_004:0792b06": "轉成雜亂。謂若身根亦所觸者。何緣不作身",
    "T29n1563_004:0792b07": "識所緣。若許觸界亦能觸者。何緣不作身",
    "T29n1563_004:0792b08": "識所依。是故所言此彼大種定不相觸。其理",
    "T29n1563_004:0792b09": "極成。若爾身根及與觸界。如何能觸所觸得",
    "T29n1563_004:0792b10": "成。根境極微&#x96A3;近生故。豈不一切鼻舌身根。",
    "T29n1563_004:0792b11": "皆取至境無差別故。則應能觸通鼻舌根。所",
    "T29n1563_004:0792b12": "觸亦應兼於香味。此難非理。&#x96A3;近雖同而於",
    "T29n1563_004:0792b13": "其中有品別故。又滑&#x6F81;等世間共起。所觸想",
    "T29n1563_004:0792b14": "名對彼身根說名能觸。故無有過。餘廣決擇",
    "T29n1563_004:0792b15": "如順正理。今應觀察眼等諸根。為於自境唯",
    "T29n1563_004:0792b16": "取等量速疾轉故。如旋火輪見大山等。為於",
    "T29n1563_004:0792b17": "自境通取等量不等量耶。頌曰。",
    "T29n1563_004:0792b18": " 應知鼻等三  唯取等量境",
    "T29n1563_004:0792b19": "[0792b19] 論曰。前說至境。鼻等三根應知唯能取等量",
    "T29n1563_004:0792b20": "境。如鼻舌身根極微量。香味觸境極微亦然。",
    "T29n1563_004:0792b21": "相稱合生鼻等識故。豈不鼻等三根極微。有",
    "T29n1563_004:0792b22": "時不能遍取香等。何故乃說唯取等量。以非",
    "T29n1563_004:0792b23": "鼻等三根極微於香等微能取過量。故說唯",
    "T29n1563_004:0792b24": "能取等量境。非無少分三根極微。亦能取於",
    "T29n1563_004:0792b25": "少分三境。隨境微量至根少多。爾所根微能",
    "T29n1563_004:0792b26": "起作用。眼耳不定。謂眼於色有時取小如見",
    "T29n1563_004:0792b27": "毛端。有時取大。如暫開目見大山等。有時取",
    "T29n1563_004:0792b28": "等。如見蒲桃野棗果等。耳根亦取蚊雷琴",
    "T29n1563_004:0792b29": "聲小大等量。意無質礙不可辯其形量差別。",
    "T29n1563_004:0792c01": "頌中應知言。兼勸知此義。今乘義便復應觀",
    "T29n1563_004:0792c02": "察。云何眼等諸根極微。安布差別不可見故。",
    "T29n1563_004:0792c03": "雖難建立。而有對故。住方處故。和集生故。定",
    "T29n1563_004:0792c04": "應說其安布差別。眼根極微居眼星上。對向",
    "T29n1563_004:0792c05": "自境傍布而住。如香菱華清澈膜覆令無分",
    "T29n1563_004:0792c06": "散。有說。重累如丸而住。體清澈故。如秋泉池",
    "T29n1563_004:0792c07": "不相障礙。耳根極微居耳穴內旋環而住。如",
    "T29n1563_004:0792c08": "卷樺皮。鼻根極微居鼻頞內背上面下。如雙",
    "T29n1563_004:0792c09": "爪甲。此初三根橫作行度無有高下。如冠華",
    "T29n1563_004:0792c10": "鬘。舌根極微布在舌上。形如半月當舌形中。",
    "T29n1563_004:0792c11": "如毛端量。非為舌根極微所遍。身根極微",
    "T29n1563_004:0792c12": "遍住身分。如身形量。女根極微形如鼓[壺*桑]。",
    "T29n1563_004:0792c13": "男根極微形如指[韋*沓]。眼根極微有時一切皆",
    "T29n1563_004:0792c14": "是同分。有時一切皆彼同分。有時一分是",
    "T29n1563_004:0792c15": "彼同分。餘是同分。乃至舌根極微亦爾。身",
    "T29n1563_004:0792c16": "根極微定無一切。皆是同分。乃至極熱[木*柰]",
    "T29n1563_004:0792c17": "落迦中。猛焰纏身猶有無量身根極微是彼",
    "T29n1563_004:0792c18": "同分。故如是說。設遍發識身應散壞。以無",
    "T29n1563_004:0792c19": "根境各一極微為所依緣。能發身識五識決",
    "T29n1563_004:0792c20": "定。積集多微方成所依。所緣性故。云何建",
    "T29n1563_004:0792c21": "立六識所依。為如五識唯緣現在意識通緣",
    "T29n1563_004:0792c22": "三世非世。如是諸識依亦爾耶。不爾云何。",
    "T29n1563_004:0792c23": "頌曰。",
    "T29n1563_004:0792c24": " 後依唯過去  五識依或俱",
    "T29n1563_004:0792c25": "[0792c25] 論曰。由六識身無間滅已。皆名為意。此與意",
    "T29n1563_004:0792c26": "識作所依根。是故意識唯依過去眼等。五識",
    "T29n1563_004:0792c27": "所依或俱。或言表此亦依過去。謂眼等五是",
    "T29n1563_004:0792c28": "俱所依。過去所依即是意界。如是五識所依",
    "T29n1563_004:0792c29": "各二。第六意識所依唯一。為顯頌中依義差",
    "T29n1563_004:0793a01": "別。故復應問。若是眼識所依性者。即是眼識",
    "T29n1563_004:0793a02": "等無間緣耶。設是眼識等無間緣者。復是眼",
    "T29n1563_004:0793a03": "識所依性耶。應作四句。第一句。謂俱生眼根。",
    "T29n1563_004:0793a04": "第二句。謂無間滅心所法界。第三句。謂過",
    "T29n1563_004:0793a05": "去意根。第四句。謂除前所說。乃至身識亦爾。",
    "T29n1563_004:0793a06": "各各應說自根意識。應作順前句答。謂是意",
    "T29n1563_004:0793a07": "識所依性者。定是意識等無間緣。有是意",
    "T29n1563_004:0793a08": "識等無間緣。非與意識為所依性。謂無間",
    "T29n1563_004:0793a09": "滅心所法界。又五識界如所依根定有過現。",
    "T29n1563_004:0793a10": "彼所緣境。為亦如是。為有別耶。定有差別。已",
    "T29n1563_004:0793a11": "滅未生。非五識境。所以者何。由與所依一境",
    "T29n1563_004:0793a12": "轉故。於非現境依不轉故。契經既說。眼色為",
    "T29n1563_004:0793a13": "緣生於眼識。乃至廣說。何因識起俱託二緣",
    "T29n1563_004:0793a14": "得所依名。在根非境。頌曰。",
    "T29n1563_004:0793a15": " 隨根變識異  故眼等名依",
    "T29n1563_004:0793a16": "[0793a16] 論曰。眼等即是眼等六界。由眼等根有轉變",
    "T29n1563_004:0793a17": "故。諸識轉異隨根增損。有明昧故。非色等",
    "T29n1563_004:0793a18": "變令識有異。以識隨根不隨境故。依名唯在",
    "T29n1563_004:0793a19": "眼等非餘。若爾意識亦隨身轉。謂風病等損",
    "T29n1563_004:0793a20": "惱身時。意識則亂身安靜位。意識明了。何緣",
    "T29n1563_004:0793a21": "彼意識。不以身為依。隨自所依。故無此失。謂",
    "T29n1563_004:0793a22": "風病等損惱身時。發生苦受相應身識。如是",
    "T29n1563_004:0793a23": "身識名亂意界。此與苦受俱謝滅時。能為意",
    "T29n1563_004:0793a24": "根生亂意識。與此相違意識明了。是故意識",
    "T29n1563_004:0793a25": "隨自所依。隨自依言。顯隨增損明昧差別。非",
    "T29n1563_004:0793a26": "顯有記無記等類。何緣所識是境非根。而立",
    "T29n1563_004:0793a27": "識名。隨根非境。頌曰。",
    "T29n1563_004:0793a28": " 彼及不共因  故隨根說識",
    "T29n1563_004:0793a29": "[0793a29] 論曰。彼謂前說眼等名依。故立識名。隨根非",
    "T29n1563_004:0793b01": "境。依是勝故。及不共者。謂眼唯自眼識所依。",
    "T29n1563_004:0793b02": "色亦通為他身眼識。及通自他意識所取。乃",
    "T29n1563_004:0793b03": "至身觸應知亦然。豈不意識境不共故。應名",
    "T29n1563_004:0793b04": "法識。此難非理。通別法名共非遍故。境不具",
    "T29n1563_004:0793b05": "前二種因故。謂通名法非唯不共。別名法界",
    "T29n1563_004:0793b06": "非遍攝識。又別法界雖不共餘。而非意識所",
    "T29n1563_004:0793b07": "依根性。是故若法是識所依及不共者。隨彼",
    "T29n1563_004:0793b08": "說識。色等不然。故不隨彼說色等識。如名",
    "T29n1563_004:0793b09": "鼓聲及麥芽等。又此頌文復有餘義。彼謂眼",
    "T29n1563_004:0793b10": "等識所隨故及不共者。及由眼等是不共故。",
    "T29n1563_004:0793b11": "謂有一生色。發四生眼識。無一生眼根。發二",
    "T29n1563_004:0793b12": "生眼識。況有能發四生識者。如是界趣族類",
    "T29n1563_004:0793b13": "身眼各別發識故名不共。廣說乃至身亦如",
    "T29n1563_004:0793b14": "是。豈不餘生意根亦發。餘生意識非全不發。",
    "T29n1563_004:0793b15": "但不俱時無一生意。一時並發二生意識。可",
    "T29n1563_004:0793b16": "如色等。故作是言。無二況四。如是眼等識所",
    "T29n1563_004:0793b17": "隨故。生界趣等別生識故。由此二因隨根非",
    "T29n1563_004:0793b18": "境。隨身所住眼見色時。身眼色識地為同不。",
    "T29n1563_004:0793b19": "應言此四或異或同。所言同者。謂生欲界。以",
    "T29n1563_004:0793b20": "自地眼見自地色四皆同地。生初靜慮。以自",
    "T29n1563_004:0793b21": "地眼見自地色。亦皆同地。非生餘地。有四事",
    "T29n1563_004:0793b22": "同。所言異者。謂生欲界。若以初靜慮眼。見欲",
    "T29n1563_004:0793b23": "界色。身色欲界。眼識初定。見初定色。身屬欲",
    "T29n1563_004:0793b24": "界三屬初定。若以二靜慮眼。見欲界色。身色",
    "T29n1563_004:0793b25": "欲界。眼屬二定。識屬初定。見初定色。身屬欲",
    "T29n1563_004:0793b26": "界眼屬二定。色識初定見二定色。身屬欲界",
    "T29n1563_004:0793b27": "眼色二定。識屬初定。如是若以三四靜慮地",
    "T29n1563_004:0793b28": "眼。見下地色或自地色。如理應知。如是若",
    "T29n1563_004:0793b29": "生四靜慮地四事有異。如理應思。餘界亦應",
    "T29n1563_004:0793c01": "如是分別。今當略辯此決定相。頌曰。",
    "T29n1563_004:0793c02": " 眼不下於身  色識非上眼",
    "T29n1563_004:0793c03": " 色於識一切  二於身亦然",
    "T29n1563_004:0793c04": " 如眼耳亦然  次三皆自地",
    "T29n1563_004:0793c05": " 身識自下地  意不定應知",
    "T29n1563_004:0793c06": "[0793c06] 論曰。身眼色三皆通五地。謂在欲界四靜慮",
    "T29n1563_004:0793c07": "中。眼識唯在欲界初定。此中眼根望身生地。",
    "T29n1563_004:0793c08": "或等或上終不居下。色識望眼等下非上。下",
    "T29n1563_004:0793c09": "地眼根串見&#x9E81;色。於上細色無見功能。又",
    "T29n1563_004:0793c10": "下眼根無有勝用。上地自有殊勝眼根。於下",
    "T29n1563_004:0793c11": "地中自有眼識。故下地眼非上識依。色望於",
    "T29n1563_004:0793c12": "識通等上下。色識於身如色於識。謂通自地",
    "T29n1563_004:0793c13": "或上或下。識望於身通自地者。唯生欲界初",
    "T29n1563_004:0793c14": "靜慮中。或上地者唯生欲界。或下地者唯",
    "T29n1563_004:0793c15": "生二三四靜慮地。色望於身。自下地者自上",
    "T29n1563_004:0793c16": "眼見。若上地者唯上眼見。又以自地眼。唯見",
    "T29n1563_004:0793c17": "自下色。若以上地眼。見自上下色。廣說耳",
    "T29n1563_004:0793c18": "界應知如眼。謂耳不下於身聲識。非上耳聲",
    "T29n1563_004:0793c19": "於識一切二。於身亦然。隨其所應廣如眼釋。",
    "T29n1563_004:0793c20": "鼻舌身三總皆自地。多分同故。香味二識唯",
    "T29n1563_004:0793c21": "欲界故。鼻舌唯取至境界故。於中別者。謂",
    "T29n1563_004:0793c22": "身與觸其地必同。取至境故。識望觸身或自",
    "T29n1563_004:0793c23": "或下。自謂若生欲界初定。生上三定。謂之",
    "T29n1563_004:0793c24": "為下。應知意界四事不定。謂意界有時與身",
    "T29n1563_004:0793c25": "識法同在一地。有時上下。身唯五地。三通一",
    "T29n1563_004:0793c26": "切。唯生五地。自意自識緣自地法。名意與",
    "T29n1563_004:0793c27": "三同在一地。意界有時在上地者。謂遊定時",
    "T29n1563_004:0793c28": "若生欲界。即此從初靜慮無間起欲界識。了",
    "T29n1563_004:0793c29": "欲界法。意屬上地三屬下地。或二三四靜慮",
    "T29n1563_004:0794a01": "等無間。起初二三靜慮等地識。了初二三靜",
    "T29n1563_004:0794a02": "慮等地法。意屬上地三屬下地。如是若生初",
    "T29n1563_004:0794a03": "靜慮等。從上起下如理應知。於受生時無上",
    "T29n1563_004:0794a04": "地意。依下地身必無下地。身根不滅。受上",
    "T29n1563_004:0794a05": "生故。又定無有住異地心。而命終故。如是",
    "T29n1563_004:0794a06": "應知。無下地意依上地身。依上地意受下地",
    "T29n1563_004:0794a07": "身。則不違理。謂從上地意界無間。於欲色界",
    "T29n1563_004:0794a08": "初結生時。意屬上地身識下地。彼所了法。",
    "T29n1563_004:0794a09": "或自地或上地或不繫。如是應知。依下地意",
    "T29n1563_004:0794a10": "受上地身。亦不違理。於遊定時。有下地意",
    "T29n1563_004:0794a11": "依上地身。亦不違理。謂生上地先起下地識",
    "T29n1563_004:0794a12": "身化心。如是識法。亦應廣說。復應思擇。若欲",
    "T29n1563_004:0794a13": "界眼見欲界色。或色界眼見二界色。爾時彼",
    "T29n1563_004:0794a14": "色可為幾種。眼識所識。於此復起幾種分別。",
    "T29n1563_004:0794a15": "為令於宗不迷亂故。先總料簡。後當別釋。應",
    "T29n1563_004:0794a16": "知此中且辯計度及與不定。隨念分別遍諸",
    "T29n1563_004:0794a17": "地故。約此二種。一切眼識皆無分別。又善",
    "T29n1563_004:0794a18": "分別能緣一切自上下地。染污分別緣自上",
    "T29n1563_004:0794a19": "地。無記分別緣自下地。隨所生地未離彼貪。",
    "T29n1563_004:0794a20": "具有此地三種分別。若離彼貪。唯有此地二",
    "T29n1563_004:0794a21": "種分別。謂除染污非生餘地。有初靜慮善眼",
    "T29n1563_004:0794a22": "識現在前。由此必定繫屬生故。生初靜慮亦",
    "T29n1563_004:0794a23": "不得依餘地眼根起善眼識。非生餘地能起",
    "T29n1563_004:0794a24": "餘地無覆無記。分別現前。此亦必定繫屬",
    "T29n1563_004:0794a25": "生故。非此中意唯說一生所起分別。若說一",
    "T29n1563_004:0794a26": "生則生上地。應定無有下地分別。即此生中",
    "T29n1563_004:0794a27": "彼三分別。無容得有現在前故。又上地分別",
    "T29n1563_004:0794a28": "應唯善非無記。前已說因故。通說餘生皆得",
    "T29n1563_004:0794a29": "具有。已總料簡。次當別釋。斷善根者。眼見",
    "T29n1563_004:0794b01": "色時。此色染污無覆無記眼識所識。於此復",
    "T29n1563_004:0794b02": "起三種分別。謂善染污無覆無記。不斷善根",
    "T29n1563_004:0794b03": "未離貪者。眼見色時。此色三種眼識所識。於",
    "T29n1563_004:0794b04": "此復起三種分別。若諸異生生在欲界。已離",
    "T29n1563_004:0794b05": "欲界貪。未離初定貪。以欲界眼見諸色時。",
    "T29n1563_004:0794b06": "此色是善無覆無記眼識所識。於此復起欲",
    "T29n1563_004:0794b07": "界分別。若退法者具有三種。不退法者唯有",
    "T29n1563_004:0794b08": "二種。謂除染污。以初靜慮眼見欲界色時。此",
    "T29n1563_004:0794b09": "色唯是無覆無記眼識所識。於此復起欲界",
    "T29n1563_004:0794b10": "分別。如前應知。於此復起初靜慮地二種分",
    "T29n1563_004:0794b11": "別。謂除染污。以初靜慮眼見彼地色時。此",
    "T29n1563_004:0794b12": "色唯是無覆無記眼識所識。於此復起欲界",
    "T29n1563_004:0794b13": "分別。若退法者則有二種。謂除無覆。不退法",
    "T29n1563_004:0794b14": "者則唯有善。於此復起初靜慮地三種分別。",
    "T29n1563_004:0794b15": "已離初定貪。未離二定貪。以二靜慮眼見欲",
    "T29n1563_004:0794b16": "界色時。此色唯是無覆無記眼識所識。於此",
    "T29n1563_004:0794b17": "復起欲界分別。若退法者具有三種。不退法",
    "T29n1563_004:0794b18": "者唯有二種。謂除染污。於此復起初定分別。",
    "T29n1563_004:0794b19": "若退法者則有二種。謂除染污。不退法者則",
    "T29n1563_004:0794b20": "唯有善。於此復起二靜慮地二種分別。謂除",
    "T29n1563_004:0794b21": "染污。以二靜慮眼見初定色時。此色唯是無",
    "T29n1563_004:0794b22": "覆無記眼識所識。於此復起欲界分別。若退",
    "T29n1563_004:0794b23": "法者則有二種。謂除無覆。不退法者則唯是",
    "T29n1563_004:0794b24": "善。於此復起初定分別。若退法者具有三種。",
    "T29n1563_004:0794b25": "不退法者則唯是善。於此復起三靜慮地二",
    "T29n1563_004:0794b26": "種分別。謂除染污。以二靜慮眼見二定色時。",
    "T29n1563_004:0794b27": "此色唯是無覆無記眼識所識。於此復起欲",
    "T29n1563_004:0794b28": "界分別。若退法者則有二種。謂除無覆。不退",
    "T29n1563_004:0794b29": "法者則唯有善。初靜慮地所起分別。應知亦",
    "T29n1563_004:0794c01": "爾。於此復起二靜慮地三種分別。隨此所說",
    "T29n1563_004:0794c02": "別釋理趣。已離二定貪。未離三定貪。已離三",
    "T29n1563_004:0794c03": "定貪。未離四定貪。已離四定貪。皆應如理一",
    "T29n1563_004:0794c04": "一思擇。如說異生生在欲界。如是生在四靜",
    "T29n1563_004:0794c05": "慮中。及諸聖者生在五地。隨其所應亦當廣",
    "T29n1563_004:0794c06": "說。然有差別。謂諸聖者若退不退。皆無緣",
    "T29n1563_004:0794c07": "上染污分別。異地遍行皆已斷故。見道功德",
    "T29n1563_004:0794c08": "必無退故。由此方隅例應推究。耳聞聲等識",
    "T29n1563_004:0794c09": "及分別傍論已周。應辯正論。今當思擇。十八",
    "T29n1563_004:0794c10": "界中誰六識內幾識所識。幾常幾無常。幾根",
    "T29n1563_004:0794c11": "幾非根。頌曰。",
    "T29n1563_004:0794c12": " 五外二所識  常法界無為",
    "T29n1563_004:0794c13": " 法一分是根  并內界十二",
    "T29n1563_004:0794c14": "[0794c14] 論曰。十八界中色等五界。如其次第眼等五",
    "T29n1563_004:0794c15": "識各一所識。又總皆是意識所識。如是五界。",
    "T29n1563_004:0794c16": "各六識中二識所識。由此准知餘十三界一",
    "T29n1563_004:0794c17": "切唯是意識所識。非五識身所緣境故。十八",
    "T29n1563_004:0794c18": "界中無有一界全是常者。唯法一分無為是",
    "T29n1563_004:0794c19": "常。義准無常法餘餘界。十八界中法界一分",
    "T29n1563_004:0794c20": "并內十二。是根非餘。謂五受根。信等五根",
    "T29n1563_004:0794c21": "及命根全三無漏根。各一分是法界所攝。眼",
    "T29n1563_004:0794c22": "等五根如自名攝。女根男根即是身界一分",
    "T29n1563_004:0794c23": "所攝。如後當辯。意根通是七心界攝。後三",
    "T29n1563_004:0794c24": "一分意意識攝。義准所餘色等五界法界一",
    "T29n1563_004:0794c25": "分。皆體非根。二十二根如契經說。所謂眼",
    "T29n1563_004:0794c26": "根耳根鼻根舌根身根意根女根男根命根樂",
    "T29n1563_004:0794c27": "根苦根喜根憂根捨根信根勤根念根定根慧",
    "T29n1563_004:0794c28": "根未知當知根已知根具知根。契經建立六",
    "T29n1563_004:0794c29": "處次第。故身根後即說意根。對法諸師依義",
    "T29n1563_004:0795a01": "次第。於命根後方說意根。無緣有緣次第說",
    "T29n1563_004:0795a02": "故。諸門分別易顯了故。"
}