{
    "T08n0223_017:0341b10": "摩訶般若波羅蜜經卷第十七",
    "T08n0223_017:0341b12": "後秦龜茲國三藏鳩摩羅什譯",
    "T08n0223_017:0341b13": "堅固品第五十六(丹本轉不轉品)",
    "T08n0223_017:0341b14": "[0341b14] 「復次，須菩提！惡魔到菩薩所壞其心，作是",
    "T08n0223_017:0341b15": "言：『薩婆若與虛空等，空無所有相。諸法",
    "T08n0223_017:0341b16": "亦與虛空等，空無所有相。是虛空等諸法",
    "T08n0223_017:0341b17": "空無所有相中，無有得阿耨多羅三藐三",
    "T08n0223_017:0341b18": "菩提者，亦無有不得者。是諸法皆如虛",
    "T08n0223_017:0341b19": "空，空無所有相。汝唐受勤苦。汝所聞阿耨",
    "T08n0223_017:0341b20": "多羅三藐三菩提，皆是魔事，非佛所說。汝當",
    "T08n0223_017:0341b21": "放捨是願，汝莫長夜受是不安隱憂苦，墮",
    "T08n0223_017:0341b22": "惡道中。』是諸善男子、善女人聞是語時，",
    "T08n0223_017:0341b23": "應如是念：『是惡魔事，壞我阿耨多羅三藐三",
    "T08n0223_017:0341b24": "菩提心。諸法雖如虛空，無所有、自相空，而",
    "T08n0223_017:0341b25": "眾生不知不見不解。我亦以如虛空等無",
    "T08n0223_017:0341b26": "所有、自相空，大誓莊嚴，得一切種智，為眾",
    "T08n0223_017:0341b27": "生說法令得解脫，得須陀洹果、斯陀含果、",
    "T08n0223_017:0341b28": "阿那含果、阿羅漢果、辟支佛道、阿耨多羅三",
    "T08n0223_017:0341b29": "藐三菩提。』須菩提！菩薩摩訶薩從初發意",
    "T08n0223_017:0341c01": "已來，聞如是法，應堅固其心不動不轉。",
    "T08n0223_017:0341c02": "菩薩摩訶薩以是堅固心、不動不轉心行",
    "T08n0223_017:0341c03": "六波羅蜜，當入菩薩位中。」[0341c03] 須菩提白佛言：",
    "T08n0223_017:0341c04": "「世尊！不轉故，名阿惟越致？轉故，名阿惟",
    "T08n0223_017:0341c05": "越致？」[0341c05] 佛言：「不轉故，名阿惟越致；轉故，亦",
    "T08n0223_017:0341c06": "名阿惟越致。」[0341c06] 須菩提白佛言：「世尊！云何不",
    "T08n0223_017:0341c07": "轉故，名阿惟越致？轉故，亦名阿惟越致？」[0341c07] 佛",
    "T08n0223_017:0341c08": "告須菩提：「若菩薩摩訶薩於聲聞地、辟支佛",
    "T08n0223_017:0341c09": "地不轉，是故名不轉。若菩薩摩訶薩於聲",
    "T08n0223_017:0341c10": "聞地、辟支佛地轉，是故亦名不轉。須菩提！",
    "T08n0223_017:0341c11": "以是行、類、相貌，當知是名阿惟越致菩薩",
    "T08n0223_017:0341c12": "摩訶薩相。以是行、類、相貌故，惡魔不能",
    "T08n0223_017:0341c13": "壞其心令離阿耨多羅三藐三菩提。[0341c13] 「復次，",
    "T08n0223_017:0341c14": "須菩提！阿惟越致菩薩若欲入初禪，第",
    "T08n0223_017:0341c15": "二第三第四禪，乃至滅定禪，即得入。[0341c15] 「復次，",
    "T08n0223_017:0341c16": "須菩提！阿惟越致菩薩摩訶薩若欲修四",
    "T08n0223_017:0341c17": "念處乃至修八聖道分，空、無相、無作三昧",
    "T08n0223_017:0341c18": "乃至五神通，即得修。是菩薩雖修四念處",
    "T08n0223_017:0341c19": "乃至五神通，是人不受四念處果；雖修諸",
    "T08n0223_017:0341c20": "禪，不受諸禪果，乃至不受滅定禪果。不",
    "T08n0223_017:0341c21": "證須陀洹果，乃至不證辟支佛道。是菩薩",
    "T08n0223_017:0341c22": "故為眾生受身，隨其所應而利益之。須菩",
    "T08n0223_017:0341c23": "提！以是行、類、相貌，當知是名阿惟越致菩",
    "T08n0223_017:0341c24": "薩摩訶薩。[0341c24] 「復次，須菩提！阿惟越致菩薩摩訶",
    "T08n0223_017:0341c25": "薩常憶念阿耨多羅三藐三菩提，終不遠",
    "T08n0223_017:0341c26": "離薩婆若心。不遠離薩婆若心故，不貴色、",
    "T08n0223_017:0341c27": "不貴相，不貴聲聞、辟支佛，不貴檀那波",
    "T08n0223_017:0341c28": "羅蜜、尸羅波羅蜜、羼提波羅蜜、毘梨耶波羅蜜、",
    "T08n0223_017:0341c29": "禪那波羅蜜、般若波羅蜜，不貴四禪、四無",
    "T08n0223_017:0342a01": "量心、四無色定，不貴五神通，不貴四念處",
    "T08n0223_017:0342a02": "乃至八聖道分，不貴佛十力乃至十八不",
    "T08n0223_017:0342a03": "共法，不貴淨佛國土，不貴成就眾生，不",
    "T08n0223_017:0342a04": "貴見佛，不貴種善根。何以故？一切法自",
    "T08n0223_017:0342a05": "相空。不見可貴法、能生貴心者。何以故？",
    "T08n0223_017:0342a06": "是一切法與虛空等，無所有、自相空。須菩",
    "T08n0223_017:0342a07": "提！是阿惟越致菩薩摩訶薩成就是心，於",
    "T08n0223_017:0342a08": "四種身威儀中，出入來去、坐臥行住，一心不",
    "T08n0223_017:0342a09": "亂。須菩提！以是行、類、相貌，當知是阿惟",
    "T08n0223_017:0342a10": "越致菩薩摩訶薩。[0342a10] 「復次，須菩提！阿惟越致",
    "T08n0223_017:0342a11": "菩薩摩訶薩若在居家，以方便力為利益",
    "T08n0223_017:0342a12": "眾生故受五欲，布施眾生，須食與食、須飲",
    "T08n0223_017:0342a13": "與飲，衣服、臥具乃至資生所須，盡給與之。",
    "T08n0223_017:0342a14": "是菩薩自行檀那波羅蜜，教人行檀那，讚",
    "T08n0223_017:0342a15": "歎行檀那法，歡喜讚歎行檀那波羅",
    "T08n0223_017:0342a16": "蜜者；尸羅波羅蜜乃至般若波羅蜜亦如是。",
    "T08n0223_017:0342a17": "須菩提！阿惟越致菩薩摩訶薩在家時，能",
    "T08n0223_017:0342a18": "以滿閻浮提珍寶施與眾生，乃至三千大",
    "T08n0223_017:0342a19": "千世界滿中珍寶給施眾生。亦不自為常",
    "T08n0223_017:0342a20": "修梵行，不陵易虜掠他人令其憂惱。須",
    "T08n0223_017:0342a21": "菩提！以是行、類、相貌，當知是名阿惟越",
    "T08n0223_017:0342a22": "致菩薩摩訶薩。[0342a22] 「復次，須菩提！阿惟越致菩薩",
    "T08n0223_017:0342a23": "摩訶薩，執金剛神王常隨逐，作是願：『是菩",
    "T08n0223_017:0342a24": "薩摩訶薩當得阿耨多羅三藐三菩提，我",
    "T08n0223_017:0342a25": "常隨逐，乃至五性執金剛神常隨守護。』以是",
    "T08n0223_017:0342a26": "故，若天、若魔、若梵、若餘世間大力者，不能",
    "T08n0223_017:0342a27": "破壞。是名菩薩摩訶薩薩婆若心，乃至得",
    "T08n0223_017:0342a28": "阿耨多羅三藐三菩提。須菩提！是名菩薩",
    "T08n0223_017:0342a29": "摩訶薩阿惟越致相。",
    "T08n0223_017:0342b01": "[0342b01] 「復次，須菩提！菩薩摩訶薩常具足菩薩五",
    "T08n0223_017:0342b02": "根——信根、精進根、念根、定根、慧根——是名阿惟",
    "T08n0223_017:0342b03": "越致相。[0342b03] 「復次，須菩提！阿惟越致菩薩摩訶薩",
    "T08n0223_017:0342b04": "為上人、不為下人。」[0342b04] 須菩提白佛言：「世尊！",
    "T08n0223_017:0342b05": "云何為上人？」[0342b05] 佛告須菩提：「若菩薩摩訶薩",
    "T08n0223_017:0342b06": "一心行阿耨多羅三藐三菩提，心不散亂，是",
    "T08n0223_017:0342b07": "名上人。以是行、類、相貌，當知是名阿惟",
    "T08n0223_017:0342b08": "越致相。[0342b08] 「復次，須菩提！阿惟越致菩薩一心",
    "T08n0223_017:0342b09": "常念佛道，為淨命故，不作&#x546A;術、合和諸藥，",
    "T08n0223_017:0342b10": "不&#x546A;鬼神令著男女問其吉凶、男女祿相",
    "T08n0223_017:0342b11": "壽命長短。何以故？須菩提！是菩薩摩訶薩",
    "T08n0223_017:0342b12": "知諸法自相空，不見諸法相故，不行邪",
    "T08n0223_017:0342b13": "命行淨命。須菩提！以是行、類、相貌，當知",
    "T08n0223_017:0342b14": "是名阿惟越致菩薩摩訶薩相。[0342b14] 「復次，須菩",
    "T08n0223_017:0342b15": "提！今當更說阿惟越致菩薩摩訶薩行、類、",
    "T08n0223_017:0342b16": "相貌。一心諦聽。」[0342b16] 佛告須菩提：「菩薩摩訶薩",
    "T08n0223_017:0342b17": "行般若波羅蜜，常不遠離阿耨多羅三藐",
    "T08n0223_017:0342b18": "三菩提心故，不說五陰事，不說十二入",
    "T08n0223_017:0342b19": "事，不說十八界事。何以故？常念觀五陰空",
    "T08n0223_017:0342b20": "相，十二入、十八界空相故。是菩薩摩訶薩",
    "T08n0223_017:0342b21": "不好說官事。何以故？是菩薩諸法空相中",
    "T08n0223_017:0342b22": "住，不見法若貴若賤。不好說賊事。何以故？",
    "T08n0223_017:0342b23": "諸法自相空故，不見若得若失。不好說軍",
    "T08n0223_017:0342b24": "事。何以故？諸法自相空故，不見若多若少。",
    "T08n0223_017:0342b25": "不好說&#x9B2A;事。何以故？是菩薩摩訶薩住",
    "T08n0223_017:0342b26": "諸法如中，不見法有憎有愛。不好說",
    "T08n0223_017:0342b27": "婦女事。何以故？住諸法空中，不見好醜故。",
    "T08n0223_017:0342b28": "不好說聚落事。何以故？諸法自相空故，",
    "T08n0223_017:0342b29": "不見法若合若散。不好說城邑事。何以故？",
    "T08n0223_017:0342c01": "住諸法實際中，不見有勝有負。不好說",
    "T08n0223_017:0342c02": "國事。何以故？住實際中，不見法有所屬",
    "T08n0223_017:0342c03": "有不屬。不好說我事。何以故？法性中住，",
    "T08n0223_017:0342c04": "不見法有我無我，乃至不見知者、見者。",
    "T08n0223_017:0342c05": "如是等不說種種世間事，但好說般若波",
    "T08n0223_017:0342c06": "羅蜜不遠離薩婆若心，若行檀那波羅蜜",
    "T08n0223_017:0342c07": "時，不為慳貪事。行尸羅波羅蜜時，不為破",
    "T08n0223_017:0342c08": "戒事。行羼提波羅蜜時，不為瞋諍事。行毘",
    "T08n0223_017:0342c09": "梨耶波羅蜜時，不為懈怠事。行禪那波",
    "T08n0223_017:0342c10": "羅蜜時，不為散亂事。行般若波羅蜜時，不",
    "T08n0223_017:0342c11": "為愚癡事。是菩薩雖行一切法空，而愛",
    "T08n0223_017:0342c12": "樂法。是菩薩雖行法性，常讚不壞法而",
    "T08n0223_017:0342c13": "愛樂善知識——所謂諸佛及菩薩、聲聞、辟支佛——",
    "T08n0223_017:0342c14": "諸能教化，令樂住阿耨多羅三藐三菩提",
    "T08n0223_017:0342c15": "者。是人常願欲見諸佛、聞在所處。佛國土",
    "T08n0223_017:0342c16": "中有現在佛，隨願往生。如是心常晝夜行，",
    "T08n0223_017:0342c17": "所謂念佛心。如是，須菩提！阿惟越致菩薩",
    "T08n0223_017:0342c18": "摩訶薩行初禪乃至非有想非無想處，以方",
    "T08n0223_017:0342c19": "便力故，起欲界心，若眾生能行十善道者",
    "T08n0223_017:0342c20": "及現在有佛處，在中生。以是行、類、相貌，當",
    "T08n0223_017:0342c21": "知是名阿惟越致菩薩摩訶薩。[0342c21] 「復次，須菩",
    "T08n0223_017:0342c22": "提！阿惟越致菩薩摩訶薩行般若波羅蜜",
    "T08n0223_017:0342c23": "時，住內空、外空乃至無法有法空，住四念處",
    "T08n0223_017:0342c24": "乃至空、無相、無作解脫門，於自地中了了，",
    "T08n0223_017:0342c25": "不疑我是阿惟越致、非阿惟越致。何以",
    "T08n0223_017:0342c26": "故？乃至不見少許法於阿耨多羅三藐三菩",
    "T08n0223_017:0342c27": "提中若轉若不轉。須菩提！譬如人得須陀",
    "T08n0223_017:0342c28": "洹果、住須陀洹地中，自了了知，終不疑不",
    "T08n0223_017:0342c29": "悔。阿惟越致菩薩摩訶薩亦如是，住阿惟",
    "T08n0223_017:0343a01": "越致地中終不疑。住是地中，淨佛國土、成",
    "T08n0223_017:0343a02": "就眾生。種種魔事起即時覺知，亦不隨魔",
    "T08n0223_017:0343a03": "事、破壞魔事。須菩提！譬如有人作五逆罪，",
    "T08n0223_017:0343a04": "五逆罪心乃至死時常逐不捨，雖有異心",
    "T08n0223_017:0343a05": "不能障隔。須菩提！阿惟越致菩薩摩訶薩",
    "T08n0223_017:0343a06": "亦如是，自住其地、心常不動。一切世間天、",
    "T08n0223_017:0343a07": "人、阿修羅不能動轉。何以故？是菩薩摩訶",
    "T08n0223_017:0343a08": "薩出一切世間天、人、阿修羅上，入正法位中，",
    "T08n0223_017:0343a09": "自證地中住，具足諸菩薩神通，能淨佛國",
    "T08n0223_017:0343a10": "土、成就眾生。從一佛國至一佛國，於",
    "T08n0223_017:0343a11": "十方佛所殖諸善根，親近諮問諸佛。是菩",
    "T08n0223_017:0343a12": "薩如是住，種種魔事起覺而不隨，以方便",
    "T08n0223_017:0343a13": "力處魔事著實際中。自證地中不疑不悔。",
    "T08n0223_017:0343a14": "何以故？實際中無疑相故。知是實際非",
    "T08n0223_017:0343a15": "一非二，以是因緣故，是人乃至轉身，終不",
    "T08n0223_017:0343a16": "向聲聞、辟支佛地。是菩薩摩訶薩諸法自相",
    "T08n0223_017:0343a17": "空中，不見法若生若滅、若垢若淨。須菩提！",
    "T08n0223_017:0343a18": "是菩薩摩訶薩乃至轉身，亦不疑我當得",
    "T08n0223_017:0343a19": "阿耨多羅三藐三菩提、若不得。何以故？須菩",
    "T08n0223_017:0343a20": "提！諸法自相空即是阿耨多羅三藐三菩提。",
    "T08n0223_017:0343a21": "須菩提！是菩薩摩訶薩住自證地中，不隨",
    "T08n0223_017:0343a22": "他語，無能壞者。何以故？是阿惟越致菩",
    "T08n0223_017:0343a23": "薩摩訶薩成就不動智慧故。須菩提！以是",
    "T08n0223_017:0343a24": "行、類、相貌，當知是名阿惟越致菩薩摩訶",
    "T08n0223_017:0343a25": "薩。[0343a25] 「復次，須菩提！菩薩摩訶薩，若惡魔作佛",
    "T08n0223_017:0343a26": "身來，語菩薩言：『汝今於是間取阿羅漢",
    "T08n0223_017:0343a27": "道，汝亦無阿耨多羅三藐三菩提記，汝亦",
    "T08n0223_017:0343a28": "未得無生忍法，汝亦無是阿惟越致行、類、",
    "T08n0223_017:0343a29": "相貌，亦無是相得受阿耨多羅三藐三菩提",
    "T08n0223_017:0343b01": "記。』須菩提！若菩薩摩訶薩聞是語，心不異，",
    "T08n0223_017:0343b02": "不沒不驚不怖不畏。是菩薩應自知：『我必",
    "T08n0223_017:0343b03": "從諸佛受阿耨多羅三藐三菩提記。』何以",
    "T08n0223_017:0343b04": "故？『諸菩薩以是法受記，我亦有是法得受",
    "T08n0223_017:0343b05": "記。』須菩提！若惡魔、若為魔所使，作佛形像",
    "T08n0223_017:0343b06": "來，與菩薩受聲聞、辟支佛記。須菩提！是菩",
    "T08n0223_017:0343b07": "薩作是念：『是惡魔、若魔所使，作佛形像來。",
    "T08n0223_017:0343b08": "諸佛不應教菩薩遠離阿耨多羅三藐三",
    "T08n0223_017:0343b09": "菩提教，住聲聞、辟支佛道。』須菩提！以是行、",
    "T08n0223_017:0343b10": "類、相貌，當知是名阿惟越致相。[0343b10] 「復次，須",
    "T08n0223_017:0343b11": "菩提！惡魔復作佛身來，到菩薩所，作是",
    "T08n0223_017:0343b12": "言：『汝所學經書非佛所說，亦非聲聞說，",
    "T08n0223_017:0343b13": "是魔所說。』須菩提！是菩薩摩訶薩當作是",
    "T08n0223_017:0343b14": "知：『是惡魔、若魔所使，教我遠離阿耨多羅",
    "T08n0223_017:0343b15": "三藐三菩提。』須菩提！當知是菩薩已為過去",
    "T08n0223_017:0343b16": "佛所受記，住阿惟越致地。何以故？諸菩",
    "T08n0223_017:0343b17": "薩所有阿惟越致行、類、相貌，是菩薩亦有",
    "T08n0223_017:0343b18": "是行、類、相貌，是名阿惟越致菩薩相。[0343b18] 「復次，",
    "T08n0223_017:0343b19": "須菩提！阿惟越致菩薩摩訶薩行般若波羅",
    "T08n0223_017:0343b20": "蜜時，為護持諸法故，不惜身命，何況餘",
    "T08n0223_017:0343b21": "物。是菩薩護持法故，作是念：『我不為護",
    "T08n0223_017:0343b22": "持一佛法，我為護持三世十方諸佛法故。』",
    "T08n0223_017:0343b23": "須菩提！云何菩薩摩訶薩護持法故，不惜",
    "T08n0223_017:0343b24": "身命？須菩提！如佛說一切諸法真空，是",
    "T08n0223_017:0343b25": "時有愚癡人破壞不受，作是言：『是非法、非",
    "T08n0223_017:0343b26": "善、非世尊教。』須菩提！菩薩護持如是法",
    "T08n0223_017:0343b27": "故，不惜身命。菩薩亦應作是念：『未來世諸",
    "T08n0223_017:0343b28": "佛，我亦在是數中，在中受記，是法亦是我",
    "T08n0223_017:0343b29": "法。』以是故，不惜身命。須菩提！菩薩見",
    "T08n0223_017:0343c01": "是利益故，護持法，不惜身命。須菩提！",
    "T08n0223_017:0343c02": "以是行、類、相貌，知是阿惟越致相。[0343c02] 「復次，須",
    "T08n0223_017:0343c03": "菩提！阿惟越致菩薩摩訶薩聞佛說法，不",
    "T08n0223_017:0343c04": "疑不悔。聞已受持，終不忘失。何以故？得",
    "T08n0223_017:0343c05": "陀羅尼故。」[0343c05] 須菩提言：「世尊！得何等陀羅尼，",
    "T08n0223_017:0343c06": "聞佛所說諸經而不忘失？」[0343c06] 佛告須菩提：「菩",
    "T08n0223_017:0343c07": "薩得聞持等陀羅尼故，佛說諸經，不忘不",
    "T08n0223_017:0343c08": "失、不疑不悔。」[0343c08] 須菩提白佛言：「世尊！但",
    "T08n0223_017:0343c09": "聞佛說法不忘不失、不疑不悔？聲聞、辟",
    "T08n0223_017:0343c10": "支佛說，天、龍、鬼神、阿修羅、緊那羅、摩&#x777A;羅伽",
    "T08n0223_017:0343c11": "說，亦復不忘不失、不疑不悔耶？」[0343c11] 佛告須",
    "T08n0223_017:0343c12": "菩提：「所有言說眾事，得陀羅尼菩薩皆不",
    "T08n0223_017:0343c13": "忘不失、不疑不悔。須菩提！如是行、類、相貌",
    "T08n0223_017:0343c14": "成就，當知是阿惟越致菩薩摩訶薩。」◎",
    "T08n0223_017:0343c15": "摩訶般若波羅蜜經深奧品第五十七",
    "T08n0223_017:0343c16": "(丹本燈炷品)",
    "T08n0223_017:0343c17": "[0343c17] 須菩提白佛言：「世尊！是阿惟越致菩薩摩訶",
    "T08n0223_017:0343c18": "薩大功德成就。世尊！是阿惟越致菩薩摩訶",
    "T08n0223_017:0343c19": "薩無量功德成就、無邊功德成就。」[0343c19] 佛告須菩",
    "T08n0223_017:0343c20": "提：「如是，如是！是阿惟越致菩薩摩訶薩大",
    "T08n0223_017:0343c21": "功德成就，是阿惟越致菩薩摩訶薩無量無",
    "T08n0223_017:0343c22": "邊功德成就。何以故？是菩薩摩訶薩得無",
    "T08n0223_017:0343c23": "量無邊智慧，不與一切聲聞、辟支佛共故。",
    "T08n0223_017:0343c24": "阿惟越致菩薩住是智慧中，生四無閡智。",
    "T08n0223_017:0343c25": "得是無閡智故，一切世間天及人無能窮",
    "T08n0223_017:0343c26": "盡。」[0343c26] 須菩提白佛言：「世尊！佛能以恒河沙",
    "T08n0223_017:0343c27": "等劫歎說阿惟越致菩薩摩訶薩行、類、相",
    "T08n0223_017:0343c28": "貌。」[0343c28] 須菩提言：「世尊！何等深奧處，阿惟越",
    "T08n0223_017:0343c29": "致菩薩摩訶薩住是中行六波羅蜜時，具",
    "T08n0223_017:0344a01": "足四念處乃至具足一切種智？」[0344a01] 佛讚須菩",
    "T08n0223_017:0344a02": "提：「善哉，善哉！須菩提！汝為阿惟越致菩",
    "T08n0223_017:0344a03": "薩摩訶薩問是深奧處。須菩提！深奧處者，",
    "T08n0223_017:0344a04": "空是其義。無相、無作、無起、無生、無染、寂滅、",
    "T08n0223_017:0344a05": "離、如、法性、實際、涅槃，須菩提！如是等法是為",
    "T08n0223_017:0344a06": "深奧義。」[0344a06] 須菩提白佛言：「世尊！但空乃至涅槃",
    "T08n0223_017:0344a07": "是深奧，非一切法深奧耶。」[0344a07] 佛言：「一切法亦",
    "T08n0223_017:0344a08": "是深奧義。須菩提！色亦深奧，受想行識亦深",
    "T08n0223_017:0344a09": "奧；眼亦深奧乃至意，色乃至法，眼界乃至意",
    "T08n0223_017:0344a10": "識界；檀那波羅蜜乃至般若波羅蜜；四念",
    "T08n0223_017:0344a11": "處乃至阿耨多羅三藐三菩提亦深奧。」[0344a11] 「世尊！",
    "T08n0223_017:0344a12": "云何色深奧乃至阿耨多羅三藐三菩提亦深",
    "T08n0223_017:0344a13": "奧？」[0344a13] 佛言：「色如深奧故，色深奧。受想行識如",
    "T08n0223_017:0344a14": "乃至阿耨多羅三藐三菩提如深奧故，阿耨",
    "T08n0223_017:0344a15": "多羅三藐三菩提深奧。」[0344a15] 「世尊！云何色如深奧",
    "T08n0223_017:0344a16": "乃至阿耨多羅三藐三菩提如深奧？」[0344a16] 「須菩提！",
    "T08n0223_017:0344a17": "是色如，非是色、非離色。乃至識如，非是識、",
    "T08n0223_017:0344a18": "非離識。乃至阿耨多羅三藐三菩提如，非",
    "T08n0223_017:0344a19": "是阿耨多羅三藐三菩提、非離阿耨多羅三",
    "T08n0223_017:0344a20": "藐三菩提。」[0344a20] 須菩提白佛言：「希有世尊！微妙",
    "T08n0223_017:0344a21": "方便力故，令阿惟越致菩薩摩訶薩離色",
    "T08n0223_017:0344a22": "處涅槃，亦令離受想行識處涅槃，亦令離",
    "T08n0223_017:0344a23": "一切法，若世間若出世間、若有諍若無諍、若",
    "T08n0223_017:0344a24": "有漏若無漏法處涅槃。」[0344a24] 佛言：「如是，如是！須",
    "T08n0223_017:0344a25": "菩提！佛以微妙方便力故，令阿惟越致菩",
    "T08n0223_017:0344a26": "薩離色處涅槃，乃至離有漏無漏法處涅槃。",
    "T08n0223_017:0344a27": "[0344a27] 「復次，須菩提！若菩薩摩訶薩如是甚深法",
    "T08n0223_017:0344a28": "與般若波羅蜜相應觀察籌量思惟，作是",
    "T08n0223_017:0344a29": "念：『我應如是行，如般若波羅蜜中教。我應",
    "T08n0223_017:0344b01": "如是學，如般若波羅蜜中說。』須菩提！若是",
    "T08n0223_017:0344b02": "菩薩摩訶薩能如說行、如說學，如般若波羅",
    "T08n0223_017:0344b03": "蜜中觀，具足勤精進、一念生時，當得無量",
    "T08n0223_017:0344b04": "無邊阿僧祇福德。是菩薩摩訶薩超越無量",
    "T08n0223_017:0344b05": "劫，近阿耨多羅三藐三菩提。何況常行般",
    "T08n0223_017:0344b06": "若波羅蜜，應阿耨多羅三藐三菩提念。須",
    "T08n0223_017:0344b07": "菩提！譬如多婬欲人與端正淨潔女人共",
    "T08n0223_017:0344b08": "期。此女人限閡不得時往，於須菩提意",
    "T08n0223_017:0344b09": "云何，是人所念為在何處？」[0344b09] 「世尊！是人念念",
    "T08n0223_017:0344b10": "常在彼女人所，恒作是念，憶想當來與",
    "T08n0223_017:0344b11": "共坐臥歡樂。」[0344b11] 「須菩提！是人一日一夜為有",
    "T08n0223_017:0344b12": "幾念生？」[0344b12] 須菩提言：「世尊！是人一日一夜，",
    "T08n0223_017:0344b13": "其念甚多甚多。」[0344b13] 佛告須菩提：「菩薩摩訶薩",
    "T08n0223_017:0344b14": "念般若波羅蜜，如般若波羅蜜中說行是",
    "T08n0223_017:0344b15": "道，一念頃超越劫數，亦如彼人一日一夜",
    "T08n0223_017:0344b16": "心念之數。是菩薩摩訶薩行般若波羅蜜，遠",
    "T08n0223_017:0344b17": "離眾罪，所謂離阿耨多羅三藐三菩提罪。",
    "T08n0223_017:0344b18": "是菩薩摩訶薩行般若波羅蜜，一日所得善",
    "T08n0223_017:0344b19": "根功德，假令滿如恒河沙等三千大千世",
    "T08n0223_017:0344b20": "界中功德，猶亦不減於餘殘功德，百分不",
    "T08n0223_017:0344b21": "及一分，千分千億萬分乃至算數、譬喻所不",
    "T08n0223_017:0344b22": "能及。[0344b22] 「復次，須菩提！若菩薩摩訶薩遠離般",
    "T08n0223_017:0344b23": "若波羅蜜，如恒河沙等劫布施三寶——佛寶、",
    "T08n0223_017:0344b24": "法寶、比丘僧寶。須菩提！於汝意云何，是菩",
    "T08n0223_017:0344b25": "薩摩訶薩以是因緣故得福多不？」[0344b25] 須菩提",
    "T08n0223_017:0344b26": "言：「世尊！甚多，無量無邊阿僧祇。」[0344b26] 佛告須菩",
    "T08n0223_017:0344b27": "提：「不如菩薩摩訶薩深般若波羅蜜中一",
    "T08n0223_017:0344b28": "日如說修行得福多。何以故？般若波羅蜜是",
    "T08n0223_017:0344b29": "諸菩薩摩訶薩道，乘是道疾得阿耨多羅三",
    "T08n0223_017:0344c01": "藐三菩提。須菩提！若菩薩摩訶薩遠離般若",
    "T08n0223_017:0344c02": "波羅蜜，如恒河沙等劫供養須陀洹、斯陀",
    "T08n0223_017:0344c03": "含、阿那含、阿羅漢、辟支佛及諸佛。於須菩提",
    "T08n0223_017:0344c04": "意云何，是菩薩摩訶薩以是因緣故得福",
    "T08n0223_017:0344c05": "多不？」[0344c05] 須菩提言：「世尊！甚多，甚多。」[0344c05] 佛言：「不",
    "T08n0223_017:0344c06": "如是菩薩摩訶薩深般若波羅蜜如說修行",
    "T08n0223_017:0344c07": "一日得福多。何以故？菩薩摩訶薩行是般",
    "T08n0223_017:0344c08": "若波羅蜜，過一切聲聞、辟支佛地，入菩薩",
    "T08n0223_017:0344c09": "位，漸漸得阿耨多羅三藐三菩提。須菩提！",
    "T08n0223_017:0344c10": "菩薩摩訶薩遠離般若波羅蜜，如恒河沙",
    "T08n0223_017:0344c11": "等劫行布施、持戒、忍辱、精進、禪定、智慧。",
    "T08n0223_017:0344c12": "於汝意云何，是人以是因緣故得福多",
    "T08n0223_017:0344c13": "不？」[0344c13] 須菩提言：「世尊！甚多，甚多。」[0344c13] 佛言：「不如是",
    "T08n0223_017:0344c14": "菩薩摩訶薩行般若波羅蜜如說修行，一日",
    "T08n0223_017:0344c15": "布施、持戒、忍辱、精進、禪定、智慧得福多。何以",
    "T08n0223_017:0344c16": "故？須菩提！般若波羅蜜是菩薩摩訶薩母故；",
    "T08n0223_017:0344c17": "是般若波羅蜜能生諸菩薩摩訶薩，諸菩薩",
    "T08n0223_017:0344c18": "摩訶薩住般若波羅蜜中，能具足一切佛法",
    "T08n0223_017:0344c19": "故。須菩提！若菩薩摩訶薩遠離般若波羅",
    "T08n0223_017:0344c20": "蜜，如恒河沙劫壽行法施。須菩提！於汝",
    "T08n0223_017:0344c21": "意云何，是人得福多不？」[0344c21] 須菩提言：「甚多，",
    "T08n0223_017:0344c22": "世尊！」[0344c22] 佛言：「不如是善男子、善女人深般若",
    "T08n0223_017:0344c23": "波羅蜜如說修行，乃至一日法施得福多。何",
    "T08n0223_017:0344c24": "以故？須菩提！是菩薩摩訶薩不遠離般若波",
    "T08n0223_017:0344c25": "羅蜜，則不遠離一切種智；不遠離一切種",
    "T08n0223_017:0344c26": "智，則不遠離般若波羅蜜。以是故，須菩提！",
    "T08n0223_017:0344c27": "菩薩摩訶薩欲得阿耨多羅三藐三菩提，不",
    "T08n0223_017:0344c28": "當遠離般若波羅蜜。須菩提！若菩薩摩訶",
    "T08n0223_017:0344c29": "薩如恒河沙等劫遠離般若波羅蜜，修",
    "T08n0223_017:0345a01": "行四念處乃至八聖道分，內空乃至一切種",
    "T08n0223_017:0345a02": "智。須菩提！於汝意云何，是善男子、善女人",
    "T08n0223_017:0345a03": "得福多不？」[0345a03] 須菩提言：「世尊！甚多，甚多！」[0345a03] 佛言：",
    "T08n0223_017:0345a04": "「不如是善男子、善女人深般若波羅蜜如",
    "T08n0223_017:0345a05": "說一日修行四念處乃至一切種智得福",
    "T08n0223_017:0345a06": "多。何以故？須菩提！若菩薩摩訶薩不遠離",
    "T08n0223_017:0345a07": "般若波羅蜜，於薩婆若轉者，無有是處。須",
    "T08n0223_017:0345a08": "菩提！若菩薩摩訶薩遠離般若波羅蜜，於",
    "T08n0223_017:0345a09": "薩婆若轉，則有是處。須菩提！以是故，菩薩",
    "T08n0223_017:0345a10": "摩訶薩常不應遠離般若波羅蜜行。須菩",
    "T08n0223_017:0345a11": "提！若菩薩摩訶薩遠離般若波羅蜜，如恒",
    "T08n0223_017:0345a12": "河沙等劫壽財施、法施及禪定福德，迴向",
    "T08n0223_017:0345a13": "阿耨多羅三藐三菩提。於汝意云何，是人得",
    "T08n0223_017:0345a14": "福多不？」[0345a14] 須菩提言：「世尊！甚多，甚多！」[0345a14] 佛言：",
    "T08n0223_017:0345a15": "「不如是善男子、善女人深般若波羅蜜如說",
    "T08n0223_017:0345a16": "修行，乃至一日財施、法施、禪定福德迴向阿",
    "T08n0223_017:0345a17": "耨多羅三藐三菩提得福多。何以故？是第",
    "T08n0223_017:0345a18": "一迴向，所謂般若波羅蜜迴向。若遠離般",
    "T08n0223_017:0345a19": "若波羅蜜迴向，是不名迴向。須菩提！以",
    "T08n0223_017:0345a20": "是故，若菩薩摩訶薩欲得阿耨多羅三",
    "T08n0223_017:0345a21": "藐三菩提，應方便學般若波羅蜜迴向。須",
    "T08n0223_017:0345a22": "菩提！若善男子、善女人遠離般若波羅蜜，",
    "T08n0223_017:0345a23": "如恒河沙劫壽過去未來現在諸佛及弟",
    "T08n0223_017:0345a24": "子善根和合隨喜，迴向阿耨多羅三藐三菩",
    "T08n0223_017:0345a25": "提。須菩提！於汝意云何，是人得福多不？」",
    "T08n0223_017:0345a26": "[0345a26] 須菩提言：「世尊！甚多，甚多！」[0345a26] 佛言：「不如是善",
    "T08n0223_017:0345a27": "男子、善女人深般若波羅蜜如說修行，乃至",
    "T08n0223_017:0345a28": "一日隨喜善根，迴向阿耨多羅三藐三菩提",
    "T08n0223_017:0345a29": "得福多。須菩提！以是故，菩薩摩訶薩欲",
    "T08n0223_017:0345b01": "得阿耨多羅三藐三菩提，應學般若波羅",
    "T08n0223_017:0345b02": "蜜中方便，迴向阿耨多羅三藐三菩提。」[0345b02] 須菩",
    "T08n0223_017:0345b03": "提白佛言：「世尊！如佛所說，因緣起法從",
    "T08n0223_017:0345b04": "妄想生，非實。云何善男子、善女人得大福",
    "T08n0223_017:0345b05": "德？世尊！以是因緣起法，不應得正見、",
    "T08n0223_017:0345b06": "入法位，不應得須陀洹果，乃至不應得",
    "T08n0223_017:0345b07": "阿耨多羅三藐三菩提果。」[0345b07] 佛告須菩提：「如",
    "T08n0223_017:0345b08": "是，如是！須菩提！以是因緣起法，不應得",
    "T08n0223_017:0345b09": "正見、入法位，乃至不應得阿耨多羅三藐",
    "T08n0223_017:0345b10": "三菩提。須菩提！行般若波羅蜜菩薩摩訶",
    "T08n0223_017:0345b11": "薩，知因緣起法亦空、無堅固、虛誑不實。何",
    "T08n0223_017:0345b12": "以故？須菩提！是菩薩摩訶薩善學內空，乃",
    "T08n0223_017:0345b13": "至善學無法有法空故，是菩薩摩訶薩住",
    "T08n0223_017:0345b14": "是十八空，種種觀作法空，即不遠離般若",
    "T08n0223_017:0345b15": "波羅蜜。若菩薩摩訶薩如是漸漸不離般",
    "T08n0223_017:0345b16": "若波羅蜜，漸漸得無數、無量、無邊福德。」[0345b16] 須菩",
    "T08n0223_017:0345b17": "提白佛言：「世尊！無數、無量、無邊有何等異？」",
    "T08n0223_017:0345b18": "[0345b18] 「須菩提！無數者，名不墮數中，若有為性中、",
    "T08n0223_017:0345b19": "若無為性中。無量者，量不可得，若過去若",
    "T08n0223_017:0345b20": "未來若現在。無邊者，諸法邊不可得。」[0345b20] 須",
    "T08n0223_017:0345b21": "菩提言：「世尊！頗有色亦無數、無量、無邊？頗",
    "T08n0223_017:0345b22": "有受想行識亦無數、無量、無邊？」[0345b22] 「須菩提！有",
    "T08n0223_017:0345b23": "因緣，色亦無數、無量、無邊，受想行識亦無數、",
    "T08n0223_017:0345b24": "無量、無邊。」[0345b24] 「世尊！何等因緣故，色亦無數、無",
    "T08n0223_017:0345b25": "量、無邊？受想行識亦無數、無量、無邊？」[0345b25] 佛告須",
    "T08n0223_017:0345b26": "菩提：「色空故，無數、無量、無邊；受想行識空故，",
    "T08n0223_017:0345b27": "無數、無量、無邊。」[0345b27] 「世尊！但色空、受想行識空，",
    "T08n0223_017:0345b28": "非一切法空耶？」[0345b28] 「須菩提！我不常說一切法",
    "T08n0223_017:0345b29": "空耶？」[0345b29] 須菩提言：「世尊！佛說一切法空。世",
    "T08n0223_017:0345c01": "尊！諸法空即是不可盡，無有數、無量、無邊。",
    "T08n0223_017:0345c02": "世尊！空中數不可得、量不可得、邊不可得。",
    "T08n0223_017:0345c03": "以是故，世尊！是不可盡，無數、無量、無邊義",
    "T08n0223_017:0345c04": "無有是異。」[0345c04] 佛告須菩提：「如是，如是！是法",
    "T08n0223_017:0345c05": "義無別異。須菩提！是法不可說，佛以方",
    "T08n0223_017:0345c06": "便力故分別說，所謂不可盡、無數、無量、無邊、",
    "T08n0223_017:0345c07": "無著，空、無相、無作、無起、無生、無滅、無染、涅槃。",
    "T08n0223_017:0345c08": "佛種種因緣，以方便力說。」[0345c08] 須菩提白佛言：",
    "T08n0223_017:0345c09": "「希有世尊！諸法實相不可說，而佛以方便力",
    "T08n0223_017:0345c10": "故說。世尊！如我解佛所說義，一切法亦不",
    "T08n0223_017:0345c11": "可說。」[0345c11] 佛言：「如是，如是！須菩提！一切法不",
    "T08n0223_017:0345c12": "可說。一切法不可說相即是空，是空不可",
    "T08n0223_017:0345c13": "說。」[0345c13] 「世尊！不可說義有增有減不？」[0345c13] 佛言：「不",
    "T08n0223_017:0345c14": "也，須菩提！不可說義無增無減。」[0345c14] 「世尊！若不",
    "T08n0223_017:0345c15": "可說義無增無減，檀那波羅蜜亦當無增",
    "T08n0223_017:0345c16": "無減，乃至般若波羅蜜亦當無增無減。四",
    "T08n0223_017:0345c17": "念處乃至八聖道分亦當無增無減，四禪、四",
    "T08n0223_017:0345c18": "無量心、四無色定、五神通、八背捨、八勝處、九",
    "T08n0223_017:0345c19": "次第定，佛十力、四無所畏、四無閡智、十八不",
    "T08n0223_017:0345c20": "共法，亦當無增無減。世尊！若菩薩摩訶薩",
    "T08n0223_017:0345c21": "六波羅蜜不增，乃至十八不共法不增者，",
    "T08n0223_017:0345c22": "云何菩薩摩訶薩得阿耨多羅三藐三菩提？」",
    "T08n0223_017:0345c23": "[0345c23] 佛言：「如是，如是！須菩提！不可說義無增無",
    "T08n0223_017:0345c24": "減。菩薩摩訶薩習行般若波羅蜜有方便",
    "T08n0223_017:0345c25": "力故，不作是念：『我增般若波羅蜜，乃至增",
    "T08n0223_017:0345c26": "檀那波羅蜜。』當作是念：『但名字故，名檀那",
    "T08n0223_017:0345c27": "波羅蜜。』是菩薩摩訶薩行檀那波羅蜜時，",
    "T08n0223_017:0345c28": "是心及諸善根如阿耨多羅三藐三菩提相",
    "T08n0223_017:0345c29": "迴向。乃至行般若波羅蜜時，是心及諸善",
    "T08n0223_017:0346a01": "根如阿耨多羅三藐三菩提相迴向。」[0346a01] 須菩提",
    "T08n0223_017:0346a02": "白佛言：「世尊！何等是阿耨多羅三藐三菩",
    "T08n0223_017:0346a03": "提？」[0346a03] 佛言：「一切法如相，是名阿耨多羅三藐",
    "T08n0223_017:0346a04": "三菩提。」[0346a04] 須菩提白佛言：「世尊！何等是一切法",
    "T08n0223_017:0346a05": "如相是阿耨多羅三藐三菩提？」[0346a05] 佛告須菩",
    "T08n0223_017:0346a06": "提：「色如相，受想行識如相，乃至涅槃如相，",
    "T08n0223_017:0346a07": "是阿耨多羅三藐三菩提是如相，亦不增不",
    "T08n0223_017:0346a08": "減。須菩提！是菩薩摩訶薩不離般若波羅",
    "T08n0223_017:0346a09": "蜜，常觀是如法，不見有增有減。以是因",
    "T08n0223_017:0346a10": "緣故，須菩提！不可說義無增無減。檀",
    "T08n0223_017:0346a11": "那波羅蜜亦不增不減，乃至十八不共法",
    "T08n0223_017:0346a12": "亦不增不減。須菩提！菩薩摩訶薩以是不",
    "T08n0223_017:0346a13": "增不減法故，應般若波羅蜜行。」[0346a13] 須菩提白",
    "T08n0223_017:0346a14": "佛言：「世尊！菩薩摩訶薩用初心得阿耨多",
    "T08n0223_017:0346a15": "羅三藐三菩提？用後心得阿耨多羅三藐三",
    "T08n0223_017:0346a16": "菩提？世尊！是初心不至後心，後心不在初",
    "T08n0223_017:0346a17": "心。世尊！如是心、心數法不具，云何善根增",
    "T08n0223_017:0346a18": "益？若善根不增，云何當得阿耨多羅三藐",
    "T08n0223_017:0346a19": "三菩提？」[0346a19] 佛告須菩提：「我當為汝說譬喻，",
    "T08n0223_017:0346a20": "智者得譬喻則於義易解。須菩提！譬如然",
    "T08n0223_017:0346a21": "燈，為用初焰燋炷？為用後焰燋炷？」[0346a21] 須菩",
    "T08n0223_017:0346a22": "提言：「世尊！非初焰燋炷，亦非離初焰。世尊！",
    "T08n0223_017:0346a23": "非後焰燋炷，亦非離後焰。」[0346a23] 「須菩提！於汝意",
    "T08n0223_017:0346a24": "云何，炷為燋不？」[0346a24] 「世尊！炷實燋。」[0346a24] 佛告須菩提：",
    "T08n0223_017:0346a25": "「菩薩摩訶薩如是，不用初心得阿耨多羅",
    "T08n0223_017:0346a26": "三藐三菩提，亦不離初心得阿耨多羅三",
    "T08n0223_017:0346a27": "藐三菩提；不用後心得阿耨多羅三藐三",
    "T08n0223_017:0346a28": "菩提，亦不離後心得阿耨多羅三藐三菩",
    "T08n0223_017:0346a29": "提；而得阿耨多羅三藐三菩提。須菩提！是",
    "T08n0223_017:0346b01": "中菩薩摩訶薩從初發意行般若波羅蜜，",
    "T08n0223_017:0346b02": "具足十地，得阿耨多羅三藐三菩提。」[0346b02] 須菩提",
    "T08n0223_017:0346b03": "白佛言：「世尊！何等是十地，菩薩具足已得",
    "T08n0223_017:0346b04": "阿耨多羅三藐三菩提？」[0346b04] 佛言：「菩薩摩訶薩具",
    "T08n0223_017:0346b05": "足乾慧地、性地、八人地、見地、薄地、離欲地、已作",
    "T08n0223_017:0346b06": "地、辟支佛地、菩薩地、佛地，具足是地，得阿耨",
    "T08n0223_017:0346b07": "多羅三藐三菩提。須菩提！菩薩摩訶薩學是",
    "T08n0223_017:0346b08": "十地已，非初心得阿耨多羅三藐三菩提，",
    "T08n0223_017:0346b09": "亦不離初心得阿耨多羅三藐三菩提；非",
    "T08n0223_017:0346b10": "後心得阿耨多羅三藐三菩提，亦非離後",
    "T08n0223_017:0346b11": "心得阿耨多羅三藐三菩提；而得阿耨多羅",
    "T08n0223_017:0346b12": "三藐三菩提。」[0346b12] 須菩提言：「世尊！是因緣法甚",
    "T08n0223_017:0346b13": "深，所謂非初心、非離初心，非後心、非離",
    "T08n0223_017:0346b14": "後心得阿耨多羅三藐三菩提，而得阿耨多",
    "T08n0223_017:0346b15": "羅三藐三菩提。」[0346b15] 佛告須菩提：「於汝意云何，",
    "T08n0223_017:0346b16": "若心滅已，是心更生不？」[0346b16] 「不也，世尊！」[0346b16] 「須菩提！",
    "T08n0223_017:0346b17": "於汝意云何，心生是滅相不？」[0346b17] 「世尊！是滅相。」",
    "T08n0223_017:0346b18": "[0346b18] 「須菩提！於汝意云何，心滅相是滅不？」[0346b18] 「不也，",
    "T08n0223_017:0346b19": "世尊！」[0346b19] 佛告須菩提：「於汝意云何，亦如是住",
    "T08n0223_017:0346b20": "不？」[0346b20] 須菩提言：「世尊！亦如是住，如如住。」[0346b20] 佛告",
    "T08n0223_017:0346b21": "須菩提：「於汝意云何，若是心如如住，當",
    "T08n0223_017:0346b22": "作實際證不？」[0346b22] 「不也，世尊！」[0346b22] 佛告須菩提：「於",
    "T08n0223_017:0346b23": "汝意云何，是如甚深不？」[0346b23] 「世尊！甚深，甚深！」",
    "T08n0223_017:0346b24": "[0346b24] 「須菩提！於汝意云何，但如是心不？」[0346b24] 「不也，世",
    "T08n0223_017:0346b25": "尊！」[0346b25] 「離如是心不？」[0346b25] 「不也，世尊！」[0346b25] 「須菩提！於汝",
    "T08n0223_017:0346b26": "意云何，如見如不？」[0346b26] 「不也，世尊！」[0346b26] 「須菩提！於",
    "T08n0223_017:0346b27": "汝意云何，若菩薩能如是行，為行深般",
    "T08n0223_017:0346b28": "若波羅蜜不？」[0346b28] 須菩提言：「世尊！若菩薩摩訶",
    "T08n0223_017:0346b29": "薩能如是行，為行深般若波羅蜜。」[0346b29] 「須菩提！",
    "T08n0223_017:0346c01": "於汝意云何，若菩薩摩訶薩如是行，是何處",
    "T08n0223_017:0346c02": "行？」[0346c02] 須菩提言：「世尊！若菩薩摩訶薩作如",
    "T08n0223_017:0346c03": "是行，為無處所行。何以故？菩薩摩訶薩",
    "T08n0223_017:0346c04": "行般若波羅蜜，住諸法如中，無如是念、無",
    "T08n0223_017:0346c05": "念處亦無念者。」[0346c05] 佛告須菩提：「若菩薩摩訶",
    "T08n0223_017:0346c06": "薩如是行，為何處行？」[0346c06] 須菩提言：「世尊！是菩",
    "T08n0223_017:0346c07": "薩摩訶薩如是行，為第一義中行。二行不",
    "T08n0223_017:0346c08": "可得故。」[0346c08] 「須菩提！於汝意云何，若菩薩第一",
    "T08n0223_017:0346c09": "義、無念中行，為行相不？」[0346c09] 「不也，世尊！」[0346c09] 「於汝意",
    "T08n0223_017:0346c10": "云何，是菩薩摩訶薩壞相不？」[0346c10] 「不也，世尊！」[0346c10] 佛",
    "T08n0223_017:0346c11": "告須菩提：「云何名不壞相？」[0346c11] 須菩提言：「世尊！",
    "T08n0223_017:0346c12": "是菩薩摩訶薩行般若波羅蜜，不作是念：",
    "T08n0223_017:0346c13": "『我當壞諸法相。』世尊！菩薩摩訶薩行般若",
    "T08n0223_017:0346c14": "波羅蜜，未具足佛十力、四無所畏、四無礙智、",
    "T08n0223_017:0346c15": "大慈大悲、十八不共法，不得阿耨多羅三藐",
    "T08n0223_017:0346c16": "三菩提。世尊！菩薩摩訶薩以方便力故，於",
    "T08n0223_017:0346c17": "諸法亦不取相亦不壞相。何以故？世尊！是",
    "T08n0223_017:0346c18": "菩薩摩訶薩知一切諸法自相空故。菩薩摩",
    "T08n0223_017:0346c19": "訶薩住是自相空中，為眾生故，入三三昧，",
    "T08n0223_017:0346c20": "用是三三昧成就眾生。」[0346c20] 須菩提言：「世尊！云",
    "T08n0223_017:0346c21": "何菩薩摩訶薩入三三昧成就眾生？」[0346c21] 佛言：",
    "T08n0223_017:0346c22": "「菩薩住是三三昧，見眾生作法中行，菩薩",
    "T08n0223_017:0346c23": "以方便力教令得無作；見眾生我相中行，",
    "T08n0223_017:0346c24": "以方便力教令行空；見眾生一切相中行，",
    "T08n0223_017:0346c25": "以方便力故教令行無相。如是，須菩提！菩",
    "T08n0223_017:0346c26": "薩摩訶薩行般若波羅蜜，入三三昧，以三",
    "T08n0223_017:0346c27": "三昧成就眾生。」",
    "T08n0223_017:0346c28": "摩訶般若波羅蜜經夢行品第五十八",
    "T08n0223_017:0346c29": "(丹夢入三昧品)",
    "T08n0223_017:0347a01": "[0347a01] 爾時舍利弗問須菩提：「若菩薩摩訶薩夢中",
    "T08n0223_017:0347a02": "入三三昧——空、無相、無作三昧——寧有益於般若",
    "T08n0223_017:0347a03": "波羅蜜不？」[0347a03] 須菩提報舍利弗：「若菩薩晝日",
    "T08n0223_017:0347a04": "入三三昧，有益於般若波羅蜜；夜夢中亦",
    "T08n0223_017:0347a05": "當有益。何以故？晝夜夢中等無有異。舍",
    "T08n0223_017:0347a06": "利弗！若菩薩摩訶薩晝日行般若波羅蜜有",
    "T08n0223_017:0347a07": "益，是菩薩夢中行般若波羅蜜亦應有",
    "T08n0223_017:0347a08": "益。」[0347a08] 舍利弗問須菩提：「菩薩摩訶薩若夢中所",
    "T08n0223_017:0347a09": "作業，是業有集成不？如佛所說，一切法",
    "T08n0223_017:0347a10": "如夢。以是故，不應集成。何以故？夢中無",
    "T08n0223_017:0347a11": "有法集成。若覺時憶想分別，應有集成。」[0347a11] 須",
    "T08n0223_017:0347a12": "菩提語舍利弗：「若人夢中殺眾生。覺已憶念",
    "T08n0223_017:0347a13": "取相分別：『我殺是快耶？』舍利弗！是事云何？」[0347a13] 舍",
    "T08n0223_017:0347a14": "利弗言：「無緣業不生，無緣思不生；有緣業",
    "T08n0223_017:0347a15": "生，有緣思生。」[0347a15] 「舍利弗！如是，如是！無緣業不",
    "T08n0223_017:0347a16": "生，無緣思不生；有緣業生，有緣思生。於",
    "T08n0223_017:0347a17": "見聞覺知法中心生，不從不見聞覺知法",
    "T08n0223_017:0347a18": "中心生，是中心有淨有垢。以是故，舍利弗！",
    "T08n0223_017:0347a19": "有緣故業生，不從無緣生；有緣故思生，",
    "T08n0223_017:0347a20": "不從無緣生。」[0347a20] 舍利弗語須菩提：「如佛說，",
    "T08n0223_017:0347a21": "一切諸業、諸思自相離。云何言：『有緣故業",
    "T08n0223_017:0347a22": "生，無緣業不生；有緣故思生，無緣思",
    "T08n0223_017:0347a23": "不生。』」[0347a23] 須菩提語舍利弗：「取相故，有緣業生，",
    "T08n0223_017:0347a24": "不從無緣生；取相故，有緣思生，不從無",
    "T08n0223_017:0347a25": "緣生。」[0347a25] 舍利弗語須菩提：「若菩薩摩訶薩夢中",
    "T08n0223_017:0347a26": "有布施、持戒、忍辱、精進、禪定、智慧，是善根",
    "T08n0223_017:0347a27": "福德迴向阿耨多羅三藐三菩提。是實迴向",
    "T08n0223_017:0347a28": "不？」[0347a28] 須菩提語舍利弗：「彌勒菩薩今現在前，",
    "T08n0223_017:0347a29": "佛授不退轉記、當作佛。當問彌勒，彌勒當",
    "T08n0223_017:0347b01": "答。」[0347b01] 舍利弗白彌勒菩薩：「須菩提言：『彌勒菩",
    "T08n0223_017:0347b02": "薩今現在前，佛授不退轉記、當作佛。彌勒",
    "T08n0223_017:0347b03": "當答。』」[0347b03] 彌勒菩薩語舍利弗：「當以彌勒名答",
    "T08n0223_017:0347b04": "耶？若色受想行識答耶？若色空答耶？若受",
    "T08n0223_017:0347b05": "想行識空答耶。是色不能答，受想行識不",
    "T08n0223_017:0347b06": "能答，色空不能答，受想行識空不能答。",
    "T08n0223_017:0347b07": "我不見是法可答，不見能答者。我不見",
    "T08n0223_017:0347b08": "是人受記，亦不見法可受記者，亦不見",
    "T08n0223_017:0347b09": "受記處。是一切法皆無二無別。」[0347b09] 舍利弗語",
    "T08n0223_017:0347b10": "彌勒菩薩：「如仁者所說，如是為得法作證",
    "T08n0223_017:0347b11": "不？」[0347b11] 彌勒答舍利弗：「如我所說法如是不",
    "T08n0223_017:0347b12": "證。」[0347b12] 爾時舍利弗作是念：「彌勒菩薩智慧甚",
    "T08n0223_017:0347b13": "深，久行檀那波羅蜜、尸羅波羅蜜、羼提波羅",
    "T08n0223_017:0347b14": "蜜、毘梨耶波羅蜜、禪那波羅蜜、般若波羅蜜，",
    "T08n0223_017:0347b15": "用無所得故，能如是說。」[0347b15] 爾時佛告舍利弗：",
    "T08n0223_017:0347b16": "「於汝意云何，汝用是法得阿羅漢。見是",
    "T08n0223_017:0347b17": "法不？」[0347b17] 舍利弗言：「不見也。」[0347b17] 「舍利弗！菩薩摩訶",
    "T08n0223_017:0347b18": "薩行般若波羅蜜亦如是。不作是念：『是法",
    "T08n0223_017:0347b19": "當得受記、是法已受記、是法當得阿耨多",
    "T08n0223_017:0347b20": "羅三藐三菩提。』如是，舍利弗！菩薩摩訶薩行",
    "T08n0223_017:0347b21": "般若波羅蜜，不疑我若得若不得，自知實",
    "T08n0223_017:0347b22": "得阿耨多羅三藐三菩提。」",
    "T08n0223_017:0347b23": "[0347b23] 佛告須菩提：「有菩薩摩訶薩行檀那波羅",
    "T08n0223_017:0347b24": "蜜時，若見眾生飢寒凍餓、衣服弊壞。菩薩摩",
    "T08n0223_017:0347b25": "訶薩當作是願：『我隨爾所時行檀那波羅",
    "T08n0223_017:0347b26": "蜜，我得阿耨多羅三藐三菩提時，令我國",
    "T08n0223_017:0347b27": "土眾生無如是事。衣服飲食資生之具，當",
    "T08n0223_017:0347b28": "如四天王天、三十三天、夜摩天、兜率陀天、化",
    "T08n0223_017:0347c01": "樂天、他化自在天。』須菩提！菩薩摩訶薩作",
    "T08n0223_017:0347c02": "如是行，能具足檀那波羅蜜，近阿耨多羅",
    "T08n0223_017:0347c03": "三藐三菩提。[0347c03] 「復次，須菩提！菩薩摩訶薩行尸",
    "T08n0223_017:0347c04": "羅波羅蜜時，見眾生殺生乃至邪見，短命",
    "T08n0223_017:0347c05": "多病、顏色不好，無有威德、貧乏財物，生",
    "T08n0223_017:0347c06": "下賤家、形殘醜陋。當作是願：『我隨爾所時",
    "T08n0223_017:0347c07": "行尸羅波羅蜜，如我得佛時，令我國土眾",
    "T08n0223_017:0347c08": "生無如是事。』須菩提！菩薩摩訶薩作如是",
    "T08n0223_017:0347c09": "行，能具足尸羅波羅蜜，近阿耨多羅三藐三",
    "T08n0223_017:0347c10": "菩提。[0347c10] 「復次，須菩提！菩薩摩訶薩行羼提波羅",
    "T08n0223_017:0347c11": "蜜時，見諸眾生互相瞋恚罵詈，刀杖瓦石共",
    "T08n0223_017:0347c12": "相殘害奪命。當作是願：『我隨爾所時行羼",
    "T08n0223_017:0347c13": "提波羅蜜，我作佛時，令我國土眾生無如",
    "T08n0223_017:0347c14": "是事。相視如父如母、如兄如弟如姊妹、",
    "T08n0223_017:0347c15": "如善知識，皆行慈悲。』須菩提！菩薩摩訶薩",
    "T08n0223_017:0347c16": "作如是行，能具足羼提波羅蜜，近阿耨多",
    "T08n0223_017:0347c17": "羅三藐三菩提。[0347c17] 「復次，須菩提！菩薩摩訶薩行",
    "T08n0223_017:0347c18": "毘梨耶波羅蜜時，見眾生懈怠不勤精進，",
    "T08n0223_017:0347c19": "棄捨三乘——聲聞、辟支佛、佛乘。當作是願：『我隨",
    "T08n0223_017:0347c20": "爾所時行毘梨耶波羅蜜，如我得阿耨多",
    "T08n0223_017:0347c21": "羅三藐三菩提時，令我國土眾生無如是",
    "T08n0223_017:0347c22": "事。一切眾生勤修精進，於三乘道各得度",
    "T08n0223_017:0347c23": "脫。』須菩提！菩薩摩訶薩作如是行，能具足",
    "T08n0223_017:0347c24": "毘梨耶波羅蜜，近阿耨多羅三藐三菩提。[0347c24] 「復",
    "T08n0223_017:0347c25": "次，須菩提！菩薩摩訶薩行禪那波羅蜜時，",
    "T08n0223_017:0347c26": "見眾生為五蓋所覆，婬欲、瞋恚、睡眠、調悔、",
    "T08n0223_017:0347c27": "疑，失於初禪乃至第四禪，失慈悲喜捨、虛空",
    "T08n0223_017:0347c28": "處、識處、無所有處、非有想非無想處。當作是",
    "T08n0223_017:0348a01": "願：『我隨爾所時行禪那波羅蜜，如我得",
    "T08n0223_017:0348a02": "阿耨多羅三藐三菩提時，令我國土眾生無",
    "T08n0223_017:0348a03": "如是事。』須菩提！菩薩摩訶薩作如是行，能",
    "T08n0223_017:0348a04": "具足禪那波羅蜜，近阿耨多羅三藐三菩提。",
    "T08n0223_017:0348a05": "[0348a05] 「復次，須菩提！菩薩摩訶薩行般若波羅蜜時，",
    "T08n0223_017:0348a06": "見眾生愚癡，失世間、出世間正見，或說無",
    "T08n0223_017:0348a07": "業無業因緣、或說神常、或說斷滅、或說無",
    "T08n0223_017:0348a08": "所有。當作是願：『我隨爾所時行般若波羅",
    "T08n0223_017:0348a09": "蜜，淨佛國土、成就眾生，如我得阿耨多羅",
    "T08n0223_017:0348a10": "三藐三菩提時，令我國土眾生無如是事。』",
    "T08n0223_017:0348a11": "須菩提！菩薩摩訶薩作如是行，能具足般",
    "T08n0223_017:0348a12": "若波羅蜜，疾近一切種智。[0348a12] 「復次，須菩提！菩",
    "T08n0223_017:0348a13": "薩摩訶薩行六波羅蜜時，見眾生住於三",
    "T08n0223_017:0348a14": "聚：一者必正聚，二者必邪聚，三者不定聚。",
    "T08n0223_017:0348a15": "當作是願：『我隨爾所時行六波羅蜜，淨佛",
    "T08n0223_017:0348a16": "國土、成就眾生，我得佛時，令我國土眾生",
    "T08n0223_017:0348a17": "無邪聚乃至無其名。』須菩提！菩薩摩訶薩",
    "T08n0223_017:0348a18": "作如是行，能具足六波羅蜜，疾近一切種",
    "T08n0223_017:0348a19": "智。[0348a19] 「復次，須菩提！菩薩摩訶薩行六波羅蜜",
    "T08n0223_017:0348a20": "時，見地獄中眾生，畜生、餓鬼中眾生。當作",
    "T08n0223_017:0348a21": "是願：『我隨爾所時行六波羅蜜，淨佛國土、",
    "T08n0223_017:0348a22": "成就眾生，我得佛時，令我國土中乃至無",
    "T08n0223_017:0348a23": "三惡道名。』須菩提！菩薩摩訶薩作如是行，",
    "T08n0223_017:0348a24": "能具足六波羅蜜，近一切種智。[0348a24] 「復次，須菩",
    "T08n0223_017:0348a25": "提！菩薩摩訶薩行六波羅蜜時，見是大地",
    "T08n0223_017:0348a26": "株杌荊棘、山陵溝坑穢惡之處。當作是願：",
    "T08n0223_017:0348a27": "『我隨爾所時行六波羅蜜，淨佛國土、成",
    "T08n0223_017:0348a28": "就眾生，我作佛時，令我國土無如是惡，地",
    "T08n0223_017:0348a29": "平如掌。』須菩提！菩薩摩訶薩作如是行，能",
    "T08n0223_017:0348b01": "具足六波羅蜜，近一切種智。[0348b01] 「復次，須菩提！",
    "T08n0223_017:0348b02": "菩薩摩訶薩行六波羅蜜時，見是大地純土，",
    "T08n0223_017:0348b03": "無有金銀珍寶。當作是願：『我隨爾所時",
    "T08n0223_017:0348b04": "行六波羅蜜，淨佛國土、成就眾生，我作佛",
    "T08n0223_017:0348b05": "時，令我國土以黃金沙布地。』須菩提！菩薩",
    "T08n0223_017:0348b06": "摩訶薩作如是行，能具足六波羅蜜，近一",
    "T08n0223_017:0348b07": "切種智。[0348b07] 「復次，須菩提！菩薩摩訶薩行六波羅",
    "T08n0223_017:0348b08": "蜜時，見眾生有所戀著。當作是願：『我隨",
    "T08n0223_017:0348b09": "爾所時行六波羅蜜，淨佛國土、成就眾生，",
    "T08n0223_017:0348b10": "我作佛時，令我國土眾生無所戀著。』須菩提！",
    "T08n0223_017:0348b11": "菩薩摩訶薩作如是行，能具足六波羅蜜，",
    "T08n0223_017:0348b12": "近阿耨多羅三藐三菩提。[0348b12] 「復次，須菩提！菩",
    "T08n0223_017:0348b13": "薩摩訶薩行六波羅蜜時，見四姓眾生——剎",
    "T08n0223_017:0348b14": "帝利、婆羅門、毘舍、首陀羅。當作是願：『我",
    "T08n0223_017:0348b15": "隨爾所時行六波羅蜜，淨佛國土、成就眾",
    "T08n0223_017:0348b16": "生，我作佛時，令我國土眾生無四姓之名。』須",
    "T08n0223_017:0348b17": "菩提！菩薩摩訶薩作如是行，能具足六波",
    "T08n0223_017:0348b18": "羅蜜，近阿耨多羅三藐三菩提。[0348b18] 「復次，須菩提！",
    "T08n0223_017:0348b19": "菩薩摩訶薩行六波羅蜜時，見眾生有下",
    "T08n0223_017:0348b20": "中上、下中上家。當作是願：『我隨爾所時行",
    "T08n0223_017:0348b21": "六波羅蜜，淨佛國土、成就眾生，我作佛時，",
    "T08n0223_017:0348b22": "令我國土眾生無如是優劣。』須菩提！菩薩",
    "T08n0223_017:0348b23": "摩訶薩作如是行，能具足六波羅蜜，近一",
    "T08n0223_017:0348b24": "切種智。[0348b24] 「復次，須菩提！菩薩摩訶薩行六波羅",
    "T08n0223_017:0348b25": "蜜時，見眾生種種別異色。當作是願：『我隨",
    "T08n0223_017:0348b26": "爾所時行六波羅蜜，淨佛國土、成就眾生，",
    "T08n0223_017:0348b27": "我作佛時，令我國土眾生無種種別異色，",
    "T08n0223_017:0348b28": "一切眾生皆端正淨潔妙色成就。』須菩提！菩",
    "T08n0223_017:0348b29": "薩摩訶薩作如是行，能具足六波羅蜜，近",
    "T08n0223_017:0348c01": "一切種智。[0348c01] 「復次，須菩提！菩薩摩訶薩行六波",
    "T08n0223_017:0348c02": "羅蜜時，見眾生有主。當作是願：『我隨爾所",
    "T08n0223_017:0348c03": "時行六波羅蜜，淨佛國土、成就眾生，我作",
    "T08n0223_017:0348c04": "佛時，令我國土眾生無有主名，乃至無其",
    "T08n0223_017:0348c05": "形像；除佛法王。』須菩提！菩薩摩訶薩作如",
    "T08n0223_017:0348c06": "是行，能具足六波羅蜜，近一切種智。[0348c06] 「復次，須",
    "T08n0223_017:0348c07": "菩提！菩薩摩訶薩行六波羅蜜時，見眾生有",
    "T08n0223_017:0348c08": "六道別異。當作是願：『我隨爾所時行六波",
    "T08n0223_017:0348c09": "羅蜜，淨佛國土、成就眾生，我作佛時，令我",
    "T08n0223_017:0348c10": "國土眾生無六道之名——是地獄、是畜生、是餓",
    "T08n0223_017:0348c11": "鬼、是神、是天、是人——一切眾生皆同一業，修四",
    "T08n0223_017:0348c12": "念處乃至八聖道分。』須菩提！菩薩摩訶薩作",
    "T08n0223_017:0348c13": "如是行，能具足六波羅蜜，疾近一切種智。",
    "T08n0223_017:0348c14": "[0348c14] 「復次，須菩提！菩薩摩訶薩行六波羅蜜時，",
    "T08n0223_017:0348c15": "見眾生有四生——卵生、胎生、濕生、化生。當作",
    "T08n0223_017:0348c16": "是願：『我隨爾所時行六波羅蜜，淨佛國土、",
    "T08n0223_017:0348c17": "成就眾生，我作佛時，令我國土眾生無三種",
    "T08n0223_017:0348c18": "生，等一化生。』須菩提！菩薩摩訶薩作如是",
    "T08n0223_017:0348c19": "行，能具足六波羅蜜，近一切種智。[0348c19] 「復次，須",
    "T08n0223_017:0348c20": "菩提！菩薩摩訶薩行六波羅蜜時，見眾生",
    "T08n0223_017:0348c21": "無五神通。當作是願：『我隨爾所時行六",
    "T08n0223_017:0348c22": "波羅蜜，淨佛國土、成就眾生，我作佛時，令",
    "T08n0223_017:0348c23": "我國土眾生一切皆得五通。』乃至疾近",
    "T08n0223_017:0348c24": "一切種智。[0348c24] 「復次，須菩提！菩薩摩訶薩行六波",
    "T08n0223_017:0348c25": "羅蜜時，見眾生有大小便患。當作是願：",
    "T08n0223_017:0348c26": "『我作佛時，令我國土中眾生，皆以歡喜為",
    "T08n0223_017:0348c27": "食，無有便利之患。』乃至近一切種智。[0348c27] 「復次，",
    "T08n0223_017:0348c28": "須菩提！菩薩摩訶薩行六波羅蜜時，見眾",
    "T08n0223_017:0348c29": "生無有光明。當作是願：『我作佛時，令我國",
    "T08n0223_017:0349a01": "土中眾生皆有光明。』乃至近一切種智。[0349a01] 「復次，",
    "T08n0223_017:0349a02": "須菩提！菩薩摩訶薩行六波羅蜜時，見有",
    "T08n0223_017:0349a03": "日月時節歲數。當作是願：『我作佛時，令我",
    "T08n0223_017:0349a04": "國土中無有日月時節歲數之名。』乃至近一",
    "T08n0223_017:0349a05": "切種智。[0349a05] 「復次，須菩提！菩薩摩訶薩行六波羅",
    "T08n0223_017:0349a06": "蜜時，見眾生短命。當作是願：『我作佛時，",
    "T08n0223_017:0349a07": "令我國土中眾生壽命無量劫。』乃至近一切",
    "T08n0223_017:0349a08": "種智。[0349a08] 「復次，須菩提！菩薩摩訶薩行六波羅蜜",
    "T08n0223_017:0349a09": "時，見眾生無有相好。當作是願：『我作佛時，",
    "T08n0223_017:0349a10": "令我國土中眾生皆有三十二相成就。』乃至",
    "T08n0223_017:0349a11": "近一切種智。[0349a11] 「復次，須菩提！菩薩摩訶薩行六",
    "T08n0223_017:0349a12": "波羅蜜時，見眾生離諸善根。當作是願：『我",
    "T08n0223_017:0349a13": "作佛時，令我國土中眾生諸善根成就，以是",
    "T08n0223_017:0349a14": "善根故，能供養諸佛。』乃至近一切種智。[0349a14] 「復",
    "T08n0223_017:0349a15": "次，須菩提！菩薩摩訶薩行六波羅蜜時，見",
    "T08n0223_017:0349a16": "眾生有三毒四病。當作是願：『我作佛時，令",
    "T08n0223_017:0349a17": "我國土眾生無四種病、冷熱風病、三種雜病",
    "T08n0223_017:0349a18": "及三毒病。』乃至近一切種智。[0349a18] 「復次，須菩提！菩",
    "T08n0223_017:0349a19": "薩摩訶薩行六波羅蜜時，見眾生有三乘。",
    "T08n0223_017:0349a20": "當作是願：『我作佛時，令我國土中眾生無",
    "T08n0223_017:0349a21": "二乘之名，純一大乘。』乃至近一切種智。[0349a21] 「復",
    "T08n0223_017:0349a22": "次，須菩提！菩薩摩訶薩行六波羅蜜時，見",
    "T08n0223_017:0349a23": "眾生有增上慢。當作是願：『我作佛時，令我",
    "T08n0223_017:0349a24": "國土中眾生無增上慢之名。』乃至近一切種",
    "T08n0223_017:0349a25": "智。[0349a25] 「復次，須菩提！菩薩摩訶薩行六波羅蜜時，",
    "T08n0223_017:0349a26": "應作是願：『若我光明、壽命有量，僧數有限，",
    "T08n0223_017:0349a27": "當作是願：「我行六波羅蜜，淨佛國土、成就",
    "T08n0223_017:0349a28": "眾生，我作佛時，令我光明、壽命無量，僧數",
    "T08n0223_017:0349a29": "無限。」』乃至近一切種智。[0349a29] 「復次，須菩提！菩",
    "T08n0223_017:0349b01": "薩摩訶薩行六波羅蜜時，應作是願：『若我",
    "T08n0223_017:0349b02": "國土有量，當作是願：「我隨爾所時行六波",
    "T08n0223_017:0349b03": "羅蜜，淨佛國土、成就眾生，我作佛時，令我",
    "T08n0223_017:0349b04": "一國土如恒河沙等諸佛國土。」』須菩提！菩",
    "T08n0223_017:0349b05": "薩摩訶薩作如是行，能具足六波羅蜜，近",
    "T08n0223_017:0349b06": "一切種智。[0349b06] 「復次，須菩提！菩薩摩訶薩行六波",
    "T08n0223_017:0349b07": "羅蜜時，當作是念：『雖生死道長、眾生性多，",
    "T08n0223_017:0349b08": "爾時應如是正憶念：「生死邊如虛空，眾生",
    "T08n0223_017:0349b09": "性邊亦如虛空，是中實無生死往來亦無",
    "T08n0223_017:0349b10": "解脫者。」』菩薩摩訶薩作如是行，能具足六",
    "T08n0223_017:0349b11": "波羅蜜近一切種智。」◎"
}