{
    "T09n0278_036:0628b02": "大方廣佛華嚴經卷第三十六",
    "T09n0278_036:0628b04": "東晉天竺三藏佛馱跋陀羅譯",
    "T09n0278_036:0628b05": "寶王如來性起品第三十二之四",
    "T09n0278_036:0628b06": "「◎佛子！云何菩薩摩訶薩知、見如來、應供、等",
    "T09n0278_036:0628b07": "正覺大般涅槃？此菩薩摩訶薩欲知、見如",
    "T09n0278_036:0628b08": "來、應供、等正覺大般涅槃者，當如是知如",
    "T09n0278_036:0628b09": "如般涅槃，如來大般涅槃亦復如是。如實",
    "T09n0278_036:0628b10": "際、如法界、如虛空界、如實性、如離欲際、",
    "T09n0278_036:0628b11": "如無相際、如我性際、如一切法性際、如",
    "T09n0278_036:0628b12": "真實際般涅槃，如來大般涅槃亦復如是。",
    "T09n0278_036:0628b13": "何以故？涅槃非生滅法，若法不生，當知不",
    "T09n0278_036:0628b14": "滅，去無所至。「佛子！如來、應供、等正覺不為",
    "T09n0278_036:0628b15": "菩薩演說顯現如來究竟涅槃。何以故？欲",
    "T09n0278_036:0628b16": "令諸菩薩於一念中，普見三世一切諸佛",
    "T09n0278_036:0628b17": "悉現前故。出生一切如來妙色，亦復不起",
    "T09n0278_036:0628b18": "二不二想。何以故？菩薩摩訶薩遠離諸想，",
    "T09n0278_036:0628b19": "無染著故。「佛子！但如來欲令眾生歡喜，故",
    "T09n0278_036:0628b20": "出現於世；欲令眾生憂悲感慕，故示現涅",
    "T09n0278_036:0628b21": "槃。其實如來無有出世，亦無涅槃。何以故？",
    "T09n0278_036:0628b22": "如來常住如法界故；為化眾生，示現涅槃。",
    "T09n0278_036:0628b23": "「佛子！設有日出照現世間，圓滿明淨與法",
    "T09n0278_036:0628b24": "界等，於一切世界淨水器中，影無不現。",
    "T09n0278_036:0628b25": "日無是念：『我能普現一切淨水。』佛子！彼時",
    "T09n0278_036:0628b26": "或有一水器破，日影不現。於意云何？彼影",
    "T09n0278_036:0628b27": "不現，豈日過耶？」答曰：「不也！水器破，故日影",
    "T09n0278_036:0628b28": "不現。」「佛子！如來智慧圓滿淨日，一念出現，",
    "T09n0278_036:0628b29": "悉能照明一切世界、一切法界、一切眾生，滅",
    "T09n0278_036:0628c01": "除垢濁，淨心水器，影無不顯，常現在前；但",
    "T09n0278_036:0628c02": "破器濁心眾生，不見如來法身影像，應見",
    "T09n0278_036:0628c03": "涅槃而得度者。是故，如來現般涅槃，其實",
    "T09n0278_036:0628c04": "如來不生不滅，永無滅度。佛子！譬如大火，",
    "T09n0278_036:0628c05": "於一切世界能為火事，焚燒草木無不盡",
    "T09n0278_036:0628c06": "者。有時彼火至無草木城邑聚落，自然而",
    "T09n0278_036:0628c07": "滅。於意云何？一切世間火悉滅不？」答曰：「不",
    "T09n0278_036:0628c08": "也！」「如來、應供、等正覺亦復如是，於一切世",
    "T09n0278_036:0628c09": "界施作佛事，或一佛剎化度已周，示現涅",
    "T09n0278_036:0628c10": "槃。於意云何？一切世界如來悉滅度耶？」答",
    "T09n0278_036:0628c11": "曰：「不也！」「佛子！是為菩薩摩訶薩知、見如來、應",
    "T09n0278_036:0628c12": "供、等正覺大般涅槃。「復次，佛子！如大幻師，",
    "T09n0278_036:0628c13": "善知幻術。安住此術，於三千大千世界、一",
    "T09n0278_036:0628c14": "切城邑聚落、大王之都；普現幻身，住持幻",
    "T09n0278_036:0628c15": "身，壽命無盡。時，此幻師於彼城邑聚落、大王",
    "T09n0278_036:0628c16": "之都，隨事訖處，便捨幻身。於意云何？為",
    "T09n0278_036:0628c17": "三千大千世界幻身悉捨滅耶？」答曰：「不也！」「如",
    "T09n0278_036:0628c18": "來、應供、等正覺亦復如是，善知大慧幻術，",
    "T09n0278_036:0628c19": "具足出生巧方便慧，於一切法界普能示",
    "T09n0278_036:0628c20": "現如來幻身，常住如法界，究竟如虛空，隨",
    "T09n0278_036:0628c21": "諸佛剎教化度脫，已周訖處，示現涅槃；當",
    "T09n0278_036:0628c22": "知不以一佛剎示現涅槃故，如來究竟永",
    "T09n0278_036:0628c23": "滅度也。佛子！是為菩薩摩訶薩知、見如來大",
    "T09n0278_036:0628c24": "般涅槃。「復次，佛子！如來示現般涅槃時，先",
    "T09n0278_036:0628c25": "入不動三昧。入三昧已，於一一身各",
    "T09n0278_036:0628c26": "放無量億千那由他大光；一一光明各出",
    "T09n0278_036:0628c27": "無量阿僧祇妙寶蓮華；一一蓮華各有不可",
    "T09n0278_036:0628c28": "說不可說妙寶華鬚；一一華鬚各有寶師",
    "T09n0278_036:0628c29": "子座；一一座上各有如來結跏趺坐。彼",
    "T09n0278_036:0629a01": "時所現諸如來身，悉與一切眾生數等。功",
    "T09n0278_036:0629a02": "德具足，相好莊嚴，究竟本願。時，有眾生善",
    "T09n0278_036:0629a03": "根熟者見如來，身心皆調伏稟受道化，彼",
    "T09n0278_036:0629a04": "如來身究竟安住，盡未來際，隨一切眾生所",
    "T09n0278_036:0629a05": "應受化，未曾失時。彼如來身無有處所，",
    "T09n0278_036:0629a06": "非實非虛。如來但欲究竟過去諸大願故；",
    "T09n0278_036:0629a07": "欲令眾生長養諸善根故；應現其身常住",
    "T09n0278_036:0629a08": "不滅。佛子！是為菩薩摩訶薩知、見如來、應供、",
    "T09n0278_036:0629a09": "等正覺大般涅槃。「復次，佛子！此菩薩摩訶薩",
    "T09n0278_036:0629a10": "知、見如來涅槃無量無邊究竟法界無所障",
    "T09n0278_036:0629a11": "礙，不生、不滅，淨如虛空，安住實際，隨其所",
    "T09n0278_036:0629a12": "應而示現之。本願所持，不捨一切眾生、一",
    "T09n0278_036:0629a13": "切佛剎、一切諸法。」爾時，普賢菩薩欲重明此",
    "T09n0278_036:0629a14": "義，以偈頌曰：",
    "T09n0278_036:0629a15": "「譬如圓滿日，　　一切法界等，",
    "T09n0278_036:0629a16": "　影現一切水，　　唯除諸破器。",
    "T09n0278_036:0629a17": "　最勝亦如是，　　普現一切世，",
    "T09n0278_036:0629a18": "　眾生無信心，　　謂佛入涅槃。",
    "T09n0278_036:0629a19": "　譬如猛盛火，　　焚燒一切物，",
    "T09n0278_036:0629a20": "　無草木聚落，　　火則自然滅。",
    "T09n0278_036:0629a21": "　最勝亦如是，　　充滿於法界，",
    "T09n0278_036:0629a22": "　究竟諸佛事，　　示現入涅槃。",
    "T09n0278_036:0629a23": "　譬如大幻師，　　示現無量身，",
    "T09n0278_036:0629a24": "　如來亦如是，　　普現一切身。",
    "T09n0278_036:0629a25": "　究竟諸佛事，　　示現般涅槃，",
    "T09n0278_036:0629a26": "　隨應受化者，　　以此而示現。",
    "T09n0278_036:0629a27": "　最勝有三昧，　　名曰不可動，",
    "T09n0278_036:0629a28": "　究竟佛事已，　　然後入此定。",
    "T09n0278_036:0629a29": "　念出無數佛，　　又放無量光，",
    "T09n0278_036:0629b01": "　光有無量華，　　華有無量佛。",
    "T09n0278_036:0629b02": "　最勝無量身，　　充滿諸法界，",
    "T09n0278_036:0629b03": "　積集功德者，　　一切無不見。",
    "T09n0278_036:0629b04": "　善逝淨法身，　　無量法界等，",
    "T09n0278_036:0629b05": "　壽命淨莊嚴，　　一切悉具足。",
    "T09n0278_036:0629b06": "　猶如無生性，　　如來興亦然，",
    "T09n0278_036:0629b07": "　猶如無生性，　　涅槃亦如是。",
    "T09n0278_036:0629b08": "　悉離語言道，　　不可為譬諭，",
    "T09n0278_036:0629b09": "　天中天難勝，　　具足一切德。",
    "T09n0278_036:0629b10": "「佛子！云何菩薩摩訶薩知、見於如來、應供、等",
    "T09n0278_036:0629b11": "正覺所見聞恭敬供養所種善根？此菩薩摩",
    "T09n0278_036:0629b12": "訶薩知、見於如來所見聞恭敬供養所種",
    "T09n0278_036:0629b13": "善根，皆悉不虛，功德無盡；離一切愛，究",
    "T09n0278_036:0629b14": "竟解脫，果報不虛，滿足諸願，於一切有為",
    "T09n0278_036:0629b15": "法中，不可窮盡，而能隨順無為智慧，起",
    "T09n0278_036:0629b16": "諸佛智究竟未來際，具足一切諸如來地。",
    "T09n0278_036:0629b17": "佛子！譬如丈夫食少金剛，終竟不消要從",
    "T09n0278_036:0629b18": "身過；至金剛輪際，然後乃住。所以者何？以",
    "T09n0278_036:0629b19": "彼金剛不可消故如是。佛子！於如來所",
    "T09n0278_036:0629b20": "少植善根，能壞一切有為煩惱，乃至究竟",
    "T09n0278_036:0629b21": "如來涅槃智慧，然後乃住。所以者何？於如",
    "T09n0278_036:0629b22": "來所植諸善根不可盡故。佛子！譬如須",
    "T09n0278_036:0629b23": "彌山等大乾草聚，若有人持如芥子火，悉",
    "T09n0278_036:0629b24": "能燒盡。何以故？火性悉能燒故。佛子！於如",
    "T09n0278_036:0629b25": "來所種少善根亦復如是，悉能燒滅一切",
    "T09n0278_036:0629b26": "煩惱，無有遺餘，究竟涅槃。何以故？於如來",
    "T09n0278_036:0629b27": "所種諸善根性究竟故。佛子！譬如雪山有",
    "T09n0278_036:0629b28": "大藥王，名曰善現，若有見者，眼得清淨；若",
    "T09n0278_036:0629b29": "有聞者，耳得清淨；若聞香者，鼻得清淨；若",
    "T09n0278_036:0629c01": "嘗味者，舌得清淨；若有觸者，身得清淨；若",
    "T09n0278_036:0629c02": "取彼地土，悉能除滅無量眾病，安隱快樂；",
    "T09n0278_036:0629c03": "如來、應供、等正覺無上藥王亦復如是，常以",
    "T09n0278_036:0629c04": "一切諸方便行饒益眾生。若有得見如來",
    "T09n0278_036:0629c05": "色身，眼得清淨；若有得聞如來名號，耳",
    "T09n0278_036:0629c06": "得清淨；若有得聞如來戒香，鼻得清淨；",
    "T09n0278_036:0629c07": "若有得味如來法味，舌得清淨，得金剛廣",
    "T09n0278_036:0629c08": "長清淨舌根，悉能演說一切言音；若有得",
    "T09n0278_036:0629c09": "觸如來光者，彼人即得清淨色身，究竟逮",
    "T09n0278_036:0629c10": "得無上法身；若有念如來者，得念佛三昧，",
    "T09n0278_036:0629c11": "正念不亂；若有得經卷地如來塔廟，禮拜",
    "T09n0278_036:0629c12": "供養，彼眾生等具足善根，滅煩惱患，得賢",
    "T09n0278_036:0629c13": "聖樂。佛子！乃至不信邪見眾生，見聞佛者，",
    "T09n0278_036:0629c14": "彼諸眾生於見聞中所種善根果報不虛，",
    "T09n0278_036:0629c15": "乃至究竟涅槃，斷一切惡諸不善根，具足",
    "T09n0278_036:0629c16": "善根。佛子！於如來所見聞供養恭敬所種",
    "T09n0278_036:0629c17": "善根不可言說，不可為諭。何以故？如來",
    "T09n0278_036:0629c18": "不可思議，過思議故；但隨所應，佛為作",
    "T09n0278_036:0629c19": "諭。佛子！是為菩薩摩訶薩知、見於如來所",
    "T09n0278_036:0629c20": "見聞恭敬供養種諸善根。」爾時，諸菩薩摩訶",
    "T09n0278_036:0629c21": "薩白普賢菩薩言：「佛子！當何名此經？云何",
    "T09n0278_036:0629c22": "奉持？」「佛子！此經名為一切諸佛微密法藏。一",
    "T09n0278_036:0629c23": "切世間不能思議，如來所印大智光明開",
    "T09n0278_036:0629c24": "發示現如來種性；長養一切菩薩功德，一切",
    "T09n0278_036:0629c25": "世間無能破壞；隨順一切如來境界，令一",
    "T09n0278_036:0629c26": "切眾生皆悉清淨；分別演說佛究竟法。佛",
    "T09n0278_036:0629c27": "子！如是經典，但為乘不思議乘菩薩摩訶",
    "T09n0278_036:0629c28": "薩一向專心求菩提者分別解說，不為餘",
    "T09n0278_036:0629c29": "人。何以故？此經不入一切眾生之手，唯除",
    "T09n0278_036:0630a01": "菩薩。佛子！譬如轉輪聖王所有七寶，因此",
    "T09n0278_036:0630a02": "寶故，行轉輪王法。聖王七寶無堪持者，唯",
    "T09n0278_036:0630a03": "除第一夫人所生太子，具足成就聖王相",
    "T09n0278_036:0630a04": "者。佛子！若轉輪王無此太子具眾德者，",
    "T09n0278_036:0630a05": "王命終後，此諸寶等自然散滅。佛子！此經",
    "T09n0278_036:0630a06": "如是不入一切眾生之手，唯除如來法王",
    "T09n0278_036:0630a07": "真子：從諸如來種姓家生，種如來相諸善",
    "T09n0278_036:0630a08": "根者；若無此等佛之真子，斯經則滅。何以",
    "T09n0278_036:0630a09": "故？一切聲聞、緣覺不聞此經，何況受持、書",
    "T09n0278_036:0630a10": "寫、解說，無有是處。唯除菩薩摩訶薩能自",
    "T09n0278_036:0630a11": "誦持、書寫經卷。佛子！是故菩薩摩訶薩聞",
    "T09n0278_036:0630a12": "此經者，歡喜恭敬，頂戴受持。何以故？菩薩",
    "T09n0278_036:0630a13": "摩訶薩信樂此經，少作方便，必決定得無",
    "T09n0278_036:0630a14": "上菩提。佛子！菩薩摩訶薩雖無量億那由他",
    "T09n0278_036:0630a15": "劫，行六波羅蜜，修習道品善根，未聞此",
    "T09n0278_036:0630a16": "經，雖聞不信，受持隨順，是等猶為假名菩",
    "T09n0278_036:0630a17": "薩，不從如來種姓家生。佛子！若菩薩摩",
    "T09n0278_036:0630a18": "訶薩得聞此經，聞已信向受持隨順，當知",
    "T09n0278_036:0630a19": "此等為真佛子，從佛家生，隨順一切如來",
    "T09n0278_036:0630a20": "境界，具足一切菩薩正法，安住一切種智境",
    "T09n0278_036:0630a21": "界，遠離一切世間諸法，出生長養如來所",
    "T09n0278_036:0630a22": "行，到一切菩薩諸法彼岸，於如來自在正",
    "T09n0278_036:0630a23": "法心無疑惑，究竟安住無師之地，深入一",
    "T09n0278_036:0630a24": "切如來境界。佛子！菩薩摩訶薩聞此經已，",
    "T09n0278_036:0630a25": "應當發平等意、行無量心，遠離一切虛妄之",
    "T09n0278_036:0630a26": "想，究竟直心面對，正念一切如來，修習平",
    "T09n0278_036:0630a27": "等清淨，猶如虛空；分別觀察一切菩薩行",
    "T09n0278_036:0630a28": "業與法界等，具足成就一切智智，遠離",
    "T09n0278_036:0630a29": "一切世間垢濁，發清淨心，充滿一切十方世",
    "T09n0278_036:0630b01": "界，深入一切菩薩法門，平等觀察三世諸",
    "T09n0278_036:0630b02": "佛，具足善根功德智慧，深入此等一切諸法，",
    "T09n0278_036:0630b03": "而無所入，不念一法，不念二法，悉平等",
    "T09n0278_036:0630b04": "觀無量諸法。佛子！菩薩摩訶薩成就如是",
    "T09n0278_036:0630b05": "等功德，少作方便，得無師智。」爾時，普賢菩薩",
    "T09n0278_036:0630b06": "欲重明此義，以偈頌曰：",
    "T09n0278_036:0630b07": "「若見聞如來，　　恭敬及供養，",
    "T09n0278_036:0630b08": "　所植諸善根，　　無量不可稱。",
    "T09n0278_036:0630b09": "　一切有為中，　　不可得窮盡，",
    "T09n0278_036:0630b10": "　寂滅諸煩惱，　　離苦得涅槃。",
    "T09n0278_036:0630b11": "　譬如有一人，　　吞服少金剛，",
    "T09n0278_036:0630b12": "　究竟不可消，　　下至金剛際。",
    "T09n0278_036:0630b13": "　如是十力所，　　見聞供養福，",
    "T09n0278_036:0630b14": "　具足金剛智，　　煩惱滅無餘。",
    "T09n0278_036:0630b15": "　譬如乾草積，　　等彼須彌山，",
    "T09n0278_036:0630b16": "　投火如芥子，　　燒盡悉無餘。",
    "T09n0278_036:0630b17": "　如是善逝所，　　若植少功德，",
    "T09n0278_036:0630b18": "　燒滅諸煩惱，　　正趣到涅槃。",
    "T09n0278_036:0630b19": "　譬如雪山中，　　有大藥王樹，",
    "T09n0278_036:0630b20": "　見聞嗅味觸，　　除滅一切患。",
    "T09n0278_036:0630b21": "　十力亦如是，　　若有見聞者，",
    "T09n0278_036:0630b22": "　修習勝功德，　　究竟成菩提。」",
    "T09n0278_036:0630b23": "爾時，十方不可說不可說百千億那由他佛剎",
    "T09n0278_036:0630b24": "微塵等世界，六種震動：東涌西沒、西涌東",
    "T09n0278_036:0630b25": "沒、南涌北沒、北涌南沒、邊涌中沒、中涌",
    "T09n0278_036:0630b26": "邊沒；及十八相動，所謂：動、遍動、等遍動，起、",
    "T09n0278_036:0630b27": "遍起、等遍起，覺、遍覺、等遍覺，震、遍震、等遍",
    "T09n0278_036:0630b28": "震，吼、遍吼、等遍吼，涌、遍涌、等遍涌。爾時，佛",
    "T09n0278_036:0630b29": "神力故，法如是故，雨眾華雲，勝過諸天；雨",
    "T09n0278_036:0630c01": "寶衣雲、蓋雲、幢雲、幡雲、香雲、塗香雲、鬘雲、",
    "T09n0278_036:0630c02": "莊嚴雲、眾寶雲、菩薩讚歎雲、菩薩身雲、三",
    "T09n0278_036:0630c03": "藐三菩提雲，普令不可思議世界皆悉清淨，",
    "T09n0278_036:0630c04": "雨如來妙音聲雲，充滿無量無邊法界。如",
    "T09n0278_036:0630c05": "此四天下，佛神力故，令諸菩薩皆大歡喜，一",
    "T09n0278_036:0630c06": "切十方亦復如是。爾時，十方各過八十不可",
    "T09n0278_036:0630c07": "說百千億那由他佛剎微塵等世界之外，各",
    "T09n0278_036:0630c08": "有八十不可說百千億那由他世界微塵等",
    "T09n0278_036:0630c09": "如來，悉現其身，若近對面，同號普賢。現已，",
    "T09n0278_036:0630c10": "咸作是言：「善哉！善哉！佛子！乃能承佛神力，",
    "T09n0278_036:0630c11": "隨順深法解說不可思議如來性起正法。佛",
    "T09n0278_036:0630c12": "子！我等諸佛亦說此法，十方一切諸佛及",
    "T09n0278_036:0630c13": "諸菩薩亦復如是；說此經時，百千佛剎微",
    "T09n0278_036:0630c14": "塵等菩薩，得菩薩一切明，一切三昧，授",
    "T09n0278_036:0630c15": "一生記，當成阿耨多羅三藐三菩提。一佛剎",
    "T09n0278_036:0630c16": "微塵等眾生，發菩提心，我等悉與授記，於",
    "T09n0278_036:0630c17": "未來世當成佛道，悉同一號，號佛勝境界。",
    "T09n0278_036:0630c18": "是故，我等普為未來諸菩薩故，護持此經，",
    "T09n0278_036:0630c19": "令久住世。如此四天下所度眾生，十方無",
    "T09n0278_036:0630c20": "量阿僧祇不可思議、不可稱、不可量、不可說法",
    "T09n0278_036:0630c21": "界、虛空界等一切世界所度眾生，亦復如是。",
    "T09n0278_036:0630c22": "盧舍那佛本願力故，法如是故，善根力故，",
    "T09n0278_036:0630c23": "如來無盡智故，如來不失時故，隨其所應",
    "T09n0278_036:0630c24": "化菩薩故，廣行普賢菩薩行故，示現一切",
    "T09n0278_036:0630c25": "種智故。」爾時，十方各過十不可說百千億那",
    "T09n0278_036:0630c26": "由他佛剎微塵等世界之外，各有十不可說",
    "T09n0278_036:0630c27": "百千億那由他佛剎微塵等菩薩，來詣此土，",
    "T09n0278_036:0630c28": "充滿一切法界，示現菩薩大妙莊嚴，放大",
    "T09n0278_036:0630c29": "光明網，震動一切世界，壞散一切諸魔宮",
    "T09n0278_036:0631a01": "殿，除滅一切惡道諸難，照明一切如來功",
    "T09n0278_036:0631a02": "德，讚歎一切如來正法，普雨無量無邊供",
    "T09n0278_036:0631a03": "養雲雨，示現無量種種異身，示現己身，是",
    "T09n0278_036:0631a04": "無量諸佛法門之器。時，彼諸菩薩承佛神力，",
    "T09n0278_036:0631a05": "各作是言：「善哉！善哉！佛子！乃能說是如來",
    "T09n0278_036:0631a06": "不可壞法。佛子！我等一切悉名普賢，於普",
    "T09n0278_036:0631a07": "光明世界普勝如來所淨修梵行；彼諸佛所",
    "T09n0278_036:0631a08": "亦說是經：如是句，如是味，如是行，如是",
    "T09n0278_036:0631a09": "相貌。佛子！我等承佛神力故，法如是故，於",
    "T09n0278_036:0631a10": "彼世界來詣此土，為汝作證。一切十方盡",
    "T09n0278_036:0631a11": "法界、虛空界等一切世界，亦復如是。」爾時，普",
    "T09n0278_036:0631a12": "賢菩薩承佛神力，觀察一切諸菩薩眾。欲",
    "T09n0278_036:0631a13": "重明如來性起正法，欲說如來無量功德，",
    "T09n0278_036:0631a14": "欲明如來正法不可沮壞，欲生一切菩",
    "T09n0278_036:0631a15": "薩無量智慧法明，欲說一切具足佛法，欲",
    "T09n0278_036:0631a16": "觀察一切群生類心，欲隨所應化不失",
    "T09n0278_036:0631a17": "時，欲分別一切無量無邊菩薩正法，欲顯",
    "T09n0278_036:0631a18": "現一切如來變化自在莊嚴，欲明一切如來",
    "T09n0278_036:0631a19": "一身無異，欲出生一切菩薩無量本行，以",
    "T09n0278_036:0631a20": "偈頌曰：",
    "T09n0278_036:0631a21": "「一切諸如來，　　所成就威儀，",
    "T09n0278_036:0631a22": "　舉世悉稱譽，　　無能為譬諭。",
    "T09n0278_036:0631a23": "　為饒益眾生，　　令悉開解故，",
    "T09n0278_036:0631a24": "　以非諭為諭，　　顯現真實義。",
    "T09n0278_036:0631a25": "　如是微密法，　　無量劫難聞，",
    "T09n0278_036:0631a26": "　精進智慧者，　　乃聞如來藏。",
    "T09n0278_036:0631a27": "　若有聞此經，　　歡喜恭敬者，",
    "T09n0278_036:0631a28": "　此等已過去，　　供養無量佛。",
    "T09n0278_036:0631a29": "　當知如此人，　　諸天常讚歎，",
    "T09n0278_036:0631b01": "　一切諸善逝，　　攝取常守護。",
    "T09n0278_036:0631b02": "　一切諸善逝，　　世上世間勝，",
    "T09n0278_036:0631b03": "　最勝歡喜眾，　　此經為內藏。",
    "T09n0278_036:0631b04": "　能出生無量，　　一切白淨道，",
    "T09n0278_036:0631b05": "　是故離放逸，　　一心常奉持。」◎",
    "T09n0278_036:0631b06": "◎大方廣佛華嚴經離世間品第三十三",
    "T09n0278_036:0631b07": "之一",
    "T09n0278_036:0631b08": "爾時，世尊在摩竭提國寂滅道場普光法堂，",
    "T09n0278_036:0631b09": "坐蓮華藏寶師子座，成等正覺；念不二念，",
    "T09n0278_036:0631b10": "無相念；住佛所住，等一切佛；到無礙趣，",
    "T09n0278_036:0631b11": "得不還法，無礙境界，住不思議，遠離三",
    "T09n0278_036:0631b12": "世；於一切世界普現其身，知一切法具",
    "T09n0278_036:0631b13": "足成就一切妙行，永滅疑惑，離虛妄身，能",
    "T09n0278_036:0631b14": "與一切菩薩無量智慧，住佛無二法，究竟",
    "T09n0278_036:0631b15": "到彼岸，具足如來不可沮壞智慧法門，究",
    "T09n0278_036:0631b16": "竟無量無邊虛空、法界等如來諸地；與百千",
    "T09n0278_036:0631b17": "億那由他不可說一切佛剎微塵等菩薩摩訶",
    "T09n0278_036:0631b18": "薩俱，悉是一生當成阿耨多羅三藐三菩提，",
    "T09n0278_036:0631b19": "各從十方世界來集，具足成就一切菩薩",
    "T09n0278_036:0631b20": "方便智慧，善巧方便，調伏眾生，悉令安住",
    "T09n0278_036:0631b21": "菩薩正法，分別了知一切世界，觀察明達",
    "T09n0278_036:0631b22": "解脫境界，悉已除滅一切虛妄，具足成就",
    "T09n0278_036:0631b23": "一切妙行，善攝眾生深入無量巧方便法，",
    "T09n0278_036:0631b24": "善知一切眾生果報，善知一切眾生心，使諸",
    "T09n0278_036:0631b25": "根境界方便；三世一切諸佛所說句味及義，",
    "T09n0278_036:0631b26": "善聞受持，廣為人說；善入無量無邊世間，離",
    "T09n0278_036:0631b27": "世間法；善能解了諸有為法，皆悉無二；於",
    "T09n0278_036:0631b28": "一念中得一切佛智，於念念中，善能示現",
    "T09n0278_036:0631b29": "成等正覺，令一切眾生發菩提心，成等正",
    "T09n0278_036:0631c01": "覺；入一眾生境界，善知一切眾生心之境",
    "T09n0278_036:0631c02": "界，不捨如來地，現菩薩身，得不退轉一切",
    "T09n0278_036:0631c03": "智地，不捨菩薩行，深入無行智，為一切",
    "T09n0278_036:0631c04": "眾生故，於無量無數劫修菩薩行，於無量",
    "T09n0278_036:0631c05": "無數劫，難得值遇菩薩之寶，轉正法輪，",
    "T09n0278_036:0631c06": "調伏眾生，悉令逮得明淨法眼，成就三世",
    "T09n0278_036:0631c07": "一切諸佛淨住行願，具足如是等無量無邊",
    "T09n0278_036:0631c08": "功德。一切諸佛盡未來劫說不可盡，其名",
    "T09n0278_036:0631c09": "曰：普賢菩薩、普正法菩薩、普化菩薩、普慧菩",
    "T09n0278_036:0631c10": "薩、普眼菩薩、普光菩薩、普觀察菩薩、普照菩",
    "T09n0278_036:0631c11": "薩、普幢菩薩、普覺菩薩，如是等百萬億那由",
    "T09n0278_036:0631c12": "他不可說佛剎微塵等菩薩摩訶薩，皆悉具",
    "T09n0278_036:0631c13": "足普賢行願。隨諸世界有佛興世，悉能往",
    "T09n0278_036:0631c14": "詣請轉法輪，悉能受持諸佛正法，令一切",
    "T09n0278_036:0631c15": "佛種姓不斷，悉能了達一切諸佛次第授",
    "T09n0278_036:0631c16": "記，隨諸世界成等正覺，轉淨法輪於無佛",
    "T09n0278_036:0631c17": "世界，現身為佛，出興于世，令有染者，悉得",
    "T09n0278_036:0631c18": "清淨，除滅一切菩薩業障，入無礙法界。爾",
    "T09n0278_036:0631c19": "時，普賢菩薩正受三昧，其三昧名佛華嚴；入",
    "T09n0278_036:0631c20": "三昧已，十方一切世界，六種十八相震動，出",
    "T09n0278_036:0631c21": "微妙音，一切世界無不聞者，然後安詳從",
    "T09n0278_036:0631c22": "三昧起。爾時，普慧菩薩知諸菩薩大眾雲集，",
    "T09n0278_036:0631c23": "問普賢菩薩言：「佛子！何等為諸菩薩摩訶",
    "T09n0278_036:0631c24": "薩依果？何等為奇特想？何等為行？何等為",
    "T09n0278_036:0631c25": "善知識？何等為勤修精進？何等為正希望？",
    "T09n0278_036:0631c26": "何等為成就眾生？何等為戒？何等為自知",
    "T09n0278_036:0631c27": "受記法？何等為入？何等為入如來？何等為",
    "T09n0278_036:0631c28": "入眾生心行？何等為入世界？何等為入劫？",
    "T09n0278_036:0631c29": "何等為說三世？何等為入三世間？何等為",
    "T09n0278_036:0632a01": "離憂心無厭悔？何等為無壞智？何等為",
    "T09n0278_036:0632a02": "陀羅尼？何等為知分別說佛？何等為發普",
    "T09n0278_036:0632a03": "賢心？何等為普賢願行法？何等為大悲？何",
    "T09n0278_036:0632a04": "等為發菩提心因緣？何等為於善知識起恭",
    "T09n0278_036:0632a05": "敬心？何等為清淨？何等為波羅蜜？何等為",
    "T09n0278_036:0632a06": "隨順覺知？何等為決定智？何等為力？何等",
    "T09n0278_036:0632a07": "為平等？何等為佛法句？何等為說法？何等",
    "T09n0278_036:0632a08": "為受持？何等為辯？何等為勝法？何等為無",
    "T09n0278_036:0632a09": "著？何等為平等心？何等為出生智慧？何等",
    "T09n0278_036:0632a10": "為變化？何等為持？何等為大正希望？何等",
    "T09n0278_036:0632a11": "為深入佛法？何等為依止？何等為發無畏",
    "T09n0278_036:0632a12": "心？何等為除滅一切疑惑發無疑心？何等為",
    "T09n0278_036:0632a13": "不思議？何等為巧方便微密語？何等為巧方",
    "T09n0278_036:0632a14": "便分別智？何等為正受三昧？何等為一切",
    "T09n0278_036:0632a15": "處？何等為法門？何等為通？何等為明？何等",
    "T09n0278_036:0632a16": "為解脫？何等為園林？何等為宮殿？何等為",
    "T09n0278_036:0632a17": "樂？何等為莊嚴？何等為發不動心？何等為",
    "T09n0278_036:0632a18": "不捨深心？何等為智觀察？何等為分別法？",
    "T09n0278_036:0632a19": "何等為無垢？何等為智印？何等為智慧光",
    "T09n0278_036:0632a20": "明？何等為不可稱量住？何等為無懈怠心？",
    "T09n0278_036:0632a21": "何等為須彌山王正直之心？何等為深入智",
    "T09n0278_036:0632a22": "慧大海成無上菩提？何等為寶住？何等為",
    "T09n0278_036:0632a23": "發金剛心莊嚴大乘？何等為發大事？何等為",
    "T09n0278_036:0632a24": "究竟大事？何等為不壞信？何等為授記？何",
    "T09n0278_036:0632a25": "等為善根迴向？何等為得智慧？何等為發",
    "T09n0278_036:0632a26": "無量無邊廣心？何等為藏？何等為調順？何",
    "T09n0278_036:0632a27": "等為自在？何等為眾生自在？何等為剎自",
    "T09n0278_036:0632a28": "在？何等為法自在？何等為身自在？何等為",
    "T09n0278_036:0632a29": "願自在？何等為境界自在？何等為智自在？",
    "T09n0278_036:0632b01": "何等為通自在？何等為神力自在？何等為",
    "T09n0278_036:0632b02": "力自在？何等為遊戲神通？何等為勝行？何",
    "T09n0278_036:0632b03": "等為力？何等為無畏？何等為不共法？何等",
    "T09n0278_036:0632b04": "為業？何等為身？何等為身業？何等為淨",
    "T09n0278_036:0632b05": "身業？何等為口？何等為淨口業？何等為淨",
    "T09n0278_036:0632b06": "口業得諸守護？何等為口業成辦大事？何",
    "T09n0278_036:0632b07": "等為心？何等為發心？何等為心滿？何等為",
    "T09n0278_036:0632b08": "根？何等為直心？何等為深心？何等為方",
    "T09n0278_036:0632b09": "便？何等為樂修？何等為解脫深入世界？何",
    "T09n0278_036:0632b10": "等為入眾生性？何等為習氣？何等為熾然？",
    "T09n0278_036:0632b11": "何等為趣？何等為具足法？何等為退失佛",
    "T09n0278_036:0632b12": "法？何等為離生？何等為決定法？何等為出",
    "T09n0278_036:0632b13": "生佛道法？何等為得善男子名號？何等為",
    "T09n0278_036:0632b14": "道？何等為無量道？何等為道具？何等為修",
    "T09n0278_036:0632b15": "道？何等為莊嚴道？何等為足？何等為手？何",
    "T09n0278_036:0632b16": "等為腹？何等為藏？何等為心？何等為莊嚴？",
    "T09n0278_036:0632b17": "何等為器仗？何等為頭？何等為眼？何等為",
    "T09n0278_036:0632b18": "耳？何等為鼻？何等為舌？何等為身？何等為",
    "T09n0278_036:0632b19": "意？何等為行？何等為住？何等為坐？何等",
    "T09n0278_036:0632b20": "為臥？何等為住？何等為行？何等為觀察？何",
    "T09n0278_036:0632b21": "等為周遍觀察？何等為奮迅？何等為師子",
    "T09n0278_036:0632b22": "吼？何等為淨施？何等為淨戒？何等為淨忍？",
    "T09n0278_036:0632b23": "何等為淨精進？何等為淨禪？何等為淨慧？",
    "T09n0278_036:0632b24": "何等為淨慈？何等為淨悲？何等為淨喜？何",
    "T09n0278_036:0632b25": "等為淨捨？何等為義？何等為法？何等為功",
    "T09n0278_036:0632b26": "德具？何等為智具？何等為明足？何等為求",
    "T09n0278_036:0632b27": "法？何等為明了法？何等為向法？何等為魔？",
    "T09n0278_036:0632b28": "何等為魔業？何等為捨離魔業？何等為見",
    "T09n0278_036:0632b29": "佛？何等為佛業？何等為慢業？何等為智業？",
    "T09n0278_036:0632c01": "何等為魔攝持？何等為佛攝持？何等為法",
    "T09n0278_036:0632c02": "攝持？何等為住兜率天所行事業？何等為兜",
    "T09n0278_036:0632c03": "率天示現命終？何等為示現降神母胎事？何",
    "T09n0278_036:0632c04": "等為示現微細趣？何等為生？何等為大莊",
    "T09n0278_036:0632c05": "嚴？何等為遊行七步？何等為示現童子地？",
    "T09n0278_036:0632c06": "何等為示現采女眷屬？何等為示現捨家出",
    "T09n0278_036:0632c07": "家？何等為示現苦行？何等為往詣道場？何",
    "T09n0278_036:0632c08": "等為坐道場？何等為坐道場時顯奇特相？",
    "T09n0278_036:0632c09": "何等為示現降魔？何等為成等正覺？何等",
    "T09n0278_036:0632c10": "為轉法輪？何等為因轉法輪得白淨法？佛",
    "T09n0278_036:0632c11": "子！何等為如來、應供、等正覺示現大般涅槃？",
    "T09n0278_036:0632c12": "善哉佛子！如向所問，願具演說。」",
    "T09n0278_036:0632c13": "爾時，普賢菩薩摩訶薩告普慧等諸菩薩言：",
    "T09n0278_036:0632c14": "「佛子！菩薩摩訶薩有十種依果。何等為十？",
    "T09n0278_036:0632c15": "所謂：菩提心依果，究竟不忘失故；善知識",
    "T09n0278_036:0632c16": "依果，隨順和合故；善根依果，長養諸善根",
    "T09n0278_036:0632c17": "故；諸波羅蜜依果，究竟修行故；一切法依",
    "T09n0278_036:0632c18": "果，永出生死故；諸願依果，長養菩提故；",
    "T09n0278_036:0632c19": "諸行依果，廣修習故；菩薩依果，一生補處",
    "T09n0278_036:0632c20": "故；供養佛依果，信心不壞故；一切如來依",
    "T09n0278_036:0632c21": "果，正教離顛倒故。佛子！是為菩薩摩訶薩",
    "T09n0278_036:0632c22": "十種依果，若菩薩摩訶薩住此依果，則得",
    "T09n0278_036:0632c23": "如來無上智依果。「佛子！菩薩摩訶薩有十",
    "T09n0278_036:0632c24": "種奇特想。何等為十？所謂：於一切善根，生",
    "T09n0278_036:0632c25": "自善根想；於一切善根，生菩提種子想；於",
    "T09n0278_036:0632c26": "一切眾生，生菩提器想；於一切願，生自願",
    "T09n0278_036:0632c27": "想；於一切法，生出生死想；於一切行，生自",
    "T09n0278_036:0632c28": "行想；於一切法，生佛法想；於一切語言，生",
    "T09n0278_036:0632c29": "語言道想；於一切佛，生慈父想；於一切如",
    "T09n0278_036:0633a01": "來，生無二想。佛子！是為菩薩摩訶薩十種",
    "T09n0278_036:0633a02": "奇特想，若菩薩摩訶薩安住此想，則得無",
    "T09n0278_036:0633a03": "上巧妙方便轉一切想。「佛子！菩薩摩訶薩",
    "T09n0278_036:0633a04": "有十種行。何等為十？所謂：令一切眾生，專求",
    "T09n0278_036:0633a05": "正法行，善根淳熟行，善學一切戒行，長養",
    "T09n0278_036:0633a06": "一切善根行，一心不亂修三昧行，分別一切",
    "T09n0278_036:0633a07": "諸智慧行，修習一切所修行，莊嚴一切世界",
    "T09n0278_036:0633a08": "行，恭敬供養善知識行，恭敬供養諸如來行。",
    "T09n0278_036:0633a09": "佛子！是為菩薩摩訶薩十種行，若菩薩摩訶",
    "T09n0278_036:0633a10": "薩安住此行，則得如來無上大智行。「佛子！",
    "T09n0278_036:0633a11": "菩薩摩訶薩有十種善知識。何等為十？所",
    "T09n0278_036:0633a12": "謂：能令安住菩提心善知識，能令修習善",
    "T09n0278_036:0633a13": "根善知識，能令究竟諸波羅蜜善知識，能",
    "T09n0278_036:0633a14": "令分別解說一切法善知識，能令安住",
    "T09n0278_036:0633a15": "成熟一切眾生善知識，能令具足辯才隨",
    "T09n0278_036:0633a16": "問能答善知識，能令不著一切生死善知",
    "T09n0278_036:0633a17": "識，能令於一切劫行菩薩行心無厭倦善",
    "T09n0278_036:0633a18": "知識，能令安住普賢行善知識，能令深入",
    "T09n0278_036:0633a19": "一切佛智善知識。佛子！是為菩薩摩訶薩十",
    "T09n0278_036:0633a20": "種善知識。「佛子！菩薩摩訶薩有十種勤修精",
    "T09n0278_036:0633a21": "進。何等為十？所謂：教化一切眾生勤修精",
    "T09n0278_036:0633a22": "進，入一切法勤修精進，令一切世界清淨",
    "T09n0278_036:0633a23": "勤修精進，究竟一切菩薩所學勤修精進，",
    "T09n0278_036:0633a24": "令一切眾生滅一切惡勤修精進，除滅一",
    "T09n0278_036:0633a25": "切地獄、餓鬼、畜生、閻羅王苦勤修精進，降一",
    "T09n0278_036:0633a26": "切魔勤修精進，為一切眾生作清淨眼勤",
    "T09n0278_036:0633a27": "修精進，恭敬供養一切諸佛勤修精進，令",
    "T09n0278_036:0633a28": "一切如來皆悉歡喜勤修精進。佛子！是為菩",
    "T09n0278_036:0633a29": "薩摩訶薩十種勤修精進，若菩薩摩訶薩住",
    "T09n0278_036:0633b01": "此精進，則具如來無上精進波羅蜜。「佛子！",
    "T09n0278_036:0633b02": "菩薩摩訶薩有十種正希望。何等為十？所",
    "T09n0278_036:0633b03": "謂：自住菩提心，亦令眾生住菩提心正希",
    "T09n0278_036:0633b04": "望；自離忿諍，亦令一切眾生離於忿諍正",
    "T09n0278_036:0633b05": "希望；自離愚癡，安住佛法，亦令眾生捨離",
    "T09n0278_036:0633b06": "愚癡，安住佛法正希望；自修善根，專求正",
    "T09n0278_036:0633b07": "法，亦令眾生修習善根，專求正法正希望；",
    "T09n0278_036:0633b08": "自究竟諸波羅蜜，得到彼岸，亦令眾生究",
    "T09n0278_036:0633b09": "竟諸波羅蜜，得到彼岸正希望；自生如來",
    "T09n0278_036:0633b10": "種姓家，亦令眾生生如來種姓家正希",
    "T09n0278_036:0633b11": "望；自深入觀一切法無盡性，亦令眾生深",
    "T09n0278_036:0633b12": "入觀一切法無盡性正希望；自不誹謗一",
    "T09n0278_036:0633b13": "切佛法，亦令眾生不誹謗一切佛法正希",
    "T09n0278_036:0633b14": "望；自滿一切智願，亦令眾生滿一切智願",
    "T09n0278_036:0633b15": "正希望；自深入一切如來無盡智藏，亦令眾",
    "T09n0278_036:0633b16": "生深入一切如來無盡智藏正希望。佛子！是",
    "T09n0278_036:0633b17": "為菩薩摩訶薩十種正希望，若菩薩摩訶薩",
    "T09n0278_036:0633b18": "安住此法，則得如來無上平等大智正希望。",
    "T09n0278_036:0633b19": "「佛子！菩薩摩訶薩有十種法，成就眾生。何",
    "T09n0278_036:0633b20": "等為十？所謂：布施成就眾生，色身端嚴成就",
    "T09n0278_036:0633b21": "眾生，說法成就眾生，同意成就眾生，無染",
    "T09n0278_036:0633b22": "著成就眾生，歎菩薩行成就眾生，示現一",
    "T09n0278_036:0633b23": "切世界熾然成就眾生，歎如來功德成就眾",
    "T09n0278_036:0633b24": "生，示現神力自在成就眾生，種種巧方便",
    "T09n0278_036:0633b25": "微密隨順世間行成就眾生。佛子！是為菩",
    "T09n0278_036:0633b26": "薩摩訶薩十種成就眾生，若菩薩摩訶薩安",
    "T09n0278_036:0633b27": "住此法，則能成就一切眾生。◎",
    "T09n0278_036:0633b28": "大方廣佛華嚴經卷第三十六"
}