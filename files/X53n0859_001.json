{
    "X53n0859_001:0941c05": "No. 859",
    "X53n0859_001:0941c06": "因明入正理論直解",
    "X53n0859_001:0941c08": "古吳蕅益釋 智旭 述",
    "X53n0859_001:0941c09": "[0941c09] △解分為二。初解題。二解文。解題為三。初正解論",
    "X53n0859_001:0941c10": "題。二出論主。三出譯師。今初。",
    "X53n0859_001:0941c11": "[0941c11] 因明入正理論",
    "X53n0859_001:0941c12": "[0941c12] 因明二字。是能入。正理二字。是所入。因者。諸法所",
    "X53n0859_001:0941c13": "以然之故。乃三支比量中之一支。三支。謂宗因喻",
    "X53n0859_001:0941c14": "也。宗非因不顯。喻非因不立。因最有力。故標因明。",
    "X53n0859_001:0941c15": "因既明。則能立能破。能破。則邪無不摧。能立。則正",
    "X53n0859_001:0941c16": "無不顯。摧邪。則&#x5FA7;計之我法俱破。顯正。則依圓之",
    "X53n0859_001:0941c17": "真俗並立。真俗二種正理。由因明而得入。故名因",
    "X53n0859_001:0941c18": "明入正理也。論者。辯明判決之謂。而有二種。若疏",
    "X53n0859_001:0941c19": "決經文。名為釋論。若依經立義。名為宗論。今是宗",
    "X53n0859_001:0941c20": "論也。[0941c20] △二出論主。",
    "X53n0859_001:0941c21": "[0941c21] 商羯羅主菩薩造",
    "X53n0859_001:0941c22": "[0941c22] 商羯羅主。未見的翻。或云即天主也。菩薩如常釋。",
    "X53n0859_001:0941c23": "[0941c23] △三出譯師。",
    "X53n0859_001:0941c24": "[0941c24] 唐三藏法師玄奘譯",
    "X53n0859_001:0942a01": "[0942a01] 法師行&#x8FF9;。載慈恩傳。翻梵成華。名之曰譯。[0942a01] △二解",
    "X53n0859_001:0942a02": "文為三。初以頌攝要。二別釋八門。三以頌總結。初",
    "X53n0859_001:0942a03": "中二。初頌八門二益。二明攝諸要義。今初。",
    "X53n0859_001:0942a04": " 能立與能破  及似惟悟他  現量與比量",
    "X53n0859_001:0942a05": " 及似惟自悟",
    "X53n0859_001:0942a06": "[0942a06] 一真能立。二真能破。三似能立。四似能破。此四門",
    "X53n0859_001:0942a07": "令他得悟。總名他益。五真現量。六真比量。七似現",
    "X53n0859_001:0942a08": "量。八似比量。此四門令自得悟。總名自益。故曰八",
    "X53n0859_001:0942a09": "門二益也。此是一論綱宗。下文自釋。不必繁解。若",
    "X53n0859_001:0942a10": "欲預知。略陳梗&#x69E9;。真能立。謂三支無過。可以顯正。",
    "X53n0859_001:0942a11": "開悟他人。真能破。謂出他過失。可以摧邪。開曉問",
    "X53n0859_001:0942a12": "者。似能立。謂雖欲申量。三支帶過。不足曉他。似能",
    "X53n0859_001:0942a13": "破。謂雖欲斥他。妄出彼過。彼實無過。真現量。謂無",
    "X53n0859_001:0942a14": "分別智。了法自相。真比量。謂藉相觀義。有正智生。",
    "X53n0859_001:0942a15": "似現量。謂有分別智。於義異轉。似比量。謂&#x8657;妄分",
    "X53n0859_001:0942a16": "別。不能正解。問曰。真立真破。可以悟他。似立似破。",
    "X53n0859_001:0942a17": "云何悟他。真現真比。可以自悟。似現似比。云何自",
    "X53n0859_001:0942a18": "悟。答曰。四真是藥。四似是病。若不知病。便不識藥。",
    "X53n0859_001:0942a19": "是故八門一一須辨。是則能立。能破。真現。真比。皆",
    "X53n0859_001:0942a20": "號因明。自悟。悟他。皆名為入。四似及所破。是邪。所",
    "X53n0859_001:0942a21": "立所觀所顯。即正理也。[0942a21] △二明攝諸要義。",
    "X53n0859_001:0942a22": "[0942a22] 如是總攝諸論要義。",
    "X53n0859_001:0942a23": "[0942a23] 謂此八門二益。不惟攝此一論。即已總攝諸論要",
    "X53n0859_001:0942a24": "義。蓋論義雖多。建章總不出破立二門。會理總不",
    "X53n0859_001:0942b01": "出權實二智。利益總不出自他二悟故也。[0942b01] △二別",
    "X53n0859_001:0942b02": "釋八門為七。初真能立門。二似能立門。三真現量",
    "X53n0859_001:0942b03": "真比量二門。四似現量門。五似比量門。六真能破",
    "X53n0859_001:0942b04": "門。七似能破門。問曰。此釋八門。何故與頌中次第",
    "X53n0859_001:0942b05": "不同。答曰。頌約二益以列八門。是取文便。此釋八",
    "X53n0859_001:0942b06": "門。意在隨文入觀以成自利利他二益。何者。由真",
    "X53n0859_001:0942b07": "能立。以生正解。由似能立。以防謬解。解成入證。得",
    "X53n0859_001:0942b08": "真現量及真比量。即是根本後得二智也。由證二",
    "X53n0859_001:0942b09": "智。方知似現似比之偽。是故真得二智。方能破立",
    "X53n0859_001:0942b10": "令他得悟。若似現似比有所言說。但成似破似立",
    "X53n0859_001:0942b11": "而已。可不慎哉。初真能立門三。初標。二釋。三結。今",
    "X53n0859_001:0942b12": "初。",
    "X53n0859_001:0942b13": "[0942b13] 此中宗等多言。名為能立。由宗因喻多言。開示諸有",
    "X53n0859_001:0942b14": "問者未了義故。",
    "X53n0859_001:0942b15": "[0942b15] 謂此門中宗因喻多種語言。名為能立。何以故。由",
    "X53n0859_001:0942b16": "此宗因喻多種語言。則能開示諸有問者所未了",
    "X53n0859_001:0942b17": "之義故。[0942b17] △二釋又三。初釋宗。二釋因。三釋喻。今初。",
    "X53n0859_001:0942b18": "[0942b18] 此中宗者。謂極成有法。極成能別。差別性故。隨自樂",
    "X53n0859_001:0942b19": "為所成立性。是名為宗。如有成立聲是無常。",
    "X53n0859_001:0942b20": "[0942b20] 謂此真能立門三支之中所言宗者。即是前陳極",
    "X53n0859_001:0942b21": "成有法以為宗依。後陳極成能別以為宗體。及自",
    "X53n0859_001:0942b22": "意許差別性故。故名為宗。以要言之。但隨其自意",
    "X53n0859_001:0942b23": "樂為所成立性。即名為宗。譬如有人。成立聲是無",
    "X53n0859_001:0942b24": "常。舉一例諸。凡所成立若不違理。即是真能立宗",
    "X53n0859_001:0942c01": "也。聲之一字。即前陳有法。無常二字。即後陳宗體。",
    "X53n0859_001:0942c02": "或指明論聲無常。或指餘聲論無常。或總指一切",
    "X53n0859_001:0942c03": "聲皆無常。口雖不言。心有所指。即意許差別性也。",
    "X53n0859_001:0942c04": "言極成者。謂道理決定成就。無有互不相許之過。",
    "X53n0859_001:0942c05": "言有法者。不同龜毛兔角但是名字。言能別者。正",
    "X53n0859_001:0942c06": "是宗體。為顯前陳有法宗依。是所別故。斷常二見。",
    "X53n0859_001:0942c07": "俱是外道所計。今云無常。以破常見。其實非常亦",
    "X53n0859_001:0942c08": "復非斷。即小乘之正印。大乘之初門。故舉此一宗。",
    "X53n0859_001:0942c09": "略顯能立。然三界依正。總皆無常。今獨舉聲者。以",
    "X53n0859_001:0942c10": "聲塵初生即滅。不容稍停。尤易顯於無常義故。若",
    "X53n0859_001:0942c11": "知聲是無常。便可例知一切無常。既皆無常。亦決",
    "X53n0859_001:0942c12": "無我。豈非顯二空之要訣耶。又明論及聲顯論。皆",
    "X53n0859_001:0942c13": "計聲常。故對彼立聲是無常。[0942c13] △二釋因三。初總標",
    "X53n0859_001:0942c14": "三相。二別釋二品。三結成因性。今初。",
    "X53n0859_001:0942c15": "[0942c15] 因有三相。何等為三。謂&#x5FA7;是宗法性。同品定有性。異",
    "X53n0859_001:0942c16": "品&#x5FA7;無性。",
    "X53n0859_001:0942c17": "[0942c17] 因者。所由也。所以也。譬如凡所作性。定屬無常。故",
    "X53n0859_001:0942c18": "用所作性三字為所由所以之因。成立無常之宗",
    "X53n0859_001:0942c19": "而為其果也。只此一因。對於宗喻。便有三相。一者",
    "X53n0859_001:0942c20": "須要&#x5FA7;是宗及有法之性。如所作性三字。望于聲",
    "X53n0859_001:0942c21": "之有法。無常之宗。決定皆有所作性義。故名&#x5FA7;是",
    "X53n0859_001:0942c22": "宗法性。舉一例諸。凡所出因。不得與宗法相違也。",
    "X53n0859_001:0942c23": "二者於同品喻中。須是定有之性。如瓶等無常。名",
    "X53n0859_001:0942c24": "同品喻。定有所作性義也。三者於異品喻中。須是",
    "X53n0859_001:0943a01": "&#x5FA7;無之性。如&#x8657;空等非是無常。名異品喻。周&#x5FA7;推",
    "X53n0859_001:0943a02": "求。決無所作性義也。[0943a02] △二別釋二品。",
    "X53n0859_001:0943a03": "[0943a03] 云何名為同品異品。謂所立法均等義品。說名同品。",
    "X53n0859_001:0943a04": "如立無常。瓶等無常。是名同品。異品者。謂於是處無",
    "X53n0859_001:0943a05": "其所立。若有是常。見非所作。如&#x8657;空等。",
    "X53n0859_001:0943a06": "[0943a06] 言同品者。謂與所立宗法均平齊等之義品也。如",
    "X53n0859_001:0943a07": "立無常為宗。而瓶等無常。是名同喻。言異品者。謂",
    "X53n0859_001:0943a08": "於是異喻處。無自所立無常之宗。是名異喻。所謂",
    "X53n0859_001:0943a09": "若有是常。見非所作。如&#x8657;空等。若有是常句。遣無",
    "X53n0859_001:0943a10": "常宗。見非所作句。遣所作因。如&#x8657;空等句。番瓶等",
    "X53n0859_001:0943a11": "喻。故上文云異品&#x5FA7;無性也。龍樹云。若所立無說",
    "X53n0859_001:0943a12": "名異品。非但與同品相違或異而已。[0943a12] △三結成因",
    "X53n0859_001:0943a13": "性。",
    "X53n0859_001:0943a14": "[0943a14] 此中所作性。或勤勇無間所發性。&#x5FA7;是宗法。於同品",
    "X53n0859_001:0943a15": "定有性。異品&#x5FA7;無性。是無常等因。",
    "X53n0859_001:0943a16": "[0943a16] 謂假如此立聲是無常宗中。或云所作性故以為",
    "X53n0859_001:0943a17": "其因。或云勤勇無間所發性故以為其因。則&#x5FA7;是",
    "X53n0859_001:0943a18": "宗及有法之性。亦是同品定有性。亦是異品&#x5FA7;無",
    "X53n0859_001:0943a19": "性。是故得為無常宗及同喻異喻家之因也。文中",
    "X53n0859_001:0943a20": "舉二因者。所作性因。以對明論。勤勇無間所發性",
    "X53n0859_001:0943a21": "因。對聲顯論。[0943a21] △三釋喻。",
    "X53n0859_001:0943a22": "[0943a22] 喻有二種。一者同法。二者異法。同法者。若於是處顯",
    "X53n0859_001:0943a23": "因同品決定有性。謂若所作。見彼無常。譬如瓶等。異",
    "X53n0859_001:0943a24": "法者。若於是處說所立無。因&#x5FA7;非有。謂若是常。見非",
    "X53n0859_001:0943b01": "所作。如&#x8657;空等。此中常言。表非無常。非所作言。表無",
    "X53n0859_001:0943b02": "所作。如有非有。說名非有。",
    "X53n0859_001:0943b03": "[0943b03] 先雙標。次各釋。先釋同法者。若於是喻處顯示因",
    "X53n0859_001:0943b04": "之同品決定有性。謂若所作之因。見彼無常之宗。",
    "X53n0859_001:0943b05": "則以譬如瓶等而為同喻。瓶亦所作。瓶亦無常。故",
    "X53n0859_001:0943b06": "名為同法也。次釋異法又二。先正釋。次揀非。先正",
    "X53n0859_001:0943b07": "釋異法者。若於是喻處。說所立宗法決定是無。所",
    "X53n0859_001:0943b08": "出因性亦&#x5FA7;非有。乃名異法。謂若是常。則無所立",
    "X53n0859_001:0943b09": "無常宗法。見非所作。則&#x5FA7;非有所作性因。如&#x8657;空",
    "X53n0859_001:0943b10": "等。則無瓶等可為同喻。故名為異法也。次復揀非。",
    "X53n0859_001:0943b11": "謂此中所言常者。但為表示非無常耳。不是立常",
    "X53n0859_001:0943b12": "為宗以與無常相對也。此中所言非所作者。但為",
    "X53n0859_001:0943b13": "表示無所作耳。不是立非所作為因以與所作相",
    "X53n0859_001:0943b14": "對也。譬如有決非有。所以說名非有耳。豈可謂更",
    "X53n0859_001:0943b15": "有一箇非有以與有相對哉。此正顯示但借&#x8657;空",
    "X53n0859_001:0943b16": "常非所作為異喻。以表無常正宗。決不立&#x8657;空為",
    "X53n0859_001:0943b17": "常宗也。若計&#x8657;空定有定常。即是外道故。已上真",
    "X53n0859_001:0943b18": "能立門初標二釋竟。[0943b18] △三結。",
    "X53n0859_001:0943b19": "[0943b19] 已說宗因等如是多言開悟他時。說名能立。如說聲",
    "X53n0859_001:0943b20": "無常者。是立宗言。所作性故者。是宗法言。若是所作",
    "X53n0859_001:0943b21": "見彼無常如瓶等者。是隨同品言。若是其常見非所",
    "X53n0859_001:0943b22": "作如&#x8657;空者。是遠離言。惟此三分。說名能立。",
    "X53n0859_001:0943b23": "[0943b23] 前已廣釋三支。今更結撮總示。謂上文已說宗因",
    "X53n0859_001:0943b24": "喻之多種語言。以此開悟他時。說名能立。且如若",
    "X53n0859_001:0943c01": "說聲無常者。即是立宗之言。若說所作性故因者。",
    "X53n0859_001:0943c02": "即&#x5FA7;是宗法性之言。若合云凡是所作見彼無常",
    "X53n0859_001:0943c03": "如瓶等者。即是隨同品之言。若云設是其常見非",
    "X53n0859_001:0943c04": "所作如&#x8657;空者。即是遠離無常宗及所作因之言。",
    "X53n0859_001:0943c05": "惟此宗因喻三分。說名能立也。是中異品但名是",
    "X53n0859_001:0943c06": "遠離言者。正顯秪是遮遣同法耳。非許更立常宗",
    "X53n0859_001:0943c07": "及非所作因也。問曰。隨同品言中。何故先云若是",
    "X53n0859_001:0943c08": "所作。次云見彼無常。遠離言中。何故。先云若是其",
    "X53n0859_001:0943c09": "常。次云見非所作。答曰。但可云一切所作性皆是",
    "X53n0859_001:0943c10": "無常。不可云一切無常皆是所作性。此合之所以",
    "X53n0859_001:0943c11": "必先因而後宗也。但可云若是常者定非所作。不",
    "X53n0859_001:0943c12": "可云非所作者定是常。此離之所以必先宗而後",
    "X53n0859_001:0943c13": "因也。初真能立門竟。[0943c13] △二似能立門二。初正釋。二",
    "X53n0859_001:0943c14": "結過。初中三。初釋似宗。二釋似因。三釋似喻。初又",
    "X53n0859_001:0943c15": "三。初標列九過。二別釋九過。三總結九過。今初。",
    "X53n0859_001:0943c16": "[0943c16] 雖樂成立。由與現量等相違故。名似立宗(非真能立)。謂現",
    "X53n0859_001:0943c17": "量相違。比量相違。自教相違。世間相違。自語相違。能",
    "X53n0859_001:0943c18": "別不極成。所別不極成。俱不極成。相符極成。",
    "X53n0859_001:0943c19": "[0943c19] 下文自釋。不必更解。但出大意。現量。謂無分別智",
    "X53n0859_001:0943c20": "所知。比量。謂正分別智所知。自教。謂不論大乘小",
    "X53n0859_001:0943c21": "乘內宗外宗。各有自己所稟之教。世間。謂世人依",
    "X53n0859_001:0943c22": "于世諦共所許事。自語。謂自所立法。已上五種隨",
    "X53n0859_001:0943c23": "一相違。便非真能立宗者也。能別。謂後陳宗體。所",
    "X53n0859_001:0943c24": "別。謂前陳有法。俱。謂宗及有法。已上二種隨一不",
    "X53n0859_001:0944a01": "成。便不可立。況俱不成。豈能立哉。相符。謂與敵家",
    "X53n0859_001:0944a02": "更無二趣。既已相符。何勞別立。所以亦名似宗。非",
    "X53n0859_001:0944a03": "真能立也。[0944a03] △二別釋九過。",
    "X53n0859_001:0944a04": "[0944a04] 此中現量相違者。如說聲非所聞。",
    "X53n0859_001:0944a05": "[0944a05] 耳識聞聲。是現量境。以聲是耳識相分。耳識正聞",
    "X53n0859_001:0944a06": "聲時。不帶名言。無分別故。若於聲是有法而立非",
    "X53n0859_001:0944a07": "所聞宗。則違現量道理矣。",
    "X53n0859_001:0944a08": "[0944a08] 比量相違者。如說瓶等是常。",
    "X53n0859_001:0944a09": "[0944a09] 瓶雖現有。決歸無常。此乃正分別智之所比知。若",
    "X53n0859_001:0944a10": "於瓶等有法而立常宗。則違比量所知道理矣。",
    "X53n0859_001:0944a11": "[0944a11] 自教相違者。如勝論師立聲為常。",
    "X53n0859_001:0944a12": "[0944a12] 勝論師立六句義。一實。二德。三業。四大有。五同異。",
    "X53n0859_001:0944a13": "六和合。就第二德句中。有二十四種。今聲乃二十",
    "X53n0859_001:0944a14": "四中之一也。即彼自教。亦謂聲屬德句所攝。惟所",
    "X53n0859_001:0944a15": "作性。體非常住。假如彼復立聲為常。則與自教相",
    "X53n0859_001:0944a16": "違矣。",
    "X53n0859_001:0944a17": "[0944a17] 世間相違者。如說懷兔非月有故。又如說言人頂骨",
    "X53n0859_001:0944a18": "淨。眾生分故。猶如螺貝。",
    "X53n0859_001:0944a19": "[0944a19] 兔因望月而懷&#x59D9;。人之頂骨是不淨。此皆世人所",
    "X53n0859_001:0944a20": "知。今若說母兔之懷小兔。非因望月而有。又或說",
    "X53n0859_001:0944a21": "人之頂骨是淨。以是眾生身分故。喻如螺貝。則與",
    "X53n0859_001:0944a22": "世間相違矣。當知眾生分故之因。猶如螺貝之喻。",
    "X53n0859_001:0944a23": "皆可成立不淨之宗。不可成立淨宗也。",
    "X53n0859_001:0944a24": "[0944a24] 自語相違者。如言我母是其石女。",
    "X53n0859_001:0944b01": "[0944b01] 生我身者。乃名我母。石女不能生兒。設言母是石",
    "X53n0859_001:0944b02": "女。則與自語相違矣。",
    "X53n0859_001:0944b03": "[0944b03] 能別不極成者。如佛弟子對數論師立聲滅壞。",
    "X53n0859_001:0944b04": "[0944b04] 能別。指後陳宗體。如此中滅壞二字是也。聲本剎",
    "X53n0859_001:0944b05": "那滅壞。但數論師。決不許聲滅壞。故對彼立滅壞",
    "X53n0859_001:0944b06": "宗。名不極成。以彼決不肯信受故也。若欲破數論",
    "X53n0859_001:0944b07": "師計聲是實者。應云。聲是有法。決定無實宗。因云。",
    "X53n0859_001:0944b08": "三事合成故。同喻如軍林等。破計常亦爾。具如唯",
    "X53n0859_001:0944b09": "識初卷中說。三事。即數論所計薩埵剌闍答摩以",
    "X53n0859_001:0944b10": "為能成。二十三法以為所成。而聲即彼所計二十",
    "X53n0859_001:0944b11": "三法之一也。",
    "X53n0859_001:0944b12": "[0944b12] 所別不極成者。如數論師對佛弟子說我是思。",
    "X53n0859_001:0944b13": "[0944b13] 所別。指前陳有法。如此中我字是也。佛弟子決不",
    "X53n0859_001:0944b14": "許立我以為有法。故對此說我是思。名不極成。以",
    "X53n0859_001:0944b15": "佛弟子。決知無我故也。",
    "X53n0859_001:0944b16": "[0944b16] 俱不極成者。如勝論師對佛弟子立我以為和合因",
    "X53n0859_001:0944b17": "緣。",
    "X53n0859_001:0944b18": "[0944b18] 勝論計我為實句義攝。由德句中覺。樂。苦。欲。瞋。勤",
    "X53n0859_001:0944b19": "勇。行。法。非法。之九種和合因緣。能起智相名我。由",
    "X53n0859_001:0944b20": "我與和合句作因緣。和合句令九德與我和合起",
    "X53n0859_001:0944b21": "於智相。故舉和合及所起智以顯我體。然佛弟子",
    "X53n0859_001:0944b22": "不許實我。則彼立我以為所別。便不極成。佛弟子",
    "X53n0859_001:0944b23": "不許和合句為實有。則彼立和合因緣以為能別。",
    "X53n0859_001:0944b24": "亦不極成。故云俱不極成也。此和合因緣。是勝論",
    "X53n0859_001:0944c01": "外道妄計心外實法。乃邪因緣。非正教中十二因",
    "X53n0859_001:0944c02": "緣。",
    "X53n0859_001:0944c03": "[0944c03] 相符極成者。如說聲是所聞。",
    "X53n0859_001:0944c04": "[0944c04] 聲是所聞。人皆知之。彼此既已相符。何勞立量對",
    "X53n0859_001:0944c05": "辯。故論本云。若如其聲。兩義同許。俱不須說。蓋義",
    "X53n0859_001:0944c06": "有違反。方須立量。今既相符。不須更說。不應說而",
    "X53n0859_001:0944c07": "說。即是多事。故成過也。二別釋九過竟。[0944c07] △三總結",
    "X53n0859_001:0944c08": "九過。",
    "X53n0859_001:0944c09": "[0944c09] 如是多言。是遣諸法自相門故。不容成故。立無果故。",
    "X53n0859_001:0944c10": "名似立宗過。",
    "X53n0859_001:0944c11": "[0944c11] 多言。指上九種似宗之語言也。遣。違也。前五相違",
    "X53n0859_001:0944c12": "過。是遣諸法自相門故。後三不極成及相符極成",
    "X53n0859_001:0944c13": "過。是不容成故。立此九種似宗。總不生智果故。所",
    "X53n0859_001:0944c14": "以不名真能立也。遣諸法自相門者。如說聲非所",
    "X53n0859_001:0944c15": "聞。即此非所聞言。便與聲之自相相違。如言瓶常。",
    "X53n0859_001:0944c16": "即此常言。便與瓶之自相相違。如立聲為常。亦與",
    "X53n0859_001:0944c17": "聲之自相相違。如說懷兔非月有。亦與兔之自相",
    "X53n0859_001:0944c18": "相違。如說人頂骨淨。即此淨言。便與頂骨自相相",
    "X53n0859_001:0944c19": "違。如說母是石女。即此石女之言。便與我母自相",
    "X53n0859_001:0944c20": "相違也。不容成者。三種不極成。則敵家不許。故不",
    "X53n0859_001:0944c21": "容成。相符極成。則無可諍辯。故不須妄立。亦不容",
    "X53n0859_001:0944c22": "成也。立無果者。由真能立。令人生於正智。名為有",
    "X53n0859_001:0944c23": "果。今似能立。則正智不生。故無果也。[0944c23] △二明似因",
    "X53n0859_001:0944c24": "二。初總標。二別釋。今初。",
    "X53n0859_001:0945a01": "[0945a01] 已說似宗。當說似因。不成。不定。及與相違。是名似因。",
    "X53n0859_001:0945a02": "[0945a02] 四種不成。六種不定。四種相違。皆名似因。非真能",
    "X53n0859_001:0945a03": "立之因也。[0945a03] △二別釋三。初釋不成。二釋不定。三釋",
    "X53n0859_001:0945a04": "相違。初中二。初列名。二釋相。今初。",
    "X53n0859_001:0945a05": "[0945a05] 不成有四。一兩俱不成。二隨一不成。三猶豫不成。四",
    "X53n0859_001:0945a06": "所依不成。",
    "X53n0859_001:0945a07": "[0945a07] △二釋相。",
    "X53n0859_001:0945a08": "[0945a08] 如成立聲為無常等。若言是眼所見性故。兩俱不成。",
    "X53n0859_001:0945a09": "所作性故。對聲顯論。隨一不成。",
    "X53n0859_001:0945a10": "[0945a10] 此先釋四不成中之前二種也。設立量云。聲是有",
    "X53n0859_001:0945a11": "法。無常為宗。因云是眼所見性故。則賓主兩皆不",
    "X53n0859_001:0945a12": "許。故名兩俱不成也。設立量云。聲是有法。無常為",
    "X53n0859_001:0945a13": "宗。因云所作性故。以對明論。則可成矣。倘以對聲",
    "X53n0859_001:0945a14": "顯論。則賓家不許。故名隨一不成也。言明論者。有",
    "X53n0859_001:0945a15": "人偏執五明論中之聲論是常。謂其能為決定不",
    "X53n0859_001:0945a16": "易之量以表詮諸法故。唯識論中。則以許能詮故",
    "X53n0859_001:0945a17": "破之。謂餘聲亦能詮表。既非常住。聲論能詮。與餘",
    "X53n0859_001:0945a18": "聲同。何獨常住。今以所作性故破之亦得。蓋聲論",
    "X53n0859_001:0945a19": "既是所作。決定無常故也。言聲顯論者。有執一切",
    "X53n0859_001:0945a20": "聲性。皆是常住。不從緣生。但待外緣顯發。方有詮",
    "X53n0859_001:0945a21": "表。故名為聲顯論。唯識論中。則以待眾緣故破之。",
    "X53n0859_001:0945a22": "謂既待眾緣。喻如瓶衣。定非常住。今若對彼立所",
    "X53n0859_001:0945a23": "作性故之因。彼將反破斥曰。聲是所顯。豈是所作。",
    "X53n0859_001:0945a24": "則賓家不許。犯隨一不成矣。故若對聲顯論。須云",
    "X53n0859_001:0945b01": "勤勇無間所發性故。即與唯識論中待眾緣故義",
    "X53n0859_001:0945b02": "同。然設以勤勇無間所發性故而對明論。則明論",
    "X53n0859_001:0945b03": "不許。亦犯隨一不成。所以上文真能立中連舉二",
    "X53n0859_001:0945b04": "因。其意在此。不可不知。",
    "X53n0859_001:0945b05": "[0945b05] 於霧等性起疑惑時。為成大種和合火有而有所說。",
    "X53n0859_001:0945b06": "猶豫不成。",
    "X53n0859_001:0945b07": "[0945b07] 此釋第三不成也。見理未確。妄有所說。名為猶豫。",
    "X53n0859_001:0945b08": "譬如遠見霧起。其實非煙。疑惑是煙。遂為成立大",
    "X53n0859_001:0945b09": "種和合火有之宗而有所說云。遠處火起是有法。",
    "X53n0859_001:0945b10": "火與大種和合為宗。因云以見煙故。是則猶豫不",
    "X53n0859_001:0945b11": "確之因。何能成立於宗法也。大種。即指薪炭等有",
    "X53n0859_001:0945b12": "質礙物。",
    "X53n0859_001:0945b13": "[0945b13] &#x8657;空實有。德所依故。對無空論。所依不成。",
    "X53n0859_001:0945b14": "[0945b14] 此釋第四不成也。空非心外實法。原不可計定有",
    "X53n0859_001:0945b15": "定無。然有外道計空定有。復有外道計空定無。今",
    "X53n0859_001:0945b16": "以計定有之因。對彼計定無之論。故名所依不成",
    "X53n0859_001:0945b17": "也。計定有者曰。&#x8657;空是有法。定有為宗。因云德所",
    "X53n0859_001:0945b18": "依故。謂萬物皆依空生。皆依空住也。計定無者破",
    "X53n0859_001:0945b19": "曰。以無物故。名為&#x8657;空。&#x8657;空非有。云何可依。則彼",
    "X53n0859_001:0945b20": "德所依故之因不成矣。初釋不成有四竟。[0945b20] △二釋",
    "X53n0859_001:0945b21": "不定二。初列名。二釋相。今初。",
    "X53n0859_001:0945b22": "[0945b22] 不定有六。一共。二不共。三同品一分轉異品&#x5FA7;轉。四",
    "X53n0859_001:0945b23": "異品一分轉同品&#x5FA7;轉。五俱品一分轉。六相違決定。",
    "X53n0859_001:0945b24": "[0945b24] △二釋相。",
    "X53n0859_001:0945c01": "[0945c01] 此中共者。如言聲常。所量性故。常無常品皆共此因。",
    "X53n0859_001:0945c02": "是故不定。為如瓶等所量性故。聲是無常。為如空等",
    "X53n0859_001:0945c03": "所量性故。聲是其常。",
    "X53n0859_001:0945c04": "[0945c04] 謂假如立量云。聲是有法。定常為宗。因云所量性",
    "X53n0859_001:0945c05": "故。則常無常品。皆共此因。是故名為不定過也。今",
    "X53n0859_001:0945c06": "當反問之曰。為如瓶等所量性故。聲亦同瓶之無",
    "X53n0859_001:0945c07": "常耶。為如空等所量性故。聲亦同空是其常耶。",
    "X53n0859_001:0945c08": "[0945c08] 言不共者。如說聲常。所聞性故。常無常品皆離此因",
    "X53n0859_001:0945c09": "常無常外餘非有故。是猶豫因。此所聞性。其猶何等。",
    "X53n0859_001:0945c10": "[0945c10] 謂假如立量云。聲是有法。定常為宗。因云所聞性",
    "X53n0859_001:0945c11": "故。則常無常品皆離此因。是故亦名不定過也。若",
    "X53n0859_001:0945c12": "喻如空。空何所聞而顯常。若喻如瓶。瓶何所聞而",
    "X53n0859_001:0945c13": "顯無常。若除空與瓶之常無常外。餘同品喻更非",
    "X53n0859_001:0945c14": "有故。是則便成猶豫之因。此所聞性。既非猶空之",
    "X53n0859_001:0945c15": "常。又非猶瓶之無常。畢竟其猶何等耶。",
    "X53n0859_001:0945c16": "[0945c16] 同品一分轉異品&#x5FA7;轉者。如說聲非勤勇無間所發。",
    "X53n0859_001:0945c17": "無常性故。此中非勤勇無間所發宗。以電空等為其",
    "X53n0859_001:0945c18": "同品。此無常性。於電等有。於空等無。非勤勇無間所",
    "X53n0859_001:0945c19": "發宗。以瓶等為異品。於彼&#x5FA7;有。此因以電以瓶為同",
    "X53n0859_001:0945c20": "法故。亦是不定。為如瓶等無常性故。彼是勤勇無間",
    "X53n0859_001:0945c21": "所發。為如電等無常性故。彼非勤勇無間所發。",
    "X53n0859_001:0945c22": "[0945c22] 謂假如立量云。聲是有法。非勤勇無間所發為宗。",
    "X53n0859_001:0945c23": "因云無常性故。此無常性之因。於同品止一分轉。",
    "X53n0859_001:0945c24": "於異品&#x5374;&#x5FA7;轉。是故亦名不定過也。蓋此中既以",
    "X53n0859_001:0946a01": "非勤勇無間所發為宗。則當以電空等喻為其同",
    "X53n0859_001:0946a02": "品。然此無常性之因。於電等則有。而於空等則無。",
    "X53n0859_001:0946a03": "是同品止一分轉矣。又此非勤勇無間所發宗。當",
    "X53n0859_001:0946a04": "以瓶等喻為其異品。然此無常性之因。於彼瓶等",
    "X53n0859_001:0946a05": "&#x5374;是&#x5FA7;有。是異品&#x5374;&#x5FA7;轉矣。上正破竟。此因下。破",
    "X53n0859_001:0946a06": "轉計。謂設使此無常性之因。以電以瓶為同法故。",
    "X53n0859_001:0946a07": "亦是不定。今試問曰。為如瓶等無常性故。成彼聲",
    "X53n0859_001:0946a08": "是勤勇無間所發耶。為如電等無常性故。成彼聲",
    "X53n0859_001:0946a09": "非勤勇無間所發耶。則于同品仍止一分轉。而為",
    "X53n0859_001:0946a10": "不定過矣。",
    "X53n0859_001:0946a11": "[0946a11] 異品一分轉同品&#x5FA7;轉者。如立宗言。聲是勤勇無間",
    "X53n0859_001:0946a12": "所發。無常性故。勤勇無間所發宗。以瓶等為同品。其",
    "X53n0859_001:0946a13": "無常性。於此&#x5FA7;有。以電空等為異品。於彼一分電等",
    "X53n0859_001:0946a14": "是有。空等是無。是故如前亦為不定。",
    "X53n0859_001:0946a15": "[0946a15] 謂假如立量云聲是有法。是勤勇無間所發為宗。",
    "X53n0859_001:0946a16": "因云無常性故。此無常性之因。於同品上雖能&#x5FA7;",
    "X53n0859_001:0946a17": "轉。於異品上仍一分轉。不能不轉。是故亦名不定",
    "X53n0859_001:0946a18": "過也。蓋勤勇無間所發宗。必以瓶等為同品。今其",
    "X53n0859_001:0946a19": "無常性之因。於此瓶等&#x5FA7;有。是謂同品&#x5FA7;轉。固無",
    "X53n0859_001:0946a20": "過矣。但勤勇無間所發宗。必以電空等為異品。今",
    "X53n0859_001:0946a21": "此無常性之因。於彼一分電等仍復是有。唯於一",
    "X53n0859_001:0946a22": "分空等方得是無。豈非異品僅能一分不轉。尚有",
    "X53n0859_001:0946a23": "一分轉乎。言是故如前亦為不定者。謂設使轉計",
    "X53n0859_001:0946a24": "此無常性。以電以瓶而為同品。則當難曰。為如電",
    "X53n0859_001:0946b01": "等無常性故。成彼聲非勤勇無間所發耶。為如瓶",
    "X53n0859_001:0946b02": "等無常性故。成彼聲是勤勇無間所發耶。則仍于",
    "X53n0859_001:0946b03": "同品亦止一分轉而為不定過矣。",
    "X53n0859_001:0946b04": "[0946b04] 俱品一分轉者。如說聲常。無質礙故。此中常宗。以&#x8657;",
    "X53n0859_001:0946b05": "空極微為同品。無質礙性。於&#x8657;空等有。於極微等無。",
    "X53n0859_001:0946b06": "以瓶樂等為異品。於樂等有。於瓶等無。是故此因以",
    "X53n0859_001:0946b07": "樂以空為同法故。亦名不定(樂音洛)。",
    "X53n0859_001:0946b08": "[0946b08] 俱品一分轉。謂於同品異品各一分轉一分不轉",
    "X53n0859_001:0946b09": "也。上明真能立因。須是同品定有。異品&#x5FA7;無。定有",
    "X53n0859_001:0946b10": "即&#x5FA7;轉義。&#x5FA7;無即不轉義。今同品僅一分轉。則非",
    "X53n0859_001:0946b11": "定有。異品亦一分轉。則非&#x5FA7;無也。謂假如立量云。",
    "X53n0859_001:0946b12": "聲是有法。定常為宗。因云無質礙故。此無質礙之",
    "X53n0859_001:0946b13": "因。於同品喻僅一分轉。不能&#x5FA7;轉。於異品喻仍一",
    "X53n0859_001:0946b14": "分轉。不能&#x5FA7;無。是故亦名不定過也。蓋此中常宗",
    "X53n0859_001:0946b15": "必將以&#x8657;空極微等為同品喻。今此無質礙性之",
    "X53n0859_001:0946b16": "因。於&#x8657;空等則有。於極微等則無。是同品僅一分",
    "X53n0859_001:0946b17": "轉矣。又此常宗。必將以瓶樂等為異品喻。今此無",
    "X53n0859_001:0946b18": "質礙性之因。於樂等仍有。於瓶等乃無。是異品仍",
    "X53n0859_001:0946b19": "一分轉矣。上正破竟。是故下。破轉計。謂此無質礙",
    "X53n0859_001:0946b20": "性之因。設使以樂以空為同法故。亦名不定。今試",
    "X53n0859_001:0946b21": "問曰。為如空無質礙。證聲是常耶。為如樂無質礙。",
    "X53n0859_001:0946b22": "&#x5374;證聲是無常耶。則於同品亦仍止一分轉。而為",
    "X53n0859_001:0946b23": "不定過矣。",
    "X53n0859_001:0946b24": "[0946b24] 相違決定者。如立宗言。聲是無常。所作性故。譬如瓶",
    "X53n0859_001:0946c01": "等。有立聲常。所聞性故。譬如聲性。此二皆是猶豫因",
    "X53n0859_001:0946c02": "故。俱名不定。",
    "X53n0859_001:0946c03": "[0946c03] 無常之宗。雖以所作性為因。然不可說聲非所聞",
    "X53n0859_001:0946c04": "性。則不能破妄計常者而立無常。計常之宗。雖以",
    "X53n0859_001:0946c05": "所聞性為因。然不可說聲非所作。則不能破無常",
    "X53n0859_001:0946c06": "正說而立常宗。故雖決定相違。而皆猶豫不定也。",
    "X53n0859_001:0946c07": "問曰。如何方可破彼計常而立無常。答曰。應翻彼",
    "X53n0859_001:0946c08": "量云。聲性是有法。決定無常宗。因云許所聞故。同",
    "X53n0859_001:0946c09": "喻如聲塵。或云。所聞聲是有法。決定無常宗。因云",
    "X53n0859_001:0946c10": "許是所聞故。同喻如所見色。二釋不定有六境。[0946c10] △",
    "X53n0859_001:0946c11": "三釋相違二。初列名。二釋相。今初。",
    "X53n0859_001:0946c12": "[0946c12] 相違有四。謂法自相相違因。法差別相違因。有法自",
    "X53n0859_001:0946c13": "相相違因。有法差別相違因等。",
    "X53n0859_001:0946c14": "[0946c14] 法自相。即宗體之言陳。法差別。即宗體之意許。有",
    "X53n0859_001:0946c15": "法自相。即宗依之言陳。有法差別。即宗依之意許",
    "X53n0859_001:0946c16": "也。[0946c16] △二釋相。",
    "X53n0859_001:0946c17": "[0946c17] 此中法自相相違因者。如說聲常。所作性故。或勸勇",
    "X53n0859_001:0946c18": "無間所發性故。此因唯於異品中有。是故相違。",
    "X53n0859_001:0946c19": "[0946c19] 聲是有法。定常為宗。常即法之自相也。若以所作",
    "X53n0859_001:0946c20": "性為因。或以勤勇無間所發性為因。此二因者。惟",
    "X53n0859_001:0946c21": "於異品無常宗中則有。是故與常宗自相相違。",
    "X53n0859_001:0946c22": "[0946c22] 法差別相違因者。如說眼等必為他用。積聚性故。如",
    "X53n0859_001:0946c23": "臥具等。此因如能成立眼等必為他用。如是亦能成",
    "X53n0859_001:0946c24": "立所立法差別相違積聚他用。諸臥具等。為積聚他",
    "X53n0859_001:0947a01": "所受用故。",
    "X53n0859_001:0947a02": "[0947a02] 外道以計我為宗。而我有二義。一者神我。不生不",
    "X53n0859_001:0947a03": "滅。即是真常之體。二者我身。積聚四大所成。有生",
    "X53n0859_001:0947a04": "有滅。即是神我之所受用。彼謂譬如積聚臥具等",
    "X53n0859_001:0947a05": "物。必為身用。則積聚四大以為眼等之身。亦必為",
    "X53n0859_001:0947a06": "神我所用。若無神我。何須四大積聚之身。譬如若",
    "X53n0859_001:0947a07": "無四大積聚之身。何須臥具等物。故立量云。眼等",
    "X53n0859_001:0947a08": "是有法。必為他神我所用宗。因云眼等是積聚性",
    "X53n0859_001:0947a09": "故。同喻如積聚臥具必為身之所用也。此中他之",
    "X53n0859_001:0947a10": "一字。即彼所計宗體。名之為法。然約眼等。則以神",
    "X53n0859_001:0947a11": "我為他。若約臥具。則又以眼等之積聚身為他。是",
    "X53n0859_001:0947a12": "一他字法上。而有二種差別之不同矣。今故破曰。",
    "X53n0859_001:0947a13": "此積聚性之因。假如能成立眼等必為神我之他",
    "X53n0859_001:0947a14": "所用。如是亦能成立彼自所立法中差別相違之",
    "X53n0859_001:0947a15": "義而為積聚之他所用。何以故。現見諸臥具等。但",
    "X53n0859_001:0947a16": "為積聚他之所受用故。既積聚臥具。但為積聚他",
    "X53n0859_001:0947a17": "用。則積聚身。又豈必為神我用哉。蓋設使果有神",
    "X53n0859_001:0947a18": "我。而神我既不須臥具。又何須身。又積聚臥具。既",
    "X53n0859_001:0947a19": "但為積聚身用。則積聚身。亦但當為積聚他用。若",
    "X53n0859_001:0947a20": "神我亦是積聚。故名為他。則是無常。亦非真我。若",
    "X53n0859_001:0947a21": "神我非是積聚。則不當用積聚眼等。以積聚身。乃",
    "X53n0859_001:0947a22": "須受用積聚物故。是中所立法三字。即指外道所",
    "X53n0859_001:0947a23": "立必為他用宗體。彼欲以積聚性之因。成立神我",
    "X53n0859_001:0947a24": "之他而為能用。今即以彼積聚性之因。&#x5374;成立積",
    "X53n0859_001:0947b01": "聚之他而為能用。則神我不攻自破。故名法差別",
    "X53n0859_001:0947b02": "相違也。",
    "X53n0859_001:0947b03": "[0947b03] 有法自相相違因者。如說有性。非實非德非業。有一",
    "X53n0859_001:0947b04": "實故。有德業故。如同異性。此因如能成遮實等。如是",
    "X53n0859_001:0947b05": "亦能成遮有性。俱決定故。",
    "X53n0859_001:0947b06": "[0947b06] 勝論立六句義。一實句。謂地等九種。二德句。謂色",
    "X53n0859_001:0947b07": "等二十四種。三業句。謂取等五種。四大有句。謂離",
    "X53n0859_001:0947b08": "實德業外別有一法為體。由此大有。乃有實德業",
    "X53n0859_001:0947b09": "故。蓋計大有是能有。實德業是所有也。五同異句。",
    "X53n0859_001:0947b10": "謂由此句故。令諸法各有同異。如地望地。有其同",
    "X53n0859_001:0947b11": "義。地望水等。有其異義。地之同異。是地非水。水等",
    "X53n0859_001:0947b12": "亦然。妄計此同異句亦別有自性也。六和合句。謂",
    "X53n0859_001:0947b13": "法和聚。由和合句。如鳥飛空。忽至樹枝住而不去。",
    "X53n0859_001:0947b14": "由和合句故。令有住業也。今先就彼妄計立量。然",
    "X53n0859_001:0947b15": "後出過。先立量云。假如說大有性是有法。非實非",
    "X53n0859_001:0947b16": "德非業宗。因云有一實故有德業故。喻如同異性。",
    "X53n0859_001:0947b17": "次出過云。此有一實故有德業故之因。假如能成",
    "X53n0859_001:0947b18": "立彼遮于實等而云非實非德非業是大有性。如",
    "X53n0859_001:0947b19": "是亦能立遮大有性而云非實非德非業即亦非",
    "X53n0859_001:0947b20": "大有性。何以故。有實德業者。既決定非實德業。則",
    "X53n0859_001:0947b21": "實德業有者。亦決定非大有性。俱決定故。應申量",
    "X53n0859_001:0947b22": "云。彼所執大有性是有法。既非實非德非業。應亦",
    "X53n0859_001:0947b23": "非大有性宗。因云有一實故有德業故。喻如實德",
    "X53n0859_001:0947b24": "業。",
    "X53n0859_001:0947c01": "[0947c01] 有法差別相違因者。如即此因。即於前宗有法差別",
    "X53n0859_001:0947c02": "作有緣性。亦能成立與此相違作非有緣性。如遮實",
    "X53n0859_001:0947c03": "等。俱決定故。",
    "X53n0859_001:0947c04": "[0947c04] 此因。即指有一實故有德業故之因也。前宗有法",
    "X53n0859_001:0947c05": "差別。指前文言陳雖但明大有句是有。意許則計",
    "X53n0859_001:0947c06": "實句德句業句皆有也。緣性。即因也。謂假如即此",
    "X53n0859_001:0947c07": "有一實故有德業故之因。即於前非實非德非業",
    "X53n0859_001:0947c08": "之宗。其有法差別上。并可作有實句有德句有業",
    "X53n0859_001:0947c09": "句之因。然亦便能成立異此相違。而作非有實句",
    "X53n0859_001:0947c10": "非有德句非有業句之因。何以故。如以此有一實",
    "X53n0859_001:0947c11": "故有德業故之因。而遮大有句非德非實非業。於",
    "X53n0859_001:0947c12": "大有句外決定別有實德業句。亦即以此有一實",
    "X53n0859_001:0947c13": "故有德業故之因。而成大有句外決定非有實句",
    "X53n0859_001:0947c14": "德句業句。俱決定故。是中外量云。實德業是有法。",
    "X53n0859_001:0947c15": "離大有性外決定別有宗。因云有一實故有德業",
    "X53n0859_001:0947c16": "故。喻如同異性。申違量云。彼所執實德業是有法。",
    "X53n0859_001:0947c17": "離大有性外決定非有宗。因云有一實故有。德業",
    "X53n0859_001:0947c18": "故。喻如大有性。三釋相違有四竟。已上明似因竟。",
    "X53n0859_001:0947c19": "[0947c19] △三明似喻二。初總標。二別釋。今初。",
    "X53n0859_001:0947c20": "[0947c20] 已說似因。當說似喻。似同法喻。有其五種。一能立法",
    "X53n0859_001:0947c21": "不成。二所立法不成。三俱不成。四無合。五倒合。似異",
    "X53n0859_001:0947c22": "法喻亦有五種。一所立不遣。二能立不遣。三俱不遣。",
    "X53n0859_001:0947c23": "四不離。五倒離。",
    "X53n0859_001:0947c24": "[0947c24] △二別釋。",
    "X53n0859_001:0948a01": "[0948a01] 能立法不成者。如說聲常。無質礙故。諸無質礙。見彼",
    "X53n0859_001:0948a02": "是常。猶如極微。然彼極微。所成立法常性是有。能成",
    "X53n0859_001:0948a03": "立法無質礙無。以諸極微。質礙性故。",
    "X53n0859_001:0948a04": "[0948a04] 能立。即因也。所立。即宗也。假如說言。聲是有法。定",
    "X53n0859_001:0948a05": "常為宗。因云無質礙故。合云。諸無質礙。見彼是常。",
    "X53n0859_001:0948a06": "猶如極微。然彼極微之喻。於宗法常性。縱許是有。",
    "X53n0859_001:0948a07": "而於因法之無質礙。則便是無。何以故。以諸極微。",
    "X53n0859_001:0948a08": "亦是質礙性故。是則喻與因違。故名能立法不成",
    "X53n0859_001:0948a09": "也。",
    "X53n0859_001:0948a10": "[0948a10] 所立法不成者。謂說如覺。然一切覺。能成立法無質",
    "X53n0859_001:0948a11": "礙有。所成立法常住性無。以一切覺。皆無常故。",
    "X53n0859_001:0948a12": "[0948a12] 此亦以聲常為宗。無質礙故為因。而喻如覺。然一",
    "X53n0859_001:0948a13": "切覺。雖於因法之無質礙則有。而於宗法之常住",
    "X53n0859_001:0948a14": "性則無。何以故。以一切覺皆無常故。是則喻與宗",
    "X53n0859_001:0948a15": "違。故名所立法不成也。",
    "X53n0859_001:0948a16": "[0948a16] 俱不成者。復有二種。有及非有。若言如瓶。有。俱不成。",
    "X53n0859_001:0948a17": "若說如空。對非有論。無。俱不成。",
    "X53n0859_001:0948a18": "[0948a18] 俱不成。謂於所成宗法及能成因皆有不成過也",
    "X53n0859_001:0948a19": "此復二種。一者有喻。而喻與宗因相違。故俱不成。",
    "X53n0859_001:0948a20": "二者非有喻。喻既非有。不足以成宗因。故俱不成。",
    "X53n0859_001:0948a21": "先釋有喻。若言聲常。無質礙故。同喻如瓶。瓶雖是",
    "X53n0859_001:0948a22": "有。而性無常。復有質礙。故俱不成也。次釋非有。若",
    "X53n0859_001:0948a23": "說聲常。無質礙故。喻如&#x8657;空。此對有空論說則可。",
    "X53n0859_001:0948a24": "設對非有空論。則空既無矣。何得論常無常礙無",
    "X53n0859_001:0948b01": "礙哉。故亦俱不成也。",
    "X53n0859_001:0948b02": "[0948b02] 無合者。謂於是處無有配合。但於瓶等雙現能立所",
    "X53n0859_001:0948b03": "立二法。如言於瓶。見所作性及無常性。",
    "X53n0859_001:0948b04": "[0948b04] 能立。即因。指見所作性也。所立。即宗。指無常性也。",
    "X53n0859_001:0948b05": "理應合云。諸所作性皆是無常。同喻如瓶。方能顯",
    "X53n0859_001:0948b06": "義。今既無合。則義不顯。故亦為過也。",
    "X53n0859_001:0948b07": "[0948b07] 倒合者。謂應說言諸所作者皆是無常。而倒說言諸",
    "X53n0859_001:0948b08": "無常者皆是所作。",
    "X53n0859_001:0948b09": "[0948b09] 亦有無常而非所作者。故亦成過。",
    "X53n0859_001:0948b10": "[0948b10] 如是名似同法喻品。",
    "X53n0859_001:0948b11": "[0948b11] 此總結似同法喻有五種也。",
    "X53n0859_001:0948b12": "[0948b12] 似異法中。所立不遣者。且如有言。諸無常者見彼質",
    "X53n0859_001:0948b13": "礙。譬如極微。由於極微。所成立法常性不遣。彼立極",
    "X53n0859_001:0948b14": "微是常性故。能成立法無質礙無。",
    "X53n0859_001:0948b15": "[0948b15] 凡立異喻。本為反顯同法。故欲以無常反顯常宗。",
    "X53n0859_001:0948b16": "質礙反顯無質礙因。須立異喻。乃可反顯同喻。且",
    "X53n0859_001:0948b17": "如立聲常者。或復有言諸無常者見彼質礙譬如",
    "X53n0859_001:0948b18": "極微。則此異喻。於其所立常宗不遣。以彼外道本",
    "X53n0859_001:0948b19": "立極微是常。而今反以極微為異喻。是宗反成無",
    "X53n0859_001:0948b20": "常。不足顯常宗矣。故此異喻微塵。唯於無質礙因",
    "X53n0859_001:0948b21": "則無。而於常宗仍有。是于因成異喻。于宗不成異",
    "X53n0859_001:0948b22": "喻。名為所立不遣也。",
    "X53n0859_001:0948b23": "[0948b23] 能立不遣者。謂說如業。但遣所立。不遣能立。彼說諸",
    "X53n0859_001:0948b24": "業無質礙故。",
    "X53n0859_001:0948c01": "[0948c01] 謂若立聲常者。或說異喻如業。此則但遣所立常",
    "X53n0859_001:0948c02": "宗。不遣能立無質礙因。以彼說諸業無質礙故。是",
    "X53n0859_001:0948c03": "則於宗成異喻。於因不成異喻。名為能立不遣也。",
    "X53n0859_001:0948c04": "[0948c04] 俱不遣者。對彼有論說如&#x8657;空。由彼&#x8657;空。不遣常住",
    "X53n0859_001:0948c05": "無質礙性。以說&#x8657;空是常性故。無質礙故。",
    "X53n0859_001:0948c06": "[0948c06] 謂若無&#x8657;空論立聲常者。或說異喻如&#x8657;空。以對",
    "X53n0859_001:0948c07": "有&#x8657;空論。則彼&#x8657;空二字。不能遣常住宗。亦不能",
    "X53n0859_001:0948c08": "遣無質礙因。一總不成異喻。故名俱不遣也。何以",
    "X53n0859_001:0948c09": "故。以彼有&#x8657;空論。說&#x8657;空是常性故。無質礙故。",
    "X53n0859_001:0948c10": "[0948c10] 不離者。謂說如瓶。見無常性。有質礙性。",
    "X53n0859_001:0948c11": "[0948c11] 謂彼立常宗者。但云異喻如瓶。見無常性。有質礙",
    "X53n0859_001:0948c12": "性。而不云諸無常者。見彼質礙。猶如瓶等。則離遣",
    "X53n0859_001:0948c13": "之旨不顯。故名不離。",
    "X53n0859_001:0948c14": "[0948c14] 倒離者。謂如說言。諸質礙者皆是無常。",
    "X53n0859_001:0948c15": "[0948c15] 若約無常宗同喻。正應合云。諸質礙者。見彼無常。",
    "X53n0859_001:0948c16": "喻如瓶等。今約立常宗異喻。故應離云。諸無常者",
    "X53n0859_001:0948c17": "見彼質礙。方不顛倒。如或說言諸質礙者皆是無",
    "X53n0859_001:0948c18": "常。則名倒離。蓋合必先因而後宗。離必先宗而後",
    "X53n0859_001:0948c19": "因。語&#x8109;應爾。決不可亂。亂則非真能立也。已上第",
    "X53n0859_001:0948c20": "二似能立門中初正釋竟。[0948c20] △二結過。",
    "X53n0859_001:0948c21": "[0948c21] 如是等似宗因喻言。非正能立。",
    "X53n0859_001:0948c22": "[0948c22] 二似能立門竟。[0948c22] △三真現量真比量二門為三。初",
    "X53n0859_001:0948c23": "總標。二別釋。三總結。今初。",
    "X53n0859_001:0948c24": "[0948c24] 復次為自開悟。當知惟有現比二量。",
    "X53n0859_001:0949a01": "[0949a01] △二別釋。",
    "X53n0859_001:0949a02": "[0949a02] 此中現量。謂無分別。若有正智。於色等義。離名種等",
    "X53n0859_001:0949a03": "所有分別。現現別轉。故名現量。",
    "X53n0859_001:0949a04": "[0949a04] 現者。顯現分明也。量者。度量楷定也。無分別者。分",
    "X53n0859_001:0949a05": "別有三種。一自性分別。二隨念分別。三計度分別。",
    "X53n0859_001:0949a06": "今無隨念計度二種分別。名之為現。但有自性分",
    "X53n0859_001:0949a07": "別。名之為量。自性分別。即無分別。非謂如土木金",
    "X53n0859_001:0949a08": "石也。圓覺經云。譬如眼光。曉了前境。其光圓滿。得",
    "X53n0859_001:0949a09": "無憎愛。夫曉了前境。即是自性分別。即是正智。得",
    "X53n0859_001:0949a10": "無憎愛。即無隨念計度。即無分別也。統論現量所",
    "X53n0859_001:0949a11": "攝。則根本智證真如理。正名現量。第八識之見分",
    "X53n0859_001:0949a12": "緣三種性境。亦名現量。前五識及同時意識緣現",
    "X53n0859_001:0949a13": "在境。亦名現量。定中獨頭意識緣禪定境。亦名現",
    "X53n0859_001:0949a14": "量。如此心王在現量時。所有相應心所亦皆同名",
    "X53n0859_001:0949a15": "現量。又一切心王心所之自證分緣於見分。亦名",
    "X53n0859_001:0949a16": "現量。證自證分與自證分更互相緣。亦皆通名現",
    "X53n0859_001:0949a17": "量。故此現量正智。雖復昏迷倒惑毛道異生。未嘗",
    "X53n0859_001:0949a18": "不具。但日用不知耳。今且就前五識及同時意識",
    "X53n0859_001:0949a19": "以辨其相。故云。若有正智。於色聲香味觸法之義。",
    "X53n0859_001:0949a20": "離於名言習氣種子所有&#x8657;妄隨念計度二種分",
    "X53n0859_001:0949a21": "別。各於自相分境現現別轉。故名現量。言色等義",
    "X53n0859_001:0949a22": "者。六塵本是六識自所變相。非心外法。無性。無生。",
    "X53n0859_001:0949a23": "不屬名言也。言現現別轉者。謂見分顯現了別。相",
    "X53n0859_001:0949a24": "分顯現轉變。但是依他起性。不墮&#x5FA7;計執情。故得",
    "X53n0859_001:0949b01": "名現量也。唯識論問云。色等外境。分明見證。現量",
    "X53n0859_001:0949b02": "所得。寧撥為無。答云。現量證時。不執為外。後意分",
    "X53n0859_001:0949b03": "別妄生外想。故古人曰。見色聞聲。止可一度。又有",
    "X53n0859_001:0949b04": "頌曰。綵雲端裏仙人現。手把紅羅扇遮面。急須著",
    "X53n0859_001:0949b05": "眼看仙人。莫看仙人手中扇。旨哉言乎。",
    "X53n0859_001:0949b06": "[0949b06] 言比量者。謂藉眾相而觀於義相有三種。如前已說。",
    "X53n0859_001:0949b07": "由彼為因。於所比義。有正智生。了知有火。或無常等。",
    "X53n0859_001:0949b08": "是名比量。",
    "X53n0859_001:0949b09": "[0949b09] 相有三種。即因中三相離十四過也。因見煙故。了",
    "X53n0859_001:0949b10": "知有火。以譬因見所作。知法無常。雖未現證。而於",
    "X53n0859_001:0949b11": "所觀境義不謬。故名比量。題稱因明。正由於此。惟",
    "X53n0859_001:0949b12": "稟正教人。第六識與正解等諸心所相應者有之。",
    "X53n0859_001:0949b13": "[0949b13] △三總結。",
    "X53n0859_001:0949b14": "[0949b14] 於二量中。即智名果。是證相故。如有作用而顯現故。",
    "X53n0859_001:0949b15": "亦名為量。",
    "X53n0859_001:0949b16": "[0949b16] 言此現比二量之中。即現量無分別正智。及比量",
    "X53n0859_001:0949b17": "所生有分別正智。名之為果。以現量是證相故。以",
    "X53n0859_001:0949b18": "比量雖未現證。如有作用而顯現故。亦名為量。[0949b18] △",
    "X53n0859_001:0949b19": "四似現量門。",
    "X53n0859_001:0949b20": "[0949b20] 有分別智。於義異轉。名似現量。謂諸有智。了瓶衣等",
    "X53n0859_001:0949b21": "分別而生。由彼於義。不以自相為境界故。名似現量。",
    "X53n0859_001:0949b22": "[0949b22] 世人現見瓶衣等種種假物。妄謂亦是現量。其實",
    "X53n0859_001:0949b23": "皆由分別而生。以彼有分別智。於色等義不得自",
    "X53n0859_001:0949b24": "相。但是於義異轉。與上所云現現別轉者不侔。故",
    "X53n0859_001:0949c01": "名似現量也。[0949c01] △五似比量門。",
    "X53n0859_001:0949c02": "[0949c02] 若似因智為先。所起諸似義智。名似比量。似因多種。",
    "X53n0859_001:0949c03": "如先已說。用彼為因。於似所比諸有智生。不能正解。",
    "X53n0859_001:0949c04": "名似比量。",
    "X53n0859_001:0949c05": "[0949c05] 謂若以帶十四過之似因智而為先導。所起&#x8657;妄",
    "X53n0859_001:0949c06": "分別諸似義智。不能正解。故名似比量也。似因十",
    "X53n0859_001:0949c07": "四過中隨犯一過。則所生智不解正義。非正智矣。",
    "X53n0859_001:0949c08": "[0949c08] △六真能破門。",
    "X53n0859_001:0949c09": "[0949c09] 復次若顯示能立過失。說名能破。謂初能立缺減過",
    "X53n0859_001:0949c10": "性。立宗過性。不成因性。不定因性。相違因性。及喻過",
    "X53n0859_001:0949c11": "性。顯示此言開曉問者。故名能破。",
    "X53n0859_001:0949c12": "[0949c12] 此明真能破者。可以破彼似能立也。若能顯示似",
    "X53n0859_001:0949c13": "能立者所有過失。說名能破。謂彼初似能立者。有",
    "X53n0859_001:0949c14": "種種缺減過性。或犯立宗九過性。或犯四不成因",
    "X53n0859_001:0949c15": "性。或犯六不定因性。或犯四相違因性。及犯同喻",
    "X53n0859_001:0949c16": "異喻十種過性。今為顯示此言以開曉於問者。故",
    "X53n0859_001:0949c17": "名能破。[0949c17] △七似能破門。",
    "X53n0859_001:0949c18": "[0949c18] 若不實顯能立過言。名似能破。謂於圓滿能立。顯示",
    "X53n0859_001:0949c19": "缺減性言。於無過宗。有過宗言。於成就因。不成因言",
    "X53n0859_001:0949c20": "於決定因。不定因言。於不相違因。相違因言。於無過",
    "X53n0859_001:0949c21": "喻。有過喻言。如是言說。名似能破。以不能顯他宗過",
    "X53n0859_001:0949c22": "失。彼無過故。且止斯事。",
    "X53n0859_001:0949c23": "[0949c23] 此明似能破者。不可以破真能立也。若其語言。不",
    "X53n0859_001:0949c24": "能實顯能立之過。名似能破。謂於圓滿真能立者。",
    "X53n0859_001:0950a01": "而反妄言顯示其缺減性。或於無過宗。而反言其",
    "X53n0859_001:0950a02": "有過。或於成就四。因反言其不成。或於決定因。而",
    "X53n0859_001:0950a03": "反言其不定。或於不相違因。而反言其相違。或於",
    "X53n0859_001:0950a04": "無過喻。而反言其有過。如是言說。皆名為似能破。",
    "X53n0859_001:0950a05": "以不能顯他宗過失。彼既無過。不應妄破。故結誡",
    "X53n0859_001:0950a06": "云且止斯事也。大文二別釋八門竟。[0950a06] △三以頌總",
    "X53n0859_001:0950a07": "結。",
    "X53n0859_001:0950a08": " 已宣少句義  為始立方隅  其間理非理",
    "X53n0859_001:0950a09": " 妙辯於餘處",
    "X53n0859_001:0950a10": "[0950a10] 初入佛法。即須以此少少句義而辯邪正。故為始",
    "X53n0859_001:0950a11": "立方隅。譬如航海。須指南車。乃識方隅。如是初游",
    "X53n0859_001:0950a12": "佛法海者。須此因明。可辯邪正也。真能立真現量",
    "X53n0859_001:0950a13": "真比量。名為理。似能立似現量似比量。名非理。非",
    "X53n0859_001:0950a14": "理則可破。理則不可破。一切論藏。不過辯此理與",
    "X53n0859_001:0950a15": "非理。故云妙辯於餘處也。然則不學因明。無以入",
    "X53n0859_001:0950a16": "正理之門。不窮教海。無以盡因明之妙。欲人守其",
    "X53n0859_001:0950a17": "約以博學。會其博而歸約也。"
}