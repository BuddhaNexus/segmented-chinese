{
    "T27n1545_134:0692b02": "阿毘達磨大毘婆沙論卷第一百",
    "T27n1545_134:0692b03": "三十四",
    "T27n1545_134:0692b05": "五百大阿羅漢等造",
    "T27n1545_134:0692b06": "三藏法師玄奘奉 詔譯",
    "T27n1545_134:0692b07": "大種蘊第五中緣納息第二之四",
    "T27n1545_134:0692b08": "[0692b08] 已說成立風水金輪諸海山洲地居器已。次",
    "T27n1545_134:0692b09": "辨成立空居諸天大梵天等所居宮地。然",
    "T27n1545_134:0692b10": "彼宮殿。有說。依空。有說。空中密雲彌布如",
    "T27n1545_134:0692b11": "地。為彼宮殿所依。外器世間。至色究竟。上",
    "T27n1545_134:0692b12": "無色故不可施設。問從夜摩天至色究竟。",
    "T27n1545_134:0692b13": "所依雲地其量如何。有說。從夜摩至他化",
    "T27n1545_134:0692b14": "自在雲地。皆等妙高頂量色界雲地下狹上",
    "T27n1545_134:0692b15": "廣。謂初二三四靜慮地。如次等彼四洲。小",
    "T27n1545_134:0692b16": "千中千大千。諸世界量。有餘師說。夜摩天宮",
    "T27n1545_134:0692b17": "雲地倍於妙高山頂。乃至他化自在天宮雲",
    "T27n1545_134:0692b18": "地。望前展轉相倍。初二三定如次。等於小",
    "T27n1545_134:0692b19": "千中千大千界量。第四靜慮其量無邊。由此",
    "T27n1545_134:0692b20": "若依第四靜慮。起有身見極難除斷。以",
    "T27n1545_134:0692b21": "執無邊地為我故。問第四靜慮地。若無邊災",
    "T27n1545_134:0692b22": "所不及寧非常住。答剎那無常故無此失。",
    "T27n1545_134:0692b23": "有說。第四靜慮地中。宮殿所依俱無常定。",
    "T27n1545_134:0692b24": "謂彼宮池隨彼諸天生時死時俱起沒故。",
    "T27n1545_134:0692b25": "此說非理。所以者何。應無有情共器業故。",
    "T27n1545_134:0692b26": "由此如前所說者好。諸器世間既成立已。",
    "T27n1545_134:0692b27": "最初有一極光淨天。由壽業福隨一盡故。",
    "T27n1545_134:0692b28": "從彼歿已生大梵宮。後諸有情亦從彼歿有",
    "T27n1545_134:0692b29": "生梵輔。有生梵眾。有生他化自在天宮。",
    "T27n1545_134:0692c01": "漸漸下生。乃至人趣北洲為始。次瞿陀尼。次",
    "T27n1545_134:0692c02": "毘提訶。後生贍部。次生鬼趣。次生傍生。後",
    "T27n1545_134:0692c03": "生地獄。由法爾力。若處後空彼必先住。若",
    "T27n1545_134:0692c04": "處先空彼必後住。若大地獄一有情生。爾時",
    "T27n1545_134:0692c05": "已度二十成劫。二十住劫此為最初。問幾劫",
    "T27n1545_134:0692c06": "器世間成。幾劫有情漸住。有說。十劫器世",
    "T27n1545_134:0692c07": "間成。十劫有情漸住。有說。五劫器世間成。",
    "T27n1545_134:0692c08": "十五劫有情漸住。如是說者。一劫器世間成。",
    "T27n1545_134:0692c09": "十九劫有情漸住。",
    "T27n1545_134:0692c10": "[0692c10] 問齊幾世界俱壞俱成。有說。齊百俱胝四",
    "T27n1545_134:0692c11": "大洲界。有說。無數世界俱壞俱成。云何知",
    "T27n1545_134:0692c12": "然。經為量故。如契經說。佛告苾芻我眼清",
    "T27n1545_134:0692c13": "淨過於人眼。見東方等無數世界。或有正",
    "T27n1545_134:0692c14": "壞。或壞已空。或有正成。或成已住。如天大",
    "T27n1545_134:0692c15": "雨。滴如車軸。無間無缺此亦如是。問何故",
    "T27n1545_134:0692c16": "一切世界不俱壞俱成。答以諸有情業不等",
    "T27n1545_134:0692c17": "故。謂有情類。於此處所共業增長世界便",
    "T27n1545_134:0692c18": "成。共業若盡世界便壞。又有情類。於彼處",
    "T27n1545_134:0692c19": "所淨業若增此界便壞淨業若減此界便成。",
    "T27n1545_134:0692c20": "問若諸有情。於劫將壞餘半劫。在破和合",
    "T27n1545_134:0692c21": "僧。墮無間獄有中夭不。若有中夭。彼業云",
    "T27n1545_134:0692c22": "何感一劫壽。若不中夭。彼於劫壞寧不",
    "T27n1545_134:0692c23": "稽留。如契經言。若處乃至一蟻卵在災便不",
    "T27n1545_134:0692c24": "壞。況彼在耶。有作是說。彼無中夭。若爾。",
    "T27n1545_134:0692c25": "彼於劫壞寧不稽留。劫欲壞時業增上力。",
    "T27n1545_134:0692c26": "飄置餘界大地獄中。譬如王都有嘉喜事。",
    "T27n1545_134:0692c27": "先移極罪置邊獄中。後於王都方降恩赦。",
    "T27n1545_134:0692c28": "有餘師說。劫欲壞時法爾有情其心調善。於",
    "T27n1545_134:0692c29": "餘重罪尚能不為。況有破壞和合僧者。復",
    "T27n1545_134:0693a01": "有說者劫欲壞時。若造破僧無間業者。命",
    "T27n1545_134:0693a02": "終便墮他界獄中。法爾不生將壞處故。如",
    "T27n1545_134:0693a03": "說。火劫世間壞時有情上生。災起時分水劫",
    "T27n1545_134:0693a04": "風劫廣說亦然。但水風災壞相有異。謂水能",
    "T27n1545_134:0693a05": "浸爛。風能飄擊。所壞勢力遠近不同。復如",
    "T27n1545_134:0693a06": "火劫。世間成時先後時分水風亦爾。",
    "T27n1545_134:0693a07": "[0693a07] 如彼大劫有大三災。如是中劫小三災現。",
    "T27n1545_134:0693a08": "一刀兵。二疾疫。三飢饉。初刀兵劫將欲起",
    "T27n1545_134:0693a09": "時。贍部洲人極壽十歲。為非法貪染污相續。",
    "T27n1545_134:0693a10": "不平等愛映蔽其心。邪法縈纏瞋毒增上。相",
    "T27n1545_134:0693a11": "見便起猛利害心。如今獵師見野禽獸隨",
    "T27n1545_134:0693a12": "手所執皆成刀杖。各逞凶狂互相殘害。",
    "T27n1545_134:0693a13": "七日七夜死亡略盡。贍部洲內纔餘萬人。",
    "T27n1545_134:0693a14": "各起慈心漸增壽量。爾時名為度刀兵劫",
    "T27n1545_134:0693a15": "次疾疫劫將欲起時。贍部洲人極壽十歲。由",
    "T27n1545_134:0693a16": "具如前諸過失故。非人吐毒疾疫流行。遇",
    "T27n1545_134:0693a17": "輒命終難可救療。都不聞有醫藥之名。時",
    "T27n1545_134:0693a18": "經七月七日七夜。疾疫流行死亡略盡。贍部",
    "T27n1545_134:0693a19": "洲內纔餘萬人。各起慈心漸增壽量。爾時",
    "T27n1545_134:0693a20": "名為度疾疫劫。後飢饉劫將欲起時。贍部",
    "T27n1545_134:0693a21": "洲人極壽十歲。亦具如前諸過失故。天龍",
    "T27n1545_134:0693a22": "忿責不降甘雨。由是世間久遭飢饉。由飢",
    "T27n1545_134:0693a23": "饉故便有聚集。白骨運籌三種言異。由二",
    "T27n1545_134:0693a24": "因故名有聚集。一人聚集謂彼時人。由極",
    "T27n1545_134:0693a25": "飢羸聚集而死。二種聚集。謂彼時人為益",
    "T27n1545_134:0693a26": "後人。輟其所食置於小篋。擬為種子故飢",
    "T27n1545_134:0693a27": "饉時名有聚集言。有白骨亦由二因。一彼",
    "T27n1545_134:0693a28": "時人身形枯燥。命終未久白骨便現。二彼時",
    "T27n1545_134:0693a29": "人飢饉所逼。聚集白骨煎汁飲之。有運籌",
    "T27n1545_134:0693b01": "言。亦二因故。一由糧少傳籌食之。謂一家",
    "T27n1545_134:0693b02": "中從長至幼隨籌至日得少&#x9E81;食。二謂以",
    "T27n1545_134:0693b03": "籌挑故場蘊得少穀粒多用水煎。分共飲",
    "T27n1545_134:0693b04": "之以濟餘命。如是飢饉經七年七月七日",
    "T27n1545_134:0693b05": "七夜。飢饉所逼死亡略盡。贍部洲內纔餘",
    "T27n1545_134:0693b06": "萬人。各起慈心漸增壽量。爾時名為度飢",
    "T27n1545_134:0693b07": "饉劫。此三災橫雖復難除。然有聖言說彼",
    "T27n1545_134:0693b08": "對治。謂若有能一日一夜持不殺戒。於未",
    "T27n1545_134:0693b09": "來生決定不逢刀兵災起。若能以一訶梨",
    "T27n1545_134:0693b10": "怛&#x9DC4;。起殷淨心奉施僧眾於當來世決定",
    "T27n1545_134:0693b11": "不逢疾疫災起。若有能以一摶之食起殷",
    "T27n1545_134:0693b12": "淨心奉施僧眾。於當來世決定不逢飢饉",
    "T27n1545_134:0693b13": "災起。問如是三災餘洲有不。答無根本災。",
    "T27n1545_134:0693b14": "而有相似。謂瞋增盛身力羸劣數加飢渴。此",
    "T27n1545_134:0693b15": "說二洲。北拘盧洲亦無相似。以無罪業而",
    "T27n1545_134:0693b16": "生彼故。又彼無有瞋增盛故。",
    "T27n1545_134:0693b17": "大種蘊第五中具見納息第三之一",
    "T27n1545_134:0693b18": "[0693b18] 已具見諦。世尊弟子未離欲染所成就。色界",
    "T27n1545_134:0693b19": "繫身語業色。何大種所造。如是等章。及解",
    "T27n1545_134:0693b20": "章義既領會已。當廣分別。問何故作此論。",
    "T27n1545_134:0693b21": "答欲令疑者得決定故。謂契經說。佛告苾",
    "T27n1545_134:0693b22": "芻。若此身中離生喜樂。滋潤遍滋。潤適悅遍",
    "T27n1545_134:0693b23": "適悅。於此身中無有少分。離生喜樂而",
    "T27n1545_134:0693b24": "不遍滿。此契經中說根本地。勿謂唯此根",
    "T27n1545_134:0693b25": "本地中有能離法非近分地。斷此疑故。顯",
    "T27n1545_134:0693b26": "近分中亦有相似能離善法。有餘師說。欲",
    "T27n1545_134:0693b27": "止分別論者。說預流一來亦得根本靜慮。",
    "T27n1545_134:0693b28": "彼何故作是說。依契經故。如說。慧闕無靜",
    "T27n1545_134:0693b29": "慮。靜慮闕無慧。是二具足者去涅槃不遠。",
    "T27n1545_134:0693c01": "預流一來。無不有慧故。彼亦有根本靜慮。",
    "T27n1545_134:0693c02": "為遮彼執顯初二果未得靜慮。問若爾彼",
    "T27n1545_134:0693c03": "所引頌當云何通。尊者世友作如是說。彼",
    "T27n1545_134:0693c04": "說正思擇名靜慮。若不爾者外道亦得根",
    "T27n1545_134:0693c05": "本靜慮。豈便許彼亦有慧耶。分別論者作",
    "T27n1545_134:0693c06": "是說言。許彼有慧復有何過。彼說不然。所",
    "T27n1545_134:0693c07": "以者何。具是二者便於涅槃已為不遠。非",
    "T27n1545_134:0693c08": "諸外道去涅槃近。以彼無有解脫法故。有",
    "T27n1545_134:0693c09": "說。為止譬喻者意。彼說諸近分地唯有善",
    "T27n1545_134:0693c10": "法。今明近分具有三種。謂善染無記。若近",
    "T27n1545_134:0693c11": "分地唯有善者。世尊弟子未離欲貪。依未",
    "T27n1545_134:0693c12": "至定起世俗道。彼隨轉律儀何地大種造。譬",
    "T27n1545_134:0693c13": "喻尊者作如是言。是初靜慮大種所造。豈不",
    "T27n1545_134:0693c14": "汝等說。預流一來未得靜慮。彼作是說。我",
    "T27n1545_134:0693c15": "遮善靜慮非染無記。彼說非理。未離欲貪。",
    "T27n1545_134:0693c16": "尚不能起初善靜慮。況能起彼無覆無記。",
    "T27n1545_134:0693c17": "是故為止他宗及顯正理故作斯論。",
    "T27n1545_134:0693c18": "[0693c18] 問已說已具見諦。何故復言世尊弟子。答已",
    "T27n1545_134:0693c19": "具見諦者。欲差別隨信隨法行故。世尊弟",
    "T27n1545_134:0693c20": "子者。欲差別諸異生故。此是誰耶。答此是",
    "T27n1545_134:0693c21": "預流。及一來果非餘。以說未離欲染故。問",
    "T27n1545_134:0693c22": "隨信法行何故不名已具見諦。有作是說。",
    "T27n1545_134:0693c23": "已見四諦及已害邪見者。名已具見諦。隨",
    "T27n1545_134:0693c24": "信隨法行。非已見四諦。今正見故。非已害",
    "T27n1545_134:0693c25": "邪見。今正害故。由此不名已具見諦。有餘",
    "T27n1545_134:0693c26": "師說。若相續中。已除一切見倒惡行惡趣煩",
    "T27n1545_134:0693c27": "惱。方得名為已具見諦。隨信隨法行。今正",
    "T27n1545_134:0693c28": "能除不名已除猶成就故。由此不名已具",
    "T27n1545_134:0693c29": "見諦。如良田中無有一切塵雹災橫。名具足",
    "T27n1545_134:0694a01": "田致諸稼穡。復有說者。若相續中已除四",
    "T27n1545_134:0694a02": "疑生四決定。爾時名已具見。隨信隨法行。",
    "T27n1545_134:0694a03": "今除四疑。生四決定。不名已具。有說。若",
    "T27n1545_134:0694a04": "身中已除四闇。已起四明。已除四無智。已",
    "T27n1545_134:0694a05": "起四智。名已具見。隨信隨法行則不如是。",
    "T27n1545_134:0694a06": "不名已具。有說。已伏四諦洲渚。已除其中",
    "T27n1545_134:0694a07": "煩惱怨敵。乃名已具。隨信隨法行。今伏今除",
    "T27n1545_134:0694a08": "不名已具。問何故異生不名世尊弟子。答",
    "T27n1545_134:0694a09": "若唯順佛語不受餘教。名世尊弟子。異生",
    "T27n1545_134:0694a10": "或順佛語。或順邪言故。不名世尊弟子。有",
    "T27n1545_134:0694a11": "說。諸有正聞非邪聞所伏。乃名世尊弟子。",
    "T27n1545_134:0694a12": "異生不爾。有說若成就四種證淨。名世尊",
    "T27n1545_134:0694a13": "弟子。異生無四證淨故不名世尊弟子。有",
    "T27n1545_134:0694a14": "說。若唯稱佛以為大師。名世尊弟子。異生",
    "T27n1545_134:0694a15": "或稱外道邪魔以為師故。不名世尊弟子。",
    "T27n1545_134:0694a16": "有說。若唯歸敬三寶以為福田。名世尊弟",
    "T27n1545_134:0694a17": "子。諸異生類。或以邪神諸外道等以為福",
    "T27n1545_134:0694a18": "田。不名世尊弟子。有說。若信唯佛是一切",
    "T27n1545_134:0694a19": "智。唯佛所說法能渡生死。唯苾芻僧是梵",
    "T27n1545_134:0694a20": "行者。名世尊弟子。諸異生類與此相違。是",
    "T27n1545_134:0694a21": "故不名世尊弟子。有說。於佛聖教其心堅",
    "T27n1545_134:0694a22": "牢。如天帝幢。名世尊弟子。諸異生類於佛",
    "T27n1545_134:0694a23": "教中心不堅牢。猶如疊絮隨風上下轉",
    "T27n1545_134:0694a24": "動無恒。故不名為世尊弟子。",
    "T27n1545_134:0694a25": "[0694a25] 已具見諦世尊弟子。未離欲染所成就。色界",
    "T27n1545_134:0694a26": "繫身語業色。何大種所造。答色界繫。此依種",
    "T27n1545_134:0694a27": "類總相而說。若別說者。應言未至地大種所",
    "T27n1545_134:0694a28": "造。此則遮說預流一來亦得靜慮者。意說。",
    "T27n1545_134:0694a29": "未離欲染故。無有未離欲染而能得靜慮",
    "T27n1545_134:0694b01": "者。又亦遮說未至地中無無記者。意說。色",
    "T27n1545_134:0694b02": "界大種造故。無有未得靜慮地而能起彼大",
    "T27n1545_134:0694b03": "種者。問何故此中但問隨世俗道身語業",
    "T27n1545_134:0694b04": "非無漏耶。答彼造論者意欲爾故。隨彼意",
    "T27n1545_134:0694b05": "欲而作斯論。但令不違法相不應責其",
    "T27n1545_134:0694b06": "所以。有說。應具足問而不問者。當知此義",
    "T27n1545_134:0694b07": "有餘有說。無漏身語業決定不離。隨世俗",
    "T27n1545_134:0694b08": "道身語業。若問世俗。當知已問無漏。有說。",
    "T27n1545_134:0694b09": "無漏律儀以世俗戒為加行。為門。為依。",
    "T27n1545_134:0694b10": "為安足處。若問彼加行則已問彼。有說。",
    "T27n1545_134:0694b11": "無漏戒依世俗戒得故。問世俗則問無漏。",
    "T27n1545_134:0694b12": "有說。隨世俗道身語律儀。必與能造同其",
    "T27n1545_134:0694b13": "種類。今但問同類隨地差別。無漏異類是",
    "T27n1545_134:0694b14": "以不問。有說。此隨世俗道色有異諍論。謂",
    "T27n1545_134:0694b15": "有說。是未至地大種所造。有說。是初靜慮",
    "T27n1545_134:0694b16": "大種所造。是以問之。無漏定是欲界大種所",
    "T27n1545_134:0694b17": "造。是以不問。由此等緣。唯問世俗身語業。",
    "T27n1545_134:0694b18": "不問無漏。生欲界入有漏四靜慮。身語業",
    "T27n1545_134:0694b19": "色。何大種所造。答色界繫。此依種類總相",
    "T27n1545_134:0694b20": "而說。若別說者。隨初靜慮世俗道色。即初",
    "T27n1545_134:0694b21": "靜慮繫大種所造。乃至隨第四靜慮世俗道",
    "T27n1545_134:0694b22": "色。即第四靜慮繫大種所造。",
    "T27n1545_134:0694b23": "[0694b23] 生欲界入無漏四靜慮身語業色。何大種",
    "T27n1545_134:0694b24": "所造。答欲界繫。依欲界身現在前故。問何",
    "T27n1545_134:0694b25": "故有漏所依大種。必與所造同一地繫。無漏",
    "T27n1545_134:0694b26": "所依隨何身起。即彼繫耶。答有漏律儀有",
    "T27n1545_134:0694b27": "縛有繫故。為同地大種所造。無漏律儀離",
    "T27n1545_134:0694b28": "縛離繫。然依身起故。隨何地身中現前。即",
    "T27n1545_134:0694b29": "彼大種所造。有說。有漏律儀墮界墮地故。",
    "T27n1545_134:0694c01": "自界地大種所造。無漏律儀雖墮於地而不",
    "T27n1545_134:0694c02": "墮界。然依身起故。隨所依大種所造有",
    "T27n1545_134:0694c03": "說。有漏律儀為同類大種所造故地必同",
    "T27n1545_134:0694c04": "無漏律儀為異類大種所造故。隨身別。以",
    "T27n1545_134:0694c05": "必依身現在前故。",
    "T27n1545_134:0694c06": "[0694c06] 生色界入有漏四靜慮身語業色何大種所",
    "T27n1545_134:0694c07": "造。答色界繫。此依種類總相而說。若別說",
    "T27n1545_134:0694c08": "者。隨初靜慮世俗道色。即初靜慮繫大種所",
    "T27n1545_134:0694c09": "造。乃至隨第四靜慮世俗道色。即第四靜慮",
    "T27n1545_134:0694c10": "繫大種所造。",
    "T27n1545_134:0694c11": "[0694c11] 生色界入無漏四靜慮。身語業色何大種所",
    "T27n1545_134:0694c12": "造。答色界繫此亦依總相說。若別說者。若",
    "T27n1545_134:0694c13": "生初靜慮入無漏四靜慮。彼身語業皆初靜",
    "T27n1545_134:0694c14": "慮大種所造。若生第二靜慮。入無漏三靜",
    "T27n1545_134:0694c15": "慮。彼身語業皆第二靜慮大種所造。若生第",
    "T27n1545_134:0694c16": "三靜慮。入無漏二靜慮。彼身語業皆第三靜",
    "T27n1545_134:0694c17": "慮大種所造。若生第四靜慮。入無漏第四靜",
    "T27n1545_134:0694c18": "慮。彼身語業第四靜慮大種所造。此中應知",
    "T27n1545_134:0694c19": "生下地上地定現前。生上地下地定不現",
    "T27n1545_134:0694c20": "前。問何故爾耶。答下地定劣。上地定勝。於",
    "T27n1545_134:0694c21": "勝生欣尚故起。於劣生厭背故不起。有",
    "T27n1545_134:0694c22": "說。下趣於上。上不趣下。如臣朝王。王不",
    "T27n1545_134:0694c23": "朝臣。有說。生下地者於上地法。更有所",
    "T27n1545_134:0694c24": "作故起現前。生上地者。於下地法更無",
    "T27n1545_134:0694c25": "所作。是故不起。如阿羅漢不起三界斷對",
    "T27n1545_134:0694c26": "治道。以無用故。有說。加行善法由功用",
    "T27n1545_134:0694c27": "起。生上地者下地法無用。作於無用法更",
    "T27n1545_134:0694c28": "起功力令現在前。非如無記。",
    "T27n1545_134:0694c29": "[0694c29] 問大種隨地有五類別幾無間滅幾無間現",
    "T27n1545_134:0695a01": "前。答生欲界者。若欲界心無間有漏初靜慮",
    "T27n1545_134:0695a02": "現在前。彼一類大種滅。謂欲界二類大種無",
    "T27n1545_134:0695a03": "間現前謂欲界初靜慮。若有漏初靜慮無間。",
    "T27n1545_134:0695a04": "有漏初靜慮現在前。彼二類大種滅。二類大",
    "T27n1545_134:0695a05": "種無間現前。謂欲界初靜慮。若有漏初靜慮",
    "T27n1545_134:0695a06": "無間。無漏初靜慮現在前。彼二類大種滅。謂",
    "T27n1545_134:0695a07": "欲界初靜慮一類大種無間現前。謂欲界若",
    "T27n1545_134:0695a08": "無漏初靜慮無間無漏初靜慮現在前彼一",
    "T27n1545_134:0695a09": "類大種滅。一類大種無間現前。謂欲界若無",
    "T27n1545_134:0695a10": "漏初靜慮無間。有漏初靜慮現在前。彼一類",
    "T27n1545_134:0695a11": "大種滅。謂欲界二類大種無間現前。謂欲界",
    "T27n1545_134:0695a12": "初靜慮。若有漏初靜慮無間。欲界心現在前。",
    "T27n1545_134:0695a13": "彼二類大種滅。謂欲界初靜慮。一類大種無",
    "T27n1545_134:0695a14": "間現前。謂欲界。若欲界善心無間。無漏初",
    "T27n1545_134:0695a15": "靜慮現在前。若無漏初靜慮無間。欲界善",
    "T27n1545_134:0695a16": "心現在前。俱一類大種滅。一類大種無間現",
    "T27n1545_134:0695a17": "前謂欲界如入出初靜慮。乃至入出第四靜",
    "T27n1545_134:0695a18": "慮。隨其所應皆應廣說。如生欲界乃至",
    "T27n1545_134:0695a19": "生第四靜慮。隨其所應亦應廣說。",
    "T27n1545_134:0695a20": "[0695a20] 問若生欲界。色界大種現在前時。何處現前。",
    "T27n1545_134:0695a21": "有說。眉間。有說。鼻端。有說。心邊。有說。臍",
    "T27n1545_134:0695a22": "邊。有說。足指。有作是說。隨先加行安心處",
    "T27n1545_134:0695a23": "所是處現前。有餘師說。欲界大種&#x9E81;。色界",
    "T27n1545_134:0695a24": "大種細。細入&#x9E81;隙。如油入沙。然根本靜慮",
    "T27n1545_134:0695a25": "現在前時。色界大種遍身內起。若近分定現",
    "T27n1545_134:0695a26": "在前時。色界大種唯心邊起。有說。近分定現",
    "T27n1545_134:0695a27": "在前時。色界大種亦遍身起。然長養身不",
    "T27n1545_134:0695a28": "如根本。如有二人俱詣池浴。一在池側",
    "T27n1545_134:0695a29": "掬水浴身。一入池中沒身而洗。二人用水",
    "T27n1545_134:0695b01": "雖俱遍身。然長養身入池者勝。問欲界身",
    "T27n1545_134:0695b02": "中先有間隙。色界大種來入中耶。答不爾。",
    "T27n1545_134:0695b03": "未來欲界身自有二種。一唯欲界大種。二色",
    "T27n1545_134:0695b04": "界大種雜。若時遇入色界定緣彼唯欲界者",
    "T27n1545_134:0695b05": "便滅。色界雜者便生。故不可言先有間隙",
    "T27n1545_134:0695b06": "後來住中。",
    "T27n1545_134:0695b07": "[0695b07] 世尊弟子。生無色界所成就無漏身語業",
    "T27n1545_134:0695b08": "色。何大種所造。答或欲界繫。或色界繫。",
    "T27n1545_134:0695b09": "問此中何故復作斯論。答欲令疑者得決",
    "T27n1545_134:0695b10": "定故。謂無色界無有諸色。或有生疑。世",
    "T27n1545_134:0695b11": "尊弟子生無色界。所成就無漏色非大種",
    "T27n1545_134:0695b12": "所造。為除此疑故說。或欲界繫。或色界",
    "T27n1545_134:0695b13": "繫大種所造。問彼所成就色。定欲色界大種",
    "T27n1545_134:0695b14": "所造。何故言或。答應決定說。而言或者。",
    "T27n1545_134:0695b15": "欲顯界無雜亂。無漏對治有雜亂。由界無",
    "T27n1545_134:0695b16": "雜亂故。欲界大種所造異。色界大種所造異。",
    "T27n1545_134:0695b17": "無有一色二界大種所造。是故說或。此即",
    "T27n1545_134:0695b18": "總說。然無漏色隨起依地。能造大種有五類",
    "T27n1545_134:0695b19": "別。謂欲界四靜慮繫大種所造。世尊弟子生",
    "T27n1545_134:0695b20": "無色界。若阿羅漢唯成就未來五地大種。所",
    "T27n1545_134:0695b21": "造無漏色。非現在不起故。非過去已捨故。",
    "T27n1545_134:0695b22": "若不還者亦成就未來五地大種。所造無漏",
    "T27n1545_134:0695b23": "色非現在不起故。過去不定。依五地身起",
    "T27n1545_134:0695b24": "有多少。或全無故。由此應說。或有學者生",
    "T27n1545_134:0695b25": "無色界成就未來五地依戒。過去全無。謂先",
    "T27n1545_134:0695b26": "依欲界四靜慮身。於第三果及第四向。諸無",
    "T27n1545_134:0695b27": "漏道未起未滅。從彼命終生無色界。或有",
    "T27n1545_134:0695b28": "學者生無色界。成就未來五過去一。謂先欲",
    "T27n1545_134:0695b29": "界四靜慮時隨依一身。於第三果或第四向。",
    "T27n1545_134:0695c01": "諸無漏道已起已滅。從彼命終生無色界。或",
    "T27n1545_134:0695c02": "有學者生無色界。成就未來五。過去二。謂",
    "T27n1545_134:0695c03": "先欲界四靜慮時。隨依二身於第三果或第",
    "T27n1545_134:0695c04": "四向。諸無漏道已起已滅。從彼命終生無色",
    "T27n1545_134:0695c05": "界。或有學者生無色界。成就未來五。過去",
    "T27n1545_134:0695c06": "三。謂先欲界四靜慮時。隨依三身於第三",
    "T27n1545_134:0695c07": "果或第四向。諸無漏道已起已滅。從彼命",
    "T27n1545_134:0695c08": "終生無色界。或有學者生無色界。成就未",
    "T27n1545_134:0695c09": "來五。過去四。謂先欲界四靜慮時隨依四身",
    "T27n1545_134:0695c10": "於第三果。或第四向。諸無漏道已起已滅。從",
    "T27n1545_134:0695c11": "彼命終生無色界。或有學者生無色界。成",
    "T27n1545_134:0695c12": "就未來五。過去五。謂具依欲界四靜慮身。",
    "T27n1545_134:0695c13": "於第三果或第四向。諸無漏道已起已滅。",
    "T27n1545_134:0695c14": "從彼命終生無色界。有作是說。無有學",
    "T27n1545_134:0695c15": "者生無色界不成就過去色。以彼先在欲",
    "T27n1545_134:0695c16": "色界時。於第三果或第四向。必已起滅方命",
    "T27n1545_134:0695c17": "終故。是故本論說言。若諸學者。生無色界",
    "T27n1545_134:0695c18": "成就過去未來所造色。若於彼得阿羅漢果",
    "T27n1545_134:0695c19": "成就未來所造色。非過去所造色。若謂不",
    "T27n1545_134:0695c20": "爾本論應說。學者生無色界。有不成就過",
    "T27n1545_134:0695c21": "去所造色。尊者僧伽伐蘇說曰。或有學者生",
    "T27n1545_134:0695c22": "無色界。都不成就過去未來五地身中無漏",
    "T27n1545_134:0695c23": "業色。謂先依欲界四靜慮身。於第三果及第",
    "T27n1545_134:0695c24": "四向。諸無漏道未起未滅。從彼命終生無",
    "T27n1545_134:0695c25": "色界。或有學者。生無色界成就過去未來",
    "T27n1545_134:0695c26": "各一。謂先欲界四靜慮時。隨依一身於第",
    "T27n1545_134:0695c27": "三果或第四向。諸無漏道已起已滅。從彼命",
    "T27n1545_134:0695c28": "終生無色界。如是成二成三成四成五。准",
    "T27n1545_134:0695c29": "前廣說如理應思。若生彼界得阿羅漢果",
    "T27n1545_134:0696a01": "別得未來五地依戒。此說非理。無得果時",
    "T27n1545_134:0696a02": "唯得無為非有為故。又與本論所說相違。",
    "T27n1545_134:0696a03": "如說。聖者生無色界。成就未來所造色。非",
    "T27n1545_134:0696a04": "過去大種。若如彼意本論應說。聖者生無",
    "T27n1545_134:0696a05": "色界有不成就未來所造色。故前所說於",
    "T27n1545_134:0696a06": "理為善。",
    "T27n1545_134:0696a07": "[0696a07] 無色界歿生欲界。最初所得諸根大種。何大",
    "T27n1545_134:0696a08": "種為因。乃至廣說。問何故復作斯論。答欲",
    "T27n1545_134:0696a09": "令疑者得決定故。謂無色界都無諸色。或",
    "T27n1545_134:0696a10": "有生如是疑。欲色界歿生無色界。彼色或",
    "T27n1545_134:0696a11": "經八萬六萬四萬二萬劫斷。從彼命終生欲",
    "T27n1545_134:0696a12": "色界。最初所得諸根大種無因而生。為除彼",
    "T27n1545_134:0696a13": "疑。顯彼諸色非無因生故作斯論。無色界",
    "T27n1545_134:0696a14": "歿生欲界。最初所得諸根大種何大種為因。",
    "T27n1545_134:0696a15": "答欲界繫。此依種類總相而說。若別說者。",
    "T27n1545_134:0696a16": "應作是說。無色界沒來生欲界。最初所得",
    "T27n1545_134:0696a17": "諸根大種。若生地獄還以地獄大種為因。",
    "T27n1545_134:0696a18": "乃至若生天趣。還以天趣大種為因。若眼",
    "T27n1545_134:0696a19": "根及彼大種還以眼根所依大種為因。餘",
    "T27n1545_134:0696a20": "根及境類此應知。眼中左眼及彼大種還",
    "T27n1545_134:0696a21": "以左眼所依大種為因。左中異熟還以異",
    "T27n1545_134:0696a22": "熟為因。長養還以長養為因。如左右亦",
    "T27n1545_134:0696a23": "爾。餘根及境廣說亦爾。然續生心俱起大種",
    "T27n1545_134:0696a24": "展轉為俱有因。於眼等為生等因。無始生",
    "T27n1545_134:0696a25": "死久滅大種。與今大種為同類因。問何故",
    "T27n1545_134:0696a26": "此中不問。眼等與初所得根大為因。有說。",
    "T27n1545_134:0696a27": "此是要略之言。故不問耳。有餘師說。大種",
    "T27n1545_134:0696a28": "通與根大為因。是以問之。眼等不與大",
    "T27n1545_134:0696a29": "種為因。是以不問。有說。大種久滅及今並",
    "T27n1545_134:0696b01": "有因義。眼等但有久滅為因。是故不說。",
    "T27n1545_134:0696b02": "無色界歿生色界。最初所得諸根大種何。大",
    "T27n1545_134:0696b03": "種為因。答色界繫。此亦依種類總說。若別",
    "T27n1545_134:0696b04": "說者應作是說。無色界歿來生色界。最初",
    "T27n1545_134:0696b05": "所得諸根大種。若生初靜慮。還以初靜慮大",
    "T27n1545_134:0696b06": "種為因。乃至若生第四靜慮。還以第四靜",
    "T27n1545_134:0696b07": "慮大種為因。若眼根及彼大種。還以眼根",
    "T27n1545_134:0696b08": "所依大種為因。眼中左右異熟長養廣說如",
    "T27n1545_134:0696b09": "前。餘根及境廣說亦爾。然續生心俱起大種",
    "T27n1545_134:0696b10": "展轉為俱有因。如是等廣說如前。",
    "T27n1545_134:0696b11": "[0696b11] 色界歿生欲界。最初所得諸根大種何大種",
    "T27n1545_134:0696b12": "為因。答欲界繫。此亦總說。若差別說如前。",
    "T27n1545_134:0696b13": "應知餘義亦如前廣說。",
    "T27n1545_134:0696b14": "說一切有部發智大毘婆沙論卷第一百三"
}