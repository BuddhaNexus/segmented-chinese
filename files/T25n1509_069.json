{
    "T25n1509_069:0538b20": "大智度論釋兩不和合品第四十",
    "T25n1509_069:0538b21": "七之餘(卷六十九)",
    "T25n1509_069:0538b23": "聖者龍樹造",
    "T25n1509_069:0538b24": "後秦龜茲國三藏鳩摩羅什譯",
    "T25n1509_069:0538b25": "[0538b25] ◎【經】[0538b25] 「復次，須菩提！說法者有信、有善，欲書、受",
    "T25n1509_069:0538b26": "深般若波羅蜜，乃至正憶念；聽法者無信、破",
    "T25n1509_069:0538b27": "戒惡行，不欲書、受深般若波羅蜜乃至正憶",
    "T25n1509_069:0538b28": "念，當知是為魔事。須菩提！聽法者有信、有",
    "T25n1509_069:0538b29": "善，說法者無信、破戒惡行。兩不和合，當知",
    "T25n1509_069:0538c01": "是為魔事。[0538c01] 「復次，須菩提！說法者能一切施，",
    "T25n1509_069:0538c02": "心不慳惜；聽法者&#x608B;惜不捨。當知是為魔",
    "T25n1509_069:0538c03": "事。須菩提！聽法者一切能施，心不慳惜；說",
    "T25n1509_069:0538c04": "法者&#x608B;法不施。兩不和合，不得書、持般若",
    "T25n1509_069:0538c05": "波羅蜜乃至正憶念，當知是為魔事。[0538c05] 「復次，須",
    "T25n1509_069:0538c06": "菩提！聽法者欲供養說法人衣服、飲食、臥具、",
    "T25n1509_069:0538c07": "醫藥、資生所須；說法者不欲受之。當知是",
    "T25n1509_069:0538c08": "為魔事。須菩提！說法者欲供給聽法人衣服",
    "T25n1509_069:0538c09": "乃至資生所須；聽法者不欲受之。兩不和合，",
    "T25n1509_069:0538c10": "不得書、持般若波羅蜜乃至正憶念，當知是",
    "T25n1509_069:0538c11": "為魔事。[0538c11] 「復次，須菩提！說法者易悟，聽法人",
    "T25n1509_069:0538c12": "闇鈍。當知是為魔事。須菩提！聽法者易",
    "T25n1509_069:0538c13": "悟，說法人闇鈍。兩不和合，不得書、持般若",
    "T25n1509_069:0538c14": "波羅蜜乃至正憶念，當知是為魔事。",
    "T25n1509_069:0538c15": "[0538c15] 「復次，須菩提！說法者知十二部經次第義，所",
    "T25n1509_069:0538c16": "謂修&#x59AC;路乃至優波提舍；聽法者不知十",
    "T25n1509_069:0538c17": "二部經次第義。當知是為魔事。聽法者知十",
    "T25n1509_069:0538c18": "二部經次第義，說法人不知十二部經次第",
    "T25n1509_069:0538c19": "義。兩不和合，不得書深般若波羅蜜乃至正",
    "T25n1509_069:0538c20": "憶念，當知是為魔事。[0538c20] 「復次，須菩提！說法者",
    "T25n1509_069:0539a01": "成就六波羅蜜，聽法人不成就六波羅蜜。兩",
    "T25n1509_069:0539a02": "不和合，不得書深般若波羅蜜乃至正憶念，",
    "T25n1509_069:0539a03": "當知是為魔事。聽法者有六波羅蜜，說法人",
    "T25n1509_069:0539a04": "無六波羅蜜。兩不和合，不得書深般若波羅",
    "T25n1509_069:0539a05": "蜜乃至正憶念，當知是為魔事。[0539a05] 「復次，須菩提！",
    "T25n1509_069:0539a06": "說法者於六波羅蜜有方便力，聽法人於六",
    "T25n1509_069:0539a07": "波羅蜜無方便力。兩不和合，不得書深般若",
    "T25n1509_069:0539a08": "波羅蜜乃至正憶念，當知是為魔事。聽法者",
    "T25n1509_069:0539a09": "於六波羅蜜有方便力，說法人於六波羅蜜",
    "T25n1509_069:0539a10": "無方便力。兩不和合，不得書深般若波羅蜜",
    "T25n1509_069:0539a11": "乃至正憶念，當知是為魔事。[0539a11] 「復次，須菩提！",
    "T25n1509_069:0539a12": "說法者得陀羅尼，聽法者無陀羅尼。兩不",
    "T25n1509_069:0539a13": "和合，不得書深般若波羅蜜乃至正憶念，當",
    "T25n1509_069:0539a14": "知是為魔事。聽法者得陀羅尼，說法者無陀",
    "T25n1509_069:0539a15": "羅尼。兩不和合，不得書深般若波羅蜜乃至",
    "T25n1509_069:0539a16": "正憶念，當知是為魔事。[0539a16] 「復次，須菩提！說法",
    "T25n1509_069:0539a17": "者欲令書、持般若波羅蜜乃至正憶念；聽法",
    "T25n1509_069:0539a18": "人不欲書、持般若波羅蜜，讀、誦乃至正憶念。",
    "T25n1509_069:0539a19": "兩不和合，不得書深般若波羅蜜乃至正憶",
    "T25n1509_069:0539a20": "念，當知是為魔事。聽法者欲書、讀、誦、說般若",
    "T25n1509_069:0539a21": "波羅蜜；說法者不欲令書般若波羅蜜乃至",
    "T25n1509_069:0539a22": "不欲令說。兩不和合，不得書深般若波羅蜜",
    "T25n1509_069:0539a23": "乃至正憶念，當知是為魔事。[0539a23] 「復次，須菩提！說",
    "T25n1509_069:0539a24": "法者離貪欲、瞋恚、睡眠、掉悔、疑，聽法人貪欲、",
    "T25n1509_069:0539a25": "瞋恚、睡眠、掉悔、疑。當知是為魔事。聽法者",
    "T25n1509_069:0539a26": "離貪欲、瞋恚、睡眠、掉悔、疑，說法人貪欲、瞋恚、",
    "T25n1509_069:0539a27": "睡眠、掉悔、疑。兩不和合，不得書深般若波",
    "T25n1509_069:0539a28": "羅蜜乃至正憶念，當知是為魔事。[0539a28] 「復次，須菩",
    "T25n1509_069:0539a29": "提！書是深般若波羅蜜乃至正憶念時，或",
    "T25n1509_069:0539b01": "有人來，說：『三惡道中苦劇，汝何不於是身盡",
    "T25n1509_069:0539b02": "苦入涅槃？何用是阿耨多羅三藐三菩提為？』",
    "T25n1509_069:0539b03": "兩不和合，不得書深般若波羅蜜乃至正",
    "T25n1509_069:0539b04": "憶念，當知是為魔事。[0539b04] 「復次，須菩提！書是深",
    "T25n1509_069:0539b05": "般若波羅蜜，受持、讀、誦、說、正憶念時，或有人",
    "T25n1509_069:0539b06": "來，讚四天王諸天，讚三十三天、夜摩天、兜率",
    "T25n1509_069:0539b07": "陀天、化樂天、他化自在天、梵天乃至非有想非",
    "T25n1509_069:0539b08": "無想天，讚初禪乃至非有想非無想定，作是",
    "T25n1509_069:0539b09": "言：『善男子！欲界中受五欲快樂，色界中受禪",
    "T25n1509_069:0539b10": "生樂，無色界中受寂滅樂；是事亦無常、苦、",
    "T25n1509_069:0539b11": "空、無我，變相、盡相、散相、離相、滅相。汝何不於",
    "T25n1509_069:0539b12": "是身中取須陀洹果、斯陀含果、阿那含果、阿羅",
    "T25n1509_069:0539b13": "漢果、辟支佛道？何用是世間生死中受種種",
    "T25n1509_069:0539b14": "苦，求阿耨多羅三藐三菩提為？』兩不和合，",
    "T25n1509_069:0539b15": "不得書深般若波羅蜜，乃至正憶念，當知是",
    "T25n1509_069:0539b16": "為魔事。[0539b16] 「復次，須菩提！說法者一身無累，自在",
    "T25n1509_069:0539b17": "無礙；聽法人多將人眾。兩不和合，不得書深",
    "T25n1509_069:0539b18": "般若波羅蜜乃至正憶念，當知是為魔事。聽",
    "T25n1509_069:0539b19": "法者一身無累，自在無礙；說法者多將人眾。",
    "T25n1509_069:0539b20": "兩不和合，不得書深般若波羅蜜乃至正憶",
    "T25n1509_069:0539b21": "念，當知是為魔事。[0539b21] 「復次，須菩提！說法者如是",
    "T25n1509_069:0539b22": "言：『汝能隨我意者，當與汝般若波羅蜜，令",
    "T25n1509_069:0539b23": "書、讀、誦、說、正憶念；若不隨我意者，則不與",
    "T25n1509_069:0539b24": "汝。』兩不和合，不得書深般若波羅蜜，讀、誦、說、",
    "T25n1509_069:0539b25": "正憶念，當知是為魔事。[0539b25] 「復次，須菩提！聽法",
    "T25n1509_069:0539b26": "者欲得追隨如其意；說法者不聽。兩不和合，",
    "T25n1509_069:0539b27": "不得書深般若波羅蜜乃至正憶念，當知",
    "T25n1509_069:0539b28": "是為魔事。[0539b28] 「復次，須菩提！說法者欲得財利故，",
    "T25n1509_069:0539b29": "與般若波羅蜜，令書、持乃至正憶念；聽法",
    "T25n1509_069:0539c01": "者以是因緣故，不欲從受。兩不和合，不得",
    "T25n1509_069:0539c02": "書深般若波羅蜜乃至正憶念，當知是為魔",
    "T25n1509_069:0539c03": "事。聽法者為財利故，欲書深般若波羅蜜，讀、",
    "T25n1509_069:0539c04": "誦、說；說法者以是因緣故，不欲與。兩不和合，",
    "T25n1509_069:0539c05": "不得書深般若波羅蜜，讀、誦、說，當知是為魔",
    "T25n1509_069:0539c06": "事。[0539c06] 「復次，須菩提！說法者欲至他方危命之處，",
    "T25n1509_069:0539c07": "聽法者不欲隨去。兩不和合，不得書深般若",
    "T25n1509_069:0539c08": "波羅蜜，乃至正憶念，當知是為魔事。聽法者",
    "T25n1509_069:0539c09": "欲至他方危命之處，說法者不欲去。兩不和",
    "T25n1509_069:0539c10": "合，不得書深般若波羅蜜乃至正憶念，當知",
    "T25n1509_069:0539c11": "是為魔事。[0539c11] 「復次，須菩提！說法者欲至他方飢",
    "T25n1509_069:0539c12": "餓、穀貴、無水之處，聽法者不欲隨去。兩不",
    "T25n1509_069:0539c13": "和合，不得書深般若波羅蜜乃至正憶念，當",
    "T25n1509_069:0539c14": "知是為魔事。聽法者欲至他方飢餓、穀貴、無",
    "T25n1509_069:0539c15": "水之處，說法者不欲去。兩不和合，不得書深",
    "T25n1509_069:0539c16": "般若波羅蜜乃至正憶念，當知是為魔事。[0539c16] 「復",
    "T25n1509_069:0539c17": "次，須菩提！說法者欲至他方豐樂之處，聽法",
    "T25n1509_069:0539c18": "者欲隨從去。說法者言：『善男子！汝為利養故",
    "T25n1509_069:0539c19": "追隨我，汝善自思惟，若得、若不得，無令後悔！』",
    "T25n1509_069:0539c20": "以是少因緣故，兩不和合。聽法者聞之心",
    "T25n1509_069:0539c21": "厭，作是念：『是為距逆我，不欲與我相隨。』便",
    "T25n1509_069:0539c22": "止不去。兩不和合，不得書深般若波羅蜜乃",
    "T25n1509_069:0539c23": "至正憶念，當知是為魔事。",
    "T25n1509_069:0539c24": "[0539c24] 「復次，須菩提！說法者欲過曠野，賊怖、旃陀",
    "T25n1509_069:0539c25": "羅怖、獵師怖、惡獸毒蛇怖；聽法者欲隨逐",
    "T25n1509_069:0539c26": "去。說法者言：『善男子！汝何用到彼？彼中多有",
    "T25n1509_069:0539c27": "諸怖——賊怖乃至毒蛇怖。』聽法者聞之，知其不",
    "T25n1509_069:0539c28": "欲與般若波羅蜜書、持乃至正憶念，心厭，不",
    "T25n1509_069:0539c29": "欲追隨。以是少因緣故，兩不和合，當知是",
    "T25n1509_069:0540a01": "為魔事。[0540a01] 「復次，須菩提！說法者多有檀越數往",
    "T25n1509_069:0540a02": "問訊，以是因緣故，語聽法者：『我有因緣，應",
    "T25n1509_069:0540a03": "往到彼。』聽法人知其意，便止。兩不和合，不得",
    "T25n1509_069:0540a04": "書深般若波羅蜜乃至正憶念，當知是為魔",
    "T25n1509_069:0540a05": "事。」",
    "T25n1509_069:0540a06": "[0540a06] 【論】[0540a06] 問曰：[0540a06] 有人書、持、讀、誦般若波羅蜜，不能",
    "T25n1509_069:0540a07": "行而犯戒，或可有是；若不信，云何從受法？",
    "T25n1509_069:0540a08": "[0540a08] 答曰：[0540a08] 是人不信般若波羅蜜所謂畢竟空，",
    "T25n1509_069:0540a09": "但欲求名故讀、誦、廣說；如佛弟子不信外",
    "T25n1509_069:0540a10": "道經書，亦為人講說。[0540a10] 復次，不能深心信樂",
    "T25n1509_069:0540a11": "般若故名不信，非都不信。[0540a11] 問曰：[0540a11] 弟子法應",
    "T25n1509_069:0540a12": "供養師，奉諸所有，何以言師不能施？[0540a12] 答",
    "T25n1509_069:0540a13": "曰：[0540a13] 弟子作是念：「師少物不能捨，何況捨身！",
    "T25n1509_069:0540a14": "雖讚說布施，是為欺誑！」是故不和合。[0540a14] 弟",
    "T25n1509_069:0540a15": "子欲以四事供養師。師少欲知足故不",
    "T25n1509_069:0540a16": "受，或羞愧似如賣法故不受。或師多知",
    "T25n1509_069:0540a17": "多識，無所乏少，能供給弟子。弟子自念：「人",
    "T25n1509_069:0540a18": "當謂我貪師衣食故受法。」或自以德薄，不",
    "T25n1509_069:0540a19": "消所給。此心雖好，不能成般若波羅蜜",
    "T25n1509_069:0540a20": "故，亦是魔事。師鈍根者，是誦經師，非解義",
    "T25n1509_069:0540a21": "師。[0540a21] 十二部經，亦是誦經師。[0540a21] 復次，師有六波",
    "T25n1509_069:0540a22": "羅蜜者，作是念：「弟子罪人、鈍根，不能行",
    "T25n1509_069:0540a23": "六波羅蜜，著世間事，但有弟子名，無有",
    "T25n1509_069:0540a24": "實事。」是師不知弟子聞般若已，後成大事，",
    "T25n1509_069:0540a25": "但以現前無六波羅蜜，不肯教化。弟子亦",
    "T25n1509_069:0540a26": "作是念：「六波羅蜜義，我亦能行；師但能口說，",
    "T25n1509_069:0540a27": "不能修行。」不知師轉身因緣當成大事，",
    "T25n1509_069:0540a28": "又不知師別有讀誦利益因緣，故不和合。",
    "T25n1509_069:0540a29": "[0540a29] 復次，弟子直信著善法。師不著法，以方",
    "T25n1509_069:0540b01": "便行六波羅蜜；弟子謂為不深樂六波羅",
    "T25n1509_069:0540b02": "蜜。何以知之？師或時讚歎六波羅蜜；或時",
    "T25n1509_069:0540b03": "斷人著故，破散六波羅蜜。弟子有方便，亦",
    "T25n1509_069:0540b04": "如是。[0540b04] 問曰：[0540b04] 若弟子得陀羅尼，師無陀羅尼，",
    "T25n1509_069:0540b05": "何以為師？[0540b05] 答曰：[0540b05] 陀羅尼有種種。有弟子得",
    "T25n1509_069:0540b06": "聞持陀羅尼，能持、能誦，不能解義；師能為",
    "T25n1509_069:0540b07": "解說。弟子或能得諸法實相陀羅尼義，而不",
    "T25n1509_069:0540b08": "能次第讀誦；或師得聞持陀羅尼，未得",
    "T25n1509_069:0540b09": "大悲故，輕賤弟子，不能教導。[0540b09] 問曰：[0540b09] 弟子",
    "T25n1509_069:0540b10": "欲受持般若波羅蜜，師不與，或可有是；云",
    "T25n1509_069:0540b11": "何師欲與法，弟子不欲受？[0540b11] 答曰：[0540b11] 如先答：",
    "T25n1509_069:0540b12": "弟子見師有過故，不欲受法。[0540b12] 復次，師欲",
    "T25n1509_069:0540b13": "教化前人為弟子；而是人或邪見諸惡",
    "T25n1509_069:0540b14": "因緣故，不肯受教。[0540b14] 復次，一切眾生所行法，",
    "T25n1509_069:0540b15": "同則和合；一人離五蓋，一人不離，故相輕，",
    "T25n1509_069:0540b16": "相輕故不和合。一切上法皆爾。[0540b16] 復次，書、誦",
    "T25n1509_069:0540b17": "般若波羅蜜乃至正憶念時，一人呵三惡",
    "T25n1509_069:0540b18": "道，一人讚歎諸天，是事如先答。雖不能",
    "T25n1509_069:0540b19": "都破其善行，且壞其大乘，授小乘法。[0540b19] 復",
    "T25n1509_069:0540b20": "次，師少欲知足，不樂眾聚；弟子多有人",
    "T25n1509_069:0540b21": "眾。師作是念：「弟子雖好可度，而將徒眾",
    "T25n1509_069:0540b22": "多。」師深著善法，捨離弟子。弟子一身，亦如",
    "T25n1509_069:0540b23": "是。[0540b23] 復次，說法者意：若弟子隨我意行，若去、",
    "T25n1509_069:0540b24": "若住，隨時問訊，如是等。聽法者但欲從求",
    "T25n1509_069:0540b25": "法利，不能行此眾事。是不和合。或時聽法",
    "T25n1509_069:0540b26": "者隨意進止、問訊等；說法者不聽，作是",
    "T25n1509_069:0540b27": "念：「何用是事？損我功德！」聽法者意謂輕賤，",
    "T25n1509_069:0540b28": "不相好喜。是不和合。[0540b28] 復次，師為利養故欲",
    "T25n1509_069:0540b29": "與法；弟子心則不敬師：「云何欲賣經法？」",
    "T25n1509_069:0540c01": "弟子亦如是，為財利養讀誦般若，非清",
    "T25n1509_069:0540c02": "淨心故；師知弟子心如是，則薄賤不與。",
    "T25n1509_069:0540c03": "故不和合。[0540c03] 復次，師欲至他方，路經嶮難；",
    "T25n1509_069:0540c04": "弟子惜身命故不能隨，作是念：「我有身，然",
    "T25n1509_069:0540c05": "後求法。」弟子欲去，亦如是。[0540c05] 飢餓、穀貴、無水",
    "T25n1509_069:0540c06": "處，亦如是。[0540c06] 復次，師欲至豐樂處；弟子欲隨",
    "T25n1509_069:0540c07": "師，或羞愧不欲將去；或弟子串樂，不任",
    "T25n1509_069:0540c08": "涉遠；或道里懸遠。或師諳彼國；弟子不",
    "T25n1509_069:0540c09": "悉，謂師稱美彼國，不必實爾；時或慮",
    "T25n1509_069:0540c10": "師，謂貪飲食故去。如是等種種因緣，",
    "T25n1509_069:0540c11": "師語弟子：「如汝所聞彼國土所有，不必盡",
    "T25n1509_069:0540c12": "爾，好自籌量！若自欲去者便去，無以財物",
    "T25n1509_069:0540c13": "豐樂故去，至彼不得隨意，勿以見怨！」",
    "T25n1509_069:0540c14": "師復為說：「汝聞彼國土豐樂故去，非為法",
    "T25n1509_069:0540c15": "故，不須隨我。」師好心止弟子，不知是",
    "T25n1509_069:0540c16": "壞般若波羅蜜因緣。弟子聞是說，敬難師",
    "T25n1509_069:0540c17": "故不能答，便止不去。故不和合。[0540c17] 師復欲",
    "T25n1509_069:0540c18": "至遠國，彼中有種種虎狼、賊盜；語弟子",
    "T25n1509_069:0540c19": "言：「彼間多難，汝不須去！」弟子聞已便止。師",
    "T25n1509_069:0540c20": "但知彼有難事故止弟子，不知是壞般若",
    "T25n1509_069:0540c21": "波羅蜜因緣。[0540c21] 問曰：[0540c21] 若遠國多難，何以自去？",
    "T25n1509_069:0540c22": "[0540c22] 答曰：[0540c22] 有人言：師彼國生故，服習彼土，能自",
    "T25n1509_069:0541a01": "防護。[0541a01] 有人言：彼有好師、經書，不惜身命",
    "T25n1509_069:0541a02": "故去。師作是念：「我身自死則可，云何枉他？」",
    "T25n1509_069:0541a03": "如是等因緣故，止弟子不令去。[0541a03] 師多有知",
    "T25n1509_069:0541a04": "識檀越，心生樂著；弟子少欲知足，不著檀",
    "T25n1509_069:0541a05": "越。師常隨時問訊檀越；弟子但欲求法，不",
    "T25n1509_069:0541a06": "喜是事。師知其意，語言：「我有因緣，不得",
    "T25n1509_069:0541a07": "為汝說法。」弟子聞已，不悅：「師貴俗緣，不",
    "T25n1509_069:0541a08": "貴於法。」是不和合。◎",
    "T25n1509_069:0541a09": "[0541a09] ◎【經】[0541a09] 「復次，須菩提！惡魔作比丘形像來，方便",
    "T25n1509_069:0541a10": "破壞是般若波羅蜜，不得令書、持、讀、誦、說、",
    "T25n1509_069:0541a11": "正憶念。」[0541a11] 須菩提白佛言：「世尊！何因緣故，惡魔",
    "T25n1509_069:0541a12": "作比丘形像，方便破壞般若波羅蜜，不得令",
    "T25n1509_069:0541a13": "書、持乃至正憶念？」[0541a13] 佛言：「惡魔作比丘形像",
    "T25n1509_069:0541a14": "來，壞善男子、善女人心，令遠離般若波羅",
    "T25n1509_069:0541a15": "蜜，作是言：『如我所說經即是般若波羅蜜，",
    "T25n1509_069:0541a16": "此經非般若波羅蜜。』須菩提！是中破壞諸比",
    "T25n1509_069:0541a17": "丘時，有未受記菩薩便墮疑；墮疑故，不書",
    "T25n1509_069:0541a18": "深般若波羅蜜，不受、不持乃至不作正憶",
    "T25n1509_069:0541a19": "念。不和合，不得書深般若波羅蜜乃至正",
    "T25n1509_069:0541a20": "憶念，當知是為魔事。[0541a20] 「復次，須菩提！惡魔作",
    "T25n1509_069:0541a21": "比丘身到菩薩所，作如是言：『若菩薩行般若",
    "T25n1509_069:0541a22": "波羅蜜於實際作證，得須陀洹果、斯陀含",
    "T25n1509_069:0541a23": "果、阿那含果、阿羅漢果，辟支佛道！』以是兩不",
    "T25n1509_069:0541a24": "和合，不得書深般若波羅蜜乃至正憶念，當",
    "T25n1509_069:0541a25": "知是為魔事。[0541a25] 「復次，須菩提！菩薩說是深般",
    "T25n1509_069:0541a26": "若波羅蜜時，多有魔事起，留難般若波羅蜜，",
    "T25n1509_069:0541a27": "是為魔事。菩薩摩訶薩應當覺知，知已遠離。」",
    "T25n1509_069:0541a28": "[0541a28] 須菩提言：「世尊！何等是魔事留難，菩薩應",
    "T25n1509_069:0541a29": "當覺知，知已遠離？」[0541a29] 佛言：「似般若波羅蜜諸魔",
    "T25n1509_069:0541b01": "事起，似禪波羅蜜、似毘梨耶波羅蜜、似羼",
    "T25n1509_069:0541b02": "提波羅蜜、似尸羅波羅蜜、似檀波羅蜜魔事",
    "T25n1509_069:0541b03": "起，菩薩應當覺知，知已遠離。[0541b03] 「復次，須菩提！",
    "T25n1509_069:0541b04": "聲聞、辟支佛所應行經，是菩薩摩訶薩應當",
    "T25n1509_069:0541b05": "知是魔事而遠離之。[0541b05] 「復次，須菩提！內空乃",
    "T25n1509_069:0541b06": "至無法有法空，四念處乃至八聖道分，空、無",
    "T25n1509_069:0541b07": "相、無作解脫門；用是法得須陀洹果、斯陀",
    "T25n1509_069:0541b08": "含果、阿那含果、阿羅漢果、辟支佛道。如是等",
    "T25n1509_069:0541b09": "諸經，惡魔作比丘形像，方便與菩薩摩訶薩。",
    "T25n1509_069:0541b10": "是不和合故，不得書深般若波羅蜜乃至正",
    "T25n1509_069:0541b11": "憶念，當知是為魔事。[0541b11] 「復次，須菩提！惡魔作",
    "T25n1509_069:0541b12": "佛身金色丈光，到菩薩所。是菩薩貪著，貪",
    "T25n1509_069:0541b13": "著故，耗減薩婆若。是不和合故，不得書深",
    "T25n1509_069:0541b14": "般若波羅蜜乃至正憶念，當知是為魔事。[0541b14] 「復",
    "T25n1509_069:0541b15": "次，須菩提！惡魔作佛身及比丘僧，到菩薩前；",
    "T25n1509_069:0541b16": "是菩薩起貪著意，作是念：『我於當來世亦當",
    "T25n1509_069:0541b17": "如是從比丘僧為說法。』是菩薩貪著魔身故，",
    "T25n1509_069:0541b18": "耗減薩婆若，不得書成般若波羅蜜多乃",
    "T25n1509_069:0541b19": "至正憶念，當知是為魔事。[0541b19] 「復次，須菩提！惡魔",
    "T25n1509_069:0541b20": "化作無數百千萬億菩薩，行檀波羅蜜、尸羅",
    "T25n1509_069:0541b21": "波羅蜜、羼提波羅蜜、毘梨耶波羅蜜、禪波羅蜜、",
    "T25n1509_069:0541b22": "般若波羅蜜，指示善男子、善女人。善男子、善",
    "T25n1509_069:0541b23": "女人見已貪著，貪著故耗減薩婆若，不得書",
    "T25n1509_069:0541b24": "深般若波羅蜜乃至正憶念，當知是為魔事。",
    "T25n1509_069:0541b25": "何以故？是深般若波羅蜜中，無有色，無有受、",
    "T25n1509_069:0541b26": "想、行、識乃至無有阿耨多羅三藐三菩提。",
    "T25n1509_069:0541b27": "須菩提！是般若波羅蜜若無有色乃至無",
    "T25n1509_069:0541b28": "阿耨多羅三藐三菩提，是中無佛、無聲聞，無",
    "T25n1509_069:0541b29": "辟支佛、無菩薩。何以故？一切諸法自性空",
    "T25n1509_069:0541c01": "故。[0541c01] 「復次，須菩提！善男子、善女人書是深般",
    "T25n1509_069:0541c02": "若波羅蜜，受、讀、誦、說、正憶念時，多有留難",
    "T25n1509_069:0541c03": "起。須菩提！譬如閻浮提中珍寶：金、銀、琉璃、車",
    "T25n1509_069:0541c04": "璩、馬瑙、珊瑚等寶，多難多賊；如是，須菩提！",
    "T25n1509_069:0541c05": "善男子、善女人書是深般若波羅蜜乃至正",
    "T25n1509_069:0541c06": "憶念時，多賊、多留難起。」[0541c06] 須菩提白佛言：「如",
    "T25n1509_069:0541c07": "是！世尊！閻浮提中珍寶：金、銀、琉璃，車璩、馬瑙，",
    "T25n1509_069:0541c08": "珊瑚等，多賊、多難。世尊！善男子、善女人亦",
    "T25n1509_069:0541c09": "如是，書是深般若波羅蜜乃至正憶念時，",
    "T25n1509_069:0541c10": "多賊、多留難起，多有魔事。何以故？是愚癡人",
    "T25n1509_069:0541c11": "為魔所使，善男子、善女人書是深般若波",
    "T25n1509_069:0541c12": "羅蜜乃至正憶念時，破壞，令遠離。世尊！是",
    "T25n1509_069:0541c13": "愚癡人少智少慧，是善男子、善女人書深",
    "T25n1509_069:0541c14": "般若波羅蜜乃至正憶念時，破壞，令遠離。是",
    "T25n1509_069:0541c15": "愚癡人心不樂大法，是故不書是深般若波",
    "T25n1509_069:0541c16": "羅蜜，不受、不讀、不誦、不正憶念、不如說修行；",
    "T25n1509_069:0541c17": "亦壞他人，令不得書深般若波羅蜜乃至如說",
    "T25n1509_069:0541c18": "修行。」[0541c18] 佛言：「如是！如是！須菩提！新發大乘意",
    "T25n1509_069:0541c19": "善男子、善女人為魔所使、不種善根、不供養",
    "T25n1509_069:0541c20": "諸佛、不隨善知識故，不書深般若波羅蜜",
    "T25n1509_069:0541c21": "乃至不正憶念，而作留難。是善男子、善女人",
    "T25n1509_069:0541c22": "少智少慧、心不樂大法，是故不能書是深般",
    "T25n1509_069:0541c23": "若波羅蜜乃至正憶念，魔事起故。須菩提！",
    "T25n1509_069:0541c24": "若善男子、善女人能書是深般若波羅蜜乃",
    "T25n1509_069:0541c25": "至正憶念時，魔事不起，能具足禪波羅蜜乃",
    "T25n1509_069:0541c26": "至檀波羅蜜，能具足四念處乃至一切種智。",
    "T25n1509_069:0541c27": "須菩提！當知佛力故，是善男子、善女人",
    "T25n1509_069:0541c28": "能書是深般若波羅蜜乃至正憶念，亦能具",
    "T25n1509_069:0541c29": "足禪波羅蜜乃至檀波羅蜜、內空乃至無法",
    "T25n1509_069:0542a01": "有法空，具足四念處乃至八聖道分、佛十力",
    "T25n1509_069:0542a02": "乃至一切種智。須菩提！十方現在無量無邊",
    "T25n1509_069:0542a03": "阿僧祇諸佛亦助是善男子、善女人，令得書",
    "T25n1509_069:0542a04": "是深般若波羅蜜乃至正憶念；十方阿鞞跋",
    "T25n1509_069:0542a05": "致諸菩薩摩訶薩亦擁護祐助是善男子、善",
    "T25n1509_069:0542a06": "女人書深般若波羅蜜乃至正憶念。」",
    "T25n1509_069:0542a07": "[0542a07] 【論】[0542a07] 釋曰：[0542a07] 魔作大沙門形，有重威德，令人",
    "T25n1509_069:0542a08": "受其語；多持經卷，與眾弟子俱，語諸比丘：",
    "T25n1509_069:0542a09": "「般若波羅蜜，如我經所說，真實佛語；汝先聞",
    "T25n1509_069:0542a10": "者不實，非佛所說。」呵毀先經，種種自讚所",
    "T25n1509_069:0542a11": "說。鈍根菩薩信受是語，生邪見；若利根未",
    "T25n1509_069:0542a12": "得受記者生疑。何以故？諸佛畢竟空無",
    "T25n1509_069:0542a13": "相，智慧難解，故不和合。[0542a13] 或時魔語菩薩：「般若",
    "T25n1509_069:0542a14": "波羅蜜、三解脫門，廣說但是空；汝常習此",
    "T25n1509_069:0542a15": "空，於中得證。不得證，云何作佛、作佛法？",
    "T25n1509_069:0542a16": "先行布施、持戒等，修三十二相福德；坐道",
    "T25n1509_069:0542a17": "場時，爾乃用空。」菩薩或信或疑，離般若波羅",
    "T25n1509_069:0542a18": "蜜。[0542a18] 問曰：[0542a18] 云何似六波羅蜜名魔事？[0542a18] 答曰：",
    "T25n1509_069:0542a19": "[0542a19] 如相似般若波羅蜜中說。[0542a19] 復次，以著心行",
    "T25n1509_069:0542a20": "六波羅蜜，是名似。[0542a20] 聲聞、辟支佛經，無有慈",
    "T25n1509_069:0542a21": "悲，不求佛道，但欲自度；雖是好事，破菩",
    "T25n1509_069:0542a22": "薩道，故名魔事。[0542a22] 問曰：[0542a22] 若菩薩見佛身，則信",
    "T25n1509_069:0542a23": "心清淨，云何名魔事？[0542a23] 答曰：[0542a23] 一切煩惱、取相，皆",
    "T25n1509_069:0542a24": "是魔事。是小菩薩未應見佛身，魔作佛妙",
    "T25n1509_069:0542a25": "形，菩薩心著，為是好身故行道。如未離欲",
    "T25n1509_069:0542a26": "人見天女形，深心染著，不能堪受天欲，迷",
    "T25n1509_069:0542a27": "悶而死。是故魔願得滿。[0542a27] 菩薩雖得少淨心，",
    "T25n1509_069:0542a28": "而失實相智慧；如人手捉重寶，有人以少",
    "T25n1509_069:0542a29": "金誑之，捨大價寶而取賤物，是名耗減。",
    "T25n1509_069:0542b01": "[0542b01] 魔作佛身，將諸比丘，示多菩薩行六波羅",
    "T25n1509_069:0542b02": "蜜，亦如上。[0542b02] 此中佛說因緣：「色等一切法自",
    "T25n1509_069:0542b03": "性空。」[0542b03] 復次，眾會生疑：「般若波羅蜜是無上法，",
    "T25n1509_069:0542b04": "多有利益，云何有人憎嫉？」是故佛說譬喻：",
    "T25n1509_069:0542b05": "「如閻浮提金銀等，多怨多賊為是故出，不",
    "T25n1509_069:0542b06": "為瓦石等生。般若波羅蜜是佛法藏中妙",
    "T25n1509_069:0542b07": "寶，微妙、甚深，懈怠鈍根者所不解，是故",
    "T25n1509_069:0542b08": "呰毀。魔以般若波羅蜜多令眾生入涅槃",
    "T25n1509_069:0542b09": "故，魔作怨賊。」[0542b09] 須菩提喜受佛教，述其所說",
    "T25n1509_069:0542b10": "毀呰破壞般若者：「世尊！是狂癡之人為",
    "T25n1509_069:0542b11": "魔所使，不得自在，以少智故，不能通達",
    "T25n1509_069:0542b12": "佛意。是人無有大心，不知清淨法味，但",
    "T25n1509_069:0542b13": "知三相：貪味、婬欲、瞋恚，如畜生法，與般若",
    "T25n1509_069:0542b14": "波羅蜜生留難。」[0542b14] 佛可須菩提所說，語須菩",
    "T25n1509_069:0542b15": "提：「若菩薩摩訶薩書般若乃至正憶念，魔事",
    "T25n1509_069:0542b16": "不起，當知是佛力，亦是十方諸佛及諸菩",
    "T25n1509_069:0542b17": "薩所擁護；而能具足五波羅蜜乃至一切種",
    "T25n1509_069:0542b18": "智，亦是十方現在佛力。」[0542b18] 何以故？魔是欲界",
    "T25n1509_069:0542b19": "主，世間福德、智慧具足，魔是世間生死根本。",
    "T25n1509_069:0542b20": "色界諸天雖有邪見，常入禪定故心柔",
    "T25n1509_069:0542b21": "軟，不能有所破壞。無色界中無形故，又心",
    "T25n1509_069:0542b22": "微細，不能有所作。下諸天無有力勢故，不",
    "T25n1509_069:0542b23": "能如是破壞。是魔先世業因緣力；又住處",
    "T25n1509_069:0542b24": "因緣，他作奪取，是中賊主名為魔。是魔相",
    "T25n1509_069:0542b25": "爾，破壞好事。[0542b25] 初發心菩薩福德、智慧薄故惜",
    "T25n1509_069:0542b26": "身，若十方諸佛菩薩不擁護佐助者，不能",
    "T25n1509_069:0542b27": "成。是故諸佛、菩薩、諸天為破壞魔事，是菩薩",
    "T25n1509_069:0542b28": "或覺、或不覺；如賊繞城，大人守護，小兒不",
    "T25n1509_069:0542b29": "覺。[0542b29] 略說魔事如是，廣說則無量無邊。然",
    "T25n1509_069:0542c01": "佛意但欲令行者成般若大事，是故師徒宜",
    "T25n1509_069:0542c02": "應和合，一切惡事，不應計念。",
    "T25n1509_069:0542c03": "大智度論釋佛母品第四十八",
    "T25n1509_069:0542c04": "[0542c04] 【經】[0542c04] 佛告須菩提：「譬如母人有子若五、若十、",
    "T25n1509_069:0542c05": "若二十、若三十、若四十、若五十、若百、若千。母",
    "T25n1509_069:0542c06": "中得病，諸子各各勤求救療，作是念：『我等",
    "T25n1509_069:0542c07": "云何令母得安，無諸患苦不樂之事？風寒、冷",
    "T25n1509_069:0542c08": "熱，蚊虻、蛇蚖侵犯母身，是我等憂！』其諸子",
    "T25n1509_069:0542c09": "等常求樂具，供養其母。所以者何？生育我等，",
    "T25n1509_069:0542c10": "示我世間。如是，須菩提！佛常以佛眼視是",
    "T25n1509_069:0542c11": "深般若波羅蜜。何以故？是深般若波羅蜜能",
    "T25n1509_069:0542c12": "示世間相。十方現在諸佛亦以佛眼常視是",
    "T25n1509_069:0542c13": "深般若波羅蜜。何以故？是深般若波羅蜜能",
    "T25n1509_069:0542c14": "生諸佛，能與諸佛一切智，能示世間相。以",
    "T25n1509_069:0542c15": "是故，諸佛常以佛眼視是深般若波羅蜜。又",
    "T25n1509_069:0542c16": "以般若波羅蜜能生禪波羅蜜乃至檀波羅蜜，",
    "T25n1509_069:0542c17": "能生內空乃至無法有法空，能生四念處乃",
    "T25n1509_069:0542c18": "至八聖道分，能生佛十力乃至一切種智。如",
    "T25n1509_069:0542c19": "是般若波羅蜜能生須陀洹、斯陀含、阿那含、",
    "T25n1509_069:0542c20": "阿羅漢、辟支佛、諸佛。須菩提！所有諸佛已得",
    "T25n1509_069:0542c21": "阿耨多羅三藐三菩提，今得、當得，皆因深",
    "T25n1509_069:0542c22": "般若波羅蜜因緣故得。須菩提！若求佛道善",
    "T25n1509_069:0542c23": "男子、善女人書是深般若波羅蜜乃至正憶",
    "T25n1509_069:0542c24": "念，諸佛常以佛眼視是人。須菩提！是求菩薩",
    "T25n1509_069:0542c25": "道善男子、善女人，諸十方佛常守護，令不退",
    "T25n1509_069:0542c26": "阿耨多羅三藐三菩提。」[0542c26] 須菩提白佛言：「如世",
    "T25n1509_069:0542c27": "尊所說般若波羅蜜能生諸佛、能示世間相。",
    "T25n1509_069:0542c28": "世尊！般若波羅蜜云何能生諸佛？云何能示",
    "T25n1509_069:0542c29": "世間相？云何諸佛從般若波羅蜜生？云何",
    "T25n1509_069:0543a01": "諸佛說世間相？」[0543a01] 佛告須菩提：「是深般若波",
    "T25n1509_069:0543a02": "羅蜜中生佛十力乃至十八不共法、一切種",
    "T25n1509_069:0543a03": "智。須菩提！得是諸法，故名為佛。須菩提！以是",
    "T25n1509_069:0543a04": "故，深般若波羅蜜能生諸佛。須菩提！諸佛說",
    "T25n1509_069:0543a05": "五眾是世間相。」[0543a05] 須菩提言：「世尊！云何深般",
    "T25n1509_069:0543a06": "若波羅蜜中說五眾相？云何深般若波羅蜜",
    "T25n1509_069:0543a07": "中示五眾？」[0543a07] 「須菩提！般若波羅蜜不示五眾",
    "T25n1509_069:0543a08": "破、不示五眾壞，不示生、不示滅，不示垢、不",
    "T25n1509_069:0543a09": "示淨，不示增、不示減，不示入、不示出，不示",
    "T25n1509_069:0543a10": "過去、不示未來、不示現在。何以故？空相不破、",
    "T25n1509_069:0543a11": "不壞，無相相、無作相不破、不壞，不起法、不",
    "T25n1509_069:0543a12": "生法、無所有法性法，不破、不壞，相如是示。如",
    "T25n1509_069:0543a13": "是，須菩提！佛說深般若波羅蜜能示世間相。",
    "T25n1509_069:0543a14": "[0543a14] 「復次，須菩提！諸佛因深般若波羅蜜，悉知無",
    "T25n1509_069:0543a15": "量無邊阿僧祇眾生心所行。須菩提！是深般",
    "T25n1509_069:0543a16": "若波羅蜜中無眾生、無眾生名，無色、無色",
    "T25n1509_069:0543a17": "名，無受想行識、無受想行識名，無眼乃至",
    "T25n1509_069:0543a18": "無意，無眼識乃至無意識，無眼觸乃至無",
    "T25n1509_069:0543a19": "意觸，乃至無一切智、無一切智名。如是，",
    "T25n1509_069:0543a20": "須菩提！是深般若波羅蜜能示世間相。須",
    "T25n1509_069:0543a21": "菩提！是深般若波羅蜜亦不示色，不示受、想、",
    "T25n1509_069:0543a22": "行、識，乃至不示一切種智。何以故？須菩提！",
    "T25n1509_069:0543a23": "是深般若波羅蜜中尚無般若波羅蜜，何況",
    "T25n1509_069:0543a24": "色乃至一切種智！[0543a24] 「復次，須菩提！所有眾生",
    "T25n1509_069:0543a25": "名數，若有色、若無色，若有想、若無想、若非",
    "T25n1509_069:0543a26": "有想非無想，若此間世界、若遍十方世界；",
    "T25n1509_069:0543a27": "是諸眾生若攝心、若亂心，是攝心、亂心，佛如",
    "T25n1509_069:0543a28": "實知。須菩提！云何佛知眾生攝心、亂心相？",
    "T25n1509_069:0543a29": "以法相故知。用何等法相故知？須菩提！",
    "T25n1509_069:0543b01": "是法相中尚無法相相，何況有攝心、亂心！須",
    "T25n1509_069:0543b02": "菩提！以是法相故，佛知眾生攝心、亂心。[0543b02] 「復次，",
    "T25n1509_069:0543b03": "須菩提！佛知眾生攝心、亂心。云何知？須菩",
    "T25n1509_069:0543b04": "提！以盡相故知，以無染相故知，以滅相故",
    "T25n1509_069:0543b05": "知，以斷相故知，以寂相故知，以離相故知。如",
    "T25n1509_069:0543b06": "是，須菩提！佛因般若波羅蜜知眾生攝心、亂",
    "T25n1509_069:0543b07": "心。[0543b07] 「復次，須菩提！佛因般若波羅蜜知眾生",
    "T25n1509_069:0543b08": "染心，如實知染心；瞋心、癡心，如實知瞋心、癡",
    "T25n1509_069:0543b09": "心。」[0543b09] 須菩提白佛言：「世尊！云何佛知眾生染",
    "T25n1509_069:0543b10": "心，如實知染心；瞋心、癡心，如實知瞋心、癡心？」",
    "T25n1509_069:0543b11": "[0543b11] 佛告須菩提：「染心如實相，則無染心相。何以",
    "T25n1509_069:0543b12": "故？如實相中，心心數法不可得，何況當得染",
    "T25n1509_069:0543b13": "心、不染心！須菩提！瞋心、癡心如實相，則無",
    "T25n1509_069:0543b14": "瞋、無癡相。何以故？如實相中心心數法尚",
    "T25n1509_069:0543b15": "不可得，何況當得瞋心、不瞋心，癡心、不癡",
    "T25n1509_069:0543b16": "心！如是，須菩提！佛因般若波羅蜜，眾生染",
    "T25n1509_069:0543b17": "心，如實知染心；瞋心、癡心，如實知瞋心、癡心。",
    "T25n1509_069:0543b18": "[0543b18] 「復次，須菩提！佛因般若波羅蜜，眾生無染心，",
    "T25n1509_069:0543b19": "如實知無染心；無瞋心、無癡心，如實知無瞋",
    "T25n1509_069:0543b20": "心、無癡心。」[0543b20] 須菩提白佛言：「世尊！云何眾生",
    "T25n1509_069:0543b21": "無染心如實知無染心？無瞋心如實知無瞋",
    "T25n1509_069:0543b22": "心？無癡心如實知無癡心？」[0543b22] 佛告須菩提：「是",
    "T25n1509_069:0543b23": "心無染相中，染相、不染相不可得。何以故？",
    "T25n1509_069:0543b24": "須菩提！二心不俱故。如是，須菩提！佛因般若",
    "T25n1509_069:0543b25": "波羅蜜，眾生無染心，如實知無染心。須菩",
    "T25n1509_069:0543b26": "提！是無瞋心、無癡心相中，癡心、不癡心不可",
    "T25n1509_069:0543b27": "得。何以故？二心不俱故。如是，須菩提！佛因般",
    "T25n1509_069:0543b28": "若波羅蜜，眾生無瞋心、無癡心，如實知。[0543b28] 「復次，",
    "T25n1509_069:0543b29": "須菩提！佛因般若波羅蜜，是眾生廣心，如實",
    "T25n1509_069:0543c01": "知廣心。」[0543c01] 須菩提白佛言：「世尊！云何佛因般",
    "T25n1509_069:0543c02": "若波羅蜜，是眾生廣心，如實知廣心？」[0543c02] 「須菩提！",
    "T25n1509_069:0543c03": "佛知諸眾生心相不廣不狹、不增不減、不來",
    "T25n1509_069:0543c04": "不去；心相離故，是心不廣乃至不來不去。何",
    "T25n1509_069:0543c05": "以故？是心性無故，誰作廣、誰作狹乃至來",
    "T25n1509_069:0543c06": "去？如是，須菩提！佛因般若波羅蜜，是眾生",
    "T25n1509_069:0543c07": "廣心，如實知廣心。[0543c07] 「復次，須菩提！佛因般若波",
    "T25n1509_069:0543c08": "羅蜜，是眾生大心，如實知大心。」[0543c08] 須菩提白佛",
    "T25n1509_069:0543c09": "言：「世尊！云何佛因般若波羅蜜，是眾生大",
    "T25n1509_069:0543c10": "心，如實知大心？」[0543c10] 佛告須菩提：「佛因般若波羅",
    "T25n1509_069:0543c11": "蜜，不見眾生心來相、去相，不見眾生心生相、",
    "T25n1509_069:0543c12": "滅相、住相、異相。何以故？是諸心性無故，",
    "T25n1509_069:0543c13": "誰來誰去？誰生滅住異？如是，須菩提！佛因般",
    "T25n1509_069:0543c14": "若波羅蜜，是眾生大心，如實知大心。[0543c14] 「復次，須",
    "T25n1509_069:0543c15": "菩提！佛因般若波羅蜜，眾生無量心，如實知",
    "T25n1509_069:0543c16": "無量心。」[0543c16] 須菩提白佛言：「世尊！云何佛因般",
    "T25n1509_069:0543c17": "若波羅蜜，眾生無量心，如實知無量心？」[0543c17] 佛告",
    "T25n1509_069:0543c18": "須菩提：「佛因般若波羅蜜，知是眾生心，不",
    "T25n1509_069:0543c19": "見住、不見不住。何以故？是無量心相無依止",
    "T25n1509_069:0543c20": "故，誰有住不住處？如是，須菩提！佛因般若",
    "T25n1509_069:0543c21": "波羅蜜，眾生無量心，如實知無量心。[0543c21] 「復次，須",
    "T25n1509_069:0543c22": "菩提！佛因般若波羅蜜，眾生不可見心，如實",
    "T25n1509_069:0543c23": "知不可見心。」[0543c23] 須菩提白佛言：「世尊！云何佛因",
    "T25n1509_069:0543c24": "般若波羅蜜，眾生不可見心，如實知不可見",
    "T25n1509_069:0543c25": "心？」[0543c25] 佛告須菩提：「眾生心是無相，佛如實知",
    "T25n1509_069:0543c26": "無相，自相空故。復次，須菩提！佛知眾生心，",
    "T25n1509_069:0543c27": "五眼不能見。如是，須菩提！佛因般若波羅",
    "T25n1509_069:0543c28": "蜜，眾生不可見心，如實知不可見心。」",
    "T25n1509_069:0543c29": "[0543c29] 【論】[0543c29] 釋曰：[0543c29] 上說：「十方諸佛及大菩薩擁護般",
    "T25n1509_069:0544a01": "若波羅蜜乃至正憶念，不令魔得其便。」會",
    "T25n1509_069:0544a02": "中聽者聞是事已，或作是念：「諸佛阿耨陀",
    "T25n1509_069:0544a03": "羅三藐三菩提寂滅相，於諸法及眾生無憎",
    "T25n1509_069:0544a04": "無愛，何以故擁護書持般若乃至正憶念",
    "T25n1509_069:0544a05": "者？」是故佛告須菩提，為說譬喻：「如子知恩",
    "T25n1509_069:0544a06": "故，守護其母。般若是十方諸佛母故，若有魔",
    "T25n1509_069:0544a07": "等留難、欲破壞般若波羅蜜者，諸佛雖",
    "T25n1509_069:0544a08": "行寂滅相，憐愍眾生故、知恩分故，用慈",
    "T25n1509_069:0544a09": "悲心常念、用佛眼常見，守護是行般若",
    "T25n1509_069:0544a10": "者，令得增益，不失佛道。」[0544a10] 此中佛說因緣：",
    "T25n1509_069:0544a11": "「諸賢聖及賢聖法皆從般若中生。」[0544a11] 問曰：[0544a11] 須",
    "T25n1509_069:0544a12": "菩提問四種，佛何以止答三事，而不說",
    "T25n1509_069:0544a13": "「諸佛從般若中生」？[0544a13] 答曰：[0544a13] 般若生諸佛，諸佛",
    "T25n1509_069:0544a14": "從般若生，義無異。[0544a14] 有人言：諸法和合故能",
    "T25n1509_069:0544a15": "生般若波羅蜜，般若波羅蜜能生諸佛；有人",
    "T25n1509_069:0544a16": "行般若波羅蜜及眾行，得成佛。初謂作者，",
    "T25n1509_069:0544a17": "二謂法。[0544a17] 若言「墮枝殺人」，若言「墮樹殺人」；",
    "T25n1509_069:0544a18": "以是事同，故不別答。若說「般若波羅蜜能",
    "T25n1509_069:0544a19": "生諸佛」，即說「諸佛從般若生」。[0544a19] 問曰：[0544a19] 如",
    "T25n1509_069:0544a20": "餘經說：「五眾破壞，故名世間。」此中何以言",
    "T25n1509_069:0544a21": "「般若波羅蜜示五眾無破壞生滅」等？[0544a21] 答曰：",
    "T25n1509_069:0544a22": "[0544a22] 彼是小乘事，此是大乘事。小乘法多說無",
    "T25n1509_069:0544a23": "常，大乘法中多說法空。小乘法中先說無",
    "T25n1509_069:0544a24": "常，後說法空；大乘法中初便說法空。小乘",
    "T25n1509_069:0544a25": "法中說無常，令眾生怖畏；大乘則不然，是",
    "T25n1509_069:0544a26": "故說無破壞等。此中佛自說因緣：「空、無相、",
    "T25n1509_069:0544a27": "無作，終不破、不壞。」般若波羅蜜示如是",
    "T25n1509_069:0544a28": "等世間相。[0544a28] 復次，五眾名世間，眾生身形色易",
    "T25n1509_069:0544a29": "知，餘心數法無形故難知。是故佛語須菩",
    "T25n1509_069:0544b01": "提：「無量阿僧祇眾生心所行皆知。」深般若",
    "T25n1509_069:0544b02": "中雖無眾生及色等法乃至一切種智，以般",
    "T25n1509_069:0544b03": "若方便力而能知眾生心所行。是般若波羅",
    "T25n1509_069:0544b04": "蜜中畢竟空故，不示色等法乃至一切種智。",
    "T25n1509_069:0544b05": "[0544b05] 此中佛說因緣：「般若波羅蜜中尚無般若相，",
    "T25n1509_069:0544b06": "何況色等法！」[0544b06] 復次，「般若波羅蜜示世間」者，",
    "T25n1509_069:0544b07": "一切眾生，若色、若無色。色者，欲、色界眾生；",
    "T25n1509_069:0544b08": "無色者，無色界眾生。有想者，除無想天及非",
    "T25n1509_069:0544b09": "有想非無想天，餘者是有想；無想者，是無",
    "T25n1509_069:0544b10": "想眾生；非有想非無想者，是有頂處天。此間",
    "T25n1509_069:0544b11": "世界者，是三千大千世界；遍十方者，餘無量",
    "T25n1509_069:0544b12": "無邊阿僧祇世界。是世界六道中三世眾生，",
    "T25n1509_069:0544b13": "佛悉知其攝心、亂心。[0544b13] 須菩提聞已，心疑怪：",
    "T25n1509_069:0544b14": "「諸佛常樂行寂滅諸法空，今云何遍知無",
    "T25n1509_069:0544b15": "始無邊眾生攝心、亂心？佛心一，眾生心無量",
    "T25n1509_069:0544b16": "種，云何一時知一切眾生心？」以是故問：「佛云",
    "T25n1509_069:0544b17": "何知？」[0544b17] 佛答：「諸法實相智慧故，知眾生攝心、",
    "T25n1509_069:0544b18": "亂心。」[0544b18] 須菩提問：「何等是諸法實相？」[0544b18] 答曰：",
    "T25n1509_069:0544b19": "「所謂畢竟空。是畢竟空，畢竟空性亦不可得，",
    "T25n1509_069:0544b20": "何況攝心、亂心！」[0544b20] 問曰：[0544b20] 諸法實相畢竟空中，",
    "T25n1509_069:0544b21": "無分別心心數法，佛云何知其心？[0544b21] 答曰：[0544b21] 此",
    "T25n1509_069:0544b22": "中佛自說：「諸法實相性亦不可得，以是智",
    "T25n1509_069:0544b23": "慧知眾生攝心、亂心。」何以故？若空性可得，應",
    "T25n1509_069:0544b24": "有難；空性不可得，云何作難？今，佛過一切",
    "T25n1509_069:0544b25": "憶想分別虛妄法，安住實相，如實知一切",
    "T25n1509_069:0544b26": "眾生心；眾生心住虛妄法中故，不能知他",
    "T25n1509_069:0544b27": "眾生如實。[0544b27] 先略說「知他心」，次分別眾生",
    "T25n1509_069:0544b28": "攝心、亂心，所謂三毒、無三毒者，廣、大，無量，不",
    "T25n1509_069:0544b29": "可見，出、沒，屈、申等。[0544b29] 須菩提事事問，初答以",
    "T25n1509_069:0544c01": "諸法實相故，知攝心、亂心。次以盡、無染、滅、",
    "T25n1509_069:0544c02": "斷、寂、離故知。盡者，無常慧；菩薩行是無常",
    "T25n1509_069:0544c03": "慧心，離一切世間染。用世間道遮滅結使，",
    "T25n1509_069:0544c04": "是名滅。用無漏道斷，故名斷。斷諸結使已，",
    "T25n1509_069:0544c05": "觀涅槃寂滅、離相。以是因緣，得諸法實相；",
    "T25n1509_069:0544c06": "以諸法實相，知他攝心、亂心皆是實相。[0544c06] 復",
    "T25n1509_069:0544c07": "次，是心念念生滅，未來無故不可知；現在",
    "T25n1509_069:0544c08": "念念滅，住時無故不可知。凡夫人取相分",
    "T25n1509_069:0544c09": "別，於三世中憶想妄見，謂知心念。以盡",
    "T25n1509_069:0544c10": "門觀，即是畢竟空；畢竟空故無所著，是時",
    "T25n1509_069:0544c11": "得道，知諸法實相，於一切法不妄想分",
    "T25n1509_069:0544c12": "別，則如實知他心。染心者，一切法入法性",
    "T25n1509_069:0544c13": "中皆清淨，是故說：「染心實相，是中無染心。",
    "T25n1509_069:0544c14": "何以故？如實中無心無心數法，何況染心！」",
    "T25n1509_069:0544c15": "[0544c15] 瞋心、癡心亦如是。[0544c15] 無染心相中，是中無有染",
    "T25n1509_069:0544c16": "心相，染心從本來無故；亦無不染心，無染",
    "T25n1509_069:0544c17": "心是寂滅相，無所分別。[0544c17] 此中佛自說因緣：",
    "T25n1509_069:0544c18": "「須菩提！二心不俱故。」[0544c18] 眾生法，心心次第生，無",
    "T25n1509_069:0544c19": "染心時則無染心。何以故？過去染心已滅，",
    "T25n1509_069:0544c20": "未來未有，現在無染心，則無有染心；染心",
    "T25n1509_069:0544c21": "無故，亦無不染心，相待法無故。是故無染",
    "T25n1509_069:0544c22": "實相中無有染心、不染心。[0544c22] 無瞋心、無癡心亦",
    "T25n1509_069:0544c23": "如是。[0544c23] 廣狹、增減心，皆是眾生取相分別。佛不",
    "T25n1509_069:0544c24": "如是知。何以故？是心無色無形、無住處、念",
    "T25n1509_069:0544c25": "念滅，則無廣狹增減差別。[0544c25] 此中佛自說因",
    "T25n1509_069:0544c26": "緣：「心性相無故，廣狹等不可得。」廣狹、增",
    "T25n1509_069:0544c27": "減、大小義，如四無量心中說。[0544c27] 「無量心」者，廣",
    "T25n1509_069:0544c28": "心、大心即是無量。又緣無量眾生故名無",
    "T25n1509_069:0544c29": "量，又緣涅槃無量法故名無量，又心相不",
    "T25n1509_069:0545a01": "可取故名無量。如有眼、有色因緣故，眼識",
    "T25n1509_069:0545a02": "生，是識不在眼、不在色、不在中間、不在",
    "T25n1509_069:0545a03": "此、不在彼，是故無住處。若實無住處，云",
    "T25n1509_069:0545a04": "何能有所作？若好、若醜，如夢所見事，不可",
    "T25n1509_069:0545a05": "求其實定相。心亦如是，無依止故無定",
    "T25n1509_069:0545a06": "相，故名無量。[0545a06] 廣、大，亦應如是隨義分別",
    "T25n1509_069:0545a07": "說。[0545a07] 問曰：[0545a07] 若知心不可見，佛何以故說「如實",
    "T25n1509_069:0545a08": "知不可見心」？[0545a08] 答曰：[0545a08] 有坐禪人憶想分別，見",
    "T25n1509_069:0545a09": "是心如清淨珠中縷；觀白骨人中，見心次第",
    "T25n1509_069:0545a10": "相續生；或時見心在身；或見在緣，如無邊",
    "T25n1509_069:0545a11": "識處，但見識無量無邊。破如是等虛妄",
    "T25n1509_069:0545a12": "故，佛言：「如實知眾生心，眾生心自相空故無",
    "T25n1509_069:0545a13": "相相。」[0545a13] 復次，佛以五眼觀此心不可得——肉眼、",
    "T25n1509_069:0545a14": "天眼緣色故不見。慧眼緣涅槃故不見。初",
    "T25n1509_069:0545a15": "覺法眼，分別知諸法善不善、有漏無漏等；是",
    "T25n1509_069:0545a16": "法眼入實相中則無所分別，如先說：「一",
    "T25n1509_069:0545a17": "切法無知者、無見者。」是故不應見。佛眼",
    "T25n1509_069:0545a18": "觀寂滅相故不應見。眾生心，見者，如實見；",
    "T25n1509_069:0545a19": "不如凡夫人憶想分別見。[0545a19] 復次，五眼因緣",
    "T25n1509_069:0545a20": "和合生，皆是作法，虛誑不實，佛不信不用，",
    "T25n1509_069:0545a21": "是故言：「不以五眼見。」◎"
}