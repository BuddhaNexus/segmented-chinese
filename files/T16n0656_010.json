{
    "T16n0656_010:0087b10": "菩薩瓔珞經卷第十(一名現在報)",
    "T16n0656_010:0087b12": "姚秦涼州沙門竺佛念譯",
    "T16n0656_010:0087b13": "賢聖集品第二十九",
    "T16n0656_010:0087b14": "◎爾時，審諦菩薩即從坐起，白佛言：「世尊！我",
    "T16n0656_010:0087b15": "亦堪任宣暢六度清淨之行。」佛告審諦菩薩：",
    "T16n0656_010:0087b16": "「若堪任者，於如來前便可說之。」爾時，審諦菩",
    "T16n0656_010:0087b17": "薩白佛言：「世尊！若有菩薩摩訶薩修習六度",
    "T16n0656_010:0087b18": "清淨之法，兼修八門諸佛禁法，此善男子、",
    "T16n0656_010:0087b19": "善女人，於六度法具足清淨之行。」淨意菩薩",
    "T16n0656_010:0087b20": "白佛言：「若有善男子、善女人，欲禮十方諸佛",
    "T16n0656_010:0087b21": "世尊，承受正教修習奉行，如此等善男子、善",
    "T16n0656_010:0087b22": "女人，於六度法清淨具足。」那羅延菩薩前白",
    "T16n0656_010:0087b23": "佛言：「若有善男子、善女人，斷諸結使不生染",
    "T16n0656_010:0087b24": "污，於六度法清淨具足。」淨法界菩薩白佛言：",
    "T16n0656_010:0087b25": "「若有善男子、善女人，解自然法性不毀道門，",
    "T16n0656_010:0087b26": "於六度法清淨具足。」善解幻菩薩白佛言：「若",
    "T16n0656_010:0087b27": "有善男子、善女人，分別八法除去榮辱，於六",
    "T16n0656_010:0087b28": "度法清淨具足。」過量菩薩白佛言：「若有善男",
    "T16n0656_010:0087b29": "子、善女人，在大眾中轉無上法輪，攝身口意",
    "T16n0656_010:0087c01": "無他異念，於六度法清淨具足。」法藏菩薩白",
    "T16n0656_010:0087c02": "佛言：「解四空定無我人想，思惟法界不毀智",
    "T16n0656_010:0087c03": "本，是謂六度清淨具足。」心淨菩薩白佛言：「若",
    "T16n0656_010:0087c04": "有善男子、善女人，攝眼根不興識想，耳鼻",
    "T16n0656_010:0087c05": "身口意亦復如是，於六度法清淨具足。」師子",
    "T16n0656_010:0087c06": "大將白佛言：「眾生沈翳永處闇冥，布現慧光",
    "T16n0656_010:0087c07": "使知道趣，於六度法清淨具足。」時有菩薩名",
    "T16n0656_010:0087c08": "曰慧眼，問文殊師利：「云何菩薩摩訶薩攝身",
    "T16n0656_010:0087c09": "口意不毀戒性，於六度清淨具足？」是時，文殊",
    "T16n0656_010:0087c10": "師利報慧眼菩薩：「諸菩薩摩訶薩解空無我，",
    "T16n0656_010:0087c11": "施無想報，於六度法清淨具足。」慧眼菩薩又",
    "T16n0656_010:0087c12": "問：「云何？族姓子！如來色身眾德具足，三十",
    "T16n0656_010:0087c13": "二相、八十種好，身黃金色猶如金[卄/積]，為是有",
    "T16n0656_010:0087c14": "想報耶？無想報耶？」",
    "T16n0656_010:0087c15": "文殊師利報慧眼菩薩曰：「如來色身是有想",
    "T16n0656_010:0087c16": "報，如來法身是無想報。」慧眼菩薩又問：「施",
    "T16n0656_010:0087c17": "去貪求、內心清淨，除去想著乃獲大果，六度",
    "T16n0656_010:0087c18": "之法非無想報。云何乃成法身之報？」時，文殊",
    "T16n0656_010:0087c19": "師利報慧眼菩薩曰：「云何？族姓子！如來色",
    "T16n0656_010:0087c20": "身為有耶？為無耶？」慧眼菩薩報曰：「如族姓",
    "T16n0656_010:0087c21": "子所說，如來色身是有報、非無報，如我觀察",
    "T16n0656_010:0087c22": "如來身者，亦非有報亦非無報。」時，文殊師利",
    "T16n0656_010:0087c23": "復問：「云何如來身亦非有報亦非無報？」慧眼",
    "T16n0656_010:0087c24": "答文殊師利曰：「如來身者眾功德具，妙色莊",
    "T16n0656_010:0087c25": "嚴觀無厭足，其見形者皆發無上正真道意，",
    "T16n0656_010:0087c26": "是謂色身之報。云何如來色身無報？於是，族",
    "T16n0656_010:0087c27": "姓子！如來在世教化終訖，潛神無為終無變",
    "T16n0656_010:0087c28": "易，一相無形不可沮壞，是謂如來色身無報。」",
    "T16n0656_010:0087c29": "爾時，文殊師利復問慧眼菩薩曰：「云何？族姓",
    "T16n0656_010:0088a01": "子！如來形相不可思議，以有形而無報？以無",
    "T16n0656_010:0088a02": "形而無報？」慧眼報曰：「如來身者，或有形而無",
    "T16n0656_010:0088a03": "報，或無形而無報。云何有形而無報？如來、",
    "T16n0656_010:0088a04": "至真、等正覺，在世教化無量眾生，皆得果證",
    "T16n0656_010:0088a05": "獲無為道，是謂如來色身有形而無報。云何",
    "T16n0656_010:0088a06": "無形而無報？於是，如來色身在世教化，現神",
    "T16n0656_010:0088a07": "足變終訖說法，於無餘泥洹界而取般泥洹，",
    "T16n0656_010:0088a08": "是謂如來色身無形而無報。」",
    "T16n0656_010:0088a09": "爾時，文殊師利知諸眾生心中所念各有狐",
    "T16n0656_010:0088a10": "疑，未能暢達有報無報。復問慧眼菩薩曰：「云",
    "T16n0656_010:0088a11": "何？族姓子！如來色身如幻如化，云何於幻化",
    "T16n0656_010:0088a12": "法中而有無報，一切眾生得法性如道果清",
    "T16n0656_010:0088a13": "淨？若眼界所攝，云何於眾生道性而得無報？」",
    "T16n0656_010:0088a14": "又問慧眼：「如來色身不可思議，終訖說法寂",
    "T16n0656_010:0088a15": "然滅度，無生老病死，已捨色身不復受形，",
    "T16n0656_010:0088a16": "一相無相亦不可見，權設假號亦無真實。如",
    "T16n0656_010:0088a17": "來者亦無如來亦無佛，云何以無為道，是如",
    "T16n0656_010:0088a18": "來色身無報？」文殊師利又問：「云何？族姓子！如",
    "T16n0656_010:0088a19": "來色身無為報，泥洹無為報，是一異乎？假",
    "T16n0656_010:0088a20": "使是一者，亦無如來，云何有無報？設有二無",
    "T16n0656_010:0088a21": "者，則如來色身非泥洹報。」爾時，慧眼菩薩報",
    "T16n0656_010:0088a22": "文殊師利曰：「本無如來、至真、等正覺四大色",
    "T16n0656_010:0088a23": "身，於現法中亦是有報亦是無報，滅盡涅",
    "T16n0656_010:0088a24": "槃是曰無報。」爾時，慧眼菩薩復報文殊師利：",
    "T16n0656_010:0088a25": "「眾生所行六度無極，若人布施亦無施想，亦",
    "T16n0656_010:0088a26": "復不見有受施者，是謂為施具足施度無極。",
    "T16n0656_010:0088a27": "若復有人戒身具足不毀於戒，亦復不見有",
    "T16n0656_010:0088a28": "持戒者，是謂於戒具足戒度無極。」慧眼菩薩",
    "T16n0656_010:0088a29": "復語文殊師利：「若有善男子、善女人恒修忍",
    "T16n0656_010:0088b01": "辱，有輕慢者不生憍慢，亦不自念見有忍辱，",
    "T16n0656_010:0088b02": "是謂具足忍度無極。若有善男子、善女人懃",
    "T16n0656_010:0088b03": "加精進修十六聖行，不見有人懃精進者，是",
    "T16n0656_010:0088b04": "謂具足進度無極。」慧眼菩薩復語文殊師",
    "T16n0656_010:0088b05": "利：「若有善男子、善女人，攝意入定分別三觀，",
    "T16n0656_010:0088b06": "亦不見人立定意者，心遊十方無量世界承事",
    "T16n0656_010:0088b07": "供養，觀一切法如幻如化，是謂具足禪度無",
    "T16n0656_010:0088b08": "極。」慧眼菩薩復語文殊師利：「若善男子、善",
    "T16n0656_010:0088b09": "女人，宣暢如來無量法界，眼識清淨不可思",
    "T16n0656_010:0088b10": "議，一一分別悉無所有。若耳聞聲知所從來，",
    "T16n0656_010:0088b11": "鼻嗅彼香知所從來，一一分別而無所有。若",
    "T16n0656_010:0088b12": "舌嘗味知所從來。如來心識分別諸法神足",
    "T16n0656_010:0088b13": "無量，是謂具足智度無極。」慧眼菩薩復語",
    "T16n0656_010:0088b14": "文殊師利：「復有定意名無盡法門，菩薩摩訶",
    "T16n0656_010:0088b15": "薩得此無盡法門者，超越三乘成菩薩號。復",
    "T16n0656_010:0088b16": "有觀察法門，菩薩摩訶薩得此法門者，觀察",
    "T16n0656_010:0088b17": "法界不住二地。復有色像法門，菩薩得此法",
    "T16n0656_010:0088b18": "門者，成如來法無盡之藏。「復有不退轉法門，",
    "T16n0656_010:0088b19": "菩薩得此法門者，轉清淨法不見色像。復有",
    "T16n0656_010:0088b20": "廣濟法門，菩薩得此法門者，化彼眾生不自",
    "T16n0656_010:0088b21": "為己。復有佛普響法門，菩薩得此法門者，",
    "T16n0656_010:0088b22": "雨法甘露潤澤一切。復有諸佛境界法門，菩",
    "T16n0656_010:0088b23": "薩得此法門者，現說微妙真如性法。復有現",
    "T16n0656_010:0088b24": "教法門，菩薩得此法門者，莊嚴剎土翼從成",
    "T16n0656_010:0088b25": "就。「復有無等法門，菩薩得此法門者，分別",
    "T16n0656_010:0088b26": "如來深奧之義。復有法要法門，菩薩得此",
    "T16n0656_010:0088b27": "法門者，宣暢如來不思議法。復有善根法門，",
    "T16n0656_010:0088b28": "菩薩得此法門者，分別諸根永離五道。復有",
    "T16n0656_010:0088b29": "幻化法門，菩薩得此法門者，分別無盡曠大",
    "T16n0656_010:0088c01": "之法。復有攝行法門，菩薩得此法門者，分",
    "T16n0656_010:0088c02": "別句義無形像法。「復有稱可法門，菩薩得此",
    "T16n0656_010:0088c03": "法門者，便能充飽虛想法者。復有一得意法",
    "T16n0656_010:0088c04": "門，菩薩得此法門者，善根淳熟得四無畏。復",
    "T16n0656_010:0088c05": "有法海法門，菩薩得此法門者，善業具足不",
    "T16n0656_010:0088c06": "捨道性。復有光炎法門，菩薩得此法門者，普",
    "T16n0656_010:0088c07": "現光炎演法無盡。復有神足法門，菩薩得此",
    "T16n0656_010:0088c08": "法門者，廣遊諸界不染三道。復有日月光明",
    "T16n0656_010:0088c09": "法門，菩薩得此法門者，遍照苦惱拔濟得度。",
    "T16n0656_010:0088c10": "「復有無生法門，菩薩得此法門者，方便導化",
    "T16n0656_010:0088c11": "應自然津。復有無極慧法門，菩薩得此法",
    "T16n0656_010:0088c12": "門者，超三界患不見有度。復有智生法門，菩",
    "T16n0656_010:0088c13": "薩得此法門者，盡知諸法所歸趣處。復有無",
    "T16n0656_010:0088c14": "著法門，菩薩得此法門者，以智慧光蠲除闇",
    "T16n0656_010:0088c15": "冥。復有根原法門，菩薩得此法門者，分別",
    "T16n0656_010:0088c16": "四法不思議行。復有因緣法門，菩薩得此法",
    "T16n0656_010:0088c17": "門者，分別十二癡行之本。復有道慧法門，菩",
    "T16n0656_010:0088c18": "薩得此法門者，不闕法性如來三等。復有忍",
    "T16n0656_010:0088c19": "智法門，菩薩得此法門者，坐樹王下降伏魔",
    "T16n0656_010:0088c20": "宮。「復有弘誓法門，菩薩得此法門者，不捨",
    "T16n0656_010:0088c21": "眾生而取滅度。復有苦行法門，菩薩得此法",
    "T16n0656_010:0088c22": "門者，現食麻米諸行具足。復有獨步法門，菩",
    "T16n0656_010:0088c23": "薩得此法門者，自現奇特無與等者。復有心",
    "T16n0656_010:0088c24": "淨法門，菩薩得此法門者，蠲除心垢無所染",
    "T16n0656_010:0088c25": "著。復有究竟法門，菩薩得此法門者，皆使",
    "T16n0656_010:0088c26": "眾生入出要道。復有無欲法門，菩薩得此法",
    "T16n0656_010:0088c27": "門者，除去貪著無染著心。「復有法處法門，菩",
    "T16n0656_010:0088c28": "薩得此法門者，愍哀一切不捨本願。復有道",
    "T16n0656_010:0088c29": "業法門，菩薩得此法門者，分別諸根立上人",
    "T16n0656_010:0089a01": "法。復有心不轉法門，菩薩得此法門者，發",
    "T16n0656_010:0089a02": "道心者立不退轉。復有法藏法門，菩薩得此",
    "T16n0656_010:0089a03": "法門者，道慧清淨受慧果證。復有化道法",
    "T16n0656_010:0089a04": "門，菩薩得此法門者，發無生心不見動還。復",
    "T16n0656_010:0089a05": "有法瓔珞法門，菩薩得此法門者，莊嚴國",
    "T16n0656_010:0089a06": "土清淨眾生。「復有深奧法門，菩薩得此法",
    "T16n0656_010:0089a07": "門者，深入法藏具七覺意。復有無畏法門，",
    "T16n0656_010:0089a08": "菩薩得此法門者，安處諸法說賢聖行。復",
    "T16n0656_010:0089a09": "有除垢法門，菩薩得此法門者，安處諸法",
    "T16n0656_010:0089a10": "無所染著。復有淨行法門，菩薩得此法門",
    "T16n0656_010:0089a11": "者，分別三向空無相願。復有法身法門，菩",
    "T16n0656_010:0089a12": "薩得此法門者，分別一切無著空行。復有法",
    "T16n0656_010:0089a13": "力法門，菩薩得此法門者，無量空界獲大智",
    "T16n0656_010:0089a14": "慧。「復有無礙法門，菩薩得此法門者，敷演",
    "T16n0656_010:0089a15": "道教無所罣礙。復有大慈法門，菩薩得此法",
    "T16n0656_010:0089a16": "門者，潤及一切不捨妄想。復有大悲法門，菩",
    "T16n0656_010:0089a17": "薩得此法門者，拔濟苦難不生塵勞。復有",
    "T16n0656_010:0089a18": "喜心法門，菩薩得此法門者，蠲除一切忿",
    "T16n0656_010:0089a19": "怒心。復有護心法門，菩薩得此法門者，分",
    "T16n0656_010:0089a20": "別四諦不二之法。復有廣施法門，菩薩得此",
    "T16n0656_010:0089a21": "法門者，除去三想不計吾我。「復有神通法門，",
    "T16n0656_010:0089a22": "菩薩得此法門者，遍遊十方無量世界。復有",
    "T16n0656_010:0089a23": "無盡法門，菩薩得此法門者，分別義趣修",
    "T16n0656_010:0089a24": "三句法。復有演暢法門，菩薩得此法門者，功",
    "T16n0656_010:0089a25": "德具足懷來道故。復有清淨法門，菩薩得此",
    "T16n0656_010:0089a26": "法門者，淨除口過不興十惡。復有十力法門，",
    "T16n0656_010:0089a27": "菩薩得此法門者，執金剛心不可沮壞。復有",
    "T16n0656_010:0089a28": "無量善根法門，菩薩得此法門者，便能具足",
    "T16n0656_010:0089a29": "如來神力。「復有如來行滅法門，菩薩得此法",
    "T16n0656_010:0089b01": "門者，不起吾我我人壽命。復有息意法門，菩",
    "T16n0656_010:0089b02": "薩得此法門者，永斷生老病死之苦。復有增",
    "T16n0656_010:0089b03": "益法門，菩薩得此法門者，諸善功德日日增",
    "T16n0656_010:0089b04": "長。復有歡喜法門，菩薩得此法門者，充飽",
    "T16n0656_010:0089b05": "一切渴仰道者。復有無怒法門，菩薩得此法",
    "T16n0656_010:0089b06": "門者，除心緣著無顛倒想。復有悕望法門，菩",
    "T16n0656_010:0089b07": "薩得此法門者，成就眾生三法本行。「復有無",
    "T16n0656_010:0089b08": "念法門，菩薩得此法門者，盡使眾生無三毒",
    "T16n0656_010:0089b09": "念。復有法義法門，菩薩得此法門者，出生",
    "T16n0656_010:0089b10": "諸法不失次第。復有速疾法門，菩薩得此",
    "T16n0656_010:0089b11": "法門者，分別根元成道行迹。復有思惟法",
    "T16n0656_010:0089b12": "門，菩薩得此法門者，分別內外觀諸不淨。復",
    "T16n0656_010:0089b13": "有香熏法門，菩薩得此法門者，當以戒德",
    "T16n0656_010:0089b14": "香普熏一切。「復有善權法門，菩薩得此法",
    "T16n0656_010:0089b15": "門者，隨形適化不見度者。復有曉了法門，菩",
    "T16n0656_010:0089b16": "薩得此法門者，分別音響而取度之。復有無",
    "T16n0656_010:0089b17": "我法門，菩薩得此法門者，解知諸法空無所",
    "T16n0656_010:0089b18": "有。復有善住法門，菩薩得此法門者，弘誓",
    "T16n0656_010:0089b19": "堅固心不動轉。復有無數身法門，菩薩得此",
    "T16n0656_010:0089b20": "法門者，一一分別不限眾生。復有善入法門，",
    "T16n0656_010:0089b21": "菩薩得此法門者，盡化眾生進入法律。復有",
    "T16n0656_010:0089b22": "法自在法門，菩薩得此法門者，堪受正法不",
    "T16n0656_010:0089b23": "恥下問。「復有淨妙法門，菩薩得此法門者，遊",
    "T16n0656_010:0089b24": "諸佛國不懷怯弱。復有無侶法門，菩薩得此",
    "T16n0656_010:0089b25": "法門者，心自樂寂不嬈一切。復有無量功德",
    "T16n0656_010:0089b26": "法門，菩薩得此法門者，眷屬成就得果實報。",
    "T16n0656_010:0089b27": "復有放光明法門。菩薩得此法門者，遍照一",
    "T16n0656_010:0089b28": "切諸在闇冥。復有無欺法門，菩薩得此法",
    "T16n0656_010:0089b29": "門者，具足口行不犯四過。復有勸德法門，菩",
    "T16n0656_010:0089c01": "薩得此法門者，愍諸不及雨不死法。復有",
    "T16n0656_010:0089c02": "依憑法門，菩薩得此法門者，盡令眾生而有",
    "T16n0656_010:0089c03": "歸趣。「復有拔濟法門，菩薩得此法門者，增益",
    "T16n0656_010:0089c04": "功德心淨如空。復有無際法門，菩薩得此法",
    "T16n0656_010:0089c05": "門者，不見有度得成就者。復有等行法門，菩",
    "T16n0656_010:0089c06": "薩得此法門者，分別眾智無有邊際。復有平",
    "T16n0656_010:0089c07": "等法門，菩薩得此法門者，不說諸道有種種",
    "T16n0656_010:0089c08": "乘。復有一意法門，菩薩得此法門者，不見發",
    "T16n0656_010:0089c09": "意有趣道者。復有虛空法門，菩薩得此法門",
    "T16n0656_010:0089c10": "者，入諸等定意不分散。復有然熾法門，菩",
    "T16n0656_010:0089c11": "薩得此法門者，廣演一切無窮盡法。「復有分",
    "T16n0656_010:0089c12": "別法界法門，菩薩得此法門者，一一分別法",
    "T16n0656_010:0089c13": "界所興。復有越境界法門，菩薩得此法門者，",
    "T16n0656_010:0089c14": "救護一切得至彼岸。復有究竟法門，菩薩得",
    "T16n0656_010:0089c15": "此法門者，不見出生諸法窠窟。「復有淨觀法",
    "T16n0656_010:0089c16": "門，菩薩得此法門者，不譏眾生見清淨法。復",
    "T16n0656_010:0089c17": "有滿足法門，菩薩得此法門者，不以劫數以",
    "T16n0656_010:0089c18": "為現遠。復有出要法門，菩薩得此法門者，行",
    "T16n0656_010:0089c19": "一切智不起法想。復有出生法門，菩薩得此",
    "T16n0656_010:0089c20": "法門者，出一切法深奧之義。復有利根法",
    "T16n0656_010:0089c21": "門，菩薩得此法門者，聞一趣道立不退轉。",
    "T16n0656_010:0089c22": "「復有次第法門，菩薩得此法門者，修習諸法",
    "T16n0656_010:0089c23": "不失本要。復有法相法門，菩薩得此法門者，",
    "T16n0656_010:0089c24": "一一分別諸法相貌。復有無形相法門，菩薩",
    "T16n0656_010:0089c25": "得此法門者，一切諸法而現在前。復有劫數",
    "T16n0656_010:0089c26": "法門，菩薩得此法門者，執懃苦行不離生死。",
    "T16n0656_010:0089c27": "復有道行法門，菩薩得此法門者，思惟五行",
    "T16n0656_010:0089c28": "觀不淨想。復有深入法門，菩薩得此法門者，",
    "T16n0656_010:0089c29": "深入法寶無盡之藏。「復有化導法門，菩薩",
    "T16n0656_010:0090a01": "得此法門者，育養一切眾生之類。復有來往",
    "T16n0656_010:0090a02": "法門，菩薩得此法門者，周旋教化心無懈怠。",
    "T16n0656_010:0090a03": "復有成就法門，菩薩得此法門者，道果成熟",
    "T16n0656_010:0090a04": "不捨五趣。復有徹照法門，菩薩得此法門者，",
    "T16n0656_010:0090a05": "一意入定無若干想。復有無量法門，菩薩得",
    "T16n0656_010:0090a06": "此法門者，所行眾法不可思議。復有如來禪",
    "T16n0656_010:0090a07": "定法門，菩薩得此法門者，修習現在無量空",
    "T16n0656_010:0090a08": "行。復有應響法門，菩薩得此法門者，具足眾",
    "T16n0656_010:0090a09": "願永除意想。「復有變化法門，菩薩得此法門",
    "T16n0656_010:0090a10": "者，分身散形所願自由。復有無闕減法門，菩",
    "T16n0656_010:0090a11": "薩得此法門者，淨除眾生意想所念。復有通",
    "T16n0656_010:0090a12": "達來往法門，菩薩得此法門者，一一毛孔淨",
    "T16n0656_010:0090a13": "眾生界。「復有無形法門，菩薩得此法門者，教",
    "T16n0656_010:0090a14": "化無形法界清淨。復有無礙法門，菩薩得此",
    "T16n0656_010:0090a15": "法門者，無量眾生離四非常。復有苦音法門，",
    "T16n0656_010:0090a16": "菩薩得此法門者，令習苦眾生永離縛著。復",
    "T16n0656_010:0090a17": "有習音法門，菩薩得此法門者，令縛著眾生",
    "T16n0656_010:0090a18": "永離習緒。復有盡音法門，菩薩得此法門",
    "T16n0656_010:0090a19": "者，令有盡眾生至無盡泥洹。「復有道音法門，",
    "T16n0656_010:0090a20": "菩薩得此法門者，不興六十二塵勞之心。復",
    "T16n0656_010:0090a21": "有威儀法門，菩薩得此法門者，進止行來不",
    "T16n0656_010:0090a22": "失儀則。復有真性法門，菩薩得此法門者，分",
    "T16n0656_010:0090a23": "別眷屬不處卑賤。「復有直視法門，菩薩得此",
    "T16n0656_010:0090a24": "法門者，分別五陰一向趣道。復有天行法門，",
    "T16n0656_010:0090a25": "菩薩得此法門者，往入天人修清淨本。復",
    "T16n0656_010:0090a26": "有人行法門，菩薩得此法門者，入人道眾生",
    "T16n0656_010:0090a27": "誘進令度。復有畜生行法門，菩薩得此法門",
    "T16n0656_010:0090a28": "者，隨形入化悉歸道門。復有餓鬼法門，菩薩",
    "T16n0656_010:0090a29": "得此法門者，勸令除貪無所悕望。復有地獄",
    "T16n0656_010:0090b01": "法門，菩薩得此法門者，現身入化使發善心。」",
    "T16n0656_010:0090b02": "爾時，慧眼菩薩即於佛前而說頌曰：",
    "T16n0656_010:0090b03": "「無著不可污，　　不染三界有，",
    "T16n0656_010:0090b04": "　德香淨一切，　　法門無窮盡。",
    "T16n0656_010:0090b05": "　八百六度行，　　世雄所宣暢，",
    "T16n0656_010:0090b06": "　分別眾生心，　　意趣各不同。",
    "T16n0656_010:0090b07": "　無量諸德本，　　權現入世俗，",
    "T16n0656_010:0090b08": "　既布善道教，　　超至無為岸。",
    "T16n0656_010:0090b09": "　今日大慈哀，　　演法無窮極，",
    "T16n0656_010:0090b10": "　過去恒沙佛，　　演法亦如今。",
    "T16n0656_010:0090b11": "　福業修五德，　　降伏倒見者，",
    "T16n0656_010:0090b12": "　色身無身報，　　諸佛深奧藏。",
    "T16n0656_010:0090b13": "　無報非有報，　　泥洹性自空，",
    "T16n0656_010:0090b14": "　眾生自興念，　　存心報無報。",
    "T16n0656_010:0090b15": "　行除分別想，　　思惟如來業，",
    "T16n0656_010:0090b16": "　非生非無生，　　故應菩薩門。",
    "T16n0656_010:0090b17": "　說法非有法，　　亦無眾生想，",
    "T16n0656_010:0090b18": "　樂想去苦想，　　生滅永已寂。",
    "T16n0656_010:0090b19": "　福響自然應，　　如空無所著，",
    "T16n0656_010:0090b20": "　一意成正覺，　　色報為所在。",
    "T16n0656_010:0090b21": "　統王天世間，　　真諦不可盡，",
    "T16n0656_010:0090b22": "　入定現非常，　　終歸滅盡本。",
    "T16n0656_010:0090b23": "　道心不在內，　　亦復不在外，",
    "T16n0656_010:0090b24": "　苦想若干念，　　求道盡根原。",
    "T16n0656_010:0090b25": "　思惟百千定，　　生生未始斷，",
    "T16n0656_010:0090b26": "　係意乃斷心，　　亂想何由生？",
    "T16n0656_010:0090b27": "　菩薩所行業，　　法門各不同，",
    "T16n0656_010:0090b28": "　欲求無量法，　　當於眾生求。",
    "T16n0656_010:0090b29": "　法法自然生，　　法慧無窠窟，",
    "T16n0656_010:0090c01": "　尋生本無生，　　何有法原本？",
    "T16n0656_010:0090c02": "　積智過百劫，　　修慧不懈怠，",
    "T16n0656_010:0090c03": "　進成八等行，　　故號人中尊。",
    "T16n0656_010:0090c04": "　有報非有報，　　亦無色身相，",
    "T16n0656_010:0090c05": "　瓔珞眾智業，　　現身教化俗。",
    "T16n0656_010:0090c06": "　表裏如紫金，　　音響極柔渜，",
    "T16n0656_010:0090c07": "　所說不唐捐，　　聞者皆得度。",
    "T16n0656_010:0090c08": "　我如螢火光，　　自照無益彼，",
    "T16n0656_010:0090c09": "　佛日照大千，　　不知闇冥處。",
    "T16n0656_010:0090c10": "　豈敢以朝露，　　增益江海潤？",
    "T16n0656_010:0090c11": "　承佛大聖威，　　故說菩薩門。",
    "T16n0656_010:0090c12": "　菩薩放慧光，　　永除眾生冥，",
    "T16n0656_010:0090c13": "　拔愚惑根本，　　賢聖道在前。」◎",
    "T16n0656_010:0090c14": "◎菩薩瓔珞經三道三乘品第三十",
    "T16n0656_010:0090c15": "爾時，世尊告舍利弗：「汝等觀此慧眼菩薩，得",
    "T16n0656_010:0090c16": "四辯才眾智自在修心意定，在大眾中演暢",
    "T16n0656_010:0090c17": "菩薩諸法深奧。此菩薩者，久如當成等正覺",
    "T16n0656_010:0090c18": "乎？」時，舍利弗白佛言：「世尊！我等聲聞所見微",
    "T16n0656_010:0090c19": "尠，豈能測度大聖法典？唯願世尊演布道",
    "T16n0656_010:0090c20": "化，使眾會者悉聞其要。」",
    "T16n0656_010:0090c21": "爾時，世尊告舍利弗：「諦聽諦聽，善思念之！吾",
    "T16n0656_010:0090c22": "當與汝宣暢正要。」舍利弗言：「如是。世尊！」佛",
    "T16n0656_010:0090c23": "告舍利弗：「西北去此十四江河沙數，彼有佛",
    "T16n0656_010:0090c24": "國名眾智自在，佛名慧造如來、至真、等正覺、",
    "T16n0656_010:0090c25": "明行成為、善逝、世間解、無上士、道法御、天人師，",
    "T16n0656_010:0090c26": "號佛、世尊。彼佛如來初發道心廣大無崖，超",
    "T16n0656_010:0090c27": "過眾聖諸受別者。彼佛如來發此弘誓之心：",
    "T16n0656_010:0090c28": "『若我成佛與生死別，不處憒閙五濁鼎沸，使",
    "T16n0656_010:0090c29": "我國土清淨無瑕。我既成佛，翼從成就，男女",
    "T16n0656_010:0091a01": "各別無貪欲心。』復發此願：『使我國土一切眾",
    "T16n0656_010:0091a02": "生光光相照，無有日月星宿光明，水精、琉璃、",
    "T16n0656_010:0091a03": "車璩、馬瑙、真珠、虎珀、金銀、七寶莊嚴己國。",
    "T16n0656_010:0091a04": "使我國土同一水乳，亦令我剎有一浴池如",
    "T16n0656_010:0091a05": "四天下，鳧鴈鴛鴦盡七寶身，悲鳴相和共相",
    "T16n0656_010:0091a06": "娛樂。浴池東口所流水處縱廣千由旬，浴池",
    "T16n0656_010:0091a07": "南口縱廣千由旬，浴池西口縱廣千由旬，浴",
    "T16n0656_010:0091a08": "池北口縱廣千由旬，當浴池中央有自然七",
    "T16n0656_010:0091a09": "寶高座，高下縱廣各千由旬。諸十方無量無",
    "T16n0656_010:0091a10": "限無邊際恒沙國土大乘菩薩，坐樹王下永",
    "T16n0656_010:0091a11": "除心結，降伏魔宮成無上道，即於其日來至",
    "T16n0656_010:0091a12": "此剎，詣我浴池昇七寶座，演說大乘不退轉",
    "T16n0656_010:0091a13": "行。大乘翼從發弘誓者皆詣我國，使我國土",
    "T16n0656_010:0091a14": "無大乘菩薩、無大乘辟支佛、無大乘聲聞",
    "T16n0656_010:0091a15": "者。』」佛復告舍利弗：「今此慧眼菩薩，大乘牢固",
    "T16n0656_010:0091a16": "心難沮壞，當生彼國成等正覺，教化眾生無",
    "T16n0656_010:0091a17": "有窮極。彼國人民壽命各等，無有中夭之者，",
    "T16n0656_010:0091a18": "欲知其壽亦如無量佛國，但男女眾生不如",
    "T16n0656_010:0091a19": "阿彌陀佛國得道者也。」是時，舍利弗聞佛所",
    "T16n0656_010:0091a20": "說，怪未曾有，一切眾會皆懷狐疑，即從座起，",
    "T16n0656_010:0091a21": "偏露右臂，右膝著地，長跪叉手，前白佛言：「世",
    "T16n0656_010:0091a22": "尊！今聞如來演說大乘不退轉行，大乘翼從",
    "T16n0656_010:0091a23": "成己國土，願樂欲聞。云何為大乘菩薩？云",
    "T16n0656_010:0091a24": "何為大乘辟支佛？云何為大乘聲聞？」佛告舍",
    "T16n0656_010:0091a25": "利弗：「菩薩三乘各有三品，辟支三乘亦有三",
    "T16n0656_010:0091a26": "品，聲聞三乘亦有三品。於是，舍利弗！欲知",
    "T16n0656_010:0091a27": "菩薩三乘者，今與汝說。有菩薩大乘，有菩",
    "T16n0656_010:0091a28": "薩辟支佛乘，有菩薩聲聞乘，是謂菩薩三乘。",
    "T16n0656_010:0091a29": "又，舍利弗！辟支佛三乘者，有辟支佛菩薩大",
    "T16n0656_010:0091b01": "乘，有辟支佛菩薩緣覺乘，有辟支佛菩薩",
    "T16n0656_010:0091b02": "聲聞乘，是謂辟支三乘。又，舍利弗！聲聞三乘",
    "T16n0656_010:0091b03": "者，有聲聞大乘，有聲聞辟支佛乘，有聲聞無",
    "T16n0656_010:0091b04": "著乘，是謂聲聞三乘。」時，舍利弗復白佛言：「世",
    "T16n0656_010:0091b05": "尊！云何為菩薩大乘？」佛告舍利弗：「慧眼菩薩",
    "T16n0656_010:0091b06": "所生國土，慧造如來境界是也。若有菩薩摩",
    "T16n0656_010:0091b07": "訶薩，發弘誓心不樂小道，如上所願，盡得生",
    "T16n0656_010:0091b08": "彼慧造國土。」時，舍利弗復白佛言：「世尊！云何",
    "T16n0656_010:0091b09": "為菩薩辟支佛乘？」佛告舍利弗：「西北去此過",
    "T16n0656_010:0091b10": "十四江河沙已，復過十四江河沙數，有佛土",
    "T16n0656_010:0091b11": "名為淨泰，佛名無動如來、至真、等正覺，十號",
    "T16n0656_010:0091b12": "具足。國土清淨無淫怒癡，上下恭順貴修",
    "T16n0656_010:0091b13": "清虛，彼土眾生盡修一行，普出家學無上正",
    "T16n0656_010:0091b14": "真修平等覺。彼佛境界有一浴池，縱廣一佛",
    "T16n0656_010:0091b15": "世界，浴池東口百千萬由旬，浴池南口百千",
    "T16n0656_010:0091b16": "萬由旬，浴池西口百千萬由旬，浴池北口百",
    "T16n0656_010:0091b17": "千萬由旬。諸有菩薩修大乘辟支佛者，盡生",
    "T16n0656_010:0091b18": "彼國。異類奇鳥數十百種遊戲池中，種種香",
    "T16n0656_010:0091b19": "熏遍布世界，生七寶樹華果香潔。彼池水中",
    "T16n0656_010:0091b20": "憂鉢蓮花、鉢頭牟花、拘物頭花、分陀利花，",
    "T16n0656_010:0091b21": "皆生於池水中。當池中央有七寶高座，縱廣",
    "T16n0656_010:0091b22": "高下過眾生界，盡諸賢聖所居之處。如是，舍",
    "T16n0656_010:0091b23": "利弗！彼佛國界無有菩薩大乘，唯有菩薩辟",
    "T16n0656_010:0091b24": "支佛乘。所以者何？皆由宿願而得生彼，分別",
    "T16n0656_010:0091b25": "三十七道品法，共相娛樂演布道教。是謂，族",
    "T16n0656_010:0091b26": "姓子！菩薩辟支佛乘所居之處，非菩薩聲聞",
    "T16n0656_010:0091b27": "乘所能逮及。」爾時，世尊與舍利弗便說此偈：",
    "T16n0656_010:0091b28": "「如來不思議，　　諸法各殊特，",
    "T16n0656_010:0091b29": "　菩薩大乘慧，　　剎土亦各異。",
    "T16n0656_010:0091c01": "　賢聖辟支乘，　　普集同一味，",
    "T16n0656_010:0091c02": "　相勸現教化，　　演布無比法。",
    "T16n0656_010:0091c03": "　演暢清淨音，　　平等無二心，",
    "T16n0656_010:0091c04": "　由宿本願報，　　故生彼剎土。",
    "T16n0656_010:0091c05": "　處七寶高座，　　雷吼震三界，",
    "T16n0656_010:0091c06": "　所度無有量，　　自然應法律。",
    "T16n0656_010:0091c07": "　不計生死本，　　不懷憂喜想，",
    "T16n0656_010:0091c08": "　不著有無行，　　不計本末空。",
    "T16n0656_010:0091c09": "　今汝舍利弗！　　欲知辟支乘，",
    "T16n0656_010:0091c10": "　國土佛姓號，　　所說義如是。」",
    "T16n0656_010:0091c11": "爾時，舍利弗復白佛言：「世尊！如來、至真、等正",
    "T16n0656_010:0091c12": "覺，以廣長舌神口所說菩薩大乘、菩薩緣覺",
    "T16n0656_010:0091c13": "乘，今已具知。願樂欲聞菩薩聲聞乘所行法",
    "T16n0656_010:0091c14": "則，其事云何？」爾時，世尊告舍利弗：「西北去此",
    "T16n0656_010:0091c15": "度二十四江河沙已，復過二十四江河沙數，",
    "T16n0656_010:0091c16": "彼有佛土名毛孔光，佛名法觀如來、至真、等",
    "T16n0656_010:0091c17": "正覺，十號具足。彼國清淨，一切眾生具四空",
    "T16n0656_010:0091c18": "定，神足變化超過賢聖。彼有浴池如上無異，",
    "T16n0656_010:0091c19": "皆由宿願而得生彼，剃除鬚髮著袈裟法服，",
    "T16n0656_010:0091c20": "具足六度空無相願，所度眾生不可稱量。彼",
    "T16n0656_010:0091c21": "土菩薩聲聞乘者，勝我國土一生補處。所以",
    "T16n0656_010:0091c22": "然者，今此菩薩逮阿惟顏，百劫教化盡趣道",
    "T16n0656_010:0091c23": "門，各各成就立不退轉故。不如彼國菩薩聲",
    "T16n0656_010:0091c24": "聞，一日所化濟度眾生，百倍千倍巨億萬倍，",
    "T16n0656_010:0091c25": "不可以譬喻為比。」爾時，世尊與舍利弗復",
    "T16n0656_010:0091c26": "說頌曰：",
    "T16n0656_010:0091c27": "「清淨如金精，　　亦如星中月，",
    "T16n0656_010:0091c28": "　禁戒威儀具，　　乃生彼佛國。",
    "T16n0656_010:0091c29": "　法觀大賢聖，　　宿積無量行，",
    "T16n0656_010:0092a01": "　分別虛無慧，　　心正無餘想，",
    "T16n0656_010:0092a02": "　說法度眾生，　　一會恒沙數，",
    "T16n0656_010:0092a03": "　盡令具足成，　　菩薩聲聞乘。",
    "T16n0656_010:0092a04": "　吾昔發意錯，　　苦行不可量，",
    "T16n0656_010:0092a05": "　不與彼因緣，　　王此五濁世。",
    "T16n0656_010:0092a06": "　今雖成佛道，　　神足自在遊，",
    "T16n0656_010:0092a07": "　欲願至彼土，　　無由在其例。",
    "T16n0656_010:0092a08": "　諸佛境界異，　　所願各不同，",
    "T16n0656_010:0092a09": "　欲與彼緣者，　　發願豈在晚？」",
    "T16n0656_010:0092a10": "爾時，世尊與舍利弗說此偈已，時座上百億",
    "T16n0656_010:0092a11": "那術諸天人民，皆發弘誓曠大之心，願樂欲",
    "T16n0656_010:0092a12": "生法觀如來菩薩聲聞佛土。彼佛剎土，無有",
    "T16n0656_010:0092a13": "菩薩大乘、無有菩薩辟支佛乘，唯有菩薩聲",
    "T16n0656_010:0092a14": "聞乘，盡生彼國共相娛樂，皆由宿願而得生",
    "T16n0656_010:0092a15": "彼。爾時，舍利弗復白佛言：「世尊！今聞如來說",
    "T16n0656_010:0092a16": "菩薩摩訶薩菩薩大乘、菩薩辟支佛乘、菩薩聲",
    "T16n0656_010:0092a17": "聞乘，一切眾生皆悉奉行信樂承受。今請如",
    "T16n0656_010:0092a18": "來說辟支佛菩薩大乘、辟支佛辟支佛乘、辟支",
    "T16n0656_010:0092a19": "佛聲聞乘，願樂欲聞解心狐疑。」爾時，世尊",
    "T16n0656_010:0092a20": "告舍利弗：「諦聽諦聽，善思念之！吾當與汝一",
    "T16n0656_010:0092a21": "一分別。」舍利弗答曰：「如是。世尊！」佛告舍利",
    "T16n0656_010:0092a22": "弗：「去此西北四十四江河沙，有佛土名曰",
    "T16n0656_010:0092a23": "雷吼，佛名如意如來、至真、等正覺，十號具",
    "T16n0656_010:0092a24": "足。彼國殊特七寶成就，眾生賢柔辯才通達",
    "T16n0656_010:0092a25": "智慧如海，言不妄發說清白事以為禁戒，法",
    "T16n0656_010:0092a26": "法成就不相拒逆。彼有浴池如上所說，彼浴",
    "T16n0656_010:0092a27": "池中有七寶金剛師子之座，高廣上徹眾生",
    "T16n0656_010:0092a28": "之表。一切辟支佛菩薩大乘悉生彼國，共相",
    "T16n0656_010:0092a29": "敬順不懷貢高，本所造緣不違誓願，住壽恒",
    "T16n0656_010:0092b01": "沙神足自在。」",
    "T16n0656_010:0092b02": "爾時，世尊與舍利弗而說頌曰：",
    "T16n0656_010:0092b03": "「虛空無邊際，　　清白行各異，",
    "T16n0656_010:0092b04": "　心如本無慧，　　緣覺所由剎。",
    "T16n0656_010:0092b05": "　緣覺菩薩乘，　　由昔發意得，",
    "T16n0656_010:0092b06": "　光相自嚴飾，　　不計優劣行。",
    "T16n0656_010:0092b07": "　永離諸苦惱，　　不闕諸法相，",
    "T16n0656_010:0092b08": "　乃從無數世，　　行至得成佛。",
    "T16n0656_010:0092b09": "　正法如虛空，　　四大無所因，",
    "T16n0656_010:0092b10": "　聚散須臾間，　　無生不起滅。",
    "T16n0656_010:0092b11": "　人身多憂慮，　　緣對所縛著，",
    "T16n0656_010:0092b12": "　彼土寂然定，　　脫此眾患惱。",
    "T16n0656_010:0092b13": "　若使群萌類，　　精進殖功德，",
    "T16n0656_010:0092b14": "　欲獲不死法，　　當願生彼國。",
    "T16n0656_010:0092b15": "　正使彼佛念，　　欲來至我土，",
    "T16n0656_010:0092b16": "　無緣無起想，　　終不來此國。",
    "T16n0656_010:0092b17": "　所以諸佛國，　　各各殊特別，",
    "T16n0656_010:0092b18": "　由宿所發願，　　所度各不同。",
    "T16n0656_010:0092b19": "　法辯神妙義，　　義辯決眾疑，",
    "T16n0656_010:0092b20": "　應辯如聲報，　　此四悉具足。",
    "T16n0656_010:0092b21": "　若欲立成就，　　願樂彼佛者，",
    "T16n0656_010:0092b22": "　弘誓曠大者，　　立志不虛詐。」",
    "T16n0656_010:0092b23": "爾時，世尊與舍利弗說此偈時，爾時座上七",
    "T16n0656_010:0092b24": "萬比丘，本求小乘斷漏取證，盡皆迴意，願",
    "T16n0656_010:0092b25": "生彼國為辟支佛菩薩大乘。復有無數諸天",
    "T16n0656_010:0092b26": "人民，逮須陀洹果。爾時，舍利弗白佛言：「世尊！",
    "T16n0656_010:0092b27": "聞如來說菩薩摩訶薩三道三乘，又復演說",
    "T16n0656_010:0092b28": "辟支佛道菩薩大乘，一切眾會莫不歡然，功",
    "T16n0656_010:0092b29": "德具足善心生焉！今欲願聞辟支佛辟支佛",
    "T16n0656_010:0092c01": "乘，其義云何？亦使眾生心得開寤。」爾時，世",
    "T16n0656_010:0092c02": "尊告舍利弗言：「去此西北八十四江河沙數，",
    "T16n0656_010:0092c03": "復過此數，有佛土名曰清琉璃，佛名身相如",
    "T16n0656_010:0092c04": "來、至真、等正覺，十號具足。彼國寬博無眾穢",
    "T16n0656_010:0092c05": "惡，剎土平整坦然無礙。彼有浴池清涼微妙，",
    "T16n0656_010:0092c06": "於池中央有七寶高座，高廣嚴飾至眾生際。",
    "T16n0656_010:0092c07": "諸有得辟支佛辟支乘者，盡現彼國周流教",
    "T16n0656_010:0092c08": "化，講論妙法殊勝之行。諸有發願欲生彼者，",
    "T16n0656_010:0092c09": "皆遂本心中間無礙。」爾時，世尊與舍利弗而",
    "T16n0656_010:0092c10": "說頌曰：",
    "T16n0656_010:0092c11": "「一向心意識，　　執意不可動，",
    "T16n0656_010:0092c12": "　本願所牽連，　　乃生彼佛土。",
    "T16n0656_010:0092c13": "　積德如恒沙，　　要拔生死元，",
    "T16n0656_010:0092c14": "　本無性常定，　　泥洹清淨樂。",
    "T16n0656_010:0092c15": "　辟支緣覺乘，　　執心無邊崖，",
    "T16n0656_010:0092c16": "　琉璃剎土妙，　　身相如來居。",
    "T16n0656_010:0092c17": "　面如白蓮花，　　香熏一切剎，",
    "T16n0656_010:0092c18": "　不受餘道果，　　解脫至要妙。",
    "T16n0656_010:0092c19": "　佛界曠無壃，　　所度不可計，",
    "T16n0656_010:0092c20": "　辟支要集處，　　說法義無窮。",
    "T16n0656_010:0092c21": "　解空無有空，　　志趣不退轉，",
    "T16n0656_010:0092c22": "　行過神仙表，　　故號辟支乘。",
    "T16n0656_010:0092c23": "　夫欲崇深妙，　　如來無著行，",
    "T16n0656_010:0092c24": "　咸各齊發願，　　成佛無有難。",
    "T16n0656_010:0092c25": "　眾生上中下，　　用心各不同，",
    "T16n0656_010:0092c26": "　唯當攝一意，　　道果自然至。」",
    "T16n0656_010:0092c27": "爾時，世尊與舍利弗說此頌時，有七十千比",
    "T16n0656_010:0092c28": "丘，皆發弘誓願生彼國。復有菩薩行人無央",
    "T16n0656_010:0092c29": "數眾，願樂欲見身相如來、至真、正覺，及彼剎",
    "T16n0656_010:0093a01": "土諸辟支佛。爾時，世尊知彼眾生心中所念，",
    "T16n0656_010:0093a02": "便放頂相光明照彼佛國，如掌觀珠晃然大",
    "T16n0656_010:0093a03": "明，盡見彼國清淨無瑕大聖賢土。爾時，世",
    "T16n0656_010:0093a04": "尊還攝光明從頂而入。諸菩薩眾欣然大",
    "T16n0656_010:0093a05": "寤，即從座起，禮世尊足，前白佛言：「今蒙大",
    "T16n0656_010:0093a06": "聖布演道化，既蒙光明得見彼土，使我等身",
    "T16n0656_010:0093a07": "捨此形命，願樂欲生琉璃佛剎。」爾時，世尊告",
    "T16n0656_010:0093a08": "眾菩薩：「諸族姓子！發意曠大弘誓深固，汝等",
    "T16n0656_010:0093a09": "各各盡生彼國，同時成佛功德成就。」時諸菩",
    "T16n0656_010:0093a10": "薩見授決已，起禮佛足還復本座。爾時，舍利",
    "T16n0656_010:0093a11": "弗白佛言：「世尊！今聞如來說菩薩大乘、菩薩",
    "T16n0656_010:0093a12": "辟支佛乘、菩薩聲聞乘，辟支佛菩薩乘、辟支佛",
    "T16n0656_010:0093a13": "辟支佛乘，一切眾生諸來會者，信心成就各",
    "T16n0656_010:0093a14": "獲道證。未聞如來說辟支佛菩薩聲聞乘，唯",
    "T16n0656_010:0093a15": "願開解隨時發遣，令眾會者咸得聞知。」爾時，",
    "T16n0656_010:0093a16": "世尊告舍利弗：「西北去此一億七百萬江河",
    "T16n0656_010:0093a17": "沙數，彼有佛土名曰興顯，佛名廣曜如來、至",
    "T16n0656_010:0093a18": "真、等正覺，十號具足，今現在說法度人無量。",
    "T16n0656_010:0093a19": "世界淨妙眾德具足，志趣皆同不相違背，四",
    "T16n0656_010:0093a20": "等平均哀愍一切，周旋教化不離本行，興顯",
    "T16n0656_010:0093a21": "正法神足變化。彼有浴池七寶莊嚴，光光",
    "T16n0656_010:0093a22": "相照視無厭足。於浴池中生眾花果，香熏",
    "T16n0656_010:0093a23": "苾芬不可稱計。當池中央七寶高座，縱廣",
    "T16n0656_010:0093a24": "高卑上至梵天。一切大聖盡集彼土，宣暢",
    "T16n0656_010:0093a25": "如來六度無極，智慧聞施不離本願，十六殊",
    "T16n0656_010:0093a26": "勝如來深藏，一一達了而現在前。彼土眾生",
    "T16n0656_010:0093a27": "無淫怒癡邪見之者。彼浴池者，一名盡垢，",
    "T16n0656_010:0093a28": "二名受證。若有菩薩摩訶薩，本誓牢固心願",
    "T16n0656_010:0093a29": "清淨，得生彼剎諸根清淨六情完具，悉詣浴",
    "T16n0656_010:0093b01": "池自恣所欲，即於池上諸塵垢盡，成辟支佛",
    "T16n0656_010:0093b02": "菩薩聲聞乘，得等正覺道，眾相莊身觀無厭",
    "T16n0656_010:0093b03": "足，斯由宿願成道果證。」爾時，世尊與舍利",
    "T16n0656_010:0093b04": "弗而說頌曰：",
    "T16n0656_010:0093b05": "「心為眾行本，　　導引度識崖，",
    "T16n0656_010:0093b06": "　弘誓自將御，　　無畏成正覺。",
    "T16n0656_010:0093b07": "　忘空不計形，　　蠲除心想法，",
    "T16n0656_010:0093b08": "　三有去形累，　　自然覺道成。",
    "T16n0656_010:0093b09": "　佛本修空慧，　　不於彼此求，",
    "T16n0656_010:0093b10": "　悉滅前後心，　　從是成道果。",
    "T16n0656_010:0093b11": "　今生非後生，　　假號成其名，",
    "T16n0656_010:0093b12": "　人以幻法惑，　　沒溺於深淵。",
    "T16n0656_010:0093b13": "　興顯剎土妙，　　諸聖盡雲集，",
    "T16n0656_010:0093b14": "　廣曜如來尊，　　在彼而教化。",
    "T16n0656_010:0093b15": "　佛心無不定，　　志堅不可動，",
    "T16n0656_010:0093b16": "　行盡獲果實，　　乃得生彼剎。",
    "T16n0656_010:0093b17": "　池如八解味，　　飲者除眾患，",
    "T16n0656_010:0093b18": "　結縛自然解，　　便獲無上道。",
    "T16n0656_010:0093b19": "　辟支聲聞乘，　　功德不可盡，",
    "T16n0656_010:0093b20": "　執意不分散，　　尋應如來行。",
    "T16n0656_010:0093b21": "　光明接化人，　　演說功德業，",
    "T16n0656_010:0093b22": "　心淨如明珠，　　不為塵欲染。",
    "T16n0656_010:0093b23": "　彼剎實奇特，　　眾行不思議，",
    "T16n0656_010:0093b24": "　有欲願樂者，　　吾前未有疑。",
    "T16n0656_010:0093b25": "　我當扶接汝，　　威神擁護身，",
    "T16n0656_010:0093b26": "　勿生懈怠意，　　於後悔無益。",
    "T16n0656_010:0093b27": "　昔從無數劫，　　不遇賢聖人，",
    "T16n0656_010:0093b28": "　一失人道本，　　欲求甚為難。」",
    "T16n0656_010:0093b29": "爾時，世尊與舍利弗說此偈時，座上有七",
    "T16n0656_010:0093c01": "千居士，捨憍慢心除去貢高，不著榮飾內自",
    "T16n0656_010:0093c02": "剋責：「我等愚惑染俗來久，今聞如來深要正",
    "T16n0656_010:0093c03": "法。」各從座起，前禮佛足，即於佛前發弘誓心：",
    "T16n0656_010:0093c04": "「我等願樂欲生彼國，唯願世尊神力將接，無",
    "T16n0656_010:0093c05": "令同誓中有罣礙。」爾時，世尊告居士等：「汝",
    "T16n0656_010:0093c06": "發道心實為難有，我當證汝成等正覺。」時諸",
    "T16n0656_010:0093c07": "居士聞佛授決，即從座起遶佛三匝，頭面禮",
    "T16n0656_010:0093c08": "足還復本座。爾時，舍利弗復白佛言：「世尊！今",
    "T16n0656_010:0093c09": "聞如來、至真、等正覺已說菩薩摩訶薩三道三",
    "T16n0656_010:0093c10": "乘之行，復說辟支佛菩薩三道三乘之行。諸",
    "T16n0656_010:0093c11": "來會者聞此正法，皆發無上平等正覺，應一",
    "T16n0656_010:0093c12": "相行不失本際，施為佛事不思議法。未聞如",
    "T16n0656_010:0093c13": "來說聲聞菩薩三道三乘之行，唯願世尊今",
    "T16n0656_010:0093c14": "宜知時，當與眾會敷演正要，令諸狐疑永無",
    "T16n0656_010:0093c15": "猶豫。」",
    "T16n0656_010:0093c16": "爾時，世尊告舍利弗：「諦聽諦聽，善思念之！吾",
    "T16n0656_010:0093c17": "當與汝一一分別。」舍利弗白佛言：「如是。世尊！」",
    "T16n0656_010:0093c18": "爾時，佛告舍利弗：「去此西北過百千億江河",
    "T16n0656_010:0093c19": "沙數，有佛土名師子口，佛名法成就如來、至",
    "T16n0656_010:0093c20": "真、等正覺，十號具足，現在說法。大聖所行無",
    "T16n0656_010:0093c21": "不周遍，諸菩薩法皆悉具足，土界清淨威",
    "T16n0656_010:0093c22": "儀禮備，壽命極長無三惡道，以戒德香而自",
    "T16n0656_010:0093c23": "娛樂，五分法身以為禁戒。彼有浴池清淨殊",
    "T16n0656_010:0093c24": "特，香氣苾芬無不周普。彼土虛寂無有石沙，",
    "T16n0656_010:0093c25": "穢惡泰然，亦無山河石壁。彼有浴池深且清",
    "T16n0656_010:0093c26": "涼，一切眾聖盡集彼浴共相娛樂。池中有龍，",
    "T16n0656_010:0093c27": "神德無量三十二頭，隨時降雨普潤世界。當",
    "T16n0656_010:0093c28": "池中央有七寶高座，縱廣一億由旬，諸有得",
    "T16n0656_010:0093c29": "聲聞菩薩乘者，詣彼七寶無畏之座，演說",
    "T16n0656_010:0094a01": "菩薩三十二殊特之業，六度四等無生滅法，",
    "T16n0656_010:0094a02": "斯由宿願乃得生彼。」爾時，世尊與舍利弗而",
    "T16n0656_010:0094a03": "說頌曰：",
    "T16n0656_010:0094a04": "「聲聞菩薩乘，　　功勳不思議，",
    "T16n0656_010:0094a05": "　光明普所照，　　不復興名想。",
    "T16n0656_010:0094a06": "　剎土極清淨，　　道慧自娛樂，",
    "T16n0656_010:0094a07": "　永離諸欲愛，　　正法恒顯曜。",
    "T16n0656_010:0094a08": "　日夜奉修道，　　行淨無所染，",
    "T16n0656_010:0094a09": "　不見法相本，　　見有窠窟處。",
    "T16n0656_010:0094a10": "　佛藏甚深妙，　　果實不唐捐，",
    "T16n0656_010:0094a11": "　宿願所追逮，　　乃得生彼剎。",
    "T16n0656_010:0094a12": "　彼國盡賢聖，　　演吐甘露法，",
    "T16n0656_010:0094a13": "　蠲除眾穢惡，　　無生老病死。",
    "T16n0656_010:0094a14": "　頒宣諸法典，　　度人無有量，",
    "T16n0656_010:0094a15": "　盡趣無為海，　　寂然取滅度。」",
    "T16n0656_010:0094a16": "爾時，世尊與舍利弗說此偈時，座上有七億",
    "T16n0656_010:0094a17": "那術眾生，聞如來與舍利弗說聲聞菩薩大",
    "T16n0656_010:0094a18": "乘之行，此等諸人本求聲聞斷結受證，今聞",
    "T16n0656_010:0094a19": "大聖說聲聞大乘菩薩之行，各從坐起至世",
    "T16n0656_010:0094a20": "尊所，頭面禮足白佛：「我等願樂欲生師子口",
    "T16n0656_010:0094a21": "剎土法成就如來所，修清淨行，志求無上正",
    "T16n0656_010:0094a22": "真之道。」佛言：「善哉，善哉！族姓子！汝等心意",
    "T16n0656_010:0094a23": "曠大無崖，乃能發此聲聞菩薩摩訶衍心，必",
    "T16n0656_010:0094a24": "果所願亦無有虛。」時彼諸人聞佛授決，欣然",
    "T16n0656_010:0094a25": "歡喜遶佛三匝，頭面作禮，還復本座。",
    "T16n0656_010:0094a26": "爾時，舍利弗復白佛言：「今聞如來、至真、等正",
    "T16n0656_010:0094a27": "覺，已說菩薩摩訶薩三道三乘，已說辟支佛",
    "T16n0656_010:0094a28": "菩薩三道三乘，復說聲聞菩薩乘。未聞如來",
    "T16n0656_010:0094a29": "說聲聞菩薩辟支佛乘，唯願世尊以時敷演，",
    "T16n0656_010:0094b01": "使眾會者永無狐疑。」爾時，世尊告舍利弗：「汝",
    "T16n0656_010:0094b02": "欲聞聲聞辟支佛菩薩乘者，諦聽諦聽，吾當",
    "T16n0656_010:0094b03": "演說。」舍利弗白佛言：「如是。世尊！」佛言：「舍",
    "T16n0656_010:0094b04": "利弗！西北去此度一百億江河沙數，彼有",
    "T16n0656_010:0094b05": "佛土名曰晝度，佛名清淨觀如來、至真、等正",
    "T16n0656_010:0094b06": "覺，十號具足。佛土清淨總持不忘，菩薩所",
    "T16n0656_010:0094b07": "行法不思議，化度眾生一向修道，諸法熾盛",
    "T16n0656_010:0094b08": "得佛聖行，神足變化無所觸礙。彼有浴池清",
    "T16n0656_010:0094b09": "淨無穢，眾果茂盛香氣馥芬。於池水中生",
    "T16n0656_010:0094b10": "種種華：優鉢蓮華、拘牟頭華、波頭牟花、分",
    "T16n0656_010:0094b11": "陀利花。復有異類奇鳥數十百種，在彼池中",
    "T16n0656_010:0094b12": "共相娛樂。諸有得道聲聞辟支佛菩薩乘者，",
    "T16n0656_010:0094b13": "盡生彼剎。於池中央有七寶座，縱廣高下如",
    "T16n0656_010:0094b14": "一億剎土，上過眾生際，諸有發意求聲聞辟",
    "T16n0656_010:0094b15": "支佛菩薩乘，盡生彼剎。」爾時，世尊與舍利弗",
    "T16n0656_010:0094b16": "而說頌曰：",
    "T16n0656_010:0094b17": "「晝度清淨剎，　　諸聖盡雲集，",
    "T16n0656_010:0094b18": "　共說諸道教，　　變化無窮極。",
    "T16n0656_010:0094b19": "　清淨觀如來，　　本願之所致，",
    "T16n0656_010:0094b20": "　念念無餘想，　　唯修無上道。",
    "T16n0656_010:0094b21": "　捨本除闇冥，　　現佛光明慧，",
    "T16n0656_010:0094b22": "　內外悉清淨，　　無復三毒患。",
    "T16n0656_010:0094b23": "　一切眾生類，　　聞法輒開悟，",
    "T16n0656_010:0094b24": "　菩薩三道乘，　　無緣得生彼。",
    "T16n0656_010:0094b25": "　辟支三道乘，　　亦復不得生，",
    "T16n0656_010:0094b26": "　聲聞辟支乘，　　乃得生彼剎。",
    "T16n0656_010:0094b27": "　汝等，舍利弗！　　觀彼清淨界，",
    "T16n0656_010:0094b28": "　所度不可量，　　非我所能及。」",
    "T16n0656_010:0094b29": "爾時，世尊與舍利弗說此偈已，復有無數百",
    "T16n0656_010:0094c01": "千眾生，內心自念：「我等愚惑沈翳生死，不",
    "T16n0656_010:0094c02": "聞如來無畏大法，如今聞說彼剎清淨善根",
    "T16n0656_010:0094c03": "具足，我等願樂欲生彼土。」爾時，世尊知彼眾",
    "T16n0656_010:0094c04": "生心中所念，便告諸天人曰：「汝等後生生彼",
    "T16n0656_010:0094c05": "國土清淨之處，同日同名盡成無上等正覺",
    "T16n0656_010:0094c06": "道。」時諸眾生聞佛授決，歡喜踊躍不能自勝，",
    "T16n0656_010:0094c07": "即從座起頭面禮足，遶佛三匝，還復本座。",
    "T16n0656_010:0094c08": "爾時，舍利弗白佛言：「世尊！以聞如來、至真、等",
    "T16n0656_010:0094c09": "正覺，說菩薩摩訶薩三道三乘，復說辟支佛",
    "T16n0656_010:0094c10": "菩薩三道三乘，復聞聲聞菩薩乘、復聞聲聞",
    "T16n0656_010:0094c11": "辟支佛乘，一切眾會莫不欣然。今請如來說",
    "T16n0656_010:0094c12": "聲聞聲聞菩薩乘，令眾會者悉得開解。」爾時，",
    "T16n0656_010:0094c13": "世尊告舍利弗：「汝欲聞聲聞聲聞菩薩乘者，",
    "T16n0656_010:0094c14": "諦聽諦聽，善思念之！吾當與汝一一分別。」舍",
    "T16n0656_010:0094c15": "利弗白佛言：「如是。世尊！」佛告舍利弗：「去此",
    "T16n0656_010:0094c16": "西北八十四江河沙數，有剎土名曰無盡，佛",
    "T16n0656_010:0094c17": "名徹聽如來、至真、等正覺，十號具足。彼國清",
    "T16n0656_010:0094c18": "淨眾生柔和，三世智慧以為道教，行菩薩法",
    "T16n0656_010:0094c19": "不失總持，一切眾生盡同一意，奉修正法共",
    "T16n0656_010:0094c20": "相娛樂，無量三昧而現在前，行諸佛觀不失",
    "T16n0656_010:0094c21": "本要。彼有浴池微妙無比，賢聖大慈所遊戲",
    "T16n0656_010:0094c22": "處，常轉法輪不退轉行，使諸菩薩悉得成就，",
    "T16n0656_010:0094c23": "諸有發意中間不退，盡得生彼無盡剎土。」爾",
    "T16n0656_010:0094c24": "時，世尊與舍利弗而說頌曰：",
    "T16n0656_010:0094c25": "「無盡清淨剎，　　徹聽如來國，",
    "T16n0656_010:0094c26": "　本願所追逮，　　眾想悉成就。",
    "T16n0656_010:0094c27": "　一切諸賢聖，　　盡應彼剎土，",
    "T16n0656_010:0094c28": "　眾德自瓔珞，　　演說無比教。",
    "T16n0656_010:0094c29": "　開化一切人，　　皆同其至味，",
    "T16n0656_010:0095a01": "　入定等三昧，　　眾行悉具足。",
    "T16n0656_010:0095a02": "　本從無數劫，　　行權不捨願，",
    "T16n0656_010:0095a03": "　十力無所畏，　　故生彼佛剎。",
    "T16n0656_010:0095a04": "　世尊普慈蓋，　　愍哀一切人，",
    "T16n0656_010:0095a05": "　念想不離願，　　自然成正覺。",
    "T16n0656_010:0095a06": "　猶如日光明，　　悉照于萬品，",
    "T16n0656_010:0095a07": "　菩薩所行慈，　　一切普蒙恩。」",
    "T16n0656_010:0095a08": "爾時，世尊與舍利弗說此偈時，有十三億眾",
    "T16n0656_010:0095a09": "生，皆發無上，願生彼國為聲聞聲聞乘，上",
    "T16n0656_010:0095a10": "修無上梵行。爾時，世尊知眾會心中所念便",
    "T16n0656_010:0095a11": "笑，口出五色光，遶佛三匝還從面門入。時，",
    "T16n0656_010:0095a12": "舍利弗即從座起，整理衣服，長跪叉手，前白",
    "T16n0656_010:0095a13": "佛言：「唯然，世尊！佛不妄笑，願聞其意。」佛告",
    "T16n0656_010:0095a14": "舍利弗：「汝見此十三億那術人不？後將來世",
    "T16n0656_010:0095a15": "過此賢劫盡同一願，當生彼土成等正覺修",
    "T16n0656_010:0095a16": "清淨行。」◎",
    "T16n0656_010:0095a17": "菩薩瓔珞經卷第十"
}