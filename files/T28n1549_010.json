{
    "T28n1549_010:0799b16": "尊婆須蜜論卷第十",
    "T28n1549_010:0799b18": "尊婆須蜜造",
    "T28n1549_010:0799b19": "符秦罽賓三藏僧伽跋澄等譯",
    "T28n1549_010:0799b20": "◎菩薩所集偈品首",
    "T28n1549_010:0799b21": "尊者優婆夷。謨以水道步。尋往作尺蠖行。",
    "T28n1549_010:0799b22": "乃至入有想三昧。更不復見緣能因緣滅有",
    "T28n1549_010:0799b23": "想無想。彼問世尊曰。",
    "T28n1549_010:0799b24": "　我獨流無量　　不依不能度",
    "T28n1549_010:0799b25": "　與我說其緣　　所依度彼岸",
    "T28n1549_010:0799b26": "我獨流無量者。獨一者謂不二。無緣生死流",
    "T28n1549_010:0799b27": "不能得度。復作是說。不能度此有想無想。復",
    "T28n1549_010:0799b28": "作是說。一無明流不能得度。與我說其緣者。",
    "T28n1549_010:0799b29": "普眼遍彼緣無眼。度生死流。此謂有想無想",
    "T28n1549_010:0799c01": "度無明流。",
    "T28n1549_010:0799c02": "　觀不用念定　　依彼而度流",
    "T28n1549_010:0799c03": "　云何斷欲愛　　愛盡於彼觀",
    "T28n1549_010:0799c04": "觀不用念定者。起無漏不用定。無常苦空無",
    "T28n1549_010:0799c05": "我。作如是觀念者。專精其神足住止處所。",
    "T28n1549_010:0799c06": "是謂休息。復作是說。觀不用定時觀涅槃休",
    "T28n1549_010:0799c07": "息。如是汝度流。於彼而滅愛。猶如彼愛先盡。",
    "T28n1549_010:0799c08": "問三界諸愛染著於欲。復作是說。住愛而使",
    "T28n1549_010:0799c09": "盡。亦當使求盡。復作是說。彼愛未盡諸纏著",
    "T28n1549_010:0799c10": "住。非以外道而滅。去離非論。彼聽善論愛",
    "T28n1549_010:0799c11": "數數使退。以是故世尊使告離非論愛盡。於",
    "T28n1549_010:0799c12": "彼觀者彼於涅槃有墮想。彼自守持。於是世",
    "T28n1549_010:0799c13": "尊說不涅槃休息。一切欲無愛。依不用定。寂",
    "T28n1549_010:0799c14": "寂想解脫最勝。住彼而不起。一切欲無愛",
    "T28n1549_010:0799c15": "者。於三界欲盡。欲界結永盡。以賢聖道盡",
    "T28n1549_010:0799c16": "愛。依不用寂定者。不依不用定三昧周有",
    "T28n1549_010:0799c17": "想無想及餘三。若依涅槃想。解脫最勝者。想",
    "T28n1549_010:0799c18": "解脫有想無想。若住涅槃休息者。彼住不起",
    "T28n1549_010:0799c19": "於彼退。亦無所起。世尊說曰。",
    "T28n1549_010:0799c20": "　彼住而不起　　無數劫淨眼",
    "T28n1549_010:0799c21": "　於彼兩解脫　　識誓知所傳",
    "T28n1549_010:0799c22": "彼住而不起無數劫淨眼者。答曰。亦當久住",
    "T28n1549_010:0799c23": "於彼兩解脫。於彼般涅槃。識誓知所傳。我於",
    "T28n1549_010:0799c24": "彼退轉。亦復不生。不於生入而入誓。",
    "T28n1549_010:0799c25": "　猶火風所吹　　沒滅不可數",
    "T28n1549_010:0799c26": "　仁能名色脫　　沒滅不可數",
    "T28n1549_010:0799c27": "猶火風所吹沒滅不可數者。如彼火不於空",
    "T28n1549_010:0799c28": "中滅。亦不可稱數。若往東方西方。能仁名",
    "T28n1549_010:0799c29": "色脫者。名四無色陰色身身。彼俱曰名色。",
    "T28n1549_010:0800a01": "　沒冥必還明　　若沒如今無",
    "T28n1549_010:0800a02": "　作有常之想　　淨眼與我說",
    "T28n1549_010:0800a03": "沒冥必還明。問云何為明。猶如日明照。若沒",
    "T28n1549_010:0800a04": "如今無者。若有常若斷滅。還處入淨聚。淨眼",
    "T28n1549_010:0800a05": "與我說與我布現。尊無所不知。",
    "T28n1549_010:0800a06": "　沒滅不可數　　願說所無者",
    "T28n1549_010:0800a07": "　散離一切愛　　亦散一切義",
    "T28n1549_010:0800a08": "沒滅不可數者。有限之法彼則無也。願說所",
    "T28n1549_010:0800a09": "無者。諸愛盡者諸愛限數。彼無有此愛諸陰。",
    "T28n1549_010:0800a10": "由行生者諸陰限數。彼無此陰。散離一切愛",
    "T28n1549_010:0800a11": "者。亦散一切義。三界愛盡。",
    "T28n1549_010:0800a12": "　二問釋種子　　淨眼不授決",
    "T28n1549_010:0800a13": "　乃至三大仙　　授決我欲聞",
    "T28n1549_010:0800a14": "二問釋種子淨眼不授決。彼爾時作二問。云",
    "T28n1549_010:0800a15": "何觀世間。亦不見死生。世尊不與授決。何以",
    "T28n1549_010:0800a16": "故。欲教訓之。彼亦聞三語而授決。於中作是",
    "T28n1549_010:0800a17": "說。乃至三大仙授決我欲聞。",
    "T28n1549_010:0800a18": "　今世及後世　　梵天上諸天",
    "T28n1549_010:0800a19": "　見亦無所知　　瞿曇者德至",
    "T28n1549_010:0800a20": "今世者是人世。後世謂惡趣。梵天者謂梵迦",
    "T28n1549_010:0800a21": "夷天。諸天者謂欲界天。見亦無所知者云何",
    "T28n1549_010:0800a22": "見。瞿曇普德至者。世尊聲振四方。如是世",
    "T28n1549_010:0800a23": "諦一切智。猶如轉法輪。說聲聞乃至梵天。",
    "T28n1549_010:0800a24": "　若欲如是見　　義論之所歸",
    "T28n1549_010:0800a25": "　云何觀世間　　而不見死生",
    "T28n1549_010:0800a26": "若欲如是見者。如是成就妙智。世間及天梵",
    "T28n1549_010:0800a27": "天而不知見。義論之所歸者。欲聞受決之所",
    "T28n1549_010:0800a28": "歸。云何觀世間而不見死生者。云何觀六入。",
    "T28n1549_010:0800a29": "不生餘境界。",
    "T28n1549_010:0800b01": "　觀世皆悉空　　愚王亦專念",
    "T28n1549_010:0800b02": "　以能拔我見　　如是越生處",
    "T28n1549_010:0800b03": "觀世皆悉空亦自見愚王。爾時世尊為說空",
    "T28n1549_010:0800b04": "常。專不移動念者。不念邪事遊意止中。我見",
    "T28n1549_010:0800b05": "者。是愚身見而滅之。如是度死處。亦不生閻",
    "T28n1549_010:0800b06": "浮境界。尊者拔蘇盧作是說。聞斷滅有常。",
    "T28n1549_010:0800b07": "爾時世尊不與授決。彼亦聞第三句跡而授",
    "T28n1549_010:0800b08": "決。於中作是說。二問釋種子。今世後世者是",
    "T28n1549_010:0800b09": "欲界天。梵天者梵迦夷天。及天者及餘色界",
    "T28n1549_010:0800b10": "天。見亦不知者。住中迹中而不知。如是越所",
    "T28n1549_010:0800b11": "見者。成就如此妙智。世及天者不能解知。如",
    "T28n1549_010:0800b12": "此中亦斷滅有常。觀世斷滅有常。而不見死",
    "T28n1549_010:0800b13": "生。云何除斷滅有常。而住中迹越生死岸。觀",
    "T28n1549_010:0800b14": "世皆悉空者。自還所覺。若斷滅有常。彼觀皆",
    "T28n1549_010:0800b15": "悉空。住其邊際。如是觀六入。則能越生死",
    "T28n1549_010:0800b16": "岸。",
    "T28n1549_010:0800b17": "　天女眾所圍　　亦親近妖魅",
    "T28n1549_010:0800b18": "　彼園名愚惑　　云何獲安處",
    "T28n1549_010:0800b19": "天女眾所圍。彼修行人。聞三十三天天女眾",
    "T28n1549_010:0800b20": "所圍者。以天音樂亦親近妖魅。三十三天在",
    "T28n1549_010:0800b21": "街巷頭。門閾左右園果浴池。四天王有諸女",
    "T28n1549_010:0800b22": "鬼。顏色弊惡聲響麁獷。喜恐怖人。彼園名愚",
    "T28n1549_010:0800b23": "惑者。雜園果甚樂無極。天五樂自娛園能惑",
    "T28n1549_010:0800b24": "人。云何獲安處者。云何得出要。",
    "T28n1549_010:0800b25": "　彼道名曰等　　彼方名不恐",
    "T28n1549_010:0800b26": "　事亦名無聲　　覺法名具足",
    "T28n1549_010:0800b27": "彼道名曰等者。無曀亦不曲。彼方名不恐者。",
    "T28n1549_010:0800b28": "涅槃名曰方。於彼無生病老死之恐。事亦名",
    "T28n1549_010:0800b29": "無聲者。止觀是名事。無有結著故曰無聲若。",
    "T28n1549_010:0800c01": "賢聖無漏三昧。覺法之具足者。覺出要與",
    "T28n1549_010:0800c02": "共相應。",
    "T28n1549_010:0800c03": "　慚亦不有緣　　念者將從人",
    "T28n1549_010:0800c04": "　智慧能御車　　等見先導前",
    "T28n1549_010:0800c05": "慚亦不有緣者。慚諸結穢惡。彼猶如船車。如",
    "T28n1549_010:0800c06": "是緣慚而起道意。不復思惟。念者將從人。猶",
    "T28n1549_010:0800c07": "如車以虎皮覆上。若豹皮纏恐不得其便不",
    "T28n1549_010:0800c08": "可親近。若怨家盜賊不得其便。如是念。將從",
    "T28n1549_010:0800c09": "不得親近諸惡行。智慧能御車者。猶如侍車",
    "T28n1549_010:0800c10": "人如好車。如是道智慧最。是道猶如御車者。",
    "T28n1549_010:0800c11": "知道非道猶如御車者。侍車而行應進則進。",
    "T28n1549_010:0800c12": "如是智慧欲退時。便起勇猛意。意若熾盛便",
    "T28n1549_010:0800c13": "使休息。猶如御車者。知進便進。如是智慧",
    "T28n1549_010:0800c14": "思惟方便。等見先導前者。等見先在前而修",
    "T28n1549_010:0800c15": "行道。世尊亦說。等見生等志。復作是說。如",
    "T28n1549_010:0800c16": "彼賢聖人。八種道本亦說故曰慚。亦是彼緣",
    "T28n1549_010:0800c17": "行學增上戒。念者將從人也。學增上心說智",
    "T28n1549_010:0800c18": "慧御車也。等見先導前者。復作是說。彼車是",
    "T28n1549_010:0800c19": "其處眾行具足慚。是其緣者有三種。道等語",
    "T28n1549_010:0800c20": "業等命。念者將從人等念也。智慧能御車者。",
    "T28n1549_010:0800c21": "等志等方便也。等見先導前者。即等見也。復",
    "T28n1549_010:0800c22": "作是說。諸止觀是食者。如本車所說。慚亦是",
    "T28n1549_010:0800c23": "緣者。戒是其食。念將從人者。止是其食。智慧",
    "T28n1549_010:0800c24": "能御車者。觀是其食。",
    "T28n1549_010:0800c25": "　諸有如此乘　　眾萌男女類",
    "T28n1549_010:0800c26": "　彼乘如此車　　往至無住方",
    "T28n1549_010:0800c27": "諸有如此乘眾萌男女類者。彼已修行道。以",
    "T28n1549_010:0800c28": "乘往至無住方。彼已修行道。未至涅槃。便使",
    "T28n1549_010:0800c29": "至涅槃也。",
    "T28n1549_010:0801a01": "　五斷五已滅　　修行五上者",
    "T28n1549_010:0801a02": "　五數比丘過　　是謂已度流",
    "T28n1549_010:0801a03": "五斷者。五蓋也。五已滅者。五下分結也。修行",
    "T28n1549_010:0801a04": "五上者是五根也。五數比丘過者。已越五上",
    "T28n1549_010:0801a05": "分結。是謂度流者。已度生死流也。復作是",
    "T28n1549_010:0801a06": "說。五斷者。五邪見也。五已滅是五身結也。修",
    "T28n1549_010:0801a07": "行五上者。五禪種。五數比丘過者。已度彼欲",
    "T28n1549_010:0801a08": "數。如所說著欲是謂欲數。是謂度流者。已度",
    "T28n1549_010:0801a09": "欲流。復作是說。五斷者。五趣中結也。已滅五",
    "T28n1549_010:0801a10": "者。是五道也。修行五上者。五解脫入也。五",
    "T28n1549_010:0801a11": "數比丘過者。即越彼五趣。是謂度流者。度生",
    "T28n1549_010:0801a12": "死流也。復作是說。五斷者。五心縛也。已滅五",
    "T28n1549_010:0801a13": "者。心五穢也。修行五上者。五念結也。五數比",
    "T28n1549_010:0801a14": "丘過者。已度心五縛也。是謂是度流者。度",
    "T28n1549_010:0801a15": "生死流也。",
    "T28n1549_010:0801a16": "　五覺及眠寐　　五眠寐及覺",
    "T28n1549_010:0801a17": "　有五受塵垢　　五是清淨行",
    "T28n1549_010:0801a18": "五覺及眠寐者。五邪見睡眠五根興寐。五睡",
    "T28n1549_010:0801a19": "眠及覺者。五根睡眠五邪見覺寐。有五受",
    "T28n1549_010:0801a20": "塵垢者。五見也。是五清淨行者。五根也。如",
    "T28n1549_010:0801a21": "是五身結力結念處所。下分中禪數。上分中",
    "T28n1549_010:0801a22": "解脫。入阿那含凡夫人。",
    "T28n1549_010:0801a23": "　奔走不樂中　　養新新縛著",
    "T28n1549_010:0801a24": "　猶奔冥燈火　　見聞一所作",
    "T28n1549_010:0801a25": "奔走不樂中者。已斷解脫奔有常不樂斷滅。",
    "T28n1549_010:0801a26": "復離斷滅有常不樂有常。養新新縛著者。謂",
    "T28n1549_010:0801a27": "所生見增益諸縛。猶奔冥燈火者。猶如鉢勝",
    "T28n1549_010:0801a28": "伽虫(飛蛾)。油燈休息想非捨離墮。作如是邪見",
    "T28n1549_010:0801a29": "有休息想。作捨離想墮。見聞一所作者。見淨",
    "T28n1549_010:0801b01": "有淨緣。聞淨有淨緣。如是一切諸見。復作是",
    "T28n1549_010:0801b02": "說。奔走不樂中者。不樂五欲中不樂一欲。養",
    "T28n1549_010:0801b03": "新新縛著者。欲愛縛墮。見聞一所作者。住五",
    "T28n1549_010:0801b04": "欲中。復作是說。奔走不樂中者。不樂欲界奔",
    "T28n1549_010:0801b05": "走色無色界中。餘亦如是。如奔所趣如今所",
    "T28n1549_010:0801b06": "覺。或作是說。亦復此事不樂奔結。走解脫牢",
    "T28n1549_010:0801b07": "固。向新解脫牢固。",
    "T28n1549_010:0801b08": "　老覆蓋世間　　為死所圍繞",
    "T28n1549_010:0801b09": "　眾生患愛病　　法住於世間",
    "T28n1549_010:0801b10": "老覆蓋世間者。所覆不得解脫。為死所圍繞",
    "T28n1549_010:0801b11": "者。亦不得走避。如所說。",
    "T28n1549_010:0801b12": "　非空非海中　　非入山石間",
    "T28n1549_010:0801b13": "　無有地方所　　脫止不受死",
    "T28n1549_010:0801b14": "眾生患愛病者。愛縛所纏不能度三界。法住",
    "T28n1549_010:0801b15": "於世間者。住世八法。十善行迹。或善或不",
    "T28n1549_010:0801b16": "善。復作是說。住十二因緣。或作是說。為苦所",
    "T28n1549_010:0801b17": "害。使住道也。或作是說。住於七法。或作是",
    "T28n1549_010:0801b18": "說。其事云何住世間。",
    "T28n1549_010:0801b19": "　偈頌緣為事　　文字為甘味",
    "T28n1549_010:0801b20": "　依名而有偈　　造者偈之身",
    "T28n1549_010:0801b21": "偈頌緣為事者。意欲便造偈敷演諷誦。文字",
    "T28n1549_010:0801b22": "為甘味者。分有文字次第分間布行。依名而",
    "T28n1549_010:0801b23": "有偈者。依名造作猶如十句偈。造者偈之身。",
    "T28n1549_010:0801b24": "造偈頌為首。",
    "T28n1549_010:0801b25": "　以六興起世　　六已成就業",
    "T28n1549_010:0801b26": "　六造世間法　　有六受苦惱",
    "T28n1549_010:0801b27": "以六興起世者。六愛身也。六已成就業者。六",
    "T28n1549_010:0801b28": "病身也。六造世間法者。造內六入也。有六受",
    "T28n1549_010:0801b29": "苦惱者。外六入也復作是說。以六興起世者。",
    "T28n1549_010:0801c01": "六愛身也。六已成就業者。外六入也。六造",
    "T28n1549_010:0801c02": "世間法者。造六塵也有六受苦惱者。六痛身",
    "T28n1549_010:0801c03": "也。",
    "T28n1549_010:0801c04": "　四方非四方　　上下最勝界",
    "T28n1549_010:0801c05": "　不聞不覺知　　說法使我寤",
    "T28n1549_010:0801c06": "四方非四方上下最勝界者。當言結聲響。不",
    "T28n1549_010:0801c07": "聞不覺知者。集聚之相故。曰無所無不知。說",
    "T28n1549_010:0801c08": "法使我寤者。說道審諦出要之業。世尊知根",
    "T28n1549_010:0801c09": "說法之義。使我時得寤。",
    "T28n1549_010:0801c10": "　本盡不造新　　於有無愛著",
    "T28n1549_010:0801c11": "　種盡法不生　　涅槃猶燈滅",
    "T28n1549_010:0801c12": "本盡不造新者。過去貪欲盡。更不造新者。未",
    "T28n1549_010:0801c13": "來貪欲盡也。於有無愛著者。現在貪欲盡也。",
    "T28n1549_010:0801c14": "種盡者。識種及所生有種盡也。法不生者。彼",
    "T28n1549_010:0801c15": "識處不生除去行垢。涅槃猶燈滅者。不起便",
    "T28n1549_010:0801c16": "涅槃。猶如燈滅者。不可限量。住至東方若",
    "T28n1549_010:0801c17": "後南方。如是阿羅漢般涅槃不可限量。復",
    "T28n1549_010:0801c18": "作是說。本盡者。過去結滅。不造新者。未來垢",
    "T28n1549_010:0801c19": "盡。於有無愛著者。現在垢盡。種盡者此垢。",
    "T28n1549_010:0801c20": "種盡不生法者。更不受住。涅槃者。[火*霍]然無",
    "T28n1549_010:0801c21": "垢。猶燈滅者。不為造有所縛。復作是說。本盡",
    "T28n1549_010:0801c22": "者。過去行盡所可受報者也。不造新者。新",
    "T28n1549_010:0801c23": "垢不造。於有無愛著者。行有餘。復作是說。本",
    "T28n1549_010:0801c24": "盡者。因盡也。不造新者。於彼因無有果實。於",
    "T28n1549_010:0801c25": "無愛著者。於彼有餘。復作是說。本盡者。六",
    "T28n1549_010:0801c26": "入盡及本行空。不造新者。不造新行。餘亦如",
    "T28n1549_010:0801c27": "是。",
    "T28n1549_010:0801c28": "　此王車朽敗　　身亦如是朽",
    "T28n1549_010:0801c29": "　真法不朽敗　　於己而平均",
    "T28n1549_010:0802a01": "此王車朽敗者。王波斯匿車在。深朽故無有",
    "T28n1549_010:0802a02": "光色。身亦如是朽者。如是身在隱匿處。為老",
    "T28n1549_010:0802a03": "病所逼無有光顏。真法不朽敗者。亦不羸弱。",
    "T28n1549_010:0802a04": "何以故。於己平均。平均法何者是。道諦是",
    "T28n1549_010:0802a05": "也。諸佛說法是平均法。",
    "T28n1549_010:0802a06": "　道為八等妙　　聖諦有四句",
    "T28n1549_010:0802a07": "　無欲法為上　　與二足作眼",
    "T28n1549_010:0802a08": "道為八等妙者。一切諸道賢聖八道為上。聖",
    "T28n1549_010:0802a09": "諦有四句者。一切諸諦賢聖諦為上。一切諸",
    "T28n1549_010:0802a10": "法涅槃息為妙。與二足作眼者。一切眾生佛",
    "T28n1549_010:0802a11": "最為聖。一切悉知。問猶如實有涅槃道。何以",
    "T28n1549_010:0802a12": "故雙出二事。於尊因陀摩羅沙門名作是說。",
    "T28n1549_010:0802a13": "求為道出要為涅槃。不空為諦義。毘舒佉",
    "T28n1549_010:0802a14": "作是說。猶如智於境界迴轉。道亦如是。猶如",
    "T28n1549_010:0802a15": "智有境界。如是諦涅槃。猶如斷結。猶如智有",
    "T28n1549_010:0802a16": "境界。諦亦如是也。",
    "T28n1549_010:0802a17": "　覺麁亦覺細　　意盛慢所畏",
    "T28n1549_010:0802a18": "　此非智所覺　　意或奔諸趣",
    "T28n1549_010:0802a19": "覺麁者不善也。覺細善有漏受諸有也。復作",
    "T28n1549_010:0802a20": "是說。覺麁者見諦所斷。覺細者思惟所斷。復",
    "T28n1549_010:0802a21": "作是說。覺麁者與欲界相應。覺細者與色界",
    "T28n1549_010:0802a22": "相應。復作是說。覺麁覺欲也。覺細者覺智",
    "T28n1549_010:0802a23": "也。意盛慢所畏者。自意所生意流馳意。流",
    "T28n1549_010:0802a24": "馳與相應覺知。如是與無明智彼有覺也。各",
    "T28n1549_010:0802a25": "各馳走展轉覺知心意常亂。",
    "T28n1549_010:0802a26": "　如是意覺知　　無惱威儀念",
    "T28n1549_010:0802a27": "　在心意熾盛　　無餘諸佛滅",
    "T28n1549_010:0802a28": "如是意覺知者。等住覺知漸為方便。無惱威",
    "T28n1549_010:0802a29": "儀念者。威儀者亦不覺。念者專其念。心不移",
    "T28n1549_010:0802b01": "動住者。如念無異。熾盛者。無餘之所滅。佛",
    "T28n1549_010:0802b02": "能永滅。問疑無有疑身絕欲使。彼亦是佛耶。",
    "T28n1549_010:0802b03": "答曰。諸佛是法。親近諸佛於此契經。復次諸",
    "T28n1549_010:0802b04": "界佛所滅。聲聞不能滅諸界。復作是說。無餘",
    "T28n1549_010:0802b05": "諸佛境界滅。",
    "T28n1549_010:0802b06": "　天遠地無邊　　大海亦無際",
    "T28n1549_010:0802b07": "　日月降光處　　及其滅處所",
    "T28n1549_010:0802b08": "　有實無實法　　是謂四極遠",
    "T28n1549_010:0802b09": "天遠地無邊者。偈廣說。乃至滅處方遠俱越。",
    "T28n1549_010:0802b10": "有實無實法者。是四極遠自極遠此法道。無",
    "T28n1549_010:0802b11": "實法是垢。復作是說。有實法十善。無實法十",
    "T28n1549_010:0802b12": "不善法。復作是說。實法是涅槃。無實法是生",
    "T28n1549_010:0802b13": "死。復作是說。實法是諦。無實法是諸見。復作",
    "T28n1549_010:0802b14": "是說。實法是七法。無實法是七非法。復作是",
    "T28n1549_010:0802b15": "說。實法諸佛之要。敷演法教。無法不闡等法",
    "T28n1549_010:0802b16": "印法教也。彼於是不久自然之理。",
    "T28n1549_010:0802b17": "　優婆尼摩王　　既覺寤馳走",
    "T28n1549_010:0802b18": "　偈緣世滅盡　　生老道二遠◎",
    "T28n1549_010:0802b19": "偈揵度第二品竟。",
    "T28n1549_010:0802b20": "◎尊婆須蜜菩薩所集偈品首",
    "T28n1549_010:0802b21": "　盡形壽愚癡　　親近諸智者",
    "T28n1549_010:0802b22": "　彼不識了法　　猶杓不別味",
    "T28n1549_010:0802b23": "盡形壽愚癡。愚癡者。謂之無此力勢。知善語",
    "T28n1549_010:0802b24": "惡語義。彼盡形壽親近諸知識。亦不解了法。",
    "T28n1549_010:0802b25": "智在須臾間。親近諸智。彼能識了法。猶舌盡",
    "T28n1549_010:0802b26": "別味。智在須臾間。親近諸智者。智者謂之諸",
    "T28n1549_010:0802b27": "陰善持善入善。又此力勢成諸器教。愚癡者。",
    "T28n1549_010:0802b28": "謂之無此力勢。不能解十二因緣。智者謂之",
    "T28n1549_010:0802b29": "有此力勢說十二因緣。愚癡者不成聖諦之",
    "T28n1549_010:0802c01": "器。智者謂之數四。四演諦故。曰智在須臾間",
    "T28n1549_010:0802c02": "親近諸智者。",
    "T28n1549_010:0802c03": "　彼於死不死　　住者亦不住",
    "T28n1549_010:0802c04": "　於窮亦好施　　此法非無義",
    "T28n1549_010:0802c05": "彼於死不死者。於嫉妬中於妬死而死。好施",
    "T28n1549_010:0802c06": "者於妬著不死。以智慧命為活。住者亦不",
    "T28n1549_010:0802c07": "住。猶如逐商人失道。為惡狩盜賊所害。猶",
    "T28n1549_010:0802c08": "不失道人。不為惡獸盜賊所害。此最是施。於",
    "T28n1549_010:0802c09": "貧能施者。彼愍孤窮。此久遠常法。或作是說。",
    "T28n1549_010:0802c10": "於彼死不死者。慳嫉於惡趣中死。好施者生",
    "T28n1549_010:0802c11": "天上儲糧在前。猶如商人糧食乏少便遭困",
    "T28n1549_010:0802c12": "厄。於少能施者。此法是孤窮。是為孤窮之",
    "T28n1549_010:0802c13": "法。",
    "T28n1549_010:0802c14": "　本樂得存命　　此瞿曇弟子",
    "T28n1549_010:0802c15": "　保命自知短　　無常求所施",
    "T28n1549_010:0802c16": "　坐具亦無常　　覺知世無常",
    "T28n1549_010:0802c17": "　命知足易滿　　本盡苦原本",
    "T28n1549_010:0802c18": "本樂得存命者。爾時諸天為諸懈惓比丘。說",
    "T28n1549_010:0802c19": "佛語本樂得存命。知足易滿易養。禪樂三昧",
    "T28n1549_010:0802c20": "善居止。無常求所施者。亦不留遺餘。以乞求",
    "T28n1549_010:0802c21": "為命。坐具無常者。在樹下空處。遊戲其中",
    "T28n1549_010:0802c22": "意不專一處。知世無常者。本盡苦原本。知六",
    "T28n1549_010:0802c23": "入無常度生死流。復作是說。本樂得存命者。",
    "T28n1549_010:0802c24": "此瞿曇弟子。本以智慧為命無常求所施。坐",
    "T28n1549_010:0802c25": "具亦無常者。以無常想乞求。復以無常想處",
    "T28n1549_010:0802c26": "彼坐具。覺世無常本盡苦原本者。修無願解",
    "T28n1549_010:0802c27": "脫。覺無所造而般涅槃。",
    "T28n1549_010:0802c28": "　以何智慧知　　慧必不有難",
    "T28n1549_010:0802c29": "　以何智慧知　　是謂名為慧",
    "T28n1549_010:0803a01": "以何智慧知慧必不有難。是何智。如想無有",
    "T28n1549_010:0803a02": "異。以何智慧知是謂名慧者。以何等智慧知。",
    "T28n1549_010:0803a03": "已知而知者。若法無有難諸法無有二想。於",
    "T28n1549_010:0803a04": "中以何智慧知。是謂名為智慧。諸法無有二",
    "T28n1549_010:0803a05": "想。無有二種生。以何智慧知。是謂名為智慧。",
    "T28n1549_010:0803a06": "此智慧智已知。便是其知此是何智。猶如一",
    "T28n1549_010:0803a07": "切無常智智亦無常。一切無我智智亦無我。",
    "T28n1549_010:0803a08": "猶如有一切智亦有知。",
    "T28n1549_010:0803a09": "　有寡有生者　　出牛入牛者",
    "T28n1549_010:0803a10": "　亦有牛長大　　欲者天便雨",
    "T28n1549_010:0803a11": "有寡有生。檀尼所由原寡不生牸牛。憶來導",
    "T28n1549_010:0803a12": "引前在。後驅牛者。牛長者。大牛長無寡。無",
    "T28n1549_010:0803a13": "有生者。出牛入牛者亦復無也。亦無有牛長",
    "T28n1549_010:0803a14": "大。欲者天便雨無寡。世尊作是說。一切無現",
    "T28n1549_010:0803a15": "無所取。復作是說。色無色界結無有不盡者。",
    "T28n1549_010:0803a16": "無生者欲界無有結不盡者也。憶牛者無明",
    "T28n1549_010:0803a17": "也。入者彼相應心心法。與彼迴轉心不相應",
    "T28n1549_010:0803a18": "行。牛長大者。於此慢盡所作事辦。",
    "T28n1549_010:0803a19": "　無怒除去穢　　流水側一宿",
    "T28n1549_010:0803a20": "　廬露我大覆　　若欲天便雨",
    "T28n1549_010:0803a21": "無怒除去穢流水側一宿者。現無怒。除穢者",
    "T28n1549_010:0803a22": "現瞋恚盡大穢除盡。流水側一宿者。涉道於",
    "T28n1549_010:0803a23": "彼宿也。欲化牧牛者。種種姦偽盡身姦。彼",
    "T28n1549_010:0803a24": "不淨見根。姦是識身彼。亦盡也。我已除火三",
    "T28n1549_010:0803a25": "火息。",
    "T28n1549_010:0803a26": "　我已見屋室　　更不起愛著",
    "T28n1549_010:0803a27": "　汝盡脇勒摧　　屋舍皆壞敗",
    "T28n1549_010:0803a28": "我已見屋者。愛受諸有是屋舍。復作是說。",
    "T28n1549_010:0803a29": "屋舍者此間慢也。復作是說。屋舍是有漏行。",
    "T28n1549_010:0803b01": "復作是說。屋舍者起諸識更不起愛著者。更",
    "T28n1549_010:0803b02": "不復受有。汝盡脇勒摧者。愛欲已盡。復作",
    "T28n1549_010:0803b03": "是說。脇勒者。於此慢相應法彼永盡。復作",
    "T28n1549_010:0803b04": "是說。脇者起諸行結彼盡也。復作是說。脇者",
    "T28n1549_010:0803b05": "是愛彼盡。屋舍壞敗者。五盛陰彼盡無餘。復",
    "T28n1549_010:0803b06": "作是說。屋舍皆壞敗者。身見彼盡無餘。復作",
    "T28n1549_010:0803b07": "是說。屋舍是無明彼盡無餘。復作是說。屋舍",
    "T28n1549_010:0803b08": "是識處住。彼盡無餘。",
    "T28n1549_010:0803b09": "　人能善眠寐　　亦復憂所護",
    "T28n1549_010:0803b10": "　心常樂禪中　　欲使壞娛樂",
    "T28n1549_010:0803b11": "人能善眠寐者。阿吒羅婆尸佉法授決中廣",
    "T28n1549_010:0803b12": "說也。阿吒羅婆作是說。彼亦不作憂如我所",
    "T28n1549_010:0803b13": "憂。世尊說彼不作憂如我所憂。",
    "T28n1549_010:0803b14": "　彼不為比丘　　從彼乞求者",
    "T28n1549_010:0803b15": "　受取屋舍法　　如是非比丘",
    "T28n1549_010:0803b16": "比丘契經彼非為比丘。不作比丘作比丘行",
    "T28n1549_010:0803b17": "法。家法者。受取屋舍作諸屋舍行。非以乞食",
    "T28n1549_010:0803b18": "為比丘也。",
    "T28n1549_010:0803b19": "　若有福有惡　　除去修梵行",
    "T28n1549_010:0803b20": "　練滅受不起　　彼謂之比丘",
    "T28n1549_010:0803b21": "若有福有惡者。福者是善有漏行陰。惡者不",
    "T28n1549_010:0803b22": "善。除去者謂已斷也。梵行者修行其道。練滅",
    "T28n1549_010:0803b23": "不受起者。降伏一切魔眾。降伏一切諸結。行",
    "T28n1549_010:0803b24": "者是住也。彼謂之比丘成就比丘行法。復作",
    "T28n1549_010:0803b25": "是說。福者不用定行。惡者無福行。已斷滅彼",
    "T28n1549_010:0803b26": "而修梵行。二二三昧二二共會。練滅不起者。",
    "T28n1549_010:0803b27": "背彼彼道意止。彼謂之比丘斷諸結。",
    "T28n1549_010:0803b28": "　青數白所覆　　一輻車而行",
    "T28n1549_010:0803b29": "　不勝觀此邊　　斷諸流結縛",
    "T28n1549_010:0803c01": "廣說如雜阿含。",
    "T28n1549_010:0803c02": "　二十九修跋陀人　　我出家行學道",
    "T28n1549_010:0803c03": "　我已知五十歲　　於中學修跋陀",
    "T28n1549_010:0803c04": "　戒定修行術　　獨步思惟念",
    "T28n1549_010:0803c05": "　敷演說法智　　於此無沙門",
    "T28n1549_010:0803c06": "戒者身律口命清淨。三昧者諸善心。獨步行",
    "T28n1549_010:0803c07": "者是其事。術者是智。獨步心思惟三昧敷演",
    "T28n1549_010:0803c08": "說法智。於彼此無沙門者。智法是道。彼入",
    "T28n1549_010:0803c09": "內外無沙門。問戒行有何差別。答曰。戒是有",
    "T28n1549_010:0803c10": "漏行是無漏。復作是說。戒是學行是無學。三",
    "T28n1549_010:0803c11": "昧心獨處有何差別。答曰。三昧是有漏。一心",
    "T28n1549_010:0803c12": "獨處是無漏。三昧是學。一心獨處是無學。復",
    "T28n1549_010:0803c13": "作是說。戒是增上戒三昧是增上心行術。增",
    "T28n1549_010:0803c14": "上智慧是謂見諦道。一心思惟道。是謂見諦",
    "T28n1549_010:0803c15": "道思惟道。甚深法此少入無外沙門也。復作",
    "T28n1549_010:0803c16": "是說。戒行是增上戒。三昧獨處學增上心術",
    "T28n1549_010:0803c17": "者。學增上智慧此是智法如少所入無外沙",
    "T28n1549_010:0803c18": "門也。復作是說。戒三昧如所說。於戒是修行。",
    "T28n1549_010:0803c19": "謂學增上行。行術者是增上智慧。是謂學增",
    "T28n1549_010:0803c20": "上智慧。獨處心思惟者。是謂學增上心。是謂",
    "T28n1549_010:0803c21": "知法少所入外無沙門也。",
    "T28n1549_010:0803c22": "　有量無量集　　能仁捨諸行",
    "T28n1549_010:0803c23": "　自謹慎內情　　無明卵自壞",
    "T28n1549_010:0803c24": "有量無量集者。有量是行報生有。諸行者是",
    "T28n1549_010:0803c25": "壽行捨之。能仁者是無學。能仁內樂者禪解",
    "T28n1549_010:0803c26": "脫三昧樂。三昧中自謹慎以空為首。三謹慎自",
    "T28n1549_010:0803c27": "謹慎成就。無明卵自壞者。猶如壞卵[革*莫]也。",
    "T28n1549_010:0803c28": "不復觀卵[革*莫]如是世尊。捨壽命不觀壽命行。",
    "T28n1549_010:0803c29": "或作是說。量者是人。無量者是餘行也。行者",
    "T28n1549_010:0804a01": "受諸有行。內自樂者樂諸道也。餘亦如是。",
    "T28n1549_010:0804a02": "　若愛無住處　　意漸得開解",
    "T28n1549_010:0804a03": "　彼愛能仁除　　不知天及人",
    "T28n1549_010:0804a04": "若愛無住處者。情放逸流馳。彼有二種愛見",
    "T28n1549_010:0804a05": "也。無住處若由愛若由是。意有二種。意愛意",
    "T28n1549_010:0804a06": "見也。漸者俱越二三愛盡。能仁行天及人所",
    "T28n1549_010:0804a07": "不知。能仁行天及人所不能知。復作是說。若",
    "T28n1549_010:0804a08": "愛無住處。愛是欲愛也。住處諸見也。意漸得",
    "T28n1549_010:0804a09": "開解者。意是有愛。漸是無明。有二愛盡。天",
    "T28n1549_010:0804a10": "及人所不能知。諸見無明盡。",
    "T28n1549_010:0804a11": "　若內無瞋怒　　有有獲種稷",
    "T28n1549_010:0804a12": "　彼無恐畏惱　　諸天不往見",
    "T28n1549_010:0804a13": "若內無瞋怒者。自喜無瞋恚。有有獲種稷",
    "T28n1549_010:0804a14": "者。中有有是謂有。於此間有。彼無恐畏惱者。",
    "T28n1549_010:0804a15": "善修空善明十二因緣。樂者四出要樂而成",
    "T28n1549_010:0804a16": "就。無惱者無有遺餘也。財物之憂設有遺餘。",
    "T28n1549_010:0804a17": "財物之中若得若失亦無愁惱。諸天不往見",
    "T28n1549_010:0804a18": "者。已取涅槃不見五趣。復作是說。若內無瞋",
    "T28n1549_010:0804a19": "恚者。現瞋恚盡。有有獲種稷者。現其欲盡。",
    "T28n1549_010:0804a20": "彼無恐畏惱者。善無有憂現愚癡盡。諸天不",
    "T28n1549_010:0804a21": "往見者。無欲無瞋恚亦無愚癡。已所涅槃不",
    "T28n1549_010:0804a22": "見涅槃。",
    "T28n1549_010:0804a23": "　人中等正覺　　自訓專正志",
    "T28n1549_010:0804a24": "　遊行梵迹中　　常樂心滅息",
    "T28n1549_010:0804a25": "人中者。生於人中。等正覺者。盡覺知諸法。",
    "T28n1549_010:0804a26": "自訓者。自然具。專正志者。得三三昧。遊行梵",
    "T28n1549_010:0804a27": "迹者。敬尊法中心。常樂滅息者。諸三昧心得",
    "T28n1549_010:0804a28": "休息。害諸結心得休息。而樂其中。",
    "T28n1549_010:0804a29": "　眾人所敬仰　　盡超一切法",
    "T28n1549_010:0804b01": "　諸天亦歸命　　是謂聞無著",
    "T28n1549_010:0804b02": "眾人所敬仰者。承事歸命。盡超一切法者。越",
    "T28n1549_010:0804b03": "諸善法。猶如超諸偈頌。亦度諸不善法。諸",
    "T28n1549_010:0804b04": "天亦歸命者。諸天亦承事歸命。是謂聞無著",
    "T28n1549_010:0804b05": "者。彼從世尊聞。佛天人所供養也。",
    "T28n1549_010:0804b06": "　一切結過去　　於園越園果",
    "T28n1549_010:0804b07": "　於欲出要樂　　猶如鍊真金",
    "T28n1549_010:0804b08": "一切結過去者。度九結是謂一切結過去。復",
    "T28n1549_010:0804b09": "作是說。度於三結過去也。於園越園果者。五",
    "T28n1549_010:0804b10": "欲為園。於彼愛盡越諸愛患。越諸結越有",
    "T28n1549_010:0804b11": "樂。於欲出要者。於欲解脫樂初禪。復次欲中",
    "T28n1549_010:0804b12": "出要樂淨處樂。等樂其中。是謂於欲出要樂。",
    "T28n1549_010:0804b13": "猶如鍊真金者。如金被鍊無有穢垢極妙。",
    "T28n1549_010:0804b14": "如是如來已越於欲盡無諸漏。",
    "T28n1549_010:0804b15": "　三佛名流布　　猶如日除冥",
    "T28n1549_010:0804b16": "　於世第一尊　　亦如安明山",
    "T28n1549_010:0804b17": "三佛名流布者。功德聲聞世尊四方上下。乃",
    "T28n1549_010:0804b18": "至阿迦尼吒天皆聞其聲。猶如日除冥者。如",
    "T28n1549_010:0804b19": "日出時普照世間。冥皆為明無不蒙其恩。如",
    "T28n1549_010:0804b20": "是世尊已逮正覺。以光明普照三界。於世第",
    "T28n1549_010:0804b21": "一尊者。以此名為尊。彼一切為現照明。亦如",
    "T28n1549_010:0804b22": "安明者。如須彌山王於眾山中極高最大。世",
    "T28n1549_010:0804b23": "尊亦如是。於一切眾生中而作偈導。",
    "T28n1549_010:0804b24": "　我當說其義　　亦不作悕望",
    "T28n1549_010:0804b25": "　一切名龍者　　實名為如來",
    "T28n1549_010:0804b26": "我當說其義者。當龍功德。亦不作悕望。尊因",
    "T28n1549_010:0804b27": "陀摩那作是說。是無義語。尊摩醯羅作是說。",
    "T28n1549_010:0804b28": "不作諸眾行。或作是說。不作怨讎。如所說亦",
    "T28n1549_010:0804b29": "無瞋恚而有所作。復作是說。亦不造惡行。一",
    "T28n1549_010:0804c01": "切名龍者。實名為如來。諸有名龍者。於一切",
    "T28n1549_010:0804c02": "中如來最妙龍。",
    "T28n1549_010:0804c03": "　能忍不嫉彼　　如龍有二足",
    "T28n1549_010:0804c04": "　慇懃修梵行　　所行龍餘迹",
    "T28n1549_010:0804c05": "能忍不嫉彼如龍有二足者。彼猶龍象前脚",
    "T28n1549_010:0804c06": "已得隱。然後身得迴。如是如來以牢固法身",
    "T28n1549_010:0804c07": "得迴轉。慇懃修梵行所行龍餘迹者。猶如龍",
    "T28n1549_010:0804c08": "象後脚以得隱。然後身得迴轉。如來亦如",
    "T28n1549_010:0804c09": "是。賢聖法服。曩昔諸如來。已得牢固法身得",
    "T28n1549_010:0804c10": "迴轉。",
    "T28n1549_010:0804c11": "　信為大龍象　　護為白雙牙",
    "T28n1549_010:0804c12": "　念頸智慧頭　　威儀用法觀",
    "T28n1549_010:0804c13": "信為大龍象者。猶如龍象受取皆由鼻。如來",
    "T28n1549_010:0804c14": "如是。以信棄不善法而攝善法。猶如龍象鼻",
    "T28n1549_010:0804c15": "最為要。尊曇摩多羅作是頌契經者之重過。",
    "T28n1549_010:0804c16": "不得言如來之信。更自有因緣。一切諸智算",
    "T28n1549_010:0804c17": "數。象為大龍。猶如龍象受取皆由鼻。如來亦",
    "T28n1549_010:0804c18": "如是。親近諸法數。亦復分別觀有色身。清淨",
    "T28n1549_010:0804c19": "行如來護亦復如是。賢聖八品道清淨無塵",
    "T28n1549_010:0804c20": "垢。復作是說。猶如龍象牙不可移動。如來亦",
    "T28n1549_010:0804c21": "如是。於四等中受取諸氣味。便得自在。如來",
    "T28n1549_010:0804c22": "牙亦如是。勇猛有眾相。如來亦如是。於六善",
    "T28n1549_010:0804c23": "來。當有眾相好丈夫之才。念頸者猶如龍象",
    "T28n1549_010:0804c24": "頸盡取一切諸味。如來神足亦復如是。一切",
    "T28n1549_010:0804c25": "諸法皆悉普具。復作是說。猶如龍象頸而扶",
    "T28n1549_010:0804c26": "持頭。如來亦如是。念最為上頭為智者。猶",
    "T28n1549_010:0804c27": "如龍象以頭為命。如來亦如是。以智慧為命。",
    "T28n1549_010:0804c28": "復作是說。猶如龍象色身之中頭最為上。如",
    "T28n1549_010:0804c29": "來亦如是。法身之中三耶三佛最為上。威儀",
    "T28n1549_010:0805a01": "用法觀者。或作是說。此事亦如是二眼用法",
    "T28n1549_010:0805a02": "觀。猶如龍象左右有兩肩。如來亦如是。有二",
    "T28n1549_010:0805a03": "種。等身習出要。等身盡出要。迹滅不復起。復",
    "T28n1549_010:0805a04": "作是說。猶如龍象。有諸法觀速疾而知。如來",
    "T28n1549_010:0805a05": "亦如是。有眾相知眾生。或作是說。猶如龍象",
    "T28n1549_010:0805a06": "心意有眾相。若步若行皆悉知之。如來亦如",
    "T28n1549_010:0805a07": "是。於色身中頭最為上。如來亦如是。阿耨多",
    "T28n1549_010:0805a08": "羅三藐三菩提法身中最為上。或作是說。此",
    "T28n1549_010:0805a09": "亦是其事。有入法觀。猶如龍象左右有二肩。",
    "T28n1549_010:0805a10": "如來亦如是。有二種。等習身出要。等盡身出",
    "T28n1549_010:0805a11": "要。復作是說。猶如龍象法觀作眾相。御象知",
    "T28n1549_010:0805a12": "其相。如來亦如是。亦知其相解眾生。或作是",
    "T28n1549_010:0805a13": "說。猶如龍象意之所念悉能成辦。若行若住",
    "T28n1549_010:0805a14": "皆悉知之。本無如來亦復如是。知眾生根本。",
    "T28n1549_010:0805a15": "或作是說。猶如龍象意之所念。若行若住皆",
    "T28n1549_010:0805a16": "悉知之。本無如來亦如是。知眾生根相。或作",
    "T28n1549_010:0805a17": "是說。猶如是知眾生根。或作是說。猶如龍象",
    "T28n1549_010:0805a18": "意之所念。若住若行皆悉知之。如來亦如是。",
    "T28n1549_010:0805a19": "知諸根相。親近諸行。於眾生中敷演法。默",
    "T28n1549_010:0805a20": "然承受奉行。展轉相應。",
    "T28n1549_010:0805a21": "　法藏皆滿具　　照明除拂去",
    "T28n1549_010:0805a22": "　樂禪出入息　　內自善謹慎",
    "T28n1549_010:0805a23": "法藏皆滿具者。猶如龍象腹入若干種食。皆",
    "T28n1549_010:0805a24": "依仰之。如來亦如是。法等諸藏依法食。照",
    "T28n1549_010:0805a25": "明除拂去者。猶如龍象尾拂蚊虻蠅[虫*蚤]皆能",
    "T28n1549_010:0805a26": "拂去。如來亦如是。身中敷演教樂禪。出入息",
    "T28n1549_010:0805a27": "內自善謹慎。猶如龍象以出入息而養其形",
    "T28n1549_010:0805a28": "常以為樂。如來亦如是。常以四禪而養其形。",
    "T28n1549_010:0805a29": "內方便具足。",
    "T28n1549_010:0805b01": "　龍行求茂草　　龍住威儀盛",
    "T28n1549_010:0805b02": "　龍臥威儀具　　坐亦威儀成",
    "T28n1549_010:0805b03": "　一切龍威成　　是謂龍威儀",
    "T28n1549_010:0805b04": "龍行求茂草者。乃至是謂龍威儀者。世尊於",
    "T28n1549_010:0805b05": "一切威儀中戒三昧成就。得三昧亦成就。若",
    "T28n1549_010:0805b06": "威儀成就。意食不穢處而不食。龍食而量腹",
    "T28n1549_010:0805b07": "命亦不貪。意食不穢處穢處而不食者。穢處",
    "T28n1549_010:0805b08": "食者何等是。有貪意起與邪命俱。彼是穢處。",
    "T28n1549_010:0805b09": "無穢處者。反上事也。彼如來除去穢食。擇無",
    "T28n1549_010:0805b10": "穢食使根充足而無眾病。猶如膏拊創。亦如",
    "T28n1549_010:0805b11": "膏車。服眾藥草無有貪著。故曰不貪。",
    "T28n1549_010:0805b12": "　以得食斷飢　　不畜積遺餘",
    "T28n1549_010:0805b13": "　受彼信施食　　除彼不與取",
    "T28n1549_010:0805b14": "以得食斷飢者。草為食覆為衣。不畜積遺餘。",
    "T28n1549_010:0805b15": "不得畜積。不露形體。得施食纔欲存形。受",
    "T28n1549_010:0805b16": "彼信施食。除彼不與取者。以法求取。復次當",
    "T28n1549_010:0805b17": "說其要。若得遺長復次藏貯以為家業。彼如",
    "T28n1549_010:0805b18": "來皆悉知除去非行。故曰斷諸飢渴者也。",
    "T28n1549_010:0805b19": "　斷諸一切結　　亦斷諸縛著",
    "T28n1549_010:0805b20": "　彼行在在處　　亦無憂畏患",
    "T28n1549_010:0805b21": "斷一切諸結者。滅七結也。亦斷諸縛著者。滅",
    "T28n1549_010:0805b22": "三縛也。復次本無如來結根。使根永盡無縛",
    "T28n1549_010:0805b23": "著。起諸照明故。曰斷諸一切結也。如來見諸",
    "T28n1549_010:0805b24": "穢心不染著。故曰彼行在在處處也。",
    "T28n1549_010:0805b25": "　愚死命有二數　　有無怒見家業",
    "T28n1549_010:0805b26": "　善眠寐二比丘　　草覆衣一切使",
    "T28n1549_010:0805b27": "偈揵度第三品竟。",
    "T28n1549_010:0805b28": "尊婆須蜜菩薩所集偈品首",
    "T28n1549_010:0805b29": "　見色無娛娛　　無欲及諸貪",
    "T28n1549_010:0805c01": "　況革囊盛糞　　使五意移動",
    "T28n1549_010:0805c02": "見色無娛娛者。何以故。世尊作是說。況革囊",
    "T28n1549_010:0805c03": "盛糞者。或作是說。現其愛盡。天樂天女。常",
    "T28n1549_010:0805c04": "無欲於彼。況革囊盛糞。復次欲斷摩訶檀",
    "T28n1549_010:0805c05": "提(梵志)縛。不欲使頻至佛所。",
    "T28n1549_010:0805c06": "　梵志慢滿擔　　怒烟害為灰",
    "T28n1549_010:0805c07": "　口淨心如火　　心者火坑藏",
    "T28n1549_010:0805c08": "梵志慢滿者。猶如負重擔不畏懼於人。如是",
    "T28n1549_010:0805c09": "慢所縛不畏懼。怒烟者。猶如先有烟然後火",
    "T28n1549_010:0805c10": "乃然。如是失有怒然後方有教。猶如烟亂一",
    "T28n1549_010:0805c11": "切色。怒亦如是而亂眾色。害為灰者。猶如",
    "T28n1549_010:0805c12": "灰無用於物。如是害亦無用於物也。口淨者",
    "T28n1549_010:0805c13": "猶如淨投火。如是舌長益於諸法。心者火坑",
    "T28n1549_010:0805c14": "藏者。猶如祠火處所。如是心為智火所然。自",
    "T28n1549_010:0805c15": "動人中明者。猶如自第一火。",
    "T28n1549_010:0805c16": "　信種自暴露　　智慧為耕犁",
    "T28n1549_010:0805c17": "　慚愧心所縛　　心手之執杖",
    "T28n1549_010:0805c18": "信種自暴露者。猶如先有萌牙。如是信為",
    "T28n1549_010:0805c19": "道然後行道。暴露者暴為閑居。猶如莖生",
    "T28n1549_010:0805c20": "得雨潤澤。如是生善功德以暴潤澤。智慧為",
    "T28n1549_010:0805c21": "耕犁者。猶如集聚耕地。如是信成眾善功德。",
    "T28n1549_010:0805c22": "如是智慧成眾善功德。耕者結使。慚愧者猶",
    "T28n1549_010:0805c23": "如犁轢。如是慚愧住智慧。心縛者三三昧",
    "T28n1549_010:0805c24": "是。意縛猶如輻。如是三昧猶如不移動。手",
    "T28n1549_010:0805c25": "執杖者。猶如耕地杖用驅行。如是念耕結得",
    "T28n1549_010:0805c26": "善驅。",
    "T28n1549_010:0805c27": "　身整口亦整　　猶如往求食",
    "T28n1549_010:0805c28": "　實作擇去穢　　受語而解脫",
    "T28n1549_010:0805c29": "身整身律儀也。口整者口律儀。猶如往求食",
    "T28n1549_010:0806a01": "者。命命清淨也。實作擇去穢者。以智諦耕",
    "T28n1549_010:0806a02": "除諸。受語而解脫者。猶如耕犁。人事辦則",
    "T28n1549_010:0806a03": "捨。如是等與相應而捨其行。諸已滅便有勇",
    "T28n1549_010:0806a04": "猛意。",
    "T28n1549_010:0806a05": "　勇猛共二軛　　方便獲安處",
    "T28n1549_010:0806a06": "　已往不復還　　所至無憂畏",
    "T28n1549_010:0806a07": "勇猛共二軛者。猶如牛有力勢不捨其軛。如",
    "T28n1549_010:0806a08": "是勇猛之力。亦不捨其軛。方便獲安處者。有",
    "T28n1549_010:0806a09": "四方便已盡是謂涅槃。亦是安隱處勇猛志。",
    "T28n1549_010:0806a10": "彼已往不復還者。有力勢不復還。所至無憂",
    "T28n1549_010:0806a11": "畏者。已到涅槃諸憂畏患永盡無餘。",
    "T28n1549_010:0806a12": "　如是耕田作　　彼曰甘露果",
    "T28n1549_010:0806a13": "　能忍如是業　　一切苦解脫",
    "T28n1549_010:0806a14": "如是耕田作者。作如是修行道也。彼曰甘露",
    "T28n1549_010:0806a15": "果涅槃為果。能忍如是業者。修行此道。一",
    "T28n1549_010:0806a16": "切苦解脫者。於三界苦而得解脫。或作是說。",
    "T28n1549_010:0806a17": "道教於彼智慧斷諸結使。身整口亦整。猶如",
    "T28n1549_010:0806a18": "往求食者。等語等業等命。勇猛共二軛者等",
    "T28n1549_010:0806a19": "方便也。念為杖者等念也。意縛者等三昧也。",
    "T28n1549_010:0806a20": "已說五根彼信種信根也。勇猛共二軛精進",
    "T28n1549_010:0806a21": "根也。念為杖者念根也意縛者定。根也智慧",
    "T28n1549_010:0806a22": "唱導是慧根也。",
    "T28n1549_010:0806a23": "　專念巧便求　　亦不樂在家",
    "T28n1549_010:0806a24": "　群雁往奔池　　盡流除瞋恚",
    "T28n1549_010:0806a25": "專念巧便求者。出家學道。專念者繫念不移。",
    "T28n1549_010:0806a26": "亦不樂在家者。不樂處家恩愛之中。群雁往",
    "T28n1549_010:0806a27": "奔池盡流除瞋恚者。猶如群雁捨大山林無",
    "T28n1549_010:0806a28": "戀慕情。如是彼滅於五欲無戀慕情。所可用",
    "T28n1549_010:0806a29": "道滅於五欲。如所說法之所除。況非法也。復",
    "T28n1549_010:0806b01": "作是說。專念求巧便者。常樂閑居坐禪。亦不",
    "T28n1549_010:0806b02": "樂在家者。不樂於三界眾生。群雁往奔池",
    "T28n1549_010:0806b03": "盡瞋恚者。流為無明。所可用道除無明。彼",
    "T28n1549_010:0806b04": "道亦除。復作是說。專念巧便求者。而修行道",
    "T28n1549_010:0806b05": "遊居意山中。亦不樂在家者。遠離愛著。如所",
    "T28n1549_010:0806b06": "說諸痛中愛此是愛也。已能捨彼亦不樂愛",
    "T28n1549_010:0806b07": "著。群雁往奔池盡流瞋恚者。流為六入。如所",
    "T28n1549_010:0806b08": "說長者眼為識流源。彼能滅六入所可用道。",
    "T28n1549_010:0806b09": "滅六入者。彼道亦滅。",
    "T28n1549_010:0806b10": "　諸度江海者　　作橋度彼岸",
    "T28n1549_010:0806b11": "　有縛我求度　　智者先達岸",
    "T28n1549_010:0806b12": "諸度江者。如所說如瞿曇世尊。由異學故往",
    "T28n1549_010:0806b13": "受恒水。水神作是說偈。彼河恒薩牢頻鬧作",
    "T28n1549_010:0806b14": "諸橋諸不得神足。或作是說。諸受頻鬧者。結",
    "T28n1549_010:0806b15": "為頻生。死為薩牢。如所說由薩羅有是池。作",
    "T28n1549_010:0806b16": "諸橋修行道也。捨山者滅於五欲。縛拔求度",
    "T28n1549_010:0806b17": "者。外道求道。智者先達岸者。說度生死岸。復",
    "T28n1549_010:0806b18": "作是說。諸度頻鬧者。見諦所斷結滅也。薩羅",
    "T28n1549_010:0806b19": "者思惟所斷結滅也。作橋者興起道也。捨山",
    "T28n1549_010:0806b20": "者滅諸蓋。縛拔者修學道。智者先達岸。羅",
    "T28n1549_010:0806b21": "漢度生死岸。",
    "T28n1549_010:0806b22": "　不於見健疾　　是我之齊限",
    "T28n1549_010:0806b23": "　非行能除往　　不染於家累",
    "T28n1549_010:0806b24": "不於見健疾者。等智成就健疾。彼不淨之",
    "T28n1549_010:0806b25": "見不聞健疾。非健疾者。能淨其邊。彼亦欲",
    "T28n1549_010:0806b26": "淨於欲慇懃。界亦不聞將往。何以故。不染於",
    "T28n1549_010:0806b27": "家累者。彼不隨此見。",
    "T28n1549_010:0806b28": "　若林柱牢固　　於他盡其語",
    "T28n1549_010:0806b29": "　若無欲善根　　能仁亦牢固",
    "T28n1549_010:0806c01": "若林柱牢固者。尊者阿那律授決中廣說。猶",
    "T28n1549_010:0806c02": "如林柱不可移動。如是彼尊者。若毀罵若嘆",
    "T28n1549_010:0806c03": "譽不可移動。於他盡其語者。語在內若毀罵",
    "T28n1549_010:0806c04": "復有嘆譽者。善無欲者諸結使盡。善根者於",
    "T28n1549_010:0806c05": "三三昧。是三昧根。能仁亦復牢固者。佛聲無",
    "T28n1549_010:0806c06": "學智。",
    "T28n1549_010:0806c07": "　不二行作講堂　　養妻子非比丘",
    "T28n1549_010:0806c08": "　於眾生不改瞋　　能仁常護眾生",
    "T28n1549_010:0806c09": "不二行作講堂者。獵師喻中已說。不二行作",
    "T28n1549_010:0806c10": "講堂者。獵師所行閑居聚中。比丘行聚中聚。",
    "T28n1549_010:0806c11": "閑居獵師所為非行。比丘護賢行。養妻子非",
    "T28n1549_010:0806c12": "比丘。獵師及妻子比丘非其行。唯自養以",
    "T28n1549_010:0806c13": "法聚。彼於眾生不改瞋者。獵師不改於殺",
    "T28n1549_010:0806c14": "生能仁常護眾生者。比丘無有殺意。",
    "T28n1549_010:0806c15": "　於前中間後　　從他受信施",
    "T28n1549_010:0806c16": "　亦無怨恨心　　能仁亦護彼",
    "T28n1549_010:0806c17": "於前者不食。中間者半食。後者餘食未盡。從",
    "T28n1549_010:0806c18": "他受信施。比丘得食。亦無怨恨心者。亦不",
    "T28n1549_010:0806c19": "罵亦不能傷其形。不作強顏。不是語我不得",
    "T28n1549_010:0806c20": "物。終不離此法。復作是說。於前者好微妙",
    "T28n1549_010:0806c21": "食。中者中食。後者下食。從他得信施者。從他",
    "T28n1549_010:0806c22": "受信施。不說惡語。所得惡食處亦不避。亦不",
    "T28n1549_010:0806c23": "執語所得惡食處。亦不頻往彼乞求皆悉遍。",
    "T28n1549_010:0806c24": "復作是說。惡不能壞其意好不起愛著。",
    "T28n1549_010:0806c25": "　有說第一者　　夜叉淨非淨",
    "T28n1549_010:0806c26": "　何為此解脫　　無餘名曰善",
    "T28n1549_010:0806c27": "有說第一者。此夜叉淨說。猶如此有想無想",
    "T28n1549_010:0806c28": "天。何為此解脫者。如是無餘智者方便說",
    "T28n1549_010:0806c29": "淨。",
    "T28n1549_010:0807a01": "　飢渴第一病　　行為第一苦",
    "T28n1549_010:0807a02": "　如實知是者　　涅槃第一樂",
    "T28n1549_010:0807a03": "飢渴第一病者。斷手授決中已說。彼斷手不",
    "T28n1549_010:0807a04": "大苦。如飢渴者。行為第一苦者。彼行有若干",
    "T28n1549_010:0807a05": "種。若如實知此者。涅槃第一樂。能知如是",
    "T28n1549_010:0807a06": "行。不成就所作行口。彼便有樂。復作是說。飢",
    "T28n1549_010:0807a07": "渴第一病者。常為所縛乃至不可治。行為第",
    "T28n1549_010:0807a08": "一苦者。如實知之能知此諸行。諸行涅槃第",
    "T28n1549_010:0807a09": "一樂者。休息為樂。無所觀為樂永樂。復作是",
    "T28n1549_010:0807a10": "說。飢渴為第一病者。是苦諦也。行為第一苦",
    "T28n1549_010:0807a11": "者。無明緣行也。受諸患是謂習諦也。如是實",
    "T28n1549_010:0807a12": "知者是道諦也。涅槃第一樂者是盡諦也。",
    "T28n1549_010:0807a13": "　慚愧梵志衣　　梵志手為淨",
    "T28n1549_010:0807a14": "　水常流不住　　舌陳為澡盥",
    "T28n1549_010:0807a15": "慚愧梵志衣者。尊者大目揵連授決中已說。",
    "T28n1549_010:0807a16": "猶如衣裳用覆蓋隱處。慚愧亦如是。蓋覆隱",
    "T28n1549_010:0807a17": "處。梵志手淨者。猶如已淨祀火。我亦如是。而",
    "T28n1549_010:0807a18": "修淨行去離行。水常流不住舌陳為澡盥者。",
    "T28n1549_010:0807a19": "猶如以澡盥盪滌不淨器。我舌亦如是。除去",
    "T28n1549_010:0807a20": "穢行晝夜不休息。",
    "T28n1549_010:0807a21": "　祀火有常想　　以依內心意",
    "T28n1549_010:0807a22": "　晝夜勤祠祀　　律儀不失節",
    "T28n1549_010:0807a23": "祀火有常想者。止觀彼然智火。以依內心意",
    "T28n1549_010:0807a24": "者。自依猗心彼能滅。晝夜修行律儀。不失",
    "T28n1549_010:0807a25": "節諸根。在內彼能思惟心被教訓。是謂藏匿。",
    "T28n1549_010:0807a26": "復作是說。隱處者身口意。律儀訓者諸戒具",
    "T28n1549_010:0807a27": "足。復作是說。慚愧梵志衣者。現善行起。梵志",
    "T28n1549_010:0807a28": "手淨者。水常流不住。舌陳為澡盥。舌善行",
    "T28n1549_010:0807a29": "第二偈謂心善行。於三善行名婆羅門。",
    "T28n1549_010:0807b01": "　度慚常呵彼　　我與況汝要",
    "T28n1549_010:0807b02": "　亦不作非行　　當知此非我",
    "T28n1549_010:0807b03": "度慚者。可慚而不慚。彼當知不自親。況當",
    "T28n1549_010:0807b04": "親餘者。常呵彼者非親者。當知是怨仇而住",
    "T28n1549_010:0807b05": "我所。我與汝說要者。諸有雜穢。雖慎從眾",
    "T28n1549_010:0807b06": "生。當知此姦穢。亦不作非行者。諸有親厚",
    "T28n1549_010:0807b07": "事彼不起惱。所作方便當知慎怨家。",
    "T28n1549_010:0807b08": "　於欲意不離　　念亦無厭足",
    "T28n1549_010:0807b09": "　觀彼能離者　　彼具智慧足",
    "T28n1549_010:0807b10": "於欲意不離者。菩薩授決中已說。乃至意念",
    "T28n1549_010:0807b11": "欲心亦無厭足。不能去離彼愛。能離者現欲",
    "T28n1549_010:0807b12": "想盡。於中次第觀彼盡時。是說曰彼能離者。",
    "T28n1549_010:0807b13": "彼具慧乃足者。諸觀欲不淨彼著愛欲也。",
    "T28n1549_010:0807b14": "　諦諦而善見　　尊者轉嘆天",
    "T28n1549_010:0807b15": "諦諦而善見者。諦是苦諦也。習諦增上諦",
    "T28n1549_010:0807b16": "是道諦也。盡諦復作是說。有三諦苦諦習諦",
    "T28n1549_010:0807b17": "道諦。增上是盡諦。復作是說。諦是等諦。增上",
    "T28n1549_010:0807b18": "第一義諦。",
    "T28n1549_010:0807b19": "　解脫彼此脫　　解脫復見縛",
    "T28n1549_010:0807b20": "　賢聖不見脫　　解脫於愚惑",
    "T28n1549_010:0807b21": "一子授決中已說。解脫彼此脫者。於妄語中",
    "T28n1549_010:0807b22": "解脫。為殺所染。解脫復見縛者。於一害得脫。",
    "T28n1549_010:0807b23": "復為他所染也。賢聖不得脫者。見諦而得解",
    "T28n1549_010:0807b24": "脫於愚惑。於縛繫彼不得解脫。如是斷滅見",
    "T28n1549_010:0807b25": "得解脫。有常見所縛。如是聞念中得解脫。如",
    "T28n1549_010:0807b26": "是身見中得解脫。為猶豫取縛。於貪欲得解",
    "T28n1549_010:0807b27": "脫。為色愛所縛。於色愛得解脫。為無色愛所",
    "T28n1549_010:0807b28": "縛。",
    "T28n1549_010:0807b29": "　若於長短中　　麁細好惡行",
    "T28n1549_010:0807c01": "　於世不與取　　故曰名梵志",
    "T28n1549_010:0807c02": "若於長短中者。答曰。長短不成就。於彼少有",
    "T28n1549_010:0807c03": "所觀便有長也。少有所觀便有短也。此如來",
    "T28n1549_010:0807c04": "教誡語也。又麁者亦不成就。問云何量亦不",
    "T28n1549_010:0807c05": "成就耶。答曰。於中不說量不可持亦無來者。",
    "T28n1549_010:0807c06": "若受不與取。彼則麁亦不成就。於彼亦不盡",
    "T28n1549_010:0807c07": "有量。有清淨行亦有少成就。問諸有清淨行",
    "T28n1549_010:0807c08": "成就。答曰。非以行不與取色。於中淨不淨行",
    "T28n1549_010:0807c09": "彼則成就。是廣舌教誡之語。故曰梵志者。",
    "T28n1549_010:0807c10": "具足眾行是謂梵志。或作是說。起諸不與取",
    "T28n1549_010:0807c11": "結諸結盡。是婆羅門。",
    "T28n1549_010:0807c12": "　不善而有善　　當依三佛家",
    "T28n1549_010:0807c13": "　不住益眾生　　彼曰而依有",
    "T28n1549_010:0807c14": "不善而有善者。於不善中終便生餘處。彼先",
    "T28n1549_010:0807c15": "滅本想。而更得餘想。常依三佛家者。不依母",
    "T28n1549_010:0807c16": "胎。不住益眾生者。於他家命終在母胎長大。",
    "T28n1549_010:0807c17": "彼曰而依有。意生有是善行。",
    "T28n1549_010:0807c18": "　若數於世易　　無勝況當世",
    "T28n1549_010:0807c19": "　永滅無烟曀　　於中樂不害",
    "T28n1549_010:0807c20": "滿願子於其中求數者。知而滅世者。諸入異",
    "T28n1549_010:0807c21": "於彼外。不異者是內。復作是說。異者是天。不",
    "T28n1549_010:0807c22": "異者是地獄。復作是說。異者色無色界相應。",
    "T28n1549_010:0807c23": "不異者欲界相應。此數是無常苦空無我。因",
    "T28n1549_010:0807c24": "果自相遍相。無勝況當世者。無明見所知。如",
    "T28n1549_010:0807c25": "說染著魔所縛息者。三火息滅休息。常永寂",
    "T28n1549_010:0807c26": "有滅息永烟曀滅現瞋恚所纏盡。復作是說。",
    "T28n1549_010:0807c27": "現內緣諸結盡無烟曀。如所說愛所行也。有",
    "T28n1549_010:0807c28": "覺息亦無烟曀。如所說有覺亦烟。無害者現",
    "T28n1549_010:0807c29": "三害盡。無望者現利望命望盡。復次現有愛",
    "T28n1549_010:0808a01": "盡。能有所越。",
    "T28n1549_010:0808a02": "　解脫墮復墮　　貪著復來還",
    "T28n1549_010:0808a03": "　已還歡樂處　　於善住善處",
    "T28n1549_010:0808a04": "解脫復墮者。解脫者於欲界脫。亦脫欲界結",
    "T28n1549_010:0808a05": "使。色無色界愛未盡。於彼墮墮便生。貪著",
    "T28n1549_010:0808a06": "復來還者。彼不能展轉除盡欲界相應結來",
    "T28n1549_010:0808a07": "住彼。於彼方便染著。欲界諸結使不能拔離。",
    "T28n1549_010:0808a08": "復起欲界結使。來至欲界。已還歡樂處者。謂",
    "T28n1549_010:0808a09": "佛聲聞彼已還安隱處。無生無病死之患。歡",
    "T28n1549_010:0808a10": "樂處者賢聖八品道。於善住善樂三昧樂於",
    "T28n1549_010:0808a11": "中遊行。永還安樂處者。復作是說。解脫墮復",
    "T28n1549_010:0808a12": "墮者。於須陀洹得解脫墮地獄。彼墮天貪著",
    "T28n1549_010:0808a13": "復來還。欲界愛未盡。還來人間。還歡樂處",
    "T28n1549_010:0808a14": "者。無有恐懼入地獄之憂。樂者賢聖之道。於",
    "T28n1549_010:0808a15": "善住善者。越一切諸結還於涅槃。復作說。墮",
    "T28n1549_010:0808a16": "復墮者斷滅見。解脫有常見。墮貪著復來還",
    "T28n1549_010:0808a17": "者。地獄餓鬼畜生。於有常斷滅解脫而修行",
    "T28n1549_010:0808a18": "道。餘者亦如是。",
    "T28n1549_010:0808a19": "　見慢起信意　　見偈等前後",
    "T28n1549_010:0808a20": "　飢依欲及諦　　解脫滿願子",
    "T28n1549_010:0808a21": "尊婆須蜜菩薩所集偈揵度第四竟。",
    "T28n1549_010:0808a22": "尊婆須蜜論卷第十"
}