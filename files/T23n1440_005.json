{
    "T23n1440_005:0531b15": "薩婆多毘尼毘婆沙卷第五",
    "T23n1440_005:0531b17": "失譯人名今附秦錄",
    "T23n1440_005:0531b18": "第四結從非親里尼取衣因緣",
    "T23n1440_005:0531b19": "花色比丘尼者，容貌端政，色作優鉢羅花",
    "T23n1440_005:0531b20": "色。此人前世久遠劫時作一婆羅門女，父",
    "T23n1440_005:0531b21": "母家人入海採寶，是女在後不能自活，便與",
    "T23n1440_005:0531b22": "諸婬女共在一處賣色自供。此女色貌不豐，",
    "T23n1440_005:0531b23": "無人往來。常自咎責，何以獨爾？時世有辟",
    "T23n1440_005:0531b24": "支佛，一切敬仰。有人語言：「汝能供養辟支佛",
    "T23n1440_005:0531b25": "者，隨心所欲世世如願。」時彼女人即隨其",
    "T23n1440_005:0531b26": "語，辦美飲食，以優鉢羅花覆上，奉辟支佛。",
    "T23n1440_005:0531b27": "即發願言：「令我世世常作女人，端政無雙",
    "T23n1440_005:0531b28": "為人所敬，無能過此。又願得如沙門所得功",
    "T23n1440_005:0531b29": "德，令我得之。」是故今世猶作女人，顏貌第",
    "T23n1440_005:0531c01": "一；以本願故，今得漏盡。安陀林者，名晝闇",
    "T23n1440_005:0531c02": "林，是林廣大繁茂，林下日所不照。又林主長",
    "T23n1440_005:0531c03": "者名曰安陀，故因此為名。以貴價疊裹一",
    "T23n1440_005:0531c04": "剗肉懸著樹上。問：「設有人取此疊肉，誰邊",
    "T23n1440_005:0531c05": "得罪？為賊邊得、為尼邊得？」答曰：「尼邊得罪。」",
    "T23n1440_005:0531c06": "何以衣服弊壞者。問曰：「花色有大功德名聞，",
    "T23n1440_005:0531c07": "多人所識，何故衣服不充？」答曰：「世有二人",
    "T23n1440_005:0531c08": "無厭無足：一得已積聚、二得已施人。花色",
    "T23n1440_005:0531c09": "凡有所得，求者皆與，是以供身所須常有所",
    "T23n1440_005:0531c10": "乏。」盈長衣中者，此是佛入靜室四月燕默，",
    "T23n1440_005:0531c11": "多有比丘捨居士衣著糞掃衣，是假衣",
    "T23n1440_005:0531c12": "也。",
    "T23n1440_005:0531c13": "從非親里尼取衣第四",
    "T23n1440_005:0531c14": "此是不共戒，比丘尼無犯，沙彌突吉羅。與諸",
    "T23n1440_005:0531c15": "比丘結戒者，正以男子女人不宜交往共相",
    "T23n1440_005:0531c16": "染習，則致種種非法因緣，是以斷之。若是親",
    "T23n1440_005:0531c17": "里，不致嫌疑亦無非法，是故則聽。取衣者，是",
    "T23n1440_005:0531c18": "應量衣。若是白衣、若非法色衣亦不得取，以",
    "T23n1440_005:0531c19": "染應法故，取則捨墮。若多比丘取一衣，多人",
    "T23n1440_005:0531c20": "犯。一比丘多尼邊取一衣，計尼犯。五種衣，三",
    "T23n1440_005:0531c21": "種不得取，火燒、牛嚼、鼠嚙，取則捨墮。二種",
    "T23n1440_005:0531c22": "衣取，突吉羅。取應量鉢，捨墮。若取一切不應",
    "T23n1440_005:0531c23": "量衣服、鍵鎡器物，突吉羅。若從式叉摩尼、沙",
    "T23n1440_005:0531c24": "彌尼取衣，與比丘尼同犯。除貿易者，令行道",
    "T23n1440_005:0531c25": "者得安樂故，又使弟子無苦惱故。若比丘得",
    "T23n1440_005:0531c26": "比丘尼所宜衣、比丘尼得比丘所宜衣，不貿",
    "T23n1440_005:0531c27": "易者，以衣因緣故，種種馳求妨廢行道得諸",
    "T23n1440_005:0531c28": "惱害，是故聽之。",
    "T23n1440_005:0531c29": "使非親里尼浣故衣第五",
    "T23n1440_005:0532a01": "此是不共戒，沙彌使非親里尼浣故衣，突吉",
    "T23n1440_005:0532a02": "羅。是中犯者，若自持衣與非親里尼，若浣、若",
    "T23n1440_005:0532a03": "染、若打，三事中趣作一事，尼薩耆波逸提。若",
    "T23n1440_005:0532a04": "一時作三事，亦得一捨墮。若浣不好淨、染不",
    "T23n1440_005:0532a05": "成色、打不能熟，盡突吉羅。若使、書信、印信，突",
    "T23n1440_005:0532a06": "吉羅。若使浣捨墮衣，突吉羅。若二人共一衣，",
    "T23n1440_005:0532a07": "乃至多人共衣使打染，盡突吉羅。使浣染打",
    "T23n1440_005:0532a08": "不淨衣，駝毛牛毛羖羊毛雜織衣，突吉羅。與",
    "T23n1440_005:0532a09": "學沙彌浣染打，捨墮。破戒賊住如是等，無犯。",
    "T23n1440_005:0532a10": "使式叉摩尼、沙彌尼浣染打故衣，與比丘尼",
    "T23n1440_005:0532a11": "同犯。若比丘尼使比丘尼浣故衣，突吉",
    "T23n1440_005:0532a12": "羅。此戒，應量、不應量衣，一切犯。",
    "T23n1440_005:0532a13": "從非親里居士乞衣第六",
    "T23n1440_005:0532a14": "跋難陀說種種法者，或云：初說布施，中說持",
    "T23n1440_005:0532a15": "戒，後說生天福報。或云：前後說法但說布施",
    "T23n1440_005:0532a16": "福報。為諸比丘結戒者，一以佛法增上故、二",
    "T23n1440_005:0532a17": "為止諍訟故、三為滅前人不善心故、四為眾",
    "T23n1440_005:0532a18": "生於正法中生信樂故。此是共戒，比丘、比丘",
    "T23n1440_005:0532a19": "尼，俱捨墮；式叉摩尼、沙彌、沙彌尼，突吉羅。是",
    "T23n1440_005:0532a20": "中犯者，比丘從非親里乞衣，得衣者，尼薩耆",
    "T23n1440_005:0532a21": "波逸提。若使、書信、印信，突吉羅。若二人共乞",
    "T23n1440_005:0532a22": "一衣，突吉羅。若為他索，突吉羅。若得應量衣，",
    "T23n1440_005:0532a23": "捨墮。若得不應量衣，突吉羅。不犯者，從親里",
    "T23n1440_005:0532a24": "索。若親里多財饒寶，從乞無犯；若親里貧匱，",
    "T23n1440_005:0532a25": "從索，突吉羅。若親里與少更索多，突吉羅。若",
    "T23n1440_005:0532a26": "為他索，突吉羅。若為法令親里自與，無過。若",
    "T23n1440_005:0532a27": "先請者，若非親里先請與衣，從索無犯。雖先",
    "T23n1440_005:0532a28": "請與衣，後若貧窮，從索，突吉羅。若與少更索",
    "T23n1440_005:0532a29": "多，亦突吉羅。若為他索，亦突吉羅。若非親里",
    "T23n1440_005:0532b01": "不索自與，無犯。",
    "T23n1440_005:0532b02": "第七戒",
    "T23n1440_005:0532b03": "爾時波羅比丘者，此是土地名，此比丘因地",
    "T23n1440_005:0532b04": "為名。昔儒童菩薩於然燈佛所，以髮布地令",
    "T23n1440_005:0532b05": "佛蹈過，以此因故得髮紺色，即於爾時剃髮",
    "T23n1440_005:0532b06": "出家。時無數人得菩薩髮尊重供養，以是因",
    "T23n1440_005:0532b07": "緣，眾多眾生值過去佛，皆得漏盡入無餘泥",
    "T23n1440_005:0532b08": "洹，餘四十人於今佛得度。此波羅比丘四十",
    "T23n1440_005:0532b09": "人中是一人數最後度者。裸形而行者。問曰：",
    "T23n1440_005:0532b10": "「遠行難嶮，有賊難、毒蟲難、水難、火難、飢寒等",
    "T23n1440_005:0532b11": "難，佛何以令諸比丘遠遊行耶？」答曰：「眾生",
    "T23n1440_005:0532b12": "根性好樂不同，是故大聖因而制教。或有眾",
    "T23n1440_005:0532b13": "生因動亂遊行而生善根，是故如來讚歎遊",
    "T23n1440_005:0532b14": "行，隨時一移無所繫戀。若有眾生但因靜",
    "T23n1440_005:0532b15": "默而增善根，是故如來讚歎閑居靜默自守，",
    "T23n1440_005:0532b16": "隨有益故則無咎也。所以裸形者，一以佛結",
    "T23n1440_005:0532b17": "戒故不敢乞衣；二為將來比丘多有如是諸",
    "T23n1440_005:0532b18": "苦難事，欲令佛作開通因緣故。」奪比丘衣者，",
    "T23n1440_005:0532b19": "此六群比丘有深智慧善為方便，先語波羅：",
    "T23n1440_005:0532b20": "「汝衣滿足。長者與我。」波羅許可，是故無罪。與",
    "T23n1440_005:0532b21": "諸比丘結戒者，此是共戒，比丘、比丘尼俱捨",
    "T23n1440_005:0532b22": "墮，三眾突吉羅。若比丘失一衣，是比丘僧",
    "T23n1440_005:0532b23": "伽梨可摘作衣者，不應乞。若乞得者，捨墮；",
    "T23n1440_005:0532b24": "若乞不得，突吉羅。若有餘財中作衣者不應",
    "T23n1440_005:0532b25": "乞，若乞同僧伽梨得罪。若失二衣，有僧伽梨",
    "T23n1440_005:0532b26": "可摘作一衣者，應乞一衣。若乞得二衣者，捨",
    "T23n1440_005:0532b27": "墮；若不得，突吉羅。此中衣者，限應量衣；餘",
    "T23n1440_005:0532b28": "不應量衣，若少若無應乞，若長乞盡突吉",
    "T23n1440_005:0532b29": "羅。",
    "T23n1440_005:0532c01": "第八戒",
    "T23n1440_005:0532c02": "此是共戒，比丘、比丘尼俱尼薩耆波逸提，三",
    "T23n1440_005:0532c03": "眾突吉羅。爾時有一居士，為跋難陀釋子辦",
    "T23n1440_005:0532c04": "衣直。此居士常與跋難陀客主來往，跋難陀",
    "T23n1440_005:0532c05": "智慧福德多財饒貨，常以財寶與此居士出",
    "T23n1440_005:0532c06": "入息利。時此居士欲辦一衣與跋難陀以求",
    "T23n1440_005:0532c07": "意氣，欲令息利之中不計多少。跋難陀知其",
    "T23n1440_005:0532c08": "意故，便到其所勸令好作。此戒體，非親里",
    "T23n1440_005:0532c09": "居士居士婦先為辦衣直，便到其所教令加",
    "T23n1440_005:0532c10": "錢好作，若貴價、好色、大量，如語得者，捨墮；",
    "T23n1440_005:0532c11": "不得者，突吉羅。若遣使、書信、印信，突吉羅。若",
    "T23n1440_005:0532c12": "不為貴價好色大量求，隨其所宜，等價等色",
    "T23n1440_005:0532c13": "等量、減價減量減色，勸令作如是衣者，無",
    "T23n1440_005:0532c14": "犯。是中衣者，應量衣，下至四肘、上至八肘。",
    "T23n1440_005:0532c15": "得應量衣捨墮，得不應量衣突吉羅。不犯者，",
    "T23n1440_005:0532c16": "從親里索。若親里豐財多貨，從索無過；若貧",
    "T23n1440_005:0532c17": "窮者，突吉羅。若先請者，非親里先請，有所須",
    "T23n1440_005:0532c18": "者索。若先請檀越豐有財物，勸令好作無過；",
    "T23n1440_005:0532c19": "若貧乏者，突吉羅。若非親里自與，無犯。",
    "T23n1440_005:0532c20": "第九戒",
    "T23n1440_005:0532c21": "此是共戒，比丘、比丘尼俱捨墮，三眾突吉羅。",
    "T23n1440_005:0532c22": "此亦是應量衣，若勸得不應量衣，突吉羅。前",
    "T23n1440_005:0532c23": "戒，一居士為比丘先辦衣直，勸令於價色量",
    "T23n1440_005:0532c24": "中加直好作。此戒體，二居士各辦衣直，各",
    "T23n1440_005:0532c25": "作一衣與比丘，勸令合作，使於價色量中增",
    "T23n1440_005:0532c26": "加好作。義同前戒，正以二居士為異。不犯者，",
    "T23n1440_005:0532c27": "從親里索、若先請、若不索自與，盡如前說。若",
    "T23n1440_005:0532c28": "遣使、書信、印信、盡突吉羅。",
    "T23n1440_005:0532c29": "第十戒",
    "T23n1440_005:0533a01": "跋難陀前在家時善於射道兼知兵法，摩竭",
    "T23n1440_005:0533a02": "提國大臣將帥遣五百人從其受法，得通射",
    "T23n1440_005:0533a03": "道、有達兵法，即還本國。摩竭大臣尋遣使命，",
    "T23n1440_005:0533a04": "多持寶貨來報其恩。時跋難陀以染法服出",
    "T23n1440_005:0533a05": "家在舍衛國，時摩竭使到迦維羅衛已云出",
    "T23n1440_005:0533a06": "家，展轉求覓至舍衛城，到市肆上得共相見，",
    "T23n1440_005:0533a07": "即以寶付之，還歸本國。此是共戒，比丘、比丘",
    "T23n1440_005:0533a08": "尼俱捨墮，六法尼、沙彌、沙彌尼突吉羅。此戒",
    "T23n1440_005:0533a09": "體，若檀越遣使送寶與比丘，比丘應言：「我法",
    "T23n1440_005:0533a10": "不應受寶物。若須衣時得清淨衣者，速作衣",
    "T23n1440_005:0533a11": "持。」使若問比丘：「有淨人不？」應示所在。使以",
    "T23n1440_005:0533a12": "衣直付淨人，教令作淨衣與比丘。使語比",
    "T23n1440_005:0533a13": "丘：「須衣時往取衣。」比丘應到淨人所索衣，作",
    "T23n1440_005:0533a14": "是言：「我須衣。」如是三反索。得衣者善；不得",
    "T23n1440_005:0533a15": "者，四反五反六反淨人前默然立。若乃至六",
    "T23n1440_005:0533a16": "反默然立，得衣者善。若不得衣，過六反得衣，",
    "T23n1440_005:0533a17": "捨墮。戒體正在三索三默無過；若七反得衣",
    "T23n1440_005:0533a18": "成罪，不得突吉羅。",
    "T23n1440_005:0533a19": "十誦律第二誦初三十事中第十一事",
    "T23n1440_005:0533a20": "佛在俱舍毘國，此是土地名也。憍奢耶者，是",
    "T23n1440_005:0533a21": "綿名也。此國養蠶，如秦地人法，蠶熟得綿，名",
    "T23n1440_005:0533a22": "憍奢耶。此國以綿作衣，凡有二種：一擗綿",
    "T23n1440_005:0533a23": "布貯，如作氈法；二以綿作縷，織以成衣。作此",
    "T23n1440_005:0533a24": "二衣，名作敷具。敷具者，衣名也。與諸比丘結",
    "T23n1440_005:0533a25": "戒者，止誹謗故、長信敬故、行道安樂故、不",
    "T23n1440_005:0533a26": "害眾生故。此是不共戒，比丘尼、式叉摩尼、沙",
    "T23n1440_005:0533a27": "彌、沙彌尼突吉羅。是中犯者，乞繭乞綿乞縷",
    "T23n1440_005:0533a28": "作二種衣，衣成者尼薩耆波逸提。此二種衣，",
    "T23n1440_005:0533a29": "得作三衣中受持。若乞繭自作綿不得罪。若",
    "T23n1440_005:0533b01": "乞繭賣，故有生蟲者，突吉羅；若無蟲者，無罪。",
    "T23n1440_005:0533b02": "若乞得成綿貯衣，無罪。若乞得繭，絹已成者，",
    "T23n1440_005:0533b03": "無罪。若憍奢耶蟲壞，作敷具無罪。若合駝毛、",
    "T23n1440_005:0533b04": "羊毛、牛毛，突吉羅。若合蒭摩衣、麻衣、劫貝衣、",
    "T23n1440_005:0533b05": "褐衣、欽婆羅衣作敷具者，突吉羅。作衣下至",
    "T23n1440_005:0533b06": "四肘，捨墮。若使他作，亦捨墮，以憍奢耶貴故。",
    "T23n1440_005:0533b07": "第十二事",
    "T23n1440_005:0533b08": "此國以黑羊毛貴，故不聽也。黑羊毛作衣法",
    "T23n1440_005:0533b09": "亦二種：一以黑羊毛擇治布貯作細氈，二作",
    "T23n1440_005:0533b10": "縷織成作衣。此二種衣，盡名敷具。敷具者，衣",
    "T23n1440_005:0533b11": "名也。此羊毛衣得作三衣，盡中受持。此是不",
    "T23n1440_005:0533b12": "共戒，四眾突吉羅。是中犯者，羊毛有四種：生",
    "T23n1440_005:0533b13": "黑、藍染黑、泥染黑、木皮染黑，四種黑羊毛中",
    "T23n1440_005:0533b14": "隨取一種擗治布貯作敷具，成已捨墮。若",
    "T23n1440_005:0533b15": "得朽壞黑羊毛作敷具，無犯。若得以成者，若",
    "T23n1440_005:0533b16": "為塔、若為僧，若以駝毛、羖羊毛、牛毛合作，突",
    "T23n1440_005:0533b17": "吉羅。若蒭麻衣、劫貝衣、褐衣、欽婆羅衣合作，",
    "T23n1440_005:0533b18": "突吉羅。作衣下至四肘，捨墮。若使人作，亦捨",
    "T23n1440_005:0533b19": "墮，以黑羊毛貴故。",
    "T23n1440_005:0533b20": "第十三事",
    "T23n1440_005:0533b21": "此戒正以雜羊毛作敷具為異。此是不共戒，",
    "T23n1440_005:0533b22": "四眾突吉羅。黑羊毛如前說。白羊毛：背毛、脅",
    "T23n1440_005:0533b23": "毛、頸毛，下者頭毛、腹毛、脚毛。作敷具，應用二",
    "T23n1440_005:0533b24": "十鉢羅黑毛、十鉢羅白毛、十鉢羅下毛，一鉢羅",
    "T23n1440_005:0533b25": "四兩。若作敷具，用黑毛二十鉢羅中乃至過",
    "T23n1440_005:0533b26": "一兩，捨墮。若取白羊毛十鉢羅中過一兩，突",
    "T23n1440_005:0533b27": "吉羅。若取下羊毛十鉢羅中乃至少一兩，捨",
    "T23n1440_005:0533b28": "墮。若作六十鉢羅敷具，用三十鉢羅黑羊毛、",
    "T23n1440_005:0533b29": "十五鉢羅白羊毛、十五鉢羅下羊毛。若作百",
    "T23n1440_005:0533c01": "鉢羅敷具，用五十鉢羅黑羊毛、二十五鉢羅",
    "T23n1440_005:0533c02": "白羊毛、二十五鉢羅下羊毛。若自索羊毛、自",
    "T23n1440_005:0533c03": "作成衣，亦捨墮。雖聽雜作，以功力多故，有",
    "T23n1440_005:0533c04": "所妨廢，是故得罪。若倩人如法作，無罪。亦下",
    "T23n1440_005:0533c05": "至四肘，尼薩耆波逸提。",
    "T23n1440_005:0533c06": "第十四事",
    "T23n1440_005:0533c07": "此戒體，若作三衣已六年內，不得從檀越乞",
    "T23n1440_005:0533c08": "羊毛縷種種衣具作應量衣，則隨織成已捨",
    "T23n1440_005:0533c09": "墮，除僧羯磨。僧羯磨已，得從檀越乞衣具作",
    "T23n1440_005:0533c10": "衣。此戒體，斷多貪多畜。此不共戒，四眾突吉",
    "T23n1440_005:0533c11": "羅。自與，不犯。自有衣財作，不犯。若買得衣",
    "T23n1440_005:0533c12": "財作，不犯。",
    "T23n1440_005:0533c13": "第十五結新作尼師檀因緣",
    "T23n1440_005:0533c14": "默然受請。問：「佛受請，何以默然？」答曰：「佛貪結",
    "T23n1440_005:0533c15": "已盡，於食無貪無染，是故默然。聲聞、辟支佛",
    "T23n1440_005:0533c16": "貪結雖盡，習垢猶在，是故受請故有許可。",
    "T23n1440_005:0533c17": "又云：為斷譏謗故。若佛於食發言許可，外",
    "T23n1440_005:0533c18": "道異見當言：『瞿曇沙門自言超過三界，而故",
    "T23n1440_005:0533c19": "於食有貪。』又云：佛現大人相故，食是小事，",
    "T23n1440_005:0533c20": "不以致言。譬如國王終不以小事傾移，設有",
    "T23n1440_005:0533c21": "大事詳而後動；佛亦然也。又云：佛凡有五時",
    "T23n1440_005:0533c22": "入空三昧：一受請時、二受食時、三說法時、四",
    "T23n1440_005:0533c23": "有利樂時、五譏謗時。若受請時，觀請我者誰？",
    "T23n1440_005:0533c24": "受請者誰？若受食時，施食者誰？受食者誰？如",
    "T23n1440_005:0533c25": "是乃至譏謗我者誰？受謗者誰？以入空三昧",
    "T23n1440_005:0533c26": "故，是以默然。有經說，佛亦有時受請以言許",
    "T23n1440_005:0533c27": "可。」問曰：「佛何以有時許可、有時默然？」答曰：",
    "T23n1440_005:0533c28": "「此不可思議。經云：『佛不可思議，龍不可思",
    "T23n1440_005:0533c29": "議，世界業報不可思議。』此是佛不可思議。",
    "T23n1440_005:0534a01": "佛欲令眾生知佛心者，乃至下流鈍根眾生，",
    "T23n1440_005:0534a02": "佛欲令見即得見之。若欲令不見，正使聲聞",
    "T23n1440_005:0534a03": "辟支佛有通眼者，不能得見。又佛放大光",
    "T23n1440_005:0534a04": "明，下至阿鼻獄上至有頂，有應度者令得見",
    "T23n1440_005:0534a05": "之，不應度者對眼不見。是故佛有時許可、有",
    "T23n1440_005:0534a06": "時默然，不可測也。」頭面禮佛足右遶而去，",
    "T23n1440_005:0534a07": "若外道異見但遶而去，若有信者禮足遶已",
    "T23n1440_005:0534a08": "而去。佛身清淨喻如明鏡，天神龍宮山林河",
    "T23n1440_005:0534a09": "海一切器像於身中現，見者信敬心生，是",
    "T23n1440_005:0534a10": "故頭面禮足。右遶者，順佛法故，所以右遶。",
    "T23n1440_005:0534a11": "又密迹力士，若有左遶者，即以金剛杵碎之。",
    "T23n1440_005:0534a12": "又佛世世已來常順三寶父母師長，一切教",
    "T23n1440_005:0534a13": "誡無違無逆，今得果報無有逆者。又佛身",
    "T23n1440_005:0534a14": "淨，眾生於中各見所事，或天或神莫不見者，",
    "T23n1440_005:0534a15": "是以畏敬右遶而去。問曰：「外道邪見何以不",
    "T23n1440_005:0534a16": "禮佛足？」答曰：「世世習憍慢故，又常懷惡邪",
    "T23n1440_005:0534a17": "無善心故。又云：各有所事故。何以正遶三",
    "T23n1440_005:0534a18": "匝？一以不惱亂佛不自亂故、二以生將來解",
    "T23n1440_005:0534a19": "脫因緣故。」還歸竟夜具諸淨潔多美飲食。問",
    "T23n1440_005:0534a20": "曰：「何以正夜作食？」答曰：「晝日多熱，飲食臭穢，",
    "T23n1440_005:0534a21": "是故夜作。又云：夜作食，晨得新食。若先作食",
    "T23n1440_005:0534a22": "者，則食宿食，是以夜作。」白佛時到。問曰：「先已",
    "T23n1440_005:0534a23": "請佛，何以重請？」答曰：「欲生增上功德故。先",
    "T23n1440_005:0534a24": "白以請，今更重請，功德轉增。又欲成三堅",
    "T23n1440_005:0534a25": "法故。又佛時到自行。何由得知？一居士在靜",
    "T23n1440_005:0534a26": "處燒香，遙供養請佛，香來遶佛三匝。又云：密",
    "T23n1440_005:0534a27": "迹力士白言時到。又云：阿難時至則白。又云：",
    "T23n1440_005:0534a28": "佛自知時不須外緣。」佛自房住者，佛以行無",
    "T23n1440_005:0534a29": "益故不行。又云：佛所以住者，有五因緣：一",
    "T23n1440_005:0534b01": "以入靜室、二為諸天說法、三為病比丘、四為",
    "T23n1440_005:0534b02": "結戒故、五為看諸房舍臥具故。從房至房者，",
    "T23n1440_005:0534b03": "為欲令諸比丘生畏敬故。比丘行後佛自觀",
    "T23n1440_005:0534b04": "諸房舍，後諸比丘必自肅慎，不敢令諸房舍",
    "T23n1440_005:0534b05": "中有諸非法。又欲斷諸比丘非法談論，佛自",
    "T23n1440_005:0534b06": "入房舍，終不敢有非法言者。又欲斷諸賊盜",
    "T23n1440_005:0534b07": "人故，佛自行房，設有惡人不起賊心。上座",
    "T23n1440_005:0534b08": "說法者，所以食竟與檀越說法者，一為消信",
    "T23n1440_005:0534b09": "施故；二為報恩故；三為說法令歡喜，清淨善",
    "T23n1440_005:0534b10": "根成就故；四在家人應行財施、出家人應行",
    "T23n1440_005:0534b11": "法施故。爾時有居士請佛及僧明日舍食，佛",
    "T23n1440_005:0534b12": "在世時，飲食衣服及餘供養，常受一人分。",
    "T23n1440_005:0534b13": "佛滅度後，三寶分中但取一分。問曰：「佛在世",
    "T23n1440_005:0534b14": "時何以但取一人分，滅度後取三寶一分？」答",
    "T23n1440_005:0534b15": "曰：「佛在世時供養色身，是故但取一人分。",
    "T23n1440_005:0534b16": "佛滅度後供養法身，以佛法身功德勝於僧",
    "T23n1440_005:0534b17": "寶，是以於三分中取一分也。佛若在世時，",
    "T23n1440_005:0534b18": "若施主言供養佛，則色身受用。若言供養佛",
    "T23n1440_005:0534b19": "寶，則色身不得受用，應著爪塔髮塔中，施",
    "T23n1440_005:0534b20": "心供養法身，法身長在故。凡為施法，應令",
    "T23n1440_005:0534b21": "心定口定，施福既深又易分別。若施佛者定",
    "T23n1440_005:0534b22": "言與佛。若施法者應好分別：若施法寶口必",
    "T23n1440_005:0534b23": "令定，若施經書口亦令定，若施說法誦讀經",
    "T23n1440_005:0534b24": "人口亦使定。若施眾僧亦有三種：若僧祈",
    "T23n1440_005:0534b25": "臘、若自恣臘、若面門臘，於此三種應好分別。",
    "T23n1440_005:0534b26": "又施眾僧復有二種：一施僧寶，二但施僧。",
    "T23n1440_005:0534b27": "若施僧寶，凡夫僧、聖人僧不得取分，以施僧",
    "T23n1440_005:0534b28": "寶故。若施眾僧者，聖僧、凡夫僧俱得取分，以",
    "T23n1440_005:0534b29": "言無當故。若言施三寶，應分作三分：一分與",
    "T23n1440_005:0534c01": "佛寶；一分與法寶，應懸著塔中，不得作經、不",
    "T23n1440_005:0534c02": "得與說法誦經人；一分與僧寶，眾僧不得取。",
    "T23n1440_005:0534c03": "此物應還付施主，若無施主應著塔中，供養",
    "T23n1440_005:0534c04": "第一義諦僧。若直言施法，分作二分：一分與",
    "T23n1440_005:0534c05": "經，一分與讀誦經人，不與法寶。律師言：不與",
    "T23n1440_005:0534c06": "法寶，如秦地寄物來與法豐僧祈，若自恣、",
    "T23n1440_005:0534c07": "若面門，隨語分處。若直言與法豐僧，應分作",
    "T23n1440_005:0534c08": "三分：一分與僧祈，一分與自恣臘，至自恣",
    "T23n1440_005:0534c09": "時分，一分與面門，隨取飲食。若法豐無僧，",
    "T23n1440_005:0534c10": "乃至有一沙彌，沙彌應分作三分：僧祈、面門、",
    "T23n1440_005:0534c11": "自恣。自恣臘時，待自恣時取。面門臘，隨取食。",
    "T23n1440_005:0534c12": "若取自恣臘時、食面門臘時，應打揵椎，若有",
    "T23n1440_005:0534c13": "比丘共食共分，無者自食自取，如法清淨。",
    "T23n1440_005:0534c14": "若無沙彌，應入近住僧。若無近住僧，應入",
    "T23n1440_005:0534c15": "尼僧，尼僧應好思量：若法豐僧始終有還理，",
    "T23n1440_005:0534c16": "應舉置一處，還則與僧；若必無還期，應分，作",
    "T23n1440_005:0534c17": "三分如前法：一分入僧祈、一分入面門、一",
    "T23n1440_005:0534c18": "分入自恣，待自恣時分。若遠方送物與尼",
    "T23n1440_005:0534c19": "僧，次第如法如前僧法，更無異也。若送物",
    "T23n1440_005:0534c20": "與波演，分作三分：一分入波演，以無僧祈",
    "T23n1440_005:0534c21": "故，一分入面門，一分入自恣，待自恣時分。若",
    "T23n1440_005:0534c22": "遠處，以罽賓佛教熾盛，送物供養者，此物",
    "T23n1440_005:0534c23": "正應與佛與僧，以僧順佛教故。若與佛與僧，",
    "T23n1440_005:0534c24": "即是與法，以法不離佛僧故。應分作二分：一",
    "T23n1440_005:0534c25": "分入佛，一分入僧。若送物供養罽賓，有二",
    "T23n1440_005:0534c26": "種僧：一薩婆多、二曇無德，隨意供養無過。若",
    "T23n1440_005:0534c27": "送物與五法僧，若無五法人，即入五法尼僧。",
    "T23n1440_005:0534c28": "若無尼僧、若始終永無五法人者，此五法物",
    "T23n1440_005:0534c29": "應分作三分：僧祈、自恣、面門。二種得入僧",
    "T23n1440_005:0535a01": "祈用，不得分也；面門還置本處，不得取也。」若",
    "T23n1440_005:0535a02": "比丘作尼師壇，應用故敷具周匝修伽陀一",
    "T23n1440_005:0535a03": "搩手，壞色故。尼師壇者，長佛四搩手、廣佛",
    "T23n1440_005:0535a04": "三搩手。故敷具者，僧祈藏中有種種故棄",
    "T23n1440_005:0535a05": "衣服臥具，盡名敷具。若作新尼師壇，應取故",
    "T23n1440_005:0535a06": "敷具最長者，廣中取一搩手長裂，隨廣狹分",
    "T23n1440_005:0535a07": "作緣，周匝緣尼師壇。若故敷具中無大長者，",
    "T23n1440_005:0535a08": "隨有處長者用；若無長者，短者亦用；若一切",
    "T23n1440_005:0535a09": "都無，不用無罪。若四方僧雖有故衣服，非是",
    "T23n1440_005:0535a10": "棄物，不得取用。若有處不用，捨墮。",
    "T23n1440_005:0535a11": "第十六事",
    "T23n1440_005:0535a12": "諸比丘持毛從後來心生嫉妬者，諸賈客欲",
    "T23n1440_005:0535a13": "販羊毛，不欲令羊毛多入國故；二見諸沙門",
    "T23n1440_005:0535a14": "擔負羊毛，非出家人法，是故呵之。此是不共",
    "T23n1440_005:0535a15": "戒，比丘尼、式叉摩尼、沙彌、沙彌尼突吉羅。由",
    "T23n1440_005:0535a16": "旬者，四十里一由旬。若得羊毛，一比丘擔",
    "T23n1440_005:0535a17": "去，得至三由旬；若二比丘，至六由旬；如是不",
    "T23n1440_005:0535a18": "計人多少。是中犯者，若比丘自持羊毛過三",
    "T23n1440_005:0535a19": "由旬，尼薩耆波逸提。問曰：「此是暫捨、為根",
    "T23n1440_005:0535a20": "本捨？」答曰：「以罪言之是根本捨，以法言之",
    "T23n1440_005:0535a21": "是則暫捨。若使五眾持去過三由旬，突吉羅。",
    "T23n1440_005:0535a22": "不得車載馱負，若使淨人持去過三由旬，突",
    "T23n1440_005:0535a23": "吉羅。不犯者，三由旬內。若著耳上、若著耳",
    "T23n1440_005:0535a24": "中、若著咽下、若作氈、若著針筩中持去，不",
    "T23n1440_005:0535a25": "犯。若與人持去三由旬，不犯；以非比丘法故，",
    "T23n1440_005:0535a26": "亦自傷損。」",
    "T23n1440_005:0535a27": "第十七事",
    "T23n1440_005:0535a28": "頭面禮足一面立。問曰：「瞿曇彌比丘尼眾何",
    "T23n1440_005:0535a29": "以不坐？」答曰：「女人敬難情多，是故不坐。又",
    "T23n1440_005:0535b01": "云：佛少為尼眾說法，設為說法不廣為說。又",
    "T23n1440_005:0535b02": "尼眾一切時佛所不坐，為止誹謗故。若坐聽",
    "T23n1440_005:0535b03": "法，外道當言：『瞿曇沙門在王宮時，與諸婇女",
    "T23n1440_005:0535b04": "共在一處，而今出家與本無異。』欲滅如是諸",
    "T23n1440_005:0535b05": "譏毀故，是以不坐。又女人鄙陋多致譏疑，",
    "T23n1440_005:0535b06": "是故不坐。」與諸比丘結戒者，為增上法故。若",
    "T23n1440_005:0535b07": "諸尼眾執作浣染、廢息正業，則無威德破增",
    "T23n1440_005:0535b08": "上法。又為止惡法次第因緣，又為二部眾各",
    "T23n1440_005:0535b09": "有清淨故。此是不共戒，四眾突吉羅。是中犯",
    "T23n1440_005:0535b10": "者，若比丘往語非親里比丘尼：「為我浣染擗",
    "T23n1440_005:0535b11": "羊毛。」若比丘尼為浣為染為擗，隨作一事，",
    "T23n1440_005:0535b12": "各得捨墮。若比丘尼更轉使他浣染擗，突吉",
    "T23n1440_005:0535b13": "羅。若使式叉摩尼、沙彌尼浣染擗捨墮，若遣",
    "T23n1440_005:0535b14": "使、書信、印信浣染擗，突吉羅。若捨墮羊毛未",
    "T23n1440_005:0535b15": "作淨，使浣染擗，突吉羅。若淨施羊毛使浣染",
    "T23n1440_005:0535b16": "擗，淨施主得突吉羅。不犯者，親里尼、式叉摩",
    "T23n1440_005:0535b17": "尼、沙彌尼不犯。",
    "T23n1440_005:0535b18": "第十八事",
    "T23n1440_005:0535b19": "與諸比丘結戒者，為止誹謗故、為滅鬪諍故、",
    "T23n1440_005:0535b20": "為成聖種故。此是共戒，比丘、比丘尼俱尼薩",
    "T23n1440_005:0535b21": "耆波逸提；式叉摩尼、沙彌、沙彌尼不得畜，畜",
    "T23n1440_005:0535b22": "得突吉羅，捉則無罪。是戒體，正以畜寶制戒。",
    "T23n1440_005:0535b23": "如戒本說，若比丘自手取寶、若使人取，此",
    "T23n1440_005:0535b24": "二種取盡取。自畜取有五種：以手從手取、",
    "T23n1440_005:0535b25": "若以衣從他衣取、若以器從他器取、若言",
    "T23n1440_005:0535b26": "著是中、若言與是淨人。皆為畜故，以此五",
    "T23n1440_005:0535b27": "事當取時，捨墮。莫自手捉、如法說淨者，不犯。",
    "T23n1440_005:0535b28": "寶者，重寶，金銀、摩尼、真珠、珊瑚、車璩、馬瑙。",
    "T23n1440_005:0535b29": "此諸寶若作若不作、若相若不相。作者，以寶",
    "T23n1440_005:0535c01": "作諸器物。不作者，但是寶，不作器物。相者，不",
    "T23n1440_005:0535c02": "作器寶，或作字相、或作印相。不相者，不作器",
    "T23n1440_005:0535c03": "寶不作字相、不作印相。若受畜如是寶，捨墮。",
    "T23n1440_005:0535c04": "若比丘自手取鐵錢、銅錢、白鑞錢、鉛錫錢、樹膠",
    "T23n1440_005:0535c05": "錢、皮錢、木錢，此諸錢亦以五種取，以手捉手",
    "T23n1440_005:0535c06": "取、若以衣從衣取、若以器從器取、若言著",
    "T23n1440_005:0535c07": "是中、若言與是淨人，為畜故，當五種取時突",
    "T23n1440_005:0535c08": "吉羅。莫自手捉、當取時如法說淨者，不犯。若",
    "T23n1440_005:0535c09": "比丘捨墮寶，若少應棄；若多，設得同心淨人，",
    "T23n1440_005:0535c10": "應語言：「我以不淨故不取。汝應取。」淨人取",
    "T23n1440_005:0535c11": "已語比丘言：「此物與比丘。」比丘言：「此是不",
    "T23n1440_005:0535c12": "淨物，若淨當受。」即是說淨。說淨已，然後入眾",
    "T23n1440_005:0535c13": "悔過。不為畜故，若捉他寶、若捉自說淨寶，但",
    "T23n1440_005:0535c14": "捉故，得波逸提。一切錢若銅錢乃至木錢，",
    "T23n1440_005:0535c15": "若他錢、若說淨錢，但捉突吉羅，非是此戒體，",
    "T23n1440_005:0535c16": "是九十事捉寶戒。若種種錢似寶，玻璃、琥珀、",
    "T23n1440_005:0535c17": "水精、種種偽珠，鍮石銅鐵、白鑞鉛錫，如是等",
    "T23n1440_005:0535c18": "名似寶錢及似寶。若畜，得突吉羅，錢寶應捨",
    "T23n1440_005:0535c19": "與同心白衣淨人，不入四方僧。若重寶，不得",
    "T23n1440_005:0535c20": "同心淨人，入四方僧。若似寶作器，入百一",
    "T23n1440_005:0535c21": "物數，不須作淨。若不入百一物數，一切器與",
    "T23n1440_005:0535c22": "非器皆應說淨。百一物各得畜一，百一之外",
    "T23n1440_005:0535c23": "皆是長物。",
    "T23n1440_005:0535c24": "第十九事",
    "T23n1440_005:0535c25": "爾時六群比丘先捨墮寶作種種用者，此寶",
    "T23n1440_005:0535c26": "六群比丘如法說淨已種種轉易。此是共戒，",
    "T23n1440_005:0535c27": "比丘、尼俱捨墮，式叉摩尼、沙彌、沙彌尼突吉",
    "T23n1440_005:0535c28": "羅。此戒體，以重寶與人求息利，當與時得",
    "T23n1440_005:0535c29": "捨墮。若為利故以重寶相貿，得彼寶時捨",
    "T23n1440_005:0536a01": "墮。以重寶為利故更買餘物，得物時捨墮。",
    "T23n1440_005:0536a02": "以寶相貿者，如以作貿作、以作貿不作、以",
    "T23n1440_005:0536a03": "作貿作不作。不作亦有三句：若以相貿相、",
    "T23n1440_005:0536a04": "若以相貿不相、若以相貿相不相。不相亦有",
    "T23n1440_005:0536a05": "三句：是謂以寶貿寶。用有五種：一者取、二者",
    "T23n1440_005:0536a06": "持來、三者持去、四者賣、五者買取。取者，若",
    "T23n1440_005:0536a07": "言取此物、從此中取、取爾所、從此人取。持來",
    "T23n1440_005:0536a08": "持去亦如是四種，賣與買亦如是四種。若比",
    "T23n1440_005:0536a09": "丘用鐵錢乃至木錢與人求息利，突吉羅。若",
    "T23n1440_005:0536a10": "為利故以錢買物，突吉羅。若餘似寶若縠",
    "T23n1440_005:0536a11": "絹布，如是比丘若出息、若以買物為利故，",
    "T23n1440_005:0536a12": "盡突吉羅。此戒體，正應言種種用寶不得言",
    "T23n1440_005:0536a13": "賣買。此戒直一往成罪，不同販賣戒。販賣",
    "T23n1440_005:0536a14": "戒，為利故買已還賣，成罪捨墮。錢寶若少",
    "T23n1440_005:0536a15": "應棄，若多設得同心淨人，如前說。種種用寶",
    "T23n1440_005:0536a16": "及後販賣戒物，要得白衣同心淨人捨，不聽",
    "T23n1440_005:0536a17": "沙彌。沙彌亦捨。畜寶戒亦爾。若種種用錢及",
    "T23n1440_005:0536a18": "以似寶，捨與同心淨人，不入四方僧，作突吉",
    "T23n1440_005:0536a19": "羅懺。立木榜治者，板上書其罪過，以示同",
    "T23n1440_005:0536a20": "見也。",
    "T23n1440_005:0536a21": "第二十事",
    "T23n1440_005:0536a22": "爾時有梵志是外道六師門徒。六師者，一師",
    "T23n1440_005:0536a23": "十五種教以授弟子，為教各異，弟子受行各",
    "T23n1440_005:0536a24": "成異見，如是一師出十五種異見。師別有法，",
    "T23n1440_005:0536a25": "與弟子不同，師與弟子通為十六種，如是六",
    "T23n1440_005:0536a26": "師有九十六。師所用法，及其將終必授一",
    "T23n1440_005:0536a27": "弟子，如是師師相傳，常有六師。與諸比丘結",
    "T23n1440_005:0536a28": "戒者，為佛法增上故、為止鬪諍故、為成聖種",
    "T23n1440_005:0536a29": "故、為長信敬故。此是共戒，比丘、比丘尼俱尼",
    "T23n1440_005:0536b01": "薩耆波逸提，三眾突吉羅。此販賣罪，於一",
    "T23n1440_005:0536b02": "切波逸提中最是重者，寧作屠兒不為販賣。",
    "T23n1440_005:0536b03": "何以故？屠兒正害畜生，販賣一切欺害，不",
    "T23n1440_005:0536b04": "問道俗賢愚持戒毀戒無往不欺。又常懷惡",
    "T23n1440_005:0536b05": "心，設若居穀，心恒希望使天下荒餓霜雹災",
    "T23n1440_005:0536b06": "疫。若居鹽貯積餘物，意常企望四遠反亂王",
    "T23n1440_005:0536b07": "路隔塞。夫販賣者有如是惡。此販賣物，設與",
    "T23n1440_005:0536b08": "眾僧作食，眾僧不應食。若作四方僧房，不得",
    "T23n1440_005:0536b09": "住中。若作塔作像，不應向禮。又云：但作佛",
    "T23n1440_005:0536b10": "意禮。凡作持戒比丘，不應受用此物。若此比",
    "T23n1440_005:0536b11": "丘死，此物眾僧應羯磨分。問曰：「不死時不受",
    "T23n1440_005:0536b12": "用此物，何以死便羯磨？」答曰：「此販賣業罪過",
    "T23n1440_005:0536b13": "深重，若生在時眾僧用食此物者，雖復犯",
    "T23n1440_005:0536b14": "戒有罪，僧福田中故與受用。以受用故續作",
    "T23n1440_005:0536b15": "不斷，是故僧福田中不聽受用，今世無福後",
    "T23n1440_005:0536b16": "得重罪，以此因緣不敢更作。比丘既死，更無",
    "T23n1440_005:0536b17": "販賣因故，是故聽羯磨取物。或有方便有罪、",
    "T23n1440_005:0536b18": "果頭無罪。如為利故糴穀居鹽，後得好心即",
    "T23n1440_005:0536b19": "施僧作福，是名方便得突吉羅、果頭無罪。或",
    "T23n1440_005:0536b20": "方便無罪、果頭有罪，如為福故糴米不賣，",
    "T23n1440_005:0536b21": "後見利故便賣以自入，是謂方便無罪、果頭",
    "T23n1440_005:0536b22": "有罪，得突吉羅。凡如此比可以類解。」是中",
    "T23n1440_005:0536b23": "犯者，若比丘為利故買，買已不賣，突吉羅。",
    "T23n1440_005:0536b24": "若為利故賣已，不買、買，亦突吉羅。若為利故",
    "T23n1440_005:0536b25": "買已還賣，尼薩耆波逸提。若販賣物作食噉，",
    "T23n1440_005:0536b26": "口口波逸提。若作衣，著著波逸提。若作褥",
    "T23n1440_005:0536b27": "敷，臥上轉轉波逸提。凡市買法，不得下價索",
    "T23n1440_005:0536b28": "他物，得突吉羅。眾僧衣未三唱得益價，三唱",
    "T23n1440_005:0536b29": "已不應益，眾僧亦不應與，衣已屬他故。比",
    "T23n1440_005:0536c01": "丘三唱得衣，不應悔，設悔眾僧莫還。是販賣",
    "T23n1440_005:0536c02": "物若無同心淨人，應作四方僧臥具，為止誹",
    "T23n1440_005:0536c03": "謗。若作入佛，外道當言：「瞿曇沙門多貪利故，",
    "T23n1440_005:0536c04": "令弟子捨物持用自入。」又除佛福田，無過四",
    "T23n1440_005:0536c05": "方僧福田，不問受法不受法、持戒毀戒、法語",
    "T23n1440_005:0536c06": "非法語，一切無遮。若持戒比丘，若他比丘",
    "T23n1440_005:0536c07": "販賣物衣食，不應食用。",
    "T23n1440_005:0536c08": "第二十一事",
    "T23n1440_005:0536c09": "與諸比丘結戒者，為成聖種、為增正業故。此",
    "T23n1440_005:0536c10": "是不共戒，比丘過十日捨墮，比丘尼過一宿",
    "T23n1440_005:0536c11": "捨墮；式叉摩尼、沙彌、沙彌尼突吉羅。若畜長",
    "T23n1440_005:0536c12": "白鐵鉢、瓦鉢未燒、一切不應量鉢，突吉羅。問",
    "T23n1440_005:0536c13": "曰：「若白衣、若不如法色衣，過十一日捨墮，以",
    "T23n1440_005:0536c14": "染作非法色故。若白鐵鉢、若瓦鉢未燒，過十",
    "T23n1440_005:0536c15": "日，何以不得捨墮？」答曰：「衣鉢不同。衣染",
    "T23n1440_005:0536c16": "則如意成色，更無增損。鉢若燒若熏，或損或",
    "T23n1440_005:0536c17": "壞，是故不同。鐵鉢瓦鉢若未熏未油，得用食，",
    "T23n1440_005:0536c18": "不成受持。」鉢者，三種：上、中、下。上者受三鉢他",
    "T23n1440_005:0536c19": "飯、一鉢他羹、餘可食物半羹，是名上鉢。下者",
    "T23n1440_005:0536c20": "受一鉢他飯、半鉢他羹、餘可食物半羹，是名",
    "T23n1440_005:0536c21": "下鉢。上下兩間，是名中鉢。若大於大鉢、小於",
    "T23n1440_005:0536c22": "小鉢，不名為鉢。鉢他者，律師云：諸論師有種",
    "T23n1440_005:0536c23": "種異說，然以一義為正，謂一鉢他受十五兩",
    "T23n1440_005:0536c24": "飯，秦稱三十兩飯。是天竺粳米釜飯。時人咸",
    "T23n1440_005:0536c25": "共議計，謂上鉢受三鉢他飯、一鉢他羹、餘可",
    "T23n1440_005:0536c26": "食者半羹。三鉢他飯，可秦升二升；一鉢他",
    "T23n1440_005:0536c27": "羹、餘可食物半羹，是一鉢他半也，復是秦",
    "T23n1440_005:0536c28": "升一升；上鉢受秦升三升。律師云：無餘可",
    "T23n1440_005:0536c29": "食物，直言上鉢受三鉢他飯、一鉢他羹，留食",
    "T23n1440_005:0537a01": "上空處，令指不觸食；中下鉢亦除餘可食物，",
    "T23n1440_005:0537a02": "但食上留空處，令指不觸食。下鉢者，受一鉢",
    "T23n1440_005:0537a03": "他飯、半鉢他羹、餘可食物半羹，是秦升一升；",
    "T23n1440_005:0537a04": "一升餘可食物、半羹可一升半；下鉢受秦一",
    "T23n1440_005:0537a05": "升一升半。問曰：「衣若長若減，得成受持；鉢",
    "T23n1440_005:0537a06": "若長若減，不成受持？」答曰：「衣設長，可減可續。",
    "T23n1440_005:0537a07": "鉢若大若小，不可增損，是故有異。」是中犯",
    "T23n1440_005:0537a08": "者，若比丘一日得鉢，即是日狂心亂心病壞",
    "T23n1440_005:0537a09": "心，若不見擯、惡邪不除擯，如是乃至命終無",
    "T23n1440_005:0537a10": "罪；後若得心、若解擯，即次第數日得罪。若",
    "T23n1440_005:0537a11": "得鉢經五日，若狂心亂心病壞心，若不見擯、",
    "T23n1440_005:0537a12": "惡邪不除擯，隨幾時無罪；後若得心、若解擯，",
    "T23n1440_005:0537a13": "數前五日，後取五日成罪。若得鉢日，至天",
    "T23n1440_005:0537a14": "上欝單越，隨幾時無罪；後若還至本處，次第",
    "T23n1440_005:0537a15": "如前說。",
    "T23n1440_005:0537a16": "第二十二事",
    "T23n1440_005:0537a17": "見一肆上有好瓦鉢圓正可愛。律師云：佛初",
    "T23n1440_005:0537a18": "出世，眾僧無鉢。佛勅釋提桓因，令天巧工作",
    "T23n1440_005:0537a19": "十萬鉢。在於世間肆上鉢者，是彼天鉢，非是",
    "T23n1440_005:0537a20": "人造。此是共戒，比丘、尼更乞新鉢俱尼薩",
    "T23n1440_005:0537a21": "耆波逸提，三眾突吉羅。若乞白鐵鉢、未燒瓦",
    "T23n1440_005:0537a22": "鉢，若與他乞，若遣使、書信、印信，若二人共乞",
    "T23n1440_005:0537a23": "一鉢，若買得、若自與，皆突吉羅。一切不應量",
    "T23n1440_005:0537a24": "鉢亦突吉羅。若乞得白鐵鉢、未燒瓦鉢，自燒",
    "T23n1440_005:0537a25": "熏已，尼薩耆波逸提。若比丘所受鉢，四綴以",
    "T23n1440_005:0537a26": "還未可五綴，更乞新鉢，捨墮。若鉢可應五綴，",
    "T23n1440_005:0537a27": "若綴未綴，乞鉢無犯。鉢若四綴五綴以還，食",
    "T23n1440_005:0537a28": "已應解綴却，好蕩令淨、手拭令乾、舉著淨處，",
    "T23n1440_005:0537a29": "後日食前更以新繩綴已用食。若鉢未滿五",
    "T23n1440_005:0537b01": "綴，更乞新鉢，此如律文應僧中次第行。若都",
    "T23n1440_005:0537b02": "不取者，還與此比丘，終身令畜。前所受持鉢",
    "T23n1440_005:0537b03": "如法受持，後鉢不受。直令常畜此二鉢，若食",
    "T23n1440_005:0537b04": "時當持二鉢。終身如是，以示多欲罪過，斷後",
    "T23n1440_005:0537b05": "惡法因緣。此鉢常好愛護，如律文說，若不護",
    "T23n1440_005:0537b06": "故使令破，得罪。",
    "T23n1440_005:0537b07": "第二十三事",
    "T23n1440_005:0537b08": "為諸比丘結戒者，為除惡法故、為止誹謗故、",
    "T23n1440_005:0537b09": "為成聖種故。此是共戒，比丘、尼俱尼薩耆波",
    "T23n1440_005:0537b10": "逸提，式叉摩尼、沙彌、沙彌尼突吉羅。是中犯",
    "T23n1440_005:0537b11": "者，若比丘自乞縷，突吉羅。若使非親里織師",
    "T23n1440_005:0537b12": "織，尼薩耆波逸提。若遣使、書信、印信，皆尼薩",
    "T23n1440_005:0537b13": "耆波逸提。以憑貴重勢力故，織師畏難事必",
    "T23n1440_005:0537b14": "得果，是故成罪。此戒，得衣已得罪，從親里乞",
    "T23n1440_005:0537b15": "縷無罪。若自織，令比丘、比丘尼、式叉摩尼織，",
    "T23n1440_005:0537b16": "皆突吉羅。若為無衣故，從非親里乞縷欲作",
    "T23n1440_005:0537b17": "衣，亦突吉羅。若少衣，正應乞衣，不應乞縷作",
    "T23n1440_005:0537b18": "衣。須縷縫衣作帶，無罪。若不憑貴人勢力，自",
    "T23n1440_005:0537b19": "里求之，織師與織者，無罪。凡一切自以意求",
    "T23n1440_005:0537b20": "人織絹織布，無罪。此戒，不問應量不應量衣，",
    "T23n1440_005:0537b21": "盡得罪。不犯者，使親里織。若非親里，令織一",
    "T23n1440_005:0537b22": "肘衣乃至禪帶，無犯。",
    "T23n1440_005:0537b23": "第二十四事",
    "T23n1440_005:0537b24": "此是共戒，比丘尼俱尼薩耆波逸提，三眾突",
    "T23n1440_005:0537b25": "吉羅。是戒體，若非親里居士居士婦，使織師",
    "T23n1440_005:0537b26": "為比丘織作衣，比丘自往勸，令如意好廣緻",
    "T23n1440_005:0537b27": "淨潔織，許與食、食具、食直，得好衣捨墮，不",
    "T23n1440_005:0537b28": "得好衣突吉羅。此衣亦不問應量不應量，盡",
    "T23n1440_005:0537b29": "得罪。若為織師說法令好織，不與食具食直，",
    "T23n1440_005:0537c01": "得好衣突吉羅。若遣使、書信、印信，許與食具",
    "T23n1440_005:0537c02": "食直，得好衣捨墮。不犯者，自有縷令織師織，",
    "T23n1440_005:0537c03": "無罪。",
    "T23n1440_005:0537c04": "第二十五事",
    "T23n1440_005:0537c05": "此是共戒，若比丘尼犯，俱尼薩耆波逸提；三",
    "T23n1440_005:0537c06": "眾突吉羅。若比丘奪比丘衣，捨墮。若奪比丘",
    "T23n1440_005:0537c07": "尼、式叉摩尼、沙彌、沙彌尼衣，突吉羅。若奪得",
    "T23n1440_005:0537c08": "戒沙彌、行波利婆沙摩那埵、盲瞎聾瘂、不見擯、",
    "T23n1440_005:0537c09": "惡邪不除擯，盡尼薩耆波逸提。若奪狂心亂",
    "T23n1440_005:0537c10": "心病壞心、犯四重出佛身血壞僧輪五法人，盡",
    "T23n1440_005:0537c11": "突吉羅。若比丘尼奪比丘尼衣，捨墮。奪比丘",
    "T23n1440_005:0537c12": "衣，突吉羅。若奪得戒沙彌尼衣、行波利婆沙、盲",
    "T23n1440_005:0537c13": "瞎聾瘂比丘尼衣，捨墮。不見擯、惡邪不除擯，",
    "T23n1440_005:0537c14": "亦捨墮。餘如前說。此戒體，比丘先根本與他",
    "T23n1440_005:0537c15": "衣，後為惱故暫還奪取，捨墮。衣捨還他，波逸",
    "T23n1440_005:0537c16": "提懺。若先根本以與他衣，後根本奪，應計錢",
    "T23n1440_005:0537c17": "成罪。若先暫與他衣，後便奪取，無罪。若和",
    "T23n1440_005:0537c18": "上為折伏弟子令離惡法故，暫奪衣取，無罪。",
    "T23n1440_005:0537c19": "若奪衣已，二人俱出界，不失衣。若奪衣比丘",
    "T23n1440_005:0537c20": "持衣出界，若失衣比丘自出界宿，是則失衣。",
    "T23n1440_005:0537c21": "尼薩耆波逸提者，是衣直捨還他，不須僧",
    "T23n1440_005:0537c22": "中。律師云：胡本無僧中捨法，波逸提罪對手",
    "T23n1440_005:0537c23": "悔過。律師云：比丘尼從佛出世至今，無得戒",
    "T23n1440_005:0537c24": "沙彌尼，況有犯罪一念不覆藏者亦與學法。",
    "T23n1440_005:0537c25": "又云：佛在世時，時有一人與學法。佛滅度後，",
    "T23n1440_005:0537c26": "罽賓有一得戒沙彌。凡有二人，俱得漏盡。又云：",
    "T23n1440_005:0537c27": "得戒沙彌眾不作惡，更起異見入外道法中，",
    "T23n1440_005:0537c28": "亦不樂俗返戒還家，無有不見聖諦而取命",
    "T23n1440_005:0537c29": "終。比丘本不與他衣，以忿恚故欲令彼惱，強",
    "T23n1440_005:0538a01": "以力勢暫奪彼衣，突吉羅。",
    "T23n1440_005:0538a02": "第二十六事",
    "T23n1440_005:0538a03": "此是不共戒，餘四眾盡無此戒。",
    "T23n1440_005:0538a04": "爾時長老毘呵，秦言斷也，已斷一切生死煩",
    "T23n1440_005:0538a05": "惱，故曰斷也。雖一切羅漢皆得漏盡，而本立",
    "T23n1440_005:0538a06": "名各有因緣，是故不同。毘呵比丘有好僧",
    "T23n1440_005:0538a07": "伽梨直十萬錢。時有群賊欲劫其衣，到比丘",
    "T23n1440_005:0538a08": "房前以手指戶，即問：「何人？」賊答：「比丘！我等",
    "T23n1440_005:0538a09": "欲得汝僧伽梨。」比丘以僧伽梨著向中，入四",
    "T23n1440_005:0538a10": "禪力持令不得。諸賊種種方便不能得衣，",
    "T23n1440_005:0538a11": "即便相謂：「今既叵得，當共伺求乞食不在，必",
    "T23n1440_005:0538a12": "可如意。」即如其計，後來不在，即持衣去，以",
    "T23n1440_005:0538a13": "是因緣失僧伽梨。夏三月過有閏未滿八月",
    "T23n1440_005:0538a14": "者，前安居已過。有閏者，律師云：不應言有閏",
    "T23n1440_005:0538a15": "也。未滿八月者，云後安居。始過七月十五日",
    "T23n1440_005:0538a16": "未滿八月，從七月十六日次第六夜，聽阿練",
    "T23n1440_005:0538a17": "若安居比丘處離衣宿。所以聽者，云外國賊",
    "T23n1440_005:0538a18": "盜有時，此六夜中間是賊發時，是故聽也。此",
    "T23n1440_005:0538a19": "衣應寄眾僧界內、若白衣舍無賊難處，至第",
    "T23n1440_005:0538a20": "六夜應還取衣。若往衣所、若受餘衣、若不取",
    "T23n1440_005:0538a21": "來、若不至衣所，不受餘衣，至第七日地了時，",
    "T23n1440_005:0538a22": "尼薩耆波逸提。阿練若處者，去聚落五百弓，",
    "T23n1440_005:0538a23": "名阿練若處。胡步四百步，一百弓。胡步者，以",
    "T23n1440_005:0538a24": "一搩為一步。如是四百步一百弓，四百弓一",
    "T23n1440_005:0538a25": "拘屢舍，四拘屢舍一由旬。云一拘屢舍者，四",
    "T23n1440_005:0538a26": "百弓，摩竭國一拘屢舍，於北方半拘屢舍。中",
    "T23n1440_005:0538a27": "國地平，是故近也；北方山陵高下，是故遠耳。",
    "T23n1440_005:0538a28": "又云：中國多風，遠則不聞鼓聲，近則聞之，是",
    "T23n1440_005:0538a29": "故近耳。北方少風，遠聞鼓聲，是故遠也。所",
    "T23n1440_005:0538b01": "以南北有遠近者，以聞鼓聲有遠近故。云拘",
    "T23n1440_005:0538b02": "屢舍者，是聲名也。凡言鼓聲所及處是一拘",
    "T23n1440_005:0538b03": "屢舍。律師云：此是定義。",
    "T23n1440_005:0538b04": "第二十七事",
    "T23n1440_005:0538b05": "此是共戒，比丘、尼俱尼薩耆波逸提，式叉摩",
    "T23n1440_005:0538b06": "尼、沙彌、沙彌尼突吉羅。十日未至自恣者，自",
    "T23n1440_005:0538b07": "恣餘有十日在。得急施衣者，若王施、若夫人",
    "T23n1440_005:0538b08": "施、若王子施、大官鬪將施眾僧，有信樂心，以",
    "T23n1440_005:0538b09": "物施僧。以諸貴人善心難得，又難可數見，",
    "T23n1440_005:0538b10": "或有餘急因緣，是故名急施衣。若不受者，",
    "T23n1440_005:0538b11": "前人功德不成、眾僧失衣，是故聽受。若女",
    "T23n1440_005:0538b12": "欲嫁時，以至婿家不自在故，今得自在以",
    "T23n1440_005:0538b13": "物施僧。若病人施，以善心故以物施僧，令存",
    "T23n1440_005:0538b14": "亡有益。如是等比，盡名急施衣。眾僧得衣，即",
    "T23n1440_005:0538b15": "隨次分之。乃至衣時應畜者，從七月十六",
    "T23n1440_005:0538b16": "日至八月十五日，若無功德衣，齊是名衣時。",
    "T23n1440_005:0538b17": "此一月所以名衣時，以夏安居竟，檀越多致",
    "T23n1440_005:0538b18": "飲食衣服供養眾僧，兼諸比丘種種執作浣",
    "T23n1440_005:0538b19": "染衣服。以是因緣，此一月內有所放捨，故",
    "T23n1440_005:0538b20": "名為衣時。若有功德衣，從八月十六日至臘",
    "T23n1440_005:0538b21": "月十五日，名衣時。是中犯者，若無功德衣，",
    "T23n1440_005:0538b22": "至八月十五日，是衣應捨，若作淨、若受持。若",
    "T23n1440_005:0538b23": "不捨、不作淨、不受持，至八月十六日地了時，",
    "T23n1440_005:0538b24": "尼薩耆波逸提。若有功德衣，至臘月十五日，",
    "T23n1440_005:0538b25": "是衣應捨，若作淨、若受持。若不捨、不作淨、不",
    "T23n1440_005:0538b26": "受持，至臘月十六日地了時，捨墮。除十日急",
    "T23n1440_005:0538b27": "施衣，一切安居衣必待自恣時分，若安居中",
    "T23n1440_005:0538b28": "分，突吉羅。",
    "T23n1440_005:0538b29": "薩婆多毘尼毘婆沙卷第五"
}