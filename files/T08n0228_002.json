{
    "T08n0228_002:0590c18": "佛說佛母出生三法藏般若",
    "T08n0228_002:0590c19": "波羅蜜多經卷第二",
    "T08n0228_002:0590c21": "西天譯經三藏朝奉大夫試光祿卿",
    "T08n0228_002:0590c22": "傳法大師賜紫臣施護奉 詔譯",
    "T08n0228_002:0590c23": "了知諸行相品第一之二",
    "T08n0228_002:0590c24": "[0590c24] 爾時，尊者滿慈子白佛言：「世尊！佛令須菩提",
    "T08n0228_002:0590c25": "說般若波羅蜜多，何故於今說大乘法？」[0590c25] 時，尊",
    "T08n0228_002:0590c26": "者須菩提即白佛言：「世尊！我所說大乘，將無",
    "T08n0228_002:0590c27": "違彼般若波羅蜜多耶？」[0590c27] 佛言：「不也，須菩提！如",
    "T08n0228_002:0590c28": "汝所說，隨順般若波羅蜜多。」",
    "T08n0228_002:0590c29": "[0590c29] 是時，須菩提承佛神力白佛言：「世尊！我於前、",
    "T08n0228_002:0591a01": "後、中際求菩薩摩訶薩了不可得。何以故？色",
    "T08n0228_002:0591a02": "無邊故菩薩摩訶薩亦無邊，受、想、行、識無邊",
    "T08n0228_002:0591a03": "故菩薩摩訶薩亦無邊。色是菩薩無所有故",
    "T08n0228_002:0591a04": "不可得，受、想、行、識是菩薩無所有故不可得。",
    "T08n0228_002:0591a05": "世尊！如是一切時、一切處、一切種，求菩薩摩",
    "T08n0228_002:0591a06": "訶薩畢竟不可得。般若波羅蜜多亦不可見、",
    "T08n0228_002:0591a07": "不可得，乃至一切智亦不可見、不可得。如是",
    "T08n0228_002:0591a08": "一切法於一切時、一切處、一切種，皆不可見、",
    "T08n0228_002:0591a09": "不可得。云何為法？云何為非法？當以何法教",
    "T08n0228_002:0591a10": "入般若波羅蜜多？世尊！菩薩但有名字，般若",
    "T08n0228_002:0591a11": "波羅蜜多亦但有名字，而彼名字亦無所生。",
    "T08n0228_002:0591a12": "世尊！如說我、我法畢竟無所生，我無自性故，",
    "T08n0228_002:0591a13": "一切法亦爾。此中云何色無著無生？云何受、",
    "T08n0228_002:0591a14": "想、行、識無著無生？一切法無性故無著無生，",
    "T08n0228_002:0591a15": "以法無性故一切法無生，是故無生亦無生。",
    "T08n0228_002:0591a16": "我今即以無生法，教入般若波羅蜜多。世尊！",
    "T08n0228_002:0591a17": "若離無生法求一切法，乃至佛菩薩法，了不",
    "T08n0228_002:0591a18": "可得。何以故？若離無生法者，菩薩摩訶薩無",
    "T08n0228_002:0591a19": "能成就彼菩提行。世尊！若菩薩摩訶薩聞作",
    "T08n0228_002:0591a20": "是說，心無所動，不驚不怖亦不退沒，當知是",
    "T08n0228_002:0591a21": "菩薩摩訶薩行般若波羅蜜多，觀想般若波",
    "T08n0228_002:0591a22": "羅蜜多。世尊！若菩薩摩訶薩於般若波羅蜜",
    "T08n0228_002:0591a23": "多，若行若觀想時，不受於色，不見色生、不見",
    "T08n0228_002:0591a24": "色滅，如是不受受、想、行、識，不見受、想、行、識生，",
    "T08n0228_002:0591a25": "不見受、想、行、識滅。何以故？若色無生即非色，",
    "T08n0228_002:0591a26": "若色無滅即非色。此無生與色無二無別，無",
    "T08n0228_002:0591a27": "滅與色亦無二無別，若說色即是無二法。若",
    "T08n0228_002:0591a28": "受、想、行、識無生即非受、想、行、識，若受、想、行、識",
    "T08n0228_002:0591a29": "無滅即非受、想、行、識。此無生與受、想、行、識無",
    "T08n0228_002:0591b01": "二無別，無滅與受、想、行、識亦無二無別，若說",
    "T08n0228_002:0591b02": "受、想、行、識即是無二法。世尊！菩薩摩訶薩於",
    "T08n0228_002:0591b03": "般若波羅蜜多如是觀已，即於色、受、想、行、識",
    "T08n0228_002:0591b04": "無所受，無所生，無所滅。乃至一切法、一切相",
    "T08n0228_002:0591b05": "亦復如是。何以故？若色、受、想、行、識無生無滅，",
    "T08n0228_002:0591b06": "即非色、受、想、行、識。此色、受、想、行、識與無生無",
    "T08n0228_002:0591b07": "滅無二無別，若說色、受、想、行、識即是無二法。」",
    "T08n0228_002:0591b08": "[0591b08] 爾時，尊者舍利子白須菩提言：「如我解尊者",
    "T08n0228_002:0591b09": "須菩提所說義，菩薩即是無生法。若如是者，",
    "T08n0228_002:0591b10": "云何菩薩為利眾生故，有難行行及難行想？」",
    "T08n0228_002:0591b11": "[0591b11] 須菩提言：「舍利子！我不欲令菩薩摩訶薩有",
    "T08n0228_002:0591b12": "難行行及難行想。何以故？若有難行想，即不",
    "T08n0228_002:0591b13": "能利益無量無數眾生。若於一切眾生生易",
    "T08n0228_002:0591b14": "想、樂想、父想、母想及彼子想，如是即能利益",
    "T08n0228_002:0591b15": "無量無數眾生。菩薩摩訶薩於一切眾生當",
    "T08n0228_002:0591b16": "生如是想：『我於一切時、一切處解脫一切苦。",
    "T08n0228_002:0591b17": "一切眾生亦如是，於一切時、一切處解脫一",
    "T08n0228_002:0591b18": "切苦。於一切處不捨眾生，普令眾生解脫苦",
    "T08n0228_002:0591b19": "蘊，於諸心意不生過失。』菩薩摩訶薩於諸眾",
    "T08n0228_002:0591b20": "生若生如是心，即無難行行，無難行想。舍利",
    "T08n0228_002:0591b21": "子！菩薩摩訶薩應生如是心：『如我於一切時、",
    "T08n0228_002:0591b22": "一切處、一切種，畢竟無所有，不可得故。彼一",
    "T08n0228_002:0591b23": "切法，於一切時、一切處、一切種，亦畢竟無所",
    "T08n0228_002:0591b24": "有，不可得。』如是，即於內外一切法生無所有",
    "T08n0228_002:0591b25": "想。若菩薩摩訶薩以如是心行，即無難行行，",
    "T08n0228_002:0591b26": "無難行想。",
    "T08n0228_002:0591b27": "[0591b27] 「復次，尊者舍利子！汝先所言：『菩薩無生。』如是，",
    "T08n0228_002:0591b28": "如是！菩薩實無生。」[0591b28] 舍利子言：「若菩薩無生，彼",
    "T08n0228_002:0591b29": "菩薩法豈無生耶？」[0591b29] 須菩提言：「菩薩法亦無生。」",
    "T08n0228_002:0591c01": "[0591c01] 舍利子言：「若菩薩法無生者，彼一切智為無",
    "T08n0228_002:0591c02": "生不？」[0591c02] 須菩提言：「一切智無生。」[0591c02] 舍利子言：「一切",
    "T08n0228_002:0591c03": "智法為無生不？」[0591c03] 須菩提言：「一切智法亦無生。」",
    "T08n0228_002:0591c04": "[0591c04] 舍利子言：「若一切智法亦無生者，彼諸異生",
    "T08n0228_002:0591c05": "是無生不？」[0591c05] 須菩提言：「諸異生類亦復無生。」[0591c05] 又",
    "T08n0228_002:0591c06": "言：「彼異生法為無生不？」[0591c06] 須菩提言：「諸異生法",
    "T08n0228_002:0591c07": "亦即無生。」[0591c07] 尊者舍利子白須菩提言：「若菩薩",
    "T08n0228_002:0591c08": "菩薩法，一切智一切智法，異生異生法，皆無",
    "T08n0228_002:0591c09": "生者，彼菩薩摩訶薩得一切智即是無生，得",
    "T08n0228_002:0591c10": "無生耶？」[0591c10] 尊者須菩提言：「舍利子！我不欲令無",
    "T08n0228_002:0591c11": "生法有所得。何以故？無生法不可得故。」[0591c11] 舍利",
    "T08n0228_002:0591c12": "子言：「無生法不得無生耶？」[0591c12] 須菩提言：「如是，如",
    "T08n0228_002:0591c13": "是！無生法不得無生。」[0591c13] 舍利子言：「若彼法無生，",
    "T08n0228_002:0591c14": "無生亦無生不？」[0591c14] 須菩提言：「生法無生，無生亦",
    "T08n0228_002:0591c15": "無生。」[0591c15] 舍利子言：「若無生亦無生者，汝所言所",
    "T08n0228_002:0591c16": "樂說，為生為無生？」[0591c16] 須菩提言：「樂說亦無生。」舍",
    "T08n0228_002:0591c17": "利子言：「若樂說無生者，所言無生不？」須菩提",
    "T08n0228_002:0591c18": "言：「所言所樂說，一切皆無生。」[0591c18] 尊者舍利子讚",
    "T08n0228_002:0591c19": "須菩提言：「善哉，善哉！須菩提！汝於說法人中",
    "T08n0228_002:0591c20": "最勝第一。何以故？隨有所問而悉能答，於諸",
    "T08n0228_002:0591c21": "法相無動無壞。」[0591c21] 須菩提言：「舍利子！法本如是，",
    "T08n0228_002:0591c22": "佛諸弟子於無依止法中，隨有所問而悉能",
    "T08n0228_002:0591c23": "答，於諸法相無動無壞。何以故？一切法無所",
    "T08n0228_002:0591c24": "依止。」[0591c24] 舍利子白須菩提言：「若一切法無所依",
    "T08n0228_002:0591c25": "止，菩薩摩訶薩依何波羅蜜多？」[0591c25] 須菩提言：「依",
    "T08n0228_002:0591c26": "般若波羅蜜多。舍利子！當如實知，彼一切法",
    "T08n0228_002:0591c27": "無依止故，諸波羅蜜多亦復如是。若菩薩摩",
    "T08n0228_002:0591c28": "訶薩聞此甚深般若波羅蜜多時，應作是念：",
    "T08n0228_002:0591c29": "『無說，無示，無聞，無得。』心無所動，無所求相、無",
    "T08n0228_002:0592a01": "所持相，當知是菩薩摩訶薩行無數般若波",
    "T08n0228_002:0592a02": "羅蜜多行不離是念。」",
    "T08n0228_002:0592a03": "[0592a03] 爾時，尊者舍利子白須菩提言：「云何菩薩摩",
    "T08n0228_002:0592a04": "訶薩行般若波羅蜜多不離是念？若菩薩摩",
    "T08n0228_002:0592a05": "訶薩不離是念，即得不離般若波羅蜜多行。",
    "T08n0228_002:0592a06": "若菩薩摩訶薩不離般若波羅蜜多行，即得",
    "T08n0228_002:0592a07": "不離是念。須菩提！若菩薩摩訶薩不離是行、",
    "T08n0228_002:0592a08": "不離是念者，彼一切眾生亦應得不離般若",
    "T08n0228_002:0592a09": "波羅蜜多行。何以故？一切眾生亦不離是行、",
    "T08n0228_002:0592a10": "不離是念。」[0592a10] 須菩提言：「舍利子！如汝所說，成就",
    "T08n0228_002:0592a11": "我義。何以故？眾生無性故，當知念亦無性；眾",
    "T08n0228_002:0592a12": "生離故，當知念亦離；眾生無心故，當知念亦",
    "T08n0228_002:0592a13": "無心；眾生無覺了故，當知念亦無覺了；眾生",
    "T08n0228_002:0592a14": "知如實義故，念亦知如實義。舍利子！我欲令",
    "T08n0228_002:0592a15": "諸菩薩摩訶薩如是行般若波羅蜜多。」",
    "T08n0228_002:0592a16": "帝釋天主品第二",
    "T08n0228_002:0592a17": "[0592a17] 爾時，帝釋天主與四十千天眾俱來會中，四",
    "T08n0228_002:0592a18": "大天王與二十千天眾，娑婆世界主大梵天",
    "T08n0228_002:0592a19": "王與十千梵眾，淨居天子與千天眾，如是等",
    "T08n0228_002:0592a20": "皆來集會。彼諸天子所有業報光明，以佛威",
    "T08n0228_002:0592a21": "神勝光明故，皆悉不現。",
    "T08n0228_002:0592a22": "[0592a22] 是時帝釋天主白尊者須菩提言：「我等諸天",
    "T08n0228_002:0592a23": "乃至梵眾，皆悉來集，樂欲聽受尊者須菩提",
    "T08n0228_002:0592a24": "為諸菩薩摩訶薩宣說般若波羅蜜多，令諸",
    "T08n0228_002:0592a25": "菩薩云何安住？云何修學？云何相應？」[0592a25] 須菩提",
    "T08n0228_002:0592a26": "言：「憍尸迦！今此天子眾中，以佛威神加持",
    "T08n0228_002:0592a27": "力故，若有未發阿耨多羅三藐三菩提心者，",
    "T08n0228_002:0592a28": "應當發心。若已入正位者，即不堪任發阿耨",
    "T08n0228_002:0592a29": "多羅三藐三菩提心。何以故？彼於輪迴有所",
    "T08n0228_002:0592b01": "縛故。如是等人，若有能發阿耨多羅三藐三",
    "T08n0228_002:0592b02": "菩提心者，我亦隨喜勸令發心，於其善根使",
    "T08n0228_002:0592b03": "不斷絕。」",
    "T08n0228_002:0592b04": "[0592b04] 爾時世尊讚言：「善哉，善哉！須菩提！汝善勸導",
    "T08n0228_002:0592b05": "諸菩薩摩訶薩，令於般若波羅蜜多而得相",
    "T08n0228_002:0592b06": "應。」[0592b06] 須菩提白佛言：「世尊！佛於眾生有大恩德，",
    "T08n0228_002:0592b07": "我今為報佛恩故，如是勸導。何以故？過去如",
    "T08n0228_002:0592b08": "來、應供、正等正覺所有弟子，亦為報佛恩故",
    "T08n0228_002:0592b09": "勸導諸菩薩摩訶薩，令諸菩薩如其梵行住",
    "T08n0228_002:0592b10": "真實法，亦教成就般若波羅蜜多。以如是行",
    "T08n0228_002:0592b11": "故，發生無上智。世尊！我今亦如是攝受護持",
    "T08n0228_002:0592b12": "諸菩薩摩訶薩，以我如是攝受護持因緣力",
    "T08n0228_002:0592b13": "故，諸菩薩摩訶薩速得成就阿耨多羅三藐三",
    "T08n0228_002:0592b14": "菩提。」",
    "T08n0228_002:0592b15": "[0592b15] 爾時，尊者須菩提告帝釋天主言：「汝等諦聽！",
    "T08n0228_002:0592b16": "如理思惟。我今宣說菩薩摩訶薩般若波羅",
    "T08n0228_002:0592b17": "蜜多安住空法，令諸菩薩被大乘鎧，大乘莊",
    "T08n0228_002:0592b18": "嚴。當知般若波羅蜜多，所謂不住五蘊，不住",
    "T08n0228_002:0592b19": "眼根不住色境，不住眼識不住眼觸，亦復不",
    "T08n0228_002:0592b20": "住眼觸所生諸受。如是不住耳、鼻、舌、身、意根，",
    "T08n0228_002:0592b21": "不住聲、香、味、觸、法境，不住耳、鼻、舌、身、意識，不",
    "T08n0228_002:0592b22": "住耳觸乃至意觸，亦復不住耳觸乃至意觸",
    "T08n0228_002:0592b23": "所生諸受，不住地、水、火、風、空、識界，不住念處、",
    "T08n0228_002:0592b24": "正勤、神足、根、力、覺、道，不住須陀洹果，不住斯",
    "T08n0228_002:0592b25": "陀含果，不住阿那含果，不住阿羅漢果，不住",
    "T08n0228_002:0592b26": "緣覺果，不住佛地。以如是不住五蘊乃至不",
    "T08n0228_002:0592b27": "住佛地故，不住色、受、想、行、識若常若無常，不",
    "T08n0228_002:0592b28": "住色、受、想、行、識若苦若樂，不住色、受、想、行、識",
    "T08n0228_002:0592b29": "若空若不空，不住色、受、想、行、識若我若無我，",
    "T08n0228_002:0592c01": "不住色、受、想、行、識若淨若染，不住色法有所",
    "T08n0228_002:0592c02": "得空，不住受、想、行、識有所得空，不住須陀洹",
    "T08n0228_002:0592c03": "無為果，不住斯陀含無為果，不住阿那含無",
    "T08n0228_002:0592c04": "為果，不住阿羅漢無為果，不住緣覺無為果，",
    "T08n0228_002:0592c05": "不住佛法。不住須陀洹福田，不住須陀洹七",
    "T08n0228_002:0592c06": "往來身；不住斯陀含福田，不住斯陀含畢竟",
    "T08n0228_002:0592c07": "一來此世盡苦邊際；不住阿那含福田，不住",
    "T08n0228_002:0592c08": "阿那含不還此世於彼涅盤；不住阿羅漢",
    "T08n0228_002:0592c09": "福田，不住阿羅漢現世入於無餘涅盤；不",
    "T08n0228_002:0592c10": "住緣覺福田，不住緣覺出過聲聞不及佛地",
    "T08n0228_002:0592c11": "而趣涅盤；不住諸佛最上福田，不住佛法出",
    "T08n0228_002:0592c12": "過異生及聲聞、緣覺地，利益無量無數眾生，",
    "T08n0228_002:0592c13": "復令無量無數百千俱胝那庾多眾生，不趣",
    "T08n0228_002:0592c14": "聲聞、緣覺無餘涅盤，決定趣證正等正覺無",
    "T08n0228_002:0592c15": "上涅盤，建立佛事。諸如是等，皆悉不住。」",
    "T08n0228_002:0592c16": "[0592c16] 爾時，尊者舍利子即起是念：「若諸如來出過",
    "T08n0228_002:0592c17": "異生及聲聞、緣覺地，利益無量無數眾生，復",
    "T08n0228_002:0592c18": "令無量無數百千俱胝那庾多眾生，不趣聲",
    "T08n0228_002:0592c19": "聞緣覺無餘涅盤，決定趣證正等正覺無上",
    "T08n0228_002:0592c20": "涅盤，建立佛事。於如是法皆不住者，當於何",
    "T08n0228_002:0592c21": "住？」",
    "T08n0228_002:0592c22": "[0592c22] 是時，尊者須菩提承佛威神，知其念已，即謂",
    "T08n0228_002:0592c23": "尊者舍利子言：「舍利子！於汝意云何？如來、應",
    "T08n0228_002:0592c24": "供、正等正覺有法可住不？」[0592c24] 舍利子言：「不也，須",
    "T08n0228_002:0592c25": "菩提！如來、應供、正等正覺無法可住。何以故？",
    "T08n0228_002:0592c26": "彼無住心名為如來，不住有為界，不住無為",
    "T08n0228_002:0592c27": "界，不住彼中故。」[0592c27] 須菩提告言：「如是，如是！舍利",
    "T08n0228_002:0592c28": "子！諸菩薩摩訶薩應當如彼如來、應供、正等",
    "T08n0228_002:0592c29": "正覺所住而住。如是住者，非有所住非無所",
    "T08n0228_002:0593a01": "住，非為決定非不決定。菩薩摩訶薩如是學",
    "T08n0228_002:0593a02": "者，而善安住無住相應。菩薩摩訶薩如是學",
    "T08n0228_002:0593a03": "者，是行般若波羅蜜多行。」",
    "T08n0228_002:0593a04": "[0593a04] 爾時，會中有諸天子作是思惟：「諸夜叉眾所",
    "T08n0228_002:0593a05": "有語言文字章句尚可了知，而尊者須菩提",
    "T08n0228_002:0593a06": "所說諸法，我等天眾無能解了。」[0593a06] 時，須菩提知",
    "T08n0228_002:0593a07": "諸天子於其色心所思念已，告諸天子言：「汝",
    "T08n0228_002:0593a08": "等當知，彼一切法無說，無示，無聞，無得，離諸",
    "T08n0228_002:0593a09": "分別，無所了知。」[0593a09] 是時諸天子眾復作是念：「如",
    "T08n0228_002:0593a10": "尊者須菩提所說，轉復難解，廣大深遠最上",
    "T08n0228_002:0593a11": "微妙，我等天眾難可得入。」",
    "T08n0228_002:0593a12": "[0593a12] 爾時，尊者須菩提又復知諸天子心所念已，",
    "T08n0228_002:0593a13": "即時告言：「汝等當知，若欲得須陀洹果、欲住",
    "T08n0228_002:0593a14": "須陀洹果者，當住是忍。若欲得斯陀含果、欲",
    "T08n0228_002:0593a15": "住斯陀含果，若欲得阿那含果、欲住阿那含",
    "T08n0228_002:0593a16": "果，若欲得阿羅漢果、欲住阿羅漢果，若欲得",
    "T08n0228_002:0593a17": "緣覺果、欲住緣覺果，若欲得阿耨多羅三藐",
    "T08n0228_002:0593a18": "三菩提果、欲住阿耨多羅三藐三菩提果者，",
    "T08n0228_002:0593a19": "皆住是忍。」[0593a19] 時諸天子聞是說已，又復思惟：「當",
    "T08n0228_002:0593a20": "有何人能聽受尊者須菩提說法？」[0593a20] 時，須菩提",
    "T08n0228_002:0593a21": "承佛威神，又知其念，重復告言：「諸天子眾！汝",
    "T08n0228_002:0593a22": "等當知，彼諸幻人而能聽受我所說法。何以",
    "T08n0228_002:0593a23": "故？彼於諸法無聞無證。」[0593a23] 是時，諸天子眾白須",
    "T08n0228_002:0593a24": "菩提言：「云何，尊者！一切眾生為如幻不？」[0593a24] 須菩",
    "T08n0228_002:0593a25": "提言：「一切眾生皆悉如幻亦復如夢。所以者",
    "T08n0228_002:0593a26": "何？一切眾生與其幻夢無二無別。以如是故，",
    "T08n0228_002:0593a27": "彼一切法亦如幻夢。所有須陀洹、須陀洹果，",
    "T08n0228_002:0593a28": "斯陀含、斯陀含果，阿那含、阿那含果，阿羅漢、",
    "T08n0228_002:0593a29": "阿羅漢果，緣覺、緣覺果，皆如幻如夢，彼阿耨",
    "T08n0228_002:0593b01": "多羅三藐三菩提果亦如幻如夢。」",
    "T08n0228_002:0593b02": "[0593b02] 爾時，諸天子眾復白尊者須菩提言：「若阿耨",
    "T08n0228_002:0593b03": "多羅三藐三菩提說如幻夢者，彼涅盤法亦",
    "T08n0228_002:0593b04": "如幻夢耶？」[0593b04] 須菩提言：「如是！涅盤亦如幻夢，況",
    "T08n0228_002:0593b05": "餘法耶？」[0593b05] 諸天子言：「彼涅盤法何故亦說如幻",
    "T08n0228_002:0593b06": "夢耶？」[0593b06] 須菩提言：「若復有法過涅盤者，我亦說",
    "T08n0228_002:0593b07": "為如幻如夢。何以故？而彼幻夢與涅盤法無",
    "T08n0228_002:0593b08": "二無別故。」",
    "T08n0228_002:0593b09": "[0593b09] 爾時，尊者舍利子、尊者滿慈子、尊者摩訶俱",
    "T08n0228_002:0593b10": "絺羅、尊者摩訶迦旃延、尊者摩訶迦葉，如",
    "T08n0228_002:0593b11": "是等大聲聞眾，并諸菩薩摩訶薩眾，俱白尊",
    "T08n0228_002:0593b12": "者須菩提言：「如尊者所說般若波羅蜜多，何",
    "T08n0228_002:0593b13": "人能受其義？」[0593b13] 是時阿難即告眾言：「所有不退",
    "T08n0228_002:0593b14": "轉菩薩摩訶薩具正見人，及彼漏盡諸阿羅",
    "T08n0228_002:0593b15": "漢，當知是等於須菩提所說般若波羅蜜多",
    "T08n0228_002:0593b16": "能受其義。」",
    "T08n0228_002:0593b17": "[0593b17] 爾時須菩提告諸眾言：「我所說般若波羅蜜",
    "T08n0228_002:0593b18": "多無能受者。何以故？此中無法宣說，無法表",
    "T08n0228_002:0593b19": "示，無所分別，無所了知。以無說示無了知故，",
    "T08n0228_002:0593b20": "般若波羅蜜多，如是宣說，如是聽受。」",
    "T08n0228_002:0593b21": "[0593b21] 是時，帝釋天主即作是念：「今尊者須菩提宣",
    "T08n0228_002:0593b22": "說如是甚深正法，我當化諸妙華以散其上。」",
    "T08n0228_002:0593b23": "作是念已，即時化出無數妙華，散於尊者須",
    "T08n0228_002:0593b24": "菩提上。[0593b24] 是時，須菩提即作是念：「此所化出無",
    "T08n0228_002:0593b25": "數妙華，我於三十三天上曾所未見，此華殊",
    "T08n0228_002:0593b26": "妙，非樹所生。」[0593b26] 時，帝釋天主知尊者須菩提心",
    "T08n0228_002:0593b27": "所念已，即白須菩提言：「此華非生法。何以故？",
    "T08n0228_002:0593b28": "不從心生、不從樹出。」[0593b28] 須菩提言：「憍尸迦！此華",
    "T08n0228_002:0593b29": "若不從樹生，又非心出者，即是無生。若其無",
    "T08n0228_002:0593c01": "生，即不名華。」[0593c01] 帝釋天主即作是念：「此尊者須",
    "T08n0228_002:0593c02": "菩提智慧甚深，於名句文而善宣說，隨其所",
    "T08n0228_002:0593c03": "說，不壞假名說如實義。」作是念已，即白須菩",
    "T08n0228_002:0593c04": "提言：「如尊者所說，菩薩摩訶薩應如是學。」",
    "T08n0228_002:0593c05": "[0593c05] 爾時，尊者須菩提告帝釋天主言：「憍尸迦！如",
    "T08n0228_002:0593c06": "是，如是！菩薩摩訶薩當如是學。如是學者，不",
    "T08n0228_002:0593c07": "學須陀洹果、不學斯陀含果、不學阿那含",
    "T08n0228_002:0593c08": "果、不學阿羅漢果、不學緣覺果。若不學如",
    "T08n0228_002:0593c09": "是果，是即學一切智安住佛法。如是安住者，",
    "T08n0228_002:0593c10": "即學無量無邊佛法。如是學者，雖學色法無",
    "T08n0228_002:0593c11": "所增減，雖學受、想、行、識亦無所增減。若於色、",
    "T08n0228_002:0593c12": "受、想、行、識不增減學者，即不取色學，不取受、",
    "T08n0228_002:0593c13": "想、行、識學。不捨色學，不捨受、想、行、識學。若法",
    "T08n0228_002:0593c14": "無取無捨即法無生無滅，若了一切法無取",
    "T08n0228_002:0593c15": "無捨無生無滅，如是學者，是即名為學一切",
    "T08n0228_002:0593c16": "智出生一切智。」",
    "T08n0228_002:0593c17": "[0593c17] 爾時，尊者舍利子白須菩提言：「若菩薩摩訶",
    "T08n0228_002:0593c18": "薩於法無所取，故學無生滅，故學者彼一切",
    "T08n0228_002:0593c19": "智亦無所取，故學無生滅，故學菩薩摩訶薩。",
    "T08n0228_002:0593c20": "若如是學者，當為修學一切智不？」須菩提言：",
    "T08n0228_002:0593c21": "「如是，如是！彼一切智乃至一切佛法，無所取、",
    "T08n0228_002:0593c22": "無生滅，如是修學者，是為菩薩摩訶薩學一",
    "T08n0228_002:0593c23": "切智。」",
    "T08n0228_002:0593c24": "[0593c24] 爾時，帝釋天主白尊者舍利子言：「菩薩摩訶",
    "T08n0228_002:0593c25": "薩般若波羅蜜多，當於何求？」[0593c25] 舍利子言：「憍尸",
    "T08n0228_002:0593c26": "迦！菩薩摩訶薩般若波羅蜜多，當於須菩提",
    "T08n0228_002:0593c27": "所轉中求。」[0593c27] 帝釋天主言：「尊者舍利子！彼須菩",
    "T08n0228_002:0593c28": "提所說般若波羅蜜多，是何神力所加持故？」",
    "T08n0228_002:0593c29": "[0593c29] 舍利子言：「憍尸迦！當知是佛神力所加持故。」",
    "T08n0228_002:0594a01": "[0594a01] 是時，尊者須菩提告帝釋天主言：「我所說般",
    "T08n0228_002:0594a02": "若波羅蜜多，當知皆是如來神力所加持故。",
    "T08n0228_002:0594a03": "所言菩薩摩訶薩般若波羅蜜多當於何求",
    "T08n0228_002:0594a04": "者，當知菩薩摩訶薩般若波羅蜜多，不應於",
    "T08n0228_002:0594a05": "色中求，不應離色中求。如是，不應於受、想、行、",
    "T08n0228_002:0594a06": "識中求，不應離受、想、行、識中求。何以故？色非",
    "T08n0228_002:0594a07": "般若波羅蜜多，離色亦非般若波羅蜜多；受、",
    "T08n0228_002:0594a08": "想、行、識非般若波羅蜜多，離受、想、行、識亦非",
    "T08n0228_002:0594a09": "般若波羅蜜多。」[0594a09] 帝釋天主言：「尊者須菩提！大",
    "T08n0228_002:0594a10": "波羅蜜多是般若波羅蜜多耶？無量波羅蜜",
    "T08n0228_002:0594a11": "多是般若波羅蜜多耶？無邊波羅蜜多是般",
    "T08n0228_002:0594a12": "若波羅蜜多耶？」[0594a12] 須菩提言：「如是，如是！憍尸",
    "T08n0228_002:0594a13": "迦！大波羅蜜多是謂般若波羅蜜多，無量",
    "T08n0228_002:0594a14": "波羅蜜多是謂般若波羅蜜多，無邊波羅蜜",
    "T08n0228_002:0594a15": "多是謂般若波羅蜜多。何以故？色廣大故，",
    "T08n0228_002:0594a16": "般若波羅蜜多亦廣大；受、想、行、識廣大故，般",
    "T08n0228_002:0594a17": "若波羅蜜多亦廣大。色、受、想、行、識無量故，般",
    "T08n0228_002:0594a18": "若波羅蜜多亦無量。色、受、想、行、識無邊故，般",
    "T08n0228_002:0594a19": "若波羅蜜多亦無邊。",
    "T08n0228_002:0594a20": "[0594a20] 「復次，憍尸迦！緣無邊故，即般若波羅蜜多無",
    "T08n0228_002:0594a21": "邊。以般若波羅蜜多無邊故，眾生亦無邊。以",
    "T08n0228_002:0594a22": "何義故名緣無邊？所謂色、受、想、行、識前際不",
    "T08n0228_002:0594a23": "可得，中際不可得，後際不可得；乃至一切法，",
    "T08n0228_002:0594a24": "於前後中際亦不可得。以是義故名緣無邊，",
    "T08n0228_002:0594a25": "即般若波羅蜜多無邊。又復以何義故說眾",
    "T08n0228_002:0594a26": "生無邊？憍尸迦！當知前後中際無眾生可得。」",
    "T08n0228_002:0594a27": "[0594a27] 帝釋天主言：「云何，須菩提！彼眾生界豈無邊",
    "T08n0228_002:0594a28": "耶？」[0594a28] 須菩提言：「眾生無量算數不及，以是義故",
    "T08n0228_002:0594a29": "眾生無邊。」[0594a29] 帝釋天主復白尊者須菩提言：「所",
    "T08n0228_002:0594b01": "言眾生者，以何義故名為眾生？」[0594b01] 須菩提言：「一",
    "T08n0228_002:0594b02": "切法義是眾生義。憍尸迦！於汝意云何？當說",
    "T08n0228_002:0594b03": "何義為眾生義？」[0594b03] 帝釋天主言：「如我意者，非法",
    "T08n0228_002:0594b04": "義是眾生義，非非法義是眾生義，當知眾生",
    "T08n0228_002:0594b05": "無本、無因、無我、無緣，而以方便立彼名字。」[0594b05] 須",
    "T08n0228_002:0594b06": "菩提言：「憍尸迦！我先所說眾生無邊，於汝意",
    "T08n0228_002:0594b07": "云何？實有眾生可說可示不？」[0594b07] 帝釋天主言：「不",
    "T08n0228_002:0594b08": "也，須菩提！」[0594b08] 時須菩提言：「若諸眾生無有其實、",
    "T08n0228_002:0594b09": "不可說示者，是故我說眾生無邊。憍尸迦！假",
    "T08n0228_002:0594b10": "使如來、應供、正等正覺住壽如兢伽沙劫，以",
    "T08n0228_002:0594b11": "方便語言，說一切眾生——若已生，若現生，若當",
    "T08n0228_002:0594b12": "生；若已滅，若現滅，若當滅——而能說其邊際不？」",
    "T08n0228_002:0594b13": "[0594b13] 帝釋天主言：「不也，須菩提！何以故？一切眾生",
    "T08n0228_002:0594b14": "本來清淨。」[0594b14] 須菩提言：「如是！眾生無邊故，當知",
    "T08n0228_002:0594b15": "般若波羅蜜多亦無邊。」[0594b15] 是時，會中帝釋天主，",
    "T08n0228_002:0594b16": "大梵天王及大世主并餘諸天、天女、神仙眾",
    "T08n0228_002:0594b17": "等，俱白佛言：「快哉，善哉！如來出世，尊者須菩",
    "T08n0228_002:0594b18": "提能善宣說般若波羅蜜多，菩薩摩訶薩受",
    "T08n0228_002:0594b19": "持此法，若不離諸佛如來般若波羅蜜多者，",
    "T08n0228_002:0594b20": "我當尊敬如諸佛想。」",
    "T08n0228_002:0594b21": "[0594b21] 爾時，世尊告帝釋天主，大梵天王并餘一切",
    "T08n0228_002:0594b22": "天仙眾言：「如是，如是！汝等當知，我於往昔最",
    "T08n0228_002:0594b23": "上燈城燃燈如來、應供、正等正覺所修菩提",
    "T08n0228_002:0594b24": "行，我於爾時亦不離般若波羅蜜多。彼燃燈",
    "T08n0228_002:0594b25": "如來即為我授阿耨多羅三藐三菩提記，作",
    "T08n0228_002:0594b26": "如是言：『汝於來世過阿僧祇劫當得成佛，號",
    "T08n0228_002:0594b27": "釋迦牟尼如來、應供、正等正覺、明行足、善逝、世",
    "T08n0228_002:0594b28": "間解、無上士、調御丈夫、天人師、佛、世尊。』」[0594b28] 是時，",
    "T08n0228_002:0594b29": "帝釋天主并諸天眾，俱白佛言：「希有，世尊！希",
    "T08n0228_002:0594c01": "有，善逝！此般若波羅蜜多能攝一切智，菩薩",
    "T08n0228_002:0594c02": "摩訶薩當如是學。」",
    "T08n0228_002:0594c03": "寶塔功德品第三之一",
    "T08n0228_002:0594c04": "[0594c04] 爾時，世尊普告四眾——苾芻、苾芻尼、優婆塞、優",
    "T08n0228_002:0594c05": "婆夷——帝釋天主等欲界諸天眾，大梵天王等",
    "T08n0228_002:0594c06": "色界諸天眾，乃至色究竟天一切天子眾：",
    "T08n0228_002:0594c07": "「汝等當知，若有善男子、善女人，於此甚深般",
    "T08n0228_002:0594c08": "若波羅蜜多法門能聽受讀誦，如說修行者，",
    "T08n0228_002:0594c09": "是人不為魔及魔民、人非人等伺得其便，不",
    "T08n0228_002:0594c10": "為惡毒所能傷害，不以橫夭捨其壽命。",
    "T08n0228_002:0594c11": "[0594c11] 「復次，若有善男子、善女人，於此般若波羅蜜",
    "T08n0228_002:0594c12": "多，未能聽受讀誦者，所有已發阿耨多羅三",
    "T08n0228_002:0594c13": "藐三菩提心，諸天子眾往彼人所為作護念。",
    "T08n0228_002:0594c14": "勸令於此般若波羅蜜多，聽受讀誦如說修",
    "T08n0228_002:0594c15": "行。",
    "T08n0228_002:0594c16": "[0594c16] 「復次，若有善男子、善女人，於此般若波羅蜜",
    "T08n0228_002:0594c17": "多，受持讀誦如說修行者，是人若在空室，若",
    "T08n0228_002:0594c18": "入眾中，若在樹下及曠野處，若行道路及非",
    "T08n0228_002:0594c19": "道中乃至大海，如是等處，若行若住若坐若",
    "T08n0228_002:0594c20": "臥，離諸怖畏，諸天護念。」",
    "T08n0228_002:0594c21": "[0594c21] 爾時，四大天王白佛言：「世尊！若有善男子、善",
    "T08n0228_002:0594c22": "女人，於此般若波羅蜜多，聽受讀誦如說修",
    "T08n0228_002:0594c23": "行者，我當往彼護念其人，使令精進不生退",
    "T08n0228_002:0594c24": "屈。」",
    "T08n0228_002:0594c25": "[0594c25] 爾時，帝釋天主白佛言：「世尊！若善男子、善女",
    "T08n0228_002:0594c26": "人，於此般若波羅蜜多，聽受讀誦如說修行",
    "T08n0228_002:0594c27": "者，我亦往護其人，令無衰惱。」",
    "T08n0228_002:0594c28": "[0594c28] 爾時，大梵天王并諸梵眾，俱白佛言：「世尊！若",
    "T08n0228_002:0594c29": "善男子、善女人，於此般若波羅蜜多，聽受讀",
    "T08n0228_002:0595a01": "誦如說修行者，我當往護其人，令無衰惱。」",
    "T08n0228_002:0595a02": "[0595a02] 爾時，帝釋天主復白佛言：「希有，世尊！此甚深",
    "T08n0228_002:0595a03": "般若波羅蜜多，善男子、善女人受持讀誦者，",
    "T08n0228_002:0595a04": "於現世中獲如是功德。云何，世尊！若人受持",
    "T08n0228_002:0595a05": "此般若波羅蜜多，而能攝諸波羅蜜多不？」[0595a05] 佛",
    "T08n0228_002:0595a06": "言：「憍尸迦！如是！若人受持此般若波羅蜜多，",
    "T08n0228_002:0595a07": "即能攝諸波羅蜜多。憍尸迦！此般若波羅蜜",
    "T08n0228_002:0595a08": "多，若人受持讀誦者，所有功德廣大甚深。汝",
    "T08n0228_002:0595a09": "當諦聽，如善作意，當為汝說。」[0595a09] 帝釋天主言：「善",
    "T08n0228_002:0595a10": "哉，世尊！願為宣說。」[0595a10] 佛言：「憍尸迦！我此般若波",
    "T08n0228_002:0595a11": "羅蜜多法門，不為一切惡法損惱破壞。若諸",
    "T08n0228_002:0595a12": "惡法起時，欲生損惱，彼法即當漸自銷滅，雖",
    "T08n0228_002:0595a13": "復暫起而不為害。何以故？憍尸迦！當知此善",
    "T08n0228_002:0595a14": "男子、善女人，以受持讀誦般若波羅蜜多功",
    "T08n0228_002:0595a15": "德力故，惡法雖生而自銷滅。憍尸迦！譬如世",
    "T08n0228_002:0595a16": "間有諸毒蛇周行求食，見諸小蟲即欲食噉。",
    "T08n0228_002:0595a17": "是時有藥名為末祇，能銷諸毒，而彼小蟲即",
    "T08n0228_002:0595a18": "詣藥所。是時毒蛇聞是藥氣即自退還，彼諸",
    "T08n0228_002:0595a19": "小蟲不為所食。何以故？此末祇藥能銷諸毒。",
    "T08n0228_002:0595a20": "憍尸迦！善男子、善女人亦復如是，於此般若",
    "T08n0228_002:0595a21": "波羅蜜多受持讀誦，自所宣說或為他說，如",
    "T08n0228_002:0595a22": "說修行，是人不為一切惡法所能傷害，惡法",
    "T08n0228_002:0595a23": "雖生即自銷滅。何以故？當知皆是般若波羅",
    "T08n0228_002:0595a24": "蜜多功德力故，在在處處無所動轉。般若",
    "T08n0228_002:0595a25": "波羅蜜多，能除貪等一切煩惱，而能趣證無",
    "T08n0228_002:0595a26": "上涅盤。憍尸迦！若有受持讀誦此般若波羅",
    "T08n0228_002:0595a27": "蜜多者，彼四大天王、帝釋天主、大梵天王，",
    "T08n0228_002:0595a28": "乃至諸佛菩薩，常護是人，令無衰惱。",
    "T08n0228_002:0595a29": "[0595a29] 「復次，憍尸迦！若善男子、善女人，受持讀誦此",
    "T08n0228_002:0595b01": "般若波羅蜜多者，是人常出信順語言、柔軟",
    "T08n0228_002:0595b02": "語言、白淨語言、不雜語言，不生忿怒，不為我",
    "T08n0228_002:0595b03": "慢所覆，常生慈心；不起恨恚忿等煩惱，不令",
    "T08n0228_002:0595b04": "增長。彼善男子、善女人常作是念：『我為趣求",
    "T08n0228_002:0595b05": "阿耨多羅三藐三菩提故，於損惱法不應生",
    "T08n0228_002:0595b06": "瞋。何以故？瞋法若生，諸根變異，調善色相非",
    "T08n0228_002:0595b07": "所和合。』作是念已，安住正念。憍尸迦！彼善男",
    "T08n0228_002:0595b08": "子、善女人，以受持讀誦般若波羅蜜多故，於",
    "T08n0228_002:0595b09": "現世中獲如是功德。」",
    "T08n0228_002:0595b10": "佛說佛母出生三法藏般若波羅蜜多經卷"
}