{
    "T29n1563_033:0935b02": "阿毘達磨藏顯宗論卷第三十三",
    "T29n1563_033:0935b04": "尊者眾賢造",
    "T29n1563_033:0935b05": "三藏法師玄奘奉　詔譯",
    "T29n1563_033:0935b06": "辯賢聖品第七之五",
    "T29n1563_033:0935b07": "已說學位預流果等有多差別。為阿羅漢亦",
    "T29n1563_033:0935b08": "有多種差別相耶。亦有云何。頌曰。",
    "T29n1563_033:0935b09": "　阿羅漢有六　　謂退至不動",
    "T29n1563_033:0935b10": "　前五信解生　　總名時解脫",
    "T29n1563_033:0935b11": "　後不時解脫　　從前見至生",
    "T29n1563_033:0935b12": "論曰。於契經中說阿羅漢。由種性異故有住",
    "T29n1563_033:0935b13": "種。一者退法。二者思法。三者護法。四安住",
    "T29n1563_033:0935b14": "法。五堪達法。六不動法。然餘經說無學有九。",
    "T29n1563_033:0935b15": "謂初退法。後俱解脫。彼不退法此不動攝。",
    "T29n1563_033:0935b16": "彼二解脫通此六攝。故阿毘達磨唯說有六",
    "T29n1563_033:0935b17": "種。言退法者。謂彼獲得如是類根。安住此根。",
    "T29n1563_033:0935b18": "與退緣會。便退所得。無退緣者。便般涅槃。或",
    "T29n1563_033:0935b19": "有精勤進得勝性。遇緣多退故名退法。言思",
    "T29n1563_033:0935b20": "法者。謂有獲得。如是類根。安住此根。念力堅",
    "T29n1563_033:0935b21": "固。多住厭觀。恐失勝德。為自勵心。多思害",
    "T29n1563_033:0935b22": "己。故名思法。言護法者。謂有一類。恒於時",
    "T29n1563_033:0935b23": "愛心解脫中繫念現前。專精防護不放逸住。",
    "T29n1563_033:0935b24": "故名護法。安住法者。謂離勝退緣。雖不自防。",
    "T29n1563_033:0935b25": "而亦能不退。離勝加行。亦不練根。多住處中。",
    "T29n1563_033:0935b26": "故名安住。堪達法者。謂性堪能好修練根。速",
    "T29n1563_033:0935b27": "達不動能親證利。故名堪達。不動法者。謂",
    "T29n1563_033:0935b28": "有一類。根性殊勝志不怯弱。所獲功德遇勝",
    "T29n1563_033:0935b29": "退緣亦必不退。故名不動。有餘復釋此六異",
    "T29n1563_033:0935c01": "相。謂六種性先學位中。初二闕恒時及尊",
    "T29n1563_033:0935c02": "重加行。然至無學。思法小勤。護法唯有恒",
    "T29n1563_033:0935c03": "時加行。安住唯有尊重加行。堪達具二而是",
    "T29n1563_033:0935c04": "鈍根。不動具二而是利根。有作是言。退法必",
    "T29n1563_033:0935c05": "退。乃至堪達必達不動。若不爾者立名唐",
    "T29n1563_033:0935c06": "損。彼執欲界具足有六。色無色界中唯安",
    "T29n1563_033:0935c07": "住不動。彼無退失。自害自防及修練根。故唯",
    "T29n1563_033:0935c08": "有二。理實無定。然退應果。唯從先來退種性",
    "T29n1563_033:0935c09": "退。乃至得不動唯堪達。所能立退等名。約",
    "T29n1563_033:0935c10": "容有說故。六阿羅漢通三界皆有。六中前五",
    "T29n1563_033:0935c11": "從信解生。即此總名時愛心解脫。以一切時",
    "T29n1563_033:0935c12": "愛心解脫故。亦說名為時解脫者。謂待時處",
    "T29n1563_033:0935c13": "補特伽羅。資具等合時方得解脫故。以所依",
    "T29n1563_033:0935c14": "止功能薄劣。要待勝時。方解脫故。或復一",
    "T29n1563_033:0935c15": "切勝定現前。要待勝時。是此時義。離繫縛故",
    "T29n1563_033:0935c16": "名為解脫。此即待時及解脫義。略初言故。",
    "T29n1563_033:0935c17": "如言酥瓶。不動法性。說名為後。即此名為",
    "T29n1563_033:0935c18": "不動心解脫。彼心解脫非惑所動故。亦說名",
    "T29n1563_033:0935c19": "為不時解脫。以不待時得解脫故。或復勝定",
    "T29n1563_033:0935c20": "隨處隨時隨所遇緣隨欲便起離繫縛故名為",
    "T29n1563_033:0935c21": "解脫。即不待時及解脫義。有餘釋此二差別",
    "T29n1563_033:0935c22": "言。以於暫時得解脫故。名時解脫。後容退",
    "T29n1563_033:0935c23": "故。以能畢竟得解脫故。名不時解脫。後無容",
    "T29n1563_033:0935c24": "退故。此從前位見至性生。如是所明六阿羅",
    "T29n1563_033:0935c25": "漢所有種性。為是先有。為後方得。不定云何。",
    "T29n1563_033:0935c26": "頌曰。",
    "T29n1563_033:0935c27": "　有是先種性　　有後練根得",
    "T29n1563_033:0935c28": "論曰。退法種性必是先有。思法等五亦有後",
    "T29n1563_033:0935c29": "得。謂有先來是思法性。乃至不動有先退法。",
    "T29n1563_033:0936a01": "練根成思至不動等。多種差別如理應思。如",
    "T29n1563_033:0936a02": "是六種阿羅漢中。唯前五種容有退義。誰從",
    "T29n1563_033:0936a03": "何退為性為果。頌曰。",
    "T29n1563_033:0936a04": "　四從種性退　　五從果非先",
    "T29n1563_033:0936a05": "論曰。不動種性必無退理。故唯前五容有退",
    "T29n1563_033:0936a06": "義。於中後四有退種性。退法一種無退性理。",
    "T29n1563_033:0936a07": "由此種性最居下故。五種皆有從果退理。雖",
    "T29n1563_033:0936a08": "俱有退然並非先。謂無學位中從退法種性。",
    "T29n1563_033:0936a09": "修練根行轉成思等。此四皆有退性果義。退",
    "T29n1563_033:0936a10": "法種性。雖必先得而是退法。故容退果。諸學",
    "T29n1563_033:0936a11": "位中從退法性。修練根行轉成思等。及得學",
    "T29n1563_033:0936a12": "果皆容退失。諸無學者。先學位中所住種性。",
    "T29n1563_033:0936a13": "彼從此性必無退理。學無學道所成堅故。諸",
    "T29n1563_033:0936a14": "有學者。先凡位中所住種性。彼從此性亦無",
    "T29n1563_033:0936a15": "退理。世出世道所成堅故。二先位中住思等",
    "T29n1563_033:0936a16": "性必無有退。此所得果。此性二道所成堅故。",
    "T29n1563_033:0936a17": "彼從思等。修練根行轉得護等。雖可退性",
    "T29n1563_033:0936a18": "轉所得性。進得學果亦有退義。由此種性。",
    "T29n1563_033:0936a19": "非二道成。不堅牢故。若就四果辯退果義。",
    "T29n1563_033:0936a20": "雖五種性皆可退果。而先所得必無有退。謂",
    "T29n1563_033:0936a21": "四果中。先所得者。即預流等。前三隨一。從此",
    "T29n1563_033:0936a22": "先果必無退義。是斷見惑所得果故。聖斷見",
    "T29n1563_033:0936a23": "惑必無退故。何緣見惑聖斷無退。以彼不緣",
    "T29n1563_033:0936a24": "所執事故。謂見所斷煩惱現行。無不皆由我",
    "T29n1563_033:0936a25": "見勢力。以彼煩惱起我見為根故。由此見惑",
    "T29n1563_033:0936a26": "不緣所執。以所執事都無體故。然有所緣諦",
    "T29n1563_033:0936a27": "為境故。彼所執事都無種子。於所緣境極乖",
    "T29n1563_033:0936a28": "違故。聖者相續。真無我解恒所隨故。雖暫",
    "T29n1563_033:0936a29": "失念而必無容重執有我。以見所斷依我事",
    "T29n1563_033:0936b01": "生。故聖斷已必無退義。修所斷惑雖顛倒轉。",
    "T29n1563_033:0936b02": "而非無種有所執事。謂於色等染著憎背。高",
    "T29n1563_033:0936b03": "舉不了行相轉時。於色等中非無少分。淨妙",
    "T29n1563_033:0936b04": "怨害高下甚深。故非境中極乖違轉。由此聖",
    "T29n1563_033:0936b05": "者有時失念。執淨妙等相退起修斷惑。又見",
    "T29n1563_033:0936b06": "斷惑迷於諦理。執我等相。諦理中無。理定可",
    "T29n1563_033:0936b07": "依。聖見無退。修所斷惑迷麁事生。事變難依。",
    "T29n1563_033:0936b08": "有失念退。又見斷惑要審慮生。聖審慮時必",
    "T29n1563_033:0936b09": "不起惑。修所斷惑非審慮生。聖失念時容有",
    "T29n1563_033:0936b10": "退義。由此無退。先所得果。此中無學退法有",
    "T29n1563_033:0936b11": "三。一增進根。二退住學。三住自位而般涅",
    "T29n1563_033:0936b12": "槃。思法有四。三如前說。更加一種退住退性。",
    "T29n1563_033:0936b13": "餘三如次有五六七。應知後後一一增故。何",
    "T29n1563_033:0936b14": "緣練根成思等者。退彼應果住學位時。住先",
    "T29n1563_033:0936b15": "退性非所退者。得思等道今已捨故。豈不學",
    "T29n1563_033:0936b16": "位轉成思等。得應果時。雖捨所得。學思等",
    "T29n1563_033:0936b17": "道。而住應果。思等種性。此亦應然。此例不",
    "T29n1563_033:0936b18": "齊。以彼學道攝彼無學道為等流果故。非無",
    "T29n1563_033:0936b19": "學位所捨思等。與此學道為同類因。可能引",
    "T29n1563_033:0936b20": "學思等種性。故應退住先所捨者。有餘於",
    "T29n1563_033:0936b21": "此別立證因。謂若退住。所退種性。得勝種",
    "T29n1563_033:0936b22": "性。故應是進非退此非證因。若無二義可有",
    "T29n1563_033:0936b23": "是進。非退過故。然得勝性雖可名進而起惑",
    "T29n1563_033:0936b24": "故亦名為退。由此彼難於理無失。又彼退起",
    "T29n1563_033:0936b25": "障涅槃法。聖欣涅槃過於聖道。設得勝性退",
    "T29n1563_033:0936b26": "涅槃故。但應名退不應名進。復以何緣諸阿",
    "T29n1563_033:0936b27": "羅漢等。離有頂染同不受後生。然於其中有",
    "T29n1563_033:0936b28": "於煩惱。證不生法而非一切。有說由根有差",
    "T29n1563_033:0936b29": "別故。此釋非理。以契經說。退不退法根品",
    "T29n1563_033:0936c01": "同故。如說五根增上猛利。極圓滿故名俱解",
    "T29n1563_033:0936c02": "脫。然有俱解脫是退種性故。非根勝故。證惑",
    "T29n1563_033:0936c03": "不生。若爾由何種性別故。六種種性。唯應果",
    "T29n1563_033:0936c04": "有餘亦有耶。修習練根唯無學位。餘位亦有。",
    "T29n1563_033:0936c05": "頌曰。",
    "T29n1563_033:0936c06": "　學異生亦六　　練根非見道",
    "T29n1563_033:0936c07": "論曰。有學異生種性亦六。六種應果彼為先",
    "T29n1563_033:0936c08": "故。由所安住種性差別。故有斷惑。後生不",
    "T29n1563_033:0936c09": "生。定於何時於所斷惑證不生法。謂得能止",
    "T29n1563_033:0936c10": "此類煩惱殊勝道時。若爾此不生應是擇滅",
    "T29n1563_033:0936c11": "非非擇滅。若是非擇滅則非擇滅應是道果。",
    "T29n1563_033:0936c12": "如是便與聖教相違。如說云何非果法。謂非",
    "T29n1563_033:0936c13": "擇滅及虛空無。此不生成擇滅失。以勝道",
    "T29n1563_033:0936c14": "轉非為此故。既非所為故非道果。今詳由道",
    "T29n1563_033:0936c15": "所證不生。定不由根。皆應得故。但由殊勝種",
    "T29n1563_033:0936c16": "性力得。故不動者。惑必不生。非唯無學有增",
    "T29n1563_033:0936c17": "進根。有學異生亦有此義。唯非見道能修練",
    "T29n1563_033:0936c18": "根。此位無容起加行故。謂見道位速疾運轉。",
    "T29n1563_033:0936c19": "無暇於中更修餘事。唯於信解異生位中。能",
    "T29n1563_033:0936c20": "修練根如無學位。如說不動退現法樂。如何",
    "T29n1563_033:0936c21": "不動法。亦許有退義。無相違過。所以者何。",
    "T29n1563_033:0936c22": "頌曰。",
    "T29n1563_033:0936c23": "　應知退有三　　已未得受用",
    "T29n1563_033:0936c24": "　佛唯有最後　　利中後鈍三",
    "T29n1563_033:0936c25": "論曰。應知諸退總有三種。一已得退。謂退已",
    "T29n1563_033:0936c26": "得殊勝功德。二未得退。謂未能得應得功德。",
    "T29n1563_033:0936c27": "三受用退。謂諸已得殊勝功德不現在前。三",
    "T29n1563_033:0936c28": "中前二非得為體。第三唯彼不現在前。此三",
    "T29n1563_033:0936c29": "退中世尊唯有一受用退。以有決定所作事業",
    "T29n1563_033:0937a01": "牽引其心。雖有所餘無量希有不共佛法。無",
    "T29n1563_033:0937a02": "暇起故。除佛世尊餘不動法。具有未得及受",
    "T29n1563_033:0937a03": "用退。謂於殊勝無諍定等應得功德。未能得",
    "T29n1563_033:0937a04": "故有未得退。有餘事業牽引其心。已得功德",
    "T29n1563_033:0937a05": "無暇起故。有受用退。餘五種性容具有三。亦",
    "T29n1563_033:0937a06": "容退失已得德故。約受用退說不動法。退現",
    "T29n1563_033:0937a07": "法樂無相違過。諸阿羅漢既許退果。為更生",
    "T29n1563_033:0937a08": "不。彼於退位帶惑命終應更受生。諸住果時",
    "T29n1563_033:0937a09": "所不作事。退時作不。彼既起惑。應有更為果",
    "T29n1563_033:0937a10": "相違事。無如是過。所以者何。頌曰。",
    "T29n1563_033:0937a11": "　一切從果退　　必得不命終",
    "T29n1563_033:0937a12": "　住果所不為　　慚增故不作",
    "T29n1563_033:0937a13": "論曰。無從果退中間命終。退已須臾必還得",
    "T29n1563_033:0937a14": "故。若有壽量將臨盡者。必無退理。無失念",
    "T29n1563_033:0937a15": "故。要有餘壽方有退理。退已不久必還證得。",
    "T29n1563_033:0937a16": "如契經說。苾芻當知。如是多聞諸聖弟子。遲",
    "T29n1563_033:0937a17": "失正念。速復還能令所退起。盡沒滅離。若謂",
    "T29n1563_033:0937a18": "不然。修梵行果。應非安隱。可委信處。又住果",
    "T29n1563_033:0937a19": "位所不應為。違果事業由慚增故。雖暫失念",
    "T29n1563_033:0937a20": "煩惱現行。如住果時必無作理。如高族者暫",
    "T29n1563_033:0937a21": "失位時。不等凡庸造鄙下業。又誰有退誰無",
    "T29n1563_033:0937a22": "退耶。修不淨觀入聖道者。容有退失。修持息",
    "T29n1563_033:0937a23": "念入聖道者。必無退失。尊重止觀無貪癡",
    "T29n1563_033:0937a24": "增。如次應知有退無退。何界何趣容有退耶。",
    "T29n1563_033:0937a25": "唯欲界人。三洲有退。六欲天處得聖果者。",
    "T29n1563_033:0937a26": "有說利根故無有退。以有勝智能制伏心。令",
    "T29n1563_033:0937a27": "背妙境入聖道故。有說退者由闕資緣。或所",
    "T29n1563_033:0937a28": "依身不平等故。六欲天處二事並無。雖有鈍",
    "T29n1563_033:0937a29": "根隨信行性。生彼得聖亦無退理。諸有退者。",
    "T29n1563_033:0937b01": "為起惑退。為先退已惑方現前。或有欲令由",
    "T29n1563_033:0937b02": "起惑退。品類足論當云何通。如彼論說。欲貪",
    "T29n1563_033:0937b03": "隨眠由三處起。一欲貪隨眠未斷遍知故。二",
    "T29n1563_033:0937b04": "順彼纏法正現在前故。三於彼正起非理作",
    "T29n1563_033:0937b05": "意故。乃至廣說無相違失。所以者何。煩惱現",
    "T29n1563_033:0937b06": "前略有二種。已斷未斷有差別故。此中偏說",
    "T29n1563_033:0937b07": "未斷起者。又煩惱起略有二門。染不染心無",
    "T29n1563_033:0937b08": "間起故。此中偏說染無間者。或煩惱起總有",
    "T29n1563_033:0937b09": "三緣。然煩惱生所藉不定。或有唯藉境界力",
    "T29n1563_033:0937b10": "生或藉境因。或兼加行。此約具者。故說由三。",
    "T29n1563_033:0937b11": "或起惑時三緣必具。非理作意正起現前。所",
    "T29n1563_033:0937b12": "斷隨眠必還成故。何心無間起惑退耶。且從",
    "T29n1563_033:0937b13": "無學起惑退者。若起色纏無色纏退。唯從自",
    "T29n1563_033:0937b14": "地順退分定。相應善心無間而起。非住欲界",
    "T29n1563_033:0937b15": "有上地攝。無覆無記心現在前。唯除通果心。",
    "T29n1563_033:0937b16": "然無從彼退。豈不順退分。各於自地離染時",
    "T29n1563_033:0937b17": "捨。如何無學者未退起惑。彼心現前理實如",
    "T29n1563_033:0937b18": "是。然順住分品類有三。一少順退。二少順",
    "T29n1563_033:0937b19": "進。三守自位。前言自地順退分定。即順住",
    "T29n1563_033:0937b20": "分中少分順退者。少順退故得順退名。然此",
    "T29n1563_033:0937b21": "定心與守自位多相涉故。順住分攝。諸有未",
    "T29n1563_033:0937b22": "失順退分者。彼心無間煩惱現前。若捨彼心",
    "T29n1563_033:0937b23": "從順住攝。少順退者起煩惱退。故於文義無",
    "T29n1563_033:0937b24": "所相違。若起欲纏而退失者。從自地善無覆",
    "T29n1563_033:0937b25": "無記。二心無間皆容現前。諸從學位起惑退",
    "T29n1563_033:0937b26": "者。起色無色煩惱退時。若先全離此地染者。",
    "T29n1563_033:0937b27": "唯從此地順退分定相應善心無間而起。若",
    "T29n1563_033:0937b28": "未全離此地染者。從此地攝善及染污二心",
    "T29n1563_033:0937b29": "無間皆容現前。起欲界纏而退失者。若先全",
    "T29n1563_033:0937c01": "離欲界繫染。從自地善無覆無記二心無間",
    "T29n1563_033:0937c02": "皆容現前。若未全離欲界染者。從欲善染無",
    "T29n1563_033:0937c03": "覆無記三心無間皆容現前。若未現前獲得",
    "T29n1563_033:0937c04": "清淨。靜慮無色必無能起。色無色纏退失所",
    "T29n1563_033:0937c05": "得。彼惑從彼無間起故。但起欲纏退失所",
    "T29n1563_033:0937c06": "得。若現前得清淨靜慮。猶未現前得淨無色。",
    "T29n1563_033:0937c07": "必無能起無色纏退。起欲色纏退失所得。若",
    "T29n1563_033:0937c08": "已現前獲得清淨靜慮無色。通起欲色無色",
    "T29n1563_033:0937c09": "界纏退失所得。諸有退失先所得時。若起上",
    "T29n1563_033:0937c10": "纏。現在前退。不失下善。不成下惑。若起下",
    "T29n1563_033:0937c11": "纏現在前退。定失上善。定成上惑。復有欲令",
    "T29n1563_033:0937c12": "要先退已。後時對境惑方現前。施設足論當",
    "T29n1563_033:0937c13": "云何釋。如彼論說。無色三纏。一一現起退無",
    "T29n1563_033:0937c14": "色盡住色盡中。識身足論復云何釋。如彼論",
    "T29n1563_033:0937c15": "說。無色界繫染心現前。捨無學善續有學善。",
    "T29n1563_033:0937c16": "退無學心住有學心。此俱不相違。依覺時說",
    "T29n1563_033:0937c17": "故。謂先雖退而未覺知。後起惑時方自覺退。",
    "T29n1563_033:0937c18": "如有先誦四阿笈摩。中廢多時雖忘不覺。後",
    "T29n1563_033:0937c19": "誦不得。方自知忘。此亦應然。故無違失。住何",
    "T29n1563_033:0937c20": "心退後起惑耶。住欲界中。無覆無記。威儀工",
    "T29n1563_033:0937c21": "巧。異熟生心。退已後時方能起惑。然此欲界",
    "T29n1563_033:0937c22": "繫無覆無記心。或有總違三界煩惱。此心正",
    "T29n1563_033:0937c23": "起無有退得三界惑義。或有但違欲色煩惱。",
    "T29n1563_033:0937c24": "此心正起容有退得無色惑義。或有但違欲",
    "T29n1563_033:0937c25": "界煩惱。此心正起容有退得三界惑義。或有",
    "T29n1563_033:0937c26": "不違三界煩惱。此心正起容有退得三界惑",
    "T29n1563_033:0937c27": "義。一切退已。隨其所應起惑前心。皆如上",
    "T29n1563_033:0937c28": "說。於此二說。前說為善。如上所言。有練根得",
    "T29n1563_033:0937c29": "今應思擇。諸聖練根有幾無間幾解脫道。用",
    "T29n1563_033:0938a01": "有漏道為無漏耶。依何身依何地。頌曰。",
    "T29n1563_033:0938a02": "　練根無學位　　九無間解脫",
    "T29n1563_033:0938a03": "　久習故學一　　無漏依人三",
    "T29n1563_033:0938a04": "　無學依九地　　有學但依六",
    "T29n1563_033:0938a05": "　捨果勝果道　　唯得果道故",
    "T29n1563_033:0938a06": "論曰。求勝種性修練根者。無學位中轉一一",
    "T29n1563_033:0938a07": "性。各九無間九解脫道。如得應果。所以者",
    "T29n1563_033:0938a08": "何。彼鈍根性由久慣習。非少功力可能令轉",
    "T29n1563_033:0938a09": "學無學道所成堅故。有學位中轉一一性。各",
    "T29n1563_033:0938a10": "一無間一解脫道。如得初果。非久習故。彼加",
    "T29n1563_033:0938a11": "行道諸位各一學無學位修練根時。皆漸次",
    "T29n1563_033:0938a12": "脩。後後種性。得勝種性方捨前劣。故諸無學",
    "T29n1563_033:0938a13": "修練根時。加行無間前八解脫。如應皆是退",
    "T29n1563_033:0938a14": "法等收。第九解脫是思法等。諸有學者修練",
    "T29n1563_033:0938a15": "根時。加行無間是退等攝。解脫道時名思法",
    "T29n1563_033:0938a16": "等。我所承稟諸大論師。咸言練根皆為遮遣。",
    "T29n1563_033:0938a17": "見修斷惑力所引發。無覆無記無知現行。故",
    "T29n1563_033:0938a18": "學位中修練根者。正為遮遣見惑所發。無學",
    "T29n1563_033:0938a19": "位中修練根者。正為遮遣修惑所發。如如斷",
    "T29n1563_033:0938a20": "彼能發惑時。所起無間解脫多少。如是如是",
    "T29n1563_033:0938a21": "斷彼所發。無知現行道數亦爾。是故無學修",
    "T29n1563_033:0938a22": "練根時。用九無間九解脫道。學位練根二道",
    "T29n1563_033:0938a23": "各一。然見修惑所發無知。隨所障殊有多品",
    "T29n1563_033:0938a24": "類。故轉退等成思等時。諸道現前各有所遣。",
    "T29n1563_033:0938a25": "由此無有超得勝性。有餘師說。一切練根皆",
    "T29n1563_033:0938a26": "一加行無間解脫。前說為善。理如前故。如是",
    "T29n1563_033:0938a27": "無間及解脫道。一切唯是無漏性攝。聖者必",
    "T29n1563_033:0938a28": "無用有漏道而轉根理。以世俗法體非增上",
    "T29n1563_033:0938a29": "無堪能故。一切加行皆通二種。如是所說但",
    "T29n1563_033:0938b01": "據現行。兼未來修復有差別。謂無學位修練",
    "T29n1563_033:0938b02": "根時。加行未來亦通修二。九無間道及八解",
    "T29n1563_033:0938b03": "脫。未來所修亦唯無漏。第九解脫未來修二。",
    "T29n1563_033:0938b04": "兼修三界所有功德。與初盡智所修同故。若",
    "T29n1563_033:0938b05": "有學位修練根時。加行未來亦通修二。無間",
    "T29n1563_033:0938b06": "解脫未來所修。亦唯無漏。如得初果。然無學",
    "T29n1563_033:0938b07": "位修練根時。道數所修如斷有頂。若有學位",
    "T29n1563_033:0938b08": "修練根時。道數所修如斷上界。見道所斷。由",
    "T29n1563_033:0938b09": "彼但與隣得果時。道相似故。學無學位修練",
    "T29n1563_033:0938b10": "根時。加行皆通曾未曾得。無間解脫唯是未",
    "T29n1563_033:0938b11": "曾。一切皆通法智類智。修練根者唯人三洲。",
    "T29n1563_033:0938b12": "唯依此身有怖退故。以何等故名為練根。調",
    "T29n1563_033:0938b13": "練諸根令增長故。謂道力故令根相續。捨下",
    "T29n1563_033:0938b14": "得中。捨中得上。漸漸增勝。名為練根。故練根",
    "T29n1563_033:0938b15": "名目轉根義。雖八解脫漸得勝根。而由本心",
    "T29n1563_033:0938b16": "求勝性故。未得勝性不捨前劣。如得後果方",
    "T29n1563_033:0938b17": "捨前向。如在聖位種性有六。能修練根。於",
    "T29n1563_033:0938b18": "見道前。暖等加行應知亦爾。有差別者。",
    "T29n1563_033:0938b19": "若聖位中得勝種性必捨前劣。暖等位中修",
    "T29n1563_033:0938b20": "練根者。但得勝性劣性不行。名為轉根。非",
    "T29n1563_033:0938b21": "捨劣得。無學練根。通依九地。謂四靜慮未至",
    "T29n1563_033:0938b22": "中間及三無色。唯此九地有無漏道。餘地無",
    "T29n1563_033:0938b23": "故。有學練根唯依六地。除三無色。所以者",
    "T29n1563_033:0938b24": "何。以轉根者。容有捨果及勝果道。所得唯果。",
    "T29n1563_033:0938b25": "非勝果道。心欣果故。無有學果。無色地攝。故",
    "T29n1563_033:0938b26": "學練根。但依六地。設許學位依無色練根定。",
    "T29n1563_033:0938b27": "是不還住。勝果道位。無不還果。無色地攝。故",
    "T29n1563_033:0938b28": "不依無色修練根得果。以初二果唯未至攝。",
    "T29n1563_033:0938b29": "不還唯通六地攝故。有說唯有住果練根。勿",
    "T29n1563_033:0938c01": "有捨多得少過故。無如是過。以練根者心期",
    "T29n1563_033:0938c02": "勝果不求多故。由此學位修練根者。若住果",
    "T29n1563_033:0938c03": "道加行等三。皆果道攝若住勝道加行。無間",
    "T29n1563_033:0938c04": "勝果道攝。解脫道果道攝。住無學位修練根",
    "T29n1563_033:0938c05": "者。加行等三唯果道攝。諸住果位修練根時。",
    "T29n1563_033:0938c06": "捨果得果住勝道位。修練根時捨二得果。又",
    "T29n1563_033:0938c07": "諸聖位修練根時。與本得果地同或異。謂初",
    "T29n1563_033:0938c08": "二果依地必同。彼此俱依未至地故。不還應",
    "T29n1563_033:0938c09": "果依地不定。或依本地。或上或下。有差別者。",
    "T29n1563_033:0938c10": "若諸不還依下練根不得上果。阿羅漢不爾。",
    "T29n1563_033:0938c11": "如本得果故。分斷有頂結。練根得果時。雖捨",
    "T29n1563_033:0938c12": "彼斷不成彼結。如異生者生上七地。隨應捨",
    "T29n1563_033:0938c13": "下斷。而不成下結。俱是進時。非退時故。諸無",
    "T29n1563_033:0938c14": "學位補特伽羅。總有幾種。由何差別。頌曰。",
    "T29n1563_033:0938c15": "　七聲聞二佛　　差別由九根",
    "T29n1563_033:0938c16": "論曰。居無學位聖者有九。謂七聲聞及二覺",
    "T29n1563_033:0938c17": "者。退法等五不動分二。後先別故名七聲聞。",
    "T29n1563_033:0938c18": "獨覺大覺名二覺者。由下下等九品根異。令",
    "T29n1563_033:0938c19": "無學聖成九差別。有學無學補特伽羅。一切",
    "T29n1563_033:0938c20": "總收無過七種。一隨信行。二隨法行。三信",
    "T29n1563_033:0938c21": "解。四見至。五身證。六慧解脫。七俱解脫。依",
    "T29n1563_033:0938c22": "何立七。事別有幾。頌曰。",
    "T29n1563_033:0938c23": "　加行根滅定　　解脫故成七",
    "T29n1563_033:0938c24": "　此事別唯六　　三道各二故",
    "T29n1563_033:0938c25": "論曰。依加行異立初二種。謂依先時隨信他",
    "T29n1563_033:0938c26": "語及自隨法。能於所求一切義中修加行故。",
    "T29n1563_033:0938c27": "立隨信行隨法行名。依根不同立次二種。謂",
    "T29n1563_033:0938c28": "依鈍利信慧根增。如次名為信解見至。依得",
    "T29n1563_033:0938c29": "滅定立身證名。由身證得滅盡定故。依解脫",
    "T29n1563_033:0939a01": "異立後二種。謂依唯慧離煩惱障者立慧解",
    "T29n1563_033:0939a02": "脫。依兼得定離解脫障者立俱解脫。此名雖",
    "T29n1563_033:0939a03": "七事別唯六謂見道中有二聖者。一隨信行。",
    "T29n1563_033:0939a04": "二隨法行。此至修道別立二名。一信解。二見",
    "T29n1563_033:0939a05": "至。此至無學復立二名。謂時解脫。不時解脫。",
    "T29n1563_033:0939a06": "然唯應說有二聖者。隨信隨法行有異故。即",
    "T29n1563_033:0939a07": "此二種隨道差別。雖立異名而無別體。如是",
    "T29n1563_033:0939a08": "所說補特伽羅。以根性道離染依別。諸門分",
    "T29n1563_033:0939a09": "析數成多千。且如最初一隨信行。根故成三。",
    "T29n1563_033:0939a10": "謂下中上。性故成五。謂退法等。道故成十五。",
    "T29n1563_033:0939a11": "謂八忍七智。離染故成七十三。謂具縛離八",
    "T29n1563_033:0939a12": "地染。依身故成九。謂三洲欲天。若根性道離",
    "T29n1563_033:0939a13": "染依身相乘合成一億四萬七千八百二十五",
    "T29n1563_033:0939a14": "種。隨法行等如理應思。如是等門差別無量。",
    "T29n1563_033:0939a15": "若欲委細一一分別。施功甚多。所用極少。故",
    "T29n1563_033:0939a16": "我於此略示方隅。有智學徒應廣思擇。前說",
    "T29n1563_033:0939a17": "依解脫立後二種。立後二種相由何應知。頌",
    "T29n1563_033:0939a18": "曰。",
    "T29n1563_033:0939a19": "　俱由得滅定　　餘名慧解脫",
    "T29n1563_033:0939a20": "論曰。諸阿羅漢得滅定者名俱解脫。由慧定",
    "T29n1563_033:0939a21": "力雙脫煩惱解脫障故。所餘未得滅盡定者",
    "T29n1563_033:0939a22": "名慧解脫。但由慧力於煩惱障得解脫故。何",
    "T29n1563_033:0939a23": "等名為解脫障體。諸阿羅漢心已解脫。而更",
    "T29n1563_033:0939a24": "求解脫為解脫彼障。謂於所障諸解脫中。有",
    "T29n1563_033:0939a25": "劣無知無覆無記性能障解脫。是解脫障體。",
    "T29n1563_033:0939a26": "於彼彼界得離染時。雖已無餘斷而起解脫。",
    "T29n1563_033:0939a27": "彼不行時方名解脫。彼有餘師說。此解脫障",
    "T29n1563_033:0939a28": "即以於諸定不自在為體。有餘師說。此解脫",
    "T29n1563_033:0939a29": "障即以諸定不得為體。有餘師說。於彼加行。",
    "T29n1563_033:0939b01": "不勤求故。不聽聞故。不數習故。解脫不生。即",
    "T29n1563_033:0939b02": "此名為解脫障體。初說應理。所以者何。必有",
    "T29n1563_033:0939b03": "少法力能為障。令彼於定不自在轉。若不爾",
    "T29n1563_033:0939b04": "者。彼有何緣於諸定中不得自在。不得定者",
    "T29n1563_033:0939b05": "必有所因。不可說言即因不得。自體不應還",
    "T29n1563_033:0939b06": "因自故。或煩惱障亦應可說。即以應果不得",
    "T29n1563_033:0939b07": "為性。彼既不然。此云何爾。阿羅漢果亦由於",
    "T29n1563_033:0939b08": "加行不勤求等故體不得生。豈便無別煩惱",
    "T29n1563_033:0939b09": "障體。故後三說皆不應理。又無漏心亦有從",
    "T29n1563_033:0939b10": "此名得解脫。由約在身及約行世說解脫故。",
    "T29n1563_033:0939b11": "謂要解脫解脫障時。方起在身及行世故。諸",
    "T29n1563_033:0939b12": "阿羅漢有名同者。根亦同耶。應作四句。第一",
    "T29n1563_033:0939b13": "句者。慧解脫中有時解脫不時解脫。俱解脫",
    "T29n1563_033:0939b14": "中有二亦爾。第二句者。時解脫中有慧解脫",
    "T29n1563_033:0939b15": "有俱解脫。不時解脫有二亦爾。第三句者。",
    "T29n1563_033:0939b16": "慧解脫中二時解脫自互相望。二不時解脫",
    "T29n1563_033:0939b17": "俱解脫亦爾。第四句者。慧解脫中取時解脫。",
    "T29n1563_033:0939b18": "俱解脫中不時解脫。展轉相望。與此相違應",
    "T29n1563_033:0939b19": "知亦爾。如世尊說。五煩惱斷。不可牽引。未名",
    "T29n1563_033:0939b20": "滿學。學無學位。各由幾因。於等位中。獨稱為",
    "T29n1563_033:0939b21": "滿。頌曰。",
    "T29n1563_033:0939b22": "　有學名為滿　　由根果定三",
    "T29n1563_033:0939b23": "　無學得滿名　　但由根定二",
    "T29n1563_033:0939b24": "論曰。學於學位獨得滿名。要具三因。謂根果",
    "T29n1563_033:0939b25": "定。故見至身證獨得名為滿。少有闕者尚非",
    "T29n1563_033:0939b26": "滿學。況一切闕而得滿名。何等名為少有闕",
    "T29n1563_033:0939b27": "者。謂信解得滅定。或見至不還未得滅盡定。",
    "T29n1563_033:0939b28": "或見至未離欲。或信解不還未得滅盡定。何",
    "T29n1563_033:0939b29": "等名為一切闕者。謂信解未離欲有許少闕",
    "T29n1563_033:0939c01": "亦得滿名。彼作是言。有有學者。但由根故亦",
    "T29n1563_033:0939c02": "得滿名。謂諸見至未離欲染。有有學者。但",
    "T29n1563_033:0939c03": "由果故亦得滿名。謂信解不還未得滅盡定。",
    "T29n1563_033:0939c04": "有有學者。由根果故亦得滿名。謂見至不還",
    "T29n1563_033:0939c05": "未得滅盡定。有有學者。由果定故亦得滿名。",
    "T29n1563_033:0939c06": "謂諸信解得滅盡定。有有學者。具由三故獨",
    "T29n1563_033:0939c07": "得滿名。謂諸見至得滅盡定。無有學者。但",
    "T29n1563_033:0939c08": "由定故及根定故亦得滿名。此不可依。如何",
    "T29n1563_033:0939c09": "有學於諸有學勝功德中。猶未具證而許名",
    "T29n1563_033:0939c10": "滿。故如前說理定可依。無學位中無非果滿。",
    "T29n1563_033:0939c11": "故不由果建立滿名。自位相望獨名滿者。要",
    "T29n1563_033:0939c12": "具二種。謂根與定。故唯不時俱解脫者。望餘",
    "T29n1563_033:0939c13": "無學獨得滿名。隨闕一者尚非滿無學。何況",
    "T29n1563_033:0939c14": "雙闕得滿無學名。何等名為隨闕一者。謂時",
    "T29n1563_033:0939c15": "解脫得滅盡定。或不時解脫不得滅盡定。何",
    "T29n1563_033:0939c16": "等名為雙闕二者。謂時解脫不得滅定。有許",
    "T29n1563_033:0939c17": "闕一亦得滿名。此不可依。理如前說。如契",
    "T29n1563_033:0939c18": "經說。二阿羅漢。一具三明。二不退法。於前所",
    "T29n1563_033:0939c19": "說諸應果中。二阿羅漢何應果攝。且不退法",
    "T29n1563_033:0939c20": "攝在不動。然此不動差別有二。一者唯能不",
    "T29n1563_033:0939c21": "退應果。二者不退一切勝德。此中第一但名",
    "T29n1563_033:0939c22": "不動。如思法等由練根得。仍有退失阿羅漢",
    "T29n1563_033:0939c23": "果。此異彼故得不動名。然於應果一切勝德。",
    "T29n1563_033:0939c24": "猶可退失不名不退。第二亦無退諸勝德。故",
    "T29n1563_033:0939c25": "經於彼立不退名。以不動中於勝功德有可",
    "T29n1563_033:0939c26": "退者。是故契經於不動內立不退法。具三明",
    "T29n1563_033:0939c27": "者。有言此攝在慧解脫俱解脫中。通未已得",
    "T29n1563_033:0939c28": "滅盡定故。有言唯在俱解脫攝。宿住死生明",
    "T29n1563_033:0939c29": "依本靜慮故。起本靜慮者。名俱解脫故。今",
    "T29n1563_033:0940a01": "詳經意慧俱解脫。若圓滿者。其體各異。未起",
    "T29n1563_033:0940a02": "根本。已得滅盡。為懸隔故。不圓滿者。二體相",
    "T29n1563_033:0940a03": "雜。隨說皆通。然欲簡別令無雜者。應就滅定",
    "T29n1563_033:0940a04": "未得得說。以慧解脫無得滅定。根本靜慮雖",
    "T29n1563_033:0940a05": "不現行。然於未來必成就故。由此可說具",
    "T29n1563_033:0940a06": "三明者。理通攝在二解脫中。廣說諸道差別",
    "T29n1563_033:0940a07": "無量。謂世出世見修道等。今應思擇。於諸",
    "T29n1563_033:0940a08": "道中。略說有幾。可能遍攝。頌曰。",
    "T29n1563_033:0940a09": "　應知一切道　　略說唯有四",
    "T29n1563_033:0940a10": "　謂加行無間　　解脫勝進道",
    "T29n1563_033:0940a11": "論曰。加行道者。謂此無間。無間道生。無間道",
    "T29n1563_033:0940a12": "者。謂此能滅所應斷障。解脫道者。謂已解脫",
    "T29n1563_033:0940a13": "所應斷障最初所生。勝進道者。謂除無間加",
    "T29n1563_033:0940a14": "行解脫所餘諸道。何義名道。謂尋求依。依此",
    "T29n1563_033:0940a15": "尋求涅槃果故。由此一切修苦智等。無不皆",
    "T29n1563_033:0940a16": "為尋求涅槃。或此道名目涅槃路。三乘賢聖",
    "T29n1563_033:0940a17": "涉此夷途。速達二種涅槃界故。道於餘處立",
    "T29n1563_033:0940a18": "通行名。以於諦中能善通達。復能速往涅槃",
    "T29n1563_033:0940a19": "城故。此有幾種。依何建立。頌曰。",
    "T29n1563_033:0940a20": "　通行有四種　　樂依本靜慮",
    "T29n1563_033:0940a21": "　苦依所餘地　　遲速鈍利根",
    "T29n1563_033:0940a22": "論曰。經說通行總有四種。一苦遲通行。二苦",
    "T29n1563_033:0940a23": "速通行。三樂遲通行。四樂速通行。此四通行",
    "T29n1563_033:0940a24": "有差別者。依地依根建立異故。云何依地建",
    "T29n1563_033:0940a25": "立差別。謂依根本四靜慮中所生聖道。名樂",
    "T29n1563_033:0940a26": "通行。任運轉故。如乘船筏。任運轉者。由此地",
    "T29n1563_033:0940a27": "中止觀雙行無增減故。又此諸地所有等持。",
    "T29n1563_033:0940a28": "攝受五支四支成故。依餘無色未至中間所",
    "T29n1563_033:0940a29": "生聖道名苦通行。雖道非苦。苦受相應艱辛",
    "T29n1563_033:0940b01": "轉故亦名為苦。如依陸路乘馬等行。艱辛轉",
    "T29n1563_033:0940b02": "者。由此地中止觀雖俱而增減故。謂無色",
    "T29n1563_033:0940b03": "地觀減止增。未至中間觀增止減。又此諸地",
    "T29n1563_033:0940b04": "所有等持。不攝五支四支成故。有餘師說。",
    "T29n1563_033:0940b05": "未至地道難可成辦。故立苦名。謂有先來",
    "T29n1563_033:0940b06": "都未得定。多起功用方得現前。此既現前為",
    "T29n1563_033:0940b07": "勝加行。根本靜慮易起故樂。靜慮中間同一",
    "T29n1563_033:0940b08": "地攝。異心品滅異心品生。極為艱辛。故亦",
    "T29n1563_033:0940b09": "名苦。譬如以木析木極難。謂一地中有尋",
    "T29n1563_033:0940b10": "有伺。麁心品滅。無尋唯伺。細心品生。多用功",
    "T29n1563_033:0940b11": "力。諸無色定亦甚難成。故亦名苦。極微細故。",
    "T29n1563_033:0940b12": "謂無色定行相眇然。不易測量。修難成辦。",
    "T29n1563_033:0940b13": "又從靜慮起無色時。五蘊定滅。四蘊定起。極",
    "T29n1563_033:0940b14": "為難辦。故立苦名。云何依根建立差別。謂即",
    "T29n1563_033:0940b15": "苦樂二通行中。鈍根名遲。利根名速。二行於",
    "T29n1563_033:0940b16": "境通達稽遲說名遲通。翻此名速。或遲鈍者",
    "T29n1563_033:0940b17": "所起通行名遲通行。速此相違。或趣涅槃有",
    "T29n1563_033:0940b18": "遲有速。由根鈍利。如後當辯。此行五蘊四",
    "T29n1563_033:0940b19": "蘊為性。由依色定無色定別。而名通者。顯",
    "T29n1563_033:0940b20": "慧勝故。如見道位。雖具五蘊。以慧勝故。偏",
    "T29n1563_033:0940b21": "立見名。如見道邊諸世俗智金剛喻定。亦以",
    "T29n1563_033:0940b22": "五蘊四蘊為體。立智定名。然有經中說四",
    "T29n1563_033:0940b23": "通行五根為性。亦就勝說。慧勝中勝。故立通",
    "T29n1563_033:0940b24": "名。雖有中根即利鈍攝。以利鈍中有非極故。",
    "T29n1563_033:0940b25": "然向所言由根利鈍。於趣圓寂有速有遲。此",
    "T29n1563_033:0940b26": "據等修勤加行說。若不據等。則鈍利根。趣",
    "T29n1563_033:0940b27": "向涅槃遲速不定。又契經說。有現法遲身壞",
    "T29n1563_033:0940b28": "速等四句差別。此約加行有勤不勤。不約轉",
    "T29n1563_033:0940b29": "根及有退說。以諸聖者若已經生不退不轉",
    "T29n1563_033:0940c01": "根不生上界故。大覺獨覺到究竟聲聞。依何",
    "T29n1563_033:0940c02": "通行入聖證極果。大覺唯依樂速通行。謂以",
    "T29n1563_033:0940c03": "第四靜慮為依。由極利根入正決定證得無",
    "T29n1563_033:0940c04": "上正等菩提。於獨覺中。麟角喻者。如大覺",
    "T29n1563_033:0940c05": "說。餘則不定。於到究竟二聲聞中。舍利子依",
    "T29n1563_033:0940c06": "苦速通行。及樂速通行。入聖證極果。彼依",
    "T29n1563_033:0940c07": "未至入正決定。依弟四定得漏盡故。目連",
    "T29n1563_033:0940c08": "唯依苦速通行。謂依未至入正決定。依無色",
    "T29n1563_033:0940c09": "定得漏盡故。二聖先來樂慧樂定。故證極",
    "T29n1563_033:0940c10": "果。依色無色。許到究竟諸大聲聞法爾唯應",
    "T29n1563_033:0940c11": "漸次得果。故彼入聖道皆依未至地。",
    "T29n1563_033:0940c12": "說一切有部顯宗論卷第三十三"
}