{
    "T85n2800_001:0782b17": "廣百論疏卷第一",
    "T85n2800_001:0782b19": "凡佛品章文理復隱末學凝滯尚困蒙泉爰",
    "T85n2800_001:0782b20": "有軌辨才樂□義窟之祕嵩巖之穴未方言阿",
    "T85n2800_001:0782b21": "犇瀉龍門之箭非喻碧鷄振翼青目愧其連環",
    "T85n2800_001:0782b22": "白馬飛翰平赤髭著其半棰既耽翫而先覺思",
    "T85n2800_001:0782b23": "硌迪于後昆遂握管□毫述為論疏約文申義",
    "T85n2800_001:0782b24": "十卷勒成辨志離經達□明白歷覽則思過其",
    "T85n2800_001:0782b25": "半。研吟則目擊道存。而今而後學無學人始可",
    "T85n2800_001:0782b26": "與論實矣位師昔上京講肆僕已資訓淹中今",
    "T85n2800_001:0782b27": "流沙播遷走復從遊瀨下師則老氏嘉遁喜葱",
    "T85n2800_001:0782b28": "嶺之非遙。僕乃無姓窮塗愴瓜州之寔遠昧法",
    "T85n2800_001:0782b29": "師之釋論。銷旅客之繁憂。讚天人之德音。託語",
    "T85n2800_001:0782c01": "懷於一序耳。",
    "T85n2800_001:0782c04": "廣百論疏卷第一",
    "T85n2800_001:0782c06": "西明寺沙門文軌撰",
    "T85n2800_001:0782c07": "破常品第一。聖天菩薩本造。護法菩薩釋。",
    "T85n2800_001:0782c08": "夫以述曰。聖天本論有二百頌。二十五頌製",
    "T85n2800_001:0782c09": "為一品。合有八品。大分為二。前之七品廣破",
    "T85n2800_001:0782c10": "耶宗。後之一品廣立正義。破邪宗中。前之兩",
    "T85n2800_001:0782c11": "品破常。後之五品破無常。破常中。前之一品",
    "T85n2800_001:0782c12": "總破諸常。後之一品別破我常。今此破常品",
    "T85n2800_001:0782c13": "者即是先總破諸常也。護法釋論有三千餘",
    "T85n2800_001:0782c14": "頌。解釋本文分為三分。初兩行頌文致敬聖",
    "T85n2800_001:0782c15": "天即為序分。次論曰為顯下。解釋頌本即為",
    "T85n2800_001:0782c16": "正宗。後諸有大心下。勸學發願即為流通。",
    "T85n2800_001:0782c17": "論云。稽首妙慧至我當釋　述曰。此致敬聖",
    "T85n2800_001:0782c18": "天即序分也。護法菩薩將欲解釋聖天菩薩",
    "T85n2800_001:0782c19": "所製論本。先申歸敬表盡誠也。上三句申敬。",
    "T85n2800_001:0782c20": "下一句釋敬。妙慧者。聖天菩薩通真達俗故",
    "T85n2800_001:0782c21": "云妙慧。此即直讚也。如日輪垂光破闇開淨",
    "T85n2800_001:0782c22": "眼者。喻況也。如世日輪有其二用。一舒光破",
    "T85n2800_001:0782c23": "闇。二照色開眼。遠布微言廣百論者。合說也。",
    "T85n2800_001:0782c24": "聖天妙慧亦爾。一布微言破無明闇。二照真",
    "T85n2800_001:0782c25": "俗開發慧眼。言遠布者。提婆所製之論是佛",
    "T85n2800_001:0782c26": "去後八百年時流至一千後故言遠布也。微",
    "T85n2800_001:0782c27": "言者。此論非直破有亦復遣無。有執皆除發",
    "T85n2800_001:0782c28": "言無當故曰微言。廣百論者。提婆造論凡有",
    "T85n2800_001:0782c29": "百部皆名百論。並以百聖依隨而行無越此",
    "T85n2800_001:0783a01": "路。此則言百論。為欲顯多非謂數唯有百。其",
    "T85n2800_001:0783a02": "猶百王不易百味食等。然此百論之上並置",
    "T85n2800_001:0783a03": "別名。如舊百論名經百論。以長行直說名修",
    "T85n2800_001:0783a04": "多羅故。故彼論云修妬路。修妬路者即是經",
    "T85n2800_001:0783a05": "也。舊云。論有百偈故以百為名。此論有二十",
    "T85n2800_001:0783a06": "品品各五偈。後十品無益此立故不翻者此",
    "T85n2800_001:0783a07": "謬也。檢尋梵本但有十品。又此論有八品。品",
    "T85n2800_001:0783a08": "二十五頌合二百頌。何得云論有百偈故以",
    "T85n2800_001:0783a09": "百為名耶。又如舊百字論應名字百論。提婆",
    "T85n2800_001:0783a10": "臨終血書名字。此論字唯一百。復是百聖之",
    "T85n2800_001:0783a11": "所隨行故云字百論也。又為國王太子哭喪",
    "T85n2800_001:0783a12": "悲泣不已作論喻之因名教化百論也。今此",
    "T85n2800_001:0783a13": "百論顯理既周破執又廣。故言廣百論也。百",
    "T85n2800_001:0783a14": "聖隨行我當釋者。釋申敬意也。提婆所製所",
    "T85n2800_001:0783a15": "百聖隨行廣百之論我當解釋。故申歸敬也。",
    "T85n2800_001:0783a16": "論云。論曰為顯至故造論斯　述曰。此下解",
    "T85n2800_001:0783a17": "釋頌本即是正宗有三。一敘論起意。二彰品",
    "T85n2800_001:0783a18": "次第三舉頌別解。敘論起意中。初標後釋。此",
    "T85n2800_001:0783a19": "即標也。人法二執皆有我及我所。總攝一切",
    "T85n2800_001:0783a20": "遍計所執皆盡。此遍計所執體性及其相貌",
    "T85n2800_001:0783a21": "並悉非有故曰皆空。因此空理顯三脫門故",
    "T85n2800_001:0783a22": "曰方便開示。聖天造論由此意也。",
    "T85n2800_001:0783a23": "論云。執見事性至即二非有　述曰。此釋也。",
    "T85n2800_001:0783a24": "由執人法二種事性為方便故。即起男女色",
    "T85n2800_001:0783a25": "聲香等十相分別。隨取二執事性十相分別",
    "T85n2800_001:0783a26": "為依止故。生邪願樂願作天王或人王等。既",
    "T85n2800_001:0783a27": "顯人法二事性空即顯空解脫門。十相分別",
    "T85n2800_001:0783a28": "亦即隨滅即顯無相解脫門。事相既為何所",
    "T85n2800_001:0783a29": "求願。即顯無願解脫門。故云既顯事空二即",
    "T85n2800_001:0783b01": "非有。二執　解脫門義廣如餘處。",
    "T85n2800_001:0783b02": "論云。其我所事至先破常事　述曰。此彰品",
    "T85n2800_001:0783b03": "次第也。生欣樂者難除。起厭離者易捨。故今",
    "T85n2800_001:0783b04": "論初先破難除所執常也。前云我我所事。今",
    "T85n2800_001:0783b05": "云其我所事者。前據執見我及我所有殊。今",
    "T85n2800_001:0783b06": "就略文去我但云我所。問。既云略。何不云我",
    "T85n2800_001:0783b07": "而言我所。答。我所名寬通內及外。我名是狹",
    "T85n2800_001:0783b08": "不通於外。故不云我也。",
    "T85n2800_001:0783b09": "論云。故說頌曰至如實號如來　述曰。此下",
    "T85n2800_001:0783b10": "舉頌別解也。有二十五頌。初五頌總相破常。",
    "T85n2800_001:0783b11": "後二十頌別指破常。總相破中一頌為五。第",
    "T85n2800_001:0783b12": "一頌約生果破。第二一頌約有性破。第三一",
    "T85n2800_001:0783b13": "頌約無因破。第四一頌約闕喻破。第五一頌",
    "T85n2800_001:0783b14": "約愚智破。生果即正破有性即助破。無因即",
    "T85n2800_001:0783b15": "顯邪宗不立。闕喻即顯因有相違。愚智即破",
    "T85n2800_001:0783b16": "貶責外人。生果破中初舉頌後解釋。此即舉",
    "T85n2800_001:0783b17": "頌也。上半立到二量。下半讚美一人。二量者",
    "T85n2800_001:0783b18": "謂比量聖言量。一人者謂如來也。一切為果",
    "T85n2800_001:0783b19": "生者。此立比量正破勝論等生果常法。彼立",
    "T85n2800_001:0783b20": "宗六句義。一實有九法。謂地水火風空時方",
    "T85n2800_001:0783b21": "意我。二德有二十餘法。謂色聲香味觸苦樂",
    "T85n2800_001:0783b22": "貪嗔癡數量合離愚智勤惰好醜等。三業謂",
    "T85n2800_001:0783b23": "往來遲速屈申俯仰等。四有謂實德業。自體",
    "T85n2800_001:0783b24": "非無名之為有。如此性有非實德業。別有體",
    "T85n2800_001:0783b25": "性遍一切法也。五同異。如實望實為同。望德",
    "T85n2800_001:0783b26": "等為異。如此同異亦非前實等。別有體性。如",
    "T85n2800_001:0783b27": "是一一法上各別有也。舊云總相諦別相諦",
    "T85n2800_001:0783b28": "者。即此大有同異二句也。六和合謂我與法",
    "T85n2800_001:0783b29": "合即有和合性生。如薩婆多僧和合性也。實",
    "T85n2800_001:0783c01": "德兩句通常無常。謂實句中虛空時方意我",
    "T85n2800_001:0783c02": "五實一向是常。地水火風通四大通常無常。",
    "T85n2800_001:0783c03": "謂空劫中有四極微散在處處。後劫成時有",
    "T85n2800_001:0783c04": "情業力令諸極微兩兩和合各各生一細果。",
    "T85n2800_001:0783c05": "其一細果量等二微。如此細果復兩兩合更",
    "T85n2800_001:0783c06": "生麁果。如此漸增乃至和合生器世界。後劫",
    "T85n2800_001:0783c07": "壞時極麁大果先為災壞。漸漸壞至最初細",
    "T85n2800_001:0783c08": "果。麁細之果悉皆壞盡。最細極微不為災壞。",
    "T85n2800_001:0783c09": "此則四大極微是常。所生之果並是無常。德",
    "T85n2800_001:0783c10": "句之中謂數體周遍一切實德業上。又如極",
    "T85n2800_001:0783c11": "微之上有微德亦是其常。自餘苦樂色聲香",
    "T85n2800_001:0783c12": "等即是無常。大有同異一向是常。業及和合",
    "T85n2800_001:0783c13": "一向無常。今所破者但破其常。於此常中有",
    "T85n2800_001:0783c14": "生果常不生果常。如四大極微能生細果。空",
    "T85n2800_001:0783c15": "生聲德。我生思德。時生芽德等名生果常。如",
    "T85n2800_001:0783c16": "大有同異及微德圓德并數等。但依實等上",
    "T85n2800_001:0783c17": "顯不能生他名不生果常。又薩婆多等立虛",
    "T85n2800_001:0783c18": "空涅槃樂等亦是不生果常也。今言一切者。",
    "T85n2800_001:0783c19": "如生果微等。此即有法也。生者。此生果極微",
    "T85n2800_001:0783c20": "應從他生。此即宗法也。合是立宗。為果者。為",
    "T85n2800_001:0783c21": "此極微果從生故。此意兼取宗之生字助成",
    "T85n2800_001:0783c22": "因也。頌文簡略不言兩喻。或可一切生三字",
    "T85n2800_001:0783c23": "是立宗。為一字是立因。謂為此一切果從生",
    "T85n2800_001:0783c24": "故。此意並取宗生喻果助成因也。果一字是",
    "T85n2800_001:0783c25": "同喻。謂從二微已去所生之果能生他故。即",
    "T85n2800_001:0783c26": "從他生以為喻也。頌文存略不言異喻。一切",
    "T85n2800_001:0783c27": "生果常法皆從緣生(宗)能生果故(因)諸能生果",
    "T85n2800_001:0783c28": "者皆從緣生猶如麁果(同喻)若非緣生皆不生",
    "T85n2800_001:0783c29": "果如空花等(異喻)以此比量生果常法必從緣",
    "T85n2800_001:0784a01": "生生已歸滅。定言無常也。所以無常性者。此",
    "T85n2800_001:0784a02": "引聖言量成上比量也。比量道理諸法既是",
    "T85n2800_001:0784a03": "無常。佛智無常。所以稱理而說。何但聖言成",
    "T85n2800_001:0784a04": "比量。亦比量成聖言也。故除佛無有如實號",
    "T85n2800_001:0784a05": "如來者。此讚美一人也。佛證無常說無常理",
    "T85n2800_001:0784a06": "非不如說獨號如來。除佛已外諸外道師所",
    "T85n2800_001:0784a07": "說乖理非如來也。問。佛既五眼圓明六通具",
    "T85n2800_001:0784a08": "足見境無礙獨號如來。何不頌初先美乃在",
    "T85n2800_001:0784a09": "比量後讚。答。若對自宗讚佛然後論法。今對",
    "T85n2800_001:0784a10": "外道立理然後美人。良由理無獨論人有偏",
    "T85n2800_001:0784a11": "信故。先立道理然後美人也。",
    "T85n2800_001:0784a12": "論云。論曰諸有至比量安立　述曰。此下解",
    "T85n2800_001:0784a13": "釋也。初釋頌後通難。釋頌中有三。初釋第一",
    "T85n2800_001:0784a14": "句。次釋第二句。後釋下兩句。釋第一句中。",
    "T85n2800_001:0784a15": "初正釋。次反破。後顯意。正釋即令生之法從",
    "T85n2800_001:0784a16": "生。返破即令非生之法非有。顯意即令從生",
    "T85n2800_001:0784a17": "之法歸滅。正釋中初敘計即釋一切兩字。後",
    "T85n2800_001:0784a18": "正破相釋為果生三字。世間者虛妄也。鄙執",
    "T85n2800_001:0784a19": "者惡見也。他論者諸外道小乘也。常住句義",
    "T85n2800_001:0784a20": "者極微等也。謂勝論等虛妄惡見異大乘宗",
    "T85n2800_001:0784a21": "他論所說常極微等。多分非是五根五識現",
    "T85n2800_001:0784a22": "量所取。如極微虛空時方意我微圓德等。並",
    "T85n2800_001:0784a23": "非色根現量所取。其大有同異若依色等可",
    "T85n2800_001:0784a24": "見等者即現量取。若依極微不可見等者非",
    "T85n2800_001:0784a25": "現量取。故云多越現量所行境界也。其極微",
    "T85n2800_001:0784a26": "等既非現量所取。何以有智得者。以能生果",
    "T85n2800_001:0784a27": "比量安立也。謂世間現見瓶等麁果無不依",
    "T85n2800_001:0784a28": "彼細凡等生。故知第三細果亦依初二極微",
    "T85n2800_001:0784a29": "生也。又若無意及神我。苦樂善惡由誰而生。",
    "T85n2800_001:0784b01": "若無虛空聲從何起。若無時者芽等豈生。立",
    "T85n2800_001:0784b02": "比量云。第三細果苦樂聲等定有所因(宗)以是",
    "T85n2800_001:0784b03": "果故(因)猶如麁果(喻)又極微空等體定是有(宗)",
    "T85n2800_001:0784b04": "能生果故(因)猶如麁果(喻)。",
    "T85n2800_001:0784b05": "論云。既能生果至如麁色等　述曰。此正破",
    "T85n2800_001:0784b06": "也。既能生果者。即是立因。亦應比度從緣而",
    "T85n2800_001:0784b07": "生者。即是立宗。如麁色等者。即是同喻。",
    "T85n2800_001:0784b08": "論云。若非緣生至如空花等　述曰。此反破",
    "T85n2800_001:0784b09": "也。若汝圓執生果常法不從緣生者。生果常",
    "T85n2800_001:0784b10": "法無勝體用(宗)非緣生故(因)如空花等(喻)生果",
    "T85n2800_001:0784b11": "常法不能生果(宗)非緣生故(因)無體用故(因)如",
    "T85n2800_001:0784b12": "空花等(喻)或可以此反破之文為前量。異喻如",
    "T85n2800_001:0784b13": "前釋頌作之。外人本以能生果因證極微等",
    "T85n2800_001:0784b14": "決定是有。此則極微等是有法宗有是法宗",
    "T85n2800_001:0784b15": "於法宗中有是言顯即是法自相。然意許此",
    "T85n2800_001:0784b16": "有不從緣生即是法差別。今論主還用彼因",
    "T85n2800_001:0784b17": "難極微等從緣而生。即與外因作法差別相",
    "T85n2800_001:0784b18": "違過也。",
    "T85n2800_001:0784b19": "論云。若許彼義至如所生果　述曰。此顯意。",
    "T85n2800_001:0784b20": "頌文成立從生意欲令即歸滅也。汝若為理",
    "T85n2800_001:0784b21": "所逼許極微等從緣生者。此則應如所生麁",
    "T85n2800_001:0784b22": "果生必歸滅理數然也。",
    "T85n2800_001:0784b23": "論云。所以佛說至如苦樂等　述曰。此釋第",
    "T85n2800_001:0784b24": "二句頌也。比量道理既成。明知聖言非謬。佛",
    "T85n2800_001:0784b25": "既有此誠說。汝等何所致疑。苦樂緣起必定",
    "T85n2800_001:0784b26": "無常。勝論同前故引為喻。",
    "T85n2800_001:0784b27": "論云。是故唯佛至無罣礙故　述曰。此釋下",
    "T85n2800_001:0784b28": "兩句也。唯佛獨有如理如量二智能見真俗",
    "T85n2800_001:0784b29": "二境無有罣礙。如見而說得名如來。",
    "T85n2800_001:0784c01": "論云。若爾所餘至從緣生故　述曰。此下通",
    "T85n2800_001:0784c02": "外難。先難後通。此難也。外人云。若以極微等",
    "T85n2800_001:0784c03": "能生果故。如麁果等從緣而生是無常。爾者",
    "T85n2800_001:0784c04": "我宗之中所餘大有及同異等既不生果。此",
    "T85n2800_001:0784c05": "應是常。以大有等既不生果。不可以如麁果",
    "T85n2800_001:0784c06": "比度從緣生故。此難意云。極微能生果可使",
    "T85n2800_001:0784c07": "是無常。大有不生果此則應是常。此當因明",
    "T85n2800_001:0784c08": "義唯難也。又薩婆多等難云。勝論極微能生",
    "T85n2800_001:0784c09": "果可使是無常。我宗虛空涅槃不生果此應",
    "T85n2800_001:0784c10": "即是常。",
    "T85n2800_001:0784c11": "論云。雖爾既無至應比非有　述曰。此通宗",
    "T85n2800_001:0784c12": "也。雖汝宗中有不生果大有性等。薩婆多等",
    "T85n2800_001:0784c13": "虛空涅槃應是常。爾然有等既無能生果用。",
    "T85n2800_001:0784c14": "如兔角等永無過去滅無。應比非有也。大有",
    "T85n2800_001:0784c15": "性等及虛空等並悉非有(宗)無生果用故(因)如",
    "T85n2800_001:0784c16": "永滅無(喻)。",
    "T85n2800_001:0784c17": "論云。為顯此言至故復頌曰　述曰。此下第",
    "T85n2800_001:0784c18": "二頌約有性破。即助前頌破生果常。又兼破",
    "T85n2800_001:0784c19": "不生果常也。初生起。次舉頌。後解釋。此生起",
    "T85n2800_001:0784c20": "也。恐外人猶執有常生果有無常生果。何得",
    "T85n2800_001:0784c21": "以無常例常。又有常生果有常不生果。雖破",
    "T85n2800_001:0784c22": "生果之常。不生果者此不可破。今為顯此前",
    "T85n2800_001:0784c23": "頌破生果常言決定。又為兼顯此破不生果",
    "T85n2800_001:0784c24": "常言決定。復說此頌也。",
    "T85n2800_001:0784c25": "論云。無有時方物至有性而常住　述曰。此",
    "T85n2800_001:0784c26": "舉頌也。上半令有法從緣生。下半令生者必",
    "T85n2800_001:0784c27": "歸滅。時謂春夏等四時過去等三時。方謂東",
    "T85n2800_001:0784c28": "西等十方。物謂根塵色心等諸物。此言無有",
    "T85n2800_001:0784c29": "三世四時十方根塵色心一切諸物體是其有",
    "T85n2800_001:0785a01": "而非緣生也。故知無有時方物類從緣所生",
    "T85n2800_001:0785a02": "竟不歸滅而常住也。",
    "T85n2800_001:0785a03": "論云。論曰諸有至應從緣生　述曰。此下解",
    "T85n2800_001:0785a04": "釋也。有四。一釋頌文。二結頌義　三顯頌成。",
    "T85n2800_001:0785a05": "四引頌證。釋頌文中有兩釋。初以有性證緣",
    "T85n2800_001:0785a06": "生。後以緣生證有性。初中初釋上半。後釋下",
    "T85n2800_001:0785a07": "半。此即釋上半也。西方二釋。一釋云。比量有",
    "T85n2800_001:0785a08": "三種。一共相。二自。三他。有法喻因立敵俱許",
    "T85n2800_001:0785a09": "名共比量。有法因喻唯自所許非他所許名",
    "T85n2800_001:0785a10": "自比量。有法因喻唯他所許非自所許名他",
    "T85n2800_001:0785a11": "比量。今文中初三句約依他起性立其比量。",
    "T85n2800_001:0785a12": "次三句約遍計所執性立他比量。後兩句牒",
    "T85n2800_001:0785a13": "宗結破。初三句立共比量者。謂彼所立時方",
    "T85n2800_001:0785a14": "物類皆是識心所現相分是他依起性。今立",
    "T85n2800_001:0785a15": "此等並從緣生是共比量。時方物等定從緣",
    "T85n2800_001:0785a16": "生(宗)以有性故(因)諸有性者皆從緣生如苦樂",
    "T85n2800_001:0785a17": "等(同喻)若非緣生即非有性如空花等(異喻)次三",
    "T85n2800_001:0785a18": "句立他比量者。謂就外人。非依他起時方物",
    "T85n2800_001:0785a19": "上橫計實有常。時方物是遍計所執性。今立",
    "T85n2800_001:0785a20": "此等皆無有性是他比量。時方物等定無有",
    "T85n2800_001:0785a21": "性(宗)非緣生故(因)諸非緣生皆無有性如空花",
    "T85n2800_001:0785a22": "等(同喻)若有性者即從緣生如苦樂等(異喻)後兩",
    "T85n2800_001:0785a23": "句牒宗結破者。此時方物若依他起是有性",
    "T85n2800_001:0785a24": "者。應從緣生也。略不結他比量宗也。二釋云。",
    "T85n2800_001:0785a25": "此中但破外人妄執一切常法。亦不勞律以",
    "T85n2800_001:0785a26": "依他遍計二性。別破文中初三句是同喻。次",
    "T85n2800_001:0785a27": "三句是異喻。次一句是立因。後一句是立宗。",
    "T85n2800_001:0785a28": "如前釋中破依他性比量作之。",
    "T85n2800_001:0785a29": "論云。若從緣生至無容常住　述曰。此釋下",
    "T85n2800_001:0785b01": "半也。時方物類既從緣生。當知必有滅壞隨",
    "T85n2800_001:0785b02": "逐。無容有生有滅而是常住也。此中有二比",
    "T85n2800_001:0785b03": "量。滅必隨逐者破聲論外道等計。彼計聲從",
    "T85n2800_001:0785b04": "脣舌眾緣而生。生已常住竟無壞滅。故立量",
    "T85n2800_001:0785b05": "破云。聲定滅壞(宗)從緣生故(因)如苦樂等(喻)無",
    "T85n2800_001:0785b06": "容常住者破勝論等計。彼計。如器世界一生",
    "T85n2800_001:0785b07": "已後經劫而住無有滅相。唯至劫盡三災壞",
    "T85n2800_001:0785b08": "時方有滅相。此世界雖有初生後滅。兩相中",
    "T85n2800_001:0785b09": "間一劫但有住相而無生滅。即是常住。故立",
    "T85n2800_001:0785b10": "量破云。世界決定念念無常(宗)有生滅故(因)如",
    "T85n2800_001:0785b11": "苦樂等(喻)。",
    "T85n2800_001:0785b12": "論云。如是說已至如未來法　述曰。此第二",
    "T85n2800_001:0785b13": "釋也。前釋以有性證緣生既竟故云如是說",
    "T85n2800_001:0785b14": "已。今釋以緣生證有性故言或復也。欲知諸",
    "T85n2800_001:0785b15": "法是有。必須觀從緣生。如現在色心等是也。",
    "T85n2800_001:0785b16": "若觀彼法非從緣生即非有性。如未來色心",
    "T85n2800_001:0785b17": "等是也。此但指事非立比量。此意云。法若有",
    "T85n2800_001:0785b18": "性即從緣生。若非緣生即非有性。此時方物",
    "T85n2800_001:0785b19": "若是有性不離緣生。若非緣生即非有性。何",
    "T85n2800_001:0785b20": "得妄執有性非生。",
    "T85n2800_001:0785b21": "論云。為辨此言至時方等言　述曰。此結頌",
    "T85n2800_001:0785b22": "義也。聖天菩薩為欲辨此若有性從緣生。依",
    "T85n2800_001:0785b23": "緣生知有性。非緣生非有性。義決定無著故",
    "T85n2800_001:0785b24": "說此頌云。",
    "T85n2800_001:0785b25": "論云。此顯所說至皆無諍論　述曰。此結頌",
    "T85n2800_001:0785b26": "成。聖天此頌所說道理決定成就。謂生果常",
    "T85n2800_001:0785b27": "不生果常。若是有性即從緣生。又依緣生方",
    "T85n2800_001:0785b28": "知有性。若非緣生即非有性。如此道理若三",
    "T85n2800_001:0785b29": "世四時十方處所內外色心物類差別遍九十",
    "T85n2800_001:0785c01": "六道一切宗處皆無諍論。以理決成不可破",
    "T85n2800_001:0785c02": "故。",
    "T85n2800_001:0785c03": "論云。如說菩薩至出生緣外　述曰。此引頌",
    "T85n2800_001:0785c04": "證也。比量既爾。聖語亦真。言理符契。故引為",
    "T85n2800_001:0785c05": "證。如經所說是諸菩薩以後得智遍修諸法",
    "T85n2800_001:0785c06": "如實觀察。不見少物如微塵許體是其有出",
    "T85n2800_001:0785c07": "緣生外。是故當知但是有性必從緣生。生定",
    "T85n2800_001:0785c08": "歸滅是無常性。此義成立。",
    "T85n2800_001:0785c09": "論云。又彼非處方便慇懃　述曰。此下一頌",
    "T85n2800_001:0785c10": "約無因破。即顯邪宗不立也。初正釋頌文。後",
    "T85n2800_001:0785c11": "因破異執。釋文中初一句正破。第二句縱破。",
    "T85n2800_001:0785c12": "下兩句結破。正破有四。一直非。二徵問。三舉",
    "T85n2800_001:0785c13": "頌。四解釋。此直非也。非處者無理之所也。方",
    "T85n2800_001:0785c14": "便者矯陳所以也。慇懃者自強不息也。謂汝",
    "T85n2800_001:0785c15": "雖自強不息欲於無理處矯陳所以。成已妄",
    "T85n2800_001:0785c16": "立徒自劬勞也。",
    "T85n2800_001:0785c17": "論云。何以故　述曰。此徵問也。",
    "T85n2800_001:0785c18": "論云。頌曰非無因有性　述曰。此舉頌也。勝",
    "T85n2800_001:0785c19": "論等立常云。空等是常(宗)非所作故(因)諸非作",
    "T85n2800_001:0785c20": "者皆悉是常(此無同喻)若非是常即有所作猶如瓶",
    "T85n2800_001:0785c21": "等(異喻)論主云。夫為正因須具三相。今此非",
    "T85n2800_001:0785c22": "作。一則非遍宗法。所遍有性無故。二非同品",
    "T85n2800_001:0785c23": "定有。更無共許常故。但有第三異品無相。以",
    "T85n2800_001:0785c24": "瓶等無常有所作故。三中闕二與無不殊。因",
    "T85n2800_001:0785c25": "既是無。宗豈得立。問。空非所作立敵同知。何",
    "T85n2800_001:0785c26": "故乃言非遍宗法。答。勝論空有非作不無。大",
    "T85n2800_001:0785c27": "乘空無非作不有。問。兔角體無。非作仍有。虛",
    "T85n2800_001:0785c28": "空不有。非作寧無。答。非作之言有遮有表。勝",
    "T85n2800_001:0785c29": "論兼表。大乘但遮。故非作因非遍宗法。此則",
    "T85n2800_001:0786a01": "隨一所依不成過攝。",
    "T85n2800_001:0786a02": "論云。論曰彼雖至說有道理　述曰。此下解",
    "T85n2800_001:0786a03": "釋也。初總非。後別破。此總非也。",
    "T85n2800_001:0786a04": "論云。如是句義至不極成故　述曰。此下別",
    "T85n2800_001:0786a05": "破也。初顯宗因過。後顯同喻過。此即初也。如",
    "T85n2800_001:0786a06": "是汝立比量句義有所立一分不極成過。能",
    "T85n2800_001:0786a07": "立所依不極成過。故無道理也。謂宗有二分。",
    "T85n2800_001:0786a08": "一有法分。二法分。此二分合方名為宗。若隨",
    "T85n2800_001:0786a09": "闕一即非宗也。謂有法必須共許。不許即非",
    "T85n2800_001:0786a10": "法。依法即要須違敵。不違即無簡別。今勝論",
    "T85n2800_001:0786a11": "宗云虛空是常者。常違大乘容有簡別。虛空",
    "T85n2800_001:0786a12": "非有豈是宗依。故是所立宗中一分有法不",
    "T85n2800_001:0786a13": "極成也。因有三相。一遍是宗法。二同品定有。",
    "T85n2800_001:0786a14": "三異品遍無。其遍是宗法須有所遍有如為",
    "T85n2800_001:0786a15": "依。今勝論因云非所作者。空既非有非作無",
    "T85n2800_001:0786a16": "依。故是能立所作不極成也。",
    "T85n2800_001:0786a17": "論云。既不許有至比量不成　述曰。此顯同",
    "T85n2800_001:0786a18": "喻過也。論主云。我大乘中除汝自宗常外更",
    "T85n2800_001:0786a19": "無共許常物可為同喻。故汝比量不得成就。",
    "T85n2800_001:0786a20": "論云。設復強說終成非理　述曰。此下縱破",
    "T85n2800_001:0786a21": "也。一直非。二徵問。三舉頌。四解釋。此即直",
    "T85n2800_001:0786a22": "非也。設汝強以方便說云。虛空是有(宗)餘無",
    "T85n2800_001:0786a23": "性法所不攝故(因)諸無性法所不攝者皆悉是",
    "T85n2800_001:0786a24": "有如色心等(同喻)若非是有即非餘無性法之",
    "T85n2800_001:0786a25": "所不攝如空花等(異喻)雖有此說終成非理也。",
    "T85n2800_001:0786a26": "論云。何以故　述曰。此徵問也。",
    "T85n2800_001:0786a27": "論云。頌曰有因即非常　述曰。此舉頌也。此",
    "T85n2800_001:0786a28": "頌意云。汝立常法。為當有因。為當無因。若無",
    "T85n2800_001:0786a29": "因者。如空花等體即非有。若有因者。如心心",
    "T85n2800_001:0786b01": "法即非是常。",
    "T85n2800_001:0786b02": "論云。論曰縱彼至相應所生　述曰。此下解",
    "T85n2800_001:0786b03": "釋也。初正釋頌文。後因破異執。初中初正破。",
    "T85n2800_001:0786b04": "次結過後通難。此即正破也。空等非常(宗)以",
    "T85n2800_001:0786b05": "有因故(因)諸有因者皆悉非常如苦相應詐如",
    "T85n2800_001:0786b06": "苦受相應心心法也(同喻)如熾火所生灰炭等",
    "T85n2800_001:0786b07": "也(同喻)為成文故離合論之。",
    "T85n2800_001:0786b08": "論云。此因便能違害根本　述曰。此結過也。",
    "T85n2800_001:0786b09": "即是法差別相違過也。外人比量以虛空為",
    "T85n2800_001:0786b10": "有法自相。是有為法自相。法自相中有常無",
    "T85n2800_001:0786b11": "常意但取常不取無常。此常是法差別。今外",
    "T85n2800_001:0786b12": "人立因為成其常。論主今難。空既有因即成",
    "T85n2800_001:0786b13": "無常。此之無常與常乖反名曰相違。故是法",
    "T85n2800_001:0786b14": "差別相違因過。其法自相等四宗並是所立",
    "T85n2800_001:0786b15": "皆名根本。由因破本故名違害根本。",
    "T85n2800_001:0786b16": "論云。雖無生因至即為極成　述曰。此通難",
    "T85n2800_001:0786b17": "也。外伏難云。論主既以從因所生心心法等",
    "T85n2800_001:0786b18": "為其同喻。則空等上無彼生因。所言有因有",
    "T85n2800_001:0786b19": "不成過。論主今通云。因有二種。一生。如種生",
    "T85n2800_001:0786b20": "芽等。二了。如燈了物等。其心心法等如彼芽",
    "T85n2800_001:0786b21": "等從因而生。其虛空等如闇中物由因顯了。",
    "T85n2800_001:0786b22": "雖空等上無彼生因而有了因。以有因之言",
    "T85n2800_001:0786b23": "總攝生了故極成也。如聲言所作但是咽喉",
    "T85n2800_001:0786b24": "等作。瓶言所作但是泥輪等作。兩作雖殊總",
    "T85n2800_001:0786b25": "言所作。得是正因。今此亦爾。",
    "T85n2800_001:0786b26": "論云。復次有執至比量不成　述曰。此下因",
    "T85n2800_001:0786b27": "破異執也。初敘難。後正破。此敘難也。非但前",
    "T85n2800_001:0786b28": "破勝論。亦復因破數論。故言復次也。數論師",
    "T85n2800_001:0786b29": "難言。我立諸法性皆是常。汝立諸法皆無常",
    "T85n2800_001:0786c01": "性。由汝所立一切無常我立常宗。遂無同喻。",
    "T85n2800_001:0786c02": "亦由我立一切常住故汝立無常。喻亦不成。",
    "T85n2800_001:0786c03": "此則過失是同。何偏難我乃云無常理是常",
    "T85n2800_001:0786c04": "義非耶。",
    "T85n2800_001:0786c05": "論云。此亦不然過同前過故　述曰。此下正",
    "T85n2800_001:0786c06": "破也。初同前破。後顯異破。此同前三破也。一",
    "T85n2800_001:0786c07": "同前能生果不生果常破。二同前若有性從",
    "T85n2800_001:0786c08": "緣生非緣生非有性破。三同前無因非有有",
    "T85n2800_001:0786c09": "因非常破。",
    "T85n2800_001:0786c10": "論云。又彼雖立至及非有故　述曰。此下顯",
    "T85n2800_001:0786c11": "異破。此明我無常宗有同法喻。汝執常宗無",
    "T85n2800_001:0786c12": "同法喻。故有異也。有三。一顯內喻成。二破外",
    "T85n2800_001:0786c13": "救義。三結宗顯異。此即顯內喻成也。先敘外",
    "T85n2800_001:0786c14": "計。次顯喻成。後引外證。數論師立苦樂癡三",
    "T85n2800_001:0786c15": "德體是其常為二十三諦。自性名之為隱。大",
    "T85n2800_001:0786c16": "我慢等相有生滅名之為顯。此敘外計也。由",
    "T85n2800_001:0786c17": "此顯相有生滅故。足能顯汝宗中有無常。有",
    "T85n2800_001:0786c18": "性以為同喻。破汝宗中三德常性也。苦樂癡",
    "T85n2800_001:0786c19": "三定是無常(宗)以有性故(因)如所生果(喻)問。佛",
    "T85n2800_001:0786c20": "法義中不立隱性。何故論主以之為宗。答。此",
    "T85n2800_001:0786c21": "之三德本是佛法三毒三受種子伏在阿賴耶",
    "T85n2800_001:0786c22": "識中生滅相續。外道不了謂為隱性體是其",
    "T85n2800_001:0786c23": "常。論主取此以之為宗。故無過也。又釋。此",
    "T85n2800_001:0786c24": "令外人自立比量。縱非所許亦得為宗。此顯",
    "T85n2800_001:0786c25": "喻成也。即彼數論金七十論中自遮破顯相",
    "T85n2800_001:0786c26": "是常。由大慢等相改易故。及遮非有。由大慢",
    "T85n2800_001:0786c27": "等用苦樂癡為其體故。故此顯相證無常喻",
    "T85n2800_001:0786c28": "理得成就。此引外證也。",
    "T85n2800_001:0786c29": "論云。若說顯相至何所造耶　述曰。此下破",
    "T85n2800_001:0787a01": "外救義也。有三。初破相無生滅。次破相有",
    "T85n2800_001:0787a02": "隱顯。後破體無位有。此破相無生滅也。若汝",
    "T85n2800_001:0787a03": "說言相雖隱顯以用三德為其體故。二無生",
    "T85n2800_001:0787a04": "滅者。此牒救也。前位無等者正破也。謂若無",
    "T85n2800_001:0787a05": "生滅者。大等前位生我慢等。後位之時應當",
    "T85n2800_001:0787a06": "無減也。我慢等後位從大等前位正生之時",
    "T85n2800_001:0787a07": "應亦無增也。若無增減者。汝師劫比羅等諸",
    "T85n2800_001:0787a08": "造論者為誰造耶。以弟子等不可轉愚成智",
    "T85n2800_001:0787a09": "無增益故。何所造耶。以所造論是聲唯量所",
    "T85n2800_001:0787a10": "攝亦不增故。此難意言。弟子若無所益。不勞",
    "T85n2800_001:0787a11": "為之造論。既其轉愚成智即是前減後增。又",
    "T85n2800_001:0787a12": "論若本來自有。何須汝師更造。如其先無今",
    "T85n2800_001:0787a13": "有亦是前減後增。增減顯然理有生滅也。",
    "T85n2800_001:0787a14": "論云。若謂諸法至有何隱顯　述曰。此破相",
    "T85n2800_001:0787a15": "有隱顯也。外人救云。弟子捨愚成智。此是智",
    "T85n2800_001:0787a16": "顯愚隱。我師製造諸論。此亦本隱今顯。隱顯",
    "T85n2800_001:0787a17": "自可有殊。而體無生滅者。此亦不然也。下論",
    "T85n2800_001:0787a18": "主正破云。若無生滅者。即前位不滅後位不",
    "T85n2800_001:0787a19": "生。生滅既無便無差別。若無差別即無增減。",
    "T85n2800_001:0787a20": "增減既無有何隱顯。",
    "T85n2800_001:0787a21": "論云。又離體外至體應然　述曰。此下破體",
    "T85n2800_001:0787a22": "無位有也。初破體無隱顯。後破體無生滅。此",
    "T85n2800_001:0787a23": "即初破也。外人救云。二十四諦前後諸位有",
    "T85n2800_001:0787a24": "隱有顯。體皆三德而無隱顯。論主破云。位",
    "T85n2800_001:0787a25": "依體立離體無位。位有隱顯。體亦應爾也。三",
    "T85n2800_001:0787a26": "德之體有隱有顯(宗)不異位故(因)如位(喻)又前",
    "T85n2800_001:0787a27": "後之位應無隱顯(宗)不異體故(因)如體(喻)。",
    "T85n2800_001:0787a28": "論云。汝雖不欲至必應信受　述曰。此破體",
    "T85n2800_001:0787a29": "無生滅也。三德之體應有生滅(宗)不異位故(因)",
    "T85n2800_001:0787b01": "如位(喻)又前後之位應無生滅(宗)不異體故(因)",
    "T85n2800_001:0787b02": "如體(喻)此以前文成位隱顯。是生滅故得為喻",
    "T85n2800_001:0787b03": "也。",
    "T85n2800_001:0787b04": "論云。如是所立至定非有故　述曰。此結宗",
    "T85n2800_001:0787b05": "顯異也。文中先顯我有。後顯他無。故有異喻",
    "T85n2800_001:0787b06": "也。",
    "T85n2800_001:0787b07": "論云。又所立義至即可成立　述曰。此下半",
    "T85n2800_001:0787b08": "頌結破也。初生起。次舉頌。後解釋。此生起",
    "T85n2800_001:0787b09": "也。",
    "T85n2800_001:0787b10": "論云。故次頌曰至真見說非有　述曰。此舉",
    "T85n2800_001:0787b11": "頌也。若因具有三相。比量始可得成。如其隨",
    "T85n2800_001:0787b12": "有所闕比量必無成理。故能立者總名因也。",
    "T85n2800_001:0787b13": "今外道立因既闕三相。雖欲成立空等常宗。",
    "T85n2800_001:0787b14": "如來真見說非有也。或可世間智人照實理",
    "T85n2800_001:0787b15": "者名真見也。",
    "T85n2800_001:0787b16": "論云。論曰諸有至乃名能立　述曰。此下解",
    "T85n2800_001:0787b17": "釋也。初依頌解釋。後因破異執。前中初示正",
    "T85n2800_001:0787b18": "立。次非邪立。後破救立。此示正立也。如因明",
    "T85n2800_001:0787b19": "中。聲論許瓶無常。然不許聲無常。故佛法立",
    "T85n2800_001:0787b20": "云。聲是無常。所作性故。此所作性具有三相。",
    "T85n2800_001:0787b21": "能成聲論所不許義。名能立也。",
    "T85n2800_001:0787b22": "論云。若離正因至終不得成　述曰。此非邪",
    "T85n2800_001:0787b23": "立也。若汝離此三相。正因但有虛言義終不",
    "T85n2800_001:0787b24": "立。",
    "T85n2800_001:0787b25": "論云。有言無因義得成者　述曰。此破救立",
    "T85n2800_001:0787b26": "也。一外救。二內破。三外責。四內通。此外救",
    "T85n2800_001:0787b27": "也。外人意云。法若無常。不由因轉為常。法若",
    "T85n2800_001:0787b28": "是常。不由因變無常。此則法性楷定非人所",
    "T85n2800_001:0787b29": "為。何要須因方成宗義。故空等常住無因自",
    "T85n2800_001:0787c01": "成也。",
    "T85n2800_001:0787c02": "論云。諸有所立一切應成　述曰。此內破也。",
    "T85n2800_001:0787c03": "常無常法雖實楷定。但由妄執不與法同故。",
    "T85n2800_001:0787c04": "須約因方顯宗義。若汝無因義得成者。諸有",
    "T85n2800_001:0787c05": "所立一切應成也。謂大乘經部立空有名無",
    "T85n2800_001:0787c06": "體。薩婆多等立空有體有名。數論師等立空",
    "T85n2800_001:0787c07": "三德為性。勝論師宗九實所攝。如此等宗若",
    "T85n2800_001:0787c08": "不立因並應成就也。",
    "T85n2800_001:0787c09": "論云。縱一切成仁今何悋　述曰。此外責也。",
    "T85n2800_001:0787c10": "縱一切成於仁何損。仁今不許一何悋耶。",
    "T85n2800_001:0787c11": "論云。我亦無悋至汝亦不許　述曰。此內通",
    "T85n2800_001:0787c12": "也。彼一切宗立自不成。非是我心有所悋惜。",
    "T85n2800_001:0787c13": "此無因立一切皆成。非我獨遮。汝亦不許。何",
    "T85n2800_001:0787c14": "偏責我有悋惜耶。",
    "T85n2800_001:0787c15": "論云。復次有餘至曾不差違　述曰。此下因",
    "T85n2800_001:0787c16": "破異執也。初敘執。次總非。後正破。敘執中初",
    "T85n2800_001:0787c17": "敘述邪宗。後敘非正義。此敘述邪宗也。舊云",
    "T85n2800_001:0787c18": "夷陀或云皮陀或云毘陀並訛也。應云吠陀。",
    "T85n2800_001:0787c19": "此云明也。諸婆羅門計四明。聲體是常住。尋",
    "T85n2800_001:0787c20": "本無始故初不待緣。窮末無終故後無壞滅。",
    "T85n2800_001:0787c21": "雖梵王等說但是誦者而非造者。此之常聲",
    "T85n2800_001:0787c22": "性能詮顯五色諸根所不取義。謂虛空極微",
    "T85n2800_001:0787c23": "諸常住法及五色根心心法等其色聲等色根",
    "T85n2800_001:0787c24": "取者不言可知。故言性自能顯越諸根義也。",
    "T85n2800_001:0787c25": "此云常聲詮顯諸法。云善決定善。云惡定惡",
    "T85n2800_001:0787c26": "終不改易。故云為決定量曾不差違也。",
    "T85n2800_001:0787c27": "論云。現比等量至皆難信受　述曰。此敘非",
    "T85n2800_001:0787c28": "正義也。現量依士夫。謂依士夫五根證境起",
    "T85n2800_001:0787c29": "現量也。比量依見。如見烟比火等。聞嘶比",
    "T85n2800_001:0788a01": "馬等。嗅香比沈等。嘗甘比蜜等。觸重比金等。",
    "T85n2800_001:0788a02": "如所作比無常等。此則六識了境俱名為見。",
    "T85n2800_001:0788a03": "依此諸見起比量也。等者等聲量也。比量通",
    "T85n2800_001:0788a04": "依士夫及見故。言現比量等依士夫見也。此",
    "T85n2800_001:0788a05": "即牒正義也。士夫有失等者。外人非也。士夫。",
    "T85n2800_001:0788a06": "有失者。如乘舟東逝則謂河岸西移。指按一",
    "T85n2800_001:0788a07": "目便見兩日。幻事謂為象馬。旋火謂之為輪。",
    "T85n2800_001:0788a08": "故知士夫五根有多過失也。見是疑因者。如",
    "T85n2800_001:0788a09": "人苦寒遠見霧等謂之為烟。遂立比量云彼",
    "T85n2800_001:0788a10": "處有火(宗)以現烟故(因)如厨等處(喻)住彼求火",
    "T85n2800_001:0788a11": "被凍而死。又如盲人欲有所至。以杖尋路得",
    "T85n2800_001:0788a12": "知數步無有坑坎。便立量言。未行之處皆悉",
    "T85n2800_001:0788a13": "平坦(宗)是所行處故(因)如已行處(喻)去杖前行",
    "T85n2800_001:0788a14": "墮嶮而死。故知依彼六識之見而起比量。未",
    "T85n2800_001:0788a15": "可指的乃是疑為誤因故也。能依士夫現量。",
    "T85n2800_001:0788a16": "能依見比量。能依士夫及見聲量。皆難信受",
    "T85n2800_001:0788a17": "也。",
    "T85n2800_001:0788a18": "論云此亦不然　述曰。此總非也。",
    "T85n2800_001:0788a19": "論云。與前所說非愛過咎不不相離故　述",
    "T85n2800_001:0788a20": "曰。此下正破也。初破述己宗。次破非正義。後",
    "T85n2800_001:0788a21": "總結破。此即初也。汝今所執聲常之宗。與前",
    "T85n2800_001:0788a22": "生果即非常。不生即非有。有性從緣生。非生",
    "T85n2800_001:0788a23": "非有性。有因即非常。無因即非有。如此過咎",
    "T85n2800_001:0788a24": "所不愛義不相離故。故汝述宗理不然也。",
    "T85n2800_001:0788a25": "論云。若所依止至便成自害　述曰。此下破",
    "T85n2800_001:0788a26": "非正義也。但隨救即破復科數。若言所依士",
    "T85n2800_001:0788a27": "夫及見有過。即云能依現比聲量亦有失者。",
    "T85n2800_001:0788a28": "汝吠陀弟子及汝吠陀本師亦是士夫。心中",
    "T85n2800_001:0788a29": "比度亦是其見。依此士夫及見所起現比及",
    "T85n2800_001:0788b01": "聲常言亦是之量。皆有過失。亦不可信。云何",
    "T85n2800_001:0788b02": "獨言他不可信。汝今所發士夫見言有過失",
    "T85n2800_001:0788b03": "故不可信者。非但破他亦自害也。",
    "T85n2800_001:0788b04": "論云。若汝意謂至所立宗義　述曰。此破轉",
    "T85n2800_001:0788b05": "救也。外人轉救云。非但吠陀聲為定量。我及",
    "T85n2800_001:0788b06": "我師所發言詞亦是定量。自餘言聲非是定",
    "T85n2800_001:0788b07": "量論主破云。此無成立比量道理。但汝實愛",
    "T85n2800_001:0788b08": "自宗有此妄執也。汝本宗立吠陀聲常為決",
    "T85n2800_001:0788b09": "定量。今為難逼便言我及我師所發之言亦",
    "T85n2800_001:0788b10": "是定量。此則自違所立宗義。即是自教相違",
    "T85n2800_001:0788b11": "過也。",
    "T85n2800_001:0788b12": "論云。又以比量至則為自害　述曰。此破常",
    "T85n2800_001:0788b13": "聲所立因喻也。外人量云。此明論聲非士夫",
    "T85n2800_001:0788b14": "造(宗)能造者名不可知故(因)諸能造者名不可",
    "T85n2800_001:0788b15": "知者皆非士夫造如虛空等(同喻)又此明論聲",
    "T85n2800_001:0788b16": "體是常住(宗)能造之人不可得故(因)如虛空等",
    "T85n2800_001:0788b17": "(喻)論主破云。汝初因云能造者名不可知者。",
    "T85n2800_001:0788b18": "此明論如聲。為如空等能造者名不可知故",
    "T85n2800_001:0788b19": "非夫造耶。為曠野中丘并能造者名不可為",
    "T85n2800_001:0788b20": "知是士造耶。此則汝因有不定過。又汝自許",
    "T85n2800_001:0788b21": "此明論聲無有造者。然佛弟子不許此義。此",
    "T85n2800_001:0788b22": "則復因有隨一不成過。又此二量以空為喻。",
    "T85n2800_001:0788b23": "大乘不許。喻亦不得成。故汝因喻應更須立",
    "T85n2800_001:0788b24": "也。設復強為方便立聲常因。因若得成則為",
    "T85n2800_001:0788b25": "自害。謂本為成常須立因喻。因喻若有便即",
    "T85n2800_001:0788b26": "非常。以有因法皆非常故。",
    "T85n2800_001:0788b27": "論云。又明論聲至餘聲無常　述曰。此又立",
    "T85n2800_001:0788b28": "量破也。此明論聲定是無常(宗)是聲性故(因)如",
    "T85n2800_001:0788b29": "所餘聲(喻)。",
    "T85n2800_001:0788c01": "論云。亦不可說至成常無常　述曰。此破遮",
    "T85n2800_001:0788c02": "救也。",
    "T85n2800_001:0788c03": "論云。不可說言至非道理故　述曰。此又破",
    "T85n2800_001:0788c04": "轉救也。",
    "T85n2800_001:0788c05": "論云。若法隨人至取所餘見　述曰。此又重",
    "T85n2800_001:0788c06": "破也。若法隨人情計而轉。謂情計其常法即",
    "T85n2800_001:0788c07": "常。情計無常法即無常者。應捨自宗所執聲",
    "T85n2800_001:0788c08": "常。取所餘見立聲無常。何為因執聲是常耶。",
    "T85n2800_001:0788c09": "論云又立常者至或捨自意　述曰。此又責",
    "T85n2800_001:0788c10": "無同喻立義不成。謂外人立云。明論聲常(宗)",
    "T85n2800_001:0788c11": "無造緣故(因)諸無造緣者皆悉是常如虛空等",
    "T85n2800_001:0788c12": "(同喻)若是無常即有造緣如瓶盆等(異喻)然大乘",
    "T85n2800_001:0788c13": "宗中不許空常故無同喻。但有異喻宗不成",
    "T85n2800_001:0788c14": "也。言或捨自意者。設汝方便強立量云明論",
    "T85n2800_001:0788c15": "常言決定是實(宗)餘不實言所不攝故(因)如餘",
    "T85n2800_001:0788c16": "實言(喻)既汝期心強立常因。因若成翻失常",
    "T85n2800_001:0788c17": "性。常性既失則違本心。故云或捨自意也。",
    "T85n2800_001:0788c18": "論云。是故彼宗至都無實義　述曰。此總結",
    "T85n2800_001:0788c19": "破也。",
    "T85n2800_001:0788c20": "論云。復次有餘至即名能立　述曰。此下頌",
    "T85n2800_001:0788c21": "約闕喻破也即顯因有相違。初生起。次舉頌。",
    "T85n2800_001:0788c22": "後解釋。生起中初破唯異能立。後顯因有相",
    "T85n2800_001:0788c23": "違。初中有四。一敘計。二總非。三徵問。四正",
    "T85n2800_001:0788c24": "破。敘計中有四。一標宗。二釋義。三舉法。四",
    "T85n2800_001:0788c25": "結定。此即標宗也。諸外道等為立常宗既無",
    "T85n2800_001:0788c26": "同喻。迷情不息遂云。宗成但須異喻。不必要",
    "T85n2800_001:0788c27": "藉同喻方成。",
    "T85n2800_001:0788c28": "論云。異法遍故　述曰。此下釋義也。三義為",
    "T85n2800_001:0788c29": "三。此第一義也。立同為表。立異為遮。同法喻",
    "T85n2800_001:0789a01": "言諸所作者但表瓶之所作。皆無常者但表",
    "T85n2800_001:0789a02": "瓶之無常。其異法喻言若是其常者即遮瓶",
    "T85n2800_001:0789a03": "之無常。見非所作者即遮瓶之所作。所以同",
    "T85n2800_001:0789a04": "法不表異喻力劣不成能立。異喻能遮同法",
    "T85n2800_001:0789a05": "用勝獨得立宗。此則異喻外遮勢力遍其同",
    "T85n2800_001:0789a06": "法。同法直能內表為用不至異中。故言異法",
    "T85n2800_001:0789a07": "遍故唯能立也。有人釋言。異法遍故者。凡所",
    "T85n2800_001:0789a08": "立宗皆有異喻。若內法喻或有或無。既異法",
    "T85n2800_001:0789a09": "喻遍一切宗。故唯異喻名能立者。此亦不然",
    "T85n2800_001:0789a10": "也。准下破文云若無同喻何所遍耶者。此以",
    "T85n2800_001:0789a11": "同喻為其所遍。何得以宗為所遍耶。有人破",
    "T85n2800_001:0789a12": "此釋云。如掌珍論中真性有為空如幻緣生",
    "T85n2800_001:0789a13": "故者。此無異喻。以一切法無非空故。又如數",
    "T85n2800_001:0789a14": "論立一切常亦無異喻。以一切法無非常故。",
    "T85n2800_001:0789a15": "此則諸宗不必皆有。何得釋言遍一切宗者。",
    "T85n2800_001:0789a16": "此不然也。如掌珍云。為遮異品立異法喻。異",
    "T85n2800_001:0789a17": "品無故遮義已成。是故頌中不說異喻者。此",
    "T85n2800_001:0789a18": "釋喻中不說於異喻所以不言。此宗雖無異",
    "T85n2800_001:0789a19": "喻。即次文云。辨釋時假立比量亦無有過者。",
    "T85n2800_001:0789a20": "此明有異喻也。辨釋時者對敵立論時也。謂",
    "T85n2800_001:0789a21": "眼等是空(宗)以緣生故(因)諸緣生者皆悉是空",
    "T85n2800_001:0789a22": "猶如幻事(同喻)若非是空即非緣生猶如兔角",
    "T85n2800_001:0789a23": "(異喻)本立空宗為破有執。外人不執兔角為",
    "T85n2800_001:0789a24": "有。論主不可立之為空故。此兔角非所立。空",
    "T85n2800_001:0789a25": "名為不空。此之不空即非緣生故成異喻。問。",
    "T85n2800_001:0789a26": "外人亦不然。為無執幻事為有。論云亦不可",
    "T85n2800_001:0789a27": "立之為空。幻事二言同成異。今答以事。然空",
    "T85n2800_001:0789a28": "元來共許耶。為同今體故言假立得成異喻",
    "T85n2800_001:0789a29": "故無有過。又數論顯相亦許無常所作異喻",
    "T85n2800_001:0789b01": "也。立常宗即有異喻。故得破言異喻不遍一",
    "T85n2800_001:0789b02": "切宗耶。",
    "T85n2800_001:0789b03": "論云。比量本為遮餘義故　述曰。此第二義",
    "T85n2800_001:0789b04": "也。夫立比量之意為遮餘義。謂若立無常比",
    "T85n2800_001:0789b05": "量本為遮常。若立常比量為遮無常。立異法",
    "T85n2800_001:0789b06": "喻本亦為遮。順比量勝其同法故唯異喻名",
    "T85n2800_001:0789b07": "能立也。",
    "T85n2800_001:0789b08": "論云。現見遮相所雜糅緣能顯義故　述曰。",
    "T85n2800_001:0789b09": "此第三義也。立比量言及比量智並遮相所",
    "T85n2800_001:0789b10": "雜糅故方成比量也。如青有二相。一自相。二",
    "T85n2800_001:0789b11": "共相比量。名言但詮青之共相不詮自相。以",
    "T85n2800_001:0789b12": "青自相離名言故。若詮青共相之時。要遮黃",
    "T85n2800_001:0789b13": "等方顯此青。謂非非青故名之為青。若不遮",
    "T85n2800_001:0789b14": "非青喚青。應目黃等比量。意識亦爾。不能",
    "T85n2800_001:0789b15": "緣青自相但取共相。取共相時亦遮餘取此。",
    "T85n2800_001:0789b16": "故此青言青智要有遮相雜糅方能詮青及緣",
    "T85n2800_001:0789b17": "青也。異喻亦爾。要有遮相所雜糅方成異",
    "T85n2800_001:0789b18": "喻。此既義同比量故唯異喻名能立也。",
    "T85n2800_001:0789b19": "論云。為定此義至理應常住　述曰。此舉法",
    "T85n2800_001:0789b20": "也。外人唯立異喻之法。此比量言。空等是常",
    "T85n2800_001:0789b21": "(宗)非所作故(因)諸所作者皆是無常猶如瓶等",
    "T85n2800_001:0789b22": "(異喻)文中但覆成云。瓶等是所作決定是無常。",
    "T85n2800_001:0789b23": "空等既非作理應即是常。此則舉瓶所作無",
    "T85n2800_001:0789b24": "常反證空非所作是常住。故知異法勝因法",
    "T85n2800_001:0789b25": "喻。",
    "T85n2800_001:0789b26": "論云。此言為顯異法決定　述曰。此結定也。",
    "T85n2800_001:0789b27": "論云。此亦不然至顯正理故　述曰。此總非",
    "T85n2800_001:0789b28": "也。",
    "T85n2800_001:0789b29": "論云。所以者何　述曰。此徵問也。所以非汝",
    "T85n2800_001:0789c01": "唯異能立不然者何。",
    "T85n2800_001:0789c02": "論云。唯顯異義所遮事境名為同喻　述曰。",
    "T85n2800_001:0789c03": "此下正破也。破三義為三。破初義中。初示",
    "T85n2800_001:0789c04": "意。次正破。後遮救。此即示意。即示立同喻之",
    "T85n2800_001:0789c05": "意令外人了知擬生正破也。如立聲無常(宗)所",
    "T85n2800_001:0789c06": "作性故(因)諸所作者皆無常譬如瓶等(同喻)若",
    "T85n2800_001:0789c07": "是其常見非所作如虛空等(異喻)此異喻云若",
    "T85n2800_001:0789c08": "是其常者遮同喻無常也。見非所作者遮同",
    "T85n2800_001:0789c09": "喻所作也。此則瓶事是異喻義。所遮之境名",
    "T85n2800_001:0789c10": "同法喻。此意云。得成異喻要有所遮。所遮若",
    "T85n2800_001:0789c11": "無異喻不立。何得立異而無同喻。",
    "T85n2800_001:0789c12": "論云。其異法喻至何所遍耶　述曰。此正破",
    "T85n2800_001:0789c13": "也。夫言遍者行自分及他分有能遍有所遍",
    "T85n2800_001:0789c14": "可名為遍。既不立有同法喻。是則異喻但行",
    "T85n2800_001:0789c15": "自分不行他分。既無所遍能遍不成。何名為",
    "T85n2800_001:0789c16": "遍。",
    "T85n2800_001:0789c17": "論云。不可說言自體自遍　述曰。此遮救也。",
    "T85n2800_001:0789c18": "汝不可救言。異喻向自異喻之中名之為遍。",
    "T85n2800_001:0789c19": "以同法喻亦得遍。自同法喻中不名遍故。",
    "T85n2800_001:0789c20": "論云。又諸比量至然後方成　述曰。此下破",
    "T85n2800_001:0789c21": "第二義也。初示意。次正破。後遮救。此則示意",
    "T85n2800_001:0789c22": "也。如意聲無常比量欲遮餘常義。要有同喻",
    "T85n2800_001:0789c23": "助因證成無常。然後方能遮餘常義。若闕同",
    "T85n2800_001:0789c24": "喻因即無力。無常不成。何能更遮餘常住義。",
    "T85n2800_001:0789c25": "論云。同法若是無異法應非有　述曰。此正",
    "T85n2800_001:0789c26": "破也。夫宗不能自立必須以因證成。然彼因",
    "T85n2800_001:0789c27": "力復尚羸。更引同喻相助。同喻既其成就方",
    "T85n2800_001:0789c28": "以異喻簡之。今既內喻是無因即無扶助宗",
    "T85n2800_001:0789c29": "義。既自不立異喻。何所簡耶。簡義既其不",
    "T85n2800_001:0790a01": "成。異喻理應非有。",
    "T85n2800_001:0790a02": "論云　離其同異至餘同類義故　述曰。此遮",
    "T85n2800_001:0790a03": "救也。外人救云。離其同異二聚法外別有非",
    "T85n2800_001:0790a04": "同非異聚法。如兔角等非常無常能助拾因",
    "T85n2800_001:0790a05": "成立宗義。何必要須同喻助耶。今論主遮云。",
    "T85n2800_001:0790a06": "依因法如立聲無常。其兔角等非無常故即",
    "T85n2800_001:0790a07": "異品。若立聲常其兔角等非是常故亦異品。",
    "T85n2800_001:0790a08": "既離二品之外更無別法。何得救云別有非",
    "T85n2800_001:0790a09": "同非異聚法能助因耶。",
    "T85n2800_001:0790a10": "論云。由此即破至能顯於義　述曰。此破第",
    "T85n2800_001:0790a11": "三義也。由此破第二義即亦破第三義也。謂",
    "T85n2800_001:0790a12": "若有所遮同法。能遮可有雜糅。所遮同法既",
    "T85n2800_001:0790a13": "無。異喻竟何所雜。此之二義同以有遮故類",
    "T85n2800_001:0790a14": "破也。",
    "T85n2800_001:0790a15": "論云。又以不見至未曾見有　述曰。此顯因",
    "T85n2800_001:0790a16": "有相違也。外人量云。空等是常(宗)以不見所",
    "T85n2800_001:0790a17": "作故(因)若是無常見有所作猶如瓶等(異喻)論",
    "T85n2800_001:0790a18": "主破云。若以不見所作為因欲成虛空有",
    "T85n2800_001:0790a19": "(有法自相)常(法自相)終無此義。以一切兔角等處未曾",
    "T85n2800_001:0790a20": "見有。以非依因成有常故。但成非有非常故。",
    "T85n2800_001:0790a21": "論云。故說頌曰至應言常性無　述曰。此舉",
    "T85n2800_001:0790a22": "頌也。上半牒計。下半例破。此頌同舊百論",
    "T85n2800_001:0790a23": "中。汝以作不作相違故。作法既是無常。不作",
    "T85n2800_001:0790a24": "法即是常。我以作不作相違故。作法既是有。",
    "T85n2800_001:0790a25": "不作法應是無文也。",
    "T85n2800_001:0790a26": "論云。論曰見所至皆是常住　述曰。此下解",
    "T85n2800_001:0790a27": "釋也。初釋頌。後通難。釋頌中有四。一牒計。",
    "T85n2800_001:0790a28": "二例破。三釋成。四結意。此即牒計也。空等是",
    "T85n2800_001:0790a29": "常(宗)以非作故(因)諸所作者皆是無常猶如色",
    "T85n2800_001:0790b01": "等(異喻)文但覆云汝見所作無常。即言非作常",
    "T85n2800_001:0790b02": "住者即釋上半。",
    "T85n2800_001:0790b03": "論云。既見所作至應許無體　述曰。此例破",
    "T85n2800_001:0790b04": "也。一例破常二例破有。既見所作等例破常",
    "T85n2800_001:0790b05": "也。諸所作者等例破有也。",
    "T85n2800_001:0790b06": "論云。以非作因至皆可得故　述曰。此釋成",
    "T85n2800_001:0790b07": "也。何以例破常及有者。以非作因於同品樂",
    "T85n2800_001:0790b08": "等遍無。異品龜毛等有故也。謂空等非常(宗)",
    "T85n2800_001:0790b09": "非所作故(因)諸非所作皆悉非常如龜毛等",
    "T85n2800_001:0790b10": "(同喻)若非常即有所作如苦樂等(異喻)空等是無",
    "T85n2800_001:0790b11": "(宗)非所作故(因)諸非所作皆悉是無如兔角等",
    "T85n2800_001:0790b12": "(同喻)若非是無即有所作如苦樂等(異喻)文中但",
    "T85n2800_001:0790b13": "釋成破有故。故以非作因於苦樂等有曾所",
    "T85n2800_001:0790b14": "未見龜毛等無皆可得也。不釋成破常。以除",
    "T85n2800_001:0790b15": "非常宗外無是常法可為異喻。其苦樂等即",
    "T85n2800_001:0790b16": "同龜毛同品所攝。其非作因於此同品一分",
    "T85n2800_001:0790b17": "轉故。亦是正因。若作此釋。非常比量則無",
    "T85n2800_001:0790b18": "異喻。然因無所濫比量得成思之。",
    "T85n2800_001:0790b19": "論云。如是非作至非正能立　述曰。此結意",
    "T85n2800_001:0790b20": "也。此非作因既於異品定有同品遍無故。違",
    "T85n2800_001:0790b21": "能立因之所依。謂虛空等有法自相非正能",
    "T85n2800_001:0790b22": "立也。問。准前例破之文。非但破空等是有。亦",
    "T85n2800_001:0790b23": "復破空等是常。何故今結但言違害有法自",
    "T85n2800_001:0790b24": "相。答。外執空等有體遂即妄立為常。提婆意",
    "T85n2800_001:0790b25": "拔有根常條自然隨破。故但言害所依自相。",
    "T85n2800_001:0790b26": "論云。為不爾耶至自相差別　述曰。此下通",
    "T85n2800_001:0790b27": "難也。有四。一外人進退難。二論主破進通。三",
    "T85n2800_001:0790b28": "外人約退難。四論主破退通。外人進退難中。",
    "T85n2800_001:0790b29": "初述道理。次正設難。後結難成。此述道理",
    "T85n2800_001:0790c01": "也。將欲說難先述相違因理以爾論主也。為",
    "T85n2800_001:0790c02": "不爾耶者。先定論主語也。據相違因道理為",
    "T85n2800_001:0790c03": "不如此耶。相違因有三。一違他許。二違自許。",
    "T85n2800_001:0790c04": "三違共許。如聲論師對佛弟子。立宗云聲常。",
    "T85n2800_001:0790c05": "立因云所作性故。佛弟子若作相違難云。聲",
    "T85n2800_001:0790c06": "是無常(宗)所作性故(因)猶如瓶等(同喻)此違他",
    "T85n2800_001:0790c07": "許也。若作相違難云。聲非耳識所變(宗)所作",
    "T85n2800_001:0790c08": "性故(因)猶如瓶等(喻)此違自許也。若作相違",
    "T85n2800_001:0790c09": "難云。聲應非聲(宗)所作性故(因)猶如瓶等(同喻)",
    "T85n2800_001:0790c10": "此違共許也。此諸三種相違因中。若不遮礙",
    "T85n2800_001:0790c11": "自所許宗共所許宗唯違他許。如此一因乃",
    "T85n2800_001:0790c12": "於自宗境上方作相違。於相違中有自相差",
    "T85n2800_001:0790c13": "別。廣如因明疏述。若違自許及違共許非相",
    "T85n2800_001:0790c14": "違也。",
    "T85n2800_001:0790c15": "論云。今此所依至競常無常　述曰。此正破",
    "T85n2800_001:0790c16": "設難也。此非作因所依空等非但我許。汝亦",
    "T85n2800_001:0790c17": "許之。何得例破作相違。云空等非有此則違",
    "T85n2800_001:0790c18": "共許。故非相違也。此即進難不退。非作因所",
    "T85n2800_001:0790c19": "依空等唯我獨許汝不許者。空等既無因不",
    "T85n2800_001:0790c20": "成就。無容依此不成之因競虛空等常及無",
    "T85n2800_001:0790c21": "常也。",
    "T85n2800_001:0790c22": "論云。故非作因至所依自相　述曰。此結難",
    "T85n2800_001:0790c23": "成也。",
    "T85n2800_001:0790c24": "論云。有釋此言至無自害失　述曰。此下論",
    "T85n2800_001:0790c25": "主破退通也。初非古通。後自正通。初中初敘。",
    "T85n2800_001:0790c26": "後非。此即敘也。有舊注百論師通此難言。我",
    "T85n2800_001:0790c27": "言不許依他緣生也。俗諦中聚極微外別有",
    "T85n2800_001:0790c28": "散住常性極微。此頌中言常性無者。但言無",
    "T85n2800_001:0790c29": "聚微之外散住常微。此則唯違於他無自害",
    "T85n2800_001:0791a01": "失。",
    "T85n2800_001:0791a02": "論云。此釋不然至聚散有無　述曰。此非也。",
    "T85n2800_001:0791a03": "彼諸外道但依總相。以非作故建立一切虛",
    "T85n2800_001:0791a04": "空神我及極微等常法為有。但應破云。空等",
    "T85n2800_001:0791a05": "一切常法是無。以非作故。如龜毛等。何勞偏",
    "T85n2800_001:0791a06": "就極微分別聚有散無以通外難耶。",
    "T85n2800_001:0791a07": "論云。如是釋者至不可為難　述曰。此下自",
    "T85n2800_001:0791a08": "正通也。初正通難。次去伏疑後引頌證。此即",
    "T85n2800_001:0791a09": "通難也。但諸外道所立虛空及神我等無為",
    "T85n2800_001:0791a10": "常法並是遍計所執自性我。百論宗都不許",
    "T85n2800_001:0791a11": "有。故作相違無自害失。汝不可難言。今此所",
    "T85n2800_001:0791a12": "依空等常法共許為有非相違也。",
    "T85n2800_001:0791a13": "論云。色等極微至亦不得成　述曰。此去伏",
    "T85n2800_001:0791a14": "疑。伏疑曰。空等唯他有容可作相違。極微",
    "T85n2800_001:0791a15": "既因立。豈非遮共許。今去此疑云。我大乘宗",
    "T85n2800_001:0791a16": "色等極微雖依世俗依他起性非有似有假許",
    "T85n2800_001:0791a17": "為有。而是所作。汝若立此共許極微以為宗",
    "T85n2800_001:0791a18": "者。汝非作因既不成就。我若於此不成因上",
    "T85n2800_001:0791a19": "作相違者亦不成也。汝因既言非作。我又用",
    "T85n2800_001:0791a20": "作相違。明知所破極微非是兩宗共許。共許",
    "T85n2800_001:0791a21": "微者不入宗中。何得引此以為疑難。",
    "T85n2800_001:0791a22": "論云。頌中應言至常住性無　述曰。此引頌",
    "T85n2800_001:0791a23": "證也。頌中應言常性無者。謂常性所依空等",
    "T85n2800_001:0791a24": "性無也。頌意正破所依有法。空等之體是有",
    "T85n2800_001:0791a25": "法自相相違因過。兼破能依宗法。常性是法",
    "T85n2800_001:0791a26": "自相相違因過。何故於此引頌釋者。恐不解",
    "T85n2800_001:0791a27": "頌意者。但謂正破能依常性。若深悟頌者。方",
    "T85n2800_001:0791a28": "知正破空等有法。故我通難云。空等無為都",
    "T85n2800_001:0791a29": "不許有。此則正約有法破也。",
    "T85n2800_001:0791b01": "論云。若言空等至有法自相　述曰。此外人",
    "T85n2800_001:0791b02": "約退難也。若論主言虛空神我及極微等並",
    "T85n2800_001:0791b03": "是遍計所執性自體非實有。今所設難唯違",
    "T85n2800_001:0791b04": "他者。此則所依空等無故。能依非作亦即不",
    "T85n2800_001:0791b05": "成。但應與我作不成過。何得妄作相違難",
    "T85n2800_001:0791b06": "耶。",
    "T85n2800_001:0791b07": "論云。此亦不然　述曰。此下論主破退通也。",
    "T85n2800_001:0791b08": "初非後釋。此即初非也。",
    "T85n2800_001:0791b09": "論云。但說遮遣餘有類物為此因故　述曰。",
    "T85n2800_001:0791b10": "此下釋也。初略釋。後廣釋。此略釋也所作依",
    "T85n2800_001:0791b11": "瓶等有法是有體物之流類。復在非作之外",
    "T85n2800_001:0791b12": "名餘有類物也。遮遣者此非所遮遣所作餘",
    "T85n2800_001:0791b13": "物類也。此中意言。立非所作者但說遮遣。餘",
    "T85n2800_001:0791b14": "有類所作性不別詮顯非所作性。如此非所",
    "T85n2800_001:0791b15": "作汝我因許空等上有。即是極成。故能違害",
    "T85n2800_001:0791b16": "有法自相。",
    "T85n2800_001:0791b17": "論云。因有三種至如所知等　述曰。此下廣",
    "T85n2800_001:0791b18": "釋也。初舉因例。次顯因成。後結因用。此舉因",
    "T85n2800_001:0791b19": "例也。一所作者。謂聲瓶等為咽喉泥輪等所",
    "T85n2800_001:0791b20": "作。此所作法是有義故。依有體辯名有體法",
    "T85n2800_001:0791b21": "也。二非作者。謂龜毛等不為咽喉泥輪等所",
    "T85n2800_001:0791b22": "作。此非作法是無義故。依無體辯名無體法",
    "T85n2800_001:0791b23": "也。三所知者。謂瓶聲龜毛等並為心識之所",
    "T85n2800_001:0791b24": "了名無體法也。知此所知法義遍有無通依",
    "T85n2800_001:0791b25": "有體無體辯故名通二法法也。若有體法必",
    "T85n2800_001:0791b26": "須依彼有體有法。有法若無即不成就。若無",
    "T85n2800_001:0791b27": "體法若通二法通依有體無體有法。有法縱",
    "T85n2800_001:0791b28": "無並因成。外就此義可如因明疏述。",
    "T85n2800_001:0791b29": "論云。今所立因至非作自性　述曰。此顯因",
    "T85n2800_001:0791c01": "成也。今立宗云空等是無。因云以非作故者。",
    "T85n2800_001:0791c02": "於空等上但遮眾緣所作之義。不欲別詮非",
    "T85n2800_001:0791c03": "作自性。如此非作我汝因許。豈非極成。",
    "T85n2800_001:0791c04": "論云。此因同類至有法自相　述曰。此法因",
    "T85n2800_001:0791c05": "用也。外人宗云空等是常者。意立空等是有。",
    "T85n2800_001:0791c06": "此有即以色等有法為其同品。龜毛等無為其",
    "T85n2800_001:0791c07": "異品。此非作因既於同品色等上無。於其異",
    "T85n2800_001:0791c08": "品龜毛等有。是故汝因正能違害有法自相。",
    "T85n2800_001:0791c09": "論云。又說頌曰至謂空等為常　述曰。此下",
    "T85n2800_001:0791c10": "一頌約愚智破也。即責外人。愚夫即外道。智",
    "T85n2800_001:0791c11": "者即小乘。雖復愚智有殊。執常並皆乖理。故",
    "T85n2800_001:0791c12": "今論主貶黜責之。上半破外道。下半破小乘。",
    "T85n2800_001:0791c13": "破外道中。初舉頌。後解釋。此即舉頌也。",
    "T85n2800_001:0791c14": "論云。論曰隨有至故名愚夫　述曰。此下解",
    "T85n2800_001:0791c15": "釋也。此釋愚夫。",
    "T85n2800_001:0791c16": "論云。於尋思地至所緣皆妄　述曰。此釋妄",
    "T85n2800_001:0791c17": "分別也。文中初總舉推求。次別舉利智後合",
    "T85n2800_001:0791c18": "明虛妄。",
    "T85n2800_001:0791c19": "論云。非如夢智至而可信依　述曰。此釋下",
    "T85n2800_001:0791c20": "句也。",
    "T85n2800_001:0791c21": "論云。復次有餘至實有常住　述曰。此下半",
    "T85n2800_001:0791c22": "頌破小乘也。初生起。次舉頌。後解釋。生起",
    "T85n2800_001:0791c23": "中初廣破常執。後正生下頌。廣破常執中。初",
    "T85n2800_001:0791c24": "敘執。後非破。敘執中初敘立宗。後敘引證。此",
    "T85n2800_001:0791c25": "立宗也。有釋迦弟子薩婆多等諸小乘師。執",
    "T85n2800_001:0791c26": "虛空等體是實有常住湛然。",
    "T85n2800_001:0791c27": "論云。故契經說至虛空顯了　述曰。此下敘",
    "T85n2800_001:0791c28": "引證也。即引聖言以證虛空實有常住也　初",
    "T85n2800_001:0791c29": "引經文。後釋經義。即引經文即引成立世界",
    "T85n2800_001:0792a01": "經也。彼經云。比丘白佛一切草木依何而住。",
    "T85n2800_001:0792a02": "佛言。依大地而住。比丘白佛。大地依何。佛",
    "T85n2800_001:0792a03": "言。依金剛輪。比丘白佛。金剛輪依何。佛言。",
    "T85n2800_001:0792a04": "依水輪。比丘白佛。水輪依何。佛言。依風輪。",
    "T85n2800_001:0792a05": "比丘白佛。風輪依何。佛言。依虛空。比丘白",
    "T85n2800_001:0792a06": "佛。虛空依何。佛言。汝問太過。言虛空者無色",
    "T85n2800_001:0792a07": "無見無對。當何所依。然藉光明虛空顯了。今",
    "T85n2800_001:0792a08": "又存略不具引也。無色者無青黃等色處也。",
    "T85n2800_001:0792a09": "無見者既無有色不可見也。無對者無十色",
    "T85n2800_001:0792a10": "處相對礙也。夫有色有見有對礙物可有所",
    "T85n2800_001:0792a11": "依　空既無色無見無對。當何所依也。既言虛",
    "T85n2800_001:0792a12": "空無所依。止恐人便即謂無虛空。所以復言",
    "T85n2800_001:0792a13": "然藉光明虛空顯了。謂若無虛空總是障礙",
    "T85n2800_001:0792a14": "光明等色則不得生。今既得生。知空是有。非",
    "T85n2800_001:0792a15": "但因空生彼光明色等。亦因光明色等知有",
    "T85n2800_001:0792a16": "虛空。此則空望光明是其生因。光明望空是",
    "T85n2800_001:0792a17": "了因也。",
    "T85n2800_001:0792a18": "論云。此經義說至因光明顯　述曰。此下釋",
    "T85n2800_001:0792a19": "經義也。文有三。一以文顯意有。二以果顯因",
    "T85n2800_001:0792a20": "有。三以用顯體有。此即以文顯其經意。所說",
    "T85n2800_001:0792a21": "常空是實有也。",
    "T85n2800_001:0792a22": "論云。或有疑難至應無體相　述曰。此下以",
    "T85n2800_001:0792a23": "果顯因有也。佛恐有人疑難云。佛既不說虛",
    "T85n2800_001:0792a24": "空別有所依。如風輪等依虛空等。如是虛空",
    "T85n2800_001:0792a25": "應無體相也。虛空是無(宗)無所依故(因)諸無所",
    "T85n2800_001:0792a26": "依者皆悉是無如兔角等(同喻)若非是無即有",
    "T85n2800_001:0792a27": "所依如風輪等(異喻)。",
    "T85n2800_001:0792a28": "論云。為釋此難光明等色　述曰。此為釋也。",
    "T85n2800_001:0792a29": "釋此疑難故說虛空容受有對光明等色。光",
    "T85n2800_001:0792b01": "明等色若無便不知虛空等色是有。",
    "T85n2800_001:0792b02": "論云。以果顯因有實體相　述曰。此顯意也。",
    "T85n2800_001:0792b03": "世尊為此則以光明果顯虛空因有實體相",
    "T85n2800_001:0792b04": "也。",
    "T85n2800_001:0792b05": "論云。又說虛空至能作所依　述曰。此以用",
    "T85n2800_001:0792b06": "顯體有也。虛空實有(宗)能作所依故(因)如風",
    "T85n2800_001:0792b07": "輪等(喻)。",
    "T85n2800_001:0792b08": "論云。此亦不然非經義故　述曰。此下非破",
    "T85n2800_001:0792b09": "也。初總非。後別破。此總非也。汝向釋經並乖",
    "T85n2800_001:0792b10": "聖旨故不然也。",
    "T85n2800_001:0792b11": "論云。若謂虛空至如龜毛等　述曰。此下別",
    "T85n2800_001:0792b12": "破也。有三。一破以果顯因有。二破約用顯體",
    "T85n2800_001:0792b13": "有。三破以文顯意空有。此即破以果顯因有",
    "T85n2800_001:0792b14": "也。虛空之體應有生滅(宗)是有果法故(因)如",
    "T85n2800_001:0792b15": "色心等(喻)生滅既隨。體則無常。汝等何故妄",
    "T85n2800_001:0792b16": "執空常。若汝執空無生滅者。汝所執空應無",
    "T85n2800_001:0792b17": "體相(宗)無生滅故(因)如龜毛等(喻)。",
    "T85n2800_001:0792b18": "論云。為顯風輪至故作是說　述曰。此破約",
    "T85n2800_001:0792b19": "用顯體有也。汎明輪依有其三種。一同聚依。",
    "T85n2800_001:0792b20": "謂同時極微相持為依。二同類依。謂前後自",
    "T85n2800_001:0792b21": "類相望為依。三異類依。謂輪依風異類為依。",
    "T85n2800_001:0792b22": "今此經意為顯風輪離前念同類。況在二依",
    "T85n2800_001:0792b23": "之外無別第三異類所依。如地輪等依風輪",
    "T85n2800_001:0792b24": "等。所以經說風輪依空。空者無也。此言風輪",
    "T85n2800_001:0792b25": "空無異類所依故言風輪依空。非謂別有虛",
    "T85n2800_001:0792b26": "空之體為風輪依也。依者但遮風輪異類所",
    "T85n2800_001:0792b27": "依。不遮風輪前念同類生起所依。現在同聚",
    "T85n2800_001:0792b28": "生起所依。故作是說也。外人以彼虛空能為",
    "T85n2800_001:0792b29": "風輪作所依用證其體有。今論主釋云。空者",
    "T85n2800_001:0792c01": "無也。風輪依空即無所依。所依體無用亦非",
    "T85n2800_001:0792c02": "有。何得以用而顯體耶。此即隨一不成過也。",
    "T85n2800_001:0792c03": "論云。為顯虛空至非常住體相　述曰。此下",
    "T85n2800_001:0792c04": "破以文顯意有也。論主云。小乘之人不了經",
    "T85n2800_001:0792c05": "旨遂妄解釋顯有常空我。今釋此經正意顯",
    "T85n2800_001:0792c06": "常空無也。經文有五句。初釋上三句明虛空",
    "T85n2800_001:0792c07": "實無。後釋下兩句明虛空假有。釋上三句中。",
    "T85n2800_001:0792c08": "初順顯經意。次引經帖成後反顯經理。此即",
    "T85n2800_001:0792c09": "順顯經意也。為顯虛空無同聚同類異類三",
    "T85n2800_001:0792c10": "種生起所依。如過去等無三種依。故無別實",
    "T85n2800_001:0792c11": "有常住體相也。此比量云。所執常空無實體",
    "T85n2800_001:0792c12": "相(宗)無所依故(因)諸無所依者皆無實體相如",
    "T85n2800_001:0792c13": "過去等(同喻)若有實體相即有所依如色受等",
    "T85n2800_001:0792c14": "(異喻)。",
    "T85n2800_001:0792c15": "論云。故復經說至當何所依　述曰。此引經",
    "T85n2800_001:0792c16": "帖成也。",
    "T85n2800_001:0792c17": "論云。不見實有至生起所依　述曰。此反證",
    "T85n2800_001:0792c18": "經理也。不見實有而無所依。空無所依明非",
    "T85n2800_001:0792c19": "實有。或可此文即是前量異法喻也。",
    "T85n2800_001:0792c20": "論云。又顯虛空至實有體相　述曰。此下釋",
    "T85n2800_001:0792c21": "經下兩句明虛空假有也。有四。一正釋經文。",
    "T85n2800_001:0792c22": "二通經妨難。三執實違經。四立假無過。此",
    "T85n2800_001:0792c23": "即正釋經文也。文中初順釋經意。次引經帖",
    "T85n2800_001:0792c24": "成。後遮其外執。世俗諦中有通假實。如色等",
    "T85n2800_001:0792c25": "四塵即是實有。於四塵上建立瓶等即是假",
    "T85n2800_001:0792c26": "有。光明等色既是色塵二是實有。於光明等",
    "T85n2800_001:0792c27": "上建立虛空故是假有。然青等實色及與假",
    "T85n2800_001:0792c28": "立虛空。俱言藉諸光明而顯了者。若光明了",
    "T85n2800_001:0792c29": "青等。青等先自有。光明但為眼識作見緣。不",
    "T85n2800_001:0793a01": "由光明立青等故青等是實有。若光明了虛",
    "T85n2800_001:0793a02": "空。虛空本自無。光明但為意識作知緣。於",
    "T85n2800_001:0793a03": "上假立虛空性。故虛空是假有。論主云。今經",
    "T85n2800_001:0793a04": "為顯虛空因光明等。諸無礙色依世俗諦強",
    "T85n2800_001:0793a05": "假施設立有虛空。譬如因色等四塵假立瓶",
    "T85n2800_001:0793a06": "等。故經說言。然藉光明虛空顯了。非謂同彼",
    "T85n2800_001:0793a07": "青等實色為光明顯而是實有。此則顯了雖",
    "T85n2800_001:0793a08": "通　有實有假。不可依此。因光明顯即設虛",
    "T85n2800_001:0793a09": "空。離光明等實體相也。",
    "T85n2800_001:0793a10": "論云。雖因影闇至假立虛空　述曰。此下通",
    "T85n2800_001:0793a11": "經妨難也。初通影闇顯空難。後通佛說無空",
    "T85n2800_001:0793a12": "難。此通初難也。外人伏難言。若論主言。虛空",
    "T85n2800_001:0793a13": "無體依光明等無礙色上假立虛空。故經說",
    "T85n2800_001:0793a14": "言。然藉光明虛空顯了者。影闇等色亦是無",
    "T85n2800_001:0793a15": "礙。依影闇上應立虛空。何故不言然藉影闇",
    "T85n2800_001:0793a16": "虛空顯了。論主通言。雖因影闇無礙色上得",
    "T85n2800_001:0793a17": "立虛空。然影闇中眼有影闇隔礙。雖見所餘",
    "T85n2800_001:0793a18": "障礙之物而不明了。或有影闇之色極大重",
    "T85n2800_001:0793a19": "時。眼唯見此極重影闇。更不見餘有障礙色。",
    "T85n2800_001:0793a20": "既不能了餘有礙物。焉了影闇是無礙耶。故",
    "T85n2800_001:0793a21": "經不說然藉影闇虛空顯了。於光明等無礙",
    "T85n2800_001:0793a22": "色中眼無障礙。對餘礙色見光明無障顯現。",
    "T85n2800_001:0793a23": "即便依此光明等上假立虛空。故經說言然",
    "T85n2800_001:0793a24": "藉光明虛空顯了。",
    "T85n2800_001:0793a25": "論云。勿謗虛空至無有虛空　述曰。此通佛",
    "T85n2800_001:0793a26": "說無空難也。外人難言。若此虛空實無體者。",
    "T85n2800_001:0793a27": "佛應直說無有虛空。何須說言無色無見無",
    "T85n2800_001:0793a28": "對無依然藉光明虛空顯了耶。論主通言。世",
    "T85n2800_001:0793a29": "俗說有。佛亦說有。世俗說無。佛亦說無。一切",
    "T85n2800_001:0793b01": "世間皆云虛空。佛若言無便違世俗。故隨世",
    "T85n2800_001:0793b02": "俗言無色等依光明顯假立虛空。非謂此言",
    "T85n2800_001:0793b03": "別顯實有常住虛空。",
    "T85n2800_001:0793b04": "論云。又若虛空至無對無依　述曰。此明執",
    "T85n2800_001:0793b05": "實違經也。文中初破執實。後顯違經。汝云",
    "T85n2800_001:0793b06": "所執常有虛空應當有色有見對有依(宗)藉諸",
    "T85n2800_001:0793b07": "光明而顯了故(因)猶如青等色(喻)此破執實。既",
    "T85n2800_001:0793b08": "有色等。何故經說無色等耶。此顯違經。",
    "T85n2800_001:0793b09": "論云。世俗假有至不相應故　述曰。此立假",
    "T85n2800_001:0793b10": "無過也。若於光明無礙色上假立虛空。即無",
    "T85n2800_001:0793b11": "虛空有色等過。以所立空順無礙色與質礙",
    "T85n2800_001:0793b12": "色義不應故。其無礙色雖順虛空。然是有色",
    "T85n2800_001:0793b13": "等。虛空自是無色等。以假實殊義用別故。",
    "T85n2800_001:0793b14": "論云。又此虛空至之所了知　述曰。此下正",
    "T85n2800_001:0793b15": "生下頌也。初明虛空唯散心知。後明散心不",
    "T85n2800_001:0793b16": "緣實境。此即初也。汝宗虛空四諦不攝。十智",
    "T85n2800_001:0793b17": "之中非九智知。謂非苦集滅道法。非盡及無",
    "T85n2800_001:0793b18": "生八無漏智現量境界。既非心法亦非他心",
    "T85n2800_001:0793b19": "現量境界。唯為世俗一智所知。於世俗智中",
    "T85n2800_001:0793b20": "有定有散。汝必應許唯分別散心所緣之境。",
    "T85n2800_001:0793b21": "非是定心現量境也。若外人言空處等至緣",
    "T85n2800_001:0793b22": "於虛空即是定心現量境者。此中文意立量",
    "T85n2800_001:0793b23": "破云。汝所執空非定心境(宗)四諦不攝故(因)如",
    "T85n2800_001:0793b24": "非擇滅(喻)。",
    "T85n2800_001:0793b25": "論云。除五識身至緣實有境　述曰。此明散",
    "T85n2800_001:0793b26": "心不緣實境也。於散心意識中。有是現量。有",
    "T85n2800_001:0793b27": "非現量。五識所引。或隣次意識。或同時意識。",
    "T85n2800_001:0793b28": "諸部論師有許是現量。故今除之唯取其餘",
    "T85n2800_001:0793b29": "散心意識。言有漏者簡無漏。不定者簡定心。",
    "T85n2800_001:0793c01": "外門者簡自證分。分別意識者簡五識。即正",
    "T85n2800_001:0793c02": "指有法體也。謂除五識身所引意識其餘有",
    "T85n2800_001:0793c03": "漏不定外門分別意識(有法)決定不能緣實有",
    "T85n2800_001:0793c04": "境(宗法)除五識身所引意識其餘有漏不定外",
    "T85n2800_001:0793c05": "門分別意識之所攝故(因也)如緣兔角龜毛等",
    "T85n2800_001:0793c06": "心(同喻)。",
    "T85n2800_001:0793c07": "論云。故說頌曰至亦不見此義　述曰。此舉",
    "T85n2800_001:0793c08": "頌也。諸有智慧之人依世間真正道理尋求",
    "T85n2800_001:0793c09": "推度。亦不見此實有常住虛空之義。",
    "T85n2800_001:0793c10": "論云。論曰諸有至種種影像　述曰。此解釋",
    "T85n2800_001:0793c11": "也。文中初明實無後明假有。",
    "T85n2800_001:0793c12": "論云。復次為破至故說頌曰　述曰。此下二",
    "T85n2800_001:0793c13": "十頌別指破常也。有六。第一一頌破虛空。第",
    "T85n2800_001:0793c14": "二三頌破常時。第三一頌破自然。第四兩頌",
    "T85n2800_001:0793c15": "破常因。第五七頌破極微。第六六頌破涅槃。",
    "T85n2800_001:0793c16": "第一一頌破虛空中。初生起。次舉頌。後解釋。",
    "T85n2800_001:0793c17": "此生起也。小乘外道立宗云空等是常。立因",
    "T85n2800_001:0793c18": "云由遍滿故。此無同喻。今論主為破彼執故",
    "T85n2800_001:0793c19": "說此頌。",
    "T85n2800_001:0793c20": "論云。非唯有一分至各別有有分　述曰。此",
    "T85n2800_001:0793c21": "舉頌也。上半正破。下半結破。",
    "T85n2800_001:0793c22": "論云。論曰時方至故名有分　述曰。此下解",
    "T85n2800_001:0793c23": "釋也。初釋頌文。次結過失。後破救義。釋頌文",
    "T85n2800_001:0793c24": "中。初釋分有分。次別釋上半頌。後別釋下半",
    "T85n2800_001:0793c25": "頌。此總釋分有分也。時謂三世四時。方謂",
    "T85n2800_001:0793c26": "東西等十方。物謂內外色心等物。類謂時方",
    "T85n2800_001:0793c27": "及物各有流類也。差別謂自類中種種不同",
    "T85n2800_001:0793c28": "也。如此時方物類差別不同故名為分。虛空",
    "T85n2800_001:0793c29": "體一遍合多分故名有分。如人有子謂之有",
    "T85n2800_001:0794a01": "子。子但名子。母名有子也。",
    "T85n2800_001:0794a02": "論云。非有一分至周遍相應　述曰。此下釋",
    "T85n2800_001:0794a03": "上半頌即正破也。初須責後例破。此須責也。",
    "T85n2800_001:0794a04": "論主責云。非一空體常遍實有名為有分。能",
    "T85n2800_001:0794a05": "與一切時方物類一一別分周遍相應。此中",
    "T85n2800_001:0794a06": "應總作比量云。有分虛空成無量分(宗)與無",
    "T85n2800_001:0794a07": "量分不相離故(因)猶如諸分(喻)又應別作比量",
    "T85n2800_001:0794a08": "言。春時一分所合虛空(有分)與秋等時分必無",
    "T85n2800_001:0794a09": "合義(宗)與春時分不相離故(因)如春時分(喻)餘",
    "T85n2800_001:0794a10": "時方等唯作可知。",
    "T85n2800_001:0794a11": "論云。勿復令此至一切相應　述曰。此例破",
    "T85n2800_001:0794a12": "也。汝若固執一有分空與一切分遍相應者。",
    "T85n2800_001:0794a13": "即復令此所相應分一一遍與一切相應也。",
    "T85n2800_001:0794a14": "謂一一諸分應成有分(宗)與有分空不相離故",
    "T85n2800_001:0794a15": "(因)如有分空(喻)又應別作此比量。謂春時一",
    "T85n2800_001:0794a16": "分與餘三時應不相離(宗)與有分空不相離故",
    "T85n2800_001:0794a17": "(因)如有空分(喻)餘時方等唯此應作之。",
    "T85n2800_001:0794a18": "論云。故此有分至成無量分　述曰。此釋下",
    "T85n2800_001:0794a19": "半頌即結破也。初結後釋。此結也。由隨諸分",
    "T85n2800_001:0794a20": "故此有分成無量分。",
    "T85n2800_001:0794a21": "論云。即此諸分至成餘物類　述曰。此釋也。",
    "T85n2800_001:0794a22": "即此虛空既成多分。一一別分自名虛空。更",
    "T85n2800_001:0794a23": "不待餘時方物類名虛空也。或餘物類者。即",
    "T85n2800_001:0794a24": "神我等諸名字也。若一一別分名為虛空及",
    "T85n2800_001:0794a25": "名神我等者。即違汝宗空及我等是遍是常",
    "T85n2800_001:0794a26": "也。或可釋云。即此多分虛空但隨自所依立",
    "T85n2800_001:0794a27": "名。不待餘時方立名也。如與春時合空但依",
    "T85n2800_001:0794a28": "春時無障礙義以立其名。更不待餘秋冬等",
    "T85n2800_001:0794a29": "時分立其名也。餘時方等亦爾。此既虛空隨",
    "T85n2800_001:0794b01": "自所依各別立名。故知虛空成無量分也。或",
    "T85n2800_001:0794b02": "餘物類者。非但於時此方物上無障礙義說",
    "T85n2800_001:0794b03": "名虛空。亦於時方物上畢竟無義說名龜毛",
    "T85n2800_001:0794b04": "兔角。然兔之與角。龜之與毛並是物類故",
    "T85n2800_001:0794b05": "言物類。然角不在兔。毛不在龜故。兔角龜",
    "T85n2800_001:0794b06": "毛表其無義也。此則虛空兔角並是約義立",
    "T85n2800_001:0794b07": "名。不可依名執有實體。問。虛空許假有不可",
    "T85n2800_001:0794b08": "謗言無。兔角本表無。何得引來類。答。約義",
    "T85n2800_001:0794b09": "有無異。虛空兔角殊。窮體並皆無。故得引為",
    "T85n2800_001:0794b10": "例。",
    "T85n2800_001:0794b11": "論云。故汝所執至因義不成　述曰。此結過",
    "T85n2800_001:0794b12": "失也。故汝所立虛空常住以遍滿為因。此不",
    "T85n2800_001:0794b13": "成也。以此虛空成無量分非遍滿故。即是隨",
    "T85n2800_001:0794b14": "一不成過失。",
    "T85n2800_001:0794b15": "論云。若言空等至此亦不然　述曰。此下破",
    "T85n2800_001:0794b16": "救義也。初牒救總非。後以理逐破。此牒救總",
    "T85n2800_001:0794b17": "非也。若汝救言。空等體一遍周法界。然由分",
    "T85n2800_001:0794b18": "別之心隨其諸分差別假說虛空有其方分。",
    "T85n2800_001:0794b19": "然虛空體實無方分故。遍滿因無不成過者。",
    "T85n2800_001:0794b20": "此不然也。",
    "T85n2800_001:0794b21": "論云。實無方分不離如前所說過故　述曰。",
    "T85n2800_001:0794b22": "此下以理逐破也。有四。一同前過失破二顯",
    "T85n2800_001:0794b23": "因相違破。三別立比量破。四宗因不成破。",
    "T85n2800_001:0794b24": "此同前過失破也。空等既無實無方分。遍一",
    "T85n2800_001:0794b25": "切分隨所遍分成無量分。如此等過汝不離",
    "T85n2800_001:0794b26": "也。",
    "T85n2800_001:0794b27": "論云。瓶等亦應至與義相違　述曰。此顯因",
    "T85n2800_001:0794b28": "相違破也。依第一義瓶等之應實無方分(宗)假",
    "T85n2800_001:0794b29": "立方分故(因)如虛空等(喻)瓶等既其實無方分。",
    "T85n2800_001:0794c01": "便同空等有遍滿因。汝立空常竟無同品。但",
    "T85n2800_001:0794c02": "以瓶等為其異品。此遍滿因無同可有於異",
    "T85n2800_001:0794c03": "有之。四相違中違法自相也。",
    "T85n2800_001:0794c04": "論云。又虛空等至境界而立　述曰。此別立",
    "T85n2800_001:0794c05": "比量破也。初兩句有法。次兩句宗法。次兩句",
    "T85n2800_001:0794c06": "立因。次四句同喻。後四句顯意。顯意云。此虛",
    "T85n2800_001:0794c07": "空等名言之聲。唯依世俗所知境界和合法",
    "T85n2800_001:0794c08": "上而假建立。不可依此假立名言即執所詮",
    "T85n2800_001:0794c09": "空等以為實有。",
    "T85n2800_001:0794c10": "論云。又若可說至所依不成　述曰。此宗因",
    "T85n2800_001:0794c11": "不成破也。空等(有法)非常(宗法)非遍(宗法)非實",
    "T85n2800_001:0794c12": "有。虛空等性(宗法)可說有方分故(因)猶如青等",
    "T85n2800_001:0794c13": "(喻)外人宗云空等是遍。因云可說有方分故。",
    "T85n2800_001:0794c14": "今論主即以此因在於異品青等之上。反破",
    "T85n2800_001:0794c15": "外人成相違過。謂空等非常是法差別相違。",
    "T85n2800_001:0794c16": "空等非遍是法自相相違。空等非實有空等",
    "T85n2800_001:0794c17": "是有法自相相違。然以前文已作相違因",
    "T85n2800_001:0794c18": "難。今此但約宗因顯不成過。虛空等性既非",
    "T85n2800_001:0794c19": "常遍。即是所立一分能別不成。又此空等既",
    "T85n2800_001:0794c20": "非實有。虛空等性此即可說有方分因無所",
    "T85n2800_001:0794c21": "依處。即是能立所依不成。",
    "T85n2800_001:0794c22": "論云。復次或有至知實有時　述曰。此下三",
    "T85n2800_001:0794c23": "頌破常時。初一頌破時作用。即約用隨緣緣",
    "T85n2800_001:0794c24": "轉破。第二一頌破時功能。即約因不離果破。",
    "T85n2800_001:0794c25": "第三一頌破時常住。即約因必變異破。第一",
    "T85n2800_001:0794c26": "破時作用中。初生起。次舉頌。後解釋。生起",
    "T85n2800_001:0794c27": "中初敘外執情。後明頌所為。敘執情中。證時",
    "T85n2800_001:0794c28": "有。後立時常。此證時有也。或有執時真實常",
    "T85n2800_001:0794c29": "住者。此立宗也。以見種等至隨其榮顇者。此",
    "T85n2800_001:0795a01": "立因也。此所說因至如實有時者。此立喻也。",
    "T85n2800_001:0795a02": "此文意云。時體實有。以現見種子水土人功",
    "T85n2800_001:0795a03": "眾緣和合。然於春時即生。秋時不生。故知其",
    "T85n2800_001:0795a04": "時有卷舒作用。謂於春時有舒作用故。種子",
    "T85n2800_001:0795a05": "緣合則生令枝條榮茂。秋時有卷作用。雖種",
    "T85n2800_001:0795a06": "等緣合則不生令枝條枯顇。此所說因具有離",
    "T85n2800_001:0795a07": "合者。離即異喻。合即同喻也。此比量云。時體",
    "T85n2800_001:0795a08": "實有(宗)有作用故(因)諸有作用悉皆實有猶如",
    "T85n2800_001:0795a09": "色等(同喻)若非實有即無作用如龜毛等(異喻)。",
    "T85n2800_001:0795a10": "論云。時所待因至故復言常　述曰。此立時",
    "T85n2800_001:0795a11": "常也。時體無生(宗)不見因故(因)如虛空等(喻)時",
    "T85n2800_001:0795a12": "體無滅(宗)以無生故(因)如虛空等(喻)時體是常",
    "T85n2800_001:0795a13": "(宗)無生滅故(因)如虛空等(喻)。",
    "T85n2800_001:0795a14": "論云。為破彼執故說頌曰　述曰。此明頌所",
    "T85n2800_001:0795a15": "為也。",
    "T85n2800_001:0795a16": "論云。若法體實有至故成所生果　述曰　此",
    "T85n2800_001:0795a17": "舉頌也。上半牒計。下半正破。",
    "T85n2800_001:0795a18": "論云。論曰時用至隨緣而轉　述曰。此下解",
    "T85n2800_001:0795a19": "釋也。初釋頌文。次顯頌意。後示正義。釋文中",
    "T85n2800_001:0795a20": "初破時用即正釋文。後破時體即遮救義。此",
    "T85n2800_001:0795a21": "即破時用正釋文也。如春時舒用要待種子",
    "T85n2800_001:0795a22": "水土人功日等眾緣和合方立。若無種子水",
    "T85n2800_001:0795a23": "土等緣。時之舒用必不得有。卷用亦然。要待",
    "T85n2800_001:0795a24": "風寒霜等眾緣和合方立。若無風寒霜等眾",
    "T85n2800_001:0795a25": "緣。時之卷用亦不得生。此中文意有二比量。",
    "T85n2800_001:0795a26": "一云。時從他生(宗)體相有故(因)猶如色等(喻)二",
    "T85n2800_001:0795a27": "云。時體是果(宗)從他生故(因)猶如色等(喻)。",
    "T85n2800_001:0795a28": "論云。體相若無至興廢不成　述曰。此破時",
    "T85n2800_001:0795a29": "體即遮救義也。外人救云。用雖隨緣而體無",
    "T85n2800_001:0795b01": "取捨。以用逐體不從他生。論主破云。時之體",
    "T85n2800_001:0795b02": "相若無取卷捨舒或取舒捨卷差別者。諸有",
    "T85n2800_001:0795b03": "舒興卷廢等作用不成也。謂時體應無興廢",
    "T85n2800_001:0795b04": "作用(宗)無取捨故(因)如龜毛等(喻)。",
    "T85n2800_001:0795b05": "論云。又時作用至定是無常　述曰。此下顯",
    "T85n2800_001:0795b06": "頌意也。頌文雖令時從他生成所生果。然意",
    "T85n2800_001:0795b07": "正欲令成無常也。初破時用。後破時體。此破",
    "T85n2800_001:0795b08": "時用也。如光影色等依大地而轉故云地色",
    "T85n2800_001:0795b09": "也。時之作因決定無常(宗)依他轉故(因)如地色",
    "T85n2800_001:0795b10": "等(喻)。",
    "T85n2800_001:0795b11": "論云。即以此事至何容常住　述曰。此破時",
    "T85n2800_001:0795b12": "體也。即以此前地色喻事為後比量作同法",
    "T85n2800_001:0795b13": "喻。謂用所依時定是無常(宗)為無常用為所",
    "T85n2800_001:0795b14": "依故(因)如地色等(喻)。",
    "T85n2800_001:0795b15": "論云。故善時者至名之為時　述曰。此下示",
    "T85n2800_001:0795b16": "正義也。初示時體。後顯難知。此示時體也。有",
    "T85n2800_001:0795b17": "佛世尊名善時者。作如是言。由隨眾生業力",
    "T85n2800_001:0795b18": "差別。業能吹物名為業。風業風所引四大種",
    "T85n2800_001:0795b19": "別自類為因展轉相續終而復始無有斷絕。",
    "T85n2800_001:0795b20": "隨日月等所行道度故有冷暖所觸不同。依",
    "T85n2800_001:0795b21": "此分位假立時稱。非即別有真實常時。",
    "T85n2800_001:0795b22": "論云。時雖具有至言無因等　述曰。此顯難",
    "T85n2800_001:0795b23": "知也。雜心論云。相似相續不知無常也。如今",
    "T85n2800_001:0795b24": "河還謂昨河。昨燭還同今燭。此等並是不知",
    "T85n2800_001:0795b25": "無常。",
    "T85n2800_001:0795b26": "論云。復次有執至隨用生成　述曰。此第二",
    "T85n2800_001:0795b27": "頌破時功能。即約因不離果破也。初生起。次",
    "T85n2800_001:0795b28": "舉頌。後解釋。生起中初敘計。次總非。後別",
    "T85n2800_001:0795b29": "破。此敘計也。外人執時亦常亦遍。攝藏無量",
    "T85n2800_001:0795c01": "生芽莖等差別功能。然此功能欲生果時。要",
    "T85n2800_001:0795c02": "待種子水土人功等外緣之所擊發。此之功",
    "T85n2800_001:0795c03": "能方起作用。彼芽莖等果隨此作用而得生",
    "T85n2800_001:0795c04": "成也。",
    "T85n2800_001:0795c05": "論云。此亦不然　述曰。此總非也。",
    "T85n2800_001:0795c06": "論云。時所依體至豈可擊發　述曰。此下別",
    "T85n2800_001:0795c07": "破也。一破功能可擊。二破時有功能。三顯",
    "T85n2800_001:0795c08": "用但眾緣。四責計時無用。此即破功能可擊",
    "T85n2800_001:0795c09": "也。所依時體若定是常無遷變者牒計。能依",
    "T85n2800_001:0795c10": "功能不離體故(因)猶如其體(喻)亦應是常無有",
    "T85n2800_001:0795c11": "遷變當可擊發(宗法)。",
    "T85n2800_001:0795c12": "論云。不見所依至芽等功能　述曰。此破時",
    "T85n2800_001:0795c13": "有功能也。時定無有生芽等能(宗)體無變故(因)",
    "T85n2800_001:0795c14": "猶如種等未變位(喻)。",
    "T85n2800_001:0795c15": "論云。即此擊發至芽等作用　述曰。此顯用",
    "T85n2800_001:0795c16": "但眾緣也。即此擊發功能因緣謂種子水土",
    "T85n2800_001:0795c17": "等。即足自有生成芽等作用也。",
    "T85n2800_001:0795c18": "論云。何須妄計無用時耶　述曰。此責計時",
    "T85n2800_001:0795c19": "無用也。",
    "T85n2800_001:0795c20": "論云。又說頌曰至皆成所生果　述曰。此舉",
    "T85n2800_001:0795c21": "頌也。上半立理。下半結破。",
    "T85n2800_001:0795c22": "論云。論曰諸法至能生詎有　述曰。此下解",
    "T85n2800_001:0795c23": "釋也。初釋上半。次釋下半。後破救義。此釋上",
    "T85n2800_001:0795c24": "半也。諸是因法要待自所生果起因之勝體",
    "T85n2800_001:0795c25": "勝用成立方得因名。所生之果若也未生。能",
    "T85n2800_001:0795c26": "生之因作用未立詎得因名。立比量言。未生",
    "T85n2800_001:0795c27": "果因不得因名(宗)無因用故(因)猶如兔角(喻)。",
    "T85n2800_001:0795c28": "論云。由是所執至定是無常　述曰。此釋下",
    "T85n2800_001:0795c29": "半頌也。由是汝執常時能生之因必待餘麥",
    "T85n2800_001:0796a01": "等種子等法擊發成別麥等因故。猶如苦樂",
    "T85n2800_001:0796a02": "待苦樂別緣成別受因。故是無常也。謂常時",
    "T85n2800_001:0796a03": "之因定是無常(宗)必待餘法成別因故(因)如苦",
    "T85n2800_001:0796a04": "樂等(喻)。",
    "T85n2800_001:0796a05": "論云。豈不因法至名用方顯　述曰。此下破",
    "T85n2800_001:0796a06": "救義也。有六。一無體後名救二能同體遍破。",
    "T85n2800_001:0796a07": "三時處決定救。四遍無時處破。五引他同己",
    "T85n2800_001:0796a08": "救。六示正異邪破。先體後名救中。初先體後",
    "T85n2800_001:0796a09": "名救。後待後前名救也。此先體後名救也。文",
    "T85n2800_001:0796a10": "中初述道理。次引喻成。後舉法合。",
    "T85n2800_001:0796a11": "論云。又未生果至如稻麥種　述曰。此待後",
    "T85n2800_001:0796a12": "前名救也。非但後果生已前法始得因名。縱",
    "T85n2800_001:0796a13": "後果未生前法已得因稱。未生果因亦得因",
    "T85n2800_001:0796a14": "名(宗)待當果故(因)如稻麥種(喻)種是因義故得",
    "T85n2800_001:0796a15": "為喻。",
    "T85n2800_001:0796a16": "論云。汝所立時至便成因果雜亂　述曰。此",
    "T85n2800_001:0796a17": "能同體遍破也。時之功能一一遍常(宗)不異時",
    "T85n2800_001:0796a18": "體故(因)猶如時體(喻)是則起一生麥之用生一",
    "T85n2800_001:0796a19": "麥果之時。於此一麥果處應生一切粟等果",
    "T85n2800_001:0796a20": "也。此比量云。時之功能生一麥果時處應生",
    "T85n2800_001:0796a21": "一切粟等諸果(宗)以遍常故(因)如生粟等諸果",
    "T85n2800_001:0796a22": "功能(喻)如此麥生時處既有粟等諸果同生。",
    "T85n2800_001:0796a23": "此則因果成雜亂失也。",
    "T85n2800_001:0796a24": "論云。我立功能至故無此失　述曰。此時處",
    "T85n2800_001:0796a25": "決定救也。諸果欲生必依時託處。功能雖遍",
    "T85n2800_001:0796a26": "終不異果同生。故無因果雜亂之失。",
    "T85n2800_001:0796a27": "論云。汝立功能至時處決定　述曰。此遍無",
    "T85n2800_001:0796a28": "時處破也。如生麥一能則遍生粟時處。生粟",
    "T85n2800_001:0796a29": "一能亦遍生麥時處。一一功能既常既遍。自",
    "T85n2800_001:0796b01": "應能生一切諸果。豈由時處有生不生而妄",
    "T85n2800_001:0796b02": "輒許時處決定。",
    "T85n2800_001:0796b03": "論云。若言論主至同斯過者　述曰。此引他",
    "T85n2800_001:0796b04": "同己救也。如汝宗中阿賴耶識亦有生果種",
    "T85n2800_001:0796b05": "種功能。與我時能義亦相似。此則過失。是同",
    "T85n2800_001:0796b06": "不應偏難。",
    "T85n2800_001:0796b07": "論云。此亦不然至有雜亂失　述曰。此下示",
    "T85n2800_001:0796b08": "正異邪破也。文中初明我無過。後明汝有失",
    "T85n2800_001:0796b09": "也。我宗唯立因緣容可限以時處。汝立時能",
    "T85n2800_001:0796b10": "常遍何得局以處時。故我無過。汝有失也。因",
    "T85n2800_001:0796b11": "緣謂現行能熏等。",
    "T85n2800_001:0796b12": "論云。又說頌曰至豈得名得常　述曰。此下",
    "T85n2800_001:0796b13": "一頌破時常住。即約因必變異以破也。初舉",
    "T85n2800_001:0796b14": "頌。後解釋。此舉頌也。所立時因必須變異(宗)",
    "T85n2800_001:0796b15": "餘法因故(因)如麥種等(喻)此量是上半頌意也。",
    "T85n2800_001:0796b16": "時必無常(宗)有變異故(因)如麥種等(喻)此量是",
    "T85n2800_001:0796b17": "下半頌意也。",
    "T85n2800_001:0796b18": "論云。論曰世間至方能為因　述曰。此下解",
    "T85n2800_001:0796b19": "釋也。初釋頌文。後通外難。釋頌文中。初釋上",
    "T85n2800_001:0796b20": "半。後釋下半。此釋上半也。文中初示道理。後",
    "T85n2800_001:0796b21": "正結破。世間共許生果功能所依種子等法。",
    "T85n2800_001:0796b22": "必捨前瘦小位所生果相而取後肥大位能生",
    "T85n2800_001:0796b23": "因相。如是體相轉變已後方為芽等所生果",
    "T85n2800_001:0796b24": "因。如是轉變已後方為因性。理無差失。此即",
    "T85n2800_001:0796b25": "敘述因果道理以示外人即為同喻。所立常",
    "T85n2800_001:0796b26": "因應亦同此等者。此即結破。即是宗因。比量",
    "T85n2800_001:0796b27": "同前。",
    "T85n2800_001:0796b28": "論云。既許轉變無容常住　述曰。此釋下半",
    "T85n2800_001:0796b29": "頌也。比量同前。",
    "T85n2800_001:0796c01": "論云。豈不世間至而得名因　述曰。此下通",
    "T85n2800_001:0796c02": "難也。一徵問。二挑答。三設難。四為通。此即",
    "T85n2800_001:0796c03": "徵問也。論主豈可不見世間亦許粟麥種等。",
    "T85n2800_001:0796c04": "未生果位體之與相俱未轉變。雖無果作用",
    "T85n2800_001:0796c05": "而得名因耶。粟麥種等求生果位亦得因名(宗)",
    "T85n2800_001:0796c06": "待常果位故(因)如粟麥種未生果位為果作用",
    "T85n2800_001:0796c07": "而得名因耶。既未生果已後因名。何得難言",
    "T85n2800_001:0796c08": "因必變異。",
    "T85n2800_001:0796c09": "論云。不爾世間至必有變異　述曰。此挑答",
    "T85n2800_001:0796c10": "也。論主挑答言。汝徵問不爾。果未生位體相",
    "T85n2800_001:0796c11": "未變。但是世間假立因稱。若實成因。要待將",
    "T85n2800_001:0796c12": "至過去臨滅之位體相轉變果正生起方是實",
    "T85n2800_001:0796c13": "因。汝之時因果未生位不得因名(宗)無轉變",
    "T85n2800_001:0796c14": "故(因)猶如虛空(喻)。",
    "T85n2800_001:0796c15": "論云。為不根塵至生諸識耶　述曰。此設難",
    "T85n2800_001:0796c16": "也。為不如根塵生識之時。不至滅相正在現",
    "T85n2800_001:0796c17": "在。又未變異正在生相即有作用生諸識果。",
    "T85n2800_001:0796c18": "何必要待根塵轉變方生識耶。",
    "T85n2800_001:0796c19": "論云。此亦將滅至故不相違　述曰。此下為",
    "T85n2800_001:0796c20": "通也初論主自通。後引異部通。此即自通也。",
    "T85n2800_001:0796c21": "如我大乘義宗。生相在現在。而此生相更不",
    "T85n2800_001:0796c22": "經停即入過去滅相。此之現在根塵即是將",
    "T85n2800_001:0796c23": "至滅位。體相轉變方能生識。故我所說義不",
    "T85n2800_001:0796c24": "相違。",
    "T85n2800_001:0796c25": "論云。有餘師說至便成疎遠　述曰。此引異",
    "T85n2800_001:0796c26": "部通也。經部師義。一切因果法不同時。根塵",
    "T85n2800_001:0796c27": "生識亦前後立。其與眼識同時根塵但與後",
    "T85n2800_001:0796c28": "念眼識作因也。外人所設因不變難望此所",
    "T85n2800_001:0796c29": "宗極為遼落也。前約隨自意語釋。後約隨他",
    "T85n2800_001:0797a01": "意語釋也。",
    "T85n2800_001:0797a02": "論云。復次有餘至生一切果　述曰。此下一",
    "T85n2800_001:0797a03": "頌破自然。初生起。次舉頌。後解釋。生起中初",
    "T85n2800_001:0797a04": "敘其外計。後顯頌所為。此敘外計也。此外道",
    "T85n2800_001:0797a05": "計一切諸法皆是自然。於自然中有因有果。",
    "T85n2800_001:0797a06": "若自然果即本無今有體是無常。若自然因",
    "T85n2800_001:0797a07": "本有今有體是其常。其自然因任運能生無",
    "T85n2800_001:0797a08": "常諸果。本來自爾不由人功。其自然果任運",
    "T85n2800_001:0797a09": "從彼自然因生。法性自爾亦不由人造。為此",
    "T85n2800_001:0797a10": "因果並是自然。若無自然之因。果即不得生",
    "T85n2800_001:0797a11": "起。若無自然之果。焉知有彼自然。故經云。犢",
    "T85n2800_001:0797a12": "子生已則能飲乳。龜鼈生已則能入水。當知",
    "T85n2800_001:0797a13": "自然。又云飛鳥色異誰之所染。棗刺頭尖誰",
    "T85n2800_001:0797a14": "之所削。此等並由自然常因使其如此。",
    "T85n2800_001:0797a15": "論云。為破彼執故說頌曰　述曰。此顯頌所",
    "T85n2800_001:0797a16": "為也。",
    "T85n2800_001:0797a17": "論云。若本無今有至因則為妄立　述曰。此",
    "T85n2800_001:0797a18": "舉頌也。上半牒計。下半正破。若諸果法本無",
    "T85n2800_001:0797a19": "今有皆用自然常為因者。汝既許果亦是自",
    "T85n2800_001:0797a20": "然。何須更立自然因體。此比量云。一切果法",
    "T85n2800_001:0797a21": "不更須因(宗)是自然故(因)如自然因(喻)若汝執",
    "T85n2800_001:0797a22": "言果雖自然須因者。立量破云。自然之因應",
    "T85n2800_001:0797a23": "更須因(宗)是自然故(因)如自然果(喻)。",
    "T85n2800_001:0797a24": "論云。論曰若一至常住為因　述曰。此下解",
    "T85n2800_001:0797a25": "釋也。一釋頌文。二立量責。三顯過失。四破救",
    "T85n2800_001:0797a26": "義。釋文中初釋上半。後釋下半。此釋上半即",
    "T85n2800_001:0797a27": "牒計也。",
    "T85n2800_001:0797a28": "論云。法應自然至不待因故　述曰。此釋下",
    "T85n2800_001:0797a29": "半也。若待因起非謂自然。既許自然不待因",
    "T85n2800_001:0797b01": "起。是則果法自然而有。何用妄立自然常因。",
    "T85n2800_001:0797b02": "比量同前。",
    "T85n2800_001:0797b03": "論云。又體自然至因義不成　述曰。此立量",
    "T85n2800_001:0797b04": "責也。若汝所計自然體常無有變易。果未生",
    "T85n2800_001:0797b05": "位未有功能。於正生位亦應如是。以自然體",
    "T85n2800_001:0797b06": "前後一故。此即畢竟無生。果能不成因義也。",
    "T85n2800_001:0797b07": "自然之體於果生位不能生果(宗)是自然故(因)",
    "T85n2800_001:0797b08": "如未生位自然(喻)。",
    "T85n2800_001:0797b09": "論云。計自然常至微細常因　述曰。此顯過",
    "T85n2800_001:0797b10": "失也。如麥種子及水土人功等能攝受自所",
    "T85n2800_001:0797b11": "生麥果作決定因緣。汝若計有自然常因。麥",
    "T85n2800_001:0797b12": "果即從自然而生。便失此攝受決定因緣能",
    "T85n2800_001:0797b13": "生自果也。又汝宗成立初二細微云。第三細",
    "T85n2800_001:0797b14": "果定有所因(宗)以是果故(因)猶如麁果(喻)此則",
    "T85n2800_001:0797b15": "以有所生麁果證有自宗所許微細常。此如",
    "T85n2800_001:0797b16": "眼識了別安危事故知有眼根也。汝若計有",
    "T85n2800_001:0797b17": "自然常因第三細果即自然生。便失極微細",
    "T85n2800_001:0797b18": "常因也。故言計自然常便失二事。",
    "T85n2800_001:0797b19": "論云。若謂自然至後方能生　述曰。此下破",
    "T85n2800_001:0797b20": "救義也。初牒救。次總非。後別破。此牒救也。",
    "T85n2800_001:0797b21": "論云。是亦不然　述曰。此總非也。",
    "T85n2800_001:0797b22": "論云。自然常有至眾緣常合　述曰。此下別",
    "T85n2800_001:0797b23": "破也。一破待緣方生。二破起一總用。三破緣",
    "T85n2800_001:0797b24": "合能生。四破緣能資助。五破自然是常。六示",
    "T85n2800_001:0797b25": "其正義。七結非邪執此破待緣方生也。汝云",
    "T85n2800_001:0797b26": "自然既是常有種等眾緣並是自然之果。自",
    "T85n2800_001:0797b27": "然應令常起常合。何故復言待緣方生。",
    "T85n2800_001:0797b28": "論云。眾緣合時至總用可得　述曰。此破起",
    "T85n2800_001:0797b29": "一總用也。眾緣雖別然共生一果。即是總用。",
    "T85n2800_001:0797c01": "除此何處更有總用。",
    "T85n2800_001:0797c02": "論云。又自然性至如未生位　述曰。此破緣",
    "T85n2800_001:0797c03": "合能生也。汝之自然於緣合位亦不能生(宗)與",
    "T85n2800_001:0797c04": "未生位體無別故(因)如未生位自然(喻)。",
    "T85n2800_001:0797c05": "論云。又常住法至緣何能助　述曰。此破緣",
    "T85n2800_001:0797c06": "能資助也。此之自然緣不能助(宗)體相凝然不",
    "T85n2800_001:0797c07": "可改轉故(因)如虛空等(喻)。",
    "T85n2800_001:0797c08": "論云。若許自然至應是無常　述曰。此破自",
    "T85n2800_001:0797c09": "然是無常也。汝之自然應是無常(宗)從緣改",
    "T85n2800_001:0797c10": "轉故(因)如所生果(喻)。",
    "T85n2800_001:0797c11": "論云。是故唯有至能生其果　述曰。此示其",
    "T85n2800_001:0797c12": "正義也。",
    "T85n2800_001:0797c13": "論云。非所立常能離前失　述曰。此結非邪",
    "T85n2800_001:0797c14": "執也。",
    "T85n2800_001:0797c15": "論云。復次有諸至能生於果　述曰。此下兩",
    "T85n2800_001:0797c16": "頌破常因也。初頌破因有常無常但許無常",
    "T85n2800_001:0797c17": "不許常。後頌破常有因非因設二許即非無",
    "T85n2800_001:0797c18": "常。前頌中初生起。次舉頌。後解釋。生起中",
    "T85n2800_001:0797c19": "初敘計。後遮破。此敘計也。即勝論等宗計虛",
    "T85n2800_001:0797c20": "空極微等體是其常能生果也。或是九十五",
    "T85n2800_001:0797c21": "種外道之中有立常因外道計也。用此常因",
    "T85n2800_001:0797c22": "能生於果。於生果時體無改變也。",
    "T85n2800_001:0797c23": "論云。此亦應以果相違因為喻遮造　述曰。",
    "T85n2800_001:0797c24": "此遮破也。因有二種。一與果相違。如花生",
    "T85n2800_001:0797c25": "果。果起花已。二果不相違。如眼生識。識生眼",
    "T85n2800_001:0797c26": "在。如父生子。子起父存。今此應以果相違",
    "T85n2800_001:0797c27": "因遮遣破計。謂汝之常因於生果時必定改",
    "T85n2800_001:0797c28": "變(宗)能生果故(因)如花生果(喻)問。若以花能",
    "T85n2800_001:0797c29": "生果為喻體即改。若以眼能生識為喻體即",
    "T85n2800_001:0798a01": "不變。此立能生果因豈非不定。答。如前論云。",
    "T85n2800_001:0798a02": "眼根將滅方能生識。此即根必變異方為因",
    "T85n2800_001:0798a03": "也。父之生子義亦同此。然世間之子生父在",
    "T85n2800_001:0798a04": "者。約相續道中假說。非其實也。",
    "T85n2800_001:0798a05": "論云。又說頌曰至世所未曾見　述曰。此舉",
    "T85n2800_001:0798a06": "頌也。上半責破。下半釋破。常與無常本不同",
    "T85n2800_001:0798a07": "相。何以依常而起無常。以於世間竟無如此",
    "T85n2800_001:0798a08": "從於常因生無常果。因果相故。",
    "T85n2800_001:0798a09": "論云。論曰諸行至生異類果　述曰。此下解",
    "T85n2800_001:0798a10": "釋也。初釋上半。後釋下半。釋上半中。初",
    "T85n2800_001:0798a11": "釋。次難後通。此即釋也。諸有為行謂若從因",
    "T85n2800_001:0798a12": "起皆似自因。故不可言從彼常因生於無常",
    "T85n2800_001:0798a13": "異類之果。",
    "T85n2800_001:0798a14": "論云。豈不現見至因果異類　述曰。此難也。",
    "T85n2800_001:0798a15": "月愛珠者其體堅白。十五日夜月圓滿時。月",
    "T85n2800_001:0798a16": "光照燭引出清流。此豈非是世間現見因果",
    "T85n2800_001:0798a17": "異類乃言果法必似因耶。",
    "T85n2800_001:0798a18": "論云。我亦不說至決定相似　述曰。此通也。",
    "T85n2800_001:0798a19": "我亦不說從因生果。如尼俱陀子小樹大稱",
    "T85n2800_001:0798a20": "為異類。要須若體若相大小色貌一切皆同。",
    "T85n2800_001:0798a21": "但說有為因果不相離相所謂無常。如此無",
    "T85n2800_001:0798a22": "常通因及果決定相似。",
    "T85n2800_001:0798a23": "論云。以於世間至不同相故　述曰。此釋下",
    "T85n2800_001:0798a24": "半頌也。即釋破也。一明常因無同品。二明",
    "T85n2800_001:0798a25": "無常有喻成。三結因果必相似。四立量重破",
    "T85n2800_001:0798a26": "執。此即明常因無同品也。除汝所執極微空",
    "T85n2800_001:0798a27": "等常因之外。世間阿處見此例耶。",
    "T85n2800_001:0798a28": "論云。世間共見至因定無常　述曰。此明無",
    "T85n2800_001:0798a29": "常有喻成也。勝論所立因有二種。一常。謂",
    "T85n2800_001:0798b01": "二極微生第三果者。此名細因細果。二無",
    "T85n2800_001:0798b02": "常。謂此第三彼第三共合生第七果等。此名",
    "T85n2800_001:0798b03": "麁因麁果。今以麁因麁果為喻破其細果細",
    "T85n2800_001:0798b04": "因也。第三細果應從無常因生(宗)是果性故(因)",
    "T85n2800_001:0798b05": "猶如麁果(喻)或可汝之細因定是無常(宗)是因",
    "T85n2800_001:0798b06": "性故(因)猶如麁因(喻)或可合說立比量云。細",
    "T85n2800_001:0798b07": "因細果俱是無常(宗)是因果故(因)如麁因果(喻)",
    "T85n2800_001:0798b08": "問。細果無常自他同許立為宗法。豈不相符",
    "T85n2800_001:0798b09": "合。若軍論細果實是相符。今與因合宗非成",
    "T85n2800_001:0798b10": "己立。",
    "T85n2800_001:0798b11": "論云。是故色等至定不相離　述曰。此結因",
    "T85n2800_001:0798b12": "果必相似也。無常宗因既有同喻。故知因果",
    "T85n2800_001:0798b13": "不離無常。無常既同故名相似也。然勝論宗",
    "T85n2800_001:0798b14": "極微非色。色是德句。今以對心通名為色。等",
    "T85n2800_001:0798b15": "者等取心等一切因果也。",
    "T85n2800_001:0798b16": "論云。為決此義至所因色等　述曰。立比量",
    "T85n2800_001:0798b17": "重破執也。為欲決此無常因果相似之義。復",
    "T85n2800_001:0798b18": "作此比量言也。一切細果所因色等(有法)等取",
    "T85n2800_001:0798b19": "空等諸法常因豈是無常(宗法)果無常故(立因)譬",
    "T85n2800_001:0798b20": "如麁果所因色等(同喻)。",
    "T85n2800_001:0798b21": "論云。復次有作至根亦應知　述曰。此下一",
    "T85n2800_001:0798b22": "頌破常有因非因設二俱許即非常也。初生",
    "T85n2800_001:0798b23": "起。次舉頌。後解釋。生起中初敘其外計。後顯",
    "T85n2800_001:0798b24": "頌所為。此敘外計也。虛空我等是遍是常。若",
    "T85n2800_001:0798b25": "於一分或時或方眾緣和合。即但依此時方",
    "T85n2800_001:0798b26": "之分發生音聲及苦樂等。下反解言。若言發",
    "T85n2800_001:0798b27": "聲及苦樂等要遍所依虛空我者。所發聲等",
    "T85n2800_001:0798b28": "既遍空等聲境。住遠近耳應聞苦樂。住遠近",
    "T85n2800_001:0798b29": "身應受。既無此事。故知空等隨緣合處即發",
    "T85n2800_001:0798c01": "聲等。餘不合處不發聲等。",
    "T85n2800_001:0798c02": "論云。為破彼見故說頌曰　述曰。此明頌所",
    "T85n2800_001:0798c03": "為也。",
    "T85n2800_001:0798c04": "論云。若一分是因至種種故非常　述曰。此",
    "T85n2800_001:0798c05": "舉頌也。上半牒計。下半設難。設難有二。謂",
    "T85n2800_001:0798c06": "汝宗空等應成種種(宗)一分作因餘非因故(因)",
    "T85n2800_001:0798c07": "如大地等(喻)汝宗空等定是無常(宗)以種種故",
    "T85n2800_001:0798c08": "(因)猶如聲等(喻)。",
    "T85n2800_001:0798c09": "論云。論曰若謂至自果不生　述曰。此下解",
    "T85n2800_001:0798c10": "釋也初正釋頌。後兼釋頌。正釋中初釋頌文。",
    "T85n2800_001:0798c11": "後助頌意。釋頌文中初釋上半。後釋下半。此",
    "T85n2800_001:0798c12": "釋上半也。",
    "T85n2800_001:0798c13": "論云。空等即應至定是無常　述曰。此下釋",
    "T85n2800_001:0798c14": "下半也。",
    "T85n2800_001:0798c15": "論云。又此空等至可證非常　述曰。此下助",
    "T85n2800_001:0798c16": "頌意也。初令空等無常。後令空等無果。此令",
    "T85n2800_001:0798c17": "空等無常也。此虛空等決定非常(宗)是種種相",
    "T85n2800_001:0798c18": "所依止故(因)如錦繡等(喻)問。此與前量何異。",
    "T85n2800_001:0798c19": "答。前量於空等上一分作因一分非因故成",
    "T85n2800_001:0798c20": "種種。此量於空等上為眾多果依有眾多相",
    "T85n2800_001:0798c21": "故成種種。此為異也。",
    "T85n2800_001:0798c22": "論云。又如前說至聲等自果　述曰。此令空",
    "T85n2800_001:0798c23": "等無果也。此虛空等緣合之時應不生果(宗)",
    "T85n2800_001:0798c24": "與未合時體是一故(因)猶如與緣未合空等(喻)。",
    "T85n2800_001:0798c25": "論云。復次有作至不變故常　述曰。此下兼",
    "T85n2800_001:0798c26": "釋頌也。頌文正破吠世。兼意亦破僧佉也。初",
    "T85n2800_001:0798c27": "破計生起。次指頌顯破。後依頌解釋。破計生",
    "T85n2800_001:0798c28": "起中初起敘計。後非破。此敘計也。僧佉此云",
    "T85n2800_001:0798c29": "數。即慧能數度諸法故名為數。從數論故名",
    "T85n2800_001:0799a01": "數論　論能生數亦名數論。造數論師名劫比",
    "T85n2800_001:0799a02": "羅。此云黃也。以頭面俱黃狀同金色。世間",
    "T85n2800_001:0799a03": "共號為黃仙人。舊云迦毘羅者訛也。此師宗",
    "T85n2800_001:0799a04": "義廣有二十五諦。謂自性大我慢五唯量五",
    "T85n2800_001:0799a05": "大五知根五作業根心根知者。中有其四。一",
    "T85n2800_001:0799a06": "本非變。即自性能生大等非他生故。二變非",
    "T85n2800_001:0799a07": "本。即五大十一根唯從他生不生他故。三亦",
    "T85n2800_001:0799a08": "本亦變。即大我慢五唯量。此從他生亦生他",
    "T85n2800_001:0799a09": "故。四非本非變。即神我諦不從他生不生他",
    "T85n2800_001:0799a10": "故。略有三。一自性即初諦。二變異即中間二",
    "T85n2800_001:0799a11": "十四諦。三神我即最後諦。更略為二。一我",
    "T85n2800_001:0799a12": "即神我諦。二我所即又此初諦名為自性。如",
    "T85n2800_001:0799a13": "是二十三諦之自性故。舊云。冥諦者以冥",
    "T85n2800_001:0799a14": "然未有顯相故名為冥。此義翻也。又此自性",
    "T85n2800_001:0799a15": "正二十三諦之時轉名最勝。又此自性薩埵",
    "T85n2800_001:0799a16": "剌闍答摩合成同一作用亦名一物。謂我思",
    "T85n2800_001:0799a17": "慮欲須人天等身受用之時。此薩埵等三德",
    "T85n2800_001:0799a18": "和合。欲為神我造人天身時。如從睡覺眼開",
    "T85n2800_001:0799a19": "身動形貌稍大即名為大。舊云從冥生初覺",
    "T85n2800_001:0799a20": "者取寤覺義也。大之後持己云我。起陵物心",
    "T85n2800_001:0799a21": "即名我慢。我慢之後即變成五唯。從此五唯",
    "T85n2800_001:0799a22": "一分成境即是五大。一分為根即十一根。既",
    "T85n2800_001:0799a23": "成人天身已我即受用也。然此二十三諦展",
    "T85n2800_001:0799a24": "轉變異差別增長名曰無常。三德自性曾無",
    "T85n2800_001:0799a25": "改轉即名為常。今敘此計也。謂一時方分中",
    "T85n2800_001:0799a26": "諸法起時。但從自性一物。大慢等二十三諦",
    "T85n2800_001:0799a27": "諸果展轉變異差別增長。大等無常。一物是",
    "T85n2800_001:0799a28": "常也。",
    "T85n2800_001:0799a29": "論云。此亦不然至義相違故　述曰。此下非",
    "T85n2800_001:0799b01": "破也。初略後廣破。此略破也。果因既言同",
    "T85n2800_001:0799b02": "體。何得有常無常。此義相違也。",
    "T85n2800_001:0799b03": "論云。大等皆用至猶如大等　述曰　此下廣",
    "T85n2800_001:0799b04": "破也。初以大等例自性。後以變分例不變。此",
    "T85n2800_001:0799b05": "即初也。大等變時自性(有法)應變(宗)不異自性",
    "T85n2800_001:0799b06": "故(因)猶如大等(喻)大等變時自性應是無常(宗)",
    "T85n2800_001:0799b07": "不異自性故(因)猶如大等(喻)。",
    "T85n2800_001:0799b08": "論云。又此自性至應是無常　述曰。此以變",
    "T85n2800_001:0799b09": "分例不變也。此之自性一分變時自餘量無",
    "T85n2800_001:0799b10": "不變之分(有法)應亦隨變(宗)不異同性故(因)猶",
    "T85n2800_001:0799b11": "如一分變時自性(喻)此之自性應是無常(宗)有",
    "T85n2800_001:0799b12": "多作用故(因)猶如大等(喻)。",
    "T85n2800_001:0799b13": "論云。又以前頌兼破此執　述曰。此指頌顯",
    "T85n2800_001:0799b14": "破也。如前頌意正破吠世。言其兼亦破僧佉。",
    "T85n2800_001:0799b15": "論云。由彼所計至轉名最勝　述曰。此下依",
    "T85n2800_001:0799b16": "頌解釋也初釋上半。後釋下半。釋上半中初",
    "T85n2800_001:0799b17": "法次譬後合。此即法也。第一薩埵其性明白。",
    "T85n2800_001:0799b18": "第二剌闍其性躁動。第三答摩其性闇昧　舊",
    "T85n2800_001:0799b19": "云貪瞋癡。或云染塵黑。或云喜憂闇。或云樂",
    "T85n2800_001:0799b20": "苦捨。義皆同也。三法和合同隨於一分變成",
    "T85n2800_001:0799b21": "大等轉名最勝者。若三法和同隨於一時一",
    "T85n2800_001:0799b22": "處變成大等果法者即轉名最勝。若所變之",
    "T85n2800_001:0799b23": "果名為大等。餘時餘處不變者即仍舊名自",
    "T85n2800_001:0799b24": "性也。此即有用無用故成種種。",
    "T85n2800_001:0799b25": "論云。譬如大海至駭浪奔濤　述曰。此譬也。",
    "T85n2800_001:0799b26": "大海法然隨於一處一時為風等所擊變成波",
    "T85n2800_001:0799b27": "浪。餘不擊時處依舊湛然。此即有用無用成",
    "T85n2800_001:0799b28": "種種也。",
    "T85n2800_001:0799b29": "論云。如是所執至無所轉變　述曰。此合也。",
    "T85n2800_001:0799c01": "論云。是即自體至相非常住　述曰。此釋下",
    "T85n2800_001:0799c02": "半頌也。初約有用無用種種破。後約多用多",
    "T85n2800_001:0799c03": "體種種破。此即初也。",
    "T85n2800_001:0799c04": "論云。又三自性至定是無常　述曰。此約多",
    "T85n2800_001:0799c05": "用多體種種破也。文中初令自性隨作用應",
    "T85n2800_001:0799c06": "成多。次須令最勝隨自性亦成多。後令自性",
    "T85n2800_001:0799c07": "最勝是無常。並立比量可解。",
    "T85n2800_001:0799c08": "論云。復次有執至而起諸果　述曰。此下七",
    "T85n2800_001:0799c09": "頌破極微也。有四。第一一頌破極微因同處。",
    "T85n2800_001:0799c10": "第二一頌破極微因異處。第三三頌破極微",
    "T85n2800_001:0799c11": "無方分。第四兩頌破微體是常。初破極微因",
    "T85n2800_001:0799c12": "同處中。初生起。次舉頌。後解釋。生起中有",
    "T85n2800_001:0799c13": "五。一敘計。二責破。三外救。四重非。五徵問。",
    "T85n2800_001:0799c14": "此即敘計也。勝論計云。極微體性是常是實。",
    "T85n2800_001:0799c15": "若一一別住不能生果。若兩兩和合猶如夫",
    "T85n2800_001:0799c16": "妻相助有力。即近能生果。遠有所成。雖果體",
    "T85n2800_001:0799c17": "之起遍入因中。然因體常無所虧損也。",
    "T85n2800_001:0799c18": "論云。此亦不然至定是無常　述曰。此責破",
    "T85n2800_001:0799c19": "也。論主責云。汝計不然。和合解常義不成故。",
    "T85n2800_001:0799c20": "如二極微共和合時。一微在東。一微在西。東",
    "T85n2800_001:0799c21": "微西面西微東面共相觸對。東微東面西微",
    "T85n2800_001:0799c22": "西面不相觸對。此即一微自有觸對分無觸",
    "T85n2800_001:0799c23": "對分。既有方分定是無常也。所執極微必有",
    "T85n2800_001:0799c24": "方分(宗)有和合故(因)如瓶盆等(喻)所執極微定",
    "T85n2800_001:0799c25": "是無常(宗)有方分故(因)如瓶盆等(喻)。",
    "T85n2800_001:0799c26": "論云。若言極微遍體和合無方分者　述曰。",
    "T85n2800_001:0799c27": "此外救也。二極微因欲生果時。即相涉入遍",
    "T85n2800_001:0799c28": "體和合。既無東西之異焉有方分之過。",
    "T85n2800_001:0799c29": "論云。此亦不然　述曰。此重非也。",
    "T85n2800_001:0800a01": "論云。何以故　述曰。此徵問也。",
    "T85n2800_001:0800a02": "論云。頌曰至非遍體和合　述曰。此舉頌也。",
    "T85n2800_001:0800a03": "上半牒計。下半責破。勝論立因極微有二相。",
    "T85n2800_001:0800a04": "一微相。二圓相。所生果有二相。一非微相。一",
    "T85n2800_001:0800a05": "塵大故。二非圓相。橫長故。以二微共和生於",
    "T85n2800_001:0800a06": "一果。其果量長大遍含二因故也。雖含二因",
    "T85n2800_001:0800a07": "亦不越因量。論主責云。在因微圓二相。於果",
    "T85n2800_001:0800a08": "既則非有。是故諸因極微非是遍體和合。以",
    "T85n2800_001:0800a09": "其二因遍體相入所生一果亦入因中三實處",
    "T85n2800_001:0800a10": "同微圓應等。既其一果非微非圓。當知二因",
    "T85n2800_001:0800a11": "體非遍合。果括二因成廣長故。舊百論云。問",
    "T85n2800_001:0800a12": "曰二微塵非一切身合果不圓故。即此義也。",
    "T85n2800_001:0800a13": "論云。論曰若諸至非少分合　述曰。此下解",
    "T85n2800_001:0800a14": "釋也。初釋頌。次外救。後責破。釋頌中初牒",
    "T85n2800_001:0800a15": "計。後正破。此牒計也。",
    "T85n2800_001:0800a16": "論云。是則諸微至應亦微圓　述曰。此下正",
    "T85n2800_001:0800a17": "破也　初徵次進難後結過。此徵破也。若汝",
    "T85n2800_001:0800a18": "許諸極微遍體和合。理應初二因微同一處。",
    "T85n2800_001:0800a19": "所生實果復不起因量。理亦應與自因遍合。",
    "T85n2800_001:0800a20": "此則二因一果三物同處也。此中比量云。所",
    "T85n2800_001:0800a21": "生實果應亦微圓(宗)以與因微無別處故(因)猶",
    "T85n2800_001:0800a22": "若因微(喻)。",
    "T85n2800_001:0800a23": "論云。若爾應許至餘可知故　述曰。此進難",
    "T85n2800_001:0800a24": "也。前直破第三果實亦微圓。今更進難六句",
    "T85n2800_001:0800a25": "並非根境也。若汝為難所逼即許果實亦微",
    "T85n2800_001:0800a26": "圓等者。汝則應許一切六句皆非五根所了",
    "T85n2800_001:0800a27": "知境。此中量云。所餘德等諸句並非根境(宗)",
    "T85n2800_001:0800a28": "與細因果無別處故(因)謂依細實方有色等德",
    "T85n2800_001:0800a29": "行等業有同異等。並與細因果實無別處也。",
    "T85n2800_001:0800b01": "如細因果(喻)由見所依餘可知故者。此釋進",
    "T85n2800_001:0800b02": "難意也。由此比度之心見彼所依之實非是",
    "T85n2800_001:0800b03": "根境。餘能依德等亦非根境。類可知故。此比",
    "T85n2800_001:0800b04": "量云。能依德等皆非根境(宗)以其所依非根境",
    "T85n2800_001:0800b05": "故(因)如細果實(喻)。",
    "T85n2800_001:0800b06": "論云。是則違害世間自宗　述曰。此結過也。",
    "T85n2800_001:0800b07": "世間汝宗並皆許彼實德業等是其根境。今",
    "T85n2800_001:0800b08": "言實等非根境者。有二宗過也。",
    "T85n2800_001:0800b09": "論云。若言實果至分明可見　述曰。此外救",
    "T85n2800_001:0800b10": "也。文中初救後釋。救意云。所生果實與其因",
    "T85n2800_001:0800b11": "微雖遍體合無別處所應亦微圓是不可見。",
    "T85n2800_001:0800b12": "然由實果之上有麁長量德可見之法積集力",
    "T85n2800_001:0800b13": "故。令其果實亦可得見。下釋可知。",
    "T85n2800_001:0800b14": "論云。此但有言至何事餘言　述曰。此下責",
    "T85n2800_001:0800b15": "破也。有六。一責救不當。二尋救逐破。三遮其",
    "T85n2800_001:0800b16": "外難。四依遮進徵。五總結救非。六許德破實。",
    "T85n2800_001:0800b17": "此即責救不當也。量德與實體性不同。縱見",
    "T85n2800_001:0800b18": "塵長何關細果。細果之處不異因微。應類因",
    "T85n2800_001:0800b19": "微非根所見　如此之責如絕救辭。乃至見德",
    "T85n2800_001:0800b20": "何成釋難。",
    "T85n2800_001:0800b21": "論云。若所依實至應捨自相　述曰。此尋救",
    "T85n2800_001:0800b22": "責破也。若所依實果之上有如是塵長量德",
    "T85n2800_001:0800b23": "相現者。應捨所依實句之體同彼能依德句",
    "T85n2800_001:0800b24": "之相。既成能依德句他相應捨所依實句自",
    "T85n2800_001:0800b25": "相也。此比量云。此之果實應捨自相(宗)現他",
    "T85n2800_001:0800b26": "相故(因)諸現相者皆捨自相如花現果相(喻)。",
    "T85n2800_001:0800b27": "論云。亦不可說至應捨實體　述曰。此遮其",
    "T85n2800_001:0800b28": "外難也。外難云。頗胝迦寶其色本白。置青等",
    "T85n2800_001:0800b29": "色上即現青等色相。然不失本白色之相。此",
    "T85n2800_001:0800c01": "則汝因有不定過。謂為如眾花現他相故即",
    "T85n2800_001:0800c02": "失自相耶。為如頗胝迦寶現他相故不失自",
    "T85n2800_001:0800c03": "相。今論主遮云。汝不了別此為難。此寶無常",
    "T85n2800_001:0800c04": "前後異故。前不至後剎那別故。現青相時白",
    "T85n2800_001:0800c05": "相即滅。白相生已青相已已。此之實果若同",
    "T85n2800_001:0800c06": "彼寶既現他相。應捨自實體也。",
    "T85n2800_001:0800c07": "論云。德依於實至誰現誰相　述曰。此依遮",
    "T85n2800_001:0800c08": "進徵也。汝今既許捨自實體成他德體。既成",
    "T85n2800_001:0800c09": "他體便無自體。自體既無他即非有。誰為能",
    "T85n2800_001:0800c10": "現之實體。誰為所現之德相耶。",
    "T85n2800_001:0800c11": "論云。故不可言至而現他相　述曰。此總結",
    "T85n2800_001:0800c12": "救非也。",
    "T85n2800_001:0800c13": "論云。如是即應至自所立宗　述曰。此許德",
    "T85n2800_001:0800c14": "破實也。縱如汝救實果之體應令微圓是不",
    "T85n2800_001:0800c15": "可見。然由量德之力是可見者。此則量德自",
    "T85n2800_001:0800c16": "是可見。實果修是不可見性。此亦違汝自所",
    "T85n2800_001:0800c17": "立宗。以汝宗中唯有因實是不可見。果即是",
    "T85n2800_001:0800c18": "可見性故。",
    "T85n2800_001:0800c19": "論云。復次有說至居處不同　述曰。此下一",
    "T85n2800_001:0800c20": "頌破極微因異處也。初生起。次舉頌。後解釋。",
    "T85n2800_001:0800c21": "生起中初敘頌正意。次敘頌兼意。後總顯頌",
    "T85n2800_001:0800c22": "意。敘正意中。初敘計後責破。此敘計也。此勝",
    "T85n2800_001:0800c23": "論宗中異計云。兩因極微既有形質更相障",
    "T85n2800_001:0800c24": "礙。居處各殊相隣而住。共生一果。此一實果",
    "T85n2800_001:0800c25": "同二因量。一果之量既同二因。故果可見因",
    "T85n2800_001:0800c26": "不可見也。此計大同俱舍已前舊婆沙義。然",
    "T85n2800_001:0800c27": "計生果是常不同彼也。",
    "T85n2800_001:0800c28": "論云。是則極微至及有分過　述曰。此責破",
    "T85n2800_001:0800c29": "也。此破有三意。一既許極微隣次別住。則見",
    "T85n2800_001:0801a01": "和合共生果義。二若許極微和合一處。則違",
    "T85n2800_001:0801a02": "自執更相礙義。三若許和合不同一處。則兩",
    "T85n2800_001:0801a03": "因微各有觸著不觸著分。便顯極微有方分",
    "T85n2800_001:0801a04": "義　應隨三意立三比量。第一量云。初二因微",
    "T85n2800_001:0801a05": "定不和合(宗)居處別故(因)如瓶盆等(喻)第二量",
    "T85n2800_001:0801a06": "云。初二因微無相礙義(宗)在一處故(因)如一",
    "T85n2800_001:0801a07": "因微自望己體(喻)第三量云。初二因微必有",
    "T85n2800_001:0801a08": "方分(宗)居處別故(因)如稻麥聚(喻)。",
    "T85n2800_001:0801a09": "論云。有說極微至非斷非常　述曰。此下敘",
    "T85n2800_001:0801a10": "頌兼意也。頌意正破勝論。兼意亦破小乘。即",
    "T85n2800_001:0801a11": "破俱舍已後薩婆多義。初敘計後顯意。此敘",
    "T85n2800_001:0801a12": "計也。由無間隔故得名和合。由不相觸故無",
    "T85n2800_001:0801a13": "方分過。雖極微體實無方分實無流轉。然由",
    "T85n2800_001:0801a14": "積集東西差別如稻麥聚似有方分。此處雖",
    "T85n2800_001:0801a15": "滅隣次續生。猶若駛河似有流轉。剎那剎那",
    "T85n2800_001:0801a16": "展轉相續。猶如燈焰前滅後生。後生有因所",
    "T85n2800_001:0801a17": "以非常。前滅有果所以非斷。",
    "T85n2800_001:0801a18": "論云。為顯破彼故復頌曰　述曰。此總顯意",
    "T85n2800_001:0801a19": "也。",
    "T85n2800_001:0801a20": "論云。於一極微處至許因果等量　述曰。此",
    "T85n2800_001:0801a21": "舉頌也。上半通破。前兩計難令極微必有方",
    "T85n2800_001:0801a22": "分。以東西二微更相觸著或相擬對故。下半",
    "T85n2800_001:0801a23": "別結破　初計兩因處既各別。一果通括二因。",
    "T85n2800_001:0801a24": "此則果大因小。其量不等。如何汝許因果等",
    "T85n2800_001:0801a25": "耶。",
    "T85n2800_001:0801a26": "論云。論曰如是至有方分失　述曰。此解釋",
    "T85n2800_001:0801a27": "也。如是所說兩微相觸或相擬對。謂極微相",
    "T85n2800_001:0801a28": "畢竟不能顯無方分遮有方分也。此中正釋",
    "T85n2800_001:0801a29": "前頌兼亦生起後頌文。此文偏釋上半也。",
    "T85n2800_001:0801b01": "論云。何以故　述曰。此下三頌極微無方分",
    "T85n2800_001:0801b02": "也。有三。初一頌約果西方等破。第二頌約",
    "T85n2800_001:0801b03": "行用依行者破。第三頌約初中後分破。初頌",
    "T85n2800_001:0801b04": "中初生起。次舉頌。後解釋。此即生起也。即",
    "T85n2800_001:0801b05": "徵其前文以乃言所說極微竟不能遮有方分",
    "T85n2800_001:0801b06": "故。",
    "T85n2800_001:0801b07": "論云。頌曰微若有東方至如何是極微　述",
    "T85n2800_001:0801b08": "曰。此舉頌也。上半難令有方分。下半破令無",
    "T85n2800_001:0801b09": "極微。若能照光微在東。即所照青微在西。其",
    "T85n2800_001:0801b10": "所照青微即有東分。承光西分發影。故言微",
    "T85n2800_001:0801b11": "若有東方必有東方分也。",
    "T85n2800_001:0801b12": "論云。論曰是諸至定有方分　述曰。此下解",
    "T85n2800_001:0801b13": "釋也。初釋上半。後釋下半。此釋上半也。所立",
    "T85n2800_001:0801b14": "極微定有方分(宗)承光發影處不同故(因)如山",
    "T85n2800_001:0801b15": "壁等(喻)。",
    "T85n2800_001:0801b16": "論云。既有方分至造世間萬物　述曰。此釋",
    "T85n2800_001:0801b17": "下半頌也。文中初順釋文。次立比量。後結過",
    "T85n2800_001:0801b18": "失。立比量云。所執極微非實非常(宗)可分折",
    "T85n2800_001:0801b19": "故(因)如瓶盆等(喻)。",
    "T85n2800_001:0801b20": "論云。復次所執至則無所行　述曰。此下一",
    "T85n2800_001:0801b21": "頌約行依行者破。行依即順破。行者即反破。",
    "T85n2800_001:0801b22": "上半約行依破。下半約行者破。上半中初生",
    "T85n2800_001:0801b23": "起。次舉頌。後解釋。生起中初立量破。後徵所",
    "T85n2800_001:0801b24": "以。此立量破也。初兩句立宗。次一句立因。次",
    "T85n2800_001:0801b25": "三句同喻。後兩句異喻。謂所執極微定有方",
    "T85n2800_001:0801b26": "分(宗)行所依故(因)諸行所依者皆有方分如能",
    "T85n2800_001:0801b27": "行者(同喻)若無方分則無所行如虛空等(異喻)行",
    "T85n2800_001:0801b28": "所依者如大地。中極微是比丘。行用所依也。",
    "T85n2800_001:0801b29": "又如二因微欲生果時更相趣向名之為行。",
    "T85n2800_001:0801c01": "此之極微為其行用作所依也。如能行者者。",
    "T85n2800_001:0801c02": "謂能行人也。即人色身假名行者。如此色身",
    "T85n2800_001:0801c03": "行者有方分也。",
    "T85n2800_001:0801c04": "論云。何以故　述曰此徵所以也。",
    "T85n2800_001:0801c05": "論云。頌曰要取前捨後方得說為行　述曰。",
    "T85n2800_001:0801c06": "此舉頌也。",
    "T85n2800_001:0801c07": "論云。論曰進所欣至所未曾見　述曰。此下",
    "T85n2800_001:0801c08": "解釋也。初釋頌文。後合頌意。此釋頌文也。",
    "T85n2800_001:0801c09": "如人欣東厭西。東名為前。西名為後。依此前",
    "T85n2800_001:0801c10": "後東西方別。取東捨西乃起行用。若離東西",
    "T85n2800_001:0801c11": "前後方分欲起行用未見此事也。此舉前量",
    "T85n2800_001:0801c12": "同喻道理以示外人。",
    "T85n2800_001:0801c13": "論云。極微既是至定有方分　述曰。此合頌",
    "T85n2800_001:0801c14": "意也。",
    "T85n2800_001:0801c15": "論云。若無所行至行者為無　述曰。此下半",
    "T85n2800_001:0801c16": "頌約行者反破也。初生起。次舉頌。後解釋。此",
    "T85n2800_001:0801c17": "生起也。若汝不許有所行處及能行用二種",
    "T85n2800_001:0801c18": "別者。是則應機行用所依色身假者亦應無",
    "T85n2800_001:0801c19": "也。",
    "T85n2800_001:0801c20": "論云。故說頌曰至行者應非有　述曰。此舉",
    "T85n2800_001:0801c21": "頌也。",
    "T85n2800_001:0801c22": "論云。論曰依前後方分至應如不動　述曰。",
    "T85n2800_001:0801c23": "此下解也。有四。一示道理。二釋頌文。三結過",
    "T85n2800_001:0801c24": "失。四別申難。此示道理也。依前東方後西方",
    "T85n2800_001:0801c25": "處乃起取東捨西行用。東西之方非有。行用",
    "T85n2800_001:0801c26": "理亦應無。若其爾者。世間之人雖復有行應",
    "T85n2800_001:0801c27": "當不動也。世間行人應當不動(宗)以無方分",
    "T85n2800_001:0801c28": "及行用故(因)如虛空等(喻)。",
    "T85n2800_001:0801c29": "論云。若汝撥無至行者亦無　述曰。此釋頌",
    "T85n2800_001:0802a01": "文也。既無所行之處又無能行之用。是則行",
    "T85n2800_001:0802a02": "用所依色身行者亦應無也。",
    "T85n2800_001:0802a03": "論云。執此極微便著邪見　述曰。此結過失",
    "T85n2800_001:0802a04": "也。由汝妄執極微實常無有方分。便即謗無",
    "T85n2800_001:0802a05": "行處行用及無行者。撥世共知成邪見也。",
    "T85n2800_001:0802a06": "論云。又諸極微至句義差別　述曰。此下別",
    "T85n2800_001:0802a07": "申難也。頌文之外別申破也。所執極微若無",
    "T85n2800_001:0802a08": "相趣行用如虛空等。云何能造有方分果。有",
    "T85n2800_001:0802a09": "方分物始可眼見。既無此物眼何所見。由有",
    "T85n2800_001:0802a10": "實句可餘句義成。實句既非眼見。餘句理非",
    "T85n2800_001:0802a11": "根境。云何汝立六句差別。",
    "T85n2800_001:0802a12": "論云。復次若執至故說頌曰　述曰。此下一",
    "T85n2800_001:0802a13": "頌約初中後分破也。初生起。次舉頌。後解釋。",
    "T85n2800_001:0802a14": "此生起也。夫論色者無論麁細皆有三分。並",
    "T85n2800_001:0802a15": "是眼見。眼中勝者無過天眼。此之極微既無",
    "T85n2800_001:0802a16": "三分。理即非色。天眼又不能見。明知體無。此",
    "T85n2800_001:0802a17": "比量云。所執極微都無所有(宗)無初中後分",
    "T85n2800_001:0802a18": "故(因)猶如空花(喻)。",
    "T85n2800_001:0802a19": "論云。極微無初分至皆所不能見　述曰。此",
    "T85n2800_001:0802a20": "舉頌也。准長行釋。",
    "T85n2800_001:0802a21": "論云。論曰若執至都無實物　述曰。此下解",
    "T85n2800_001:0802a22": "釋也。初正釋此頌文。後通顯前頌意。釋文中",
    "T85n2800_001:0802a23": "初釋上半。後釋下半。此釋上半也。由是常故",
    "T85n2800_001:0802a24": "無生住滅三時分。由是一故無前中後分。",
    "T85n2800_001:0802a25": "論云。是則極微至計為實有　述曰。此釋下",
    "T85n2800_001:0802a26": "半頌也。",
    "T85n2800_001:0802a27": "論云。此中正破至淨眼所見　述曰。此通顯",
    "T85n2800_001:0802a28": "前頌意也。上半五頌雖復云。然本意元欲破",
    "T85n2800_001:0802a29": "邪兼意亦為顯正也。",
    "T85n2800_001:0802b01": "論云。復次為破至故說頌曰　述曰。此下兩",
    "T85n2800_001:0802b02": "頌破極微體是常也。初頌約果壞破常。後頌",
    "T85n2800_001:0802b03": "約有對破常。前中初生起。次舉頌。後解釋。此",
    "T85n2800_001:0802b04": "生起也。為破第三實果與初二因微同居一",
    "T85n2800_001:0802b05": "處及顯初二因體定是無常說此頌也。",
    "T85n2800_001:0802b06": "論云。若因為果壞至二體不同處　述曰。此",
    "T85n2800_001:0802b07": "舉頌也。上半進徵。下半退責。進徵兩句各有",
    "T85n2800_001:0802b08": "一量。初句量云。初二因微必有變壞(宗)為餘",
    "T85n2800_001:0802b09": "礙逼故(因)如塵色等(喻)後句量云。初二因微",
    "T85n2800_001:0802b10": "必定無常(宗)為他壞故(因)如塵色等(喻)退責准",
    "T85n2800_001:0802b11": "長行可解。",
    "T85n2800_001:0802b12": "論云。論曰諸有至果所侵逼　述曰。此下解",
    "T85n2800_001:0802b13": "釋也。初釋上半。後釋下半。釋上半中。初引例",
    "T85n2800_001:0802b14": "總責。次別起兩徵。後依徵逐破。此即引例總",
    "T85n2800_001:0802b15": "責也。但是有礙之物來相逼時。必次移處相",
    "T85n2800_001:0802b16": "避。如其不移本處。體必變壞。如是因果所侵",
    "T85n2800_001:0802b17": "逼亦應爾也。比量如前。",
    "T85n2800_001:0802b18": "論云。或相受入至注赤鎔銅　述曰。此別起",
    "T85n2800_001:0802b19": "兩徵也。此之果實入極微因中。為是因果異",
    "T85n2800_001:0802b20": "體同居不相損壞。如以細流之水溉麁沙聚",
    "T85n2800_001:0802b21": "耶。為是果入因中令因轉變不守本質。如藥",
    "T85n2800_001:0802b22": "汁注赤鎔銅變成金等耶。",
    "T85n2800_001:0802b23": "論云。若許如前至一切麁物　述曰。此下依",
    "T85n2800_001:0802b24": "徵逐破也。有二。此破依前徵有兩重。此初連。",
    "T85n2800_001:0802b25": "汝之因微不共生果(宗)以支離故(因)如水入沙",
    "T85n2800_001:0802b26": "聚(喻)既其因微不能生果。果即非有麁物便",
    "T85n2800_001:0802b27": "無也。",
    "T85n2800_001:0802b28": "論云。又若同彼至體是無常　述曰。此後重",
    "T85n2800_001:0802b29": "破也。汝之因微體是無常(宗)有細分故(因)如水",
    "T85n2800_001:0802c01": "沙聚(喻)。",
    "T85n2800_001:0802c02": "論云。若許如後至何待徵難　述曰。此破依",
    "T85n2800_001:0802c03": "後徵也。若許因變其果方生如藥注銅轉為",
    "T85n2800_001:0802c04": "金者。此則變壞義成。豈待徵難。",
    "T85n2800_001:0802c05": "論云。若並不許至諸有礙物　述曰。此釋下",
    "T85n2800_001:0802c06": "半頌也。若汝不許如前二徵。應許因微與其",
    "T85n2800_001:0802c07": "果實各各別處(宗)以為礙故(因)如非因果諸有",
    "T85n2800_001:0802c08": "礙物謂瓶盆等(喻)。",
    "T85n2800_001:0802c09": "論云。又說頌曰至諸佛未曾說　述曰。此下",
    "T85n2800_001:0802c10": "一頌約有對破常。初舉頌。後解釋。此舉頌也。",
    "T85n2800_001:0802c11": "上半正破。下半引證。正破即立比量。引證",
    "T85n2800_001:0802c12": "即聖言量。立比量者。極微無常(宗)以有對故",
    "T85n2800_001:0802c13": "(因)諸有對者皆悉無常猶如色等(同喻)若非無",
    "T85n2800_001:0802c14": "常即非有對如兔角等(異喻)聖言量者。佛但說",
    "T85n2800_001:0802c15": "言諸行無常。曾不說言極微常住也。此則先",
    "T85n2800_001:0802c16": "明道理。後引佛言如品初所釋。",
    "T85n2800_001:0802c17": "論云。論曰現見至云何常住　述曰。此下解",
    "T85n2800_001:0802c18": "釋也。初釋上半。後釋下半。釋上半中。初護",
    "T85n2800_001:0802c19": "法正釋。次破古異釋。後類破實方。此正釋也。",
    "T85n2800_001:0802c20": "初立量破。後顯過失。此立量破也。如理頌中",
    "T85n2800_001:0802c21": "作之。",
    "T85n2800_001:0802c22": "論云。對礙與常至理所不然　述曰。此顯過",
    "T85n2800_001:0802c23": "失也。此因但於異品石等上有。既無同品。即",
    "T85n2800_001:0802c24": "同品無故。汝所立極微有對而是常者。此是",
    "T85n2800_001:0802c25": "法自相相違過也。故言對礙與常互相違。反",
    "T85n2800_001:0802c26": "而言常法與對礙法同一微體者理不然也。",
    "T85n2800_001:0802c27": "論云。復有別釋至名為有對　述曰。此下破",
    "T85n2800_001:0802c28": "古異釋也。有五。一敘釋。二正非。三牒救。四",
    "T85n2800_001:0802c29": "責破。五通難。此敘釋也。此謂初兩因微更互",
    "T85n2800_001:0803a01": "相餘。或可因是果餘兩微同處但名餘物共",
    "T85n2800_001:0803a02": "合。此則以因對因名有對也。復與第三變壞",
    "T85n2800_001:0803a03": "實果而作生因。此則以因對果名有對也。此",
    "T85n2800_001:0803a04": "比量云。初二因微定是無常(宗)作物共合變",
    "T85n2800_001:0803a05": "壞生因故(因)如水土種子望其芽等(喻)。",
    "T85n2800_001:0803a06": "論云。不爾極微至其義明了　述曰。此正非",
    "T85n2800_001:0803a07": "也。論主非云。汝以因對因。以因對果解有對",
    "T85n2800_001:0803a08": "義以障無常。甚不明了。不如以有礙義證無",
    "T85n2800_001:0803a09": "常宗分明可見。故汝釋不爾。",
    "T85n2800_001:0803a10": "論云。若謂極微至是無常者　述曰。此牒救",
    "T85n2800_001:0803a11": "也若汝意謂。彼外道計二因極微遍禮和合。",
    "T85n2800_001:0803a12": "所生實果亦入因中。三實同處互無障礙。又",
    "T85n2800_001:0803a13": "彼異計二因極微雖互相礙。而所生實果即",
    "T85n2800_001:0803a14": "入因中。因果同處亦無障礙。然此極微雖有",
    "T85n2800_001:0803a15": "礙他極微等義。自因果中則無障礙。此則因",
    "T85n2800_001:0803a16": "微之上有礙不礙。而以有礙解有對者。他不",
    "T85n2800_001:0803a17": "全許。即有隨一不成過失。故須別立餘物共",
    "T85n2800_001:0803a18": "合變壞生因名為有對。以此有對證無常者。",
    "T85n2800_001:0803a19": "論云。是則但應至是有礙義　述曰。此責破",
    "T85n2800_001:0803a20": "也。若汝為有礙義他不全許。即以因對因以",
    "T85n2800_001:0803a21": "因對果解有對義者。如此所釋是則但應如",
    "T85n2800_001:0803a22": "此品初以能生果比度極微是無常義。何以",
    "T85n2800_001:0803a23": "頌中乃云有對。故知此言有對之者是有障",
    "T85n2800_001:0803a24": "礙義也。",
    "T85n2800_001:0803a25": "論云。雖不全許至礙餘物故　述曰。此通難",
    "T85n2800_001:0803a26": "也。雖彼外道計二因一果三實同處互不相",
    "T85n2800_001:0803a27": "礙。而望餘因果極微即相障礙。又彼異計一",
    "T85n2800_001:0803a28": "果二因雖不相礙。而二因微即自相礙。又望",
    "T85n2800_001:0803a29": "餘極微因果亦相障礙。此則極微之上雖不",
    "T85n2800_001:0803b01": "令許一切皆障。然許礙餘極微物。故明知有",
    "T85n2800_001:0803b02": "礙亦得極成無隨一過。",
    "T85n2800_001:0803b03": "論云。既破極微至方實常耶　述曰。此下類",
    "T85n2800_001:0803b04": "破實方也。初約因破。後立量破。此即約因破",
    "T85n2800_001:0803b05": "也。上下頌本但破諸常。然無明文正破方體。",
    "T85n2800_001:0803b06": "故今護法乘便破之。彼計方有二種。一細二",
    "T85n2800_001:0803b07": "麁。細者非五根境。麁者是五根境。然但是常。",
    "T85n2800_001:0803b08": "由初二因微故生第三果實。此之果實有東",
    "T85n2800_001:0803b09": "西南北等別。即證有麁方。由麁方故比知亦",
    "T85n2800_001:0803b10": "有常細實方。如見果實知有因微也。今此既",
    "T85n2800_001:0803b11": "破極微實果亦即非有。既無實果麁方即無。",
    "T85n2800_001:0803b12": "依何能顯細方實有耶。",
    "T85n2800_001:0803b13": "論云。又方不定至非實非常　述曰。此立量",
    "T85n2800_001:0803b14": "破也。待東名西。待西名東。待遠名近。待近名",
    "T85n2800_001:0803b15": "遠。待麁名細。待細名麁。如此彼兩寂非實常",
    "T85n2800_001:0803b16": "也。方非是實(宗)待緣立故(因)如此彼寂(喻)。",
    "T85n2800_001:0803b17": "論云。由上所說至不能歸信　述曰。此下釋",
    "T85n2800_001:0803b18": "下半頌也。初釋頌。次舉疑。後析破。此釋頌",
    "T85n2800_001:0803b19": "也。",
    "T85n2800_001:0803b20": "論云。諸行無常至何廢常耶　述曰。此下舉",
    "T85n2800_001:0803b21": "疑也。疑曰。佛說無常之言但指有為諸行。無",
    "T85n2800_001:0803b22": "為非行。既非諸行。何廢自是其常。何得輒引",
    "T85n2800_001:0803b23": "佛言證彼常住之法。",
    "T85n2800_001:0803b24": "論云。然所立常至二無所作　述曰。此下析",
    "T85n2800_001:0803b25": "破也。初折開二常。後依開責破。此折開二常",
    "T85n2800_001:0803b26": "也。能生果者名有所作。不生果者名無所作。",
    "T85n2800_001:0803b27": "論云。若有所作非謂無為　述曰。此下責破",
    "T85n2800_001:0803b28": "也。此破有作常也。極微空等非是無為(宗)有",
    "T85n2800_001:0803b29": "所作故(因)猶如瓶等(喻)。",
    "T85n2800_001:0803c01": "論云。若無所作但有名相　述曰。此破無常",
    "T85n2800_001:0803c02": "也。初破後證。此破也。大有性等既無所作即",
    "T85n2800_001:0803c03": "無所有。但是從想立名名有等也。大有性等",
    "T85n2800_001:0803c04": "都無實體(宗)無所作故(因)猶如龜毛(喻)。",
    "T85n2800_001:0803c05": "論云。故契經說至都無實義　述曰。此證也。",
    "T85n2800_001:0803c06": "邪執既摧。信心稍發。故引佛語得作證成。",
    "T85n2800_001:0803c07": "廣百論疏卷第一"
}