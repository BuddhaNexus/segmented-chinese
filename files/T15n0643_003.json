{
    "T15n0643_003:0656b10": "佛說觀佛三昧海經卷第三",
    "T15n0643_003:0656b12": "東晉天竺三藏佛陀跋陀羅譯",
    "T15n0643_003:0656b13": "觀相品第三",
    "T15n0643_003:0656b14": "佛告父王：「云何觀佛耳？佛耳普垂埵旋生七",
    "T15n0643_003:0656b15": "毛輪郭眾相，及生王宮初穿耳時，令兩耳孔",
    "T15n0643_003:0656b16": "內外生華，此蓮華中及耳七毛，流出諸光有",
    "T15n0643_003:0656b17": "五百支，支五百色，色出五百化佛，佛五菩",
    "T15n0643_003:0656b18": "薩，有五比丘以為侍者，遶光右旋其數五",
    "T15n0643_003:0656b19": "匝，上下正等映照佛耳，佛耳可愛，如寶蓮",
    "T15n0643_003:0656b20": "華懸處日光。佛在世時，一切大眾咸見是相，",
    "T15n0643_003:0656b21": "是名佛耳色相光明。」佛告父王：「若四部眾遠",
    "T15n0643_003:0656b22": "離憒閙，正念思惟佛耳相者，此人生處耳根",
    "T15n0643_003:0656b23": "清淨無諸穢惡，耳常得聞無上微妙十二部",
    "T15n0643_003:0656b24": "經，聞已信解如說修行，除滅八十劫生死之",
    "T15n0643_003:0656b25": "罪。若不見者，如前入塔諦觀像耳，一日至十",
    "T15n0643_003:0656b26": "四日，亦得如向所說功德，是故智者當勤",
    "T15n0643_003:0656b27": "修集正觀佛耳，勿使廢失；若病苦時倚側",
    "T15n0643_003:0656b28": "偃臥，亦當觀佛清淨耳相。如是觀像耳，如",
    "T15n0643_003:0656b29": "前所想心不懈退，後身生處亦常得與陀羅",
    "T15n0643_003:0656c01": "尼人以為眷屬，聞法憶持譬如貫珠。如是觀",
    "T15n0643_003:0656c02": "者名為正觀，若異觀者名為邪觀。",
    "T15n0643_003:0656c03": "「云何觀如來方頰車相？如來頰上六畫中，左",
    "T15n0643_003:0656c04": "右正等有妙光色，輝艶倍常，閻浮檀金光色",
    "T15n0643_003:0656c05": "遍照，令佛面相如淨金色，譬如和合百千日",
    "T15n0643_003:0656c06": "月，是名如來方頰車相。「佛滅度後佛諸弟子，",
    "T15n0643_003:0656c07": "繫念思惟作是觀者，除滅百劫生死之罪，面",
    "T15n0643_003:0656c08": "見諸佛了了無疑。如是觀者名為正觀，若異",
    "T15n0643_003:0656c09": "觀者名為邪觀。",
    "T15n0643_003:0656c10": "「云何觀如來師子欠相？佛張口時，如師子王",
    "T15n0643_003:0656c11": "口方正等，口兩吻邊流出三光，其光金色",
    "T15n0643_003:0656c12": "過踰前光百千萬倍，上入耳光圍遶諸髮，",
    "T15n0643_003:0656c13": "從枕骨出遶前圓光，一一畫間有三化佛；",
    "T15n0643_003:0656c14": "一一化佛有二梵王以為侍者，是名如來師",
    "T15n0643_003:0656c15": "子欠相。「佛滅度後四部弟子作是觀者，除滅",
    "T15n0643_003:0656c16": "十劫生死之罪，後身生處，口中恒有優鉢華",
    "T15n0643_003:0656c17": "香，有所宣說人皆信受，譬如帝釋三十二",
    "T15n0643_003:0656c18": "天一切信用。如是觀者是名正觀，若異觀者",
    "T15n0643_003:0656c19": "名為邪觀。",
    "T15n0643_003:0656c20": "「云何名觀如來鼻相？如來鼻高脩而且直，當",
    "T15n0643_003:0656c21": "于面門，如來鼻端如鷹王[口*(隹/乃)]，鼻孔流光，上",
    "T15n0643_003:0656c22": "下灌注。上者上入眼、眉、白毫相、髮際，如是",
    "T15n0643_003:0656c23": "直入頂肉髻骨，譬如金幢，從枕骨出變成",
    "T15n0643_003:0656c24": "眾華，華上皆有天諸樂神手執樂器，遍入一",
    "T15n0643_003:0656c25": "切諸化佛間，以為導從，遶光十匝。下者直至",
    "T15n0643_003:0656c26": "入佛髭中，圍遶髭毛，令髭毛根有華開敷，",
    "T15n0643_003:0656c27": "如稊米粒，流入脣腭至諸齒間映飾咽喉，下",
    "T15n0643_003:0656c28": "至佛胸成光明雲，表裏清淨無諸塵翳，如",
    "T15n0643_003:0656c29": "琉璃器成金光焰，是名如來真淨鼻相。「佛",
    "T15n0643_003:0657a01": "滅度後佛諸弟子如是觀者，除滅千劫極重",
    "T15n0643_003:0657a02": "惡業，未來生處聞上妙香，心意了了不著於",
    "T15n0643_003:0657a03": "香，常以戒香為身瓔珞。如是觀者名為正觀，",
    "T15n0643_003:0657a04": "若異觀者是名邪觀。",
    "T15n0643_003:0657a05": "「云何觀如來髭？諸髭毛端開敷三光，紫紺紅",
    "T15n0643_003:0657a06": "色，如是光明，直從口邊旋頸上照，圍遶圓光",
    "T15n0643_003:0657a07": "作三種畫，其畫分明。色中上者，一一畫間生",
    "T15n0643_003:0657a08": "一寶珠，其珠光明有百千色，珠下白華莖莖",
    "T15n0643_003:0657a09": "相跓，滿三匝已，然後彼光還入髭中，是",
    "T15n0643_003:0657a10": "名如來髭毛光相。「佛滅度後作是觀者，除",
    "T15n0643_003:0657a11": "三十劫生死之罪，後身生處身諸毛孔有自",
    "T15n0643_003:0657a12": "然光，心不樂著家居眷屬世間之樂，常樂",
    "T15n0643_003:0657a13": "出家修頭陀行。如是觀者名為正觀，若異觀",
    "T15n0643_003:0657a14": "者名為邪觀。「云何觀如來脣色赤好如頻婆",
    "T15n0643_003:0657a15": "果相？於上下脣及與齗腭，和合出光，其光",
    "T15n0643_003:0657a16": "團圓，猶如百千赤真珠貫，從佛口出入於",
    "T15n0643_003:0657a17": "佛鼻；從佛鼻出入於白毫；從白毫出入諸",
    "T15n0643_003:0657a18": "髮間；從髮間出入圓光中，暎飾諸華。口四",
    "T15n0643_003:0657a19": "十齒印上生光，其光紅白光光相照，照四",
    "T15n0643_003:0657a20": "十齒，令四十齒根，自然齊白如頗梨壁，",
    "T15n0643_003:0657a21": "上下齊平無參差者，齒間文畫流出諸光，亦",
    "T15n0643_003:0657a22": "紅白色。如是眾色，佛在世時，暎耀人目，佛",
    "T15n0643_003:0657a23": "滅度後，當以心眼觀見此色。「佛諸弟子作",
    "T15n0643_003:0657a24": "此觀者，除二千劫生死之罪，後身生處脣口",
    "T15n0643_003:0657a25": "微妙齒不踈缺，得色中上色，雖得是色心不",
    "T15n0643_003:0657a26": "貪著，常見諸佛、聲聞、緣覺，為之說法令心不",
    "T15n0643_003:0657a27": "疑。如是觀者名為正觀，若異觀者名為邪",
    "T15n0643_003:0657a28": "觀。",
    "T15n0643_003:0657a29": "「云何觀如來廣長舌相？如來舌者，是十波羅",
    "T15n0643_003:0657b01": "蜜十善報得，其舌根下及舌兩邊，有二寶珠，",
    "T15n0643_003:0657b02": "流注甘露渧舌根上，諸天世人、十地菩薩",
    "T15n0643_003:0657b03": "無此舌相亦無此味。舌上五畫如寶印文，如",
    "T15n0643_003:0657b04": "此上味入印文中，流注上下入琉璃筒。諸",
    "T15n0643_003:0657b05": "佛笑時動其舌根，此味力故舌出五光，五色",
    "T15n0643_003:0657b06": "分明，遶佛七匝還從頂入。佛出舌時，如蓮",
    "T15n0643_003:0657b07": "華葉，上至髮際遍覆佛面，舌下亦有眾雜色",
    "T15n0643_003:0657b08": "脈。如此上味，流入脈中，其味力故變成眾",
    "T15n0643_003:0657b09": "光，有十四色。「二光上照無量世界，一一",
    "T15n0643_003:0657b10": "光間有一光臺，其色眾妙不可具名；一一光",
    "T15n0643_003:0657b11": "臺龕室無數；一一龕中，無量化佛結加趺",
    "T15n0643_003:0657b12": "坐，聲聞菩薩一切大眾，皆悉圍繞。過於上",
    "T15n0643_003:0657b13": "方無量世界，化為一佛，佛身高顯如須彌山，",
    "T15n0643_003:0657b14": "如是諸佛其數無量，皆出舌相亦復如是！",
    "T15n0643_003:0657b15": "「二光下照至阿鼻獄，令阿鼻獄如黃金色，",
    "T15n0643_003:0657b16": "佛舌力故令受苦人暫得休息，自慨前世所",
    "T15n0643_003:0657b17": "作惡事。如是下過無量世界，一一界中化寶",
    "T15n0643_003:0657b18": "華樹，葉如佛舌，舌相放光，光光相照變成",
    "T15n0643_003:0657b19": "化佛，其化佛身純白銀色身相具足；一一化",
    "T15n0643_003:0657b20": "佛出廣長舌，舌相光中有諸化佛，如是化佛",
    "T15n0643_003:0657b21": "其數無量，化佛光明成一銀山，其山高大無",
    "T15n0643_003:0657b22": "量無邊。於其山間，純生銀樹、金華、銀果，樹下",
    "T15n0643_003:0657b23": "皆有白玉蓮華，華上復有白玉化人，玉人臍",
    "T15n0643_003:0657b24": "中化生六龍，其龍口黑，龍色純白，是化玉人",
    "T15n0643_003:0657b25": "其數無量。復更下過照無量界，見白玉樹，",
    "T15n0643_003:0657b26": "從下方出至娑婆界，復更蓊蔚至三界頂，",
    "T15n0643_003:0657b27": "枝條扶踈其葉有色，色九十八，一一樹葉",
    "T15n0643_003:0657b28": "遍覆三界，其諸葉間復有龍、象、虎、狼、師子、毒",
    "T15n0643_003:0657b29": "蟲、惡獸、猫狸、鼷鼠，無事不有，其餘境界，",
    "T15n0643_003:0657c01": "坐者自見。「見一光照東方，令東方地皆作金",
    "T15n0643_003:0657c02": "色，山河樹木一切火燒，火光、金光各不相障。",
    "T15n0643_003:0657c03": "於金光端有諸化佛，佛佛相次，乃至東方無",
    "T15n0643_003:0657c04": "量世界，譬如稻麻間無空缺。一佛皆有無量",
    "T15n0643_003:0657c05": "菩薩以為侍者，是諸菩薩亦出舌相與佛正",
    "T15n0643_003:0657c06": "等，如是舌相，無量光明化成光雲，於光雲中，",
    "T15n0643_003:0657c07": "如微塵等無量化佛結加趺坐，如是光明其",
    "T15n0643_003:0657c08": "數無量。時火焰端有五夜叉手執利劍，頭有",
    "T15n0643_003:0657c09": "四口吸火而走，如是諸鬼其數無量，乃至東",
    "T15n0643_003:0657c10": "方亦復如是！「一光照南方無量世界，令其世",
    "T15n0643_003:0657c11": "界作琉璃色，琉璃地上生黃金華；黃金華上",
    "T15n0643_003:0657c12": "生馬腦華；馬腦華上生車璩華；車璩華上生",
    "T15n0643_003:0657c13": "玫瑰華；玫瑰華上生虎魄華；虎魄華上生",
    "T15n0643_003:0657c14": "珊瑚華；珊瑚華上生金精華；金精華上生",
    "T15n0643_003:0657c15": "金剛華；金剛華上生摩尼光華；摩尼光華一",
    "T15n0643_003:0657c16": "一葉間，有無量色百億寶華。一一華鬚，有",
    "T15n0643_003:0657c17": "無量釋迦牟尼，結加趺坐，菩薩大眾以為",
    "T15n0643_003:0657c18": "圍遶，時諸大眾身毛孔中亦出此華；一一華",
    "T15n0643_003:0657c19": "上現希有事，亦如上說。是諸化佛出廣長舌",
    "T15n0643_003:0657c20": "相開現光明，倍勝是相百千萬倍。於諸華間",
    "T15n0643_003:0657c21": "有妙寶座，高顯可觀如梵王床；一一床上",
    "T15n0643_003:0657c22": "有大菩薩，身相端嚴猶如彌勒，亦出廣長舌",
    "T15n0643_003:0657c23": "相，其舌光明作摩尼網，覆諸化佛及與大眾，",
    "T15n0643_003:0657c24": "摩尼網間出大寶光，其寶光端。復有無量無",
    "T15n0643_003:0657c25": "邊化佛，一一化佛各有無數比丘侍從，時",
    "T15n0643_003:0657c26": "諸比丘坐金蓮華身黃金色，安禪合掌入念",
    "T15n0643_003:0657c27": "佛定，身諸毛孔出金色光，此一一光化成",
    "T15n0643_003:0657c28": "化佛，猶如金山，圍遶比丘，有化比丘亦圍",
    "T15n0643_003:0657c29": "遶佛，如是眾多數不可說。「一光照西方，令",
    "T15n0643_003:0658a01": "西方地作頗梨色，頗梨地上有金剛雲；金剛",
    "T15n0643_003:0658a02": "雲中有白寶雲；白寶雲中有赤真珠雲；赤真",
    "T15n0643_003:0658a03": "珠雲中有白真珠雲；白真珠雲中有紫真珠",
    "T15n0643_003:0658a04": "雲；紫真珠雲中有綠真珠雲；綠真珠雲中有",
    "T15n0643_003:0658a05": "紅真珠雲；紅真珠雲中有閻浮檀金沙雲；金",
    "T15n0643_003:0658a06": "沙雲中有金剛摩尼微塵雲；金剛摩尼微塵",
    "T15n0643_003:0658a07": "雲中有一切寶色微塵雲。如是一一雲中，有",
    "T15n0643_003:0658a08": "五十六億色，微妙鮮好過於眼界，惟有寂心",
    "T15n0643_003:0658a09": "可與此合。如是諸相，復有無量微塵化佛，一",
    "T15n0643_003:0658a10": "一化佛，無量微塵諸化弟子，諸塵不大，諸",
    "T15n0643_003:0658a11": "佛不小，端嚴微妙如釋迦文，亦出舌相。「一",
    "T15n0643_003:0658a12": "光照北方，令北方地作車璩色，車璩地上有",
    "T15n0643_003:0658a13": "金剛塔，一一佛塔百千妙塔以為圍遶，其數",
    "T15n0643_003:0658a14": "無量，塔極小者，高五十億那由他由旬；一一",
    "T15n0643_003:0658a15": "塔中，復有百億塵數龕窟；一一窟中，無量無",
    "T15n0643_003:0658a16": "邊諸寶色水自然踊出，是諸水上有大蓮華",
    "T15n0643_003:0658a17": "開現光明，其光現時香氣微妙，勝海此岸",
    "T15n0643_003:0658a18": "栴檀之香百千萬倍。是香變為微妙光明，",
    "T15n0643_003:0658a19": "諸光明中有諸化佛，身色微妙，寶中上者，",
    "T15n0643_003:0658a20": "一切眾寶從舌相出。時一一窟無量光明；",
    "T15n0643_003:0658a21": "一一光明無量化佛；一一化佛復出舌相，",
    "T15n0643_003:0658a22": "光明無量，亦成香塔，過於北方無量世界，",
    "T15n0643_003:0658a23": "不可窮盡，但從念佛三昧海生。「一光照東",
    "T15n0643_003:0658a24": "南方，令東南方其地馬瑙色，馬瑙地上有",
    "T15n0643_003:0658a25": "虎魄山，虎魄山上生七寶林，七寶林間有十",
    "T15n0643_003:0658a26": "泉水，水十寶色，水色放光，普照東南方無量",
    "T15n0643_003:0658a27": "世界，光所照處有大寶山，一一山間一一樹",
    "T15n0643_003:0658a28": "下，生曼陀羅華、摩訶曼陀羅華。於華臺上有",
    "T15n0643_003:0658a29": "一化佛，純琉璃色內外清徹不可具名，雜寶",
    "T15n0643_003:0658b01": "色光遶身千匝，一一光中無量化佛；一一化",
    "T15n0643_003:0658b02": "佛無量大眾皆琉璃色以為圍遶；一一化佛",
    "T15n0643_003:0658b03": "出舌相光明化成寶山。如是寶山，復過東南",
    "T15n0643_003:0658b04": "方無量世界。",
    "T15n0643_003:0658b05": "「一光照西南方無量世界，令西南方地純珊",
    "T15n0643_003:0658b06": "瑚色，珊瑚地上生碧玉樓，樓極下者高五",
    "T15n0643_003:0658b07": "十億由旬。樓一億柱，此一一柱百億寶色；",
    "T15n0643_003:0658b08": "一一寶放無數光；此一一光化為無量千億",
    "T15n0643_003:0658b09": "寶樹；一一樹下有六泉水，其水從樹根入從",
    "T15n0643_003:0658b10": "樹條出，流出之時有六寶色；一一水中生一",
    "T15n0643_003:0658b11": "蓮華，其華鮮白。華上復有一白化佛，其身極",
    "T15n0643_003:0658b12": "白過踰一切，白色之上有五百色，微妙光",
    "T15n0643_003:0658b13": "明圍遶佛身，一一光明化無數佛；一一化",
    "T15n0643_003:0658b14": "佛有無數菩薩，樓閣諸柱皆放光明；一一光",
    "T15n0643_003:0658b15": "中無數化佛。青色化佛，在於珊瑚地上經行，",
    "T15n0643_003:0658b16": "白色化佛，在於青玉樓上經行。樓閣龕室",
    "T15n0643_003:0658b17": "皆有如是無數化佛，亦出舌相放大光明，其",
    "T15n0643_003:0658b18": "光微妙，照西南方無量世界，不可窮盡。",
    "T15n0643_003:0658b19": "「一光照西北方，令西北方作虎魄地，於虎",
    "T15n0643_003:0658b20": "魄地上生真珠山，真珠山上有珊瑚樹、白玉",
    "T15n0643_003:0658b21": "葉、摩尼華、黃金果、金精鬚，樹下自然有大",
    "T15n0643_003:0658b22": "師子，其身七寶。師子眼中放大光明，照虎",
    "T15n0643_003:0658b23": "魄地，令虎魄地生一大蓮華，其華周圓無",
    "T15n0643_003:0658b24": "量無邊，一一華上有光明雲，其雲紫色，雲",
    "T15n0643_003:0658b25": "上有網綠真珠色，真珠網間生金蓮華，金蓮",
    "T15n0643_003:0658b26": "華上有一化佛，身紫金色，青黃赤白五色光",
    "T15n0643_003:0658b27": "明，以為圍遶。一一光中無數化佛；一一化",
    "T15n0643_003:0658b28": "佛無量大眾，是諸化佛出廣長舌相，亦復如",
    "T15n0643_003:0658b29": "是！如是遍照西北方無量世界，舌相光明不",
    "T15n0643_003:0658c01": "可窮盡。",
    "T15n0643_003:0658c02": "「一光照東北方，令東北方地純金剛色，於",
    "T15n0643_003:0658c03": "金剛地上生華七寶合成。華上生幢閻浮金",
    "T15n0643_003:0658c04": "色，幢頭有華，其華無量百千寶色，有無數",
    "T15n0643_003:0658c05": "葉，一一華葉，化為無量百千寶帳；一一帳",
    "T15n0643_003:0658c06": "角有七寶幢；一一幢頭有七寶蓋，其蓋彌覆",
    "T15n0643_003:0658c07": "東北方地一切世界。蓋有五幡純黃金成，幡",
    "T15n0643_003:0658c08": "有萬億無量寶鈴，鈴出妙音，讚歎佛名、讚歎",
    "T15n0643_003:0658c09": "禮佛、讚歎念佛、讚歎懺悔。出是聲已，寶帳下",
    "T15n0643_003:0658c10": "地大光踊出，其光微妙無數千億，一一光",
    "T15n0643_003:0658c11": "中無量化佛結加趺坐，坐寶帳內。復有踊",
    "T15n0643_003:0658c12": "身住虛空中，東踊西沒西踊東沒，南踊北",
    "T15n0643_003:0658c13": "沒北踊南沒，邊踊中沒中踊邊沒。或現大身",
    "T15n0643_003:0658c14": "滿虛空中，大復現小，身如芥子，於虛空中行",
    "T15n0643_003:0658c15": "住坐臥，身上出水身下出火，身下出水身上",
    "T15n0643_003:0658c16": "出火，履地如水履水如地。水中生蓮華大",
    "T15n0643_003:0658c17": "如車輪，華上有佛結加趺坐，如是化佛無量",
    "T15n0643_003:0658c18": "無邊，同時見佛踊身空中作十八變，火上生",
    "T15n0643_003:0658c19": "一金須彌山、星宿日月七寶莊嚴、諸龍夜叉",
    "T15n0643_003:0658c20": "及大海水。如是眾多須彌山，左右一切諸",
    "T15n0643_003:0658c21": "有皆悉出現。如是眾山其數無量，山頂有佛",
    "T15n0643_003:0658c22": "亦出舌相，舌相光明，遍照東北方無量世界，",
    "T15n0643_003:0658c23": "不可窮盡。",
    "T15n0643_003:0658c24": "「一光上照從閻浮提四天王宮，令四天王皆",
    "T15n0643_003:0658c25": "見釋迦牟尼世尊人中之日乘七寶臺。與",
    "T15n0643_003:0658c26": "諸大眾往彼天上，諸天見已發菩提心，乃至",
    "T15n0643_003:0658c27": "無色界一切諸天皆見是相，了了分明心不",
    "T15n0643_003:0658c28": "謬亂，令無色天不謗涅槃起菩提想。「一光下",
    "T15n0643_003:0658c29": "照諸阿修羅、諸夜叉等、諸乾闥婆、諸迦樓",
    "T15n0643_003:0659a01": "羅、諸緊那羅、諸摩睺羅伽、諸龍、諸羅剎、諸",
    "T15n0643_003:0659a02": "富單那、諸金毘羅、諸噉人精氣鬼、諸鳩槃",
    "T15n0643_003:0659a03": "茶、諸吉遮、諸曠野鬼、諸餓鬼、諸食吐鬼、諸",
    "T15n0643_003:0659a04": "食涕唾鬼、諸食膿血鬼、諸食屎尿鬼、諸山",
    "T15n0643_003:0659a05": "神、諸樹神、諸水神。如是等若干百千諸鬼神",
    "T15n0643_003:0659a06": "等，其身暫時作天身色柔軟悅樂，譬如比丘",
    "T15n0643_003:0659a07": "入第三禪，是諸鬼等各隨業行，自發三種菩",
    "T15n0643_003:0659a08": "提之心。諸餓鬼等，舌相光現時，猶如冷水",
    "T15n0643_003:0659a09": "滅節間火，火既滅已，融銅墮地直陷入地。",
    "T15n0643_003:0659a10": "時諸餓鬼皆悉張口唱言：『飢飢，於千萬歲不",
    "T15n0643_003:0659a11": "曾見水，今遇此水除熱清涼，是誰力耶？』空中",
    "T15n0643_003:0659a12": "聲曰：『愚癡餓鬼，有佛世尊放舌光明，其光",
    "T15n0643_003:0659a13": "照汝，令汝苦毒悉得休息。』作是語已，一一",
    "T15n0643_003:0659a14": "鬼前見一慈母坐蓮華臺，譬如慈母抱持嬰",
    "T15n0643_003:0659a15": "兒與乳令飲，使鬼飽滿；既飽滿已，發菩提心；",
    "T15n0643_003:0659a16": "既發心已，一一慈母化成一佛。時一一佛亦",
    "T15n0643_003:0659a17": "放舌相救諸餓鬼。」佛攝舌相，此光千色遶佛",
    "T15n0643_003:0659a18": "千匝，光有千佛從佛頂入。入已，佛身嚴顯，",
    "T15n0643_003:0659a19": "三十二相八十隨形好，皆悉明耀遍體流光，",
    "T15n0643_003:0659a20": "晃晃昱昱勝於百千無數億日。佛告父王：",
    "T15n0643_003:0659a21": "「如來舌相及舌功德，觀舌境界其事如是！佛",
    "T15n0643_003:0659a22": "滅度後，念佛心利觀佛舌者，心眼境界如",
    "T15n0643_003:0659a23": "向所說。作是觀者，除去百億八萬四千劫生",
    "T15n0643_003:0659a24": "死之罪，捨身他世，值遇八十億佛。於諸佛",
    "T15n0643_003:0659a25": "所，皆見諸佛廣長舌相，放大光明，亦復如",
    "T15n0643_003:0659a26": "是！然後得受菩提道記。」佛告阿難：「汝持佛",
    "T15n0643_003:0659a27": "語莫令忘失，告諸弟子，正身正意端坐正受",
    "T15n0643_003:0659a28": "觀廣長舌者，如我在世等無有異。若有眾",
    "T15n0643_003:0659a29": "生聞此說者，心不驚疑不生誹謗，不惱念佛",
    "T15n0643_003:0659b01": "者、勸進念佛者，供養恭敬尊重讚歎。如是",
    "T15n0643_003:0659b02": "等人雖不念佛，以善心故，除却百劫極重惡",
    "T15n0643_003:0659b03": "業，當來生處值遇彌勒，乃至樓至佛，於千",
    "T15n0643_003:0659b04": "佛所聞法受化，常得如是觀佛三昧。」佛告",
    "T15n0643_003:0659b05": "父王：「如是觀者名為正觀，若異觀者名為邪",
    "T15n0643_003:0659b06": "觀。",
    "T15n0643_003:0659b07": "「云何觀如來頸相、缺瓫骨滿相、臆德字相、",
    "T15n0643_003:0659b08": "萬字印相？是眾字間出生圓光，頸傭圓相如",
    "T15n0643_003:0659b09": "琉璃筒，懸好金幢；咽喉上有點相分明，猶",
    "T15n0643_003:0659b10": "如伊字。一一點中流出二光，其一一光遶前",
    "T15n0643_003:0659b11": "圓光，足滿七匝眾畫分明；一一畫間有妙蓮",
    "T15n0643_003:0659b12": "華，其蓮華上有七化佛；一一化佛有七菩薩",
    "T15n0643_003:0659b13": "以為侍者；一一菩薩二手皆執如意寶珠，其",
    "T15n0643_003:0659b14": "珠金光，青黃赤白及摩尼色皆悉具足。如是",
    "T15n0643_003:0659b15": "圍遶諸光畫中，是名佛頸出圓光相、胸德",
    "T15n0643_003:0659b16": "字文，萬字印中，缺瓫滿相、腋下珠相。是諸",
    "T15n0643_003:0659b17": "相中，一一勝相，有五百色雜色光明，共相",
    "T15n0643_003:0659b18": "暎發各不相妨；一一色光圍遶頸光足五百",
    "T15n0643_003:0659b19": "匝；一一畫中五百化佛；一一化佛五百菩",
    "T15n0643_003:0659b20": "薩以為侍者，五百比丘手執白拂侍立左右。",
    "T15n0643_003:0659b21": "諸化佛光、化菩薩光、化比丘光，於眾光中皆",
    "T15n0643_003:0659b22": "悉顯現，大須彌山四天王宮、諸天宮殿、日",
    "T15n0643_003:0659b23": "月星辰、龍宮神宮、阿修羅宮，十寶山神、四海",
    "T15n0643_003:0659b24": "水神，及諸水性乾闥婆等。諸婆羅門所尊敬",
    "T15n0643_003:0659b25": "事，九十五種神仙異術，父母所親歷世因",
    "T15n0643_003:0659b26": "緣，如是等神，於佛光中悉皆顯現。「復有百億",
    "T15n0643_003:0659b27": "無量鬼神，影現圓光，為閻浮提人說孝養",
    "T15n0643_003:0659b28": "事。此影化人，見眾人時，皆自說言：『我是汝",
    "T15n0643_003:0659b29": "父，我是汝母，無量世中，汝字某甲，我名某",
    "T15n0643_003:0659c01": "甲。』如是眾多無量大眾，皆是眾生所尊敬事，",
    "T15n0643_003:0659c02": "於佛圓光了了如畫如鏡見面，如是眾相名",
    "T15n0643_003:0659c03": "為圓光。圍遶佛頸，上亦一尋下亦一尋，左亦",
    "T15n0643_003:0659c04": "一尋右亦一尋，足滿八尺，於圓光中流出化",
    "T15n0643_003:0659c05": "佛。一切眾生所希見事，皆於中現了了",
    "T15n0643_003:0659c06": "分明，於圓光上有金色艷，如摩尼珠嚴顯可",
    "T15n0643_003:0659c07": "愛，摩尼艷間化生華樹，其樹金色，百千萬",
    "T15n0643_003:0659c08": "億閻浮檀金，不得為比，一一樹下有寶蓮",
    "T15n0643_003:0659c09": "華，華上化佛真黃金色，如琉璃蓋以覆佛上，",
    "T15n0643_003:0659c10": "顯發金顏分齊分明，如是化像其數無量。「佛",
    "T15n0643_003:0659c11": "在世時，世尊行時此光照地，前一由旬純黃",
    "T15n0643_003:0659c12": "金色；後一由旬純黃金色；左一由旬純黃金",
    "T15n0643_003:0659c13": "色；右一由旬純黃金色。有人近佛左右行者，",
    "T15n0643_003:0659c14": "其人臭穢皆悉不現，人遠望之同為金色。",
    "T15n0643_003:0659c15": "佛坐樹下此光赫奕，如眾金華散祇樹間。有",
    "T15n0643_003:0659c16": "人諦觀佛項光者，前行看者見佛在前；從後",
    "T15n0643_003:0659c17": "看者見佛在後；左邊看之見佛在左；右邊看",
    "T15n0643_003:0659c18": "之見佛在右。八方人來遙見項光，各作是言：",
    "T15n0643_003:0659c19": "『瞿曇沙門，在金山中遊行自在，來向我所。』",
    "T15n0643_003:0659c20": "如是眾人各各異見，是名項光。見此光時，佛",
    "T15n0643_003:0659c21": "頂肉髻生萬億光，光光相次，乃至上方無",
    "T15n0643_003:0659c22": "量世界，諸天世人、十地菩薩，亦不能見其",
    "T15n0643_003:0659c23": "髮右旋上妙蠡文，蜂翠孔雀色不得比，有千",
    "T15n0643_003:0659c24": "光明赫奕而起，此光起時佛肉髻骨及佛頭",
    "T15n0643_003:0659c25": "中，一切妙相皆悉暎現，滿足面相光明可",
    "T15n0643_003:0659c26": "愛，人天淨國報得妙華，不得為譬。佛面光",
    "T15n0643_003:0659c27": "明益更明顯；佛頸、佛胸及以佛臂，勝前數",
    "T15n0643_003:0659c28": "倍光更明顯；佛膝出光，其光白色，分為四支，",
    "T15n0643_003:0659c29": "隨身上轉化作白華入項光下；臍出五光，光",
    "T15n0643_003:0660a01": "有二支，支有五色入脇骨中，如白玉筒盛眾",
    "T15n0643_003:0660a02": "色水從兩肩後自然踊出，如金摩尼焰焰相",
    "T15n0643_003:0660a03": "跓，諸摩尼光有妙蓮華，一一蓮華上有七化",
    "T15n0643_003:0660a04": "佛，如畫如印，隨佛身轉不相障礙，鹿王[跳兆+專]，鉤",
    "T15n0643_003:0660a05": "鎖骨，蟠龍結間。如是中間出諸金光，此一",
    "T15n0643_003:0660a06": "一光從一節出入一節間，如是和合成一大",
    "T15n0643_003:0660a07": "光，如金摩尼，住佛肘後艶至頂光，赤銅爪，",
    "T15n0643_003:0660a08": "足指縵網各各有光，其光赫奕琉璃頗梨，備",
    "T15n0643_003:0660a09": "七寶色從佛足趺，副稱佛身如摩尼珠，亦",
    "T15n0643_003:0660a10": "如前光上至圓光。「足下輪相及長足跟，各生",
    "T15n0643_003:0660a11": "一華，其華微妙，猶如淨國優鉢羅華佛足跟",
    "T15n0643_003:0660a12": "出，圍遶諸光滿足十匝，華華相次。一一華",
    "T15n0643_003:0660a13": "中有五化佛；一一化佛五十菩薩以為侍者；",
    "T15n0643_003:0660a14": "一一菩薩其頂上生摩尼珠光，此相現時，",
    "T15n0643_003:0660a15": "佛身毛孔一一孔中，旋生八萬四千微細諸",
    "T15n0643_003:0660a16": "小光明，嚴飾身光極令可愛，如是種種雜色，",
    "T15n0643_003:0660a17": "名為常光，名適意光，亦名隨諸眾生所樂見",
    "T15n0643_003:0660a18": "光，亦名施眾生眼光。此光一尋其相眾多，瞿",
    "T15n0643_003:0660a19": "師羅觀佛此光隨小，乃至他方諸大菩薩，",
    "T15n0643_003:0660a20": "觀佛之時此光隨大，如《雜華》說。」佛告父王",
    "T15n0643_003:0660a21": "及勅阿難：「吾今為汝悉現具足身相光明。」作",
    "T15n0643_003:0660a22": "是語已，佛從坐起告阿難言：「汝諸比丘，并諸",
    "T15n0643_003:0660a23": "釋子！皆悉起立合掌向佛，諦觀如來，從頂",
    "T15n0643_003:0660a24": "光明下至足光，從頂肉髻下至足下，平滿之",
    "T15n0643_003:0660a25": "相。」復勅比丘：「復從足下平滿相，上乃至肉",
    "T15n0643_003:0660a26": "髻，亦觀如來身光、項光。」復勅：「從佛一一毛",
    "T15n0643_003:0660a27": "孔盡一身分，一一事觀皆令了了，如人執鏡",
    "T15n0643_003:0660a28": "自觀面像。若生垢惡不善心者；若有毀犯",
    "T15n0643_003:0660a29": "佛禁戒者，見像純黑猶如炭人。」釋子眾中五",
    "T15n0643_003:0660b01": "百釋子，見佛色身猶如炭人；比丘眾中有一",
    "T15n0643_003:0660b02": "千人，見佛色身如赤土人；優婆塞眾中有十",
    "T15n0643_003:0660b03": "六人，見佛色身如黑象脚；優婆夷眾中二十",
    "T15n0643_003:0660b04": "四人，見佛身色猶如聚墨。如是四眾各各異",
    "T15n0643_003:0660b05": "見。比丘尼眾中有比丘尼，見佛色身如白銀",
    "T15n0643_003:0660b06": "色；優婆夷眾中有優婆夷，見佛色身如藍染",
    "T15n0643_003:0660b07": "青色，如是四眾觀佛色身所見不同。時諸四",
    "T15n0643_003:0660b08": "眾聞佛是語，啼哭雨淚合掌白佛：「我等今者",
    "T15n0643_003:0660b09": "不見妙色。」五百釋子自拔頭髮，舉身投地鼻",
    "T15n0643_003:0660b10": "中血出：「佛生我家。佛初生時，眾人皆見純",
    "T15n0643_003:0660b11": "黃金色，唯有我等，恒見佛身猶如炭人，亦",
    "T15n0643_003:0660b12": "如羸瘦諸婆羅門，我等宿世有何罪咎？惟願",
    "T15n0643_003:0660b13": "佛日，為我解說。」說是語已，自拔頭髮，號哭",
    "T15n0643_003:0660b14": "如前婉轉自撲。爾時慈父出梵音聲，安慰",
    "T15n0643_003:0660b15": "諸釋及諸四眾：「善男子等！如來佛日出現世",
    "T15n0643_003:0660b16": "間，正為除滅汝等罪咎，汝等還起，佛自知",
    "T15n0643_003:0660b17": "時當為汝說。」爾時大眾從地起已，遶佛三匝",
    "T15n0643_003:0660b18": "禮世尊足。五百釋子詣阿難所，敬禮阿難",
    "T15n0643_003:0660b19": "白言：「尊者！我之與汝俱生釋家，汝獨聰明總",
    "T15n0643_003:0660b20": "持佛語，猶如瀉水置於異器，我宿罪故不",
    "T15n0643_003:0660b21": "見佛身，何況聞法？」說是語已，對阿難哭。爾時",
    "T15n0643_003:0660b22": "如來以梵音聲告諸釋子，及勅大眾：「諸兄弟",
    "T15n0643_003:0660b23": "等，勿復號哭，過去有佛，名毘婆尸如來、應供、",
    "T15n0643_003:0660b24": "正遍知，出現於世教化眾生。度人周訖般涅",
    "T15n0643_003:0660b25": "槃後，於像法中有一長者，名日月德，有五",
    "T15n0643_003:0660b26": "百子，聰明多智，廣知世間一切文藝、星宿、曆",
    "T15n0643_003:0660b27": "數無不貫練。其父長者信敬佛法，常為諸子",
    "T15n0643_003:0660b28": "說觀佛心，亦說甚深十二因緣。諸子聞已疑",
    "T15n0643_003:0660b29": "惑不信，言：『父老耄，為諸沙門之所誑惑，我諸",
    "T15n0643_003:0660c01": "書籍都無是義，父今何處求覓得此？』時父長",
    "T15n0643_003:0660c02": "者愍諸子故，隱匿佛法不為宣說。是時諸子",
    "T15n0643_003:0660c03": "同遇重病，父觀諸子命不支久，到諸子所，",
    "T15n0643_003:0660c04": "一一兒前泣淚合掌，語言：『汝等邪見不信",
    "T15n0643_003:0660c05": "正法，今無常刀割切汝身，汝心煩悶為何所",
    "T15n0643_003:0660c06": "怙？有佛世尊名毘婆尸，汝可稱之。』諸子聞",
    "T15n0643_003:0660c07": "已，敬其父故，稱：『南無佛』。父復告言：『汝可稱法、",
    "T15n0643_003:0660c08": "汝可稱僧。』未及三稱，其子命終。以稱佛故，得",
    "T15n0643_003:0660c09": "生天上四天王處，天上壽盡，前邪見業墮大",
    "T15n0643_003:0660c10": "地獄，地獄受苦，獄卒羅剎以熱鐵叉刺壞",
    "T15n0643_003:0660c11": "其眼。受是苦時憶父長者所教誨事，以念佛",
    "T15n0643_003:0660c12": "故從地獄出，還生人中貧窮下賤，尸棄佛出",
    "T15n0643_003:0660c13": "亦得值遇，但聞佛名不覩佛形；毘舍佛出亦",
    "T15n0643_003:0660c14": "聞佛名；拘樓孫佛出亦聞其名；拘那含牟",
    "T15n0643_003:0660c15": "尼佛出亦聞其名；迦葉佛出亦聞其名。以聞",
    "T15n0643_003:0660c16": "六佛名因緣故，與我同生，雖生此處，我",
    "T15n0643_003:0660c17": "今身相端嚴乃爾！汝見我身如羸婆羅門，我",
    "T15n0643_003:0660c18": "身金色，閻浮檀金色不得比，汝見我色猶如",
    "T15n0643_003:0660c19": "炭人。」佛告諸釋子：「汝今可稱過去佛名，",
    "T15n0643_003:0660c20": "為佛作禮；并稱汝父，禮過去佛；亦稱我名，敬",
    "T15n0643_003:0660c21": "禮於我，未來有佛號曰彌勒，亦當敬禮。說汝",
    "T15n0643_003:0660c22": "先世邪見之罪，今佛現世沙門大眾一切雲",
    "T15n0643_003:0660c23": "集，汝當向諸大德眾僧發露悔過，隨順佛語",
    "T15n0643_003:0660c24": "懺悔諸罪，佛法眾中，五體投地如太山崩。向",
    "T15n0643_003:0660c25": "佛懺悔心眼得開，見佛色身端嚴微妙，如須",
    "T15n0643_003:0660c26": "彌山光顯大海。」既見佛已心大歡喜，白佛",
    "T15n0643_003:0660c27": "言：「世尊！我今見佛三十二相、八十種好，身",
    "T15n0643_003:0660c28": "黃金色，一一相好無量光明。」作是語已，尋時",
    "T15n0643_003:0660c29": "得道，成須陀洹。白父王言：「我等今者，欲",
    "T15n0643_003:0661a01": "於佛法出家學道。」父王告言：「汝自白佛，佛",
    "T15n0643_003:0661a02": "聽汝不？」即往佛所白言：「世尊！我欲出家。」佛",
    "T15n0643_003:0661a03": "告釋子：「善來比丘！」鬚髮自落即成沙門，身所",
    "T15n0643_003:0661a04": "著衣化成法服，合掌禮佛稱南無佛，未舉頭",
    "T15n0643_003:0661a05": "頃成阿羅漢，三明六通皆悉具足。",
    "T15n0643_003:0661a06": "佛告父王：「大王今者，見諸釋子懺悔除罪成",
    "T15n0643_003:0661a07": "羅漢不？」父王白佛：「唯然已見！」佛告父王：「是",
    "T15n0643_003:0661a08": "諸比丘前世之時，以惡心故謗佛正法，但為",
    "T15n0643_003:0661a09": "父故稱南無佛，生生常得聞諸佛名，乃至今",
    "T15n0643_003:0661a10": "世遭值我出，見佛色身及見眾僧，聞佛所說",
    "T15n0643_003:0661a11": "懺悔眾罪，因懺悔故諸障消除，諸障除故成",
    "T15n0643_003:0661a12": "阿羅漢。」佛告阿難：「我涅槃後諸天世人，若稱",
    "T15n0643_003:0661a13": "我名及稱南無諸佛，所獲福德無量無邊，況",
    "T15n0643_003:0661a14": "復繫念念諸佛者，而不滅除諸障礙耶？」佛告",
    "T15n0643_003:0661a15": "諸比丘：「汝等所以見佛色身如赤土者，汝等",
    "T15n0643_003:0661a16": "前世於然燈佛末法之中出家學道，既出家",
    "T15n0643_003:0661a17": "已，於師和上起不淨心；然其和上得羅漢",
    "T15n0643_003:0661a18": "道，知弟子心，告言：『法子！汝於和上及眾僧所",
    "T15n0643_003:0661a19": "莫起疑意，若起疑意，於諸淨戒永無得理。』",
    "T15n0643_003:0661a20": "時諸比丘聞和上說，心生瞋恨。是時和上知",
    "T15n0643_003:0661a21": "弟子心，漸漸自制不為其說。時千弟子，隨",
    "T15n0643_003:0661a22": "壽修短各欲命終，和上猶存而不涅槃。是時",
    "T15n0643_003:0661a23": "和上到弟子所，而說是言：『汝諸比丘！初受法",
    "T15n0643_003:0661a24": "時疑師、疑戒，虛食信施，汝等今者欲何所怙？』",
    "T15n0643_003:0661a25": "諸人聞是心驚毛竪，白言：『和上！為我說法。』",
    "T15n0643_003:0661a26": "和上告曰：『汝今事切，不宜餘處教汝懺悔，汝",
    "T15n0643_003:0661a27": "今但當稱然燈佛、如來、應供、正遍知十號具",
    "T15n0643_003:0661a28": "足。』「爾時諸比丘用和上語，咸皆稱言南無諸",
    "T15n0643_003:0661a29": "佛。既稱佛已尋即命終，乘善心故得生天上，",
    "T15n0643_003:0661b01": "上生忉利封受自然，畢天之壽下生世間，",
    "T15n0643_003:0661b02": "坐前世罪（虛食信施），墮餓鬼中，烊銅灌咽，",
    "T15n0643_003:0661b03": "壽命長遠八萬四千歲。餓鬼罪畢生畜生中，",
    "T15n0643_003:0661b04": "畜生罪畢還生人中，貧窮下賤以為莊嚴。既",
    "T15n0643_003:0661b05": "生人中聞諸佛名，因於前世出家力故信心",
    "T15n0643_003:0661b06": "內發，如前宿識稱南無佛，以稱佛名因緣功",
    "T15n0643_003:0661b07": "德，八千世中常值佛世，而眼不覩諸佛色身，",
    "T15n0643_003:0661b08": "況復聞法？乃至今日遭值我世，見我身體狀",
    "T15n0643_003:0661b09": "如赤土。」",
    "T15n0643_003:0661b10": "佛告諸比丘：「汝等先世，於不疑處橫生疑見，",
    "T15n0643_003:0661b11": "於可信處橫生不信。以是罪故，不見諸佛、不",
    "T15n0643_003:0661b12": "聞正法，如我今者現生王宮，我色真正色中",
    "T15n0643_003:0661b13": "最上，汝見赤土。」時諸比丘聞佛此語，各自",
    "T15n0643_003:0661b14": "悔責，偏袒右肩合掌向佛，而作是言：「我於前",
    "T15n0643_003:0661b15": "世無量劫時，邪見疑師、虛受信施，此因緣",
    "T15n0643_003:0661b16": "故墮地獄中，今雖得出，於無量世不見諸",
    "T15n0643_003:0661b17": "佛但聞其名，今見世尊身赤土色正長五尺。」",
    "T15n0643_003:0661b18": "是時世尊披僧祇支示胸德字，令比丘讀",
    "T15n0643_003:0661b19": "誦德字已，知佛功德智慧莊嚴，於萬字印",
    "T15n0643_003:0661b20": "中，說佛八萬四千諸功德行。比丘見已，讚",
    "T15n0643_003:0661b21": "歎佛言：「世尊甚奇特，但於胸字說無量義，何",
    "T15n0643_003:0661b22": "況佛心所有功德？」說是語已向佛懺悔，五",
    "T15n0643_003:0661b23": "體投地如太山崩，悲號雨淚對佛啼哭。",
    "T15n0643_003:0661b24": "是時世尊軟言安慰，令諸比丘心得歡喜。既",
    "T15n0643_003:0661b25": "歡喜已，猶如風吹重雲四散，顯發金顏三",
    "T15n0643_003:0661b26": "十二相炳然覩見。既見佛已，心大歡喜發",
    "T15n0643_003:0661b27": "菩提心。佛告父王：「此千比丘慇懃求法心無",
    "T15n0643_003:0661b28": "懈息，於未來世過算數劫，當得作佛，號南無",
    "T15n0643_003:0661b29": "光照如來、應供、正遍知，十號具足。其作佛時，",
    "T15n0643_003:0661c01": "地純金色，七寶行樹、妙寶樓閣以為莊嚴，其",
    "T15n0643_003:0661c02": "土眾生，皆是慚愧懺悔之徒，純是菩薩發無",
    "T15n0643_003:0661c03": "上意。如是千佛次第出世，亦如賢劫千菩",
    "T15n0643_003:0661c04": "薩等次第成佛。」",
    "T15n0643_003:0661c05": "佛告大王：「是諸比丘疑師、疑僧，獲大重罪。如",
    "T15n0643_003:0661c06": "向所說，稱南無佛所得果報，今於我世現前",
    "T15n0643_003:0661c07": "受記，何況正念思惟佛者！」諸比丘尼見佛銀",
    "T15n0643_003:0661c08": "色，從座而起偏袒右肩，為佛作禮白言：「世",
    "T15n0643_003:0661c09": "尊！如來今者自說身色，除諸眾生無量重罪，",
    "T15n0643_003:0661c10": "我等何故從生出家，乃至今日見佛銀色、銀",
    "T15n0643_003:0661c11": "華、銀光，諸莊嚴具悉皆是銀？我等云何不見",
    "T15n0643_003:0661c12": "如來金光赫艷，亦不見佛三十二相果報",
    "T15n0643_003:0661c13": "功德？」是時如來聞諸尼語，即便微笑，有金色",
    "T15n0643_003:0661c14": "光從面門出，遶佛銀身足滿十匝。此光現時，",
    "T15n0643_003:0661c15": "諸尼見佛身紫金色三十二相，光明顯照不",
    "T15n0643_003:0661c16": "可具說。諸尼見已，觀眉間白毫相右旋婉",
    "T15n0643_003:0661c17": "轉，見已歡喜，應時即成阿羅漢道，三明六",
    "T15n0643_003:0661c18": "通具八解脫。",
    "T15n0643_003:0661c19": "諸比丘尼自識宿命，曾於前世無量劫時，有",
    "T15n0643_003:0661c20": "佛出世，亦名釋迦文。彼佛滅後有諸弟子出",
    "T15n0643_003:0661c21": "家學道，僧中一人遊行教化，見五百童女在",
    "T15n0643_003:0661c22": "山澤中歡娛自樂。時彼比丘攝持威儀，安",
    "T15n0643_003:0661c23": "庠徐步至諸女所，敷尼師檀在地而坐。諸",
    "T15n0643_003:0661c24": "女見已各各歡喜，而作是言：「此空閑處神仙",
    "T15n0643_003:0661c25": "所遊，忽然有此勝士比丘，來在此坐此必非",
    "T15n0643_003:0661c26": "凡，我宜供養。」各脫銀鐶散比丘上：「比丘精",
    "T15n0643_003:0661c27": "進德行純備，後必成佛，願我見之時，如",
    "T15n0643_003:0661c28": "所散鐶。」「汝等貪著銀寶色故，生生常在白銀",
    "T15n0643_003:0661c29": "山中，受銀山神寶女之身；以禮沙門奉獻銀",
    "T15n0643_003:0662a01": "鐶，今遭我世沐浴清化成阿羅漢。爾時比丘",
    "T15n0643_003:0662a02": "則我身是！時諸女者汝身是也！汝於前世供",
    "T15n0643_003:0662a03": "養沙門禮諸佛故，從是已來恒值諸佛。」佛告",
    "T15n0643_003:0662a04": "父王：「佛人中寶祐利處多，若聞名者，禮拜",
    "T15n0643_003:0662a05": "供養獲大重報，何況繫念思佛正顏！」",
    "T15n0643_003:0662a06": "優婆塞眾中見佛世尊如黑象脚者，即從坐",
    "T15n0643_003:0662a07": "起偏袒右肩，合掌向佛，而作是言：「我生此國，",
    "T15n0643_003:0662a08": "我國王子出家成佛，阿私陀仙見三十二相，",
    "T15n0643_003:0662a09": "即為我說：『地天太子成佛無疑。』我聞是語歸",
    "T15n0643_003:0662a10": "依於佛，從是以來恒隨佛後，受三歸依、受",
    "T15n0643_003:0662a11": "持八齋、受五戒法。然我罪咎，但聞佛聲不見",
    "T15n0643_003:0662a12": "佛形，每見佛時如黑象脚，何酷之甚？」說是",
    "T15n0643_003:0662a13": "語已，舉手椎胸號泣躄地。是時如來以梵音",
    "T15n0643_003:0662a14": "聲，猶如慈父安慰其子，告諸優婆塞言：「法",
    "T15n0643_003:0662a15": "子還坐，佛當為汝除斷疑悔，滅諸障礙。」說是",
    "T15n0643_003:0662a16": "語已，告諸優婆塞：「汝等先世無量劫時，於閻",
    "T15n0643_003:0662a17": "浮提各作國王，王領諸國快得自在。有諸沙",
    "T15n0643_003:0662a18": "門為利養故，為汝邪說不順佛教，法說非法、",
    "T15n0643_003:0662a19": "非法說法，汝等諸人皆信用之。是人以此諸",
    "T15n0643_003:0662a20": "惡教故，命終之後墮阿鼻地獄，汝等隨順惡",
    "T15n0643_003:0662a21": "友教故，命終亦墮黑闇地獄。由前聞法善心",
    "T15n0643_003:0662a22": "力故，今遭我世受持五戒，汝今應當佛、法、僧",
    "T15n0643_003:0662a23": "前，說汝邪見邪友所教，誠心懺悔。」諸優婆塞",
    "T15n0643_003:0662a24": "聞佛此語，稱南無佛、稱南無法、稱南無僧，",
    "T15n0643_003:0662a25": "說諸罪咎誠心懺悔。時佛即放眉間大人相",
    "T15n0643_003:0662a26": "光，照諸人心心意開解，同時即得須陀洹",
    "T15n0643_003:0662a27": "道。諸優婆塞既得道已，見佛色身，端嚴微",
    "T15n0643_003:0662a28": "妙世間無比，求佛出家成阿羅漢。",
    "T15n0643_003:0662a29": "優婆夷眾中見佛色身猶如聚墨者，即從坐",
    "T15n0643_003:0662b01": "起合掌向佛，雨淚號哭悲不能言，舉手拍",
    "T15n0643_003:0662b02": "頭，氣絕躄地。是時世尊見是事已，以梵音",
    "T15n0643_003:0662b03": "聲安慰諸女，告言：「諸女！何故愁憂乃至如是？」",
    "T15n0643_003:0662b04": "是時諸女聞佛語聲，諸情根開，即起合掌，白",
    "T15n0643_003:0662b05": "世尊言：「佛日出世普照一切，眾人皆見如月盛",
    "T15n0643_003:0662b06": "滿，唯我不見。佛說法時諸人皆聞八種音聲，",
    "T15n0643_003:0662b07": "我獨不聞如生聾人。尊者舍利弗為我授",
    "T15n0643_003:0662b08": "戒，乃聞其說有五戒法，每至佛會，見佛世尊",
    "T15n0643_003:0662b09": "猶如聚墨。唯願天尊！大慈悲故除我罪咎，",
    "T15n0643_003:0662b10": "令我得見。」是時世尊！於師子座還坐申脚，出",
    "T15n0643_003:0662b11": "千輻輪相以示諸女，諸女但見眾妙蓮華從",
    "T15n0643_003:0662b12": "輪相出，華上化佛猶如墨人。復更合掌向佛",
    "T15n0643_003:0662b13": "作禮，白言：「世尊！為佛弟子已經多時，惟有",
    "T15n0643_003:0662b14": "今日見妙蓮華，見諸化佛猶如墨塗。宿有何",
    "T15n0643_003:0662b15": "罪，眼闇乃爾？」佛告諸女：「諦聽諦聽，善思念之！",
    "T15n0643_003:0662b16": "如來今者為汝分別。過去久遠無量世時，時",
    "T15n0643_003:0662b17": "世有佛，號一寶蓋燈王如來、應供、正遍知。彼",
    "T15n0643_003:0662b18": "佛滅後於像法中，有諸比丘入村乞食，執鉢",
    "T15n0643_003:0662b19": "持錫威儀不犯，至婬女家。時諸婬女取比",
    "T15n0643_003:0662b20": "丘鉢，盛滿鉢飯戲比丘言：『汝釋種子！顏色",
    "T15n0643_003:0662b21": "可惡猶如聚墨，身所著衣狀如乞人，汝之可",
    "T15n0643_003:0662b22": "惡天下無比，自言無欲誰當念汝？』爾時比丘",
    "T15n0643_003:0662b23": "聞此語已，擲鉢空中飛騰而去。諸女見已慚",
    "T15n0643_003:0662b24": "愧懺悔，而作是言：『我等今者施沙門食，願於",
    "T15n0643_003:0662b25": "來世身得自在猶如沙門。』」佛告諸女：「爾時諸",
    "T15n0643_003:0662b26": "女飯羅漢者，今汝等是！汝以善心施比丘",
    "T15n0643_003:0662b27": "食，二千劫中常不飢渴；坐前惡罵婬欲因",
    "T15n0643_003:0662b28": "緣，六十小劫墮黑闇獄；由前發願善心不",
    "T15n0643_003:0662b29": "滅，今遭我世得受五戒，乃是供養阿羅漢故，",
    "T15n0643_003:0662c01": "見舍利弗不見我身。」",
    "T15n0643_003:0662c02": "爾時世尊說是語已，即於臍中出大蓮華，",
    "T15n0643_003:0662c03": "其大蓮華化成光臺，其光臺中有百千無數",
    "T15n0643_003:0662c04": "聲聞比丘，如舍利弗、目健連等，於佛光臺",
    "T15n0643_003:0662c05": "神通自在作十八變。諸女見已心生歡喜，應",
    "T15n0643_003:0662c06": "時即以智慧火燒二十億洞然之結，得須陀",
    "T15n0643_003:0662c07": "洹道。諸優婆夷既得道已，見佛色身端嚴微",
    "T15n0643_003:0662c08": "妙，惟不見佛白毫相光。佛告父王：「戲弄惡",
    "T15n0643_003:0662c09": "口，乃至得道所見不明。是故諸人當勤護口，",
    "T15n0643_003:0662c10": "專心正意觀佛三昧，以見佛故獲無量福。」是",
    "T15n0643_003:0662c11": "時世尊！欲令大眾見佛色身了了分明，佛即",
    "T15n0643_003:0662c12": "化精舍如白玉山，高妙大小猶如須彌，百千",
    "T15n0643_003:0662c13": "龕窟，於眾龕窟影現諸像與佛無異。時佛前",
    "T15n0643_003:0662c14": "地有大蓮華，其華千葉，葉有千光，光千化佛，",
    "T15n0643_003:0662c15": "佛千弟子以為侍者。佛告阿難：「佛滅度後，佛",
    "T15n0643_003:0662c16": "諸弟子，若能割捐諸事，捐棄諸惡，繫念思",
    "T15n0643_003:0662c17": "惟佛常光者，佛不現在亦名見佛。以見佛故，",
    "T15n0643_003:0662c18": "一切諸惡皆得消除，隨其所願於未來世當",
    "T15n0643_003:0662c19": "成三種菩提之道。」佛告阿難：「如此觀者是名",
    "T15n0643_003:0662c20": "正觀，若異觀者名為邪觀。」",
    "T15n0643_003:0662c21": "佛說觀佛三昧海經卷第三"
}