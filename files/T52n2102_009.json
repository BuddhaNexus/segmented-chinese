{
    "T52n2102_009:0054a02": "弘明集卷第九",
    "T52n2102_009:0054a04": "梁楊都建初寺釋僧祐律師撰",
    "T52n2102_009:0054a05": "大梁皇帝立神明成佛義記(并吳興沈績作序注)",
    "T52n2102_009:0054a06": "蕭琛難范縝神滅論",
    "T52n2102_009:0054a07": "曹思文難范縝神滅論(并二啟詔答)",
    "T52n2102_009:0054a08": "大梁皇帝立神明成佛義記(吳興沈績作序注)",
    "T52n2102_009:0054a09": "[0054a09] 夫神道冥默。宣尼固已絕言。心數理妙。柱史",
    "T52n2102_009:0054a10": "又所未說。聖非智不周近情難用語遠故也。",
    "T52n2102_009:0054a11": "是以先代玄儒談遺宿業。後世通辯亦論滯",
    "T52n2102_009:0054a12": "來身。非夫天下之極慮。何得而詳焉。故惑者",
    "T52n2102_009:0054a13": "聞識神不斷。而全謂之常。聞心念不常而全",
    "T52n2102_009:0054a14": "謂之斷。云斷則迷其性常。云常則惑其用斷。",
    "T52n2102_009:0054a15": "惑其用斷惑。因用疑本謂在本可滅。因本",
    "T52n2102_009:0054a16": "疑用謂在用弗移。莫能精求。互起偏執。乃使",
    "T52n2102_009:0054a17": "天然覺性自沒。浮談。",
    "T52n2102_009:0054a18": "[0054a18] 聖主稟以玄符御茲大寶覺。先天垂則觀民",
    "T52n2102_009:0054a19": "設化。將恐支離詭辯搆義橫流。微敘繁絲伊",
    "T52n2102_009:0054a20": "誰能振。釋教遺文其將喪矣。是以著斯雅論。",
    "T52n2102_009:0054a21": "以弘至典績。早念身空栖心內教。每餐法音",
    "T52n2102_009:0054a22": "用忘寢食。而闇情難曉觸理多疑。至於佛性",
    "T52n2102_009:0054a23": "大義頓迷心路。既天詰遠流預同撫覿。萬",
    "T52n2102_009:0054a24": "夜獲開千昏永曙。分除之疑朗然俱徹。竊惟",
    "T52n2102_009:0054a25": "事與理亨無物不識。用隨道合奚心不辯。故",
    "T52n2102_009:0054a26": "行雲徘徊猶感美音之和。游魚踴躍尚賞清",
    "T52n2102_009:0054a27": "絲之韻。況以入神之妙發自天衷。此臣所以",
    "T52n2102_009:0054a28": "舞之蹈之而不能自己者也。敢以膚受謹為",
    "T52n2102_009:0054a29": "注釋。豈伊錐管用窮天奧。庶幾固惑所以釋",
    "T52n2102_009:0054b01": "焉。夫涉行本乎立信(臣績曰。夫愚心闇必發大明。明不欻起。起必由行。",
    "T52n2102_009:0054b02": "行不自修。修必由信。信者憑師仗理無違之心也。故五根以一信為本。四信以不違為宗。宗信既立。",
    "T52n2102_009:0054b03": "萬善自行。行善造果。謂之行也)信立由乎正解(臣績曰。夫邪正不辯將何取信。故立",
    "T52n2102_009:0054b04": "信之本資乎正解)解正則外邪莫擾(臣績曰。一心正則萬邪滅矣。是",
    "T52n2102_009:0054b05": "知內懷正見則外邪莫動)信立則內識無疑(臣績曰識者心也故成實論云心意識體",
    "T52n2102_009:0054b06": "一而異名心既信矣將何疑乎)然信解所依其宗有在(臣績曰。依者憑也。夫",
    "T52n2102_009:0054b07": "安心有本則枝行自從。有本之言顯乎下句)何者源神明以不斷為",
    "T52n2102_009:0054b08": "精。精神必歸妙果(臣績曰。神而有盡寧謂神乎。故經云吾見死者形壞體化而神不",
    "T52n2102_009:0054b09": "滅。隨行善惡。禍福自追。此即不滅斷之義也。若化同草木則豈精乎。以其不斷故終歸妙極。憑心此",
    "T52n2102_009:0054b10": "地則觸理皆明。明於眾理何行不成。信解之宗此之謂也)妙果體極。常住精神",
    "T52n2102_009:0054b11": "不免無常(臣績曰。妙果明理已足。所以體唯極常精神。涉行未滿故之不免遷變也)無",
    "T52n2102_009:0054b12": "常者。前滅後生剎那不住者也(臣績曰。剎那是天竺國音。迅速之極",
    "T52n2102_009:0054b13": "名也。生而即滅寧有住乎。故淨名歎曰。比丘即時生老滅矣)若心用心於攀緣",
    "T52n2102_009:0054b14": "前識必異後者。斯則與境俱往。誰成佛乎",
    "T52n2102_009:0054b15": "(臣績曰。夫心隨境動是其外用。後雖續前終非實論故知神識之性湛然不移。湛然不移故終歸於妙果也)",
    "T52n2102_009:0054b16": "經云心為正因終成佛果(臣績曰略語佛因其義有二。一曰緣因。二曰正",
    "T52n2102_009:0054b17": "因。緣者萬善是也。正者神識是也。萬善有助發之功故曰緣因神識是其正本。故曰正因。既云終成佛果斯驗",
    "T52n2102_009:0054b18": "不斷明矣)又言。若無明轉則變成明。案此經意理",
    "T52n2102_009:0054b19": "如可求。何者夫心為用本。本一而用殊。殊",
    "T52n2102_009:0054b20": "用自有興廢。一本之性不移(臣績曰陶汰塵穢本識則明明闇相易謂",
    "T52n2102_009:0054b21": "之變也。若前去後來非之謂也)一本者。即無明神明也(臣績曰。",
    "T52n2102_009:0054b22": "神明本闇即。故以無明為因)尋無明之稱非太虛之目。土石",
    "T52n2102_009:0054b23": "無情豈無明之謂(臣績曰。夫別了善惡匪心不知。明審是非。匪情莫識。太虛無情",
    "T52n2102_009:0054b24": "故。不明愚智。土石無心寧辯解惑。故知解惑存乎有心愚智在乎有識既謂無明則義在矣)故",
    "T52n2102_009:0054b25": "知識慮應明體不免惑。惑慮不知故曰無明",
    "T52n2102_009:0054b26": "(臣績曰。明為本性。所以應明識染外塵故內不免惑惑而不了乃謂無明。因斯致稱。豈旨空也哉)而無",
    "T52n2102_009:0054c01": "明體上有生有滅。生滅是其異用。無明心義",
    "T52n2102_009:0054c02": "不改(臣績曰。既有其體便有其用。語用非體。論體非用。用有興廢。體無生滅)將恐見其",
    "T52n2102_009:0054c03": "用異。便謂心隨境滅(臣績曰惑者迷其體用故不斷猜。何者夫體之與用不",
    "T52n2102_009:0054c04": "離不即離體無用。故云。不離用義非體。故云。不即見其不離而迷其不即迷其不即。便謂心隨境滅也)",
    "T52n2102_009:0054c05": "故繼無明。名下加以住地之目。此顯無明即",
    "T52n2102_009:0054c06": "是神明。神明性不遷也(臣績曰。無明係以住地。蓋是斥其迷識。而抱惑",
    "T52n2102_009:0054c07": "之徒未曾喻也)何以知然。如前心作無間重惡。後識",
    "T52n2102_009:0054c08": "起非想妙善。善惡之理大懸。而前後相去甚",
    "T52n2102_009:0054c09": "&#x9008;。斯用果無一本安得如此相續(臣績曰。不有一本則用無",
    "T52n2102_009:0054c10": "所依。而惑者見其類續為一。故舉大善斥其相續之迷也)是知前惡自滅",
    "T52n2102_009:0054c11": "惑識不移。後善雖生闇心莫改(臣績曰。未嘗以善惡生滅虧其本",
    "T52n2102_009:0054c12": "也)故經言。若與煩惱諸結俱者。名為無明。若",
    "T52n2102_009:0054c13": "與一切善法俱者。名之為明。豈非心識性一",
    "T52n2102_009:0054c14": "隨緣異乎(臣績曰。若善惡互起豈謂俱乎。而恒對其言而常迷其旨。故舉此要文以曉群惑",
    "T52n2102_009:0054c15": "也)故知生滅遷變酬於往因。善惡交謝生乎",
    "T52n2102_009:0054c16": "現境(臣績曰。生滅因於本業非現境使之然。善惡生於今境非本業令其爾)而心為",
    "T52n2102_009:0054c17": "其本。未曾異矣(臣績曰。雖復用由不同。其體莫異也)以其用本不",
    "T52n2102_009:0054c18": "斷故。成佛之理皎然。隨境遷謝故。生死可盡",
    "T52n2102_009:0054c19": "明矣(臣績曰。成佛皎然扶其本也。生死可盡由其用也。若用而無本則滅而不成。若本而無用則成",
    "T52n2102_009:0054c20": "無所滅矣)。",
    "T52n2102_009:0054c21": "難神滅論(序)蕭琛",
    "T52n2102_009:0054c22": "[0054c22] 內兄范子真著神滅論。以明無佛。自謂辯摧",
    "T52n2102_009:0054c23": "眾口日服千人。予意猶有惑焉。聊欲薄其稽",
    "T52n2102_009:0054c24": "疑。詢其未悟。論至今所持者形神。所訟者精",
    "T52n2102_009:0055a01": "理。若乃春秋孝享為之宗廟。則以為聖人神",
    "T52n2102_009:0055a02": "道設教立禮防愚。杜伯關弓伯有被介。復謂",
    "T52n2102_009:0055a03": "天地之間自有怪物。非人死為鬼。如此便不",
    "T52n2102_009:0055a04": "得。詰以詩書校以往事。唯可於形神之中。",
    "T52n2102_009:0055a05": "辯其離合。脫形神一體存滅罔異。則范子",
    "T52n2102_009:0055a06": "奮揚蹈厲金湯邈然。如靈質分途興毀區別。",
    "T52n2102_009:0055a07": "則予剋敵得俊。能事畢矣。又予雖明有佛而",
    "T52n2102_009:0055a08": "體佛不與俗同爾。兼陳本意係之論左焉。",
    "T52n2102_009:0055a09": "神滅論(問答者論本客主之辭也難者今之所問)",
    "T52n2102_009:0055a10": "[0055a10] 問曰。子云神滅。何以知其滅耶。",
    "T52n2102_009:0055a11": "[0055a11] 答曰。神即形也。形即神也。是以形存則神存。",
    "T52n2102_009:0055a12": "形謝則神滅也。",
    "T52n2102_009:0055a13": "[0055a13] 問曰。形者。無知之稱。神者。有知之名。知與",
    "T52n2102_009:0055a14": "無知即事有異。神之與形理不容。一形神相",
    "T52n2102_009:0055a15": "即非所聞也。",
    "T52n2102_009:0055a16": "[0055a16] 答曰。形者。神之質。神者。形之用。是則形稱",
    "T52n2102_009:0055a17": "其質。神言其用。形之與神不得相異。",
    "T52n2102_009:0055a18": "[0055a18] 難曰。今論形神合體則應有不離之證。而直",
    "T52n2102_009:0055a19": "云神即形形即神。形之與神不得相異。此辯",
    "T52n2102_009:0055a20": "而無徵有乖篤喻矣。子今據夢以驗形神不",
    "T52n2102_009:0055a21": "得共體。當人寢時其形是無知之物。而有見",
    "T52n2102_009:0055a22": "焉。此神遊之所接也。神不孤立必憑形器。猶",
    "T52n2102_009:0055a23": "人不露處須有居室。但形器是穢闇之質。居",
    "T52n2102_009:0055a24": "室是蔽塞之地。神反形內則其識微惛惛。故",
    "T52n2102_009:0055a25": "以見為夢。人歸室中則其神暫壅壅。故以明",
    "T52n2102_009:0055a26": "為昧。夫人或夢上騰玄虛遠適萬里。若非神",
    "T52n2102_009:0055a27": "行便是形往耶。形既不往神又不離。復焉",
    "T52n2102_009:0055a28": "得如此。若謂是想所見者。及其安寐身似僵",
    "T52n2102_009:0055a29": "木氣。若寒灰呼之不聞。撫之無覺即云神與",
    "T52n2102_009:0055b01": "形均則是表裏俱&#x52CC;。既不外接聲音。寧能內",
    "T52n2102_009:0055b02": "興思想。此即形靜神馳斷可知矣。又疑凡所",
    "T52n2102_009:0055b03": "夢者。或反中詭遇(趙簡子。夢童子裸歌可吳入鄒。晉小臣夢負公登天而負公出諸",
    "T52n2102_009:0055b04": "廁是也)或理所不容(呂齮。夢射月中之。吳后。夢腸出繞閶門之類是也)",
    "T52n2102_009:0055b05": "或先覺未兆(呂姜夢天。名其子曰虞。曹人夢眾君子謀欲士曹之類是)或",
    "T52n2102_009:0055b06": "假借象類(蔡茂禾失為秩。王濬夢三刀為州之類是也)或即事所無(胡人",
    "T52n2102_009:0055b07": "夢舟。越人夢騎之類是也)或乍驗乍否(殷宗夢得傳說。漢文夢獲鄧通驗也。否事眾多不復",
    "T52n2102_009:0055b08": "具載也)此皆神化茫眇幽明不。測易以約通難",
    "T52n2102_009:0055b09": "用理。檢不許以神遊必宜求諸形。內恐塊爾",
    "T52n2102_009:0055b10": "潛靈外絕覲。覿雖復扶以六夢濟以想因。理",
    "T52n2102_009:0055b11": "亦不得然也。",
    "T52n2102_009:0055b12": "[0055b12] 問曰。神故非質。形故非用。不得為異其義安",
    "T52n2102_009:0055b13": "在。",
    "T52n2102_009:0055b14": "[0055b14] 答曰。名殊而體一也。",
    "T52n2102_009:0055b15": "[0055b15] 問曰。名既已殊。體何得一。",
    "T52n2102_009:0055b16": "[0055b16] 答曰。神之於質猶利之於刀。形之於用猶",
    "T52n2102_009:0055b17": "刀之於利。利之名非刀也。刀之名非利也。",
    "T52n2102_009:0055b18": "然而捨利無刃捨刀無利。未聞刀沒而利存。",
    "T52n2102_009:0055b19": "豈容形亡而神在也。",
    "T52n2102_009:0055b20": "[0055b20] 難曰。夫刀之有利砥礪之功。故能水截蛟",
    "T52n2102_009:0055b21": "螭。陸斷兕虎。若窮利盡用必摧其鋒鍔。化成",
    "T52n2102_009:0055b22": "鈍刃。如此則利滅而刀存。即是神亡而形",
    "T52n2102_009:0055b23": "在。何云捨利無刃。名殊而體一耶。刀利既",
    "T52n2102_009:0055b24": "不俱滅。形神則不共亡。雖能近取於譬理實",
    "T52n2102_009:0055b25": "乖矣。",
    "T52n2102_009:0055b26": "[0055b26] 問曰。刀之與利或如來說形之與神其義不",
    "T52n2102_009:0055b27": "然。何以言之。木之質無知也。人之質有知也。",
    "T52n2102_009:0055b28": "人既有如木之質。而有異木之知。豈非木有",
    "T52n2102_009:0055c01": "其一人有其二耶。",
    "T52n2102_009:0055c02": "[0055c02] 答曰。異哉言乎。人若有如木之質以為形。又",
    "T52n2102_009:0055c03": "有異木之知以為神。則可如來論也。今人之",
    "T52n2102_009:0055c04": "質質有知也。木之質質無知也。人之質非木",
    "T52n2102_009:0055c05": "質也。木之質非人質也。安在有如木之質。",
    "T52n2102_009:0055c06": "而復有異木之知。",
    "T52n2102_009:0055c07": "[0055c07] 問曰。人之質所以異木質者。以其有知耳。人",
    "T52n2102_009:0055c08": "而無知與木何異。",
    "T52n2102_009:0055c09": "[0055c09] 答曰。人無無知之質。猶木無有知之形。",
    "T52n2102_009:0055c10": "[0055c10] 問曰。死者之形骸豈非無知之質耶。",
    "T52n2102_009:0055c11": "[0055c11] 答曰。是無知之質也。",
    "T52n2102_009:0055c12": "[0055c12] 問曰。若然者人果有如木之質。而有異木之",
    "T52n2102_009:0055c13": "知矣。",
    "T52n2102_009:0055c14": "[0055c14] 答曰。死者有如木之質。而無異木之知。生者",
    "T52n2102_009:0055c15": "有異木之知。而無如木之質。",
    "T52n2102_009:0055c16": "[0055c16] 問曰。死者之骨骸非生者之形骸耶。",
    "T52n2102_009:0055c17": "[0055c17] 答曰。生形之非死形。死形之非生形。區已革",
    "T52n2102_009:0055c18": "矣。安有生人之形骸。而有死人之骨骸哉。",
    "T52n2102_009:0055c19": "[0055c19] 問曰。若生者之形骸非死者之骨骸。死者之",
    "T52n2102_009:0055c20": "骨骸則應不由生者之形骸。不由生者之形",
    "T52n2102_009:0055c21": "骸。則此骨骸從何而至。",
    "T52n2102_009:0055c22": "[0055c22] 答曰。是生者之形骸變為死者之骨骸也。",
    "T52n2102_009:0055c23": "[0055c23] 問曰。生者之形骸雖變為死者之骨骸。豈不",
    "T52n2102_009:0055c24": "因生而有死。則知死體猶生體也。",
    "T52n2102_009:0055c25": "[0055c25] 答曰。如因榮木變為枯木。枯木之質寧是榮",
    "T52n2102_009:0055c26": "木之體。",
    "T52n2102_009:0055c27": "[0055c27] 問曰。榮體變為枯體。枯體即是榮體。如絲體",
    "T52n2102_009:0055c28": "變為縷體。縷體即是絲體。有何咎焉。",
    "T52n2102_009:0055c29": "[0055c29] 答曰。若枯即是榮。榮即是枯。則應榮時凋",
    "T52n2102_009:0056a01": "零枯時結實。又榮木不應變為枯木。以榮即",
    "T52n2102_009:0056a02": "是枯故。枯無所復變也。又榮枯是一何不先",
    "T52n2102_009:0056a03": "枯後榮。要先榮後枯何耶。絲縷同時不得為",
    "T52n2102_009:0056a04": "喻。",
    "T52n2102_009:0056a05": "[0056a05] 問曰。生形之謝便應豁然都盡。何故方受死",
    "T52n2102_009:0056a06": "形綿歷未已耶。",
    "T52n2102_009:0056a07": "[0056a07] 答曰。生滅之體要有其次故也。夫欻而生",
    "T52n2102_009:0056a08": "者。必欻而滅。漸而生者。必漸而滅。欻而生",
    "T52n2102_009:0056a09": "者。飄驟是也。漸而生者。動植是也。有欻有漸",
    "T52n2102_009:0056a10": "物之理也。",
    "T52n2102_009:0056a11": "[0056a11] 難曰。論云。人之質有知也。木之質無知也。豈",
    "T52n2102_009:0056a12": "不以人識涼燠知痛癢。養之則生。傷之則死",
    "T52n2102_009:0056a13": "耶。夫木亦然矣。當春則榮。在秋則悴。樹之",
    "T52n2102_009:0056a14": "必生拔之必死。何謂無知。今人之質猶如木",
    "T52n2102_009:0056a15": "也。神留則形立。神去則形廢。立也即是榮木。",
    "T52n2102_009:0056a16": "廢也即是枯木。子何以辯。此非神知而謂質",
    "T52n2102_009:0056a17": "有知乎。凡萬有皆以神知無以質知者也。但",
    "T52n2102_009:0056a18": "草木昆蟲之性。裁覺榮悴生死。生民之識則",
    "T52n2102_009:0056a19": "通安危利害。何謂非有如木之質以為形。又",
    "T52n2102_009:0056a20": "有異木之知以為神耶。此則形神有二居可",
    "T52n2102_009:0056a21": "別也。但木稟陰陽之偏風。人含一靈之精",
    "T52n2102_009:0056a22": "照。其識或同。其神則異矣。骨骸形骸之論",
    "T52n2102_009:0056a23": "死生授受之說。義既前定。事又不經。安用曲",
    "T52n2102_009:0056a24": "辯哉。",
    "T52n2102_009:0056a25": "[0056a25] 問曰。形即神者手等亦是神耶。",
    "T52n2102_009:0056a26": "[0056a26] 答曰。皆是神分。",
    "T52n2102_009:0056a27": "[0056a27] 問曰。若皆是神分神應能慮。手等亦應能慮",
    "T52n2102_009:0056a28": "也。",
    "T52n2102_009:0056a29": "[0056a29] 答曰。手等有痛癢之知。而無是非之慮。",
    "T52n2102_009:0056b01": "[0056b01] 問曰。知之與慮為一為異。",
    "T52n2102_009:0056b02": "[0056b02] 答曰。知即是慮。淺則為知。深則為慮。",
    "T52n2102_009:0056b03": "[0056b03] 問曰。若爾應有二慮。慮既有二。神有二乎。",
    "T52n2102_009:0056b04": "[0056b04] 答曰。人體唯一。神何得二。",
    "T52n2102_009:0056b05": "[0056b05] 問曰。若不得二安有痛癢之知而復有是非",
    "T52n2102_009:0056b06": "之慮。",
    "T52n2102_009:0056b07": "[0056b07] 答曰。如手足雖異總為一人。是非痛癢雖復",
    "T52n2102_009:0056b08": "有異。亦總為一神矣。",
    "T52n2102_009:0056b09": "[0056b09] 問曰。是非之慮不關手足。當關何也。",
    "T52n2102_009:0056b10": "[0056b10] 答曰。是非之慮心器所主。",
    "T52n2102_009:0056b11": "[0056b11] 問曰。心器是五藏之心非耶。",
    "T52n2102_009:0056b12": "[0056b12] 答曰。是也。",
    "T52n2102_009:0056b13": "[0056b13] 問曰。五藏有何殊別。而心獨有是非之慮。",
    "T52n2102_009:0056b14": "[0056b14] 答曰。七竅亦復何殊。而司用不均何也。",
    "T52n2102_009:0056b15": "[0056b15] 問曰。慮思無方。何以知是心器所主。",
    "T52n2102_009:0056b16": "[0056b16] 答曰。心病則思乖。是以知心為慮本。",
    "T52n2102_009:0056b17": "[0056b17] 問曰。何知不寄在眼等分中耶。",
    "T52n2102_009:0056b18": "[0056b18] 答曰。若慮可寄於眼分。眼何故不寄於耳分",
    "T52n2102_009:0056b19": "也。",
    "T52n2102_009:0056b20": "[0056b20] 問曰。慮體無本故可寄之於眼分。眼自有本。",
    "T52n2102_009:0056b21": "不假寄於他分。",
    "T52n2102_009:0056b22": "[0056b22] 答曰。眼何故有本而慮無本。苟無本於我形。",
    "T52n2102_009:0056b23": "而可遍寄於異地。亦可張甲之情。寄王乙之",
    "T52n2102_009:0056b24": "軀。李丙之性。託趙丁之體。然乎哉。不然也。",
    "T52n2102_009:0056b25": "[0056b25] 難曰。論云。形神不殊手等皆是神分。此則神",
    "T52n2102_009:0056b26": "以形為體。體全即神全。體傷即佛缺矣。神者",
    "T52n2102_009:0056b27": "何。識慮也。今人或斷手足殘肌膚。而智思不",
    "T52n2102_009:0056b28": "亂。猶孫臏刖趾兵略愈明。盧浮解腕儒道方",
    "T52n2102_009:0056b29": "謐。此神與形離。形傷神不害之切證也。但神",
    "T52n2102_009:0056c01": "任智以役物。託器以通照。視聽香味各有所",
    "T52n2102_009:0056c02": "憑。而思識歸乎心器。譬如人之有宅東閣延",
    "T52n2102_009:0056c03": "賢。南軒引景。北牖招風。西櫺映月。主人端",
    "T52n2102_009:0056c04": "居中霤以收四事之用焉。若如來論口鼻耳",
    "T52n2102_009:0056c05": "目各有神分。一目病即視神毀。二目應俱盲",
    "T52n2102_009:0056c06": "矣。一耳疾即聽神傷。兩耳俱應聾矣。今則",
    "T52n2102_009:0056c07": "不然。是知神以為器非以為體也。",
    "T52n2102_009:0056c08": "[0056c08] 又云。心為慮本慮不可寄之他分。若在於口",
    "T52n2102_009:0056c09": "眼耳鼻。斯論然也。若在於他心則不然矣。耳",
    "T52n2102_009:0056c10": "鼻雖共此體。不可以相雜。以其所司不同器。",
    "T52n2102_009:0056c11": "器用各異也。他心雖在彼形而可得相涉。以",
    "T52n2102_009:0056c12": "其神理均妙識慮齊功也。故書稱。啟爾心沃",
    "T52n2102_009:0056c13": "朕心。詩云。他人有心。予忖度之。齊桓師管仲",
    "T52n2102_009:0056c14": "之謀。漢祖用張良之策。是皆本之於我形。寄",
    "T52n2102_009:0056c15": "之於他分。何云張甲之情不可託王乙之軀。",
    "T52n2102_009:0056c16": "李丙之性勿得寄趙丁之體乎。",
    "T52n2102_009:0056c17": "[0056c17] 問曰。聖人之形猶凡人之形。而有凡聖之殊。",
    "T52n2102_009:0056c18": "故知形神異矣。",
    "T52n2102_009:0056c19": "[0056c19] 答曰。不然。金之精者能照。穢者不能照。能照",
    "T52n2102_009:0056c20": "之精金寧有不照之穢質。又豈有聖人之神。",
    "T52n2102_009:0056c21": "而寄凡人之器。亦無凡人之神。而託聖人之",
    "T52n2102_009:0056c22": "體。是以八彩重瞳勛華之容。龍顏馬口軒&#x7690;",
    "T52n2102_009:0056c23": "之狀。此形表之異也。比干之心七竅並列。伯",
    "T52n2102_009:0056c24": "約之膽其大如拳。此心器之殊也。是以聖人",
    "T52n2102_009:0056c25": "區分每異常品。非唯道革群生。乃亦形超",
    "T52n2102_009:0056c26": "萬有。凡聖均體所未敢安。",
    "T52n2102_009:0056c27": "[0056c27] 問曰。子云。聖人之形必異於凡。敢問。陽貨",
    "T52n2102_009:0056c28": "類仲尼。項籍似帝舜。舜項孔陽智革形同。",
    "T52n2102_009:0056c29": "其故何耶。",
    "T52n2102_009:0057a01": "[0057a01] 答曰。&#x73C9;似玉而非玉。鶋類鳳而非鳳。物誠",
    "T52n2102_009:0057a02": "有之。人故宜爾。項陽貌似而非實。以心器",
    "T52n2102_009:0057a03": "不均雖貌無益也。",
    "T52n2102_009:0057a04": "[0057a04] 問曰。凡聖之殊形器不一可也。聖人員極理",
    "T52n2102_009:0057a05": "無有二而且殊姿。陽文異狀神不係色。於",
    "T52n2102_009:0057a06": "此益明。",
    "T52n2102_009:0057a07": "[0057a07] 答曰。聖與聖同。同於聖器而器不必同也。猶",
    "T52n2102_009:0057a08": "馬殊毛而齊逸。玉異色而均美。是以晉棘楚",
    "T52n2102_009:0057a09": "和等價連城。驎騮盜驪俱致千里。",
    "T52n2102_009:0057a10": "[0057a10] 問曰。形神不二既聞之矣。形謝神滅理固宜",
    "T52n2102_009:0057a11": "然。敢問。經云。為之宗廟以鬼饗之。何謂也。",
    "T52n2102_009:0057a12": "[0057a12] 答曰。聖人之教然也。所以從孝子之心。而厲",
    "T52n2102_009:0057a13": "媮薄之意。神而明之。此之謂矣。",
    "T52n2102_009:0057a14": "[0057a14] 問曰。伯有被甲彭生豕見。墳素著其事。寧是",
    "T52n2102_009:0057a15": "設教而已耶。",
    "T52n2102_009:0057a16": "[0057a16] 答曰。妖怪茫茫或存或亡理死者眾不皆為",
    "T52n2102_009:0057a17": "鬼。彭生伯有何獨能然。乍人乍豕。未必齊鄭",
    "T52n2102_009:0057a18": "之公子也。",
    "T52n2102_009:0057a19": "[0057a19] 問曰。易稱故知鬼神之情狀與天地相似而",
    "T52n2102_009:0057a20": "不違。又曰。載鬼一車其義云何。",
    "T52n2102_009:0057a21": "[0057a21] 答曰。有禽焉有獸焉。飛走之別也。有人焉有",
    "T52n2102_009:0057a22": "鬼焉。幽明之別也。人滅而為鬼。鬼滅而為人。",
    "T52n2102_009:0057a23": "則吾未知也。",
    "T52n2102_009:0057a24": "[0057a24] 難曰。論云。豈有聖人之神。而寄凡人之器。亦",
    "T52n2102_009:0057a25": "無凡人之神。而託聖人之體。今陽貨類仲尼。",
    "T52n2102_009:0057a26": "項籍似帝舜。即是凡人之神託聖人之體也。",
    "T52n2102_009:0057a27": "&#x73C9;玉鶋鳳不得為喻。今&#x73C9;自名&#x73C9;玉實名玉。",
    "T52n2102_009:0057a28": "鶋號鶢鶋鳳曰神鳳。名既殊稱貌亦爽實。今",
    "T52n2102_009:0057a29": "舜重瞳子。項羽亦重瞳子。非有&#x73C9;玉二名。唯",
    "T52n2102_009:0057b01": "&#x89A9;重瞳相類。又有女媧蛇軀。&#x7690;陶馬口。非",
    "T52n2102_009:0057b02": "直聖神入於凡器。遂乃託乎蟲畜之體。此",
    "T52n2102_009:0057b03": "形神殊別明闇不同。茲益昭顯也。若形神為",
    "T52n2102_009:0057b04": "一理絕前因者。則聖應誕聖。賢必產賢。勇",
    "T52n2102_009:0057b05": "怯愚智悉類其本。即形神之所陶甄。一氣之",
    "T52n2102_009:0057b06": "所孕育。不得有堯睿朱嚚瞍頑舜聖矣。論又",
    "T52n2102_009:0057b07": "云。聖同聖氣而器不必同。猶馬殊毛而齊",
    "T52n2102_009:0057b08": "逸。今毛復是逸器耶。馬有同毛色而異駑駿",
    "T52n2102_009:0057b09": "者如此。則毛非逸相。由體無聖器矣。人形骸",
    "T52n2102_009:0057b10": "無凡聖之別。而有貞脆之異。故遐靈栖於遠",
    "T52n2102_009:0057b11": "質。促神寓乎近體。則唯斯而已耳。向所云",
    "T52n2102_009:0057b12": "聖人之體旨。直語丘舜之形。不言器有聖",
    "T52n2102_009:0057b13": "智。非矛盾之說。勿近於此惑。",
    "T52n2102_009:0057b14": "[0057b14] 問曰。知此神滅有何利用。",
    "T52n2102_009:0057b15": "[0057b15] 答曰。浮屠害政桑門&#x8827;俗風驚霧起馳蕩不",
    "T52n2102_009:0057b16": "休。吾哀其弊思拯其溺。夫竭財以赴僧。破",
    "T52n2102_009:0057b17": "產以趨佛。而不恤親戚不憐窮匱者何耶。良",
    "T52n2102_009:0057b18": "由厚我之情深濟物之意淺。是以圭撮涉於",
    "T52n2102_009:0057b19": "貧友。吝情動於顏色。千鍾委於富僧歡懷暢",
    "T52n2102_009:0057b20": "於容髮。豈不以僧有多稌之期。友無遺秉之",
    "T52n2102_009:0057b21": "報。務施不關周急。立德必於在己。惑以茫",
    "T52n2102_009:0057b22": "昧之言。懼以阿鼻之苦。誘以虛誕之詞。欣",
    "T52n2102_009:0057b23": "以兜率之樂。故棄縫掖襲橫衣。廢&#x723C;豆列瓶",
    "T52n2102_009:0057b24": "&#x9262;。家家棄其親愛。人人絕其嗣續。至使兵挫",
    "T52n2102_009:0057b25": "於行間。吏空於官府。粟罄於惰游。貨殫於土",
    "T52n2102_009:0057b26": "木。所以姦宄佛勝頌聲尚權。惟此之故也。其",
    "T52n2102_009:0057b27": "流莫已其病無垠。若知陶甄稟於自然。森羅",
    "T52n2102_009:0057b28": "均於獨化。忽焉自有恍爾而無。來也不御。",
    "T52n2102_009:0057b29": "去也不追。乘夫天理各安其性。小人甘其壟",
    "T52n2102_009:0057c01": "畝。君子保其恬素。耕而食。食不可窮也。蠶以",
    "T52n2102_009:0057c02": "衣。衣不可盡也。下有餘以奉其上。上無為以",
    "T52n2102_009:0057c03": "待其下。可以全生可以養親。可以為己可以",
    "T52n2102_009:0057c04": "為人。可以匡國可以霸君用此道也。",
    "T52n2102_009:0057c05": "[0057c05] 難曰。佛之有無寄於神理存滅。既有往論。且",
    "T52n2102_009:0057c06": "欲略言。今指辯其損益語其利害。以弼夫子",
    "T52n2102_009:0057c07": "過正之談。子云。釋氏&#x8827;俗傷化費貨損役。",
    "T52n2102_009:0057c08": "或者為之。非佛之尤也。佛之立教本以好生",
    "T52n2102_009:0057c09": "惡殺修善務施。好生非正欲繁育鳥獸。以人",
    "T52n2102_009:0057c10": "靈為重。惡殺豈可得緩宥逋逃。以哀矜斷",
    "T52n2102_009:0057c11": "察。修善不必瞻丈六之形。以忠信為上。務",
    "T52n2102_009:0057c12": "施不苟使殫財土木。以周急為美。若絕嗣",
    "T52n2102_009:0057c13": "續則必法種不傳。如並起浮圖。又亦種殖無",
    "T52n2102_009:0057c14": "地。凡且猶知之。況我慈氏寧樂爾乎。今守株",
    "T52n2102_009:0057c15": "桑門迷瞀俗士。見寒者不施之短褐。遇飢",
    "T52n2102_009:0057c16": "者不錫以糠豆。而競聚無識之僧。爭造眾多",
    "T52n2102_009:0057c17": "之佛。親戚棄而不眄。祭祀廢而不修。良繒",
    "T52n2102_009:0057c18": "碎於剎上。丹金縻于塔下。而謂為福田期以",
    "T52n2102_009:0057c19": "報業。此並體佛未深解法不妙。雖呼佛為佛。",
    "T52n2102_009:0057c20": "豈曉歸佛之旨。號僧為僧寧達依僧之意。此",
    "T52n2102_009:0057c21": "亦神不降福。予無取焉。夫六家之術各有流",
    "T52n2102_009:0057c22": "弊。儒失於僻。墨失於蔽。法失於峻。名失於",
    "T52n2102_009:0057c23": "詐。咸由祖述者。失其傳以致泥溺。今子不",
    "T52n2102_009:0057c24": "以僻蔽誅孔墨峻詐責韓鄧。而獨罪我如",
    "T52n2102_009:0057c25": "來貶茲正覺。是忿風濤而毀舟&#x6A9D;也。今逆悖",
    "T52n2102_009:0057c26": "之人無賴之子。上罔君親下虛儔類。或不忌",
    "T52n2102_009:0057c27": "明憲而乍懼幽司。憚閻羅之猛畏牛頭之酷。",
    "T52n2102_009:0057c28": "遂悔其穢惡。化而遷善。此之益也。又罪福",
    "T52n2102_009:0057c29": "之理。不應殊於世教背乎人情。若有事君以",
    "T52n2102_009:0058a01": "忠。奉親唯孝。與朋友信。如斯人者猶以一眚",
    "T52n2102_009:0058a02": "掩德蔑而棄之。裁犯蟲魚陷于地獄。斯必不",
    "T52n2102_009:0058a03": "然矣。夫忠莫踰於伊尹。孝莫尚乎曾參。伊",
    "T52n2102_009:0058a04": "公宰一畜以膳湯。曾子烹隻禽以養點。而皆",
    "T52n2102_009:0058a05": "同趨炎鑊俱赴鋒樹。是則大功沒於小過。奉",
    "T52n2102_009:0058a06": "上反於惠下。昔彌子矯駕猶以義弘免戮。嗚",
    "T52n2102_009:0058a07": "呼曾謂靈匠不如衛君乎。故知此為忍人之",
    "T52n2102_009:0058a08": "防。而非仁人之誡也。若能監彼流宕釁不在",
    "T52n2102_009:0058a09": "佛。觀此禍福悟教開誘。思息末以尊本。不",
    "T52n2102_009:0058a10": "拔本以極末。念忘我以弘法。不後法以利",
    "T52n2102_009:0058a11": "我。則雖曰未佛。吾必謂之佛矣。",
    "T52n2102_009:0058a12": "[0058a12] 難范中書神滅論(曹思文) 難神滅第一(并啟詔答)",
    "T52n2102_009:0058a13": "[0058a13] 范答第一 重難神滅第二(重啟詔答)",
    "T52n2102_009:0058a14": "難范中書神滅論曹思文",
    "T52n2102_009:0058a15": "[0058a15] 論曰。神即形也。形即神也。是以形存則神存。",
    "T52n2102_009:0058a16": "形謝則神滅也。",
    "T52n2102_009:0058a17": "[0058a17] 難曰。形非即神也。神非即形也。是合而為用",
    "T52n2102_009:0058a18": "者也。而合非即矣。生則合而為用。死則形留",
    "T52n2102_009:0058a19": "而神逝也。何以言之。昔者趙簡子疾五日不",
    "T52n2102_009:0058a20": "知人。秦穆公七日乃寤。並神遊於帝所。帝",
    "T52n2102_009:0058a21": "賜之鈞天廣樂。此其形留而神遊者乎。若如",
    "T52n2102_009:0058a22": "論言形滅則神滅者。斯形之與神。應如影響",
    "T52n2102_009:0058a23": "之必俱也。然形既病焉則神亦病也。何以形",
    "T52n2102_009:0058a24": "不知人神獨遊帝。而欣歡於鈞天廣樂乎。斯",
    "T52n2102_009:0058a25": "其寐也魂交故。神遊於胡蝶。即形與神分",
    "T52n2102_009:0058a26": "也。其覺也形開。遽遽然周也。即形與神合",
    "T52n2102_009:0058a27": "也。神之與形有分有合。合則共為一體。分",
    "T52n2102_009:0058a28": "則形亡而神逝也。是以延陵喪子而言曰。",
    "T52n2102_009:0058a29": "骨肉歸復于土。而魂氣無不之也。斯即形止",
    "T52n2102_009:0058b01": "而神不止也。然經史明證灼灼也。如此寧是",
    "T52n2102_009:0058b02": "形止而神滅者乎。",
    "T52n2102_009:0058b03": "[0058b03] 論曰。問者曰。經云。為之宗廟以鬼饗之。通",
    "T52n2102_009:0058b04": "云。非有鬼也。斯是聖人之教然也。所以達孝",
    "T52n2102_009:0058b05": "子之心。而厲媮薄之意也。",
    "T52n2102_009:0058b06": "[0058b06] 難曰。今論所云皆情言也。而非聖旨。請舉經",
    "T52n2102_009:0058b07": "記以證聖人之教。孝經云。昔者周公郊祀后",
    "T52n2102_009:0058b08": "稷以配天。宗祀文王於明堂。以配上帝。若形",
    "T52n2102_009:0058b09": "神俱滅。復誰配天乎。復誰配帝乎。且無臣",
    "T52n2102_009:0058b10": "而為有臣。宣尼云。天可欺乎。今&#x799D;無神矣。",
    "T52n2102_009:0058b11": "而以&#x799D;配斯是周旦其欺天乎。果其無&#x799D;也。",
    "T52n2102_009:0058b12": "而空以配天者。即其欺天矣。又其欺人也。",
    "T52n2102_009:0058b13": "斯是人之教。教以欺妄也。設欺妄以立教",
    "T52n2102_009:0058b14": "者。復何達孝子之心。厲媮薄之意哉。原尋",
    "T52n2102_009:0058b15": "論旨。以無鬼為義。試重詰之曰。孔子菜羹",
    "T52n2102_009:0058b16": "&#x82FD;祭祀其祖禰也。禮云。樂以迎來哀以送",
    "T52n2102_009:0058b17": "往。神既無矣迎何所迎。神既無矣送何所送。",
    "T52n2102_009:0058b18": "迎來而樂。斯假欣於孔貌。途往而哀。又虛淚",
    "T52n2102_009:0058b19": "於丘體。斯則夫子之祭祀也。欺偽滿於方",
    "T52n2102_009:0058b20": "寸虛假盈於廟堂。聖人之教其若是乎。而云",
    "T52n2102_009:0058b21": "聖人之教然也何哉。",
    "T52n2102_009:0058b22": "[0058b22] 思文啟。竊見范縝神滅論。自為賓主。遂有三",
    "T52n2102_009:0058b23": "十餘條。思文不惟闇蔽聊難論大旨二條而",
    "T52n2102_009:0058b24": "已。庶欲以傾其根本。謹&#x5190;上聞。但思文情",
    "T52n2102_009:0058b25": "用淺匱。懼不能徵折詭經。仰黷天煦伏追",
    "T52n2102_009:0058b26": "震悸。謹啟。",
    "T52n2102_009:0058b27": "[0058b27] 所難二條。當別詳覽也 右詔答。",
    "T52n2102_009:0058b28": "答曹錄事難神滅論",
    "T52n2102_009:0058b29": "[0058b29] 難曰。形非即神也。神非即形也。是合而為",
    "T52n2102_009:0058c01": "用者也。而合非即也。",
    "T52n2102_009:0058c02": "[0058c02] 答曰。若合而為用者。明不合則無用。如蛩",
    "T52n2102_009:0058c03": "巨相資廢一則不可。此乃是滅神之精據。而",
    "T52n2102_009:0058c04": "非存神之雅決。子意本欲請戰。而定為我援",
    "T52n2102_009:0058c05": "兵耶。",
    "T52n2102_009:0058c06": "[0058c06] 難曰。昔趙簡子疾五日不知人。秦穆公七日",
    "T52n2102_009:0058c07": "乃寤。並神遊於帝所。帝賜之鈞天廣樂。此形",
    "T52n2102_009:0058c08": "留而神逝者乎。",
    "T52n2102_009:0058c09": "[0058c09] 答曰。趙簡子之上賓秦穆之上遊帝。既云耳",
    "T52n2102_009:0058c10": "聽鈞天。居然口嘗百味。亦可身安廣廈。目悅",
    "T52n2102_009:0058c11": "玄黃。或復披文繡之衣。控如龍之轡。故知神",
    "T52n2102_009:0058c12": "之須待既不殊人。四肢七竅每與形等。隻翼",
    "T52n2102_009:0058c13": "不可以適遠。故不比不飛。神無所闕。何故",
    "T52n2102_009:0058c14": "憑形以自立。",
    "T52n2102_009:0058c15": "[0058c15] 難曰。若如論旨形滅。即神滅者。斯形之與",
    "T52n2102_009:0058c16": "神應。如影之必俱也。然形既病焉。則神亦",
    "T52n2102_009:0058c17": "病也。何以形不知人。神獨遊帝。答曰。若如",
    "T52n2102_009:0058c18": "來意便是形病而神不病也。今傷之則病是",
    "T52n2102_009:0058c19": "形痛而神不痛也。惱之則憂是形憂而神不",
    "T52n2102_009:0058c20": "憂也。憂慮痛形已得之如此。何用勞神於無",
    "T52n2102_009:0058c21": "事耶(曹以為生則合而為用則病廢同也。死則形留而神遊。則故遊帝與形不同)。",
    "T52n2102_009:0058c22": "[0058c22] 難曰。其寐也魂交故。神遊於胡蝶。即形與神",
    "T52n2102_009:0058c23": "分也。其覺也形開遽遽然周也。即形與神合",
    "T52n2102_009:0058c24": "也。",
    "T52n2102_009:0058c25": "[0058c25] 答曰。此難可謂窮辯。未可謂窮理也。子謂神",
    "T52n2102_009:0059a01": "遊胡蝶是真作飛蟲耶。若然者或夢為牛則",
    "T52n2102_009:0059a02": "負人轅輈。或夢為馬則入人跨下。明旦應有",
    "T52n2102_009:0059a03": "死牛死馬。而無其物何耶。又&#x8193;繞昌門此",
    "T52n2102_009:0059a04": "人即死。豈有遺其肝肺而可以生哉。又日月",
    "T52n2102_009:0059a05": "麗天廣輪千里。無容下從返婦近入懷袖。夢",
    "T52n2102_009:0059a06": "幻虛假無有自來矣。一旦實之良足偉也。明",
    "T52n2102_009:0059a07": "結想霄坐周天海。神昏於內妄見異物。豈莊",
    "T52n2102_009:0059a08": "生實亂南園。趙簡真登閶闔。郢外弟蕭琛亦",
    "T52n2102_009:0059a09": "以夢為文句甚悉。想孰取視也。",
    "T52n2102_009:0059a10": "[0059a10] 難曰。延陵喪子而言曰。骨肉歸于上。而",
    "T52n2102_009:0059a11": "魂氣無不之也。斯即形止而神不止也。",
    "T52n2102_009:0059a12": "[0059a12] 答曰。人之生也。資氣於天稟形於地。是以形",
    "T52n2102_009:0059a13": "銷於下。氣滅於上。氣滅於上。故言無不之。無",
    "T52n2102_009:0059a14": "不之者。不測之辭耳。豈必其神興知耶。",
    "T52n2102_009:0059a15": "[0059a15] 難曰。今論所云皆情言也。而非聖旨。請舉經",
    "T52n2102_009:0059a16": "記以證聖人之教。孝經云。昔者周公郊祀后",
    "T52n2102_009:0059a17": "&#x799D;。以配天。宗祀文王於明堂以配上帝。若形",
    "T52n2102_009:0059a18": "神俱滅誰配天乎。復誰配帝乎。",
    "T52n2102_009:0059a19": "[0059a19] 答曰。若均是聖達本自無教。教之所設實在",
    "T52n2102_009:0059a20": "黔首。黔首之情常貴生而賤死。死而有靈則",
    "T52n2102_009:0059a21": "長畏敬之心。死而無知則生慢易之意。聖人",
    "T52n2102_009:0059a22": "知其若此。故廟祧壇墠以篤其誠心。肆筵授",
    "T52n2102_009:0059a23": "几以全其罔己。尊祖以窮郊天之敬。嚴父以",
    "T52n2102_009:0059a24": "配天明堂之享。且忠信之寄心有地強梁",
    "T52n2102_009:0059a25": "之子茲焉是懼。所以聲教煦於上風俗淳于",
    "T52n2102_009:0059a26": "下。周此道也。故經云。為之宗廟以鬼享之。",
    "T52n2102_009:0059a27": "言用鬼神之道。致茲孝享也。春秋祭祀以時",
    "T52n2102_009:0059a28": "思之。明厲其追遠。不可朝死夕亡也。子貢問",
    "T52n2102_009:0059a29": "死而有知。仲尼云。吾欲言死而有知。則孝子",
    "T52n2102_009:0059b01": "輕生以殉死。吾欲言死而無知。則不孝之子",
    "T52n2102_009:0059b02": "棄而不葬。子路問事鬼神。夫子云。未能事人。",
    "T52n2102_009:0059b03": "焉能事鬼。適言以鬼享之。何故不許其事耶。",
    "T52n2102_009:0059b04": "死而有知輕生以殉是也。何故不明言其有。",
    "T52n2102_009:0059b05": "而作此悠漫以答耶。研求其義死而無知。亦",
    "T52n2102_009:0059b06": "已審矣。宗廟郊社皆聖人之教&#x8FF9;。彝倫之道。",
    "T52n2102_009:0059b07": "不可得而廢耳。",
    "T52n2102_009:0059b08": "[0059b08] 難曰。且無臣而為有臣。宣尼云。天可欺乎。今",
    "T52n2102_009:0059b09": "&#x799D;無神矣。而以&#x799D;配斯。是周旦其欺天乎。既",
    "T52n2102_009:0059b10": "其欺天。又其欺人。斯是聖人之教以欺妄。",
    "T52n2102_009:0059b11": "欺妄以教。何達孝子之心。厲媮薄之意哉。",
    "T52n2102_009:0059b12": "[0059b12] 答曰。夫聖人者顯仁藏用窮神盡變。故曰聖",
    "T52n2102_009:0059b13": "達節而賢守節也。寧可求之蹄筌局以言教。",
    "T52n2102_009:0059b14": "夫欺者。謂傷化敗俗導人非道耳。苟可以安",
    "T52n2102_009:0059b15": "上治民移風易俗。三光明於上。黔黎悅於下。",
    "T52n2102_009:0059b16": "何欺妄之有乎。請問。湯放桀武伐紂。是殺",
    "T52n2102_009:0059b17": "君非耶。而孟子云。聞誅獨夫紂。未聞殺君也。",
    "T52n2102_009:0059b18": "子不責聖人放殺之&#x8FF9;。而勤勤於郊&#x799D;之妄",
    "T52n2102_009:0059b19": "乎。郊丘明堂乃是儒家之淵府也。而非形神",
    "T52n2102_009:0059b20": "之滯義。當如此何耶。",
    "T52n2102_009:0059b21": "[0059b21] 難曰。樂以迎來哀以送往。云云。",
    "T52n2102_009:0059b22": "[0059b22] 答曰。此義未通而自釋。不復費辭於無用。禮",
    "T52n2102_009:0059b23": "記有斯言多矣。近寫此條小恨未周也。",
    "T52n2102_009:0059b24": "[0059b24] 思文啟。始得范縝答神滅論。猶執先迷。思",
    "T52n2102_009:0059b25": "文試料其理致。衝其四證。謹&#x5190;奏聞。但思文",
    "T52n2102_009:0059b26": "情識愚淺。無以折其鋒銳。仰塵。",
    "T52n2102_009:0059b27": "[0059b27] 聖鑒伏追震悚。謹啟。",
    "T52n2102_009:0059b28": "[0059b28] 具一二縝既背經以起義。乖理以致談。滅聖",
    "T52n2102_009:0059b29": "難以聖責。乖理難以理詰。如此則言語之論",
    "T52n2102_009:0059c01": "略成可息  右詔答。",
    "T52n2102_009:0059c02": "重難范中書神滅論",
    "T52n2102_009:0059c03": "[0059c03] 論曰。若合而為用者明。不合則無用。如蛩巨",
    "T52n2102_009:0059c04": "之相資廢一則不可。此乃是滅神之精據。而",
    "T52n2102_009:0059c05": "非存神之雅決。子意本欲請戰。而定為我援",
    "T52n2102_009:0059c06": "兵也。論又云。形之於神猶刀之於利。未聞",
    "T52n2102_009:0059c07": "刀沒而利存。豈形止而神在。又申延陵之",
    "T52n2102_009:0059c08": "言。即形消於下神滅於上。故云無之也。又",
    "T52n2102_009:0059c09": "云。以&#x799D;配天非欺天也。猶湯放武伐非殺君",
    "T52n2102_009:0059c10": "也。子不責聖人放殺之&#x8FF9;。而勤勤於郊&#x799D;之",
    "T52n2102_009:0059c11": "妄耶。難曰。蛩蛩巨虛是合用之證耳。而非",
    "T52n2102_009:0059c12": "形滅即神滅之據也。何以言之。蛩非虛也",
    "T52n2102_009:0059c13": "虛非蛩也。今滅蛩蛩而駏驉不死。斬駏驉而",
    "T52n2102_009:0059c14": "蛩蛩不亡。非相即也。今引此以為形神俱滅",
    "T52n2102_009:0059c15": "之精據。又為救兵之良援。斯倒戈授人而欲",
    "T52n2102_009:0059c16": "求長存也。悲夫。斯即形滅而神不滅之證一",
    "T52n2102_009:0059c17": "也。論云。形之與神猶刀之於利。未聞刀沒",
    "T52n2102_009:0059c18": "而利存。豈容形亡而神在。雅論據形神之俱",
    "T52n2102_009:0059c19": "滅。唯此一證而已。愚有惑焉。何者。神之與形",
    "T52n2102_009:0059c20": "是二物之合用。即論所引蛩巨相資也。是",
    "T52n2102_009:0059c21": "今刀之於利是一物之兩名耳。然一物兩名",
    "T52n2102_009:0059c22": "者。故捨刀則無利也。二物之合用者。故形",
    "T52n2102_009:0059c23": "亡則神逝也。今引一物之二名。徵二物之合",
    "T52n2102_009:0059c24": "用。斯差若毫釐者何千里之遠也。斯又是形",
    "T52n2102_009:0059c25": "滅而神不滅之證二也。又申延陵之言曰。即",
    "T52n2102_009:0059c26": "是形消於下神滅於上。論云。形神是一體之",
    "T52n2102_009:0059c27": "相即。即今形滅於此。即應神滅於形中。何",
    "T52n2102_009:0059c28": "得云形消於下。神滅於上。而云無不之乎。斯",
    "T52n2102_009:0059c29": "又是形滅而神不滅之證三也。又云。以稷配",
    "T52n2102_009:0060a01": "天非欺天也。猶湯放桀武伐紂非殺君也。即",
    "T52n2102_009:0060a02": "是權假以除惡乎。然唐虞之君無放伐之患",
    "T52n2102_009:0060a03": "矣。若乃運非太平世值三季權假立教以救",
    "T52n2102_009:0060a04": "一時。故權稷以配天假父以配帝。則可也。",
    "T52n2102_009:0060a05": "然有虞氏之王天下也。禘黃而郊嚳。祖顓而",
    "T52n2102_009:0060a06": "宗堯。既淳風未殄。時非權假而今欺天罔帝",
    "T52n2102_009:0060a07": "也何乎。引證若斯。斯又是形滅而神不滅之",
    "T52n2102_009:0060a08": "證四也。斯四證既立而根本自傾。餘枝葉庶",
    "T52n2102_009:0060a09": "不待風而靡也。",
    "T52n2102_009:0060a10": "[0060a10] 論曰。樂以迎來哀以送往。此義不假通而自",
    "T52n2102_009:0060a11": "釋。不復費於無用。禮記有言多矣。又云。夫",
    "T52n2102_009:0060a12": "言欺者。謂傷化敗俗耳。苟可以安上治民。復",
    "T52n2102_009:0060a13": "何欺妄之有乎。",
    "T52n2102_009:0060a14": "[0060a14] 難曰。前難云。迎來而樂。是假欣於孔貌。送往",
    "T52n2102_009:0060a15": "而哀。又虛淚於丘體。斯實鄙難之雲梯。弱義",
    "T52n2102_009:0060a16": "之鋒的。在此言也。而答者曾不惠解。唯云",
    "T52n2102_009:0060a17": "不假通而自釋。請重之曰。依如論旨既已許",
    "T52n2102_009:0060a18": "孔是假欣而虛淚也。又許&#x799D;之配天。是指無",
    "T52n2102_009:0060a19": "以為有也。宣尼云。亡而為有虛而為盈。爻",
    "T52n2102_009:0060a20": "象之所不占。而格言之所攸棄。用此風以扇",
    "T52n2102_009:0060a21": "也。何得不傷。茲俗於何不敗。而云可以安",
    "T52n2102_009:0060a22": "上治民也。慈化何哉。論云。已通而昧者未",
    "T52n2102_009:0060a23": "悟。聊重往諮側聞提耳。"
}