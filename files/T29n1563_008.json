{
    "T29n1563_008:0809c16": "阿毘達磨藏顯宗論卷第八",
    "T29n1563_008:0809c18": "尊者眾賢造",
    "T29n1563_008:0809c19": "三藏法師玄奘奉 詔譯",
    "T29n1563_008:0809c20": "辯差別品第三之四",
    "T29n1563_008:0809c21": "[0809c21] 雖離所相別有生等。與所相法俱時而起。而",
    "T29n1563_008:0809c22": "無一法一時即生即住即異即滅過失。如體",
    "T29n1563_008:0809c23": "不同用有別故。執所相外無別生等。一一剎",
    "T29n1563_008:0809c24": "那有四相者。如斯過失不可救療。一法一時",
    "T29n1563_008:0809c25": "功能差別。理不成故。許所相外有別生等。無",
    "T29n1563_008:0809c26": "斯過失。相體不同助緣差別。時分功能理有",
    "T29n1563_008:0809c27": "異故。然有為法分位不同。略有三種。謂引果",
    "T29n1563_008:0809c28": "用。未得正得。已滅別故。此諸有為復有二種。",
    "T29n1563_008:0809c29": "謂有作用及唯有體。前是現在。後是去來。",
    "T29n1563_008:0810a01": "此復一一各有二種。謂彼功能有勝有劣。諸",
    "T29n1563_008:0810a02": "有為法。若能為因引攝自果。名為作用。若能",
    "T29n1563_008:0810a03": "為緣攝助異類。是謂功能。若有別法於未獲",
    "T29n1563_008:0810a04": "得引果用時。由遇未得正得已滅。引果用時。",
    "T29n1563_008:0810a05": "外緣攝助。於辦自事。發起內緣。攝助功能。",
    "T29n1563_008:0810a06": "是名生相。或復有法。於正獲得。引果用時。由",
    "T29n1563_008:0810a07": "遇未得。正得已滅。引果用時。外緣攝助。於",
    "T29n1563_008:0810a08": "辦自事。發起內緣。攝助功能。是餘三相。",
    "T29n1563_008:0810a09": "於正生位生為內緣起所生法。至已生位",
    "T29n1563_008:0810a10": "此所生法名為已起。於正滅位。住為內緣。",
    "T29n1563_008:0810a11": "安所住法。令引自果至已滅位此所住法",
    "T29n1563_008:0810a12": "名於自果已能引發即正滅位。滅為內緣壞",
    "T29n1563_008:0810a13": "所滅法。至已滅位。此所滅法名為已壞異相",
    "T29n1563_008:0810a14": "亦爾如應當知。有餘師說。因要待處。世時",
    "T29n1563_008:0810a15": "位伴。能與果故。生已生時起用差別。謂",
    "T29n1563_008:0810a16": "或有因待處與果。如雨要待雲處方生。要",
    "T29n1563_008:0810a17": "贍部洲處金剛座。方證無上正等菩提。或",
    "T29n1563_008:0810a18": "復有因待世與果如異熟因順解脫分。要在",
    "T29n1563_008:0810a19": "過去方能與果或復有因待時與果。如輪王",
    "T29n1563_008:0810a20": "業要劫增時。方能獲得轉輪王位。或復有",
    "T29n1563_008:0810a21": "因待位與果。如諸種子至變異位方能生",
    "T29n1563_008:0810a22": "芽。初無漏心及光明等體雖先有。而要未",
    "T29n1563_008:0810a23": "來正生位中能有所作。或復有因待伴與果。",
    "T29n1563_008:0810a24": "如四大種心心所等。要與伴俱能有所作。由",
    "T29n1563_008:0810a25": "斯差別緣起正理。四相起用分位不同。謂正",
    "T29n1563_008:0810a26": "生時生相起用。至已生位住異滅三。同於一",
    "T29n1563_008:0810a27": "時各起別用。如是四相用時既別。故無一法",
    "T29n1563_008:0810a28": "一時即生即住即異即滅過失。又正滅時。此",
    "T29n1563_008:0810a29": "所相法由餘住相為勝因故。暫時安住能引",
    "T29n1563_008:0810b01": "自果即於爾時由餘異相為勝因故。令其衰",
    "T29n1563_008:0810b02": "損。即於爾時由餘滅相為勝因故。令其滅壞。",
    "T29n1563_008:0810b03": "故三一時無相違失。時所相法為名安住。為",
    "T29n1563_008:0810b04": "名衰異。為名壞滅。由能相力。所相一時。所望",
    "T29n1563_008:0810b05": "不同。具有三義。如何異相。即於住時衰損能",
    "T29n1563_008:0810b06": "引自果作用損彼作用。令後果生劣於前因。",
    "T29n1563_008:0810b07": "是異相力。後果漸劣。由因有異。此果復由俱",
    "T29n1563_008:0810b08": "起異相為緣衰損。能令後果更劣於前。如是",
    "T29n1563_008:0810b09": "一切有為相續剎那剎那令後後異。故前前",
    "T29n1563_008:0810b10": "念有異義成。此義既成。應為比量。謂見最後",
    "T29n1563_008:0810b11": "有差別故。前諸剎那定有差別。若爾相續漸",
    "T29n1563_008:0810b12": "增長時異相應無。不見果故。無斯過失。住相",
    "T29n1563_008:0810b13": "爾時由外緣助勢力增強。摧伏異故。若生在",
    "T29n1563_008:0810b14": "未來生所生法。未來一切法何不頓生彼能",
    "T29n1563_008:0810b15": "生因。各常合故。此先已辯。先何所辯。謂有別",
    "T29n1563_008:0810b16": "法於未獲得引果用時。由遇未得正得已滅。",
    "T29n1563_008:0810b17": "引果用時外緣攝助。於辦自事發起內緣攝",
    "T29n1563_008:0810b18": "助功能。是名生相。又作是說。因要待處。世",
    "T29n1563_008:0810b19": "時位伴。方與果故。即依此義說如是言。頌",
    "T29n1563_008:0810b20": "曰。",
    "T29n1563_008:0810b21": " 生能生所生  非離因緣合",
    "T29n1563_008:0810b22": "[0810b22] 論曰。非離所餘因緣和合。唯生相力能生所",
    "T29n1563_008:0810b23": "生。故諸未來非皆頓起。生相雖作俱起近因。",
    "T29n1563_008:0810b24": "能生所生諸有為法。而必應待前自類因及",
    "T29n1563_008:0810b25": "餘外緣和合攝助。如種地等差別因緣。助芽",
    "T29n1563_008:0810b26": "等生令生芽等。若爾我等唯見因緣。有生功",
    "T29n1563_008:0810b27": "能無別生相。有因緣合諸法即生。無即不生。",
    "T29n1563_008:0810b28": "何勞生相。故應唯有因緣力生。此責不然。唯",
    "T29n1563_008:0810b29": "許眾緣諸法生者。此責同故。謂若唯許未來",
    "T29n1563_008:0810c01": "諸法因緣和合而得生者。此責亦同。未來諸",
    "T29n1563_008:0810c02": "法因緣無別者。何不頓皆生。又因緣中隨闕",
    "T29n1563_008:0810c03": "一種。具所餘故果亦應生。且如眼根先業所",
    "T29n1563_008:0810c04": "引。雖離大種而亦應生。或應但由大種功力。",
    "T29n1563_008:0810c05": "不由先業眼根得生。或諸眼根隨業所引能",
    "T29n1563_008:0810c06": "生大種。無不合時。於一生時。餘亦應起。或應",
    "T29n1563_008:0810c07": "大種於眼無能。不見離前眼大種獨生故。但",
    "T29n1563_008:0810c08": "應因前眼後眼得生。許大種能生應成無用。",
    "T29n1563_008:0810c09": "又如種子水土等緣。隨闕一時芽必不起。",
    "T29n1563_008:0810c10": "故知種等功力極成於眼等生。地等大種能生",
    "T29n1563_008:0810c11": "功力。非所現見。既不現見大種功力。應不為",
    "T29n1563_008:0810c12": "因生於眼等。又汝所執有業種子相續轉變。",
    "T29n1563_008:0810c13": "誰為障礙。不能頓生。一切業果。若由緣助業",
    "T29n1563_008:0810c14": "種方能生。應但緣能生。何勞業種。以眾緣助",
    "T29n1563_008:0810c15": "業果乃生。眾緣若無果不生故。既賴緣助而",
    "T29n1563_008:0810c16": "業種非無。雖藉眾緣寧撥無生相。又於眼等",
    "T29n1563_008:0810c17": "諸識生中。處處經言。雖有眼色若離作意眼",
    "T29n1563_008:0810c18": "識不生。然說識生緣眼及色。故不應難。因緣",
    "T29n1563_008:0810c19": "力生。何勞生相。又見初念無漏生時。生能為",
    "T29n1563_008:0810c20": "因起無漏得。得自相有前已極成。應說除生",
    "T29n1563_008:0810c21": "有何別法。能作此得前俱起因。若全無因得",
    "T29n1563_008:0810c22": "不應起。則初無漏應不說成。生相生時為亦",
    "T29n1563_008:0810c23": "別有。俱生因不應言亦有。謂除生體餘一果",
    "T29n1563_008:0810c24": "法。云何異滅為生助因。古昔諸師咸作是釋。",
    "T29n1563_008:0810c25": "同一果法展轉為因。如諸大種更相順故。復",
    "T29n1563_008:0810c26": "有釋言。諸有為法一切皆是生等性故。生等",
    "T29n1563_008:0810c27": "四相一一用時。以此為門餘皆助力。是故所",
    "T29n1563_008:0810c28": "說生生所生。非離因緣理善成立。餘廣決擇",
    "T29n1563_008:0810c29": "諸有為相。如順正理及五事釋。已略分別諸",
    "T29n1563_008:0811a01": "有為相。名身等類。其義云何。頌曰。",
    "T29n1563_008:0811a02": " 名身等所謂  想章字總說",
    "T29n1563_008:0811a03": "[0811a03] 論曰。等者等取句身文身。名句文身。本論說",
    "T29n1563_008:0811a04": "故。諸想總說即是名身。諸章總說即是句身。",
    "T29n1563_008:0811a05": "諸字總說即是文身。言總說者。是合集義。於",
    "T29n1563_008:0811a06": "合集義中說殟遮界故。想者眼耳瓶衣等想。",
    "T29n1563_008:0811a07": "謂於諸法分別取著。共所安立字所發想。如",
    "T29n1563_008:0811a08": "是想身即是名身。謂眼耳鼻舌身意等。章謂",
    "T29n1563_008:0811a09": "章辯。世論者釋。是辯無盡帶差別章。能究竟",
    "T29n1563_008:0811a10": "辯所欲說義。即是福招樂異熟等。如是章身",
    "T29n1563_008:0811a11": "即是句身謂如有說。",
    "T29n1563_008:0811a12": " 福招樂異熟  所欲皆如意",
    "T29n1563_008:0811a13": " 并速證第一  永寂靜涅槃",
    "T29n1563_008:0811a14": "[0811a14] 如是句等。字謂[褒-保+可]阿壹伊等字。如是字身即",
    "T29n1563_008:0811a15": "是文身謂迦佉伽等。有餘師說。本論中言。云",
    "T29n1563_008:0811a16": "何多名身。謂名名事等。非彼論師欲辯名等",
    "T29n1563_008:0811a17": "是實有相。而依假合以發問端。是故彼問多",
    "T29n1563_008:0811a18": "名身等者。決定應問名等體實相。思擇名等",
    "T29n1563_008:0811a19": "體實相中。何用推徵名等假合。又名等三相差",
    "T29n1563_008:0811a20": "別者。謂聲所顯。能顯於義。以共立為能詮",
    "T29n1563_008:0811a21": "定量。顯示所解意樂所生。能表所知境界自",
    "T29n1563_008:0811a22": "體。猶如影響。此相是名。若能辯析所知境中",
    "T29n1563_008:0811a23": "廣略義門。此相是句。於能說者聲已滅位。猶",
    "T29n1563_008:0811a24": "令繫念持令不惑傳寄餘者。此相是文。此中",
    "T29n1563_008:0811a25": "名者。謂隨歸赴。如如語聲之所歸赴。如是如",
    "T29n1563_008:0811a26": "是。於自性中名皆隨逐呼召於彼。句者即能",
    "T29n1563_008:0811a27": "辯所說義。謂能辯析差別義門。文者謂能有",
    "T29n1563_008:0811a28": "所彰顯。依此由此彼彰顯故。此即是字。謂令",
    "T29n1563_008:0811a29": "繫念無有忘失。或復由此之所任持令無疑",
    "T29n1563_008:0811b01": "惑。或能持彼轉寄於餘故。有說言如靜慮者。",
    "T29n1563_008:0811b02": "方便境相與靜慮中所覺了境而為梯&#x96A5;。文",
    "T29n1563_008:0811b03": "於名句及義亦爾。名句文身理實皆是不相",
    "T29n1563_008:0811b04": "應行。而經論中說非色法皆為名者。以色相",
    "T29n1563_008:0811b05": "顯當體立名。非色相隱從詮立目。義為可說",
    "T29n1563_008:0811b06": "不可說耶。理實應言義不可說。然共施設。",
    "T29n1563_008:0811b07": "聞言解義。因語發名。名顯義故。三世等法各",
    "T29n1563_008:0811b08": "有三名。謂去來今三時說故。又一切法無無",
    "T29n1563_008:0811b09": "名者。若有應成非所知境。故薄伽梵說如",
    "T29n1563_008:0811b10": "是言。",
    "T29n1563_008:0811b11": " 名能映一切  無有過名者",
    "T29n1563_008:0811b12": " 是故名一法  皆隨自在行",
    "T29n1563_008:0811b13": "[0811b13] 有餘師說。義少名多。於一義中有多名故。有",
    "T29n1563_008:0811b14": "餘復說。名少義多。名唯一界少分所攝。義則",
    "T29n1563_008:0811b15": "具收十八界故。復有說者。互有少多。謂約界",
    "T29n1563_008:0811b16": "攝義多名少。若依立教義少名多。謂佛世尊。",
    "T29n1563_008:0811b17": "於一一法隨義施設無邊名故。如貪名愛名火",
    "T29n1563_008:0811b18": "名蛇名蔓名渴名網名毒名泉名河名脩名廣",
    "T29n1563_008:0811b19": "名針縷等。如是一切。此中經主作如是言。豈",
    "T29n1563_008:0811b20": "不此三語為性故。用聲為體。色自性攝。如何",
    "T29n1563_008:0811b21": "乃說為心不相應行。此責非理。所以者何。理",
    "T29n1563_008:0811b22": "教分明。證別有故。教謂經言。語力文力。若",
    "T29n1563_008:0811b23": "文即語別說何為。又說應持正法文句又言",
    "T29n1563_008:0811b24": "依義不依於文。又說伽他因謂闡陀。文字闡",
    "T29n1563_008:0811b25": "陀。謂造頌分量語為體。又契經言。知法知義。",
    "T29n1563_008:0811b26": "法謂名等。義謂所詮。又契經言。文義巧妙。又",
    "T29n1563_008:0811b27": "言應以善說文句讀誦正法。惡說文句讀誦",
    "T29n1563_008:0811b28": "正法。義即難解。又說如來獲得希有名句文",
    "T29n1563_008:0811b29": "身。又說。彼彼勝解文句甚為希有。由此等教",
    "T29n1563_008:0811c01": "證知別有。能詮諸義。名句文身。其體如聲。實",
    "T29n1563_008:0811c02": "而非假。理謂現見。有時得聲而不得字。有時",
    "T29n1563_008:0811c03": "得字而不得聲。故知體別。有時得聲不得字",
    "T29n1563_008:0811c04": "者。謂雖聞聲而不了義。現見有人粗聞他語",
    "T29n1563_008:0811c05": "而復審問。汝何所言。此聞語聲不了義者。都",
    "T29n1563_008:0811c06": "由未達所發文故。如何乃執文不異聲。有時",
    "T29n1563_008:0811c07": "得字不得聲者。謂不聞聲而得了義。現見有",
    "T29n1563_008:0811c08": "人不聞他語&#x89A9;脣等動知其所說。此不聞聲得",
    "T29n1563_008:0811c09": "了義者。都由已達所發文故。由斯理證。文必",
    "T29n1563_008:0811c10": "異聲。又見世間隱聲誦&#x546A;。故知&#x546A;字異於&#x546A;",
    "T29n1563_008:0811c11": "聲。又見世間有二論者。言音相似。一負一勝。",
    "T29n1563_008:0811c12": "此勝負因必異聲有。又法與詞二無礙解。境",
    "T29n1563_008:0811c13": "界別故知字離聲。是故聲者。但是言音相無",
    "T29n1563_008:0811c14": "差別。其中屈曲必依加遮吒多波等。要由語",
    "T29n1563_008:0811c15": "聲發起諸字。諸字前後和合生名。此名既生",
    "T29n1563_008:0811c16": "即能顯義。由斯展轉而作是言。語能發名名",
    "T29n1563_008:0811c17": "能顯義。故名聲異。其理極成。應知此中聲是",
    "T29n1563_008:0811c18": "能說。名等所說。義俱非二如是則為無倒建",
    "T29n1563_008:0811c19": "立。此中經主又作是言。非但音聲皆稱為語。",
    "T29n1563_008:0811c20": "要由此故義可了知。如是音聲方稱語故。謂",
    "T29n1563_008:0811c21": "能說者。於諸義中已共立為能詮定量。若此",
    "T29n1563_008:0811c22": "句義由名能顯。聲即能詮。何須名等。何等名",
    "T29n1563_008:0811c23": "為能詮定量。豈不於義共立想名。此即說為",
    "T29n1563_008:0811c24": "能詮定量。謂能說者。於諸義中先共安立如",
    "T29n1563_008:0811c25": "是諸字。定能展轉詮如是義。由共安立如是",
    "T29n1563_008:0811c26": "字故。因如是字發如是名。此名即是能詮定",
    "T29n1563_008:0811c27": "量。諸能說者。將發語時。要先思惟如是定量。",
    "T29n1563_008:0811c28": "由此自語或他語時。於所顯義皆能解了。故",
    "T29n1563_008:0811c29": "非唯聲即能顯義要語發字。字復發名。名乃",
    "T29n1563_008:0812a01": "能詮所欲說義。如語發字字復發名。如是應",
    "T29n1563_008:0812a02": "思發句道理。此中經主復作是言。又未了此",
    "T29n1563_008:0812a03": "名如何由語發。為由語顯。為由語生。若由語",
    "T29n1563_008:0812a04": "生語聲性故。聲應一切皆能生名。若謂生名",
    "T29n1563_008:0812a05": "聲有差別。此足顯義何待別名。若由語顯語",
    "T29n1563_008:0812a06": "聲性故。聲應一切皆能顯名。若謂顯名聲有",
    "T29n1563_008:0812a07": "差別。此足顯義何待別名。執聲能詮。斯難亦",
    "T29n1563_008:0812a08": "等。謂若聲體即能顯義應一切聲無非能顯。",
    "T29n1563_008:0812a09": "若謂能顯聲有差別。如是差別應即是名。故",
    "T29n1563_008:0812a10": "所推徵末為過難。然能說者。以所樂名。先",
    "T29n1563_008:0812a11": "蘊在心。方復思度。我當發起如是如是言。為",
    "T29n1563_008:0812a12": "他宣說如是如是義。由此後時隨思發語。因",
    "T29n1563_008:0812a13": "語發字。字復發名。名方顯義。由依如是展轉",
    "T29n1563_008:0812a14": "理門。說語發名。名能顯義。如斯安立其理必",
    "T29n1563_008:0812a15": "然。若不以名先蘊心內。設全發語無定表詮。",
    "T29n1563_008:0812a16": "亦不令他於義生解。又經主言。或應唯執別",
    "T29n1563_008:0812a17": "有文體。即總集此為名等身。更執有餘便為",
    "T29n1563_008:0812a18": "無用。此亦非理。無有諸文俱時轉故。既不俱",
    "T29n1563_008:0812a19": "轉如何總集。或如樹等大造合成。非不緣斯",
    "T29n1563_008:0812a20": "別生於影。影由假發而體非假。如是諸文亦",
    "T29n1563_008:0812a21": "應總集。別生名句。而彼名句雖由假發而體",
    "T29n1563_008:0812a22": "非假。若爾即應一切假法。皆可安立為實有",
    "T29n1563_008:0812a23": "性。無如是失。於一字中亦有名故。無有假法",
    "T29n1563_008:0812a24": "攬一實成。故假與名義不相似。既於一字亦得",
    "T29n1563_008:0812a25": "有名。此名如何知離字有。如是一字如無義",
    "T29n1563_008:0812a26": "字無有所詮。依此為緣別有名起。方能表義。",
    "T29n1563_008:0812a27": "然極相近。別相難知。如壁上光二色難辯。若",
    "T29n1563_008:0812a28": "許即聲。由先契約宣唱差別。能表於義說為",
    "T29n1563_008:0812a29": "名等。斯有何失。此亦不然。能詮契約即聲差",
    "T29n1563_008:0812b01": "別。理不成故。若共所立能詮契約即聲差別",
    "T29n1563_008:0812b02": "者。應如色差別非共立契。亦可了知。非青與",
    "T29n1563_008:0812b03": "黃二色差別。要共立契然後可知。雖二色中",
    "T29n1563_008:0812b04": "先不共立差別契約。而彼青黃非異色故。眼",
    "T29n1563_008:0812b05": "識得已意識即能。隨分別知此彼差別。又理",
    "T29n1563_008:0812b06": "不應。於契約上復作契約。故不應言能詮契",
    "T29n1563_008:0812b07": "約。雖不異聲而先不共立契約者。雖復得聲",
    "T29n1563_008:0812b08": "而更待餘立契約故。未能了別。此望餘聲有",
    "T29n1563_008:0812b09": "差別相。又若所立契即聲差別者。於有義聲",
    "T29n1563_008:0812b10": "及無義聲。所有差別雖先未共立差別契應",
    "T29n1563_008:0812b11": "亦了知。謂於一聲有此差別。於餘聲上此差別",
    "T29n1563_008:0812b12": "無。先未共立差別契者。得二聲時雖不了義。",
    "T29n1563_008:0812b13": "然應如彼二色差別。即能了達有契約聲無",
    "T29n1563_008:0812b14": "契約聲差別之相。故知別有名句文身。緣聲",
    "T29n1563_008:0812b15": "而生能顯了義。又經主說。諸剎那聲不可聚",
    "T29n1563_008:0812b16": "集。亦無一法分分漸生。如何名生可由語發。",
    "T29n1563_008:0812b17": "又自釋言。云何待過去諸表剎那。最後表剎",
    "T29n1563_008:0812b18": "那能生無表。復自難言。若爾最後位聲乃生",
    "T29n1563_008:0812b19": "名。但聞最後聲應能了義。若作是執。語能生",
    "T29n1563_008:0812b20": "文。文復生名。名方顯義。此中過難應同前說。",
    "T29n1563_008:0812b21": "以諸念文不可集故。語顯名過。應例如生。又",
    "T29n1563_008:0812b22": "文由語若顯若生。准語於名皆不應理。此難",
    "T29n1563_008:0812b23": "違害自所稟宗。彼說去來皆無自體。聲前後",
    "T29n1563_008:0812b24": "念不可頓生。如何成文成名成句。若前前念",
    "T29n1563_008:0812b25": "傳傳相資最後剎那成文名句。但聞最後應",
    "T29n1563_008:0812b26": "了義成。又無相資去來無故。既恒一念如何",
    "T29n1563_008:0812b27": "相資。既無相資前後相似。後如初念應不能",
    "T29n1563_008:0812b28": "詮。聞後如初應不了義。故彼所執前後相資。",
    "T29n1563_008:0812b29": "聲即能詮理不成立。我宗三世皆有非無。故",
    "T29n1563_008:0812c01": "後待前能生名等。雖最後念名等方生。而但",
    "T29n1563_008:0812c02": "聞彼不能了義。由不具聞。如先共立。名等契",
    "T29n1563_008:0812c03": "約。能發聲故。然聞一聲亦有了者。由串習",
    "T29n1563_008:0812c04": "故。依此比餘。故經主言。破彼非此毘婆沙說。",
    "T29n1563_008:0812c05": "名句文三各有三種。名三種者。謂名名身多",
    "T29n1563_008:0812c06": "名身。句文亦爾。名有多位。謂一字生。或二字",
    "T29n1563_008:0812c07": "生。或多字生。一字生者。說一字時但可有名。",
    "T29n1563_008:0812c08": "說二字時即謂名身。或作是說。說三字時即",
    "T29n1563_008:0812c09": "謂多名身。或作是說。說四字時方謂多名身。",
    "T29n1563_008:0812c10": "二字生者。說二字時但可有名。說四字時即",
    "T29n1563_008:0812c11": "謂名身。或作是說。說六字時即謂多名身。或",
    "T29n1563_008:0812c12": "作是說。說八字時方謂多名身。多字生中三",
    "T29n1563_008:0812c13": "字生者。說三字時但可有名。說六字時即謂",
    "T29n1563_008:0812c14": "名身。或作是說。說九字時即謂多名身。或作",
    "T29n1563_008:0812c15": "是說。說十二字時方謂多名身。此為門故餘",
    "T29n1563_008:0812c16": "多字生。名身多身如理應說。句亦多位。謂處",
    "T29n1563_008:0812c17": "中句。初句後句短句長句。若八字生名處中",
    "T29n1563_008:0812c18": "句。不長不短。故謂處中。三十二字生於四句。",
    "T29n1563_008:0812c19": "如是四句成室路迦。經論文章多依此數。若",
    "T29n1563_008:0812c20": "六字已上生名初句。二十六字已下生名後",
    "T29n1563_008:0812c21": "句。若減六字生名短句。過二十六字生名長",
    "T29n1563_008:0812c22": "句。且依處中句辯三種。說八字時但可有句。",
    "T29n1563_008:0812c23": "說十六字時即謂句身。或作是說。說二十四",
    "T29n1563_008:0812c24": "字時即謂多句身。或作是說。說三十二字時",
    "T29n1563_008:0812c25": "方謂多句身。文即字故。唯有一位。說一字時",
    "T29n1563_008:0812c26": "但可有文。說二字時即謂文身。或作是說。說",
    "T29n1563_008:0812c27": "三字時即謂多文身。或作是說。說四字時方",
    "T29n1563_008:0812c28": "謂多文身。由此理故應作是說。說一字時有",
    "T29n1563_008:0812c29": "名無名身無多名身。無句無句身無多句身。",
    "T29n1563_008:0813a01": "有文無文身無多文身。說二字時有名有名",
    "T29n1563_008:0813a02": "身無多名身。無句等三。有文有文身無多文",
    "T29n1563_008:0813a03": "身。說四字時有名等三。無句等三。有文等三。",
    "T29n1563_008:0813a04": "說八字時有名等三。有句無句身無多句身。",
    "T29n1563_008:0813a05": "有文等三。說十六字時有名等三。有句有句",
    "T29n1563_008:0813a06": "身無多句身。有文等三。說三十二字時。名句",
    "T29n1563_008:0813a07": "文三。各具三種。由此為門。餘如理說。復應思",
    "T29n1563_008:0813a08": "惟。如是名等何界所繫。為是有情數。為非有",
    "T29n1563_008:0813a09": "情數。為是異熟生。為是所長養。為是等流性。",
    "T29n1563_008:0813a10": "為善為不善。為無記。此皆應辯。頌曰。",
    "T29n1563_008:0813a11": " 欲色有情攝  等流無記性",
    "T29n1563_008:0813a12": "[0813a12] 論曰。此名等三唯是欲色二界所繫。就色界",
    "T29n1563_008:0813a13": "中。有說。唯在初靜慮地。有說。亦通上三靜",
    "T29n1563_008:0813a14": "慮。隨語隨身所繫別故。若說此三隨語繫者。",
    "T29n1563_008:0813a15": "說生欲界作欲界語時。語名等身皆是欲界",
    "T29n1563_008:0813a16": "繫。彼所說義。或三界繫。或通不繫。即彼復作",
    "T29n1563_008:0813a17": "初定語時。語及名等初定地繫。身欲界繫。義",
    "T29n1563_008:0813a18": "如前說。如是若生初靜慮地作二地語。如理",
    "T29n1563_008:0813a19": "應思。若生二三四靜慮地作二地語。亦如理",
    "T29n1563_008:0813a20": "思。若說此三隨身繫者。說生欲界或四靜慮。",
    "T29n1563_008:0813a21": "名等及身各自地繫。語或自地。或他他繫。義",
    "T29n1563_008:0813a22": "如前說。此二說中。或言上地亦有名等而不",
    "T29n1563_008:0813a23": "可說。雖有二說然初說善。又名等三有情數",
    "T29n1563_008:0813a24": "攝。非情有為不成就故。能說者成。非所顯義。",
    "T29n1563_008:0813a25": "唯成現在。不成去來。又名等三唯等流性。非",
    "T29n1563_008:0813a26": "所長養。非異熟生。而言名等從業生者。是業",
    "T29n1563_008:0813a27": "所生。增上果故。又名等三。唯是無覆無記性",
    "T29n1563_008:0813a28": "攝。故斷善者。說善法時。雖成善名等。而不成",
    "T29n1563_008:0813a29": "善法。離欲貪者不成不善。諸無學者不成染",
    "T29n1563_008:0813b01": "污。成能詮名等。非所詮法故。如上所說。餘不",
    "T29n1563_008:0813b02": "相應所未說義今當略辯。頌曰。",
    "T29n1563_008:0813b03": " 同分亦如是  并無色異熟",
    "T29n1563_008:0813b04": " 得相通三類  非得定等流",
    "T29n1563_008:0813b05": "[0813b05] 論曰。亦如是言。為顯同分。如名身等通於欲",
    "T29n1563_008:0813b06": "色。有情等流無覆無記。并無色言顯非唯欲",
    "T29n1563_008:0813b07": "色。言并異熟顯非唯等流。是界通三類通二",
    "T29n1563_008:0813b08": "義。云何異熟。謂地獄等及卵生等趣生同分。",
    "T29n1563_008:0813b09": "云何等流。謂界地處種姓族類沙門梵志學",
    "T29n1563_008:0813b10": "無學等所有同分。有餘師說。先業所引生。是",
    "T29n1563_008:0813b11": "異熟同分。現在加行起。是等流同分。得及諸",
    "T29n1563_008:0813b12": "相類並通三。謂具剎那等流異熟。非得二定",
    "T29n1563_008:0813b13": "唯是等流。唯言為明非異熟等。所餘應說而",
    "T29n1563_008:0813b14": "不說者。命根無想如前說故。餘義准前已可",
    "T29n1563_008:0813b15": "知故。謂說得等唯成就故有情數攝義可准",
    "T29n1563_008:0813b16": "知說諸有為有生等故。准知諸相通情非情。",
    "T29n1563_008:0813b17": "餘隨所應義皆已顯。是故於此無勞重說。如",
    "T29n1563_008:0813b18": "是已辯不相應行。前言生相。生所生時。非",
    "T29n1563_008:0813b19": "離所餘。因緣和合。此中何法說為因緣且因",
    "T29n1563_008:0813b20": "六種。何等為六。頌曰。",
    "T29n1563_008:0813b21": " 能作及俱有  同類與相應",
    "T29n1563_008:0813b22": " 遍行并異熟  許因唯六種",
    "T29n1563_008:0813b23": "[0813b23] 論曰。本論許因唯有六種不增不減一能作",
    "T29n1563_008:0813b24": "因。二俱有因。三同類因。四相應因。五遍行",
    "T29n1563_008:0813b25": "因。六異熟因。能作因體通一切法。是故前說。",
    "T29n1563_008:0813b26": "俱有因體遍諸有為。故居第二。餘同類等。於",
    "T29n1563_008:0813b27": "有為中如其所應各攝少分。隨言便穩次第",
    "T29n1563_008:0813b28": "而說。法生所賴故說為因。即親順益所生",
    "T29n1563_008:0813b29": "果義。如是六因非佛所說。如何本論自立此",
    "T29n1563_008:0813c01": "名。定無大師所不說義。阿毘達磨輒有所說。",
    "T29n1563_008:0813c02": "經中現無由隱沒故。自相可得決定應有。又",
    "T29n1563_008:0813c03": "諸經中所化力故。世尊方便作異門說對法",
    "T29n1563_008:0813c04": "諸師由見少相知其定有。分明結集。故有說",
    "T29n1563_008:0813c05": "言。此六因義說在增一增六經中時經久遠其",
    "T29n1563_008:0813c06": "文隱沒。尊者迦多衍尼子等。於諸法相無間",
    "T29n1563_008:0813c07": "思求。冥感天仙現來授與。如天授與筏第遮",
    "T29n1563_008:0813c08": "經。其理必然。如四緣義。雖具列在此部經",
    "T29n1563_008:0813c09": "中。而餘部中有不誦者。由時淹久多隱沒故",
    "T29n1563_008:0813c10": "既見餘經有少隱沒。故知此處亦非具在。又",
    "T29n1563_008:0813c11": "見經中處處散說。故六因義定應實有。謂如",
    "T29n1563_008:0813c12": "經說。眼色為緣生於眼識。又如經說。二因二",
    "T29n1563_008:0813c13": "緣能生正見。諸如是等即能作因。諸法於他",
    "T29n1563_008:0813c14": "有能作義。由生無障故立此因。如契經說有",
    "T29n1563_008:0813c15": "三道支正見隨轉。又如經說。三和合觸俱起",
    "T29n1563_008:0813c16": "受想思。諸如是等即俱有因。諸行俱時同作",
    "T29n1563_008:0813c17": "一事。由互隨轉故立此因。如說。如是補特",
    "T29n1563_008:0813c18": "伽羅成就善法及不善法。應知如是補特伽",
    "T29n1563_008:0813c19": "羅善法隱沒惡法出現。有隨俱行善根未斷。",
    "T29n1563_008:0813c20": "以未斷故從此善根。猶有可起餘善根義。又",
    "T29n1563_008:0813c21": "說。苾芻若於彼彼多隨尋伺。即於彼彼心多",
    "T29n1563_008:0813c22": "趣入。無明為因起諸染著。明為因故離諸染",
    "T29n1563_008:0813c23": "著。諸如是等即同類因。過去現在同類諸法。",
    "T29n1563_008:0813c24": "由牽自果故立此因。如契經說。見為根信證",
    "T29n1563_008:0813c25": "智相應。又如經言。若有了別即有了知。在定",
    "T29n1563_008:0813c26": "了知乃為如實非不在定。諸如是等即相應",
    "T29n1563_008:0813c27": "因。心心所相應同作一事。由共取一境故立",
    "T29n1563_008:0813c28": "此因如契經言諸邪見者所有身業語業意",
    "T29n1563_008:0813c29": "業諸有願求。皆如所見。所有諸行皆是彼類。",
    "T29n1563_008:0814a01": "如是諸法皆悉能招非欣愛樂不可意果。又",
    "T29n1563_008:0814a02": "經說。一切見趣生時。皆以有身見為其根本。",
    "T29n1563_008:0814a03": "若此見生不忍一切。此見能生貪欲瞋恚。諸",
    "T29n1563_008:0814a04": "如是等即遍行因。過去現在見苦集所斷疑",
    "T29n1563_008:0814a05": "見無明及相應俱有。於同異類諸染污法。由",
    "T29n1563_008:0814a06": "能引起故立此因。一部為因生五部果故同",
    "T29n1563_008:0814a07": "類外立遍行因。如契經言。若所作業是善有",
    "T29n1563_008:0814a08": "漏。是脩所成。於彼處生受諸異熟。又如經",
    "T29n1563_008:0814a09": "言。諸故思業作及增長定招異熟。諸如是",
    "T29n1563_008:0814a10": "等即異熟因。一切不善善有漏法。由招異類",
    "T29n1563_008:0814a11": "故立此因。如是六因佛處處說。諸憎背者迷",
    "T29n1563_008:0814a12": "故不見。諸有智人應勤覺了。又薄伽梵處處",
    "T29n1563_008:0814a13": "經中說有俱生前生因義。依此有彼。有此生",
    "T29n1563_008:0814a14": "故彼生。如次應知。有二因義。又薄伽梵於",
    "T29n1563_008:0814a15": "契經中分明顯說二種因義。謂契經言。諸有",
    "T29n1563_008:0814a16": "不敏處無明者。由無明故亦造福行。此經即",
    "T29n1563_008:0814a17": "顯有前生因。又契經說。眼色為緣。廣說乃至。",
    "T29n1563_008:0814a18": "意法為緣。生癡所生染濁作意。此中意者。",
    "T29n1563_008:0814a19": "癡即無明。希求即愛。愛表即業。此經則顯有",
    "T29n1563_008:0814a20": "俱生因。一心中說有展轉為因故。非謂此經",
    "T29n1563_008:0814a21": "據相續說。理不成故。同因所起。執不俱生。甚",
    "T29n1563_008:0814a22": "為迷謬。此廣決擇如順正理及五事論。應如",
    "T29n1563_008:0814a23": "實知。已略舉因。今當廣辯。且初能作因相云",
    "T29n1563_008:0814a24": "何。頌曰。",
    "T29n1563_008:0814a25": " 除自餘能作",
    "T29n1563_008:0814a26": "[0814a26] 論曰。此能作因略有二種。一有生力。二唯無",
    "T29n1563_008:0814a27": "障。諸法生時唯除自體。以一切法為能作因。",
    "T29n1563_008:0814a28": "由彼生時皆不為障。於中少分有能生力。且",
    "T29n1563_008:0814a29": "如有一。眼識生時。以所依眼為依止因。以所",
    "T29n1563_008:0814b01": "緣色為建立因。以眼識等如種子法為不斷",
    "T29n1563_008:0814b02": "因。以相應法為攝受因。以俱有法為助伴因。",
    "T29n1563_008:0814b03": "以耳根等為依住因。此等總說為能作因。於",
    "T29n1563_008:0814b04": "中一分名有力因。以有能生勝功能故。所餘",
    "T29n1563_008:0814b05": "諸分名無力因。以但不為障礙住故。因即能",
    "T29n1563_008:0814b06": "作。名能作因。此因有力。能作果故。雖餘因性",
    "T29n1563_008:0814b07": "亦能作因。然能作因更無別稱。如色處等總",
    "T29n1563_008:0814b08": "即別名。或復此因能作二義。以無障故可名",
    "T29n1563_008:0814b09": "為因。可名非因。不生能故。又能作者。是餘親",
    "T29n1563_008:0814b10": "因。此能助彼名能作因。或此令他能有所作。",
    "T29n1563_008:0814b11": "他即是果。能作之因。名能作因。何緣自體。非",
    "T29n1563_008:0814b12": "自能作因。以能作因於自體無故。謂無障義。",
    "T29n1563_008:0814b13": "是能作因。自於自體恒為障礙。又一切法不",
    "T29n1563_008:0814b14": "待自體。應有恒成損減等故。若有應與現事",
    "T29n1563_008:0814b15": "相違。一法生時餘相違法。亦無障住故能為",
    "T29n1563_008:0814b16": "因。非彼與此。有時為因。有時非因。應合正",
    "T29n1563_008:0814b17": "理。故一切法皆能作因。諸法相望皆有障力。",
    "T29n1563_008:0814b18": "而不為障故能為因。若處有一餘必無故。無",
    "T29n1563_008:0814b19": "色亦有。時依等定。故彼相望亦有障力。又諸",
    "T29n1563_008:0814b20": "法內。一法生時。如與欲法。餘皆無障。由二緣",
    "T29n1563_008:0814b21": "故法不得生。一順因無。二違緣有。諸法生位。",
    "T29n1563_008:0814b22": "必待勝力各別因緣。及待所餘無障而住。增",
    "T29n1563_008:0814b23": "上緣法由能生因有能障因無諸法乃生故。",
    "T29n1563_008:0814b24": "唯由無障礙說一切法名為能作因。非有障",
    "T29n1563_008:0814b25": "力而不為障。與無障力不為障者。於無障時",
    "T29n1563_008:0814b26": "少有差別。俱有無障力同無勝用故。由斯理",
    "T29n1563_008:0814b27": "趣諸法不頓生非如作者皆成殺等業闕勝",
    "T29n1563_008:0814b28": "用緣因等起故。即由此理過去諸法與餘二",
    "T29n1563_008:0814b29": "世為能作因。彼二世法還與過去為增上果。",
    "T29n1563_008:0814c01": "未來諸法與餘二世為能作因。彼二世法非",
    "T29n1563_008:0814c02": "俱後故。不與未來為增上果。果必由因取故。",
    "T29n1563_008:0814c03": "唯有二因。唯據無障故許通三。現在諸法與",
    "T29n1563_008:0814c04": "餘二世為能作因。彼二世中唯未來法為現",
    "T29n1563_008:0814c05": "在果。有為望有為。展轉是因果。有為望無為。",
    "T29n1563_008:0814c06": "此非因彼非果。無為望無為。展轉非因果。無",
    "T29n1563_008:0814c07": "為望有為。此是因彼非果。由斯故說果少因",
    "T29n1563_008:0814c08": "多。以能作因通一切法。其增上果唯有為",
    "T29n1563_008:0814c09": "故。"
}