{
    "X86n1608_001:0614a03": " 重編八十八祖道影傳贊序",
    "X86n1608_001:0614a05": "諸祖道影。八十有八。國初自大內傳寫。安奉金陵之",
    "X86n1608_001:0614a06": "祖堂。萬曆甲申。紫栢大師。得新安丁南羽。臨寫三堂。",
    "X86n1608_001:0614a07": "散置名山。乙卯。憨山大師。更臨小冊。各為傳贊。以繫",
    "X86n1608_001:0614a08": "其後。崇禎壬申。嘉禾錢仙。上鋟板以行。其傳贊之文。",
    "X86n1608_001:0614a09": "止七十有七。缺者十一。歲甲申。予同年生[橘矛+隹]李高寓",
    "X86n1608_001:0614a10": "公虞部為撰。補十一篇。又以雲棲紫栢憨山三大師",
    "X86n1608_001:0614a11": "益之。甫謀鐫布。以變中止。今歲秋。與寓公長君念祖。",
    "X86n1608_001:0614a12": "再晤廣陵。出其稿示予。欲付剞劂以竟先志。予力贊",
    "X86n1608_001:0614a13": "其決。念祖因以一言請。夫是編之從來。與其所以利",
    "X86n1608_001:0614a14": "益于世。羣公言之詳矣。予奚以益哉。抑聞古聖賢之",
    "X86n1608_001:0614a15": "所以垂訓于世者。有言有心。而更有身。言屬書為教。",
    "X86n1608_001:0614a16": "心屬道為宗。不讀其書。道不可得聞也。即盡讀其書。",
    "X86n1608_001:0614a17": "道未必遂聞也。求道于言。而子已有予欲無言之說。",
    "X86n1608_001:0614a18": "則言不足恃。求道于心。而釋又有覓心了不可得之",
    "X86n1608_001:0614a19": "說。則心亦未易恃。然則釋之蘄進于佛。與儒之蘄進",
    "X86n1608_001:0614a20": "于聖賢者。將安所從事哉。亦求諸其身而可矣。傳之",
    "X86n1608_001:0614a21": "云者。即其人之行。以存其人之道也。孔子云。吾無行",
    "X86n1608_001:0614a22": "而不與二三子者。孟子云。服堯之服。誦堯之言。行堯",
    "X86n1608_001:0614a23": "之行。是堯而已。夫古聖往矣。而其身之閱歷。與其所",
    "X86n1608_001:0614a24": "以入道而進德者。其跡不與俱往。故讀鄉黨篇。而孔",
    "X86n1608_001:0614b01": "子之所以聖可得而師也。讀孟子七篇。而子輿氏之",
    "X86n1608_001:0614b02": "所以賢可得而師也。推之邵周程張朱陸諸大儒。誠",
    "X86n1608_001:0614b03": "即其書。稽其言。考其行。其人之所以不愧聖賢者。亦",
    "X86n1608_001:0614b04": "皆可得而師也。今茲八十八祖之中。西天之祖師。東",
    "X86n1608_001:0614b05": "土之教外別傳。曹溪以下五宗之傳燈。旁出其間。若",
    "X86n1608_001:0614b06": "禪師。若教主。若戒律。若淨土。以至慈恩賢首天台瑜",
    "X86n1608_001:0614b07": "珈之諸宗不一。然其傳心嗣法。與其行解之卓然可",
    "X86n1608_001:0614b08": "述者。于是乎備矣。誠由諸傳而尋繹之。觀其所以出",
    "X86n1608_001:0614b09": "世。則超越者可師也。觀其所以治心。則精純者足法",
    "X86n1608_001:0614b10": "也。今有腰石任舂利刀斷臂之猛。以求師則罔不誠",
    "X86n1608_001:0614b11": "矣。有三登投子九上洞山之勤。以質學則罔不徧矣。",
    "X86n1608_001:0614b12": "有章安五載雪被氷牀之寂。以栖山則罔不安矣。有",
    "X86n1608_001:0614b13": "天台九旬鳥巢衣襵之靜。以安禪則罔不遺矣。有臨",
    "X86n1608_001:0614b14": "濟築拳斷崖奪拂之利。以當機則罔不超矣。有蓮池",
    "X86n1608_001:0614b15": "憨山之晝夜念佛課六萬聲。永明之持誦法華萬三",
    "X86n1608_001:0614b16": "千部。以脩淨業則罔不辦矣。有道林之鳥窠松。雪峰",
    "X86n1608_001:0614b17": "之枯木杌。高峰之死限三年。千巖碧峰紫栢之脇不",
    "X86n1608_001:0614b18": "至席。以冥心入悟。則罔不徹矣。學者惟志之弗立耳。",
    "X86n1608_001:0614b19": "如有志高蹤逸軌。無所取之取。諸此足也。若夫撥火",
    "X86n1608_001:0614b20": "而悟生。觀影而疑釋。或言句之盡捐。或心法之雙泯。",
    "X86n1608_001:0614b21": "則孔氏有不能私之于伯魚。釋迦有不能遽授之阿",
    "X86n1608_001:0614b22": "難者。諸祖奚為。而傳與贊。又奚為也。吾度今之從事",
    "X86n1608_001:0614b23": "于道者。儒未必皆顏淵。釋未必皆雲門趙州丹霞。其",
    "X86n1608_001:0614b24": "人也則亦語其常焉而已。抑是編緣起。紫栢大師肇",
    "X86n1608_001:0614c01": "之。憨公廣之。錢仙上承之。寓公父子終之。其功于諸",
    "X86n1608_001:0614c02": "祖一也。然其自大內以入祖堂。實在洪武戊申。而紫",
    "X86n1608_001:0614c03": "栢大師之臨寫。寓公之續傳。其歲皆在甲申。是書之",
    "X86n1608_001:0614c04": "成。遂與國運相終始矣。異哉。念祖之竟厥先志。其亟",
    "X86n1608_001:0614c05": "誠宜。而以成明。三百年梵典。一大異書。繫不尤重耶。",
    "X86n1608_001:0614c06": "康熈庚戌秋九月望日旴江荷山髯僧徐芳題",
    "X86n1608_001:0614c08": " 又題高氏父子八十八祖傳贊序跋",
    "X86n1608_001:0614c09": "予觀高工部寓公序。考竅精詳。敘次有法。其長君念",
    "X86n1608_001:0614c10": "祖跋。援引透切。不厭煩賾。大意俱在剖破諸宗之籓",
    "X86n1608_001:0614c11": "籬。使同歸于圓通法海。立論至平至正。每念尼山苦",
    "X86n1608_001:0614c12": "縣猶龍見稱。慧遠靜修虎溪。時過古聖。眼濶心虗。殊",
    "X86n1608_001:0614c13": "途同歸。毫無彼此。崖異之見。後世不窺本源。空持門",
    "X86n1608_001:0614c14": "戶。不但儒釋分疆有若敵國。甚至朱陸之同宗孔孟。",
    "X86n1608_001:0614c15": "而彈射交加。洞濟之竝出曹溪。而干戈迭樹。亦見其",
    "X86n1608_001:0614c16": "胸眼之淺而隘也。得高氏父子之論。可以嗒然返矣。",
    "X86n1608_001:0614c18": " 高寓公虞部補憨大師八十八祖道影傳贊敘",
    "X86n1608_001:0614c19": "如來出世。最初轉四諦法輪。最後付別傳妙心。教分",
    "X86n1608_001:0614c20": "五時。戒合七眾。至淨土一門。則佛法已滅。猶閱千年。",
    "X86n1608_001:0614c21": "有能識阿彌陀佛四字者。皆據高座。葢慈憫眾生。曲",
    "X86n1608_001:0614c22": "垂方便。若論此事。間不容髮。靈山話月。曹溪指月。皆",
    "X86n1608_001:0614c23": "為添足。盡天下善知識全體作用。未有當頭道著者。",
    "X86n1608_001:0614c24": "豈可於夢幻法中。更分高下耶。八十八祖真儀。出自",
    "X86n1608_001:0615a01": "大內。供於祖堂。紫栢尊者廣之。憨山大師傳而贊之。",
    "X86n1608_001:0615a02": "高寓公虞部補之。禪宗教律密淨諸門備矣。菩薩護",
    "X86n1608_001:0615a03": "念。以眾生故。門門皆闢。不專一路。而於各門中。容有",
    "X86n1608_001:0615a04": "未備。有像則設。偶爾成文。無像不補。終非揑合。正得",
    "X86n1608_001:0615a05": "法海波瀾之妙。寓公令嗣念祖。過凌江出示。因得卒",
    "X86n1608_001:0615a06": "讀而敘其意。念祖家世。為吾法金湯流通。此書即以",
    "X86n1608_001:0615a07": "顯其先人廣大願力。如來謂。生菩薩家。為世間最難。",
    "X86n1608_001:0615a08": "則其於菩薩家。繼志述事。夙因所會。有不期然而然",
    "X86n1608_001:0615a09": "者。予於高氏。不能不深生歎仰也。",
    "X86n1608_001:0615a10": "康熈壬子長夏　　丹霞今釋題於龍護園",
    "X86n1608_001:0615a12": " 重編憨山禪師八十八祖傳贊序",
    "X86n1608_001:0615a13": "吾友錢而介。曾刻八十八祖傳贊。余簡之。止七十有",
    "X86n1608_001:0615a14": "七。意未釋然。因至海鹽鷹窠頂寺。禮諸祖像及憨公",
    "X86n1608_001:0615a15": "手書傳贊。其有像無傳者。則雪巖欽。無用寬。鐵山瓊。",
    "X86n1608_001:0615a16": "斷崖義。絕學誠。季潭泐。松隱然。無一全。本空照。大滿",
    "X86n1608_001:0615a17": "大。以及慧約國師也。亟為補綴成書。編次四卷。西天",
    "X86n1608_001:0615a18": "祖師二十七人。又旁出一人。東土應真。則康居會佛",
    "X86n1608_001:0615a19": "圖澄寶誌公三人。教外別傳。凡四十有四人。自初祖",
    "X86n1608_001:0615a20": "傳至六祖。又四祖下。旁出鳥窠一人。五祖下旁出者",
    "X86n1608_001:0615a21": "一行。傳瑜珈密宗。六祖下旁出者永嘉。傳天台宗。清",
    "X86n1608_001:0615a22": "涼圭峯傳賢首宗。其得六祖真傳者。青原南嶽二甘",
    "X86n1608_001:0615a23": "露門。南嶽二十五人。未分宗派時四。溈仰一。臨濟二",
    "X86n1608_001:0615a24": "十。內中峯兼傳淨土。青原九人。未分宗派時亦四。曹",
    "X86n1608_001:0615b01": "洞雲門各二。法眼一。永明兼傳淨土。又未詳嗣法者。",
    "X86n1608_001:0615b02": "無一本空大滿三人。教主凡十有六人。淨土則遠公",
    "X86n1608_001:0615b03": "法照。合永明中峯而四。台宗則灌頂法智。合永嘉而",
    "X86n1608_001:0615b04": "三。賢首則法藏。合清涼圭峯而三。密宗則不空。合一",
    "X86n1608_001:0615b05": "行而二。慈恩則玄奘窺基而二。律師則鍾山惠約及",
    "X86n1608_001:0615b06": "南山道宣而二。凡有志于教與禪者。庶幾因憨公傳",
    "X86n1608_001:0615b07": "贊。見諸祖之道影。即恍得諸祖之心印乎。至憨公甞",
    "X86n1608_001:0615b08": "贊雲棲紫栢及自為贊。余各纂小傳。附其後。庶見聞",
    "X86n1608_001:0615b09": "者。知古今人不相遠也。噫憍陳如暨二十七祖外。東",
    "X86n1608_001:0615b10": "土僅六十人耳。而十五人為浙產。若律宗之惠約。若",
    "X86n1608_001:0615b11": "賢首之清凉。若台宗之灌頂永嘉法智。若禪宗之天",
    "X86n1608_001:0615b12": "皇鳥窠。若曹洞之始祖。若法眼之永明。若雲門之振",
    "X86n1608_001:0615b13": "宗。若臨濟之雪巖中峯斷崖千巖全室。亦可謂彬彬",
    "X86n1608_001:0615b14": "盛矣。且季漢延熈時。康僧會肇造三寺于孫吳境內。",
    "X86n1608_001:0615b15": "為建業之建初。太平之化城。與我郡海鹽金粟山之",
    "X86n1608_001:0615b16": "廣慧。實江南梵剎之始。唐會昌四年。黃檗運。建我郡",
    "X86n1608_001:0615b17": "水西寺。大中元年。又建祥符寺。後梁雪峯存。隱我郡",
    "X86n1608_001:0615b18": "之真如。手鑿一井。其泉甘冽。今在寺中。梁天監間。寶",
    "X86n1608_001:0615b19": "誌公。于許玄度宅址。建開善資寶寺。在今蕭山。達磨",
    "X86n1608_001:0615b20": "尊者開基之證果寺。在今湯溪。而靈芝之佛印。臯亭",
    "X86n1608_001:0615b21": "之黃龍。徑山之佛鑑。天目之高峯松隱。並開法杭境。",
    "X86n1608_001:0615b22": "又紹之大雲寺。更有大珠慧海。而法藏曾禮四明阿",
    "X86n1608_001:0615b23": "育王舍利墖。一行亦曾訪算法于天台國清寺異僧。",
    "X86n1608_001:0615b24": "溈山參方。則在杭州龍興寺。是兩浙尊宿。且有二十",
    "X86n1608_001:0615c01": "九人。豈諸方得同日而語哉。書成之十年。陳尚書秋",
    "X86n1608_001:0615c02": "濤年伯先父玄期府君已未同榜也。于曹溪錄示憨",
    "X86n1608_001:0615c03": "公原稿。為陳如尊者及三十三祖道影贊。為諸祖道",
    "X86n1608_001:0615c04": "影略傳贊四十有八。而婁約以下十一公仍闕。惟別",
    "X86n1608_001:0615c05": "見雲門法眼及傅大士白雲覺四贊。以無像故置之。",
    "X86n1608_001:0615c06": "或曰。獨不念及二宗始祖乎。余謂。佛教初流東土。譯",
    "X86n1608_001:0615c07": "經圖像。建立塔寺。剃度僧尼。實始于啟道圓通法師",
    "X86n1608_001:0615c08": "摩騰三藏。而竺法蘭偕至洛陽。受戒講經。及西遊取",
    "X86n1608_001:0615c09": "經。實始于穎川沙門朱士行。而法顯繼踰葱嶺。以至",
    "X86n1608_001:0615c10": "律宗之始法時。天台宗之始慧文。賢首宗之始法順。",
    "X86n1608_001:0615c11": "瑜伽密宗之始金剛智。咸不得與。蓮宗之祖慧遠。禪",
    "X86n1608_001:0615c12": "宗之祖達磨。慈恩宗東土之祖玄奘。同見集中者。正",
    "X86n1608_001:0615c13": "以傳贊。一視祖堂道影。道影所無。傳贊遂不得而有",
    "X86n1608_001:0615c14": "也。且楚石琦公為本朝第一流宗師。偶以祖。堂無像。",
    "X86n1608_001:0615c15": "遂爾傳贊闕如。原未甞以此為軒輊。夫復何疑。曹溪",
    "X86n1608_001:0615c16": "所錄憨公諸祖道影後語。與題辭逈異。因並存之。道",
    "X86n1608_001:0615c17": "影今供養鷹窠頂寺。前有董尚書思白。書覺影相承",
    "X86n1608_001:0615c18": "四大字。而金粟密雲悟公。亦書其端云。認影迷頭則",
    "X86n1608_001:0615c19": "昧。先覺覺後覺。一折一攝。妙旨泠然。徑山雪嶠信公",
    "X86n1608_001:0615c20": "序。及陳徵君眉公記。是又網魚弋兔。不惜筌蹄者也。",
    "X86n1608_001:0615c21": "賜同進士出身工部尚書郎前遷安寶坻涇縣令蒙",
    "X86n1608_001:0615c22": "溫旨敘功紀錄旌異[橘矛+隹]李寓公高承埏澤外父纂。時",
    "X86n1608_001:0615c23": "崇禎閼逢涒灘之歲良月糓旦。",
    "X86n1608_001:0616a02": " 諸祖道影傳贊題辭",
    "X86n1608_001:0616a03": "諸祖道影八十八尊。向聞藏大內。國初寫傳。安奉南",
    "X86n1608_001:0616a04": "京祖堂。萬曆甲申中。達觀禪師。勸丹陽弟子賀氏。請",
    "X86n1608_001:0616a05": "丁雲鵬名筆。臨寫三堂。散置名山。其二送五臺峨眉。",
    "X86n1608_001:0616a06": "其一送南嶽者。儀部金簡曾公。請歸湖東。予度嶺之",
    "X86n1608_001:0616a07": "南嶽。寓湖東。乙卯秋。兵憲吳公同大參馮公過訪。因",
    "X86n1608_001:0616a08": "設像瞻禮。吳公大生歡喜。欲臨小冊。以便隨奉。適遇",
    "X86n1608_001:0616a09": "荊門丹青史宷公命摹寫。予因得一冊。比欲為傳贊。",
    "X86n1608_001:0616a10": "未能也。及予投老匡山之四年。庚申徂夏。以舊嬰溼",
    "X86n1608_001:0616a11": "疾舉發。痛不可忍。藥石無効。無可抵者。乃考傳燈統",
    "X86n1608_001:0616a12": "記諸書。纂為小傳。各系以贊。力疾書之。凡一舉筆。寂",
    "X86n1608_001:0616a13": "爾忘身。不知所痛。及冬方完。其痛亦止。以此未必不",
    "X86n1608_001:0616a14": "仗諸祖法力加持也。吳公諱中偉。號生白。馮公諱時",
    "X86n1608_001:0616a15": "可。號文所。併記之。以曉來者。",
    "X86n1608_001:0616a16": "萬曆四十八年歲次庚申冬十月朔匡山逸叟憨山",
    "X86n1608_001:0616a17": "　沙門釋德清書時年七十有五",
    "X86n1608_001:0616a19": " 題諸祖道影後",
    "X86n1608_001:0616a20": "諸祖乃傳佛心印之宗師也。憶昔世尊說法靈山。甞",
    "X86n1608_001:0616a21": "隨弟子千二百五十人。及佛末後拈花。迦葉破顏微",
    "X86n1608_001:0616a22": "笑。遂傳心印。為教外別傳之旨。是為禪宗。二十八代。",
    "X86n1608_001:0616a23": "至達磨大師。遠來東土。六傳而至曹溪。下有南嶽青",
    "X86n1608_001:0616a24": "原。以分五宗。由梁唐至宋元。得一千八百餘人。皆世",
    "X86n1608_001:0616b01": "挺生豪傑之士。塵垢軒冕。薄將相而不為。故歸心法",
    "X86n1608_001:0616b02": "門。一言之下。了悟自心。使歷劫生死情根。當下頓斷。",
    "X86n1608_001:0616b03": "遂稱曰祖。豈不毅然大丈夫哉。嗟此末世去佛時遙。",
    "X86n1608_001:0616b04": "既不預靈山嘉會。而此土諸祖出世。又不能親近入",
    "X86n1608_001:0616b05": "室。故沉迷至今而不返者。亦可悲矣。久聞。大內藏有",
    "X86n1608_001:0616b06": "歷代諸祖道影。新安高士丁雲鵬者。丹青之妙。不減",
    "X86n1608_001:0616b07": "僧繇道子。偶得內稿本八十八尊。達觀禪師。命畫四",
    "X86n1608_001:0616b08": "堂。其一置西蜀峨眉。其一置金陵祖堂。其一置匡山",
    "X86n1608_001:0616b09": "五乳。一置南嶽。曾儀部金簡居士。請歸湖東。觀察備",
    "X86n1608_001:0616b10": "兵吳公生白。一日過訪。隨喜見而歎曰。此真光明幢",
    "X86n1608_001:0616b11": "也。會荊門畵士史宷善肖像。遂命臨一冊。竊觀公丰",
    "X86n1608_001:0616b12": "采高遠。有翩翩出塵之度。故望影而歸命。葢亦曾親",
    "X86n1608_001:0616b13": "近入室中來。昔裴休見壁間高僧真儀。問黃檗曰。真",
    "X86n1608_001:0616b14": "儀可觀。高僧何在。檗呼曰。裴休。休應諾。不覺愕然。遂",
    "X86n1608_001:0616b15": "大悟。予想。公夙種般若深根。悟心不在裴丞相後。故",
    "X86n1608_001:0616b16": "為集諸祖略傳各為贊。以致公將為家傳心印也。憨",
    "X86n1608_001:0616b17": "山釋德清述",
    "X86n1608_001:0616b19": " 祖師傳贊序",
    "X86n1608_001:0616b20": "有佛處不得住。無佛處急走過。此宗門一關也。若欲",
    "X86n1608_001:0616b21": "寫影圖形表裏相似。如砂石掬之成金。暫時遊戲具",
    "X86n1608_001:0616b22": "耳。安能磨洗佛祖光明。授殘箋眉目者哉。跋之詠之。",
    "X86n1608_001:0616b23": "昔時今時。許弄管成文章始得。譬日月濶步虗空。大",
    "X86n1608_001:0616b24": "開局面。照徹四禺。天上天下。何人敢撮摩其冷暖乎。",
    "X86n1608_001:0616c01": "檇李雁道人錢而介。手書憨山老人八十八祖傳贊。",
    "X86n1608_001:0616c02": "同其仲竹居士。募諸士而梓之。以傳布天下名山。噫",
    "X86n1608_001:0616c03": "是傳諸老之心耶。抑傳諸老之影耶。若道傳。如第二",
    "X86n1608_001:0616c04": "月。即非真月。若道不傳。月落萬川。處處皆圓。雖然憨",
    "X86n1608_001:0616c05": "道人書之于冊。雁道人書之于板。真手不壞。真性不",
    "X86n1608_001:0616c06": "滅。竹居士倡之。高寓公孫漁公眾居士和之。福與慧",
    "X86n1608_001:0616c07": "雙。施與寫埒矣。經云。若有人以七寶滿恒河沙數布",
    "X86n1608_001:0616c08": "施。若有人以恒河沙等身布施。若復有人。聞此經典。",
    "X86n1608_001:0616c09": "信心不逆。其福勝彼。何況書寫受持讀誦。為人解說。",
    "X86n1608_001:0616c10": "諸老。直欲傳心。如來不作誑語也。徑山釋圓信題",
    "X86n1608_001:0616c12": " 又序",
    "X86n1608_001:0616c13": "余刻祖師傳贊成。客有謂余曰。子之傳贊。書則工矣。",
    "X86n1608_001:0616c14": "何不併其像而梓之。令見者聞者。悉發歡喜。學士得",
    "X86n1608_001:0616c15": "覩文思義。庸夫亦見相發心。顧不善與。余應曰。唯唯。",
    "X86n1608_001:0616c16": "否否。客第知繪像之善。而不知繪像之難也。夫諸佛",
    "X86n1608_001:0616c17": "菩薩之相。形如滿月。具無上莊嚴三十二玅百千種",
    "X86n1608_001:0616c18": "好。故能令眾生見者無不歡喜。而此諸老。或清或奇。",
    "X86n1608_001:0616c19": "或古或怪。大率皆長眉粗髮。道貌癯顏。必藉丹青點",
    "X86n1608_001:0616c20": "染。繪為碧眼方瞳。紫襴紅衲。然後見其眉目之軒昂。",
    "X86n1608_001:0616c21": "衣褶之古拙。若但澹澹白描。粗粗筆仗。惟有髮根面",
    "X86n1608_001:0616c22": "皺。條條點點。陡露印板痕。即見者合掌恭敬。倘有毫",
    "X86n1608_001:0616c23": "髮遺憾。便增上慢。何如獨梓其傳贊。令讀之者。知其",
    "X86n1608_001:0616c24": "為誰氏之子某邦之產。何年付法。何地傳衣。痛棒熱",
    "X86n1608_001:0617a01": "喝。笑罵一堂。山空谷響。諸老且揚眉吐氣。如在如生。",
    "X86n1608_001:0617a02": "威儀動靜。亦可髣髴其萬一也。即有以不見其像為",
    "X86n1608_001:0617a03": "恨者。流連追慕。亦謂一時缺典。然暗中摸索。默地思",
    "X86n1608_001:0617a04": "維。輙作絲繡金鑄栴檀寶飾之想。而此諸老不儼然",
    "X86n1608_001:0617a05": "具大人相。從空現出丈六金身。翻令人想見丰采。而",
    "X86n1608_001:0617a06": "眷戀無窮也哉。且此事亦大有因緣。非一人一手之",
    "X86n1608_001:0617a07": "力。余得藉孫漁公高寓公諸子。以克成此帙。緬維歲",
    "X86n1608_001:0617a08": "月。達師臨寫為三堂。寔始甲申。憨公傳贊于冊葉。則",
    "X86n1608_001:0617a09": "以庚申。今余手壽諸梨棗。復遇壬申。綿歷四紀。宛轉",
    "X86n1608_001:0617a10": "多人。終始于申。若有神合。豈偶然哉。豈偶然哉。雖然",
    "X86n1608_001:0617a11": "此亦一時權語也。浸假而數年。使余書稍進。余力稍",
    "X86n1608_001:0617a12": "厚。諸子或更有同心。尚將倩名筆繪像。復出敝帚。勒",
    "X86n1608_001:0617a13": "之於璠璵之石。客以為何如。[橘矛+隹]李錢應金仙上撰",
    "X86n1608_001:0617a15": " 祖師道影傳贊記(附)",
    "X86n1608_001:0617a16": "國初大內有祖師畵像八十八尊。供牛首山之祖堂。",
    "X86n1608_001:0617a17": "達觀師。屬新安名手丁南羽。重摹分送五臺峨眉南",
    "X86n1608_001:0617a18": "嶽。則萬曆甲申歲也。曾儀部攜南嶽本歸湖東。憨公",
    "X86n1608_001:0617a19": "轉示吳兵憲生白。兵憲又屬史生。臨一冊自隨。則乙",
    "X86n1608_001:0617a20": "卯秋也。其後吳公。擢嶺南大方伯。復遇憨公。請補傳",
    "X86n1608_001:0617a21": "贊。而手書之。則泰昌庚申歲也。吳公謂。藏于家。不若",
    "X86n1608_001:0617a22": "藏于山。即授鷹窠頂寺僧心燈供養。則天啟癸亥歲",
    "X86n1608_001:0617a23": "也。心燈裝潢四冊。貯之朱匣。托錢而介。為介走佘山。",
    "X86n1608_001:0617a24": "索予為之記其始末。予兒夢蓮。八歲孫先覺。皆得瞻",
    "X86n1608_001:0617b01": "禮。則崇禎辛未九月也。先覺問曰。金剛經是相非相",
    "X86n1608_001:0617b02": "然乎。予曰。孺子何知。張永嘉相公。欲去宣尼塑像。引",
    "X86n1608_001:0617b03": "程子云。父母像。倘有一毫不類。與拜別人同。吾鄉徐",
    "X86n1608_001:0617b04": "文貞爭曰。倘有一毫似。人子其忍委而棄之。永嘉無",
    "X86n1608_001:0617b05": "以對此冊祖影之公據也。堂堂龍象。色正芒寒。方冊",
    "X86n1608_001:0617b06": "之中。如建塔廟。如雨舍利。但無千百億化身應現于",
    "X86n1608_001:0617b07": "天下名山耳。孫雛乃稽首。唯唯而退。雲間陳繼儒眉",
    "X86n1608_001:0617b08": "公題",
    "X86n1608_001:0617b10": "重訂憨山禪師八十八祖道影傳贊目錄",
    "X86n1608_001:0617b11": "秀水高承埏寓公父編次　男(佑釲念祖　佑鋅禦宼)正字",
    "X86n1608_001:0617b13": "卷一",
    "X86n1608_001:0617b14": "西天二十七代祖師(又旁出一人)",
    "X86n1608_001:0617b15": "阿若憍陳如尊者(旁出)",
    "X86n1608_001:0617b16": "初祖摩訶迦葉尊者二祖阿難陀尊者",
    "X86n1608_001:0617b17": "三祖商那和尊者(台宗尚有阿難旁出末田地尊者)",
    "X86n1608_001:0617b18": "四祖優波毱多尊者五祖提多迦尊者",
    "X86n1608_001:0617b19": "六祖彌遮迦尊者七祖婆須蜜尊者(台宗不承)",
    "X86n1608_001:0617b20": "八祖佛陀難提尊者九祖伏馱蜜多尊者",
    "X86n1608_001:0617b21": "十祖脇尊者十一祖富那夜奢尊者",
    "X86n1608_001:0617b22": "十二祖馬鳴大士十三祖迦毗摩羅尊者",
    "X86n1608_001:0617b23": "十四祖龍樹尊者(台宗稱為高祖論主龍樹尊者一相大禪師)",
    "X86n1608_001:0617b24": "十五祖迦那提婆尊者十六祖羅睺羅多尊者",
    "X86n1608_001:0617c01": "十七祖僧伽難提尊者十八祖伽耶舍多尊者",
    "X86n1608_001:0617c02": "十九祖鳩摩羅多尊者二十祖闍夜多尊者",
    "X86n1608_001:0617c03": "二十一祖婆修盤頭尊者",
    "X86n1608_001:0617c04": "二十二祖摩拏羅尊者二十三祖鶴勒那尊者",
    "X86n1608_001:0617c05": "二十四祖師子尊者(已上即繫台宗所承西土二十四祖)",
    "X86n1608_001:0617c06": "二十五祖婆舍斯多尊者(已下三祖台宗不承)",
    "X86n1608_001:0617c07": "二十六祖不如蜜多尊者",
    "X86n1608_001:0617c08": "二十七祖般若多羅尊者",
    "X86n1608_001:0617c09": "卷二",
    "X86n1608_001:0617c10": "漢季六朝神僧",
    "X86n1608_001:0617c11": "漢(吳)建業建初寺超化禪師康僧會",
    "X86n1608_001:0617c12": "晉(後趙)鄴都鄴宮寺大和尚西竺佛圖澄",
    "X86n1608_001:0617c13": "晉蓮宗初祖潯陽廬山東林寺正覺圓悟玅覺寂",
    "X86n1608_001:0617c14": "光宏辯大師慧遠(是為淨土蓮宗十祖名號并贊附)",
    "X86n1608_001:0617c15": "梁建康鍾山華林園道林真覺菩薩慧感慈應普",
    "X86n1608_001:0617c16": "濟聖師寶誌",
    "X86n1608_001:0617c17": "梁建康草堂寺菩薩戒國師智者婁惠約",
    "X86n1608_001:0617c18": "梁隋唐三朝東土六代祖師",
    "X86n1608_001:0617c19": "梁(後魏)禪宗初祖雒州嵩山少林寺圓覺禪師南天",
    "X86n1608_001:0617c20": "竺菩提達磨(是為教外別傳)",
    "X86n1608_001:0617c21": "隋禪宗二祖太湖司空山大祖禪師慧可",
    "X86n1608_001:0617c22": "隋禪宗三祖舒州皖公山鑑智禪師僧璨",
    "X86n1608_001:0617c23": "唐禪宗四祖蘄春破頭山大毉禪師道信",
    "X86n1608_001:0617c24": "唐禪宗五祖黃梅馮茂山大滿禪師弘忍",
    "X86n1608_001:0618a01": "唐禪宗六祖韶州南華山曹溪寶林寺大鑑真空",
    "X86n1608_001:0618a02": "普覺圓明禪師慧能",
    "X86n1608_001:0618a03": "唐朝教主",
    "X86n1608_001:0618a04": "性宗天台五祖天台國清寺結集宗教章安尊者",
    "X86n1608_001:0618a05": "總持大禪師灌頂(是為四教法性觀行宗台宗十七祖名號附)",
    "X86n1608_001:0618a06": "相宗慈恩二祖京兆大慈恩寺三藏法師玄奘(是為",
    "X86n1608_001:0618a07": "三乘法相顯理宗慈恩三祖名號附)",
    "X86n1608_001:0618a08": "律宗九祖京兆終南山紵麻蘭若澄照法慧律師",
    "X86n1608_001:0618a09": "道宣(是為行事防非止惡宗律宗九祖名號附)",
    "X86n1608_001:0618a10": "相宗慈恩三祖京兆大慈恩寺百部論師窺基",
    "X86n1608_001:0618a11": "性宗華嚴三祖京兆大薦福寺賢首菩薩戒師贈",
    "X86n1608_001:0618a12": "鴻臚卿康居法藏(是為一念圓融具德宗華嚴五祖名號附)",
    "X86n1608_001:0618a13": "蓮宗四祖長安五會國師法照",
    "X86n1608_001:0618a14": "密宗瑜珈二祖京兆大興善寺灌頂智藏國師特",
    "X86n1608_001:0618a15": "進鴻臚卿加開府儀同三司肅國公食邑三千",
    "X86n1608_001:0618a16": "戶贈司空大辯正廣智三藏不空金剛(是為瑜珈秘密",
    "X86n1608_001:0618a17": "微玅宗密宗五祖名號附)",
    "X86n1608_001:0618a18": "卷三",
    "X86n1608_001:0618a19": "唐朝禪師",
    "X86n1608_001:0618a20": "吉州青原山靜居寺弘濟禪師行思(禪宗六祖下一世)",
    "X86n1608_001:0618a21": "衡州南嶽般若寺大慧禪師懷讓(禪宗六祖下一世)",
    "X86n1608_001:0618a22": "性宗天台七祖弟子永嘉真覺無相大師明道玄",
    "X86n1608_001:0618a23": "覺(禪宗六祖旁出)",
    "X86n1608_001:0618a24": "密宗瑜珈五祖東都嵩山罔極寺大慧禪師一行",
    "X86n1608_001:0618b01": "(禪宗五祖旁出玉泉神秀下嵩山普寂嗣)",
    "X86n1608_001:0618b02": "江西洪州龍門山大寂禪師馬祖道一(南嶽下一世)",
    "X86n1608_001:0618b03": "衡州南嶽石頭庵無際禪師希遷(青原下一世)",
    "X86n1608_001:0618b04": "性宗華嚴四祖京兆大華嚴寺教授和尚大統清",
    "X86n1608_001:0618b05": "凉鎮國大師天下大僧錄大休禪師澄觀(禪宗",
    "X86n1608_001:0618b06": "六祖旁出荷澤神會下五臺無名嗣)",
    "X86n1608_001:0618b07": "荊州天皇寺禪師道悟(景德傳燈錄列青原下二世)",
    "X86n1608_001:0618b08": "越州大雲寺大珠禪師慧海(南嶽下二世馬祖旁出)",
    "X86n1608_001:0618b09": "宣州水西山斷際禪師黃蘗希運(南嶽下三世後出臨濟宗)",
    "X86n1608_001:0618b10": "潭州大溈山同慶寺大圓禪師靈祐(南嶽下三世溈仰宗)",
    "X86n1608_001:0618b11": "性宗華嚴五祖京兆終南山草堂寺圭峯蘭若大",
    "X86n1608_001:0618b12": "德定慧禪師宗密(禪宗六祖旁出荷澤會下四世繫荊南道圓嗣)",
    "X86n1608_001:0618b13": "鎮州臨濟院慧照禪師義玄(南嶽下四世臨濟宗)",
    "X86n1608_001:0618b14": "筠州洞山悟本禪師良价(青原下四世曹洞宗)",
    "X86n1608_001:0618b15": "撫州曹山元證禪師躭章本寂(青原下五世曹洞宗)",
    "X86n1608_001:0618b16": "杭州秦望山鳥窠圓修禪師道林(禪宗四祖旁出牛頭法融下七",
    "X86n1608_001:0618b17": "世繫徑山道欽嗣)",
    "X86n1608_001:0618b18": "後梁禪師",
    "X86n1608_001:0618b19": "福州雪峯山真覺禪師義存(道悟下三世後出雲門法眼宗)",
    "X86n1608_001:0618b20": "(後漢韶州雲門山光奉院大慈雲匡真弘明禪師文偃贊附（道悟下四世祖堂無像不立傳）)",
    "X86n1608_001:0618b21": "(後周（南唐）江寧清涼院淨慧玄覺大法眼大智藏大導師文益贊附（道悟下六世祖堂無像不立傳）)",
    "X86n1608_001:0618b22": "卷四",
    "X86n1608_001:0618b23": "宋朝禪師",
    "X86n1608_001:0618b24": "汝州首山禪師省念(南嶽下八世臨濟宗派)",
    "X86n1608_001:0618c01": "蓮宗六祖(吳越)杭州南山慧日永明寺智覺應真宗",
    "X86n1608_001:0618c02": "照禪師延壽(禪宗道悟下八世繫法眼文益下天台德韶嗣)",
    "X86n1608_001:0618c03": "潭州石霜山慈明禪師楚圓(南岳下十世　臨濟宗派後分出楊岐黃",
    "X86n1608_001:0618c04": "龍二支)",
    "X86n1608_001:0618c05": "越州天衣寺振宗禪師義懷(道悟下八世　雲門宗雪竇重顯嗣)",
    "X86n1608_001:0618c06": "南康匡廬山歸宗寺佛印禪師覺老了元(道悟下八世",
    "X86n1608_001:0618c07": "雲門宗開先善暹嗣)",
    "X86n1608_001:0618c08": "隆興黃龍寺普覺禪師慧南(南岳下十一世臨濟宗黃龍支)",
    "X86n1608_001:0618c09": "袁州楊岐山禪師方會(南岳下十一世臨濟宗楊岐支)",
    "X86n1608_001:0618c10": "舒州白雲山海會院禪師守端(南岳下十二世臨濟宗楊岐嗣)",
    "X86n1608_001:0618c11": "黃梅五祖山禪師法演(南岳下十三世　臨濟宗楊岐孫後出虎丘派)",
    "X86n1608_001:0618c12": "杭州徑山佛鑑圓照禪師無準師範(南岳下十九世　臨濟宗",
    "X86n1608_001:0618c13": "虎丘派)",
    "X86n1608_001:0618c14": "宋朝法師",
    "X86n1608_001:0618c15": "性宗天台十七祖慶元四明山延慶院法智大師",
    "X86n1608_001:0618c16": "約言知禮",
    "X86n1608_001:0618c17": "元朝禪師",
    "X86n1608_001:0618c18": "袁州仰山禪師雪巖祖欽(南岳下二十世臨濟宗虎丘派)",
    "X86n1608_001:0618c19": "安慶太湖山禪師無用寬(南岳下二十世　臨濟楊岐派金牛真嗣)",
    "X86n1608_001:0618c20": "杭州西天目山師子巖佛日普明廣濟禪師高峯",
    "X86n1608_001:0618c21": "原妙(南岳下二十一世臨濟宗虎丘派)",
    "X86n1608_001:0618c22": "衡州南嶽禪師鐵山瓊(南岳下二十一世　臨濟虎丘派雪巖欽旁出)",
    "X86n1608_001:0618c23": "蓮宗八祖杭州天目山師子正宗寺佛慈圓照廣",
    "X86n1608_001:0618c24": "慧智覺普應國師中峯明本(禪宗南岳下二十二世　臨濟宗虎",
    "X86n1608_001:0619a01": "丘派)",
    "X86n1608_001:0619a02": "杭州天目山師子正宗寺佛慧圓明正覺普度大",
    "X86n1608_001:0619a03": "師斷崖了義(南岳下二十二世　臨濟宗虎丘派高峯妙旁出)",
    "X86n1608_001:0619a04": "龍興般若寺禪師絕學世誠(南岳下二十二世　臨濟宗虎丘派雪巖",
    "X86n1608_001:0619a05": "祖欽旁出鐵牛持定嗣)",
    "X86n1608_001:0619a06": "婺州伏龍山聖壽寺普應玅智弘辯佛慧圓明廣",
    "X86n1608_001:0619a07": "照無邊普利大禪師千巖元長(南岳下二十三世　臨濟宗虎",
    "X86n1608_001:0619a08": "丘派)",
    "X86n1608_001:0619a09": "廣德石溪禪師無一全(嗣法未詳再考)",
    "X86n1608_001:0619a10": "廣德石溪禪師本空照(嗣法未詳再考)",
    "X86n1608_001:0619a11": "大滿大禪師(嗣法未詳再考)",
    "X86n1608_001:0619a12": "國初禪師",
    "X86n1608_001:0619a13": "僧錄司右善世掌天下僧教事南京大天界寺住",
    "X86n1608_001:0619a14": "持前徑山五十五代禪師季潭宗泐(南岳下二十一世",
    "X86n1608_001:0619a15": "臨濟宗楊岐派笑隱大訢嗣)",
    "X86n1608_001:0619a16": "南京大天界寺寂照圓明大禪師碧峯寶金(南岳下二",
    "X86n1608_001:0619a17": "十二世　臨濟宗楊岐派無用寬下如海真嗣)",
    "X86n1608_001:0619a18": "杭州府西天目山師子正宗寺禪師前松隱庵主",
    "X86n1608_001:0619a19": "唯庵德然(南岳下二十二世　臨濟宗虎丘派千巖元長旁出)",
    "X86n1608_001:0619a20": "卷附",
    "X86n1608_001:0619a21": "萬曆間賜紫衣三禪師",
    "X86n1608_001:0619a22": "蓮宗十祖杭州府重興雲棲寺蓮池禪師袾宏",
    "X86n1608_001:0619a23": "嘉興府重興楞嚴寺達觀禪師真可",
    "X86n1608_001:0619a24": "韶州府重興曹溪南華寺憨山禪師德清",
    "X86n1608_001:0619b01": "雪嶠信禪師傳(附)",
    "X86n1608_001:0619b03": "重訂憨山禪師八十八祖道影傳贊目錄(終)",
    "X86n1608_001:0619b09": "八十八祖傳贊卷之一",
    "X86n1608_001:0619b11": "匡廬憨山釋　德清　述",
    "X86n1608_001:0619b12": "秀水寓公　高承埏　補",
    "X86n1608_001:0619b13": "嘉興上士　錢應金　較",
    "X86n1608_001:0619b14": "陳如尊者傳",
    "X86n1608_001:0619b15": "阿若憍陳如尊者。阿若名也。此云解。陳那或云陳如。",
    "X86n1608_001:0619b16": "此云火器。姓也。以先世從事。遂以為氏。佛之母族也。",
    "X86n1608_001:0619b17": "以佛初出王宮入山時。有五人隨侍。陳那其一也。後",
    "X86n1608_001:0619b18": "佛在山修行。五人去佛。各修異道。及佛六年苦行初",
    "X86n1608_001:0619b19": "成道。時詣鹿野苑。五人聞之俱集。佛最初說三轉四",
    "X86n1608_001:0619b20": "諦法輪。問五人云。汝等解否。尊者先答云。已解。故佛",
    "X86n1608_001:0619b21": "印云。阿若憍陳那。故得此名。佛度常隨弟子一千二",
    "X86n1608_001:0619b22": "百五十人。以陳那先悟。故居僧首。率先得度。葢有夙",
    "X86n1608_001:0619b23": "因。按因果經。佛昔為忍辱仙人。在山修道。陳那為王。",
    "X86n1608_001:0619b24": "名歌利王。性最暴惡。一日將諸綵女入山遊獵。王倦",
    "X86n1608_001:0619c01": "假寐。綵女入林採花。至仙人庵前。仙人為說法。良久",
    "X86n1608_001:0619c02": "王窹。不見諸女。攜劒尋之。見在仙所。王怒問曰。汝何",
    "X86n1608_001:0619c03": "人耶。答忍辱仙人也。王問。得上地定否。答曰未。王曰。",
    "X86n1608_001:0619c04": "既未得定。乃凡夫耳。遂拔劒截下仙人手足。仙人神",
    "X86n1608_001:0619c05": "色不動。王曰。汝恨我耶。仙曰。不恨。願我成佛。先度于",
    "X86n1608_001:0619c06": "王。今先度陳那。即歌利王也。贊曰。",
    "X86n1608_001:0619c07": "　象王遊行象子隨至　　聲氣相求緣會而聚",
    "X86n1608_001:0619c08": "　以冤最重為道至親　　如車合轍是必有因",
    "X86n1608_001:0619c09": "初祖迦葉尊者傳",
    "X86n1608_001:0619c10": "西天初祖。摩訶迦葉尊者。摩竭陀國人。姓婆羅門。摩",
    "X86n1608_001:0619c11": "訶梵語。此云大。迦葉波云飲光。名也。父飲澤。母香志。",
    "X86n1608_001:0619c12": "師生而金色。因昔為鍛金師。善明金性。過去有佛。名",
    "X86n1608_001:0619c13": "毗婆尸。入滅起塔。塔中像壞。時有貧女。將金珠往金",
    "X86n1608_001:0619c14": "師所。換金飾像。因捨之。二人發願為夫婦。由是因緣。",
    "X86n1608_001:0619c15": "感九十一劫身皆金色。久生天上。後生摩竭陀國。身",
    "X86n1608_001:0619c16": "色金明。故稱為飲光。見佛志求出家。佛言。善來比丘。",
    "X86n1608_001:0619c17": "鬚髮自除。袈裟著體。常于眾中。稱歎第一習頭陀行。",
    "X86n1608_001:0619c18": "是稱金色頭陀。佛將涅槃。拈花示眾。眾罔然。惟尊者",
    "X86n1608_001:0619c19": "破顏微笑。佛言。吾有正法眼藏實相無相微玅法門",
    "X86n1608_001:0619c20": "涅槃玅心。用付于汝。善自護持。乃說偈曰。法本法無",
    "X86n1608_001:0619c21": "法無法法。亦法今付。無法時法。法何曾法。是為禪宗。",
    "X86n1608_001:0619c22": "始祖贊曰。",
    "X86n1608_001:0619c23": "　金色之形金剛為心　　奉持慧命常轉法輪",
    "X86n1608_001:0619c24": "　世尊拈花破顏一笑　　至今令人思議不到",
    "X86n1608_001:0620a01": "二祖阿難尊者傳",
    "X86n1608_001:0620a02": "二祖阿難尊者。王舍城人。姓剎利帝。父斛飯王。實佛",
    "X86n1608_001:0620a03": "之從弟也。梵語阿難陀。此云慶喜。亦云歡喜。如來成",
    "X86n1608_001:0620a04": "道夜生。因為之名。多聞博達。智慧無礙。世尊稱為總",
    "X86n1608_001:0620a05": "持第一。夙生世世。從事諸佛。受持法藏。故今從佛出",
    "X86n1608_001:0620a06": "家。為侍者。佛所說法。一字不遺。故佛滅後。結集法藏。",
    "X86n1608_001:0620a07": "皆從口宣。迦葉問諸大眾。阿難所言。不錯謬乎。皆曰。",
    "X86n1608_001:0620a08": "不異世尊所說。迦葉乃吾阿難。我今年不久留。今將",
    "X86n1608_001:0620a09": "正法眼藏。付囑于汝。汝善護持。聽吾偈言。法法本來",
    "X86n1608_001:0620a10": "法。無法無非法。何于一法中。有法有不法。說偈已。迦",
    "X86n1608_001:0620a11": "葉乃持僧伽黎。入鷄足山入定。候慈氏下生。阿難是",
    "X86n1608_001:0620a12": "為二祖。贊曰。",
    "X86n1608_001:0620a13": "　多聞如海飲縮法流　　諸佛出沒不離舌頭",
    "X86n1608_001:0620a14": "　鼓簧法化節拍成令　　是故我師為偏中正",
    "X86n1608_001:0620a15": "三祖商那和脩尊者傳",
    "X86n1608_001:0620a16": "三祖商那和脩尊者。摩突羅國人也。姓毗舍多。父林",
    "X86n1608_001:0620a17": "勝。母憍奢耶。在胎六年而生。梵語商諾迦。此云自然",
    "X86n1608_001:0620a18": "服。即西域九節秀草名也。若聖人降生。則此草生于",
    "X86n1608_001:0620a19": "淨潔之地。尊者生時。瑞草斯應。昔如來行化。至摩突",
    "X86n1608_001:0620a20": "羅國。見一青林枝葉茂盛。語阿難曰。吾滅後一百年。",
    "X86n1608_001:0620a21": "有比丘商那和脩。于此林中轉玅法輪。後果誕和脩。",
    "X86n1608_001:0620a22": "受慶喜尊者法眼。止此林中。降二火龍。龍施其地。以",
    "X86n1608_001:0620a23": "建梵宮。尊者化緣既久。思付正法。適吒利國。優波毱",
    "X86n1608_001:0620a24": "多來歸。以為給侍。問毱多曰。汝年幾耶。答言。我年十",
    "X86n1608_001:0620b01": "七。者曰。汝身十七。性十七耶。答曰。師髮已白。為髮白",
    "X86n1608_001:0620b02": "耶。心白耶。者曰。我髮白。非心白也。多曰。我身十七。非",
    "X86n1608_001:0620b03": "性十七也。尊者知是法器。後三年遂為落髮受具。乃",
    "X86n1608_001:0620b04": "告曰。昔如來以正法眼無上玅法。付囑迦葉。展轉至",
    "X86n1608_001:0620b05": "我。我今付汝。勿令斷絕。聽吾偈言。非法亦非心。無心",
    "X86n1608_001:0620b06": "亦無法。說是心法時。是法非心法。是為三祖。贊曰。",
    "X86n1608_001:0620b07": "　般若靈根夙生已證　　故師將出瑞草先應",
    "X86n1608_001:0620b08": "　以心印心如火投火　　狹路相逢定沒處躲",
    "X86n1608_001:0620b09": "四祖優波毱多尊者傳",
    "X86n1608_001:0620b10": "四祖優波毱多尊者。吒利國人也。姓首陀。父善意。十",
    "X86n1608_001:0620b11": "七出家。二十證受三祖心印。隨方行化。得度甚眾。由",
    "X86n1608_001:0620b12": "是魔宮震動。波旬愁怖。遂竭魔力。以害尊者。尊者入",
    "X86n1608_001:0620b13": "定。魔持瓔珞。縻之于頸。及出定。乃取人狗蛇三尸。化",
    "X86n1608_001:0620b14": "為華鬘。軟語酬之。魔喜受而繫之。即為臭尸。蛆蟲壞",
    "X86n1608_001:0620b15": "爛。厭惡不堪。盡其魔力。竟不能去。乃哀求之。尊者令",
    "X86n1608_001:0620b16": "魔歸三寶。懺悔改過。得脫。尊者每度一人。置一籌于",
    "X86n1608_001:0620b17": "石室。室方丈充滿其間。後有一長者子。名曰香眾。來",
    "X86n1608_001:0620b18": "乞出家。尊者問曰。汝身出家。心出家耶。答我來出家。",
    "X86n1608_001:0620b19": "非為身心。者曰。不為身心。誰復出家。答曰。夫出家者。",
    "X86n1608_001:0620b20": "無我我故。無我我故即心不生滅心不生滅即是常",
    "X86n1608_001:0620b21": "道。諸佛亦常心無形相。其體亦然。者曰。汝當大悟。心",
    "X86n1608_001:0620b22": "自通達。即為剃度。授具足戒。仍告曰。汝父夢金日而",
    "X86n1608_001:0620b23": "生。汝可名提多迦。謂曰。如來以大法眼藏。次第至我。",
    "X86n1608_001:0620b24": "我今付汝。勿令斷絕。善自護持。聽吾偈言。心自本來",
    "X86n1608_001:0620c01": "心。本心非有法。有法有本心。非心非本法。是為四祖。",
    "X86n1608_001:0620c02": "贊曰。",
    "X86n1608_001:0620c03": "　一人心空魔宮震動　　握金剛鋒誰敢輕弄",
    "X86n1608_001:0620c04": "　若肯回光狂心頓歇　　禮拜皈依諸罪消滅",
    "X86n1608_001:0620c05": "五祖提多迦尊者傳",
    "X86n1608_001:0620c06": "五祖提多迦尊者。摩伽陀國人也。梵語提多迦。此云",
    "X86n1608_001:0620c07": "通真量。初生時。父夢金日自屋而出。照耀天地。前有",
    "X86n1608_001:0620c08": "大山。諸寶嚴飾。山頂泉涌。滂沱四流。後遇毱多尊者。",
    "X86n1608_001:0620c09": "為解之曰。寶山者。吾身也。泉涌者。法無盡也。日從屋",
    "X86n1608_001:0620c10": "出者。汝今入道之象也。照耀天地者。汝智慧超越也。",
    "X86n1608_001:0620c11": "尊者聞說。歡喜而唱言。巍巍七寶山。常出智慧泉。回",
    "X86n1608_001:0620c12": "為真法咏。能度諸有緣。毱多尊者亦說偈言。我法傳",
    "X86n1608_001:0620c13": "與汝。當現大智慧。金日從屋出。照耀于天地。尊者聞",
    "X86n1608_001:0620c14": "偈設禮奉持。後至中印度國。有八千大仙。彌遮迦為",
    "X86n1608_001:0620c15": "首。聞尊者至。率眾瞻禮曰。昔與師同生梵天。我遇仙",
    "X86n1608_001:0620c16": "人。授我仙法。師逢佛子。修習禪那。自此報分殊途。已",
    "X86n1608_001:0620c17": "經六劫。者曰。支離累劫。誠哉不虗。今可捨邪歸正。以",
    "X86n1608_001:0620c18": "入佛乘。彌遮迦曰。今幸相遇。非夙緣耶。願師慈悲。令",
    "X86n1608_001:0620c19": "我解脫。尊者即度。出家授具。乃告曰。昔如來以大法",
    "X86n1608_001:0620c20": "藏。密付迦葉。展轉至我。我今付汝。當護念之。乃說偈",
    "X86n1608_001:0620c21": "曰。通達本法心。無法無非法。悟了同未悟。無心亦無",
    "X86n1608_001:0620c22": "法。是為五祖。贊曰。",
    "X86n1608_001:0620c23": "　已悟本心如日照夜　　示生死夢光明超越",
    "X86n1608_001:0620c24": "　師法本無我法不有　　以空合空舌不出口",
    "X86n1608_001:0621a01": "六祖彌遮迦尊者傳",
    "X86n1608_001:0621a02": "六祖彌遮迦尊者。中印度人也。既傳法已。遊至北天",
    "X86n1608_001:0621a03": "竺國。見雉堞之上。有金色祥雲。歎曰。此道人氣也。必",
    "X86n1608_001:0621a04": "有吾嗣。乃入城。闤闠間有一人。手持酒器。逆而問曰。",
    "X86n1608_001:0621a05": "師何方來。欲往何所。祖曰。從自心來。欲往無處。曰識",
    "X86n1608_001:0621a06": "我手中物否。祖曰。此是觸器。而負淨者。曰師識我否。",
    "X86n1608_001:0621a07": "祖曰。我即不識。識即非我。乃謂之曰。汝試自稱名氏。",
    "X86n1608_001:0621a08": "吾當示汝本因。彼人說偈曰。我從無量劫。至于生此",
    "X86n1608_001:0621a09": "國。本姓頗羅墮。名字婆須蜜。祖曰。我師提多迦說。世",
    "X86n1608_001:0621a10": "尊昔遊北印度。語阿難言。此國中我滅度後三百年。",
    "X86n1608_001:0621a11": "有一聖人出。姓頗羅墮。名婆須蜜。而于禪祖。當獲第",
    "X86n1608_001:0621a12": "七。世尊記汝。汝應出家。彼乃置器禮師。側立而言曰。",
    "X86n1608_001:0621a13": "我思往劫。嘗作檀那。獻一如來寶座。彼佛記我曰。汝",
    "X86n1608_001:0621a14": "于賢劫。釋迦法中。宣傳至教。今符師說。願加度脫。祖",
    "X86n1608_001:0621a15": "即為披剃受具。乃告之曰。世尊所傳正法眼藏。吾今",
    "X86n1608_001:0621a16": "付汝。無令斷絕。乃說偈曰。無心無可得。說得不名法。",
    "X86n1608_001:0621a17": "若了心非心。始解心心法。是為六祖。贊曰。",
    "X86n1608_001:0621a18": "　都因此來不為別事　　鬧市相逢自示其器",
    "X86n1608_001:0621a19": "　懸見未然蚤知今日　　當行買賣不論價值",
    "X86n1608_001:0621a20": "七祖婆須蜜尊者傳",
    "X86n1608_001:0621a21": "七祖婆須蜜尊者。北天竺國人也。姓頗羅墮。此云捷",
    "X86n1608_001:0621a22": "疾利根。常服淨衣。執酒器。遊行里閈。或吟或嘯。人謂",
    "X86n1608_001:0621a23": "之狂。及遇彌遮迦尊者。宣如來往誌。自省前緣。投器",
    "X86n1608_001:0621a24": "出家受法。行化至迦摩羅國。廣興佛事。于法座前。忽",
    "X86n1608_001:0621b01": "有智者。自稱我名佛陀難提。今與師論義。祖曰。仁者",
    "X86n1608_001:0621b02": "論即不義。義即不論。若擬論義。終非義論。難提知師",
    "X86n1608_001:0621b03": "義勝。心即欽服曰。我願求道。霑甘露味。祖遂為剃度。",
    "X86n1608_001:0621b04": "而受具戒。告曰。如來正法眼藏。我今付汝。汝當護持。",
    "X86n1608_001:0621b05": "乃說偈曰。心同虗空界。示等虗空法。證得虗空時。無",
    "X86n1608_001:0621b06": "是無非法。付法已。即入慈心三昧。時梵王帝釋諸天。",
    "X86n1608_001:0621b07": "俱來作禮。而說偈言。賢劫眾聖祖。而當第七位。尊者",
    "X86n1608_001:0621b08": "愛念我。請為宣佛地。尊者從三昧起。示眾曰。我所得",
    "X86n1608_001:0621b09": "法。而非有故。若識佛地。離有無故。語訖。還入三昧。是",
    "X86n1608_001:0621b10": "為七祖。贊曰。",
    "X86n1608_001:0621b11": "　從熟路來忽逢親友　　一言論義頓知本有",
    "X86n1608_001:0621b12": "　乞甘露味示虗空法　　若謂有得落七落八",
    "X86n1608_001:0621b13": "八祖佛陀難提尊者傳",
    "X86n1608_001:0621b14": "八祖佛陀難提尊者。迦摩羅國人也。姓瞿曇氏。頂有",
    "X86n1608_001:0621b15": "肉髻。辯捷無礙。初遇婆須蜜。出家受教。既而領徒。至",
    "X86n1608_001:0621b16": "提伽國毗舍羅家。見舍有白光上騰。謂其徒曰。此家",
    "X86n1608_001:0621b17": "有聖人。口無言說。真大乘根器。不行四衢。知觸穢耳。",
    "X86n1608_001:0621b18": "言訖。長者出致禮問。何所須。祖曰。我求侍者。長者曰。",
    "X86n1608_001:0621b19": "我有一子。名伏馱蜜多。年已五十。口未曾言。足未曾",
    "X86n1608_001:0621b20": "履。祖曰。如汝所說。真吾弟子。伏馱聞之。遽起禮拜。而",
    "X86n1608_001:0621b21": "說偈言。父母非我親。誰是最親者。諸佛非我道。誰為",
    "X86n1608_001:0621b22": "最道者。祖以偈答曰。汝言與心親。父母非可比。汝行",
    "X86n1608_001:0621b23": "與道合。諸佛心即是。外求有相佛。與汝不相似。欲識",
    "X86n1608_001:0621b24": "汝本心。非合亦非離。伏馱聞已。便行七步。祖曰。此子",
    "X86n1608_001:0621c01": "昔曾值佛悲願廣大。慮父母愛情難捨。故不言履耳。",
    "X86n1608_001:0621c02": "長者遂捨出家。祖尋授具戒。復告之曰。我今以如來",
    "X86n1608_001:0621c03": "正法眼藏。付囑于汝。勿令斷絕。乃說偈曰。虗空無內",
    "X86n1608_001:0621c04": "外。心法亦如此。若了虗空故。是達真如理。是為八祖。",
    "X86n1608_001:0621c05": "贊曰。",
    "X86n1608_001:0621c06": "　不是不言言之不及　　不是不行本無蹤跡",
    "X86n1608_001:0621c07": "　今遇其人乃可開口　　從此便行不墮窠臼",
    "X86n1608_001:0621c08": "九祖伏馱蜜多尊者傳",
    "X86n1608_001:0621c09": "九祖伏馱蜜多尊者。提伽國人也。姓毗舍羅。既受八",
    "X86n1608_001:0621c10": "祖付囑。後至中印度行化。時有長者香葢。攜一子而",
    "X86n1608_001:0621c11": "來。瞻禮于祖曰。此子處胎六十歲。因號難生。甞會一",
    "X86n1608_001:0621c12": "仙。謂此兒非凡。當為法器。今遇尊者。可令出家。祖即",
    "X86n1608_001:0621c13": "與落髮。受具羯磨之際。祥光燭座。仍感舍利三七粒",
    "X86n1608_001:0621c14": "現前。自此精進忘疲。既而祖告之曰。如來以大法眼",
    "X86n1608_001:0621c15": "藏。展轉至我。我今付汝。汝護念之。勿令斷絕。乃說偈",
    "X86n1608_001:0621c16": "曰。真理本無名。因名顯真理。受得真實法。非真亦非",
    "X86n1608_001:0621c17": "偽。是為九祖。贊曰。",
    "X86n1608_001:0621c18": "　住母胎中經六十年　　只待師來方遂前緣",
    "X86n1608_001:0621c19": "　頂上光明元是本有　　一刮便透如獅子吼",
    "X86n1608_001:0621c20": "十祖脇尊者傳",
    "X86n1608_001:0621c21": "十祖脇尊者。中印度人也。本名難生。初將誕時。父夢",
    "X86n1608_001:0621c22": "一白象。背有寶座。座上安一明珠。從門而入。光照四",
    "X86n1608_001:0621c23": "眾。既覺遂生。後值九祖。執侍左右。未嘗睡眠。以脇不",
    "X86n1608_001:0621c24": "至席。遂號脇尊者焉。初至華氏國。憩一樹下。右手指",
    "X86n1608_001:0622a01": "地。而告眾曰。此地變金色。當有聖人入會。言訖。即變",
    "X86n1608_001:0622a02": "金色。時有長者子富那夜奢。合掌前立。祖問曰。汝從",
    "X86n1608_001:0622a03": "何來。答曰。我心非往。祖曰。汝何處住。答曰。我心非止。",
    "X86n1608_001:0622a04": "祖曰。汝不定耶。曰諸佛亦然。祖曰。汝非諸佛。曰諸佛",
    "X86n1608_001:0622a05": "亦非祖。因說偈曰。此地變金色。預知有聖至。當坐菩",
    "X86n1608_001:0622a06": "提樹。覺華而成已。夜奢復說偈曰。師坐金色地。常說",
    "X86n1608_001:0622a07": "真實義。回光而照我。令入三摩地。祖知其意。即度出",
    "X86n1608_001:0622a08": "家。為授具戒。乃告之曰。如來大法眼藏。今付與汝。汝",
    "X86n1608_001:0622a09": "護念之。乃說偈曰。真體自然真。因真說有理。領得真",
    "X86n1608_001:0622a10": "真法。無行亦無止。是為十祖。贊曰。",
    "X86n1608_001:0622a11": "　指地變金隨手而現　　聖人即至何等快便",
    "X86n1608_001:0622a12": "　似呼空谷應聲答響　　是知我心本無來往",
    "X86n1608_001:0622a13": "十一祖富那羅夜多尊者傳",
    "X86n1608_001:0622a14": "十一祖富那夜奢尊者。華氏國人也。姓瞿曇氏。父寶",
    "X86n1608_001:0622a15": "身。既得法于脇尊者。尋訪波羅柰國。有馬鳴大士。迎",
    "X86n1608_001:0622a16": "而作禮問曰。我欲識佛。何者即是。祖曰。汝欲識佛。不",
    "X86n1608_001:0622a17": "識者是。曰佛既不識。焉知是乎。祖曰。既不識佛。焉知",
    "X86n1608_001:0622a18": "不是。曰此是鋸義。祖曰。彼是木義。祖曰。鋸義者何。曰",
    "X86n1608_001:0622a19": "與師平出。馬鳴却問。木義者何。祖曰。汝被我解。馬鳴",
    "X86n1608_001:0622a20": "豁然省悟。稽首歸依。遂求剃度。祖謂眾曰。此大士者。",
    "X86n1608_001:0622a21": "昔為毗舍利國王。其國有一類人。如馬裸形。王運神",
    "X86n1608_001:0622a22": "力。分身為蠶。彼乃得衣。王後復生中印度馬人。感戀",
    "X86n1608_001:0622a23": "悲鳴。因號馬鳴焉。如來記云。吾滅度後六百年。當有",
    "X86n1608_001:0622a24": "賢者馬鳴。于波羅柰國。摧伏異道。度人無量。繼吾傳",
    "X86n1608_001:0622b01": "化。今正是時。即告之曰。如來大法眼藏。今付與汝。即",
    "X86n1608_001:0622b02": "說偈曰。迷悟如隱顯。明暗不相離。今付隱顯法。非一",
    "X86n1608_001:0622b03": "亦非二。是為十一祖。贊曰。",
    "X86n1608_001:0622b04": "　佛不識佛眼不見眼　　更向他覓故遭簡點",
    "X86n1608_001:0622b05": "　將謂渾全早被解破　　猛省將來方知話墮",
    "X86n1608_001:0622b06": "十二祖馬鳴尊者傳",
    "X86n1608_001:0622b07": "十二祖馬鳴大士者。波羅柰國人也。既受法于夜奢",
    "X86n1608_001:0622b08": "尊者。後于華氏國。轉玅法輪。俄從地湧出金色人。復",
    "X86n1608_001:0622b09": "化為女子。右手指祖。而說偈言。稽首長老尊。當受如",
    "X86n1608_001:0622b10": "來記。今于此地上。宣通第一義。言訖瞥然不見。祖曰。",
    "X86n1608_001:0622b11": "將有魔來。有頃風雨暴至。天地晦冥。祖曰。魔來信矣。",
    "X86n1608_001:0622b12": "吾當除之。即指空中。現一大金龍。奮發威猛。震動山",
    "X86n1608_001:0622b13": "嶽。祖儼然于座。魔不能動。祖告之曰。汝但歸依三寶。",
    "X86n1608_001:0622b14": "即得神通。遂復本形。作禮懺悔。祖問曰。汝名誰耶。眷",
    "X86n1608_001:0622b15": "屬多少。曰我名迦毗摩羅。有三千眷屬。祖曰。汝盡神",
    "X86n1608_001:0622b16": "力變化若何。曰我化巨海。極為小事。祖曰。汝化性海",
    "X86n1608_001:0622b17": "得否曰。何謂性海。我未甞知。祖即為說性海曰。山河",
    "X86n1608_001:0622b18": "大地。皆依建立。三昧六通。由茲變現。迦毗摩羅聞言。",
    "X86n1608_001:0622b19": "遂發信心。與徒眾三千。俱求剃度。祖乃召五百羅漢。",
    "X86n1608_001:0622b20": "與授具戒。復告之曰。如來大法眼藏。今當付汝。汝聽",
    "X86n1608_001:0622b21": "偈言。隱顯即本法。明暗元不二。今付悟了法。非取亦",
    "X86n1608_001:0622b22": "非離。是為十二祖。贊曰。",
    "X86n1608_001:0622b23": "　馬之悲鳴固自有因　　地湧女子元非其人",
    "X86n1608_001:0622b24": "　魔本非魔佛亦非佛　　正眼看來竟是何物",
    "X86n1608_001:0622c01": "十三祖迦毗摩羅尊者傳",
    "X86n1608_001:0622c02": "十三祖迦毗摩羅尊者。華氏國人也。初為外道。有徒",
    "X86n1608_001:0622c03": "三千。通諸異論。有大神力。後于馬鳴尊者。得法領徒。",
    "X86n1608_001:0622c04": "至西印度。彼有太子。名雲自在。仰尊者名。請于宮中",
    "X86n1608_001:0622c05": "供養。祖曰。如來有教。沙門不得親近國王王子。太子",
    "X86n1608_001:0622c06": "曰。國城之北有山。山有石窟。可禪寂不。祖曰諾。祖入",
    "X86n1608_001:0622c07": "山數里。逢一大蟒。祖因與授三歸五戒。蟒聽訖而去。",
    "X86n1608_001:0622c08": "祖至石窟。時一老人素服作禮。祖曰。汝何所止。答曰。",
    "X86n1608_001:0622c09": "我昔為比丘。習靜于此。時有初學比丘。數來請益。而",
    "X86n1608_001:0622c10": "我煩于應答。起嗔恨想。命終。遂墮蟒身。住此窟中。今",
    "X86n1608_001:0622c11": "已千載。幸遇尊者。獲聞戒法。已得脫苦。故來謝耳。祖",
    "X86n1608_001:0622c12": "問。此山更有何人居止。曰此去十里。有大樹蔭。覆五",
    "X86n1608_001:0622c13": "百大龍。其樹王名龍樹。常為龍眾說法。祖遂與徒眾",
    "X86n1608_001:0622c14": "詣彼。龍樹出迎曰。深山孤寂。龍蟒所居。大德至尊。何",
    "X86n1608_001:0622c15": "枉神足。祖曰。吾非至尊。來訪賢者。龍樹默念。此師得",
    "X86n1608_001:0622c16": "決定性明道眼否。祖曰。汝雖心語。我已意知。但辦出",
    "X86n1608_001:0622c17": "家。何慮吾之不聖。龍樹悔謝。祖即與度脫。及五百龍",
    "X86n1608_001:0622c18": "眾。俱授具戒。告曰。如來大法眼藏。付囑于汝。聽吾偈",
    "X86n1608_001:0622c19": "言。非隱非顯法。說是真實際。悟此隱顯法。非愚亦非",
    "X86n1608_001:0622c20": "智。是為十三祖。贊曰。",
    "X86n1608_001:0622c21": "　從異中來得正知見　　路逢毒蛇慈悲心現",
    "X86n1608_001:0622c22": "　更問毒龍都要調伏　　眼見心知如響出谷",
    "X86n1608_001:0622c23": "十四祖龍樹尊者傳",
    "X86n1608_001:0622c24": "十四祖龍樹尊者。西天竺國人也。始于摩羅尊者得",
    "X86n1608_001:0623a01": "法。後至南印度。彼國之人。多信福業。祖為說法。開示",
    "X86n1608_001:0623a02": "佛性。聞者悉回初心。祖復座上。現自在身。如滿月輪。",
    "X86n1608_001:0623a03": "大眾唯聞法音。不見身相。眾中有長者子。名迦那提",
    "X86n1608_001:0623a04": "婆。謂眾曰。識此相否。眾曰。目所未覩。安能辨識。提婆",
    "X86n1608_001:0623a05": "曰。此是尊者。現佛性體相。以示我等。何以知之。葢無",
    "X86n1608_001:0623a06": "相三昧。形如滿月。佛性之義。廓然虗明。言訖。輪相即",
    "X86n1608_001:0623a07": "隱。復居本座。而說偈言。身現圓月相。以表諸佛體。說",
    "X86n1608_001:0623a08": "法無其形。用辨非聲色。彼眾聞偈。頓悟無生。咸願出",
    "X86n1608_001:0623a09": "家。以求解脫。祖即為剃髮受具。其國先有外道。五千",
    "X86n1608_001:0623a10": "餘人。作大幻術。祖悉化之。令歸三寶。乃造大智度論。",
    "X86n1608_001:0623a11": "中論。十二門論。垂之後世。後告上首弟子迦那提婆",
    "X86n1608_001:0623a12": "曰。如來正法眼藏。今當付汝。聽吾偈言。為明隱顯法。",
    "X86n1608_001:0623a13": "方說解脫理。于法心不證。無嗔亦無喜。是為十四祖。",
    "X86n1608_001:0623a14": "贊曰。",
    "X86n1608_001:0623a15": "　龍中化龍以毒攻毒　　尊者玅手一言調伏",
    "X86n1608_001:0623a16": "　佛性三昧體若虗空　　百千法門盡入其中",
    "X86n1608_001:0623a17": "十五祖迦那提婆尊者傳",
    "X86n1608_001:0623a18": "十五祖迦那提婆尊者。南天竺國人也。姓毗舍羅。初",
    "X86n1608_001:0623a19": "求福業。兼樂辯論。後謁龍樹大士。將及門。龍樹知是",
    "X86n1608_001:0623a20": "智人。先遣侍者。以滿鉢水。寘于座前。尊者覩之。即以",
    "X86n1608_001:0623a21": "一鍼投之而進。欣然契會。龍樹即為說法。不起于座。",
    "X86n1608_001:0623a22": "現月輪相。唯聞其聲。不見其形。祖語眾曰。今此瑞者。",
    "X86n1608_001:0623a23": "師現佛性。表說法非聲色也。祖既得法。至迦毗羅國。",
    "X86n1608_001:0623a24": "彼有長者。曰梵摩淨德。一日園樹生耳如菌。味甚甘",
    "X86n1608_001:0623b01": "美。唯長者與第二子羅睺羅多。取而食之。取已遂長。",
    "X86n1608_001:0623b02": "盡而復生。餘皆不知。祖知宿因。遂至其家。長者乃問",
    "X86n1608_001:0623b03": "其故。祖曰。汝家昔曾供一比丘道眼未明。以虗霑信",
    "X86n1608_001:0623b04": "施。故報以木菌。唯汝與子精誠。故得以享之。餘則否",
    "X86n1608_001:0623b05": "矣。又問長者年多少。答曰。七十有九。祖乃說偈曰。入",
    "X86n1608_001:0623b06": "道不通理。復身還信施。長者八十一。其樹不生耳。長",
    "X86n1608_001:0623b07": "者聞已。彌加歎服。即捨次子。隨師出家。尊者即為剃",
    "X86n1608_001:0623b08": "度授具。乃付法眼。偈曰。本對傳法人。為說解脫理。于",
    "X86n1608_001:0623b09": "法實無證。無終亦無始。是為十五祖。贊曰。",
    "X86n1608_001:0623b10": "　以鍼投鉢玅契忘言　　示佛性義滿月現前",
    "X86n1608_001:0623b11": "　至長者家將鍼引線　　假他因緣為己方便",
    "X86n1608_001:0623b12": "十六祖羅睺羅多尊者傳",
    "X86n1608_001:0623b13": "十六祖羅睺羅多尊者。迦毗羅國人也。得法已。行化",
    "X86n1608_001:0623b14": "至室羅筏城。有河名金水。其味殊美。中流復現五佛",
    "X86n1608_001:0623b15": "影。祖告眾曰。此河之源。凡五百里。有聖者僧伽難提。",
    "X86n1608_001:0623b16": "居于彼處。佛誌一千年後。當紹聖位。語已。領諸徒眾。",
    "X86n1608_001:0623b17": "泝流而上。至彼。見僧伽難提。安坐入定。祖與眾伺之。",
    "X86n1608_001:0623b18": "經三七日。方從定起。祖問曰。汝身定耶。心定耶。提曰。",
    "X86n1608_001:0623b19": "身心俱定。祖曰。身心俱定。何有出入。提曰。雖有出入。",
    "X86n1608_001:0623b20": "不失定相。如是問答詰難。六七轉語。祖為說無我義。",
    "X86n1608_001:0623b21": "提曰。仁者師誰得是無我。祖曰。我師迦那提婆。證是",
    "X86n1608_001:0623b22": "無我。難提以偈讚曰。稽首提婆師。而出于仁者。仁者",
    "X86n1608_001:0623b23": "無我故。我欲師仁者。祖以偈答曰。我已無我故。汝須",
    "X86n1608_001:0623b24": "見我我。汝若師我故。知我非我我。難提心意豁然。即",
    "X86n1608_001:0623c01": "求度脫。祖曰。汝心自在。非我所繫。祖以右手擎鉢。至",
    "X86n1608_001:0623c02": "梵宮。取香飯。與難提。分坐食之。乃告眾曰。吾分坐者。",
    "X86n1608_001:0623c03": "即過去娑羅樹王如來也。愍物降跡于此。提以神力。",
    "X86n1608_001:0623c04": "展右手至地金剛際。取甘露水。以琉璃器。持飲大眾。",
    "X86n1608_001:0623c05": "無不欽仰。祖付法眼。偈曰。于法實無證。不取亦不離。",
    "X86n1608_001:0623c06": "法非有無相。內外云何起。是為十六祖。贊曰。",
    "X86n1608_001:0623c07": "　尋流得源水窮山盡　　忽見其人知其為聖",
    "X86n1608_001:0623c08": "　香飯擎來分座共食　　大眾同飲甘露如蜜",
    "X86n1608_001:0623c09": "十七祖僧伽難提尊者傳",
    "X86n1608_001:0623c10": "十七祖僧伽難提尊者。室羅筏城寶莊嚴王子也。生",
    "X86n1608_001:0623c11": "而能言。常讚佛事。七歲即厭世樂。以告父母。願請出",
    "X86n1608_001:0623c12": "家。父母固止之。遂終日不食。乃許其在家出家。號僧",
    "X86n1608_001:0623c13": "伽難提。積十九年。每自念言。身居王宮。胡為出家。一",
    "X86n1608_001:0623c14": "夕天光下矚。見一路平坦。不覺徐行。約十里許。至大",
    "X86n1608_001:0623c15": "巖前。有石窟焉。乃晏寂于中。父母訪尋不得。經十年",
    "X86n1608_001:0623c16": "遇羅睺羅多尊者開示。得法已。行化至摩提國。忽有",
    "X86n1608_001:0623c17": "凉風襲眾。身心悅適非常。祖曰。此道德之風也。當有",
    "X86n1608_001:0623c18": "聖者出世。嗣祖燈乎。與眾遊歷山谷。至一峰下。謂眾",
    "X86n1608_001:0623c19": "曰。此峰有紫雲。如葢。聖人居之矣。徘徊久之。見山舍",
    "X86n1608_001:0623c20": "一童子。持圓鑑直造祖前。祖問。汝幾歲耶。曰百歲。祖",
    "X86n1608_001:0623c21": "曰。汝年尚幼。何言百歲。童曰。我不會理。正百歲耳。祖",
    "X86n1608_001:0623c22": "曰。汝善機耶。童曰。佛言。若人生百歲。不會諸佛。機未。",
    "X86n1608_001:0623c23": "若生一日而得決了之。父母聞子語。即捨出家。祖與",
    "X86n1608_001:0623c24": "授具。名伽耶舍多。他時聞風吹殿鈴鳴。祖問曰。鈴鳴",
    "X86n1608_001:0624a01": "耶。風鳴耶。多曰。非風非鈴。我心鳴耳。祖曰。善哉即付",
    "X86n1608_001:0624a02": "法眼。偈曰。心地本無生。因地從緣起。緣種不相妨。華",
    "X86n1608_001:0624a03": "果亦復爾。是為十七祖。贊曰。",
    "X86n1608_001:0624a04": "　不樂王宮天開一路　　直抵窮源不知其故",
    "X86n1608_001:0624a05": "　紫雲之下聖者所依　　果得童子會諸佛機",
    "X86n1608_001:0624a06": "十八祖伽耶舍多尊者傳",
    "X86n1608_001:0624a07": "十八祖伽耶舍多尊者。摩提國人也姓鬱頭藍。父天",
    "X86n1608_001:0624a08": "葢。母方聖。甞夢大神持鑑。因而有娠。凡七日而誕。肌",
    "X86n1608_001:0624a09": "體瑩如琉璃。未甞洗沐。自然香潔。幼好間靜。語非常",
    "X86n1608_001:0624a10": "童。持鑑出遊。遇難提尊者得度。後領徒至大月氏國。",
    "X86n1608_001:0624a11": "見一婆羅門舍有異氣。祖將入彼舍。舍主鳩摩羅多",
    "X86n1608_001:0624a12": "問曰。是何徒眾。祖曰。是佛弟子。彼聞佛號。心神悚然。",
    "X86n1608_001:0624a13": "即時閉戶。祖良久扣其門。多羅曰。此舍無人。祖曰。答",
    "X86n1608_001:0624a14": "無者誰。多羅聞語。知是異人。遽開關延接。祖曰。昔世",
    "X86n1608_001:0624a15": "尊記曰。吾滅後一千年。有大士出現于月氏國。紹隆",
    "X86n1608_001:0624a16": "玄化。今汝值吾應斯嘉運。于是鳩摩羅多。發宿命智。",
    "X86n1608_001:0624a17": "投誠出家。祖為剃度。授具付法。偈曰。有種有心地。因",
    "X86n1608_001:0624a18": "緣能發萌。于緣不相礙。當生生不生。是為十八祖。贊",
    "X86n1608_001:0624a19": "曰。",
    "X86n1608_001:0624a20": "　七日而生不墮諸陰　　其體香潔本來清淨",
    "X86n1608_001:0624a21": "　扣門一語答無者誰　　猛然喚醒當下知歸",
    "X86n1608_001:0624a22": "十九祖鳩摩羅多尊者傳",
    "X86n1608_001:0624a23": "十九祖鳩摩羅多尊者。大月氏國婆羅門之子也。昔",
    "X86n1608_001:0624a24": "為自在天人。見菩薩瓔珞。忽起愛心。墮生忉利。聞帝",
    "X86n1608_001:0624b01": "釋說般若。故升于梵天。以利根故。善說法要。諸天尊",
    "X86n1608_001:0624b02": "為導師。以繼祖時至。遂降生月氏。得舍多心印。後至",
    "X86n1608_001:0624b03": "中天竺國。有大士名奢夜多。問曰。我家父母。素信三",
    "X86n1608_001:0624b04": "寶而常縈疾瘵。營事多不如意。鄰人為旃陀羅。以殺",
    "X86n1608_001:0624b05": "為業。身常勇徤。作事和合。彼何幸而我何辜。祖曰。何",
    "X86n1608_001:0624b06": "足疑乎。且善惡報應。有三時焉。凡夫但見仁夭暴壽。",
    "X86n1608_001:0624b07": "逆吉義凶。便謂亡因果虗罪福。殊不知影響相隨。毫",
    "X86n1608_001:0624b08": "釐靡忒。縱經百千萬劫。亦不磨滅。奢夜多聞是語已。",
    "X86n1608_001:0624b09": "頓失所疑。祖曰。汝雖已信三業。未明業從惑生。惑依",
    "X86n1608_001:0624b10": "識有。識依不覺。不覺依心。心本清淨。無生滅。無造作。",
    "X86n1608_001:0624b11": "無報應。無勝負。寂寂然。靈靈然。汝若入此法門。可與",
    "X86n1608_001:0624b12": "諸佛同矣。一切善惡。有為無為。皆如夢幻。奢夜多承",
    "X86n1608_001:0624b13": "言領旨。即發宿慧。懇求出家。祖為剃度授具。乃付法",
    "X86n1608_001:0624b14": "眼。偈曰。性上本無生。為對求人。說于法既無得。何懷",
    "X86n1608_001:0624b15": "決不決。是為十九祖。贊曰。",
    "X86n1608_001:0624b16": "　既生天上不應起愛　　一念未忘便不自在",
    "X86n1608_001:0624b17": "　以般若力得升梵世　　故來傳燈是其家事",
    "X86n1608_001:0624b18": "二十祖奢夜多尊者傳",
    "X86n1608_001:0624b19": "二十祖奢夜多尊者。北天竺國人也。智慧淵沖。化導",
    "X86n1608_001:0624b20": "無量。後至羅閱城。敷揚頓教。彼有學眾。唯尚辯論。為",
    "X86n1608_001:0624b21": "之首者。名婆脩盤頭。此云徧行。常一食不臥。六時禮",
    "X86n1608_001:0624b22": "佛。清淨無欲。為眾所歸。祖將度之。先問彼眾曰。此徧",
    "X86n1608_001:0624b23": "行頭陀。能脩梵行。可得佛道乎。眾曰。我師精進。何故",
    "X86n1608_001:0624b24": "不可。祖曰。汝師與道遠矣。設苦行塵劫。皆虗妄之本。",
    "X86n1608_001:0624c01": "眾曰。尊者蘊何德行。而譏我師。祖曰。我不求道。亦不",
    "X86n1608_001:0624c02": "顛倒。我不禮佛。亦不輕慢。我不長坐。亦不懈怠。我不",
    "X86n1608_001:0624c03": "一食。亦不雜食。我不知足。亦不貪欲。心無所希名之",
    "X86n1608_001:0624c04": "曰道。徧行聞已。發無漏智。歡喜讚歎。祖曰。吾適對眾。",
    "X86n1608_001:0624c05": "抑挫仁者。得無惱乎。徧行曰。我憶七劫生安樂國。師",
    "X86n1608_001:0624c06": "與智者月淨。記我非久當。證斯陀含果。自是以來。聞",
    "X86n1608_001:0624c07": "諸惡言。如風如響。況今獲飲無上甘露。而返生熱惱",
    "X86n1608_001:0624c08": "耶。惟願大慈。以玅道垂誨。祖曰。汝久植眾德當繼吾",
    "X86n1608_001:0624c09": "宗。乃付大法眼。偈曰。言下合無生。同于法界性。若能",
    "X86n1608_001:0624c10": "如是解。通達事理竟。是為二十祖。贊曰。",
    "X86n1608_001:0624c11": "　無生本具不用求真　　遇緣而發如華逢春",
    "X86n1608_001:0624c12": "　求之太急去道轉遠　　當下知歸就路而返",
    "X86n1608_001:0624c13": "二十一祖婆脩盤頭尊者傳",
    "X86n1608_001:0624c14": "二十一祖婆脩盤頭尊者。羅閱城人也。姓毗舍佉。父",
    "X86n1608_001:0624c15": "光葢。母嚴一。家富無子。父母禱于佛塔而求嗣焉。一",
    "X86n1608_001:0624c16": "夕母夢。吞明暗二珠。覺而有孕。經七日有一羅漢。名",
    "X86n1608_001:0624c17": "賢仲。至其家。光葢獻珠設禮。賢仲端坐受之。嚴一出",
    "X86n1608_001:0624c18": "拜。賢仲避席。光葢。罔測其由。不能忍。問曰。我是丈夫。",
    "X86n1608_001:0624c19": "致禮不顧。我妻何德。尊者避之。賢仲曰。我受禮納珠。",
    "X86n1608_001:0624c20": "貴福汝耳。汝婦懷聖子。生當為世燈慧日。故吾避之。",
    "X86n1608_001:0624c21": "非重女人也。乃曰。汝婦當生二子。一名婆脩盤頭。則",
    "X86n1608_001:0624c22": "吾所尊者。二名芻尼。昔如來雪山脩道。芻尼巢于頂",
    "X86n1608_001:0624c23": "上。佛成道乃記曰。汝至第二五百年。生羅閱城毗舍",
    "X86n1608_001:0624c24": "佉家。與聖同胞。今無爽矣。後果產二子。婆脩盤頭。生",
    "X86n1608_001:0625a01": "年十五。禮光度羅漢出家。脩頭陀行。後受奢夜多法",
    "X86n1608_001:0625a02": "眼。行化至那提國。彼國王名常自在。尊者見曰。佛記",
    "X86n1608_001:0625a03": "第二五百年。有二大神力大士。出家繼聖。即王之次",
    "X86n1608_001:0625a04": "子摩拏羅。是其一也。吾雖德薄。敢當其一。王曰。誠如",
    "X86n1608_001:0625a05": "尊者所言。當捨此子作沙門。王即以次子摩拏羅捨",
    "X86n1608_001:0625a06": "之。尊者即與披剃授具。付大法眼。偈曰。泡影同無礙。",
    "X86n1608_001:0625a07": "如何不了悟。達法在其中。非今亦非古。是為二十一",
    "X86n1608_001:0625a08": "祖。贊曰。",
    "X86n1608_001:0625a09": "　明暗同體聖凡一路　　來處幽微莫知其故",
    "X86n1608_001:0625a10": "　熟處難忘更求伴侶　　忽爾相逢肯心自許",
    "X86n1608_001:0625a11": "(芻尼此名。野鵲子賢仲。南藏中作眾)。",
    "X86n1608_001:0625a12": "二十二祖摩拏羅尊者傳",
    "X86n1608_001:0625a13": "二十二祖摩拏羅尊者。那提國常自在王之次子也。",
    "X86n1608_001:0625a14": "年三十。遇婆脩尊者。出家傳法。至西印度。彼國王名",
    "X86n1608_001:0625a15": "得度。見禮尊者。聞法感悟。即傳位太子。投祖出家。七",
    "X86n1608_001:0625a16": "日而證四果。祖慰之曰。汝居此國。善自度人。今異域",
    "X86n1608_001:0625a17": "有大法器。吾當往化。于是祖焚香。遙語月氏國鶴勒",
    "X86n1608_001:0625a18": "那比丘曰。汝在彼國。教導鶴眾。道果將證。宜自知之。",
    "X86n1608_001:0625a19": "時鶴勒那。為彼國王。說脩多羅。忽覩異香成穗。王曰。",
    "X86n1608_001:0625a20": "是何祥也。曰此是西印度傳佛心印。祖師摩拏羅將",
    "X86n1608_001:0625a21": "至。先降信香耳。曰此師神力何如。曰此師遠承佛記。",
    "X86n1608_001:0625a22": "當于此土。廣宣玄化。時王與勒那。俱遙作禮。祖知已。",
    "X86n1608_001:0625a23": "即往月氏國。王與鶴勒那。迎請供養。勒那問曰。我止",
    "X86n1608_001:0625a24": "林間。已經九白。不知何緣而感鶴眾。祖曰。汝前劫中。",
    "X86n1608_001:0625b01": "甞為比丘。當赴龍宮齋。汝諸弟子。咸欲隨往。汝觀五",
    "X86n1608_001:0625b02": "百眾中。無有一人堪任供者。汝權聽往。自是以來。汝",
    "X86n1608_001:0625b03": "捨生趣生。常轉化諸國。彼諸弟子。以薄福德故。生于",
    "X86n1608_001:0625b04": "羽族。今感惠故。為鶴眾相隨。勒那曰。以何方便。令彼",
    "X86n1608_001:0625b05": "解脫。祖曰。我有無上法寶。付汝。當聽受化未來際。而",
    "X86n1608_001:0625b06": "說偈曰。心隨萬境轉。轉處實能幽。隨流認得性。無喜",
    "X86n1608_001:0625b07": "亦無憂。鶴眾聞偈飛鳴而去。是為二十二祖。贊曰。",
    "X86n1608_001:0625b08": "　從受記來不為別事　　同類相從緣合必遇",
    "X86n1608_001:0625b09": "　嗟彼眾鶴飛鳴既久　　一言之下頓知本有",
    "X86n1608_001:0625b10": "(印度一年為一白)。",
    "X86n1608_001:0625b11": "二十三祖鶴勒那尊者傳(勒那梵語。華言鶴也)",
    "X86n1608_001:0625b12": "二十三祖鶴勒那尊者。月氏國人也。姓婆羅門。父千",
    "X86n1608_001:0625b13": "聖。母金光。以無嗣。禱于七佛金幢。乃夢須彌山頂一",
    "X86n1608_001:0625b14": "神童持金環云。我來也。覺而有孕。生年七歲。遊行聚",
    "X86n1608_001:0625b15": "落。覩民間淫祠。乃入廟叱之曰。汝妄興禍福。幻惑于",
    "X86n1608_001:0625b16": "人。歲費牲牢。傷害斯甚。言訖。廟貌忽然隳壞。由是鄉",
    "X86n1608_001:0625b17": "黨謂之聖子。年二十二出家。三十遇摩拏羅尊者。付",
    "X86n1608_001:0625b18": "法眼藏。行化至中印度。演無上道。度有緣眾。以上足。",
    "X86n1608_001:0625b19": "龍子早夭。有兄獅子。博通強記。事婆羅門。厥師既逝。",
    "X86n1608_001:0625b20": "弟復云亡。乃歸依尊者。問曰。我欲求道。當何用心。祖",
    "X86n1608_001:0625b21": "曰。汝欲求道。無所用心。曰既無用心。誰作佛事。祖曰。",
    "X86n1608_001:0625b22": "汝若有用。即非功德。汝若無作。即是佛事。經云。我所",
    "X86n1608_001:0625b23": "作功德。而無我所故。師子聞是語已。即入佛慧。時祖",
    "X86n1608_001:0625b24": "即指東北。問曰。是何氣象。師子曰。我見氣如白虹。貫",
    "X86n1608_001:0625c01": "于天地。復有黑氣五道。橫亘其中。祖曰。其兆云何。曰",
    "X86n1608_001:0625c02": "莫可知也。祖曰。吾滅後五十年。北天竺國。當有難起。",
    "X86n1608_001:0625c03": "嬰在汝身。吾將滅矣。今以法眼。付囑于汝。善自護持。",
    "X86n1608_001:0625c04": "聽吾偈言。認得心性時。可說不思議。了了不可得。得",
    "X86n1608_001:0625c05": "時不說知。是為二十三祖。贊曰。",
    "X86n1608_001:0625c06": "　從須彌頂持金環來　　嗟彼鶴眾其情可哀",
    "X86n1608_001:0625c07": "　得獅子兒作大號吼　　有氣貫天試驗其後",
    "X86n1608_001:0625c08": "二十四祖師子尊者傳",
    "X86n1608_001:0625c09": "二十四祖師子比丘者。中印度人也。姓婆羅門。得法",
    "X86n1608_001:0625c10": "遊方。至罽賓國。方求法嗣。遇一長者引其子。問祖曰。",
    "X86n1608_001:0625c11": "此子名斯多。當生便拳左手。今既長矣。終未能舒。願",
    "X86n1608_001:0625c12": "尊者示其宿因。祖覩之。即以手接曰。可還我珠。童子",
    "X86n1608_001:0625c13": "遽開手奉珠。眾皆驚異。祖曰。我前報為僧。有童子名",
    "X86n1608_001:0625c14": "婆舍。吾甞赴西海齋。受嚫珠付之。今還吾珠。理固然",
    "X86n1608_001:0625c15": "矣。長者遂捨其子。祖即與授具。以前緣故。名婆舍斯",
    "X86n1608_001:0625c16": "多。祖即謂之曰。吾師密有懸記。罹難非久。如來正法",
    "X86n1608_001:0625c17": "眼藏。今轉付汝。汝應保護。普潤來際。偈曰。正說知見",
    "X86n1608_001:0625c18": "時。知見俱是心。當心即知見。知見即于今。祖說偈已。",
    "X86n1608_001:0625c19": "以僧伽黎。密付斯多。俾之他國。隨機演化。斯多受教。",
    "X86n1608_001:0625c20": "直抵南天。祖謂。難不可苟免。遂留罽賓。本國有外道",
    "X86n1608_001:0625c21": "二人。以幻術謀亂。詐為僧形。潛入王宮。將移禍焉。亂",
    "X86n1608_001:0625c22": "作。王果怒曰。吾素歸心三寶。何為搆害。即命毀僧伽",
    "X86n1608_001:0625c23": "藍。祛除釋眾。王自仗劒。至尊者所。問曰。師得蘊空否。",
    "X86n1608_001:0625c24": "祖曰已得。王曰。可施我頭。祖曰。身非我有。何悋于頭。",
    "X86n1608_001:0626a01": "王即斬之。白乳涌高數尺。王臂亦墮。七日而終。贊曰。",
    "X86n1608_001:0626a02": "　相見索珠開手便有　　以先所付別來不久",
    "X86n1608_001:0626a03": "　知有夙欠特來奉酬　　將頭臨刃白乳橫流",
    "X86n1608_001:0626a04": "二十五祖婆舍斯多尊者傳",
    "X86n1608_001:0626a05": "二十五祖婆舍斯多尊者。罽賓國人也。姓婆羅門。父",
    "X86n1608_001:0626a06": "寂行。母常安樂。初母夢得神劒。因有孕。既誕。拳左手。",
    "X86n1608_001:0626a07": "遇師子尊者。顯發宿因。密授心印。即適南天。時彼國",
    "X86n1608_001:0626a08": "王名天德。迎請供養。王有二子。一名德勝。凶暴而色",
    "X86n1608_001:0626a09": "力充盛。一名不如密多。柔和而長嬰疾苦。祖乃為陳",
    "X86n1608_001:0626a10": "因果。王頓釋所疑。後德勝即位。復信外道。致難于祖。",
    "X86n1608_001:0626a11": "不如密多以進諫。被囚。王遽問祖曰。予國素絕妖訛。",
    "X86n1608_001:0626a12": "師所傳者。當是何宗。祖曰。王國昔來。實無邪法。我所",
    "X86n1608_001:0626a13": "得者。即是佛宗。王曰。佛滅已千二百年。師從誰得耶。",
    "X86n1608_001:0626a14": "祖曰。飲光大士親受佛印。展轉至二十四世師子尊",
    "X86n1608_001:0626a15": "者。我從彼得。王曰。予聞。師子比丘不能免于刑戮。何",
    "X86n1608_001:0626a16": "能傳法後人。祖曰。我師難起時。密授我信衣法偈。以",
    "X86n1608_001:0626a17": "顯師承。王曰。其衣何在。祖即于囊中。出衣示王。王命",
    "X86n1608_001:0626a18": "焚之。五色相鮮。薪盡如故。王即追悔致禮。師子真嗣",
    "X86n1608_001:0626a19": "既明。乃赦密多。密多遂求出家。祖為剃度授具。羯磨",
    "X86n1608_001:0626a20": "之際。大地震動。祖曰。吾已衰朽。今以大法眼藏付汝。",
    "X86n1608_001:0626a21": "當護念之。聽吾偈曰。聖人說知見。當境無是非。我今",
    "X86n1608_001:0626a22": "悟真性。無道亦無理。是為二十五祖。贊曰。",
    "X86n1608_001:0626a23": "　秉般若劒握如意珠　　雖云暫到此行不虗",
    "X86n1608_001:0626a24": "　偶遇惡人恰得好伴　　因邪打正兩得其便",
    "X86n1608_001:0626b01": "二十六祖不如密多尊者傳",
    "X86n1608_001:0626b02": "二十六祖不如密多尊者。南印度天德王之次子也。",
    "X86n1608_001:0626b03": "既受婆舍尊者法印。至東印度。彼王名堅固。奉外道",
    "X86n1608_001:0626b04": "師長爪梵志。及尊者將至。梵志預知祖入。恐王易志。",
    "X86n1608_001:0626b05": "即鳩諸弟子。欲以呪術挫之。尊者至直詣王所。王曰。",
    "X86n1608_001:0626b06": "師來何為。祖曰。將度眾生。王曰。以何法度。祖曰。隨類",
    "X86n1608_001:0626b07": "度之。梵志聞言。不勝其怒。即以幻法。化大山于祖頂",
    "X86n1608_001:0626b08": "上。祖指之。忽壓彼眾。梵志等怖懼投祖。祖愍其愚惑。",
    "X86n1608_001:0626b09": "再指之。化山隨滅。乃為王演說法要。俾趣真乘。因謂",
    "X86n1608_001:0626b10": "王曰。此國當有聖人。而繼于我。是時有婆羅門子。年",
    "X86n1608_001:0626b11": "二十許。幼失父母。不知名氏。或自言瓔珞。故人謂之",
    "X86n1608_001:0626b12": "瓔珞童子。遊行閭里。丐求度日。後王與尊者同輦而",
    "X86n1608_001:0626b13": "出。見瓔珞童子稽首于前。祖曰。汝憶往事否。童曰。我",
    "X86n1608_001:0626b14": "念遠劫中。與師同居。師演摩訶般若。我轉甚深脩多",
    "X86n1608_001:0626b15": "羅。今日之事。葢契夙因。祖謂王曰。此童非他。即大勢",
    "X86n1608_001:0626b16": "至菩薩是也。此童之後出二人。一化南印度。一人緣",
    "X86n1608_001:0626b17": "在震旦。遂以昔因故。名般若多羅。乃付大法眼藏。偈",
    "X86n1608_001:0626b18": "曰。真性心地藏。無頭亦無尾。應緣而化物。方便呼為",
    "X86n1608_001:0626b19": "智。是為二十六祖。贊曰。",
    "X86n1608_001:0626b20": "　從剎利種續傳燈燄　　真嗣不明幾乎失陷",
    "X86n1608_001:0626b21": "　從鬧市中忽聞故人　　函葢相合乃得其真",
    "X86n1608_001:0626b22": "二十七祖般若多羅尊者傳",
    "X86n1608_001:0626b23": "二十七祖般若多羅尊者。東印度人也。既得法已。行",
    "X86n1608_001:0626b24": "化至南印度。彼王名香至。崇奉佛乘。尊重供養。度越",
    "X86n1608_001:0626c01": "倫等。又施無價寶珠。時王有三子。曰月淨多羅。曰功",
    "X86n1608_001:0626c02": "德多羅。曰達磨多羅。其季開士也。祖欲試其所得。乃",
    "X86n1608_001:0626c03": "以所施珠。問三王子曰。此珠圓明。有能及否。孟仲二",
    "X86n1608_001:0626c04": "子皆曰。此珠七寶中尊。固無踰也。非尊者道力。孰能",
    "X86n1608_001:0626c05": "受之。季子曰。此是世寶。未足為上。于諸寶中。法寶為",
    "X86n1608_001:0626c06": "上。此是世光。未足為上。于諸光中。智光為上。此是世",
    "X86n1608_001:0626c07": "明。未足為上。于諸明中。心明為上。此珠光明。不能自",
    "X86n1608_001:0626c08": "照。要假智光。乃能辨此。祖歎其辯慧。知是法嗣。以時",
    "X86n1608_001:0626c09": "未至。且默而溷之。及香至王厭世。眾皆號絕。唯達磨",
    "X86n1608_001:0626c10": "多羅。于柩前入定。七日而出。乃求出家。祖方與剃度。",
    "X86n1608_001:0626c11": "授具戒。告曰。昔如來以正法眼藏。付大迦葉。如是展",
    "X86n1608_001:0626c12": "轉乃至于我。我今囑汝。聽吾偈言。心地生諸種。因事",
    "X86n1608_001:0626c13": "復生理。果滿菩提圓。華開世界起。是為二十七祖。贊",
    "X86n1608_001:0626c14": "曰。",
    "X86n1608_001:0626c15": "　莫謂無因相逢便見　　來處自然不假方便",
    "X86n1608_001:0626c16": "　今因其珠乃得其人　　開池得月買石饒雲",
    "X86n1608_001:0626c18": "八十八祖傳贊卷之一"
}