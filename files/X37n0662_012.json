{
    "X37n0662_012:0510c07": "涅槃經疏三德指歸卷第十二",
    "X37n0662_012:0510c09": "錢塘沙門釋　智圓　述",
    "X37n0662_012:0510c10": "梵行品",
    "X37n0662_012:0510c11": "四心謂慈悲喜捨三品謂戒定慧。",
    "X37n0662_012:0510c12": "引經下此師意謂梵行淺聖行深故修四心但能通",
    "X37n0662_012:0510c13": "至梵天觀四諦則能通至真理道即能通義所以引",
    "X37n0662_012:0510c14": "經云四諦者能觀四諦即慧學也此證聖行以三品",
    "X37n0662_012:0510c15": "為體。",
    "X37n0662_012:0510c16": "十二門禪者謂四禪四心四空名十二門今四無量",
    "X37n0662_012:0510c17": "心是十二中四故。",
    "X37n0662_012:0510c18": "若然下與聖行辯異初且徵起意問聖行已明三品",
    "X37n0662_012:0510c19": "今梵行復明此三所說既同何故有聖梵二品之別",
    "X37n0662_012:0510c20": "異者下答釋戒定相成者謂戒定是傍扶成於慧也",
    "X37n0662_012:0510c21": "下句例爾。",
    "X37n0662_012:0510c22": "道通凡聖者聖行豈不通凡而云聖人所行者非也",
    "X37n0662_012:0510c23": "聖先戒下聖行梵行雖戒慧先後有異而定行皆在",
    "X37n0662_012:0510c24": "中間。",
    "X37n0662_012:0511a01": "梵先慧者指七善為慧也。",
    "X37n0662_012:0511a02": "因果下聖行同前以三品為體故此不言。",
    "X37n0662_012:0511a03": "義皆下今破初句總斥若四下別破三師。",
    "X37n0662_012:0511a04": "皆云非大涅槃者以前經云菩薩修行大般涅槃有",
    "X37n0662_012:0511a05": "五種行故初師但是梵天生死之道次師但是二乘",
    "X37n0662_012:0511a06": "偏空之道三師但得因果之事俱非三德涅槃圓融",
    "X37n0662_012:0511a07": "之道。",
    "X37n0662_012:0511a08": "若非下結斥。是誰梵行者以此梵行是菩薩修大",
    "X37n0662_012:0511a09": "涅槃故諸師所解既非涅槃故責云是誰梵行也。",
    "X37n0662_012:0511a10": "今言下今釋謂梵行只是初心修無緣慈達三諦理",
    "X37n0662_012:0511a11": "名梵行因初地分證名梵行果因果不二三諦俱融",
    "X37n0662_012:0511a12": "淨義有三下即三諦也淨淨者謂以無緣淨心淨於",
    "X37n0662_012:0511a13": "出世淨法令契不思議空不淨淨者即以無緣淨心",
    "X37n0662_012:0511a14": "出假利他淨六凡染法令成不思議假非淨淨非不",
    "X37n0662_012:0511a15": "淨淨者即以無緣淨心雙非二邊成不思議中又淨",
    "X37n0662_012:0511a16": "淨是因中自行不淨淨是果上化他非淨淨非不淨",
    "X37n0662_012:0511a17": "淨即雙非因果自他又淨淨是四聖淨法不淨淨是",
    "X37n0662_012:0511a18": "六凡染法雙非染淨之事以顯中道之理。",
    "X37n0662_012:0511a19": "徧淨諸淨者以大涅槃融四聖淨法也。",
    "X37n0662_012:0511a20": "當言慈是者無緣慈是能淨四聖法是所淨是則諸",
    "X37n0662_012:0511a21": "善是枝無緣是本即枝而本無緣統收慈心既然悲",
    "X37n0662_012:0511a22": "等咸爾故向云今以梵行徧淨等也故知梵行只是",
    "X37n0662_012:0511a23": "佛界四心。",
    "X37n0662_012:0511a24": "慈有無量門者從體起用垂形六道隨機攝化故有",
    "X37n0662_012:0511b01": "無量。",
    "X37n0662_012:0511b02": "所謂下正示無量門也略列六種竝在品文調象謂",
    "X37n0662_012:0511b03": "現師子調醉象調狂謂婆羅女子死發狂佛化為子",
    "X37n0662_012:0511b04": "女得本心治眼謂賊被挑眼歸佛得之治瘡謂女人",
    "X37n0662_012:0511b05": "施肉瘡痛佛為塗藥斯皆慈力見如是事。",
    "X37n0662_012:0511b06": "慈遊下即迦葉讚云我今當以一法讚所謂慈心行",
    "X37n0662_012:0511b07": "世間。",
    "X37n0662_012:0511b08": "悲入下即經云菩薩見一闡提墮於地獄亦願與俱",
    "X37n0662_012:0511b09": "生地獄中。",
    "X37n0662_012:0511b10": "非因非果(至)非淨者即中道無緣非前二種義如向",
    "X37n0662_012:0511b11": "釋。",
    "X37n0662_012:0511b12": "若此下結融即。",
    "X37n0662_012:0511b13": "言三慈者淨淨即法緣慈不淨淨即生緣慈雙非即",
    "X37n0662_012:0511b14": "無緣慈文中先斥徧次即一下顯圓顯前三淨體咸",
    "X37n0662_012:0511b15": "不二從三下示得名既即一而三故立三號既即三",
    "X37n0662_012:0511b16": "而一其禮常融。",
    "X37n0662_012:0511b17": "經住七善法得具梵行者具足應云住七善四心持",
    "X37n0662_012:0511b18": "戒等法得具梵行今隨便略標且云七善。",
    "X37n0662_012:0511b19": "若傍下通以七善明傍正義以梵行修四心故正在",
    "X37n0662_012:0511b20": "化他聖行修三品故正在自行故今七善既是梵行",
    "X37n0662_012:0511b21": "之首故以化他為正自行為傍。",
    "X37n0662_012:0511b22": "而通自行者以七善即慧四心即定持戒是戒既含",
    "X37n0662_012:0511b23": "三品故通自行。",
    "X37n0662_012:0511b24": "以知法故下示通自他義只由知法故能內進己道",
    "X37n0662_012:0511c01": "外化眾生。",
    "X37n0662_012:0511c02": "五義訓釋謂修多羅之名含多義故故不可翻但可",
    "X37n0662_012:0511c03": "以五義訓釋而已言五義者如雜心論以五義解經",
    "X37n0662_012:0511c04": "一涌泉義義味無盡故二顯示義能示真理故三出",
    "X37n0662_012:0511c05": "生義能生妙善故四繩墨義楷定邪正故五結鬘義",
    "X37n0662_012:0511c06": "令不散失故此乃非直翻名但是以五義訓釋修多",
    "X37n0662_012:0511c07": "羅耳。",
    "X37n0662_012:0511c08": "或云下凡出兩家初謂契經是義翻故云以此代彼",
    "X37n0662_012:0511c09": "以此間先聖之書名經賢者所述為子史以代彼土",
    "X37n0662_012:0511c10": "佛說名經菩薩稱論言義翻者此方既無佛出則無",
    "X37n0662_012:0511c11": "佛教但可以此代彼故謂義翻若如娑伽翻海則是",
    "X37n0662_012:0511c12": "正翻以彼此二方俱有海故或云是正翻者第二家",
    "X37n0662_012:0511c13": "釋義也此謂西土有佛此有先王先王之言既名為",
    "X37n0662_012:0511c14": "經正可以此而翻修多羅也契謂契理契機契時契",
    "X37n0662_012:0511c15": "當之義佛所說教契當此二必無虗授。",
    "X37n0662_012:0511c16": "但通無別者意謂餘十一部則有別體修多羅無別",
    "X37n0662_012:0511c17": "體但總十一部為修多耳以始從如是終至奉行皆",
    "X37n0662_012:0511c18": "名經故。",
    "X37n0662_012:0511c19": "即是偈頌長行者此明各有別體也謂祇夜是偈頌",
    "X37n0662_012:0511c20": "修多羅是長行指所頌名修多羅也。",
    "X37n0662_012:0511c21": "成論下引證只是以偈頌長行耳是則論文明指長",
    "X37n0662_012:0511c22": "行為修多羅豈得云無別體耶然廣釋十二部義在",
    "X37n0662_012:0511c23": "妙玄說法妙中須者宜尋今開善莊嚴各得片意若",
    "X37n0662_012:0511c24": "順經文且就通義故經云從如是等。",
    "X37n0662_012:0512a01": "經利根後至者以根利故不假長行廣說應知先在",
    "X37n0662_012:0512a02": "會者不簡利鈍俱聞長行。",
    "X37n0662_012:0512a03": "經儴佉者亦餉佉或霜佉此譯云貝也亦珂之異名",
    "X37n0662_012:0512a04": "耳。",
    "X37n0662_012:0512a05": "號曰彌勒者經中從別疏文從通故云授六道等當",
    "X37n0662_012:0512a06": "知授記有二若與菩薩授佛記是大乘中授記若記",
    "X37n0662_012:0512a07": "近因近果是小乘中授記聖言說與名授果為心期",
    "X37n0662_012:0512a08": "名記或云受記者上與下曰授下領上曰受故使經",
    "X37n0662_012:0512a09": "疏二名互出。",
    "X37n0662_012:0512a10": "不等句者謂與長行言義俱不齊等孤然而說也准",
    "X37n0662_012:0512a11": "此祇夜亦應云等句也以言義與長行齊等故。",
    "X37n0662_012:0512a12": "下云頌者義與句同以句通長短故。",
    "X37n0662_012:0512a13": "除別相被頌長行者即是簡去祇夜也。",
    "X37n0662_012:0512a14": "戒律亦然無長行者此謂孤起不是重頌故云無長",
    "X37n0662_012:0512a15": "行爾。",
    "X37n0662_012:0512a16": "無頌之長行者此言下有重頌則前之長行名修多",
    "X37n0662_012:0512a17": "羅若無重頌單有長行則名優陀那也。",
    "X37n0662_012:0512a18": "經云下此經自結云無問自說是名優陀那故須依",
    "X37n0662_012:0512a19": "經言。",
    "X37n0662_012:0512a20": "無問自說者不因咨啟而自宣唱也一者理深意遠",
    "X37n0662_012:0512a21": "人無能問二者非不可問但聽者宜聞佛為不請之",
    "X37n0662_012:0512a22": "師不待問自說也。",
    "X37n0662_012:0512a23": "因緣下釋尼陀那義也謂莫輕小惡等偈出在法句",
    "X37n0662_012:0512a24": "經上卷今佛引昔明因緣義謂藉現事緣有所宣唱",
    "X37n0662_012:0512b01": "名因緣經。",
    "X37n0662_012:0512b02": "論云下成論第一十二部品云尼陀那者是名因緣",
    "X37n0662_012:0512b03": "經所以者何諸佛賢聖所說法要皆有因緣此諸因",
    "X37n0662_012:0512b04": "緣或在修多羅中或在餘處是尼陀那此解十二部",
    "X37n0662_012:0512b05": "中凡言論云悉指成實。",
    "X37n0662_012:0512b06": "即譬喻經者立喻顯法也。伊帝曰多伽者曰音越",
    "X37n0662_012:0512b07": "開善下此約本事本生合為一部故此第八翻如是",
    "X37n0662_012:0512b08": "語。",
    "X37n0662_012:0512b09": "莊嚴下約本事本生開為二部則本事第八本生第",
    "X37n0662_012:0512b10": "九則無如是語也本事者宣說他人往古之事故本",
    "X37n0662_012:0512b11": "生者自說己身往昔之事故。",
    "X37n0662_012:0512b12": "各有界別者界以隔別為義謂所說事義不同也。",
    "X37n0662_012:0512b13": "欲明下釋經中賢劫四佛於此本事各立一名者其",
    "X37n0662_012:0512b14": "猶封疆不同印信亦別也。",
    "X37n0662_012:0512b15": "合第九為本生者自他往事同名本生不開二別若",
    "X37n0662_012:0512b16": "開二異則無如是語也。",
    "X37n0662_012:0512b17": "毗佛略大論注文作口夜反。",
    "X37n0662_012:0512b18": "今經方廣者即經云方等經典其義廣大故云方廣",
    "X37n0662_012:0512b19": "也理正名方包富名廣理融無二亦名為等理正則",
    "X37n0662_012:0512b20": "生佛一如包富則三千具足教從理顯名方廣經。",
    "X37n0662_012:0512b21": "直廣下此約大小通有十二部也徧空之理顯非中",
    "X37n0662_012:0512b22": "正故不名方空於六界且得名廣此乃半奪若全與",
    "X37n0662_012:0512b23": "者對邪名正亦得稱方若全奪者不徧十界亦非廣",
    "X37n0662_012:0512b24": "義。",
    "X37n0662_012:0512c01": "即未曾有者謂佛現種種神力眾生怪未曾有如經",
    "X37n0662_012:0512c02": "無人扶持行七步等。",
    "X37n0662_012:0512c03": "亦云解義者解音解釋之解謂答諸問者釋其所以",
    "X37n0662_012:0512c04": "廣說諸義如是等問答解義皆名優波提舍也。",
    "X37n0662_012:0512c05": "大乘中下此約大乘唯有九部以說謂除因緣譬喻",
    "X37n0662_012:0512c06": "論議大乘根利不假此三小乘亦但有九部則無方",
    "X37n0662_012:0512c07": "廣自說授記或云十一但無方廣此並別論大小通",
    "X37n0662_012:0512c08": "論各具十二。",
    "X37n0662_012:0512c09": "光宅下此明光宅但翻提舍為論議而謂解義之名",
    "X37n0662_012:0512c10": "自屬受記解音解了之解以解了劫國等義故。",
    "X37n0662_012:0512c11": "應言下明三諦義平等即空無量即假畢竟即中經",
    "X37n0662_012:0512c12": "文既云廣知其義須達三諦方名廣知。",
    "X37n0662_012:0512c13": "諦視善不善者即經云如是信等也謂如是信邪名",
    "X37n0662_012:0512c14": "不善如是信正名善信徧名不善信圓名善戒等准",
    "X37n0662_012:0512c15": "說當須內訟使捨邪得正捨徧歸圓。",
    "X37n0662_012:0512c16": "曾子下論語云曾子曰吾日三省吾身為人謀而不",
    "X37n0662_012:0512c17": "忠乎與朋友交而不信乎傳不習乎此乃曾子自省",
    "X37n0662_012:0512c18": "有類菩薩自知故得引證經明自知凡有十句前五",
    "X37n0662_012:0512c19": "知己五品善根後五知己三業所作去來身業正念",
    "X37n0662_012:0512c20": "善行意業問答口業自知問答勝負是非也。",
    "X37n0662_012:0512c21": "略舉人及二乘者剎利等三是人界沙門是二乘界",
    "X37n0662_012:0512c22": "但略舉身口者行來坐起是身說法問答是口具論",
    "X37n0662_012:0512c23": "應備十界界界三業佛語從要故並略舉。",
    "X37n0662_012:0512c24": "少用意者然意業知機方施身口但意潛密故略不",
    "X37n0662_012:0513a01": "言。",
    "X37n0662_012:0513a02": "乃至別圓等者謂求大乘義通四教事度大乘義卑",
    "X37n0662_012:0513a03": "通教理度為尊理度為卑別教次第為尊此三悉是",
    "X37n0662_012:0513a04": "菩薩界次第為卑圓融為尊圓融即佛界故云是佛",
    "X37n0662_012:0513a05": "菩薩界也。",
    "X37n0662_012:0513a06": "圓七善者了前七善唯心無非三諦故名圓七善也",
    "X37n0662_012:0513a07": "一善一切善者三諦善生。",
    "X37n0662_012:0513a08": "一切一切滅者三惑惡滅正在分真義通三即。",
    "X37n0662_012:0513a09": "於賢聖人天中等者謂圓名字已上雖具煩惱如無",
    "X37n0662_012:0513a10": "煩惱能知如來祕密之藏故於前三教賢聖人天中",
    "X37n0662_012:0513a11": "最為尊勝故妙玄云彼家之極極不如我家之初初",
    "X37n0662_012:0513a12": "也。",
    "X37n0662_012:0513a13": "即梵行中之一品者謂七義於戒定慧三品中是慧",
    "X37n0662_012:0513a14": "品也。",
    "X37n0662_012:0513a15": "無量從境者以所緣眾生數無量故。",
    "X37n0662_012:0513a16": "四等從心者不擇怨親等皆與樂拔苦故故下釋云",
    "X37n0662_012:0513a17": "我心一相也。",
    "X37n0662_012:0513a18": "境亦名等者以境從心俱得樂故。",
    "X37n0662_012:0513a19": "心亦無量者以心從境分別不同故法界次第云以",
    "X37n0662_012:0513a20": "所緣眾生無量故能緣之心亦隨境無量故悉受無",
    "X37n0662_012:0513a21": "量心名。",
    "X37n0662_012:0513a22": "皆同有三等者悲喜捨心既同慈心而有三緣故知",
    "X37n0662_012:0513a23": "三心同成慈義若唯慈心則但一無四故云難令唯",
    "X37n0662_012:0513a24": "一。",
    "X37n0662_012:0513b01": "然約境下釋上但為一義也謂約境雖有生法無緣",
    "X37n0662_012:0513b02": "之異而能緣慈心唯是一種故云無別若爾則成難",
    "X37n0662_012:0513b03": "三應一何名難四應一答四同有三俱成慈義故應",
    "X37n0662_012:0513b04": "一也然此段明三慈義若約三諦唯有於俗。",
    "X37n0662_012:0513b05": "五陰從何而生者謂觀四趣陰從惡因緣生人天陰",
    "X37n0662_012:0513b06": "從善因緣生等但觀緣生則名生緣慈也五陰是正",
    "X37n0662_012:0513b07": "所須是依故觀依正名法緣也無緣約佛其義可見",
    "X37n0662_012:0513b08": "是故三緣同歸俗諦。",
    "X37n0662_012:0513b09": "況復餘境者況九界也。",
    "X37n0662_012:0513b10": "經是名無緣句絕慈者二字下句之首。",
    "X37n0662_012:0513b11": "第三下此明三緣即是三諦故此生緣含前三義猶",
    "X37n0662_012:0513b12": "同親屬故施所須乃知如來不假供給既但在俗故",
    "X37n0662_012:0513b13": "云眾生境淺也。",
    "X37n0662_012:0513b14": "法空則深者即經云不見父母等以但見緣生之法",
    "X37n0662_012:0513b15": "當體即空故云不見既是真諦故云則深。",
    "X37n0662_012:0513b16": "無緣兩無者不住法相則無涅槃之空不住眾生相",
    "X37n0662_012:0513b17": "則無生死之俗中道雙遮故云極深。",
    "X37n0662_012:0513b18": "只應有三者三慈之體既是三諦悲等各三俱成三",
    "X37n0662_012:0513b19": "諦三諦無別據體唯三何須論四。",
    "X37n0662_012:0513b20": "名字離合作難者以通別合標名四無量四即別稱",
    "X37n0662_012:0513b21": "謂慈悲喜捨也無量即通稱以此四心通名無量故",
    "X37n0662_012:0513b22": "所以離其通別互難合名。",
    "X37n0662_012:0513b23": "既言下以通難別。",
    "X37n0662_012:0513b24": "既其下以別難通有四可數故非無量。",
    "X37n0662_012:0513c01": "若無下結成執一無量之名只合是一不可云四。",
    "X37n0662_012:0513c02": "經一因緣者總彼十二唯一有為。",
    "X37n0662_012:0513c03": "因緣及果者謂十二支中五支是因七支是果故唯",
    "X37n0662_012:0513c04": "二法。",
    "X37n0662_012:0513c05": "三種者以十二支配三道可知四種者無明行收二",
    "X37n0662_012:0513c06": "世因無明攝現在愛取行攝現在有支生攝識老死",
    "X37n0662_012:0513c07": "攝名色六入觸受或說五種者舉受攝彼識名色等",
    "X37n0662_012:0513c08": "舉愛舉取攝彼無明舉有攝行舉生攝彼老病死等",
    "X37n0662_012:0513c09": "或說六種則三世各論因果也或說七種者舉彼識",
    "X37n0662_012:0513c10": "等攝生老死舉愛取攝彼無明略無行有或說八種",
    "X37n0662_012:0513c11": "者舉彼識等攝生老死舉愛取有攝無明行所以除",
    "X37n0662_012:0513c12": "之或說九種餘前三支攝入餘中亦應說十支。",
    "X37n0662_012:0513c13": "經略不明如城經者茅城經廣明因緣故此指之或",
    "X37n0662_012:0513c14": "十一除生一法攝入餘中疏引河西明其所以。",
    "X37n0662_012:0513c15": "以從非法父母生者謂私通而有此子故憚難也難",
    "X37n0662_012:0513c16": "去聲。",
    "X37n0662_012:0513c17": "辟支根利者謂佛若不出迦葉即能自悟道成獨覺",
    "X37n0662_012:0513c18": "人則十二支中無明及與愛取俱是煩惱何故過去",
    "X37n0662_012:0513c19": "偏說無明現說愛取答理實齊等為分世別隱顯互",
    "X37n0662_012:0513c20": "論既為分世非無所以解有兩義一本末分別無明",
    "X37n0662_012:0513c21": "是本故偏過去愛取是末故在現說二強弱分別迷",
    "X37n0662_012:0513c22": "其本際迷集生死無明力強是以先說牽生當果愛",
    "X37n0662_012:0513c23": "取力強是以後辨問行有同是業道何故過去名行",
    "X37n0662_012:0513c24": "現在說有答理齊世別故隱顯互論過去之業集起",
    "X37n0662_012:0514a01": "已竟是故當相說之為行未來之果由業故有是故",
    "X37n0662_012:0514a02": "就能說之為有問識等同是苦果何故現在說識名",
    "X37n0662_012:0514a03": "色等未來說生死答理齊世別現在世果起已竟是",
    "X37n0662_012:0514a04": "故當相宣說識等未來未起令人生猒故說生死而",
    "X37n0662_012:0514a05": "俱舍云略果及略因由中可比二者據理齊以說也",
    "X37n0662_012:0514a06": "反常不定者反於平常所說以彰不定也佛果本常",
    "X37n0662_012:0514a07": "反云無常生死無常反談常住樂等例爾故曰反常",
    "X37n0662_012:0514a08": "經中凡有十二對初四對約生死涅槃分別生死之",
    "X37n0662_012:0514a09": "法實無常苦無我不淨如來隨化為眾生說三十三",
    "X37n0662_012:0514a10": "天常樂我淨如來實是常樂我淨隨化宣說無常苦",
    "X37n0662_012:0514a11": "等次下兩對依正分別於非眾生等是正報五陰非",
    "X37n0662_012:0514a12": "生如來隨俗說為眾生即彼世俗假名眾生如來就",
    "X37n0662_012:0514a13": "實說非眾生亦可如來體真常住名非眾生隨化生",
    "X37n0662_012:0514a14": "故說為眾生生死凡夫實是眾生佛破我人說非眾",
    "X37n0662_012:0514a15": "生非物說物等是依報於理非物隨俗說物世俗諸",
    "X37n0662_012:0514a16": "物就理說非次下兩對理事分別就理分別世俗虗",
    "X37n0662_012:0514a17": "假名為非實如來隨俗說為世諦四真諦等名為說",
    "X37n0662_012:0514a18": "實即此實者如來就理說為非實又復妄法情有理",
    "X37n0662_012:0514a19": "無如來於中說為二諦名為說實佛性是實隨妄流",
    "X37n0662_012:0514a20": "轉說為生死名說非實非境下就事分別三界虗妄",
    "X37n0662_012:0514a21": "但一心作心外無法故曰非境隨心妄取如來說境",
    "X37n0662_012:0514a22": "即彼妄境就實言無名說非境次下兩對就十二緣",
    "X37n0662_012:0514a23": "分別先觀生支起老病死次第逆推乃至最後觀彼",
    "X37n0662_012:0514a24": "無明能超於行今約此義以舉因緣非生說生等是",
    "X37n0662_012:0514b01": "初觀也於理非生隨俗說生隨俗之生就理說非乃",
    "X37n0662_012:0514b02": "至無明等者是後觀也越其餘支故曰乃至癡暗之",
    "X37n0662_012:0514b03": "心體是無明妄取分別如來說明即彼妄明體是癡",
    "X37n0662_012:0514b04": "暗故無明下有兩對境智分別就境分別於理非色",
    "X37n0662_012:0514b05": "隨俗說色世諦之色就理言非也非道下就智分別",
    "X37n0662_012:0514b06": "類色可解。",
    "X37n0662_012:0514b07": "如來以是下總結上十二對悉是隨機反常之說類",
    "X37n0662_012:0514b08": "四無量義亦不定。",
    "X37n0662_012:0514b09": "治惑者經文四段皆云安住菩提即是破貪欲憍慢",
    "X37n0662_012:0514b10": "前二是貪欲後二是憍慢。",
    "X37n0662_012:0514b11": "經性戾字林力計反乖也說文戾曲也。",
    "X37n0662_012:0514b12": "敦喻都肫反爾雅敦勉也謂相勸勉。",
    "X37n0662_012:0514b13": "趍走是慈者給侍於彼令得樂故。",
    "X37n0662_012:0514b14": "訶諫是悲者拔彼根戾之苦故是知隨彼眾生有何",
    "X37n0662_012:0514b15": "等惑而用慈等治之故有四也。",
    "X37n0662_012:0514b16": "經體性有四者明其四心主質體異不可改慈為悲",
    "X37n0662_012:0514b17": "改捨為喜是故有四是知憐愛之心是慈之性惻愴",
    "X37n0662_012:0514b18": "之懷是悲之性慶悅之意是喜之性亡懷之慮是捨",
    "X37n0662_012:0514b19": "之性心無存著故曰亡懷由茲四性得報不同。",
    "X37n0662_012:0514b20": "徧淨等者大論第二十云問曰佛說四無量功德慈",
    "X37n0662_012:0514b21": "心好修善修福極徧淨天悲心好修善修福極虗空",
    "X37n0662_012:0514b22": "處喜心好修善修福極識處捨心好修善修福極無",
    "X37n0662_012:0514b23": "所有處云何言慈果報生梵天上答曰諸佛法不可",
    "X37n0662_012:0514b24": "思議隨眾生應度者如此說又三界中徧淨最樂故",
    "X37n0662_012:0514c01": "言福極徧淨復次從悲定起迴向空處易從喜定起",
    "X37n0662_012:0514c02": "入識處易從捨定起入無所有處易復次初禪有覺",
    "X37n0662_012:0514c03": "觀分別修悲易喜支修喜易樂支修慈易一心支修",
    "X37n0662_012:0514c04": "捨易復次初禪修悲易二禪修喜易三禪修慈易四",
    "X37n0662_012:0514c05": "禪修捨易此即修四無量定之處所也而疏中但引",
    "X37n0662_012:0514c06": "一文總結前非者非前迦葉五重難也。",
    "X37n0662_012:0514c07": "嗔有輕重者六番中皆有輕重而初番云恚後四云",
    "X37n0662_012:0514c08": "嗔互現其名更無別說而六番中經文例皆三段先",
    "X37n0662_012:0514c09": "舉二嗔次列兩名後明治法初番中奪命重嗔麤易",
    "X37n0662_012:0514c10": "捨故慈能斷鞭撻輕忿難離修悲方治二番中嗔眾",
    "X37n0662_012:0514c11": "生者應生嗔處或容浮薄故慈能治嗔非眾生不應",
    "X37n0662_012:0514c12": "處起性必深重修悲方治非眾生者即無情物如虗",
    "X37n0662_012:0514c13": "舟之觸飄瓦之擊也三番中有緣生嗔性容輕薄故",
    "X37n0662_012:0514c14": "慈能治無緣生嗔性必深利故悲能治四番中若藉",
    "X37n0662_012:0514c15": "過去久遠因緣而生嗔者去因玄遠嗔容輕微故慈",
    "X37n0662_012:0514c16": "能治若藉現在內緣而生嗔者覩相起發嗔必增強",
    "X37n0662_012:0514c17": "修悲方治五番中嗔聖人者不應處生易可除捨故",
    "X37n0662_012:0514c18": "慈能治嗔凡夫者可嗔處生難可除遣修悲方治六",
    "X37n0662_012:0514c19": "番中上嗔易斷故慈能治中嗔難遣修悲方治極細",
    "X37n0662_012:0514c20": "者修慧方斷是以不論。",
    "X37n0662_012:0514c21": "豈逐行為三者不應以皆修生緣等淺深不同以為",
    "X37n0662_012:0514c22": "三法也。",
    "X37n0662_012:0514c23": "或言下引他釋也。",
    "X37n0662_012:0514c24": "雖有兩人者即見行利根人愛行鈍根人也。",
    "X37n0662_012:0515a01": "而有四行者利人見鈍不解欲與彼解了之樂拔於",
    "X37n0662_012:0515a02": "暗鈍之苦故有慈悲二行鈍者見利人速解必起隨",
    "X37n0662_012:0515a03": "喜心捨離嫉妬意故有喜捨二行故使二人各有兩",
    "X37n0662_012:0515a04": "行還成四法故經云以行分別也。",
    "X37n0662_012:0515a05": "廣解釋中經文四段例皆先間後釋初門中緣多眾",
    "X37n0662_012:0515a06": "生故名為緣而不能自在三昧與樂艱難故非自在",
    "X37n0662_012:0515a07": "釋第二中云如緣父母兄弟眷屬與樂心易故名自",
    "X37n0662_012:0515a08": "在所緣狹少故非無量既非無量云何上言是無量",
    "X37n0662_012:0515a09": "心有四種乎葢是無量中分故名無量如一比丘眾",
    "X37n0662_012:0515a10": "僧中分亦名眾僧此亦如是後二門可知。",
    "X37n0662_012:0515a11": "此兩俱住大涅槃故者以別圓二教俱有中道故云",
    "X37n0662_012:0515a12": "住大涅槃。",
    "X37n0662_012:0515a13": "次第似真俱小者似即三十心真即十地以存始終",
    "X37n0662_012:0515a14": "教道故望圓俱小。",
    "X37n0662_012:0515a15": "不次第似真者似謂十信真謂登住。",
    "X37n0662_012:0515a16": "或謂唯一但七者他人見經文但冤親各分三品中",
    "X37n0662_012:0515a17": "人不分故但有七毗婆沙論亦但七品。",
    "X37n0662_012:0515a18": "中人於我下他人釋中人不聞所以也。",
    "X37n0662_012:0515a19": "一往下今師判有九品謂經文一往不開中人故知",
    "X37n0662_012:0515a20": "但七約義細論中非無三。",
    "X37n0662_012:0515a21": "然此下正示中人三義謂雖非我親及冤而其人既",
    "X37n0662_012:0515a22": "有愚智等異豈免於上智者起愛下愚者起惡中庸",
    "X37n0662_012:0515a23": "者不愛不惡貴賤亦爾以此而推世人之心於非冤",
    "X37n0662_012:0515a24": "親孰免三過分為九境義實可憑無文有義智人所",
    "X37n0662_012:0515b01": "用斯之謂乎。",
    "X37n0662_012:0515b02": "但欲下三親三冤者親中三品一上親謂師僧父母",
    "X37n0662_012:0515b03": "生我法身肉身故二中親謂兄弟姉妹同學等三下",
    "X37n0662_012:0515b04": "親謂惠我財物或朋友等。",
    "X37n0662_012:0515b05": "冤中三者一上冤奪我父母性命等二中冤奪我兄",
    "X37n0662_012:0515b06": "弟同學性命財物等三下冤奪我朋友性命財物等",
    "X37n0662_012:0515b07": "中人三品如向明。",
    "X37n0662_012:0515b08": "三樂者諸佛樂為上菩薩樂為中諸天樂為下三苦",
    "X37n0662_012:0515b09": "例應可見。",
    "X37n0662_012:0515b10": "若全未修等者此明人之常情皆欲與親之樂與冤",
    "X37n0662_012:0515b11": "之苦也。",
    "X37n0662_012:0515b12": "若初下明修相然此慈觀佛為眾生多於違情境上",
    "X37n0662_012:0515b13": "起嗔行相增盛故令修慈不擇冤親平等與樂問自",
    "X37n0662_012:0515b14": "身有樂可施於他忽若自身無樂將何施與答自身",
    "X37n0662_012:0515b15": "若無樂可施即但運心將他人諸天菩薩等樂而惠",
    "X37n0662_012:0515b16": "施之願彼冤親同皆受樂文中先併對次直對初併",
    "X37n0662_012:0515b17": "對中於三親與三樂者此初起觀時且順行人之心",
    "X37n0662_012:0515b18": "於親生愛故以三樂與彼三親即上親與上樂等也",
    "X37n0662_012:0515b19": "中人三品於我無冤與樂亦易故次與之。",
    "X37n0662_012:0515b20": "上冤與下樂等者若與上中之樂則頓違本心以昔",
    "X37n0662_012:0515b21": "於重冤但欲與苦故今初起觀且與下樂於下冤境",
    "X37n0662_012:0515b22": "起嗔既輕故可頓與上樂然此上樂只下品上樂耳",
    "X37n0662_012:0515b23": "未是親中三種之樂者以人既九品不同故使三樂",
    "X37n0662_012:0515b24": "不無親疎之異是以第三修時併與三冤下品上樂",
    "X37n0662_012:0515c01": "也須知第二修時中上之樂亦是下品中上耳第四",
    "X37n0662_012:0515c02": "修去例應可了至于第九修時三冤尚得三親上樂",
    "X37n0662_012:0515c03": "而況三品中人是則九境咸霑上樂故知修觀從易",
    "X37n0662_012:0515c04": "至難故至第九修時冤親平等名慈心成是則一州",
    "X37n0662_012:0515c05": "一國一世界乃至十方所有冤親悉皆平等然此疏",
    "X37n0662_012:0515c06": "符經作此釋義對經研覈方知有旨故不可以諸論",
    "X37n0662_012:0515c07": "七品行慈義來此會同。",
    "X37n0662_012:0515c08": "又直下對也以人有九種樂有二十七品何者如初",
    "X37n0662_012:0515c09": "入觀時上親併得三樂中親已得下中二樂下親唯",
    "X37n0662_012:0515c10": "得下樂所以第二入觀中親與其上樂下親與其中",
    "X37n0662_012:0515c11": "樂第三入觀下親方得上樂文中中人三品但出下",
    "X37n0662_012:0515c12": "中三品中上中中例然冤人亦但出上怨耳中下可",
    "X37n0662_012:0515c13": "例疏云初入觀時三親與三樂者應云上親三字恐",
    "X37n0662_012:0515c14": "誤今文中下示經存略可解。",
    "X37n0662_012:0515c15": "經得慈非大慈也者得歷別慈非圓頓慈也。",
    "X37n0662_012:0515c16": "初文唱者以次第心離事求理不能達惑法界所以",
    "X37n0662_012:0515c17": "難成。",
    "X37n0662_012:0515c18": "惑弱慈弱者別人次第斷惑外凡菩薩三惑全在尚",
    "X37n0662_012:0515c19": "未成就眾生緣慈而況無緣故云慈弱。",
    "X37n0662_012:0515c20": "達惑慈成者圓教初心雖有煩惱如無煩惱達惑即",
    "X37n0662_012:0515c21": "理不緣二邊名曰無緣住前尚爾何況分真。",
    "X37n0662_012:0515c22": "經豌豆一丸反。第二顯大者經中從勝而說偏就",
    "X37n0662_012:0515c23": "分真以明四心顯其大義住地從略。",
    "X37n0662_012:0515c24": "經菩薩住於初地者以別初地證道同圓故次文云",
    "X37n0662_012:0516a01": "初住菩薩豈非別圓證同是故並列又地約所依住",
    "X37n0662_012:0516a02": "約能依若然者雖云初地只是初住約所依說耳。",
    "X37n0662_012:0516a03": "但見實相等者闡提雖不是菩薩大冤而違佛法名",
    "X37n0662_012:0516a04": "為大惡圓修菩薩見彼闡提不斷性善以一心三慈",
    "X37n0662_012:0516a05": "始從名字位已上但見佛心眾生三無差別同一涅",
    "X37n0662_012:0516a06": "槃故云不見其過。",
    "X37n0662_012:0516a07": "今明慈亦拔苦者經云除無利益是顯慈亦拔苦也。",
    "X37n0662_012:0516a08": "顯悲亦與樂者經文煥然。",
    "X37n0662_012:0516a09": "捨中亦二者經約三義明捨前二是拔苦初顯生已",
    "X37n0662_012:0516a10": "離苦故不須擁護次顯己他離煩惱苦悟空平等故",
    "X37n0662_012:0516a11": "此二義屬拔苦也第三捨有與樂義如文但經明大",
    "X37n0662_012:0516a12": "喜唯有一文故疏不釋據義亦應含二以見眾生離",
    "X37n0662_012:0516a13": "苦得樂所以心生歡喜是則四心皆具拔苦與樂二",
    "X37n0662_012:0516a14": "義也。",
    "X37n0662_012:0516a15": "六度本者以一心三慈為無作六度之本達施等五",
    "X37n0662_012:0516a16": "無非三諦法界方名具足。",
    "X37n0662_012:0516a17": "發心本中經先得世間等者世間即梵天之因達禪",
    "X37n0662_012:0516a18": "法界故曰然後發心此即名字觀行相似三即同名",
    "X37n0662_012:0516a19": "發心。",
    "X37n0662_012:0516a20": "得出世者即轉似入真於初住位出離分段變易二",
    "X37n0662_012:0516a21": "種世間分真無緣大慈也。",
    "X37n0662_012:0516a22": "自相本者經云因世得出世者良由世禪即是佛性",
    "X37n0662_012:0516a23": "故至初住方能顯發乃知世間事禪本相是理。",
    "X37n0662_012:0516a24": "開善為實觀者他見遮離中明往昔行慈得為梵主",
    "X37n0662_012:0516b01": "故謂為實。",
    "X37n0662_012:0516b02": "經世壞生光音者以初禪梵天為火災所壞故。",
    "X37n0662_012:0516b03": "嘆其遮者汝是下位能於我前無所畏懼而遮行慈",
    "X37n0662_012:0516b04": "無有利益真是勇猛故以嘆之。",
    "X37n0662_012:0516b05": "經願與彼樂者大論云菩薩因時但是普欲與之至",
    "X37n0662_012:0516b06": "果方能徧與其樂。",
    "X37n0662_012:0516b07": "經聖種性同佛種性故。",
    "X37n0662_012:0516b08": "經不及修一慈者不及一生緣何況法緣無緣耶。",
    "X37n0662_012:0516b09": "聲聞假想之非者二乘未得真實所行之慈但名假",
    "X37n0662_012:0516b10": "想。",
    "X37n0662_012:0516b11": "經修行如是大涅槃者只是了達色由心造全色是",
    "X37n0662_012:0516b12": "心心具三千依正攝盡故能轉境自在無礙。",
    "X37n0662_012:0516b13": "釋中下疏釋經文凡有二段初疏主正解二治者助",
    "X37n0662_012:0516b14": "釋初文二初乏引常徒所解。",
    "X37n0662_012:0516b15": "可實轉者意謂金土可永轉故。",
    "X37n0662_012:0516b16": "但能令見者意謂但可令機熟者見變眾生為艸木",
    "X37n0662_012:0516b17": "變艸木為眾生而其體實不可轉以不可令有情作",
    "X37n0662_012:0516b18": "無情等。",
    "X37n0662_012:0516b19": "二一師下正舉智者釋義二初斥違經一師即指智",
    "X37n0662_012:0516b20": "者對前他解故云一師經文於金土文下結云隨意",
    "X37n0662_012:0516b21": "成就依正文下結云悉隨意成是則皆是實轉古人",
    "X37n0662_012:0516b22": "那得違經而謂一實一不實耶二菩薩下正釋義二",
    "X37n0662_012:0516b23": "初明依正互轉如文二若言下釋出互轉義二初約",
    "X37n0662_012:0516b24": "事理正釋當知眾生有非眾生若輔行云若論無情",
    "X37n0662_012:0516c01": "何獨外色內色亦然以有情正報之身本是四大和",
    "X37n0662_012:0516c02": "合虗妄而立則與艸木其體無殊故淨名云是身無",
    "X37n0662_012:0516c03": "知如艸木瓦礫轉正為依義在此也。",
    "X37n0662_012:0516c04": "若言下諸法之言豈隔艸木。",
    "X37n0662_012:0516c05": "安樂性者即是佛性既云諸法有性則知一切無非",
    "X37n0662_012:0516c06": "眾生故輔行云若論有情何獨眾生一切唯心是則",
    "X37n0662_012:0516c07": "一塵具足一切眾生佛性亦具十方諸佛佛性轉依",
    "X37n0662_012:0516c08": "為正義在此也故云即非眾生亦是眾生。",
    "X37n0662_012:0516c09": "二情與下約性徧結示若言有情有性性徧一切艸",
    "X37n0662_012:0516c10": "木咸有輔行云一切萬法攝屬於心心外無餘豈復",
    "X37n0662_012:0516c11": "甄隔但云有情心體咸徧若云無性何但依報正報",
    "X37n0662_012:0516c12": "之身亦同艸木故云准此可見然依智者釋義通論",
    "X37n0662_012:0516c13": "性體美則美矣而於事用互轉之說其義尚隱故使",
    "X37n0662_012:0516c14": "荊溪更加助釋。",
    "X37n0662_012:0516c15": "二私問下治者助釋二初牒文雙微。",
    "X37n0662_012:0516c16": "是義難信者菩薩變人以為艸木變艸木以為人若",
    "X37n0662_012:0516c17": "其永變不近人情故云難信。",
    "X37n0662_012:0516c18": "聖力徒施者既不實轉則同妖幻聖果之力乃成空",
    "X37n0662_012:0516c19": "設。",
    "X37n0662_012:0516c20": "二總而下約義答釋二初約理事二轉以正明二初",
    "X37n0662_012:0516c21": "約內證即事而理明永轉諸佛即妙覺究竟菩薩即",
    "X37n0662_012:0516c22": "真因分顯。",
    "X37n0662_012:0516c23": "自既下正明二人內證混融即理而事依正兩殊故",
    "X37n0662_012:0516c24": "不二而二即事而理依正一體故二而不二即十不",
    "X37n0662_012:0517a01": "二門云依正既居一心一心豈分能所雖無能所依",
    "X37n0662_012:0517a02": "正宛然也然其事理體一凡聖何殊但理具情迷於",
    "X37n0662_012:0517a03": "凡自異理顯智悟於聖常同。",
    "X37n0662_012:0517a04": "能令下即是聖人說己所證以示凡夫令彼下凡亦",
    "X37n0662_012:0517a05": "達此理故云亦復如是轉迷成悟金不為礦故云此",
    "X37n0662_012:0517a06": "則永轉即楞嚴云若能轉物即同如來也約義則有",
    "X37n0662_012:0517a07": "名字觀行相似分真究竟等轉今云永轉乃是稟教",
    "X37n0662_012:0517a08": "悟理得相似已上方是永轉以相似去不退轉故五",
    "X37n0662_012:0517a09": "品已還容有退失不成永轉。",
    "X37n0662_012:0517a10": "二若暫下約外用即理而事明暫轉此由聖入本具",
    "X37n0662_012:0517a11": "自他依正不二之理故至果位自即益他隨順物機",
    "X37n0662_012:0517a12": "宜見轉形而得益者故有變化眾生為彼艸木變彼",
    "X37n0662_012:0517a13": "艸木為他眾生而令彼眾生亦不覺知為聖所變但",
    "X37n0662_012:0517a14": "有緣者見之耳然須深推其本不由理性不二何能",
    "X37n0662_012:0517a15": "暫轉者乎。",
    "X37n0662_012:0517a16": "二況復舉事理互融以結示文中先引經文明互融",
    "X37n0662_012:0517a17": "相次勸後學當思經旨初文者於一理上而立三名",
    "X37n0662_012:0517a18": "謂無緣大慈法身如來正因佛性雖有三名實無三",
    "X37n0662_012:0517a19": "體故皆云即而此理即事故云佛性即諸法故諸法",
    "X37n0662_012:0517a20": "之言統收十界依正之事事理相即永轉何疑神用",
    "X37n0662_012:0517a21": "化他暫轉可信是則芥納須彌毛藏巨海亦是暫作",
    "X37n0662_012:0517a22": "令彼不知以此類同義旨無異故勸後人再思此義",
    "X37n0662_012:0517a23": "但是功德者他謂四心但是梵福即是禪中功德暫",
    "X37n0662_012:0517a24": "伏嗔等失禪還生故非究竟。",
    "X37n0662_012:0517b01": "猗樂者於宜反文選音義云猗美也顧野王曰歎美",
    "X37n0662_012:0517b02": "之詞字又作禕郭璞注爾雅云禕謂住麗輕美之皃",
    "X37n0662_012:0517b03": "今謂慈定成就伏彼嗔躁安和輕美故云猗樂相伏。",
    "X37n0662_012:0517b04": "此中下今經四等即是大涅槃心之所修習達禪定",
    "X37n0662_012:0517b05": "實相三智圓融能斷諸惑故云即般若等也。",
    "X37n0662_012:0517b06": "舉八事者即經云飲食等八為下發誓中八事作本",
    "X37n0662_012:0517b07": "也。",
    "X37n0662_012:0517b08": "經是田非田者謂持戒者是福田破戒者非福田。",
    "X37n0662_012:0517b09": "經是器者施財食等必用篋器故吉時吉日乃施是",
    "X37n0662_012:0517b10": "處清淨僧藍應可施。",
    "X37n0662_012:0517b11": "不計飢饉豐樂者不於年豐則施手飢則止又是不",
    "X37n0662_012:0517b12": "見彼人貧窮飢饉受施豐樂之相也如是簡擇則心",
    "X37n0662_012:0517b13": "有依止全是妄想皆非菩薩故疏云皆不作如此施",
    "X37n0662_012:0517b14": "即向經云其心爾時無所依止也。",
    "X37n0662_012:0517b15": "經不見施者等者即是以圓不思議空中二觀泯蕩",
    "X37n0662_012:0517b16": "三事相著而空中即假故常行布施則因果不亡善",
    "X37n0662_012:0517b17": "惡斯在。",
    "X37n0662_012:0517b18": "經其鏃字林子木反箭鏑也。",
    "X37n0662_012:0517b19": "顯圓慈相者經明四等皆云眾生如子者則是菩薩",
    "X37n0662_012:0517b20": "觀生佛性與我相關故如子也同體之慈義斯現矣",
    "X37n0662_012:0517b21": "凡有八重者華嚴淨行品雖有一百四十皆是單願",
    "X37n0662_012:0517b22": "今雖八重於一食等而有多願是知行檀必須誓願",
    "X37n0662_012:0517b23": "導之方有所至。",
    "X37n0662_012:0517b24": "經飲八味水者謂涅槃河具足八味一常二恒三安",
    "X37n0662_012:0517c01": "四清涼五不老六不死七無垢八快樂。",
    "X37n0662_012:0517c02": "經得一甜味者如四相品初云說苦酢味無常醎味",
    "X37n0662_012:0517c03": "無我苦味樂為甜味我為辛味常為淡味煩惱為薪",
    "X37n0662_012:0517c04": "智慧為火以是因緣成涅槃食今願眾生皆得大般",
    "X37n0662_012:0517c05": "涅槃安樂之法無有大小六味之殊故云甜也以世",
    "X37n0662_012:0517c06": "漿味甜故因事表理。",
    "X37n0662_012:0517c07": "面各四寸者如來著衣離身四寸四面各離總成尺",
    "X37n0662_012:0517c08": "六。",
    "X37n0662_012:0517c09": "第五下經明戒義甚廣而疏但釋無戒及無作戒者",
    "X37n0662_012:0517c10": "以此二名有濫故須簡示餘皆可見故不須釋。",
    "X37n0662_012:0517c11": "無戒下簡非一非不受名無以大乘戒必須作法受",
    "X37n0662_012:0517c12": "故二非是不發無作名無故云及受不得之無此謂",
    "X37n0662_012:0517c13": "無殷重心雖作法受而不發戒體也。",
    "X37n0662_012:0517c14": "華嚴下顯是凡引二經皆是精持禁戒而持無持相",
    "X37n0662_012:0517c15": "故云如虗空等故大集云見住戒非故也是則前三",
    "X37n0662_012:0517c16": "教人不達持犯法界俱名住戒之非也。",
    "X37n0662_012:0517c17": "言無作下亦先簡非謂此大乘中道之戒名為無作",
    "X37n0662_012:0517c18": "非同小教成宗所談第三聚之無作也。",
    "X37n0662_012:0517c19": "乃是下顯是可知。",
    "X37n0662_012:0517c20": "經天中天所臥之牀者即妙覺如來以究竟三德為",
    "X37n0662_012:0517c21": "牀又同法華如來座者諸法空是菩薩所臥即是分",
    "X37n0662_012:0517c22": "證。",
    "X37n0662_012:0517c23": "經初中後心常入涅槃宅者只是圓因圓果俱觀實",
    "X37n0662_012:0517c24": "相耳。",
    "X37n0662_012:0518a01": "經離二乘錠者錠音定錠亦燈也呂靜韻集云有足",
    "X37n0662_012:0518a02": "曰燈無足曰錠。",
    "X37n0662_012:0518a03": "為三乘本者則總攝四教也前為大乘本即別語別",
    "X37n0662_012:0518a04": "圓也良由無緣大慈即三諦理一心三諦十界統收",
    "X37n0662_012:0518a05": "四聖法界則攝四教若大若小若權若實。",
    "X37n0662_012:0518a06": "次一切法者只三乘教中所具種種法門而已故云",
    "X37n0662_012:0518a07": "用慈攝一切法無法不徧也。",
    "X37n0662_012:0518a08": "初文即是三乘者經云菩薩諸佛只是於大乘中具",
    "X37n0662_012:0518a09": "舉因果耳。",
    "X37n0662_012:0518a10": "不淨與出入息者即五停心觀中二種停心也謂一",
    "X37n0662_012:0518a11": "者多貪眾生教修不淨觀二多嗔修慈三愚癡修十",
    "X37n0662_012:0518a12": "二緣四思覺修數息五著我修界分別雖有五門然",
    "X37n0662_012:0518a13": "其要者其唯二種故俱舍云入修要二門不淨觀數",
    "X37n0662_012:0518a14": "息貪尋增上者如次第應修故使今經但舉此二。",
    "X37n0662_012:0518a15": "言甘露門者涅槃如甘露此二能通故名門甘露之",
    "X37n0662_012:0518a16": "門名甘露門應以甘露喻四教理。",
    "X37n0662_012:0518a17": "經無常生滅等者北遠云無常生滅是總相法念處",
    "X37n0662_012:0518a18": "觀四念處是別相謂觀身不淨等。",
    "X37n0662_012:0518a19": "論師下且就色說七餘陰可類若依成實判位此七",
    "X37n0662_012:0518a20": "同在聞思修地中而毗曇亦說此七判位則與前異",
    "X37n0662_012:0518a21": "謂前四在四善根乃至見道後三修道。",
    "X37n0662_012:0518a22": "三觀下先准小乘今文乃依成論也約位在四善根",
    "X37n0662_012:0518a23": "若依毗曇則以觀陰入界名三觀處約位在總相念",
    "X37n0662_012:0518a24": "若大乘下即是達三道即三德名三觀也瓔珞所明",
    "X37n0662_012:0518b01": "則別教次第三觀二諦觀是空觀因觀生死而證真",
    "X37n0662_012:0518b02": "空俗是入空之筌故云二諦位在十住平等觀是假",
    "X37n0662_012:0518b03": "觀前十住位已破假用空今十行中復破空用假二",
    "X37n0662_012:0518b04": "邊各有破用故名平等以此二觀為方便得入中道",
    "X37n0662_012:0518b05": "觀也修中十向證中初地。注云云者一心三觀如大",
    "X37n0662_012:0518b06": "論此則已當徧四教釋三觀也前約苦等即是藏通",
    "X37n0662_012:0518b07": "經八解脫如下第二十八經中說。",
    "X37n0662_012:0518b08": "無諍下三解中初義屬藏次義屬通後義收別圓。",
    "X37n0662_012:0518b09": "經諸神通六種不同故云諸也亦是修發不同或漏",
    "X37n0662_012:0518b10": "無漏故云諸。",
    "X37n0662_012:0518b11": "實徧下二句上句云即是諸善下云徧於諸善者由",
    "X37n0662_012:0518b12": "即故徧由徧故即而即顯體同徧顯廣攝。",
    "X37n0662_012:0518b13": "先明即大乘善者是實相隨淨緣故有十五句異。",
    "X37n0662_012:0518b14": "即小乘善者是實相隨染緣故有十六句異而皆隨",
    "X37n0662_012:0518b15": "緣不變即事而理以佛界名淨九界名染故知小乘",
    "X37n0662_012:0518b16": "是染緣也。",
    "X37n0662_012:0518b17": "二云下以十地判三慈古人雖用歡喜等十地之名",
    "X37n0662_012:0518b18": "而此釋義乃屬通位良由不分四教所以致此淆混",
    "X37n0662_012:0518b19": "若是別位則始終顯中豈得云空心等耶今師於玅",
    "X37n0662_012:0518b20": "玄明通位義與此同。",
    "X37n0662_012:0518b21": "疏云空心多者玅玄云通菩薩從乾慧至見地多用",
    "X37n0662_012:0518b22": "從假入空四地下玄云從薄地用遊戲神通多修從",
    "X37n0662_012:0518b23": "空入假八地下玄云從支佛地學二觀雙照入菩薩",
    "X37n0662_012:0518b24": "地自然流入薩婆若海今云並觀只是雙照而云是",
    "X37n0662_012:0518c01": "雙非者以照俗則非真照真則非俗故於雙照得雙",
    "X37n0662_012:0518c02": "非名是知古釋不出通意。",
    "X37n0662_012:0518c03": "冥真故非有非無者以佛果妙有冥合真空故非有",
    "X37n0662_012:0518c04": "無。",
    "X37n0662_012:0518c05": "今言下今破緣五陰等者破初師疏主意以生緣法",
    "X37n0662_012:0518c06": "緣與假實名同謂生緣即眾生假名法緣即五陰實",
    "X37n0662_012:0518c07": "法假實俱是生死有法初師豈得云法緣緣無耶故",
    "X37n0662_012:0518c08": "云五陰法如何是無也。",
    "X37n0662_012:0518c09": "又若下縱破若謂法緣是無又與無緣如何區別故",
    "X37n0662_012:0518c10": "云無緣何異此由古人但明二諦以配三慈雖有雙",
    "X37n0662_012:0518c11": "非之言但約空假互奪故使疏主順彼立義以法緣",
    "X37n0662_012:0518c12": "是有無緣屬無竝而破之若約今家以此三慈敵對",
    "X37n0662_012:0518c13": "三諦則無此難。",
    "X37n0662_012:0518c14": "又初下破第二師豈一向空者若是別位則見中道",
    "X37n0662_012:0518c15": "故非空若是通位乾慧性地實未證空亦非一向。",
    "X37n0662_012:0518c16": "又非下正破第二師云八地至十地是雙非也以第",
    "X37n0662_012:0518c17": "十是通教佛地故以今經明行無緣慈者正是因人",
    "X37n0662_012:0518c18": "豈是佛地此亦兼破第三家同據佛義也。",
    "X37n0662_012:0518c19": "此乃下明今釋也若緣等者即前三慈各具此三故",
    "X37n0662_012:0518c20": "無有無之難然亦不妨以此三慈敵對三諦。",
    "X37n0662_012:0518c21": "今於一一慈中各有三者乃即一而三。",
    "X37n0662_012:0518c22": "又緣於三諦等者此以三諦釋三淨義以前三淨即",
    "X37n0662_012:0518c23": "三諦故。",
    "X37n0662_012:0518c24": "引中論者通證三慈各具三諦。",
    "X37n0662_012:0519a01": "假名四句者謂此四句無定四執其體互融故以有",
    "X37n0662_012:0519a02": "無雙非以判三慈而非戲論。",
    "X37n0662_012:0519a03": "經覺寤居効反寤亦覺也蒼頡篇覺而有言曰寤。",
    "X37n0662_012:0519a04": "若佛實修下經云菩薩疏云佛者因果互舉。",
    "X37n0662_012:0519a05": "中間非橫者謂合得八十壽而或夭折故假慈力除",
    "X37n0662_012:0519a06": "橫死夭折而得定壽也念佛作福能延壽者應知但",
    "X37n0662_012:0519a07": "是免橫而已今文據長且云八十其或定壽二十三",
    "X37n0662_012:0519a08": "十等中間亦有非橫則慈能益之然亦假機緣樂善",
    "X37n0662_012:0519a09": "慈方為益感應道交因緣和合非孤然也顏子行仁",
    "X37n0662_012:0519a10": "而壽三十者此乃得其定壽安可謂行仁反招短折",
    "X37n0662_012:0519a11": "耶故知三十之壽自由往因中無非橫功由現善行",
    "X37n0662_012:0519a12": "仁之益明同指掌楊子法言曰或問壽可益乎曰德",
    "X37n0662_012:0519a13": "曰回牛之行德矣曷壽之不益也曰德故爾如回之",
    "X37n0662_012:0519a14": "殘牛之賊也焉得爾李軌注云言復甚也。",
    "X37n0662_012:0519a15": "如初下以不煞是長壽因煞害是短命因故舉煞業",
    "X37n0662_012:0519a16": "三時無悔以明定業一時有悔則成不定煞業既爾",
    "X37n0662_012:0519a17": "盜等例然惡業既爾善業亦然且如不煞放生三時",
    "X37n0662_012:0519a18": "無悔則後受果報乃獲長壽而無橫夭此乃定業感",
    "X37n0662_012:0519a19": "定報也。",
    "X37n0662_012:0519a20": "一時有悔者雖感長壽不免橫死故假佛慈益之免",
    "X37n0662_012:0519a21": "橫。問義自下據惡業為問耳。",
    "X37n0662_012:0519a22": "轉重為輕者例如小般若云是人先世罪業應墮惡",
    "X37n0662_012:0519a23": "道以今世人輕賤故先世罪業則為消滅亦同十住",
    "X37n0662_012:0519a24": "婆沙論云願今身償不惡道受也。",
    "X37n0662_012:0519b01": "青泥者青謂銅青等染泥謂雜泥等染即黑色也然",
    "X37n0662_012:0519b02": "此青黑實非正色木蘭赤色亦然木蘭謂菓汁染等",
    "X37n0662_012:0519b03": "南山云予於益部親見木蘭樹皮赤黑色鮮明可以",
    "X37n0662_012:0519b04": "為染。",
    "X37n0662_012:0519b05": "但其點小等者謂著木蘭雖以青黑點之遙望還是",
    "X37n0662_012:0519b06": "赤色有本其點下或剩雖字者非。",
    "X37n0662_012:0519b07": "經南天竺者天竺或言身毒或言賢豆皆訛也正言",
    "X37n0662_012:0519b08": "印度印度月名良以彼土聖賢相繼開悟羣生照臨",
    "X37n0662_012:0519b09": "如月因以名也。",
    "X37n0662_012:0519b10": "經馳騁丑領反廣雅馳奔也騁走也。",
    "X37n0662_012:0519b11": "經私吒竹嫁反。",
    "X37n0662_012:0519b12": "經割其股肉者運曆曰唐開元二十七年明州俚人",
    "X37n0662_012:0519b13": "陳藏器撰本艸拾遺云人肉治羸疾自是閭閻相効",
    "X37n0662_012:0519b14": "割股藏器葢依此經也。",
    "X37n0662_012:0519b15": "是附庸者此謂五等諸候列國外不滿百里小國也",
    "X37n0662_012:0519b16": "庸用也謂國色微小不能自通於天子以國內稅賊",
    "X37n0662_012:0519b17": "附用於大國諸候也。",
    "X37n0662_012:0519b18": "經復念宿嫌者稚年被釋種罵為妾子故。",
    "X37n0662_012:0519b19": "經劓魚器反割鼻也。",
    "X37n0662_012:0519b20": "梵行品之二",
    "X37n0662_012:0519b21": "一心已成者即捨心離著也古人意謂見他離苦得",
    "X37n0662_012:0519b22": "樂而生歡喜若不離著梵行不成故云一心已成也。",
    "X37n0662_012:0519b23": "今亦一往者且以三一各立一果義當歷別四心互",
    "X37n0662_012:0519b24": "通義當圓融。",
    "X37n0662_012:0519c01": "若二往者不應兩判但是文略及互現耳。",
    "X37n0662_012:0519c02": "即理而事者內證三德之理而外運四心之事。",
    "X37n0662_012:0519c03": "與愛相扶者以慈等被物如母愛子故制其果名為",
    "X37n0662_012:0519c04": "極愛。",
    "X37n0662_012:0519c05": "捨心下可解是則雖有四心但成二類前三屬有後",
    "X37n0662_012:0519c06": "一符空故但二果。",
    "X37n0662_012:0519c07": "果豈隔別者既四心互具理合一心皆有二果。",
    "X37n0662_012:0519c08": "經明三一各有一果者葢是佛言隱略故云文略又",
    "X37n0662_012:0519c09": "是佛言巧妙互現其名三心得極愛果非無平等果",
    "X37n0662_012:0519c10": "捨心得平等果非無極愛果故云互現。",
    "X37n0662_012:0519c11": "若過若不及者今明梵行之果正在別初地即圓初",
    "X37n0662_012:0519c12": "住若云八地是太過若云性地乃通教內凡是不及",
    "X37n0662_012:0519c13": "俱不得中也。",
    "X37n0662_012:0519c14": "子非我內者子是所愛境非能愛心也。",
    "X37n0662_012:0519c15": "結判分明者初文末結云名曰極愛後四文末皆結",
    "X37n0662_012:0519c16": "云名一子分明若此也。",
    "X37n0662_012:0519c17": "見諸凡夫者即是見人天道起四趣惡因也。",
    "X37n0662_012:0519c18": "別譬發心等者謂依四教發心學人即是四聖法界",
    "X37n0662_012:0519c19": "初心也故兼前文則慈被十界怡然理順。",
    "X37n0662_012:0519c20": "起於取著者四教四門各執成著。",
    "X37n0662_012:0519c21": "譬五陰者皆由緣陰執有我身於是便計我解為是",
    "X37n0662_012:0519c22": "他學為非諸惑浩然潤彼三業招感生死何莫由斯。",
    "X37n0662_012:0519c23": "左譬實等者西方君父師皆面東故左在北屬陰陰",
    "X37n0662_012:0519c24": "靜譬實右在南屬陽陽散譬權定觀智拔義亦如是",
    "X37n0662_012:0520a01": "定止散動譬父母見已及與左手故云定觀觀見也",
    "X37n0662_012:0520a02": "智能破惑譬右手總上權實定慧是拔彼意業之惡",
    "X37n0662_012:0520a03": "既雙以左右配拔意業故單以捉頭譬救身挑出譬",
    "X37n0662_012:0520a04": "殺口。",
    "X37n0662_012:0520a05": "別譬苦果者以前二文俱譬惡因故此別明所感之",
    "X37n0662_012:0520a06": "果第五通譬則兼前三文經若墮地獄是果造作善",
    "X37n0662_012:0520a07": "惡是因。",
    "X37n0662_012:0520a08": "直申不解者如佛向舉五譬皆住極愛及一子地復",
    "X37n0662_012:0520a09": "云殺婆羅門其義秘密故我淺智不解。",
    "X37n0662_012:0520a10": "或云五難者即開初煞婆羅門難為三并下二文故",
    "X37n0662_012:0520a11": "有五也。",
    "X37n0662_012:0520a12": "經則應護念者既住一子地則應護念何故行煞。",
    "X37n0662_012:0520a13": "經若不住等者若不言住此地應同凡夫行煞墮獄",
    "X37n0662_012:0520a14": "又何不墮。",
    "X37n0662_012:0520a15": "不及弟子者弟子即須菩提。",
    "X37n0662_012:0520a16": "經佉陀羅炭者僧亮云一燒六日乃滅堅利傷人。",
    "X37n0662_012:0520a17": "總寄迦葉者由迦葉問故寄而斥之以誡後代無智",
    "X37n0662_012:0520a18": "謂佛實罵實煞之者。",
    "X37n0662_012:0520a19": "上迦葉問等者引聖行文與此辯異。",
    "X37n0662_012:0520a20": "一解下出二家釋義初家全非上佛答意且上答意",
    "X37n0662_012:0520a21": "者謂雖未得不動地為護法故為駈遣惡人故破戒",
    "X37n0662_012:0520a22": "無罪而云得地及破戒者非上答意人師妄說若然",
    "X37n0662_012:0520a23": "者則是未得地不許破戒也。",
    "X37n0662_012:0520a24": "二解下次師解義與上文合只由得地入真則可見",
    "X37n0662_012:0520b01": "機破戒其理必然故前但問未得真時有緣得破否",
    "X37n0662_012:0520b02": "故佛答云得是知前云破戒是未得入真凡位遇弘",
    "X37n0662_012:0520b03": "法緣則許破戒此破殺戒是入分真聖位見機因殺",
    "X37n0662_012:0520b04": "得益故破故云即得於真也。",
    "X37n0662_012:0520b05": "理在其間者前煞聽戒童子是化今云煞婆羅門是",
    "X37n0662_012:0520b06": "實不可一例局文謂二俱是實及二俱是化也。",
    "X37n0662_012:0520b07": "經憲制爾雅憲制法則也廣雅制禁也。",
    "X37n0662_012:0520b08": "經熊羆胡弓彼宜反說文熊如豕山居冬蟄爾雅羆",
    "X37n0662_012:0520b09": "如熊黃白。",
    "X37n0662_012:0520b10": "經和尚外道名師也故和尚之名內外通有僧傳云",
    "X37n0662_012:0520b11": "郁波弟耶此云常近受持者苑法師云西域流俗謂",
    "X37n0662_012:0520b12": "之殟社于闐疏勒云鶻社此方訛略云和尚也羅什",
    "X37n0662_012:0520b13": "翻為力生。",
    "X37n0662_012:0520b14": "經譬如掘地(至)無有罪報者嗔心掘地寧有罪報慈",
    "X37n0662_012:0520b15": "心殺闡提的無罪也。",
    "X37n0662_012:0520b16": "經癡人食唾者調達化為小兒坐闍王床上王以唾",
    "X37n0662_012:0520b17": "飼之。",
    "X37n0662_012:0520b18": "七事中明降曠野鬼即比丘出生本起也今佛寺圖",
    "X37n0662_012:0520b19": "於門壁二神像者即曠野鬼及佛化身其為居士形",
    "X37n0662_012:0520b20": "立於後者即手長者其女像即鬼子母亦是出生本",
    "X37n0662_012:0520b21": "緣見十誦律故古人并而圖之寄歸傳云或圖門屋",
    "X37n0662_012:0520b22": "下或畫食厨邊。",
    "X37n0662_012:0520b23": "經惟仰語向反韻集云仰恃也謂取資於人曰仰仰",
    "X37n0662_012:0520b24": "亦望也。",
    "X37n0662_012:0520c01": "所以然下示生起意也所以初明平等次辯知見者",
    "X37n0662_012:0520c02": "只由平等是法性寂義知見是法性照義既是即寂",
    "X37n0662_012:0520c03": "而照故有二文空是寂義有是照義權實亦然。",
    "X37n0662_012:0520c04": "上三下更對上果以辯互顯三心是事佛境是理既",
    "X37n0662_012:0520c05": "即事而理故於文末結云汝於諸佛所有境界不應",
    "X37n0662_012:0520c06": "生疑。",
    "X37n0662_012:0520c07": "即事(至)互顯者前明即事而理今明即理而事故先",
    "X37n0662_012:0520c08": "示平等次說知見故云互顯向三雙中寂空實是理",
    "X37n0662_012:0520c09": "照有權是事。",
    "X37n0662_012:0520c10": "七地入寂滅者華嚴十地品云解脫月言佛子菩薩",
    "X37n0662_012:0520c11": "何地未能入寂滅金剛藏言六地未能入今住七地",
    "X37n0662_012:0520c12": "於念念中能入寂滅而不證寂滅是菩薩成就不思",
    "X37n0662_012:0520c13": "議身口意業行然此乃是別教教道故今不用。",
    "X37n0662_012:0520c14": "理同能異者佛性理同功能則異前是照用此是寂",
    "X37n0662_012:0520c15": "用也。何得淺深者責古人也。",
    "X37n0662_012:0520c16": "例聖下須知五行之果同在初地。",
    "X37n0662_012:0520c17": "大品明十八空者大論三十四廣釋其相今依彼略",
    "X37n0662_012:0520c18": "消名義一內空所謂內六入空無我無我所二外空",
    "X37n0662_012:0520c19": "所謂外六入空無我無我所三內外空所謂內外十",
    "X37n0662_012:0520c20": "二入中無我無我所無內外法四空空謂以空破內",
    "X37n0662_012:0520c21": "空外空內外空破是三空故如淨名云唯有空病空",
    "X37n0662_012:0520c22": "病亦空故名空空五大空所謂十方相空故名大空",
    "X37n0662_012:0520c23": "以十方無邊故空六第一義空所謂諸法中第一義",
    "X37n0662_012:0520c24": "者名涅槃涅槃中亦無涅槃相涅槃空即第一義空",
    "X37n0662_012:0521a01": "也七有為空有為法者名因緣和合生所謂五眾十",
    "X37n0662_012:0521a02": "二入十八界等今有為法二因緣故空一者無我無",
    "X37n0662_012:0521a03": "所及常相不變異不可得故空二者有為法相空不",
    "X37n0662_012:0521a04": "生不滅無所有故空八無為空無為法者名無因緣",
    "X37n0662_012:0521a05": "常不生不滅如虗空故今待有為故說無為若有為",
    "X37n0662_012:0521a06": "法不可得則無無為之可著即是無為空九畢竟空",
    "X37n0662_012:0521a07": "謂以前八空破諸法畢竟盡淨名為畢竟若無諸法",
    "X37n0662_012:0521a08": "亦無畢竟之可著名畢竟空十無始空一切世間若",
    "X37n0662_012:0521a09": "眾生若法皆無有始無明覆愛往來生死始不可得",
    "X37n0662_012:0521a10": "破是無始於無始中無執著故名無始空十一散空",
    "X37n0662_012:0521a11": "所謂五眾和合故有人若智慧一一分別破散人與",
    "X37n0662_012:0521a12": "五眾及所破散皆無所有是名散空十二性空性名",
    "X37n0662_012:0521a13": "自有不待因緣若待因緣名為作法今諸法中皆無",
    "X37n0662_012:0521a14": "自性性不可得名為性空十三自相空一切諸法有",
    "X37n0662_012:0521a15": "二種相一者總相如無常等二者別相諸法雖無常",
    "X37n0662_012:0521a16": "而各有別相如地有堅相火為熱相如是二相皆空",
    "X37n0662_012:0521a17": "故名相空十四諸法空謂五眾十二入十八界等法",
    "X37n0662_012:0521a18": "皆入種種門一切法有相知相識相緣相增上相因",
    "X37n0662_012:0521a19": "相果相總相別相依相等一切皆空空無實故名諸",
    "X37n0662_012:0521a20": "法空十五不可得空一切法及因緣畢竟不可得名",
    "X37n0662_012:0521a21": "不可得空十六無法空無法名法已滅是滅無故名",
    "X37n0662_012:0521a22": "無法空十七有法空所謂諸法因緣和合故有今皆",
    "X37n0662_012:0521a23": "空名有法空十八無法有法空亦以觀無法有法空",
    "X37n0662_012:0521a24": "故名之為空又九十二云是十八空性亦自空即是",
    "X37n0662_012:0521b01": "能空亦復皆空以二經互顯故得引同。",
    "X37n0662_012:0521b02": "或論七空者楞伽俱列七空一者相空分析自他共",
    "X37n0662_012:0521b03": "不能生故二者自性空空於諸法自性不生故三者",
    "X37n0662_012:0521b04": "無行空陰本涅槃故四者行空陰入和合離我我所",
    "X37n0662_012:0521b05": "故五者不可得空諸法妄計無可說故六者第一義",
    "X37n0662_012:0521b06": "空自證聖智離過習故七者彼彼空空中最下無復",
    "X37n0662_012:0521b07": "彼此故亦是合十八為七空耳今處中說非十八之",
    "X37n0662_012:0521b08": "廣非七空之略故今十一名為處中。",
    "X37n0662_012:0521b09": "然大品下彼經正蕩相著故明空則廣今經正談性",
    "X37n0662_012:0521b10": "徧故明空則略且對大品故受略名。",
    "X37n0662_012:0521b11": "總其下明二經文異義等以彼不共般若即今佛性",
    "X37n0662_012:0521b12": "今經十一即是彼空況復空即佛性佛性即空故云",
    "X37n0662_012:0521b13": "互顯但彼兼帶與此為異今雖有小同知圓常。",
    "X37n0662_012:0521b14": "互無空者說內空時無外空說外空時無內空餘五",
    "X37n0662_012:0521b15": "皆爾名互無空。",
    "X37n0662_012:0521b16": "住理空者謂自性是空也。",
    "X37n0662_012:0521b17": "皆是理空者謂此十一並是真諦。",
    "X37n0662_012:0521b18": "修行有漸故者初觀生空次觀法空次第漸深至于",
    "X37n0662_012:0521b19": "佛果觀師破病得今家對治義融冶音野。",
    "X37n0662_012:0521b20": "有人評下消名貴在區分宜依冶城故云於文為得",
    "X37n0662_012:0521b21": "詮理孰分內外宜依開善故云於理為得雙取兩家",
    "X37n0662_012:0521b22": "乃成正義。",
    "X37n0662_012:0521b23": "理外橫計者乃至於圓融四德同體三寶而起定執",
    "X37n0662_012:0521b24": "亦名邪計理無定執定執乖理故云理外。",
    "X37n0662_012:0521c01": "理內正法者即名字已上順理生解無定四執故名",
    "X37n0662_012:0521c02": "理內。",
    "X37n0662_012:0521c03": "經從內空者無父母至財物是所空境次從是內法",
    "X37n0662_012:0521c04": "中下舉能空體。",
    "X37n0662_012:0521c05": "經外空但云亦復如是者謂前內空時無外空所空",
    "X37n0662_012:0521c06": "之境即名內空今外空時無內空所空之境即名外",
    "X37n0662_012:0521c07": "空所以疏文共為一釋。",
    "X37n0662_012:0521c08": "經內外空者先出所空境次唯有如來下出能空體",
    "X37n0662_012:0521c09": "經有為空者先出所空境次是中下出能空體。",
    "X37n0662_012:0521c10": "經無為空者先出所空境次從佛等四下出能定體",
    "X37n0662_012:0521c11": "始破明無者以上非今貫之謂非今修此空觀始破",
    "X37n0662_012:0521c12": "執著明空應知本來自空非始今日昔由妄計執之",
    "X37n0662_012:0521c13": "成有故知空理無有始也故云無無有始上無訓空",
    "X37n0662_012:0521c14": "下無訓非義則易見。",
    "X37n0662_012:0521c15": "經從生死無始是所空境次從皆悉空寂下出能空",
    "X37n0662_012:0521c16": "體。",
    "X37n0662_012:0521c17": "破性說性空者謂內因外緣破四性計故得證空。",
    "X37n0662_012:0521c18": "二云下由本性空故性執可破。",
    "X37n0662_012:0521c19": "如貧下此乃無有空中喻而引著此中者由性本空",
    "X37n0662_012:0521c20": "故無所有所以疏文不釋後義以可見故。",
    "X37n0662_012:0521c21": "經無所有空先出所空境次從菩薩觀時下出能空",
    "X37n0662_012:0521c22": "體愚癡人譬外道貧窮人譬二乘次云貧窮乃正譬",
    "X37n0662_012:0521c23": "菩薩語同意異思之可知。",
    "X37n0662_012:0521c24": "兩不之義者論八不明中今則與彼不生不滅義同",
    "X37n0662_012:0522a01": "無眼是實法空無主是假名空假實之名雖通於小",
    "X37n0662_012:0522a02": "義即大乘不生不滅。",
    "X37n0662_012:0522a03": "凡小所迷沒處者經既云支佛等即等取凡夫空見",
    "X37n0662_012:0522a04": "故云凡小是是即權智分別故云是是實智冥空故",
    "X37n0662_012:0522a05": "云非是。",
    "X37n0662_012:0522a06": "三句責下空境亦空故云空空即了所觀不可得也",
    "X37n0662_012:0522a07": "空來下觀空之智亦空故名空空即了能觀不可得",
    "X37n0662_012:0522a08": "也此乃偏小乘中皆達能所俱空故下云空境空智",
    "X37n0662_012:0522a09": "此猶是偏也。",
    "X37n0662_012:0522a10": "空能空之法者謂以圓中不思議空來亡偏小能空",
    "X37n0662_012:0522a11": "境智之空故名空空。",
    "X37n0662_012:0522a12": "若直下判前三句。",
    "X37n0662_012:0522a13": "若將空空空者凡三空字謂若將圓空來空於偏小",
    "X37n0662_012:0522a14": "之空也。",
    "X37n0662_012:0522a15": "河西下皆道朗疏文中語也。",
    "X37n0662_012:0522a16": "而智體不空者即存著能觀謂我能觀空此由執空",
    "X37n0662_012:0522a17": "翻成於有故須推撿能觀至不可得故云遣破惑情",
    "X37n0662_012:0522a18": "能所俱空得空空號。",
    "X37n0662_012:0522a19": "是有下結成上義是有結上萬法是無結上智體亦",
    "X37n0662_012:0522a20": "空結上遣破下句即云四字即章安語指明彼義故",
    "X37n0662_012:0522a21": "云下句等。",
    "X37n0662_012:0522a22": "前計既空者萬法既空也智不獨有者智體亦空也。",
    "X37n0662_012:0522a23": "真悟下若論真悟豈存能所故云理無竝照。",
    "X37n0662_012:0522a24": "雖無下謂真悟雖爾而初心修觀取理難當必須遣",
    "X37n0662_012:0522b01": "破方得真悟故云可知。",
    "X37n0662_012:0522b02": "有漏下二法雖殊能空體一其猶木火艸火木艸自",
    "X37n0662_012:0522b03": "異燒滅本同以破常情執事分理故重無漏而輕有",
    "X37n0662_012:0522b04": "漏豈知空義一揆何重何輕。",
    "X37n0662_012:0522b05": "萬法既寂下正示二空體一義萬法是有漏智體是",
    "X37n0662_012:0522b06": "無漏。",
    "X37n0662_012:0522b07": "葢謂妙空者能所俱亡中空不二故非二乘智力所",
    "X37n0662_012:0522b08": "及。",
    "X37n0662_012:0522b09": "涅槃般若更互相顯者彼經指此此經指彼以顯實",
    "X37n0662_012:0522b10": "相般若性淨涅槃名異體同是故互指。",
    "X37n0662_012:0522b11": "今約下結歸三諦也其文雖廣義不出三三一互融",
    "X37n0662_012:0522b12": "即心而具結歸之意妙在斯乎此則已成觀心解也",
    "X37n0662_012:0522b13": "故不可以前文義局今諸名今消諸名俱順諦義。",
    "X37n0662_012:0522b14": "而以內外為真俗者真諦亡泯望俗為內俗諦建立",
    "X37n0662_012:0522b15": "望真如外。",
    "X37n0662_012:0522b16": "即二俱空者中諦雙遮二邊俱泯。",
    "X37n0662_012:0522b17": "不見元祖者即真是俗故真無始即俗是真故俗無",
    "X37n0662_012:0522b18": "始中即二邊故中亦無始。",
    "X37n0662_012:0522b19": "本來自空者一一互融本無定執闕無所有空應云",
    "X37n0662_012:0522b20": "三諦俱寂名無所有。",
    "X37n0662_012:0522b21": "真即是中等者以真中二體二無二也俱亡泯故。",
    "X37n0662_012:0522b22": "後嘆下追釋空空義以前經文文相難解今以諦消",
    "X37n0662_012:0522b23": "宛然易見故此廣明前經有三段謂初嘆次釋後結",
    "X37n0662_012:0522b24": "今云後嘆恐是字悞。",
    "X37n0662_012:0522c01": "凡小聖所迷沒處者謂圓融三諦凡小不知名為迷",
    "X37n0662_012:0522c02": "沒。",
    "X37n0662_012:0522c03": "一一諦悉備真中者既即一而三故三諦各三於一",
    "X37n0662_012:0522c04": "一諦但取真中者以明空空義故謂真空及中空故",
    "X37n0662_012:0522c05": "云空空單照一諦即具空假而未云中者以明是及",
    "X37n0662_012:0522c06": "非是義故下結空空還約中道義同向說。",
    "X37n0662_012:0522c07": "若雙下總結若雙即前云雙照若隻即前云單照若",
    "X37n0662_012:0522c08": "三即前云三諦相即若一義與隻同。",
    "X37n0662_012:0522c09": "皆不思議者只由三一互攝一心所具故使雙隻三",
    "X37n0662_012:0522c10": "一自在無礙皆非凡小心思言議所及。",
    "X37n0662_012:0522c11": "前離後得者經有二段前段有法譬合以明離著後",
    "X37n0662_012:0522c12": "段但有譬合以明得法即廣二無對已下文是。",
    "X37n0662_012:0522c13": "經於一切法亦知亦見者謂於十界法以三智知五",
    "X37n0662_012:0522c14": "眼見也。",
    "X37n0662_012:0522c15": "經若行下列十三法行即是心者心謂四教能觀境",
    "X37n0662_012:0522c16": "即四教所觀性則自分不改相謂覽而可別俱約十",
    "X37n0662_012:0522c17": "界。",
    "X37n0662_012:0522c18": "經若眾生心者十界色心若根者四教根機若禪謂",
    "X37n0662_012:0522c19": "界內外禪若乘謂三五一乘施開不同若善知識亦",
    "X37n0662_012:0522c20": "四教異若持禁戒大小篇聚若所施四教行檀也一",
    "X37n0662_012:0522c21": "一分別不同故云一切知見謂肉天二眼見十界麤",
    "X37n0662_012:0522c22": "細色慧見十界性相俱空法見根緣差別佛見無非",
    "X37n0662_012:0522c23": "心性五眼既爾三智可知五眼五智開合之異。",
    "X37n0662_012:0522c24": "經編椽者聲類以繩次物曰編大毼力于反聲類毛",
    "X37n0662_012:0523a01": "布也茹菜攘舉反廣雅云茹食也啜啗茹食之也。",
    "X37n0662_012:0523a02": "知因果中經有二段初知出世因果如疏文釋次從",
    "X37n0662_012:0523a03": "以淨天眼去知世間因果善惡業是因三塗人天是",
    "X37n0662_012:0523a04": "果闇謂三塗明謂人天。",
    "X37n0662_012:0523a05": "身戒心慧者修是四法能轉業障重業輕受下師子",
    "X37n0662_012:0523a06": "吼品云若不觀身無常不淨名不修身不觀戒是一",
    "X37n0662_012:0523a07": "切善法梯隥名不修戒若不觀心躁動制伏名不修",
    "X37n0662_012:0523a08": "心不觀智慧有力能斷惑名不修慧是故不修此四",
    "X37n0662_012:0523a09": "輕業重受。",
    "X37n0662_012:0523a10": "佛性為三者凡夫謂理等四即十住分證諸佛究竟",
    "X37n0662_012:0523a11": "理同故等有事異故差別。",
    "X37n0662_012:0523a12": "經五眼所知者應云五眼所見三智所知佛語互現",
    "X37n0662_012:0523a13": "出世釋中經云菩薩俱指分真今依難意。",
    "X37n0662_012:0523a14": "為無著釋者只由佛說菩薩於四無著故迦葉以不",
    "X37n0662_012:0523a15": "著則不知為難也且今文正說地住菩薩自然無着",
    "X37n0662_012:0523a16": "何關遣執優樓迦外道名也。",
    "X37n0662_012:0523a17": "料簡論議中各三段皆是以圓斥小故二乘人無四",
    "X37n0662_012:0523a18": "無礙若約當教名自有文壽文可知。",
    "X37n0662_012:0523a19": "經無有三種善巧者謂二乘不能觀機說法也宜攝",
    "X37n0662_012:0523a20": "受故軟語宜折伏故麤語宜中庸者則不讚不訶又",
    "X37n0662_012:0523a21": "圓為軟語藏通麤語別是不軟麤語則是二乘不能",
    "X37n0662_012:0523a22": "觀四教機也。",
    "X37n0662_012:0523a23": "二開昔權者此是施開之開。",
    "X37n0662_012:0523a24": "三顯今實者經舉昔小不具今菩薩具名顯實也。",
    "X37n0662_012:0523b01": "前文已遠者應問云既是當品何須指名答云近者",
    "X37n0662_012:0523b02": "不指前文已遠故須指之此即指前大章第三明四",
    "X37n0662_012:0523b03": "礙智也故前經云迦葉白佛菩薩能如是知得何等",
    "X37n0662_012:0523b04": "利佛言菩薩能如是知得四無礙故指梵行。",
    "X37n0662_012:0523b05": "正難者前明即寂而照故約妙空而論知見今明即",
    "X37n0662_012:0523b06": "照而寂須指知見即是真空故使迦葉以有得同凡",
    "X37n0662_012:0523b07": "為難。",
    "X37n0662_012:0523b08": "凡十下先釋初對次十對者下通示十文先釋初對",
    "X37n0662_012:0523b09": "非謂得中之得者謂以有所得心起四顛倒。",
    "X37n0662_012:0523b10": "無得之得者由證妙空而得四辯故此四辨當體即",
    "X37n0662_012:0523b11": "空據義合更云得之無得文略耳。",
    "X37n0662_012:0523b12": "次通示十文者得無是總下九是別只是以九釋得",
    "X37n0662_012:0523b13": "無無得故知總具下別別還釋總。",
    "X37n0662_012:0523b14": "倒無倒者應約界內外明倒是則開之成八合但名",
    "X37n0662_012:0523b15": "四下云生死例亦內外。",
    "X37n0662_012:0523b16": "方等三藏者方等即十二中方廣部三藏謂小教十",
    "X37n0662_012:0523b17": "一部也此約大唯方廣小有十一以說委如前記。",
    "X37n0662_012:0523b18": "五見謂身邊等五此亦通界內外。",
    "X37n0662_012:0523b19": "名無所得下注云云者既云無二名無所得則知向",
    "X37n0662_012:0523b20": "明十對則迷成二法悟唯一貫以配十雙俱有迷悟",
    "X37n0662_012:0523b21": "又即理而事二法甄分故迷悟相對即事而理其體",
    "X37n0662_012:0523b22": "無二謂得即無得乃至二乘即是菩提。",
    "X37n0662_012:0523b23": "八番等者八番經文例皆三意先釋本有今無次釋",
    "X37n0662_012:0523b24": "本無今有後釋三世有法無有是處初番經云本有",
    "X37n0662_012:0523c01": "煩惱者以三藏佛因中不斷惑故本有煩惱所以今",
    "X37n0662_012:0523c02": "在鹿苑無大涅槃本無者在三藏本無大乘般若以",
    "X37n0662_012:0523c03": "不即惑成智故所以現今唯有煩惱若有沙門下釋",
    "X37n0662_012:0523c04": "下半偈謂本有煩惱今有煩惱皆非三世所攝以於",
    "X37n0662_012:0523c05": "如來無非法界不見本今三世之異次番父母和合",
    "X37n0662_012:0523c06": "之身即王宮太子身也無有金剛等者但有小乘五",
    "X37n0662_012:0523c07": "分法身故無大乘金剛等身本無三十二相等者此",
    "X37n0662_012:0523c08": "約大乘應身相好現在具有下即鹿苑寒風索衣熱",
    "X37n0662_012:0523c09": "病求乳等身若有下例前。三番我昔在樹下時唯有",
    "X37n0662_012:0523c10": "無常等觀今斷結成道無大乘菩提本無者由本不",
    "X37n0662_012:0523c11": "見佛性故今在小時致無常樂我淨四番本有凡夫",
    "X37n0662_012:0523c12": "修苦行等者以在小時但修苦行禪定謂是菩提致",
    "X37n0662_012:0523c13": "使在昔現在不能究竟破界外四魔本無六度者昔",
    "X37n0662_012:0523c14": "無無作六度但有苦行之心所以現在不得大乘解",
    "X37n0662_012:0523c15": "上菩提五番雜食身即受乳靡身現在無有等者於",
    "X37n0662_012:0523c16": "昔現在無大乘無邊法身本無者無無作三十七品",
    "X37n0662_012:0523c17": "等今有者以無無作道品故於昔現在但有雜食之",
    "X37n0662_012:0523c18": "身而無大乘無邊法身六番本有者但有捨離生死",
    "X37n0662_012:0523c19": "取著涅槃之心今無者故昔現在無首楞嚴定。本無",
    "X37n0662_012:0523c20": "者昔但有偏真偽法而無中道實義七番本有者初",
    "X37n0662_012:0523c21": "坐道場實得一乘菩提眾生根鈍不果即說一乘是",
    "X37n0662_012:0523c22": "今無也本無下以無大乘利根為本無昔日施三為",
    "X37n0662_012:0523c23": "今有八番以小機見佛實滅為本有不得說大為今",
    "X37n0662_012:0523c24": "無又昔無大機為本無演說無常為今有已上八番",
    "X37n0662_012:0524a01": "明前兩句悉在昔教釋後兩句悉在今經以圓融涅",
    "X37n0662_012:0524a02": "槃聖凡一貫解惑體同實無今本之異故知三世有",
    "X37n0662_012:0524a03": "法無有是處也。",
    "X37n0662_012:0524a04": "又前兩句下應云三世有法斯有是處以小乘教體",
    "X37n0662_012:0524a05": "不相即故有今本之異下二句上應云非今非本方",
    "X37n0662_012:0524a06": "乃結云三世有法無有是處以體性本一故非三世",
    "X37n0662_012:0524a07": "文略義含佛言之巧此皆一往消文講者請以疏主",
    "X37n0662_012:0524a08": "正釋預示文意令聽者無壅。",
    "X37n0662_012:0524a09": "舊釋下凡引二家前記釋經且依舊師向言一往良",
    "X37n0662_012:0524a10": "在此也初敘舊義如此釋文下疏主破。",
    "X37n0662_012:0524a11": "一往得去者消文可然義猶未允尚未遣迦葉三世",
    "X37n0662_012:0524a12": "之難故云未遣他難。",
    "X37n0662_012:0524a13": "只為下正示難意。",
    "X37n0662_012:0524a14": "還是本無今有者昔無常住今有常住也今昔宛然",
    "X37n0662_012:0524a15": "安能遣三世之疑也。",
    "X37n0662_012:0524a16": "興皇下先敘次破敘中云非有說有者意謂實無煩",
    "X37n0662_012:0524a17": "惱方便隨緣說有煩惱。",
    "X37n0662_012:0524a18": "非無說無者意謂實有涅槃方便隨緣說無涅槃。",
    "X37n0662_012:0524a19": "遣難下興皇總結謂作上釋則遣迦葉之難釋前經",
    "X37n0662_012:0524a20": "文俱無滯礙故云俱了。今謂下今破。",
    "X37n0662_012:0524a21": "總答中意者興皇云非無說無等即下如來總答雖",
    "X37n0662_012:0524a22": "知諸法說言不知等意也若以總答意來消八番別",
    "X37n0662_012:0524a23": "答之文義實相反故云猶自未去問向疏主示前八",
    "X37n0662_012:0524a24": "番乃云又須望下總釋之意今何不許興皇答應須",
    "X37n0662_012:0524b01": "分釋別答令文不亂然以總意貫而通之興皇一向",
    "X37n0662_012:0524b02": "用總云何消釋別文今昔俱在鹿苑之義。",
    "X37n0662_012:0524b03": "為化眾生者眾生之言通該十界眾生唯作下示十",
    "X37n0662_012:0524b04": "界異解此云眾生別指六凡若論機緣多在三善。",
    "X37n0662_012:0524b05": "謂昔有惡等者凡夫謂佛昔則因中有惡今則果上",
    "X37n0662_012:0524b06": "唯善。",
    "X37n0662_012:0524b07": "二乘下謂四聖法界也二乘謂佛昔有生死之俗今",
    "X37n0662_012:0524b08": "有涅槃之真故云不一別教菩薩謂昔因中本有二",
    "X37n0662_012:0524b09": "諦今於果上則有中道故云三諦各別故知九界所",
    "X37n0662_012:0524b10": "見但上半差別之義又疏中且約有邊故云昔有惡",
    "X37n0662_012:0524b11": "今有善等應知昔有必對今無今有必對昔無細思",
    "X37n0662_012:0524b12": "可知不煩委記文殊圓解即佛界人三諦既融故非",
    "X37n0662_012:0524b13": "今昔三世不攝正屬下半亦能具前兩句何者即真",
    "X37n0662_012:0524b14": "而俗則本無今有即俗而真則本有今無二邊即中",
    "X37n0662_012:0524b15": "今本俱泯則三世有法無有是處。",
    "X37n0662_012:0524b16": "亦是四門等者既解三諦四門可知空有只是真俗",
    "X37n0662_012:0524b17": "後二只是中道遮照以消偈文亦應可見又復應知",
    "X37n0662_012:0524b18": "四悉被機諸說無爽義既包富豈同諸師各執一解",
    "X37n0662_012:0524b19": "略如章安四悉者即向云亦是四門四悉等也以有",
    "X37n0662_012:0524b20": "世界等益稱彼所好故諸家悉是。",
    "X37n0662_012:0524b21": "離悉下若執一非諸以己為是名為離悉故俱非佛",
    "X37n0662_012:0524b22": "意。",
    "X37n0662_012:0524b23": "故知下既明諸解是非例識四出進否。",
    "X37n0662_012:0524b24": "故更下徵下總文以顯別意收別歸總佛意惟明總",
    "X37n0662_012:0524c01": "釋中經文先明經次明律。",
    "X37n0662_012:0524c02": "經略相說廣者如開色心為三科等一切法。",
    "X37n0662_012:0524c03": "廣相說略者如指三科只是色心餘諸名相例之可",
    "X37n0662_012:0524c04": "解。",
    "X37n0662_012:0524c05": "皆為利益者欲令眾生得四悉益故所說無定是以",
    "X37n0662_012:0524c06": "昔日法實無相而作有相之說今經事實有相而作",
    "X37n0662_012:0524c07": "無相之談。",
    "X37n0662_012:0524c08": "隨國土下即釋經中次明律也。",
    "X37n0662_012:0524c09": "而云隨國土者意謂五天之境國人喜犯則制重國",
    "X37n0662_012:0524c10": "人稀犯則制輕以佛制皆隨王法故事如前記故僧",
    "X37n0662_012:0524c11": "祇盜人四錢三角即犯波羅夷四分為偷蘭。",
    "X37n0662_012:0524c12": "經犯說非犯等者如四分說犯重僧祇非犯重僧祇",
    "X37n0662_012:0524c13": "說犯蘭四分非犯蘭又如八不淨儉畜非犯豐則成",
    "X37n0662_012:0524c14": "犯。",
    "X37n0662_012:0524c15": "輕罪說重等者四分著白色衣犯提不點而畜犯吉",
    "X37n0662_012:0524c16": "僧祇著白色衣犯吉不點而畜犯提然此且約小乘",
    "X37n0662_012:0524c17": "部執不同以消經文亦應大小對辯以菩薩十夷四",
    "X37n0662_012:0524c18": "十八輕與小乘四重已下諸篇以論輕重犯不犯等",
    "X37n0662_012:0524c19": "異且如小乘煞畜得提則輕大乘得夷則重又小乘",
    "X37n0662_012:0524c20": "燒指犯吉燒身犯蘭大乘無犯不燒不名出家菩薩",
    "X37n0662_012:0524c21": "餘准可知。",
    "X37n0662_012:0524c22": "生死為世諦者即二種生死屬偈上半涅槃為第一",
    "X37n0662_012:0524c23": "義者即三德涅槃屬偈下半。",
    "X37n0662_012:0524c24": "有時下先牒經或說下釋義也。",
    "X37n0662_012:0525a01": "諸法空寂等者如前兩教偏真即是變易生死而小",
    "X37n0662_012:0525a02": "乘謂是涅槃故云謂說第一義。",
    "X37n0662_012:0525a03": "或說妙有下釋經有時演第一義眾生謂世也圓教",
    "X37n0662_012:0525a04": "所談世間常住諸法本寂正是第一義諦而偏小之",
    "X37n0662_012:0525a05": "機但謂世間諸法是生死法故云人謂是生死。",
    "X37n0662_012:0525a06": "如來說空下重用上意上約機見不同此明佛意融",
    "X37n0662_012:0525a07": "會空即第一義有即世諦說空欲明不空者真空即",
    "X37n0662_012:0525a08": "妙有故說有欲明不有者妙有即真空故佛意雖融",
    "X37n0662_012:0525a09": "機見各別故云皆作有無之見得佛意者其唯圓人",
    "X37n0662_012:0525a10": "乎。",
    "X37n0662_012:0525a11": "作有無見者即偈上半得佛意者即偈下半。",
    "X37n0662_012:0525a12": "經亦名為道亦名菩提亦名涅槃者若以菩提飜道",
    "X37n0662_012:0525a13": "名則重出故知菩提翻覺末伽翻道則三義不濫是",
    "X37n0662_012:0525a14": "知道謂中道即法身德菩提翻覺即般若德涅槃滅",
    "X37n0662_012:0525a15": "度即解脫德第一義諦是一心之總名而此一心具",
    "X37n0662_012:0525a16": "足三德故曰亦名等問古云佛陁翻覺何故新云菩",
    "X37n0662_012:0525a17": "提翻覺耶答菩提單云覺佛陁云覺者即人也謂覺",
    "X37n0662_012:0525a18": "悟之人稱為佛陁古來翻譯混濫不分具如佛道論",
    "X37n0662_012:0525a19": "衡中說。",
    "X37n0662_012:0525a20": "法譬合者即是舉虗空及世間物也。",
    "X37n0662_012:0525a21": "常道雖得而非無常者即是得而無得以因果雖殊",
    "X37n0662_012:0525a22": "始終理一故。",
    "X37n0662_012:0525a23": "經一切菩薩了了見知者問前後經文皆云十住菩",
    "X37n0662_012:0525a24": "薩見不了了今何得云了了耶答以究竟望分真尚",
    "X37n0662_012:0525b01": "未了了此乃奪論若與而明之則分證了了也。",
    "X37n0662_012:0525b02": "皆有似真者相貌見喻六根似解了了見喻分證究",
    "X37n0662_012:0525b03": "竟似位尚非虗妄何況真位。",
    "X37n0662_012:0525b04": "一菩薩下分證二如來下究竟也即經云如來悉知",
    "X37n0662_012:0525b05": "見覺菩薩亦復如是等文也故知經約三位明見義",
    "X37n0662_012:0525b06": "相似分真究竟而不論名字觀行者三千未顯故三",
    "X37n0662_012:0525b07": "惑全在故尚有退轉故未得事用故。",
    "X37n0662_012:0525b08": "經知見覺者謂三智知五眼見而覺通二義是故三",
    "X37n0662_012:0525b09": "名不出智眼故究竟得名如來分得名為菩薩。",
    "X37n0662_012:0525b10": "經世間眾生下指九界為眾生不得種智佛眼故云",
    "X37n0662_012:0525b11": "不知等。",
    "X37n0662_012:0525b12": "亦不自知等者以在迷故各自謂實故不自知不知",
    "X37n0662_012:0525b13": "等。",
    "X37n0662_012:0525b14": "經眾生所知見下明其九界有四眼二智不免取著",
    "X37n0662_012:0525b15": "也。",
    "X37n0662_012:0525b16": "疏示會通兩章者即前初明知見二無所得二章也",
    "X37n0662_012:0525b17": "今明有知覺即初章從若使如來作下明次章謂雖",
    "X37n0662_012:0525b18": "有知見覺而不得其相即是會通。",
    "X37n0662_012:0525b20": "涅槃經疏三德指歸卷第十二"
}