{
    "T47n1997_005:0733a17": "圓悟佛果禪師語錄卷第五",
    "T47n1997_005:0733a19": "宋平江府虎丘山門人紹隆等編",
    "T47n1997_005:0733a20": "上堂五",
    "T47n1997_005:0733a21": "◎師在蔣山受勅。拈示眾云。大眾見麼。龍飛",
    "T47n1997_005:0733a22": "鳳舞降自九重。佛祖綱宗盡在裏許。却請維",
    "T47n1997_005:0733a23": "那對眾宣讀。",
    "T47n1997_005:0733a24": "陞座。僧問。承師有言。龍飛鳳舞降自九重。此",
    "T47n1997_005:0733a25": "意如何。師云。無人不仰最深恩。進云。好音在",
    "T47n1997_005:0733a26": "耳。人皆聳去也。師云。水到渠成是一家。進",
    "T47n1997_005:0733a27": "云。直得樵夫舞袖。野老謳歌去也。師云。誰不",
    "T47n1997_005:0733a28": "恁麼。進云。莊野春林與天華而合彩。師云。一",
    "T47n1997_005:0733a29": "枝別是太和春。進云。爭奈雲本無心自有從",
    "T47n1997_005:0733b01": "龍之勢。師云。却得闍黎出氣。進云。只如寶公",
    "T47n1997_005:0733b02": "還肯放和尚去也無。師云。放來久矣。進云。從",
    "T47n1997_005:0733b03": "教猿鶴怨且副一人心。師云。是處是彌勒。無",
    "T47n1997_005:0733b04": "門無善財。師乃云。寒巖枯木白雲堆。散質何",
    "T47n1997_005:0733b05": "能中巨材。豈為虛聲徹清禁。紫微聖詔九天",
    "T47n1997_005:0733b06": "來。既然事出意外。要須直下承當。所貴正眼",
    "T47n1997_005:0733b07": "流通。仰祝無疆睿算。直得昆蟲草木悉仰動",
    "T47n1997_005:0733b08": "地風光。大地生靈咸霑唐虞睿澤。處處和風",
    "T47n1997_005:0733b09": "遍野。人人喜氣盈眸。感覆燾無疆之恩。荷一",
    "T47n1997_005:0733b10": "人生成之德。正當恁麼時。還委悉麼。碧桃冉",
    "T47n1997_005:0733b11": "冉凝朝露。紅杏蒙蒙映彩霞。",
    "T47n1997_005:0733b12": "入院詣方丈坐云。摩竭陀國三七日內口呀",
    "T47n1997_005:0733b13": "呀。毘耶城中八萬人眾眼[目*荅][目*荅]雖然一期拈",
    "T47n1997_005:0733b14": "掇。未免犯手傷鋒。爭似這箇八面玲瓏四方",
    "T47n1997_005:0733b15": "洞達。上賴一人庥蔭。傍贊聖化無窮。一句截",
    "T47n1997_005:0733b16": "流萬機寢削。還委悉麼。識取鉤頭意。莫認定",
    "T47n1997_005:0733b17": "盤星。",
    "T47n1997_005:0733b18": "指法座云。三萬二千師子座。爭及此箇曲彔",
    "T47n1997_005:0733b19": "木。坐斷報化佛。不涉聞見知。揭起鷲嶺高風。",
    "T47n1997_005:0733b20": "仰祝南山睿算。還見麼。看取令行時。",
    "T47n1997_005:0733b21": "上堂拈香。此一瓣香。祝巖今上皇帝聖壽無",
    "T47n1997_005:0733b22": "疆萬歲萬歲萬萬歲。師乃云。入門便見。更不",
    "T47n1997_005:0733b23": "容擬議尋思。開口便說。亦不復周由者也。假",
    "T47n1997_005:0733b24": "使善財入彌勒樓閣。尚資歛念。普眼入普賢",
    "T47n1997_005:0733b25": "妙境亦借威神。只如今直得八穴七穿四通",
    "T47n1997_005:0733b26": "五達。一處透千處萬處通明。一光明千光萬",
    "T47n1997_005:0733b27": "光普照。且到家一句作麼生道。風前有路超",
    "T47n1997_005:0733b28": "調御。鼓腹謳歌樂太平。復有頌云。本是山中",
    "T47n1997_005:0733b29": "人。無能唯守拙。豈謂有虛名。遠達丹鳳闕。降",
    "T47n1997_005:0733c01": "勅住天寧。竹輿星夜發。今朝親到來。一句無",
    "T47n1997_005:0733c02": "言說。別別。金色頭陀曾漏泄。",
    "T47n1997_005:0733c03": "東京天寧寺語。喬貴妃請。上堂云。一句全",
    "T47n1997_005:0733c04": "提千差併會。一華開現萬福來臻。往復無間",
    "T47n1997_005:0733c05": "而有源。動靜不移而常寂。處處是佛頭頭是",
    "T47n1997_005:0733c06": "道。若也深信得及。更不假他人餘力。直似壯",
    "T47n1997_005:0733c07": "土屈伸臂頃全出此機。若動若靜若出若處。",
    "T47n1997_005:0733c08": "殊勝中現殊勝。奇特中現奇特。更非外緣全",
    "T47n1997_005:0733c09": "承渠德。所以道。天人群生類。皆承此恩力。若",
    "T47n1997_005:0733c10": "識此恩。動止作為百千變現。悉不落虛。正當",
    "T47n1997_005:0733c11": "恁麼時。一句作麼生道。當陽遍界無回互。千",
    "T47n1997_005:0733c12": "重百匝轉光輝。",
    "T47n1997_005:0733c13": "祖師會上堂。僧問。少林首傳於頓旨。五葉為",
    "T47n1997_005:0733c14": "芳。葱嶺遂別於眾流。千燈續照。門庭雖異五",
    "T47n1997_005:0733c15": "家。般若同歸地位。如何是五家宗派。師云。吒",
    "T47n1997_005:0733c16": "吒沙沙歷歷落落。進云。若不借問。爭達本源。",
    "T47n1997_005:0733c17": "師云。一筆句下。進云。趯倒淨瓶不留活計。兩",
    "T47n1997_005:0733c18": "口無舌正是吾宗。如何是溈仰宗。師云。天",
    "T47n1997_005:0733c19": "下人跳他圓相不出。進云。三回喫棒猶若蒿",
    "T47n1997_005:0733c20": "枝。末後瞎驢人天正眼。如何是臨濟宗。師云。",
    "T47n1997_005:0733c21": "敲唱俱行。進云。休去歇去古廟香爐。枯木生",
    "T47n1997_005:0733c22": "華祖佛心要。如何是曹洞宗。師云。兩兩不成",
    "T47n1997_005:0733c23": "雙。進云。對機餬餅本自天然。一鏃遼空三句",
    "T47n1997_005:0733c24": "可辨。如何是雲門宗。師云。當面蹉過。進云。",
    "T47n1997_005:0733c25": "色空明暗觸處光輝。剎剎塵塵頭頭顯露。如",
    "T47n1997_005:0733c26": "何是法眼宗。師云點。進云。祖師心印。狀似鐵",
    "T47n1997_005:0733c27": "牛之機。去即印住。住即印破。只如無鼻孔衲",
    "T47n1997_005:0733c28": "僧。作麼生印。師云。便是闍黎。進云。天下祖",
    "T47n1997_005:0733c29": "師鼻孔。盡被和尚一串穿却未審和尚鼻孔",
    "T47n1997_005:0734a01": "被什麼人穿。師云。莫謗佛果好。師乃云。千聖",
    "T47n1997_005:0734a02": "頂[寧*頁]上可容剎海。衲僧命脈中不許真機。更",
    "T47n1997_005:0734a03": "通一線路。以佛現祖從祖證佛。印印無差機",
    "T47n1997_005:0734a04": "機圓證。靈上拈華示眾。建立此箇宗風。金色",
    "T47n1997_005:0734a05": "頭陀曾承妙旨。以至西天四七此土二三。自",
    "T47n1997_005:0734a06": "曹溪散席。已來數百年間。列剎相望。各各握",
    "T47n1997_005:0734a07": "靈蛇珠。人人抱荊山璧。有照有用有權有實。",
    "T47n1997_005:0734a08": "提振向上宗風。傳持正法眼藏。要且百川異",
    "T47n1997_005:0734a09": "流同歸大海。千重百匝無出一源。所以道。西",
    "T47n1997_005:0734a10": "天二十八祖也恁麼。唐土六祖也恁麼。天下",
    "T47n1997_005:0734a11": "列剎相望諸老宿也恁麼。山僧也恁麼。且道。",
    "T47n1997_005:0734a12": "恁麼事作麼生商量。還提掇得出麼。還緇素",
    "T47n1997_005:0734a13": "得明麼。山僧不惜兩莖眉毛與諸人點破。遂",
    "T47n1997_005:0734a14": "拈拄杖云。還見麼。三世諸佛歷代祖師。天下",
    "T47n1997_005:0734a15": "老和尚。盡在拄杖頭上。放大光明。現權現實",
    "T47n1997_005:0734a16": "現機現境。列五位君臣。開三玄宗要。機境相",
    "T47n1997_005:0734a17": "投箭鋒相拄。一字三句同源。圓相境致殊別。",
    "T47n1997_005:0734a18": "若也於此委悉。百草頭上罷却平生事根株",
    "T47n1997_005:0734a19": "亦不留。聞清聲外句莫向句中求。儻或末然。",
    "T47n1997_005:0734a20": "山僧不免又拕泥涉水也。達磨不來東土。二",
    "T47n1997_005:0734a21": "祖不往西天。人人壁立萬仞。箇箇常光現前。",
    "T47n1997_005:0734a22": "卓拄杖一下。下座。",
    "T47n1997_005:0734a23": "蓮華會上堂。僧問。菡萏叢中選佛場。法筵大",
    "T47n1997_005:0734a24": "啟一爐香。靈山萬古拈華事。今日憑師為舉",
    "T47n1997_005:0734a25": "揚。師云。不是苦心人不知。進云。恁麼則法法",
    "T47n1997_005:0734a26": "已隨諸法住。分明露出白蓮機。師云。即今覿",
    "T47n1997_005:0734a27": "面已相呈。進云。妙性海中為雨露。菩提場裏",
    "T47n1997_005:0734a28": "起清風。師云。猶落第二頭。進云。學人只如",
    "T47n1997_005:0734a29": "此。師意又如何。師云。頂門三千腦後八百。師",
    "T47n1997_005:0734b01": "乃云。毘婆尸已前千華現瑞。天中天正地優",
    "T47n1997_005:0734b02": "曇呈祥。直得遍界不曾藏。通身無影像。現大",
    "T47n1997_005:0734b03": "蓮華王。周匝千華座。一葉一釋迦。一鬚一彌",
    "T47n1997_005:0734b04": "勒。塵塵爾剎剎爾。處處爾念念爾。一塵舉大",
    "T47n1997_005:0734b05": "地收。一華開世界起。可謂殊勝中最殊勝。奇",
    "T47n1997_005:0734b06": "特中倍奇特。感慈塔前凝瑞氣。羅漢洞邊顯",
    "T47n1997_005:0734b07": "真容。法會儼然人天普集。到這裏合談何事。",
    "T47n1997_005:0734b08": "說玄說妙得麼。說佛說祖得麼。舉古舉今得",
    "T47n1997_005:0734b09": "麼。顯作顯用得麼。盡是從前已後大宗師拈",
    "T47n1997_005:0734b10": "出了也。即今不如。總不動著。只呈一箇現成",
    "T47n1997_005:0734b11": "公案。若也薦得。人人心華發明。處處照十",
    "T47n1997_005:0734b12": "方剎。正當恁麼時。推功師本一句作麼生道。",
    "T47n1997_005:0734b13": "還委悉麼。萬方有慶歸明聖。願見黃河百度",
    "T47n1997_005:0734b14": "清。",
    "T47n1997_005:0734b15": "喬貴妃娘子請。為法真和尚病起。上堂。師云。",
    "T47n1997_005:0734b16": "鷲峯單提向上機。千靈不謀而會合。少室密",
    "T47n1997_005:0734b17": "傳正法眼。萬象不融而圓通。契印相投緣因",
    "T47n1997_005:0734b18": "相入。神功如天地之覆載。妙智若日月之照",
    "T47n1997_005:0734b19": "臨。沙界等平略無向背。有大解脫士。證大解",
    "T47n1997_005:0734b20": "脫道。闢大解脫門。示大解脫事。現古人攢簇",
    "T47n1997_005:0734b21": "不得底病。直教千聖覓起處不見。諸佛眾生",
    "T47n1997_005:0734b22": "皆有是病。諸佛若病即非眾生。眾生若病即",
    "T47n1997_005:0734b23": "非諸佛。是故以眾生病故示有此疾。由茲王",
    "T47n1997_005:0734b24": "舍城人。各各稟頂上光悉來問病。而是大士",
    "T47n1997_005:0734b25": "隨求顯示。令其萬仞壁立。以至眾生病盡。大",
    "T47n1997_005:0734b26": "解脫士亦安。既安之後。有大檀越。作大法施",
    "T47n1997_005:0734b27": "建大法幢。演大法義雨大法雨。一一交羅重",
    "T47n1997_005:0734b28": "重無盡。正當恁麼時。應時應節一句作麼生",
    "T47n1997_005:0734b29": "道。還委悉麼。靈苗增秀氣。瑞草發祥光。復成",
    "T47n1997_005:0734c01": "一偈。示病維摩元不病。問疾文殊初不來。建",
    "T47n1997_005:0734c02": "大法幢啟大施頓令千眼一時開。",
    "T47n1997_005:0734c03": "喬貴妃設千佛會。上堂云。千華顯瑞應。萬善",
    "T47n1997_005:0734c04": "積靈臺廣闢解脫門。大開無價藏。舉揚正法",
    "T47n1997_005:0734c05": "眼。表示千佛因。直得遍界絕籠羅。當陽無取",
    "T47n1997_005:0734c06": "捨。透聲透色亘古亘今。有具大信根修菩薩",
    "T47n1997_005:0734c07": "行。發難思願力。啟清淨莊嚴。建大道場具列",
    "T47n1997_005:0734c08": "珍羞。一香一華一茶一果。同法性等太虛。塵",
    "T47n1997_005:0734c09": "塵剎剎千佛放光。如理如事十方普應。所以",
    "T47n1997_005:0734c10": "道。大匠無繩墨。良材無曲直。紅輪爍太虛。遍",
    "T47n1997_005:0734c11": "界皆輝赫。一華開一佛出世。一塵舉一佛成",
    "T47n1997_005:0734c12": "道。主伴交參森羅顯煥。集無涯福祿。祝睿算",
    "T47n1997_005:0734c13": "無疆。正當恁麼時作麼生道。室內千燈相照",
    "T47n1997_005:0734c14": "耀。天邊寶月更清圓。",
    "T47n1997_005:0734c15": "鄆國大王請。上堂。僧問。如何是第一句。師",
    "T47n1997_005:0734c16": "云。豈容聲相從君見。進云。半夜碧雲籠古殿。",
    "T47n1997_005:0734c17": "天明海岸迸金烏。師云。肘臂有符人共看。進",
    "T47n1997_005:0734c18": "云。如何是第二句。師云。真金須向爐中煆。進",
    "T47n1997_005:0734c19": "云。倒騎鐵馬上須彌。踏斷曹溪流水聲。師云。",
    "T47n1997_005:0734c20": "正在半途間。進云。如何是第三句。師云。出草",
    "T47n1997_005:0734c21": "入草要求人。進云。妙喜剎中為雨露。無明山",
    "T47n1997_005:0734c22": "上起雲雷。師云。分明垂手處。子細好生觀。師",
    "T47n1997_005:0734c23": "乃云。至理自調然。千華曾現瑞。無在無不在。",
    "T47n1997_005:0734c24": "十方即目前。若是利根上智。一舉便解承當。",
    "T47n1997_005:0734c25": "既能截斷眾流。可以超今冠古。以如是智以",
    "T47n1997_005:0734c26": "如是力。以如是心以如是願。明同杲日寬若",
    "T47n1997_005:0734c27": "太虛。所以道。譬如虛空體非群相。而不拒彼",
    "T47n1997_005:0734c28": "諸相發輝。又道。若人欲了知。三世一切佛。應",
    "T47n1997_005:0734c29": "觀法界性。一切唯心造。蓋此清淨本元。離去",
    "T47n1997_005:0735a01": "離來離聲離色。若以真實正見契寂如如。雖",
    "T47n1997_005:0735a02": "二六時中不思不量無作無為。至於動靜語",
    "T47n1997_005:0735a03": "默覺夢之間。無不皆是本地風光本來面目。",
    "T47n1997_005:0735a04": "現諸祥瑞現諸奇特。皆是從無量無邊劫海",
    "T47n1997_005:0735a05": "薰習種智。從清淨微妙根智。如是應現。正當",
    "T47n1997_005:0735a06": "恁麼時如何。無相光中千佛現。一道清虛亘",
    "T47n1997_005:0735a07": "古今。復舉。釋迦老子靈山會上說大般若。舍",
    "T47n1997_005:0735a08": "利弗於佛前問須菩提。夢中說六波羅蜜。與",
    "T47n1997_005:0735a09": "覺時是同是別。須菩提云。此義幽深。吾不能",
    "T47n1997_005:0735a10": "說。此會中有彌勒大士。次補佛處。可往問之。",
    "T47n1997_005:0735a11": "彌勒云。誰為彌勒。誰是彌勒者。師拈云。還委",
    "T47n1997_005:0735a12": "悉麼。一句當機萬緣寢削。更聽一頌夢中說",
    "T47n1997_005:0735a13": "法。覺無殊妙用。神通不出渠。誰是誰名總彌",
    "T47n1997_005:0735a14": "勒。祥光起處現心珠。",
    "T47n1997_005:0735a15": "本然居士請。上堂云。寸絲不掛猶有赤骨律",
    "T47n1997_005:0735a16": "在。萬里無片雲處猶有青天在。若乃不盡去",
    "T47n1997_005:0735a17": "未免者也周由。直饒一切坐斷。已落佛祖圈",
    "T47n1997_005:0735a18": "繢。到這裏作麼生舉揚。作麼生提持。雖然如",
    "T47n1997_005:0735a19": "是。從上來有箇現成公案。不免提持去也。古",
    "T47n1997_005:0735a20": "者道。吾有大病非世所醫。僧後問曹山。未審",
    "T47n1997_005:0735a21": "是什麼病。山云。攢簇不得底病。僧云。未審一",
    "T47n1997_005:0735a22": "切眾生還有此病也無。山云。眾生若病即非",
    "T47n1997_005:0735a23": "眾生。僧云。只如和尚還有麼。山云。正覓起處",
    "T47n1997_005:0735a24": "不得。大眾。此病即非世所醫。須要本分作家",
    "T47n1997_005:0735a25": "以金剛錐與他頂上一劄。正覓起處不得也。",
    "T47n1997_005:0735a26": "與一服直教祖病佛病玄妙之病。機緣境界",
    "T47n1997_005:0735a27": "悉灑灑落落。脫然解脫。不住解脫機。到這裏",
    "T47n1997_005:0735a28": "羅籠不肯住。呼喚不回頭。古聖不安排。至今",
    "T47n1997_005:0735a29": "無處所。只這無處所。早是處所了也。直須千",
    "T47n1997_005:0735b01": "峯萬峯那邊承當得去好。等閑拈一機舉一",
    "T47n1997_005:0735b02": "句。盡與人抽釘拔楔解黏去縛。更說什麼直",
    "T47n1997_005:0735b03": "指人心。更覓什麼見性成佛。正富恁麼時如",
    "T47n1997_005:0735b04": "何。不假鐵毫力。碎佛祖窠窟。",
    "T47n1997_005:0735b05": "少保張丞相忌日請。上堂。僧問。維摩大士去",
    "T47n1997_005:0735b06": "何從。千古令人望莫窮。不二法門今正問。夜",
    "T47n1997_005:0735b07": "來明月上高峯。只如維摩一默意旨如何。師",
    "T47n1997_005:0735b08": "云。逼塞虛空。進云。恁麼則當陽無向背。覿體",
    "T47n1997_005:0735b09": "露全機。師云。無爾插觜處。進云。爭奈前三三",
    "T47n1997_005:0735b10": "後三三。師云。也是鞏縣茶瓶。進云。只如文殊",
    "T47n1997_005:0735b11": "道。我於一切處無言無說。與他一默是同是",
    "T47n1997_005:0735b12": "別。師云。落在第二頭。進云。爭奈斬釘截鐵。",
    "T47n1997_005:0735b13": "師云。橫按鏌鎁。進云。只如無盡居士與和尚",
    "T47n1997_005:0735b14": "平昔道契相知。且道。即今何在。師云。為爾說",
    "T47n1997_005:0735b15": "了也。進云。學人今日小出大遇。師云。爾將什",
    "T47n1997_005:0735b16": "麼報恩。進云。萬古碧潭空界月。師云。閑言",
    "T47n1997_005:0735b17": "語。師乃云。大眾握佛祖鉗鎚。控作家爐鞴。烹",
    "T47n1997_005:0735b18": "煆古今驗證衲僧。唯用向上一機金剛王寶",
    "T47n1997_005:0735b19": "劍。臨濟祖師傳黃檗馬祖此箇機要。向大河",
    "T47n1997_005:0735b20": "之北獨振正宗。一喝分賓主。照用一時行。坐",
    "T47n1997_005:0735b21": "斷天下人舌頭。奔走四海雲水。以至乃子乃",
    "T47n1997_005:0735b22": "孫。傳此正見用此真機。若非大解脫人。安能",
    "T47n1997_005:0735b23": "當陽證驗。憶昔無盡大居士。生平以此箇事",
    "T47n1997_005:0735b24": "為務。遍寰海宗師無不咨參。到兜率山下逢",
    "T47n1997_005:0735b25": "見老衲。論末後句。始得脫體全真。言解道理",
    "T47n1997_005:0735b26": "一時脫却。遂作偈云。鼓寂鐘停托鉢回。巖頭",
    "T47n1997_005:0735b27": "一拶語如雷。果然只得三年活。莫是遭他授",
    "T47n1997_005:0735b28": "記來。鏗金戞玉虎驟龍驤。不妨具大機得大",
    "T47n1997_005:0735b29": "用。以此正印印天下叢林善知識。山僧昔在",
    "T47n1997_005:0735c01": "湖北相見。與伊電卷星馳。一言契證表裏一",
    "T47n1997_005:0735c02": "如。居士功業書於竹帛。遺德在於生民。後來",
    "T47n1997_005:0735c03": "當此之日。撒手那邊行止。且道。無盡居士向",
    "T47n1997_005:0735c04": "什麼處去。還委悉麼。大千沙界諸佛土。剎剎",
    "T47n1997_005:0735c05": "塵塵現勝身。復云。盛德在生民。四方共欽仰。",
    "T47n1997_005:0735c06": "三教大宗師。秤頭有銖兩。七十九歲佛齊年。",
    "T47n1997_005:0735c07": "是日霜風亘霄壤。一聲振忽雷。前星墮雲帳。",
    "T47n1997_005:0735c08": "麒麟掣斷黃金鎖。一躍直歸梵天上。萬載千",
    "T47n1997_005:0735c09": "秋著遺想。",
    "T47n1997_005:0735c10": "上堂。一二三四五六七。今朝此月當初一。昨",
    "T47n1997_005:0735c11": "宵大火還西流。金風動地聲蕭瑟。聲蕭瑟圓",
    "T47n1997_005:0735c12": "通門大啟。便請直截入。還委悉麼有。念盡為",
    "T47n1997_005:0735c13": "煩惱鎖無心端是水晶宮。",
    "T47n1997_005:0735c14": "月旦上堂云。本來無形段。那復有唇觜。特地",
    "T47n1997_005:0735c15": "廣稱揚。替他諸道理。且道。他是誰參。",
    "T47n1997_005:0735c16": "上堂云。月生一室生白。月生二產靈異。月生",
    "T47n1997_005:0735c17": "三萬回憨。格外無蹤跡。風前強指南。頭頭無",
    "T47n1997_005:0735c18": "向背。一一絕廉纖。拈華特地生風草。令人長",
    "T47n1997_005:0735c19": "笑老瞿曇。",
    "T47n1997_005:0735c20": "李典御作年齋上堂云。大眾。如來涅槃心。菩",
    "T47n1997_005:0735c21": "薩大解脫。祖師正法眼。衲子金剛鎚。有照有",
    "T47n1997_005:0735c22": "用有權有實。有縱有擒有殺有活。尚在向上",
    "T47n1997_005:0735c23": "關捩。子上。是箇人向箇裏出沒。向箇裏拈提。",
    "T47n1997_005:0735c24": "終未能全機剔脫。若也全機剔脫去。變大地",
    "T47n1997_005:0735c25": "作黃金。攪長河為酥酪。改禾莖為粟柄。易短",
    "T47n1997_005:0735c26": "壽作長年。不為分外。何故。提向上綱宗。用作",
    "T47n1997_005:0735c27": "家鼻孔。回歲旦於今朝。用慶年於此日。正當",
    "T47n1997_005:0735c28": "恁麼時如何。萬人叢裏插高標。錦上鋪華轉",
    "T47n1997_005:0735c29": "光彩。",
    "T47n1997_005:0736a01": "冬朔上堂云。日日日劈箭急。朝朝暮暮轉滄",
    "T47n1997_005:0736a02": "溟。箇是人間好消息。力[囗@力]叱。更須高著眼。免",
    "T47n1997_005:0736a03": "使頭虛白。",
    "T47n1997_005:0736a04": "鄭太師請。上堂。僧問。萬機休罷時如何。師",
    "T47n1997_005:0736a05": "云。坐斷毘盧頂。進云。可謂風前一句超調御。",
    "T47n1997_005:0736a06": "擬問如何歷劫迷。師云。只得拱手讚歎。師乃",
    "T47n1997_005:0736a07": "云。靈光未兆萬彙含太虛。一氣既彰華開世",
    "T47n1997_005:0736a08": "界起。過去諸佛現在諸佛未來諸佛皆同箇",
    "T47n1997_005:0736a09": "中出現。若天若人若群生。無不從是中流出。",
    "T47n1997_005:0736a10": "以一處明百處千處光輝。一機轉千機萬機",
    "T47n1997_005:0736a11": "歷落。所以道。淨法界身本無出沒。大悲願力",
    "T47n1997_005:0736a12": "示現受生。然而此悲此願此力。若是宿稟靈",
    "T47n1997_005:0736a13": "根。具超脫種智。則才生下時。已作師子吼。已",
    "T47n1997_005:0736a14": "具大神通。至於若行若住若坐若臥。或放行",
    "T47n1997_005:0736a15": "或把住。無不皆從諸聖頂[寧*頁]上。縱橫十字。乃",
    "T47n1997_005:0736a16": "至享福享壽。享富貴多子孫。悉承渠儂威力。",
    "T47n1997_005:0736a17": "正當恁麼時一句作麼生道。重重彰瑞氣。一",
    "T47n1997_005:0736a18": "一湧金蓮。復頌云。威音已前靈苗秀。到今光",
    "T47n1997_005:0736a19": "彩轉新鮮。萬卉芬芳風景麗。壽山高到大椿",
    "T47n1997_005:0736a20": "年。",
    "T47n1997_005:0736a21": "大內慶國夫人請。上堂。僧問。空劫中還有佛",
    "T47n1997_005:0736a22": "法也無。師云。逼塞虛空。僧云。未審學人向什",
    "T47n1997_005:0736a23": "麼處安身立命。師云。蹉過也。僧云。和尚喚什",
    "T47n1997_005:0736a24": "麼作虛空。師云。闍黎問從何來。僧云。三際斷",
    "T47n1997_005:0736a25": "時凡聖盡。十身圓處剎塵空。師云。爭奈爾踏",
    "T47n1997_005:0736a26": "不著。師乃云。處處真無回互。塵塵爾有鑑覺。",
    "T47n1997_005:0736a27": "萬象以不見而見。萬法以不聞而聞。不見見",
    "T47n1997_005:0736a28": "其見逼塞虛空。不聞聞其聞包含萬有。離却",
    "T47n1997_005:0736a29": "見不見聞不聞。別有一段奇特事。要須是箇",
    "T47n1997_005:0736b01": "大解脫機大解脫用。然後方能歷落起處全",
    "T47n1997_005:0736b02": "真。豈不見。僧問雲門。如何是塵塵三昧。門",
    "T47n1997_005:0736b03": "云。鉢裏飯桶裏水。又僧問。如何是諸佛出身",
    "T47n1997_005:0736b04": "處。門云。東山水上行。一等是箇時節。朴實頭",
    "T47n1997_005:0736b05": "處。直是朴實頭。孤危峭峻處。直是孤危峭峻。",
    "T47n1997_005:0736b06": "正當恁麼時。將箇什麼提持。將箇什麼眼目",
    "T47n1997_005:0736b07": "辨別。還委悉麼。試玉須經火。求珠不離泥。",
    "T47n1997_005:0736b08": "復頌云。此心含法界。明契本來人千祥如霧",
    "T47n1997_005:0736b09": "集。萬善若雲臻。",
    "T47n1997_005:0736b10": "大悲生辰鄆國大王請。上堂。僧問。聞聲悟道",
    "T47n1997_005:0736b11": "見色明心。盡大地是色。那箇是心。師云。觀世",
    "T47n1997_005:0736b12": "音菩薩來也。進云。可謂掬水月在手。弄華香",
    "T47n1997_005:0736b13": "滿衣。師云。為什麼却是饅頭進云。只如雲門",
    "T47n1997_005:0736b14": "什麼道意作麼生。師云。重引重退輕引輕退。",
    "T47n1997_005:0736b15": "進云。畢竟水朝滄海去。到頭雲自覓山歸。師",
    "T47n1997_005:0736b16": "云。也須是頂門上具觀音眼始得。師乃云。當",
    "T47n1997_005:0736b17": "年此日大悲生。千臂莊嚴千眼明。世出世間",
    "T47n1997_005:0736b18": "殊勝事。神通無不總圓成。恁麼去步步踏佛",
    "T47n1997_005:0736b19": "階梯。恁麼來處處現身現土。於六根得深圓",
    "T47n1997_005:0736b20": "通。於解脫得普門智。所以無剎不現。無處。",
    "T47n1997_005:0736b21": "不真。或為寶公十二面。或作達磨傳心印。或",
    "T47n1997_005:0736b22": "向泗洲運神通。或向香山發妙身。周旋往返。",
    "T47n1997_005:0736b23": "或證三真實。得二殊勝。四不思議。十四無畏。",
    "T47n1997_005:0736b24": "三十二應。向娑婆世界獨有大緣。說無說無",
    "T47n1997_005:0736b25": "窮妙呪現無身。寶王妙身隨類示悲應機赴",
    "T47n1997_005:0736b26": "感。求饒益得饒益應。求男女得男女應。求如",
    "T47n1997_005:0736b27": "意得如意應。此猶是觀世音方便之力。敢問",
    "T47n1997_005:0736b28": "大眾。作麼生是觀世音諦當之處。不見一法",
    "T47n1997_005:0736b29": "即如來。方得名為觀自在。",
    "T47n1997_005:0736c01": "十月一日上堂云。無邊剎海廓同太虛。昨宵",
    "T47n1997_005:0736c02": "秋盡今日冬初。曾無變易豈有親疎。直下歇",
    "T47n1997_005:0736c03": "去蘇嚕蘇嚕。",
    "T47n1997_005:0736c04": "上堂云。我我我渠渠渠。千聖頂[寧*頁]乃[卄/遂]廬。不",
    "T47n1997_005:0736c05": "是心不是物。一口吞盡三世佛。浮幢王香水",
    "T47n1997_005:0736c06": "海。拈起擲向他方外。淨裸裸赤灑灑萬象森",
    "T47n1997_005:0736c07": "羅無縫罅。平懷的實鎮巍然。饑來喫飯困來",
    "T47n1997_005:0736c08": "眠。",
    "T47n1997_005:0736c09": "大禮令節上堂。七日來復。各歸至盡之本。一",
    "T47n1997_005:0736c10": "陽生起。聿見天地之心。徹底闢重玄。當陽闡",
    "T47n1997_005:0736c11": "正眼。直得萬國共慶四海同歡。福聚一人。位",
    "T47n1997_005:0736c12": "隆無極。有箇奇特。應時應節因緣。舉似大眾。",
    "T47n1997_005:0736c13": "還委悉麼。皇帝有勅大赦天下。",
    "T47n1997_005:0736c14": "今上皇帝在藩邸時。請陞座。僧問。一月在天",
    "T47n1997_005:0736c15": "影含眾水。一佛出世各坐一華。只如佛未出",
    "T47n1997_005:0736c16": "世時如何。師云。風颯颯地。進云。恁麼則霧起",
    "T47n1997_005:0736c17": "龍吟。風生虎嘯。師云。猶較些子。進云。佛出",
    "T47n1997_005:0736c18": "世後如何。師云。遍界不曾藏。進云。但存心地",
    "T47n1997_005:0736c19": "無諸惡。刀劍叢中也立身。師云。鐵石身心報",
    "T47n1997_005:0736c20": "國恩。進云。古今無異路。達者共同途。師云。",
    "T47n1997_005:0736c21": "要得瞻之仰之大家讚歎。師乃云。金剛心真",
    "T47n1997_005:0736c22": "華藏界闊。一佛出世千界擁衛。一華開敷萬",
    "T47n1997_005:0736c23": "華周匝。現殊勝因作奇特事。可以保安家國。",
    "T47n1997_005:0736c24": "可以入聖超凡。唯仗不思議神通。難思微妙",
    "T47n1997_005:0736c25": "作用。車不橫推理不曲斷。豈不見。昔日波斯",
    "T47n1997_005:0736c26": "匿王問釋迦老子。聖義諦中。還有世俗諦否。",
    "T47n1997_005:0736c27": "若言其有智不應一。若言其無智不應二。一",
    "T47n1997_005:0736c28": "二之義其事云何。釋迦老子道。大王。汝於龍",
    "T47n1997_005:0736c29": "光王佛時。曾問此義。吾今無說。汝亦無聞。無",
    "T47n1997_005:0737a01": "說無聞是真聖義諦。是名一理二義。一二之",
    "T47n1997_005:0737a02": "義其事如是。釋迦老子。頂[寧*頁]放光。肘下懸符。",
    "T47n1997_005:0737a03": "於百千萬億境界中。提起當陽一著。諸人還",
    "T47n1997_005:0737a04": "證據得麼。若證據得。按頭獲勅。如證據不得。",
    "T47n1997_005:0737a05": "伏聽處分。正當恁麼時如何。放開一線道。觸",
    "T47n1997_005:0737a06": "處現神通。復舉。昔日有一王者。往見西天祖",
    "T47n1997_005:0737a07": "師。既相見已。遂命祖師說法。祖師云。大王來",
    "T47n1997_005:0737a08": "時好道。去如來時。師拈云。佛法即是世法。世",
    "T47n1997_005:0737a09": "法即是佛法。以真道而行。風行草偃。山僧有",
    "T47n1997_005:0737a10": "箇小頌。至簡至易最尊最貴。往還千聖頂[寧*頁]",
    "T47n1997_005:0737a11": "頭。世出世間不思議。彈指圓成八萬門。一超",
    "T47n1997_005:0737a12": "直入如來地。",
    "T47n1997_005:0737a13": "莘王請陞座。僧問。普光明殿在人間。凡聖交",
    "T47n1997_005:0737a14": "羅絕往還。若向一塵覷得見。舒光照處奉慈",
    "T47n1997_005:0737a15": "顏。正當恁麼時。毘盧遮。那在什麼處。師云。",
    "T47n1997_005:0737a16": "在爾頂[寧*頁]上。進云。學人為什麼撞不著。師",
    "T47n1997_005:0737a17": "云。只為爾不是銅頭鐵額。進云。大小天寧和",
    "T47n1997_005:0737a18": "尚。語脈裏轉却。師云。大小禪客隨人脚跟走。",
    "T47n1997_005:0737a19": "進云。須知同途不同轍。師云。也不是這箇道",
    "T47n1997_005:0737a20": "理。進云。天共白雲曉。水和明月流。師云。蝦",
    "T47n1997_005:0737a21": "跳不出斗。進云。昔日趙州端居丈室。侍者報",
    "T47n1997_005:0737a22": "云。大王來也。州云。大王萬福。此理。如何。師",
    "T47n1997_005:0737a23": "云。頂[寧*頁]金剛眼放光。進云雖然入草求人。爭",
    "T47n1997_005:0737a24": "奈拕泥帶水。師云。莫謗趙州好。進云。忽然莘",
    "T47n1997_005:0737a25": "國大王今日親臨。又且如何。師云。八字打開",
    "T47n1997_005:0737a26": "說法了也。師乃云。大眾。以佛見佛無異見。以",
    "T47n1997_005:0737a27": "法說法無別說。佛法聞見總現成。當陽直下",
    "T47n1997_005:0737a28": "全超越。當陽一著非佛非法。非見非說。非有",
    "T47n1997_005:0737a29": "非無。非異非如。寬若太虛明如杲日。所以三",
    "T47n1997_005:0737b01": "世如來於此示生。於此修行。於此悟道。於此",
    "T47n1997_005:0737b02": "成佛。全不由他。獨承渠力。即如今千聖頂[寧*頁]",
    "T47n1997_005:0737b03": "上拈出了也。不以眼見不以耳聞。不以口宣",
    "T47n1997_005:0737b04": "不以心知。正當恁麼時。須是箇人始得。所以",
    "T47n1997_005:0737b05": "道。大人具大見。大智得大用。舉一明三告往",
    "T47n1997_005:0737b06": "知來。正當恁麼時。不涉夤緣一句作麼生道。",
    "T47n1997_005:0737b07": "還委悉麼。楚澤蓂開五百歲。蟠桃暗長一千",
    "T47n1997_005:0737b08": "年。復頌云。一塵纔舉一剎現。一華開時一佛",
    "T47n1997_005:0737b09": "生。克證金剛得長壽。六根晝夜放光明。",
    "T47n1997_005:0737b10": "濟王請陞座。以無漏根作奇特事。以解脫智",
    "T47n1997_005:0737b11": "種金剛緣。不於他處現身。長在頂門獨露。非",
    "T47n1997_005:0737b12": "心非佛非異非如。等閑拈一莖草。作丈六金",
    "T47n1997_005:0737b13": "身。等閑說一句。可以當金剛寶劍。人人皆稟",
    "T47n1997_005:0737b14": "此用。各各悉稟此心。若能返照迴光。便是毘",
    "T47n1997_005:0737b15": "盧正體。豈不見。波斯匿王問釋迦老子云。我",
    "T47n1997_005:0737b16": "昔未承佛誨。見迦栴延咸言。此身死後斷滅。",
    "T47n1997_005:0737b17": "我雖值佛心猶狐疑。此身念念遷變。不知有",
    "T47n1997_005:0737b18": "不變者。於是釋迦世尊謂波斯匿王言。爾雖",
    "T47n1997_005:0737b19": "知遷變不停。還知身中有不變者否。王合掌",
    "T47n1997_005:0737b20": "白佛云。我實不知。佛言大王。汝年幾歲時見",
    "T47n1997_005:0737b21": "恒河水。王言。我生三歲時見。佛言。如今云",
    "T47n1997_005:0737b22": "何。王云。經今六十二年。見與三歲時無異。佛",
    "T47n1997_005:0737b23": "言大王。汝面雖皺。皺者為變。而此見精性未",
    "T47n1997_005:0737b24": "曾變。變者受滅。不變者元無生滅。釋迦老子。",
    "T47n1997_005:0737b25": "向千聖頂[寧*頁]萬仞峯頭。指出金剛性。不變不",
    "T47n1997_005:0737b26": "易。湛寂凝然。堂堂顯露。由是波斯匿王。識其",
    "T47n1997_005:0737b27": "本心。敢問大眾。只如今一切人。皆見山僧陞",
    "T47n1997_005:0737b28": "堂。且道。此見從何而得。與威音已前空劫",
    "T47n1997_005:0737b29": "那畔。是同是別。若見得無異無別。則見現前。",
    "T47n1997_005:0737c01": "正當恁麼時。一句作麼生道。覿面擊開無盡",
    "T47n1997_005:0737c02": "藏。頭頭湧出夜明珠。復云。濟國大王具大",
    "T47n1997_005:0737c03": "根器。有上乘種性。生為帝子。身極貴榮。不忘",
    "T47n1997_005:0737c04": "諸佛付囑。知有此大因緣。垂神教典深識果",
    "T47n1997_005:0737c05": "因。凡所施為心源洞照。所以此之作善因緣。",
    "T47n1997_005:0737c06": "行陰隲保。其富貴長久福祿彌隆。有福修福。",
    "T47n1997_005:0737c07": "若大海之衲眾流。唯利根種智之人。具如是",
    "T47n1997_005:0737c08": "作用。只此便是普光殿無相身為盧舍那。萬",
    "T47n1997_005:0737c09": "行因華圓果海。福源洪注溢天河。◎",
    "T47n1997_005:0737c10": "圓悟佛果禪師語錄卷第五"
}