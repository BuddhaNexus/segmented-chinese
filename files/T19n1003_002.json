{
    "T19n1003_002:0611b02": "大樂金剛不空真實三昧經般若",
    "T19n1003_002:0611b03": "波羅蜜多理趣釋卷下",
    "T19n1003_002:0611b05": "開府儀同三司特進試鴻臚卿",
    "T19n1003_002:0611b06": "肅國公食邑三千戶賜紫贈司",
    "T19n1003_002:0611b07": "空諡大鑒正號大廣智大興善",
    "T19n1003_002:0611b08": "寺三藏沙門不空奉 詔譯",
    "T19n1003_002:0611b09": "[0611b09] ◎時調伏難調釋迦牟尼如來者。於閻浮提",
    "T19n1003_002:0611b10": "五濁末法。為調伏九十五種異類外道。現八",
    "T19n1003_002:0611b11": "相成道。皆得受化。致於佛道。現生釋迦族",
    "T19n1003_002:0611b12": "姓中。乃姓釋迦氏。牟尼者寂靜義。身口意",
    "T19n1003_002:0611b13": "寂靜故稱牟尼。於須彌頂三十三天金剛寶",
    "T19n1003_002:0611b14": "&#x5CEF;樓閣中。毘盧遮那佛轉輪。輪有四種。所",
    "T19n1003_002:0611b15": "謂金剛輪寶輪法輪羯磨輪。其四輪皆攝在",
    "T19n1003_002:0611b16": "二輪中。所謂正法輪教令輪。即彼毘盧遮那。",
    "T19n1003_002:0611b17": "於閻浮提化相成佛。度諸外道。即於須彌頂",
    "T19n1003_002:0611b18": "示現威猛忿怒形。降伏魔醯首羅等驕佚我",
    "T19n1003_002:0611b19": "慢。妄自恃具一切智。由貪瞋癡一切雜染熏",
    "T19n1003_002:0611b20": "習藏識。為令彼等清淨。離諸煩惱故。示現左",
    "T19n1003_002:0611b21": "右&#x811A;踏魔醯首羅及烏摩妃。由入慾無戲",
    "T19n1003_002:0611b22": "論性瑜伽三摩地故。獲得一切嗔無戲論性。",
    "T19n1003_002:0611b23": "由入瞋無戲論性瑜伽三摩地故。獲得一切",
    "T19n1003_002:0611b24": "癡無戲論性。由入癡無戲論性瑜伽三摩地",
    "T19n1003_002:0611b25": "故。獲得一切法無戲論性。由一切法無戲論",
    "T19n1003_002:0611b26": "性瑜伽三摩地故。獲得般若波羅蜜多無戲",
    "T19n1003_002:0611b27": "論性。五種無戲論智。成降三世曼茶羅。中",
    "T19n1003_002:0611b28": "央安降三世。於降三世前。安忿怒薩埵菩",
    "T19n1003_002:0611b29": "薩。後安忿怒善哉菩薩。右邊安忿怒王菩薩。",
    "T19n1003_002:0611c01": "左邊安忿怒愛菩薩。四內隅。安四忿怒內供",
    "T19n1003_002:0611c02": "養。於外四隅。安四忿怒外供養。東門安弓箭",
    "T19n1003_002:0611c03": "畫契。其南門安劍。西門輪。北門三股叉。一",
    "T19n1003_002:0611c04": "一皆如前四種曼茶羅。皆以降伏以為三摩",
    "T19n1003_002:0611c05": "地。修行者欲降伏三界九地煩惱怨敵故。誦",
    "T19n1003_002:0611c06": "此當部中五種無戲論般若理趣。欲降諸天",
    "T19n1003_002:0611c07": "頻那夜迦。及惡人危害佛法者。運心入五種",
    "T19n1003_002:0611c08": "無戲論瑜伽三摩地。自身作降三世瑜伽大",
    "T19n1003_002:0611c09": "智印。與四印相應。誦一字明。相應入實相。",
    "T19n1003_002:0611c10": "理趣義同前。此忿怒吽字金剛部攝。猛利故",
    "T19n1003_002:0611c11": "速得成辦阿毘遮盧迦。如廣瑜伽經等所說。",
    "T19n1003_002:0611c12": "是故釋迦牟尼佛告金剛手言。若有人聞此",
    "T19n1003_002:0611c13": "理趣受持讀誦設害三界一切有情不墮惡趣",
    "T19n1003_002:0611c14": "為調伏故疾證無上正等菩提者。害三界一",
    "T19n1003_002:0611c15": "切有情。一切有情者。由貪嗔癡為因。受三界",
    "T19n1003_002:0611c16": "中流轉。若與理趣相應。則滅三界輪迴因。是",
    "T19n1003_002:0611c17": "故害三界一切有情。不墮惡趣。為調伏貪等",
    "T19n1003_002:0611c18": "三毒也。故得速證無上菩提。是故如來密意",
    "T19n1003_002:0611c19": "作如是說。時金剛手大菩薩欲重顯明此義",
    "T19n1003_002:0611c20": "故。持降三世印以蓮華面微笑。而怒顰眉猛",
    "T19n1003_002:0611c21": "視。利牙出現住降伏立相說此金剛吽迦囉",
    "T19n1003_002:0611c22": "心。持降三世印者。三世。所謂摩醯首羅義。由",
    "T19n1003_002:0611c23": "此印得降伏淨信。引入佛道。以蓮華面微笑",
    "T19n1003_002:0611c24": "而怒顰眉者。聖者住內心。與觀自在悲愍心",
    "T19n1003_002:0611c25": "相應。外示現忿怒也。猛視者。於四種眼中第",
    "T19n1003_002:0611c26": "三忿怒眼義也。利牙出現者。與金剛藥叉三",
    "T19n1003_002:0611c27": "摩地相應。住降伏立相者。降三世立印。其二",
    "T19n1003_002:0611c28": "足相去可立。五&#x6429;屈右膝舒左膝。兩足右",
    "T19n1003_002:0611c29": "踏摩醯首羅。左踏烏摩。其修行者若與降伏",
    "T19n1003_002:0612a01": "法相應者。如前大智印。誦一字明。加前人名。",
    "T19n1003_002:0612a02": "想彼人在左足下。不經一七日。則彼人三毒",
    "T19n1003_002:0612a03": "及煩惱悉皆散滅。修行者作降伏三世本尊",
    "T19n1003_002:0612a04": "瑜伽觀已。自住曼茶羅中央。運心布前右後",
    "T19n1003_002:0612a05": "左四忿怒八供養四門。如本教口誦五無戲",
    "T19n1003_002:0612a06": "論般若理趣。運心遍法界周而復始。由此修",
    "T19n1003_002:0612a07": "行。證得無量三摩地。頓集福德智慧。以為成",
    "T19n1003_002:0612a08": "佛資糧。此一品唯通修降三世修瑜伽者。以",
    "T19n1003_002:0612a09": "為儀軌餘皆備諸廣本(已上降三世品)。",
    "T19n1003_002:0612a10": "[0612a10] 時婆伽梵者如前所釋。得自性清淨法性如",
    "T19n1003_002:0612a11": "來者。是觀自在王如來異名。則此佛名無量",
    "T19n1003_002:0612a12": "壽。如來若於淨妙佛國土。現成佛身。住雜",
    "T19n1003_002:0612a13": "染五濁世界。則為觀自在菩薩。復說者。則",
    "T19n1003_002:0612a14": "其毘盧遮那佛為觀自在菩薩。說一切法平",
    "T19n1003_002:0612a15": "等觀自在智印出生般若理趣。說四種不染",
    "T19n1003_002:0612a16": "一切煩惱及隨煩惱三摩地法。所謂世間一",
    "T19n1003_002:0612a17": "切欲清淨故則一切瞋清淨。此則金剛法菩",
    "T19n1003_002:0612a18": "薩三摩地。所謂世間一切垢清淨故則一切",
    "T19n1003_002:0612a19": "罪清淨。此則金剛利菩薩三摩地。所謂一切",
    "T19n1003_002:0612a20": "法清淨故則一切有情清淨。此即金剛因菩",
    "T19n1003_002:0612a21": "薩三摩地。所謂世間一切智智清淨則般若",
    "T19n1003_002:0612a22": "波羅蜜多清淨。此即金剛語菩薩三摩地。由",
    "T19n1003_002:0612a23": "瑜伽者得受四種清淨菩薩三摩地。於世間",
    "T19n1003_002:0612a24": "悲願。生於六趣。不被一切煩惱染污。猶如蓮",
    "T19n1003_002:0612a25": "華。以此三摩地能淨諸雜染。是故佛告金剛",
    "T19n1003_002:0612a26": "手言。若有聞此理趣受持讀誦作意思惟設",
    "T19n1003_002:0612a27": "住諸欲猶如蓮華不為客塵諸垢所染疾證",
    "T19n1003_002:0612a28": "無上正等菩提。修行者持觀自在菩薩心真",
    "T19n1003_002:0612a29": "言。欲求成就般若理趣。應建立曼茶羅。中",
    "T19n1003_002:0612b01": "央畫觀自在菩薩。如本儀形。前安金剛法。右",
    "T19n1003_002:0612b02": "安金剛利。左安金剛因。後安金剛語。於四",
    "T19n1003_002:0612b03": "內外隅。各安四內外供養。於東門畫天女形。",
    "T19n1003_002:0612b04": "表貪慾。南門畫蛇形表嗔。西門畫&#x732A;表癡",
    "T19n1003_002:0612b05": "形。北門畫蓮華表涅槃形。得入此輪壇。至無",
    "T19n1003_002:0612b06": "上菩提。一切諸惑皆不得染污。或時自住壇",
    "T19n1003_002:0612b07": "中作本尊瑜伽。心布列聖眾圍遶。以四字明",
    "T19n1003_002:0612b08": "召請。誦心真言誦持四種清淨般若理趣。入",
    "T19n1003_002:0612b09": "一一門遍周法界。周而復始。成一法界自他",
    "T19n1003_002:0612b10": "平等。或時想己身紇利字門。成八葉蓮華。胎",
    "T19n1003_002:0612b11": "中想金剛法。於八葉上想八佛。或時他身想",
    "T19n1003_002:0612b12": "吽字五股金剛杵。中央把處想十六大菩薩。",
    "T19n1003_002:0612b13": "以自金剛與彼蓮華。二禮和合成為定慧。是",
    "T19n1003_002:0612b14": "故瑜伽廣品中。密意說二根交會五塵成大",
    "T19n1003_002:0612b15": "佛事。以此三摩地。奉獻一切如來。亦能從",
    "T19n1003_002:0612b16": "妄心所起雜染速滅。疾證本性清淨法門。是",
    "T19n1003_002:0612b17": "故觀自在菩薩。手持蓮華。觀一切有情身中",
    "T19n1003_002:0612b18": "如來藏性自性清淨光明。一切惑染所不能",
    "T19n1003_002:0612b19": "染。由觀自在菩薩加持。得離垢清淨。等同聖",
    "T19n1003_002:0612b20": "者紇利字具四字成一真言賀字門者。一切",
    "T19n1003_002:0612b21": "法因不可得義。囉字門者一切法離塵義。塵",
    "T19n1003_002:0612b22": "者所謂五塵。亦名能取所取二種執著。伊字",
    "T19n1003_002:0612b23": "門者自在不可得。二點惡字義。惡字名為涅",
    "T19n1003_002:0612b24": "槃。由覺悟諸法本不生故。二種執著皆遠離。",
    "T19n1003_002:0612b25": "證得法界清淨。紇利字亦云慚義。若具慚愧",
    "T19n1003_002:0612b26": "不為一切不善。即具一切無漏善法。是故蓮",
    "T19n1003_002:0612b27": "華部亦名法部。由此字加持。於極樂世界。水",
    "T19n1003_002:0612b28": "鳥樹林皆演法音。如廣經中所說。若人持此",
    "T19n1003_002:0612b29": "一字真言。能除一切災禍疾病。命終已後當",
    "T19n1003_002:0612c01": "生安樂國土得上品上生。此一品通修觀自",
    "T19n1003_002:0612c02": "在心真言行者。亦能助餘部修瑜伽人也。",
    "T19n1003_002:0612c03": "[0612c03] (已上觀自在菩薩般若理趣會品)。",
    "T19n1003_002:0612c04": "[0612c04] 時婆伽梵如前釋已。一切三界主如來者。寶",
    "T19n1003_002:0612c05": "生佛也。寶生之變化。則虛空藏菩薩是也。復",
    "T19n1003_002:0612c06": "說。此菩薩理趣修行。一切如來灌頂智藏者。",
    "T19n1003_002:0612c07": "虛空藏菩薩之異名。般若理趣者如前所釋。",
    "T19n1003_002:0612c08": "所謂以灌頂施故能得三界法王位。此則金",
    "T19n1003_002:0612c09": "剛寶菩薩三摩地行。所謂義利施故得一切",
    "T19n1003_002:0612c10": "意願滿足。此則金剛光菩薩三摩地。所謂以",
    "T19n1003_002:0612c11": "法施故得圓滿一切法。此則金剛幢菩薩三",
    "T19n1003_002:0612c12": "摩地行。所謂滋生施故得身口意一切安樂。",
    "T19n1003_002:0612c13": "此則金剛笑菩薩三摩地行。灌頂施與何類",
    "T19n1003_002:0612c14": "瑜伽者想自身虛空藏菩薩。以金剛寶灌頂",
    "T19n1003_002:0612c15": "一切如來。義利施者。惠施沙門婆羅門資緣",
    "T19n1003_002:0612c16": "具。法施者。為施不現形。與天龍八部等說法",
    "T19n1003_002:0612c17": "等。滋生施者。施與傍生之類也。修行者修",
    "T19n1003_002:0612c18": "虛空藏菩薩三摩地行故。應建立本菩薩曼",
    "T19n1003_002:0612c19": "茶羅。曼茶羅中央畫虛空藏菩薩。如本形",
    "T19n1003_002:0612c20": "前畫金剛寶。右畫金剛光。左畫金剛幢。後畫",
    "T19n1003_002:0612c21": "金剛笑。內外院四隅。各列內外四供養。如本",
    "T19n1003_002:0612c22": "形。東門安金剛杵。南門寶。西門蓮華。北門",
    "T19n1003_002:0612c23": "鈴。修行者若入此曼茶羅。令他人現生所求",
    "T19n1003_002:0612c24": "一切富貴階位悉得。滅一切貧窮業障。設盜",
    "T19n1003_002:0612c25": "一切有主所攝物者。六分之一不得不與取",
    "T19n1003_002:0612c26": "罪。速疾獲得一切悉地。或時瑜伽師坐曼茶",
    "T19n1003_002:0612c27": "羅中。作本尊瑜伽觀。與諸聖眾圍遶。以四字",
    "T19n1003_002:0612c28": "明請召。即誦心真言。四種理趣門。運心遍",
    "T19n1003_002:0612c29": "法界。慈悲愍念貧窮孤露。常行惠施。三輪",
    "T19n1003_002:0613a01": "清淨心無慳&#x608B;。常與等虛空三摩地相應。不",
    "T19n1003_002:0613a02": "久獲得虛空藏菩薩身。時虛空藏大菩薩欲",
    "T19n1003_002:0613a03": "重顯明此義故熙怡微笑以金剛寶鬘自繫首",
    "T19n1003_002:0613a04": "說一切灌頂三昧耶寶心者怛覽字者具四",
    "T19n1003_002:0613a05": "字。表四種理趣行門多字真如不可得義囉",
    "T19n1003_002:0613a06": "字離塵義阿(引)字一切法本來寂靜猶如虛空",
    "T19n1003_002:0613a07": "莽字一切法無我義。常與此心真言相應故。",
    "T19n1003_002:0613a08": "身心無礙有如虛空。按怛馱那法。尤於此部",
    "T19n1003_002:0613a09": "中最速成就。所求一切伏藏皆得現前。真陀",
    "T19n1003_002:0613a10": "摩尼寶能滿一切眾生希求願故(已上虛空藏品)",
    "T19n1003_002:0613a11": "時婆伽梵已如前釋。一切如來智印如來。不",
    "T19n1003_002:0613a12": "空成就之異名也。復說亦如前釋。一切如來",
    "T19n1003_002:0613a13": "智印加持者。是三密門身口意金剛也。般若",
    "T19n1003_002:0613a14": "理趣如前所釋。說四種印。所謂持一切如來",
    "T19n1003_002:0613a15": "身印則為一切如來身者。是金剛業菩薩三",
    "T19n1003_002:0613a16": "摩地身。真言者由得身加持。得無礙身。於無",
    "T19n1003_002:0613a17": "邊世界作廣大供養。持一切如來語印則得",
    "T19n1003_002:0613a18": "一切如來法者。此名金剛護菩薩三摩地。由",
    "T19n1003_002:0613a19": "此三摩地。能普護無邊有情界。常以大慈甲",
    "T19n1003_002:0613a20": "冑而自莊嚴。獲得如金剛不壞法身。持一切",
    "T19n1003_002:0613a21": "如來心印則證一切如來三摩地。由真言者",
    "T19n1003_002:0613a22": "得金剛藥叉三摩地。能令盡藏識中殺害心",
    "T19n1003_002:0613a23": "雜染種子。得大方便大悲三摩地。為調伏示",
    "T19n1003_002:0613a24": "現威猛忿怒金剛藥叉菩薩之身。持一切如",
    "T19n1003_002:0613a25": "來金剛印即成就一切如來身口意業最勝悉",
    "T19n1003_002:0613a26": "地者。由修瑜伽者得金剛拳菩薩三摩地。能",
    "T19n1003_002:0613a27": "成就一切真言教中三密之門。是故廣瑜伽",
    "T19n1003_002:0613a28": "中說。身口意金剛合成名為拳。一切如來縛",
    "T19n1003_002:0613a29": "是為金剛拳。是故佛告金剛手若有聞此理",
    "T19n1003_002:0613b01": "趣受持讀誦作意思惟。由持身印得一切成",
    "T19n1003_002:0613b02": "就(此句梵本初功能漢本在第四)由持語印得一切口自在。由持",
    "T19n1003_002:0613b03": "心印得一切智智。由持金剛印得一切事業",
    "T19n1003_002:0613b04": "皆悉成就。疾證無上正等菩提。修行者欲成",
    "T19n1003_002:0613b05": "就般若理趣瑜伽者。應建立金剛拳曼茶羅。",
    "T19n1003_002:0613b06": "中央畫一切如來拳菩薩。前畫金剛業。右畫",
    "T19n1003_002:0613b07": "金剛護。左畫金剛藥叉。後畫金剛拳。內外四",
    "T19n1003_002:0613b08": "隅各安內外四供養。於四門安四菩薩。東門",
    "T19n1003_002:0613b09": "染金剛。南門金剛髻梨吉羅。西門愛金剛。",
    "T19n1003_002:0613b10": "北門金剛慢。或時瑜伽者住曼茶羅中。自作",
    "T19n1003_002:0613b11": "本尊瑜伽。想諸眷屬各住本位。以四字明召",
    "T19n1003_002:0613b12": "請一切聖眾。則誦一字真言。則誦四種金剛",
    "T19n1003_002:0613b13": "拳般若理趣。印運心一一理趣門。量同法界",
    "T19n1003_002:0613b14": "周而復始。一切三摩地皆得現前惡字是涅",
    "T19n1003_002:0613b15": "槃義。四種涅槃攝一字中。四種者如前所釋。",
    "T19n1003_002:0613b16": "時婆伽梵為欲顯明此義故熙怡微笑持金剛",
    "T19n1003_002:0613b17": "拳大三昧耶印說此一切堅固金剛印悉地三",
    "T19n1003_002:0613b18": "昧耶自真實心者。如上句義表本菩薩大智",
    "T19n1003_002:0613b19": "印威儀。兼讚語密功能。此是金剛拳菩薩",
    "T19n1003_002:0613b20": "儀軌(已上金剛拳理趣會品)。",
    "T19n1003_002:0613b21": "[0613b21] 時婆伽梵一切無戲論如來者。是文殊師利",
    "T19n1003_002:0613b22": "菩薩之異名。復說轉字輪般若理趣。轉字輪",
    "T19n1003_002:0613b23": "者。是五字輪三摩地也。所謂諸法空與無自",
    "T19n1003_002:0613b24": "性相應故者。是金剛界曼茶羅中金剛利菩",
    "T19n1003_002:0613b25": "薩三摩地。諸法無相與無相性相應故者。是",
    "T19n1003_002:0613b26": "降三世曼茶羅忿怒金剛利三摩地。諸法無",
    "T19n1003_002:0613b27": "願與無願相應故者。是遍調伏曼茶羅中蓮",
    "T19n1003_002:0613b28": "華利菩薩三摩地。諸法光明般若波羅蜜多",
    "T19n1003_002:0613b29": "清淨故者。一切義成就曼茶羅中寶利菩薩",
    "T19n1003_002:0613c01": "三摩地。修瑜伽者成就般若波羅蜜多。應立",
    "T19n1003_002:0613c02": "曼茶羅。曼茶羅者。布列八曼茶羅形。於",
    "T19n1003_002:0613c03": "中央畫文殊師利童子形。四方安四佛。以虛",
    "T19n1003_002:0613c04": "空智劍。各繫四佛臂上。其四隅置四種般若",
    "T19n1003_002:0613c05": "波羅蜜印。外四隅安外四供養。四門安四種",
    "T19n1003_002:0613c06": "契印。東門畫劍。南門畫鑠底。西門&#x9262;。北門梵",
    "T19n1003_002:0613c07": "甲。或時瑜伽師坐於曼茶羅中。作本尊瑜",
    "T19n1003_002:0613c08": "伽。運心布列聖眾。以四字明召請。誦一字明。",
    "T19n1003_002:0613c09": "則誦四種般若理趣。與心相應。遍周法界周",
    "T19n1003_002:0613c10": "而復始。乃至一月或六月一年。不久當得無",
    "T19n1003_002:0613c11": "礙辯才。證得無量三摩地門。文殊師利菩薩",
    "T19n1003_002:0613c12": "現前。時文殊師利童真欲重顯明此義故熙",
    "T19n1003_002:0613c13": "怡微笑以自劍揮斫一切如來已說此般若",
    "T19n1003_002:0613c14": "波羅蜜多最勝心者。一切有情無始輪&#x5EFB;。與",
    "T19n1003_002:0613c15": "四種識。積集無量虛妄煩惱。則為凡夫。在",
    "T19n1003_002:0613c16": "凡夫位名為識。預聖流至如來地名為智。以",
    "T19n1003_002:0613c17": "四智菩提。對治四種妄識。妄識既除則成",
    "T19n1003_002:0613c18": "熟法智。若妄執法。則成法執病是故智增",
    "T19n1003_002:0613c19": "菩薩。用四種文殊師利般若波羅蜜劍。斷四",
    "T19n1003_002:0613c20": "種成佛智能取所取障礙。是故文殊師利。現",
    "T19n1003_002:0613c21": "揮斫四佛臂也。般若波羅蜜最勝心者菴",
    "T19n1003_002:0613c22": "字。菴字者覺悟義。覺悟有四種。所謂聲聞",
    "T19n1003_002:0613c23": "覺悟。緣覺覺悟。菩薩覺悟。如來覺悟。覺悟",
    "T19n1003_002:0613c24": "名句雖同。淺深有異。自利利他資糧小大不",
    "T19n1003_002:0613c25": "同。以四種覺悟。總攝一切世間出世間出世",
    "T19n1003_002:0613c26": "間上上。是故文殊師利菩薩得法自在。故曰",
    "T19n1003_002:0613c27": "法王之子(已上文殊師利理趣品)。",
    "T19n1003_002:0613c28": "[0613c28] 時婆伽梵一切如來入大輪如來者。是纔發",
    "T19n1003_002:0613c29": "意菩薩之異名也。復說入大輪般若理趣。大",
    "T19n1003_002:0614a01": "輪者。是金剛界大曼茶羅也。所謂入金剛平",
    "T19n1003_002:0614a02": "等則入一切如來法輪者。由稱此般若理趣",
    "T19n1003_002:0614a03": "金剛輪三摩地。則成入金剛界。屬金剛界六",
    "T19n1003_002:0614a04": "種曼荼羅(六種曼荼羅指歸中已釋訖)。",
    "T19n1003_002:0614a05": "[0614a05] 入義平等則入大菩薩輪者。由稱此般若理",
    "T19n1003_002:0614a06": "趣忿怒輪。則成入降三世。屬降三世十種曼",
    "T19n1003_002:0614a07": "茶羅(其十種指歸中先已說訖)。",
    "T19n1003_002:0614a08": "[0614a08] 入一切法平等則入妙法輪者。由稱此般若",
    "T19n1003_002:0614a09": "理趣蓮華輪三摩地。則成入遍調伏。屬遍調",
    "T19n1003_002:0614a10": "伏。六種曼茶羅者大密微細法業獻四一印。",
    "T19n1003_002:0614a11": "乃成六種壇(六種如前指歸中已說訖)。",
    "T19n1003_002:0614a12": "[0614a12] 入一切業平等則入一切事業輪。由稱此般",
    "T19n1003_002:0614a13": "若理趣羯磨輪三摩地。則成入一切義成就。",
    "T19n1003_002:0614a14": "屬一切義成就六種曼茶羅。是纔發心轉法",
    "T19n1003_002:0614a15": "輪大菩薩欲重顯明此義故熙怡微笑轉金剛",
    "T19n1003_002:0614a16": "輪說一切金剛三昧耶心者。如前句義中說。",
    "T19n1003_002:0614a17": "金剛輪菩薩大智印形狀。金剛三昧耶心者",
    "T19n1003_002:0614a18": "吽字是也。吽字具四輪義。若修金剛輪菩薩",
    "T19n1003_002:0614a19": "三摩地。應建立曼茶羅。畫八輻輪形。當輪",
    "T19n1003_002:0614a20": "臍中。畫金剛輪菩薩。於八輻間。畫八大菩",
    "T19n1003_002:0614a21": "薩。如前布列。八輪外四隅。畫四波羅蜜菩薩。",
    "T19n1003_002:0614a22": "內院四隅。安四內供養。外四隅。安四外供養。",
    "T19n1003_002:0614a23": "內隔四門安四菩薩。東門金剛薩埵菩薩。南",
    "T19n1003_002:0614a24": "門降三世金剛。西門觀自在菩薩。北門虛空",
    "T19n1003_002:0614a25": "藏。瑜伽者破三昧耶。或阿闍梨非法失師",
    "T19n1003_002:0614a26": "位。由建立此輪壇。則復本阿闍梨位。修一",
    "T19n1003_002:0614a27": "切三摩地真言。速得成就。若引弟子入。若自",
    "T19n1003_002:0614a28": "身入。則成入一切世間出世間曼茶羅。或時",
    "T19n1003_002:0614a29": "瑜伽阿闍梨自坐壇中。運心布列諸聖眾。以",
    "T19n1003_002:0614b01": "四字明請聖眾則誦一字真言。次誦四種輪",
    "T19n1003_002:0614b02": "般若理趣。運心遍周法界。不久當得如毘盧",
    "T19n1003_002:0614b03": "遮那佛轉輪法王(已上纔發意菩薩理趣品)。",
    "T19n1003_002:0614b04": "[0614b04] 時婆伽梵一切如來種種供養藏廣大儀式如",
    "T19n1003_002:0614b05": "來者。是虛空庫菩薩之異名也。復說一切供",
    "T19n1003_002:0614b06": "養最勝出生般若理趣所謂發菩提心則為於",
    "T19n1003_002:0614b07": "諸如來廣大供養者。此是金剛嬉戲菩薩三",
    "T19n1003_002:0614b08": "摩地菩提心義。一切如來以菩提心為成佛",
    "T19n1003_002:0614b09": "增上緣。於菩提心法園樂。與智波羅蜜自娛。",
    "T19n1003_002:0614b10": "救濟一切眾生則為於諸如來廣大供養也",
    "T19n1003_002:0614b11": "者。此是金剛鬘菩薩三摩地。由淨信心入於",
    "T19n1003_002:0614b12": "佛法大海。得七寶如意寶鬘。濟拔一切有情。",
    "T19n1003_002:0614b13": "滿一切所求希願。令一切有情受諸戒品。以",
    "T19n1003_002:0614b14": "自莊嚴。受持妙典則為於諸如來廣大供養",
    "T19n1003_002:0614b15": "者。此是金剛歌菩薩三摩地。由此三摩地。於",
    "T19n1003_002:0614b16": "佛集會中。能問答一切大乘甚深般若波羅",
    "T19n1003_002:0614b17": "蜜也於般若波羅蜜多受持讀誦自書教他書",
    "T19n1003_002:0614b18": "思惟修習種種供養則為於諸如來廣大供養",
    "T19n1003_002:0614b19": "者。此是金剛舞供養菩薩三摩地。由大精進",
    "T19n1003_002:0614b20": "以金剛毘首羯磨解脫智。遍遊無邊世界。於",
    "T19n1003_002:0614b21": "諸佛前以廣大供養。請說一切佛法般若波",
    "T19n1003_002:0614b22": "羅蜜等諸修多羅。以十種法行。頓積集福德",
    "T19n1003_002:0614b23": "智慧二種資糧。獲得三種身。此菩薩主一切",
    "T19n1003_002:0614b24": "供養門。供養門者有多種。依蘇悉地教。有五",
    "T19n1003_002:0614b25": "種供養。又有二十種供養。於瑜伽教中有四",
    "T19n1003_002:0614b26": "種供養。所謂菩提心供養。資糧供養。法供養。",
    "T19n1003_002:0614b27": "羯磨供養。如前四種理趣門是。又有五種祕",
    "T19n1003_002:0614b28": "密供養。又有八種供養。又有十六種大供養。",
    "T19n1003_002:0614b29": "又有十七六種雜供養乃至一切供養。悉皆",
    "T19n1003_002:0614c01": "攝入虛空庫菩薩供養儀軌中。若修行者欲",
    "T19n1003_002:0614c02": "求成就虛空庫菩薩者。應建立曼茶羅。中央",
    "T19n1003_002:0614c03": "畫虛空庫菩薩。右手持羯磨杵。左手作金剛",
    "T19n1003_002:0614c04": "拳。按於左胯。半跏坐月輪中。八大菩薩圍",
    "T19n1003_002:0614c05": "遶。內外四隅安八供養。四門應置四種寶。東",
    "T19n1003_002:0614c06": "門置銀。南門置金。西門置摩尼寶。北門置真",
    "T19n1003_002:0614c07": "珠。或時修行者坐曼茶羅中。自作本尊瑜伽",
    "T19n1003_002:0614c08": "觀。以聖眾圍遶。以四字明召請。持一字真言。",
    "T19n1003_002:0614c09": "則誦四種般若理趣。運心遍法界周而復始。",
    "T19n1003_002:0614c10": "乃至三摩地現前。若自入令他入此曼茶",
    "T19n1003_002:0614c11": "羅然後受持一字真言。或加香花等種種供",
    "T19n1003_002:0614c12": "養具。若能運心供養佛菩薩。則供養具遍周",
    "T19n1003_002:0614c13": "法界。一一佛菩薩前成廣大供養。時虛空庫",
    "T19n1003_002:0614c14": "大菩薩欲重顯明此義故熙怡微笑。說此一",
    "T19n1003_002:0614c15": "切事業不空三昧耶一切金剛心者。如前已",
    "T19n1003_002:0614c16": "釋。心真言者唵字是也。唵字三身義。亦名無",
    "T19n1003_002:0614c17": "見頂上義。亦名本不生義。亦是如來毫相功",
    "T19n1003_002:0614c18": "德義(已上虛空庫菩薩理趣品)。",
    "T19n1003_002:0614c19": "[0614c19] 時薄伽梵者如前所釋。能調伏持智拳如",
    "T19n1003_002:0614c20": "來。摧一切魔菩薩之異名也。或說一切調伏",
    "T19n1003_002:0614c21": "智藏般若理趣。所謂一切有情平等故忿怒",
    "T19n1003_002:0614c22": "平等者。是金剛降三世三摩地。由此定調伏",
    "T19n1003_002:0614c23": "他化自在魔王。受化引入佛道。一切有情調",
    "T19n1003_002:0614c24": "伏故忿怒調伏。此是寶部中寶金剛忿怒三",
    "T19n1003_002:0614c25": "摩地。由此定能調伏摩醯首羅。受化入於佛",
    "T19n1003_002:0614c26": "道也。一切有情法性故忿怒法性者。此是蓮",
    "T19n1003_002:0614c27": "華部中馬頭忿怒觀自在三摩地。由此定調",
    "T19n1003_002:0614c28": "伏梵天。受化入於佛道。一切有情金剛性故",
    "T19n1003_002:0614c29": "忿怒金剛性者。此是羯磨部中羯磨三摩地。",
    "T19n1003_002:0615a01": "由此定調伏那羅延。受化令入佛道也。何以",
    "T19n1003_002:0615a02": "故一切有情調伏即為菩提者。本是慈氏菩",
    "T19n1003_002:0615a03": "薩。由此菩薩內入慈定。深矜愍難調諸天。外",
    "T19n1003_002:0615a04": "示威猛令得受化。引入菩提。時摧一切魔大",
    "T19n1003_002:0615a05": "菩薩欲重顯明此義故熙怡微笑以金剛藥叉",
    "T19n1003_002:0615a06": "形持金剛牙恐怖一切如來者。一切外道諸",
    "T19n1003_002:0615a07": "天。悉具如來藏。是未來佛。令捨邪歸正故。名",
    "T19n1003_002:0615a08": "恐怖一切如來。如來者離五怖得四無所畏。",
    "T19n1003_002:0615a09": "無能怖者也。今所恐怖非在果位如來。乃在",
    "T19n1003_002:0615a10": "因位也。以說金剛忿怒大笑心者。此是金剛",
    "T19n1003_002:0615a11": "藥叉菩薩大智印也郝字具四義。一切法本",
    "T19n1003_002:0615a12": "不生義。因義。二種我義。由迷一切法本不生",
    "T19n1003_002:0615a13": "理。為一切煩惱因。煩惱因起二種我。所謂人",
    "T19n1003_002:0615a14": "我法我。是故一切外道諸天執我執法。令彼",
    "T19n1003_002:0615a15": "調伏入金剛藥叉三摩地。即思此菩薩一字心",
    "T19n1003_002:0615a16": "真言。入一切法本不生門。則離一切煩惱因。",
    "T19n1003_002:0615a17": "煩惱既離。即證二種無我人空法空。則顯真",
    "T19n1003_002:0615a18": "如恒沙功德。即超越三界九地妄心所起諸",
    "T19n1003_002:0615a19": "惑雜染。是故名為摧一切魔大菩薩也。若瑜",
    "T19n1003_002:0615a20": "伽者欲降伏一切世間出世間魔怨。應建立",
    "T19n1003_002:0615a21": "金剛藥叉曼茶羅。中央畫摧一切魔菩薩。前",
    "T19n1003_002:0615a22": "安魔王天主。右安魔醯首羅。後安梵天。左",
    "T19n1003_002:0615a23": "安那羅延天。內四隅應置四部中牙印。外四",
    "T19n1003_002:0615a24": "隅安四外供養。四門應置四種印契。東門畫",
    "T19n1003_002:0615a25": "三股忿怒杵。南門畫金剛寶光焰熾盛。西門",
    "T19n1003_002:0615a26": "畫金剛蓮華具光明。北門畫羯磨金剛光明",
    "T19n1003_002:0615a27": "遍流。建立此壇已。自入令他入。則離一切怨",
    "T19n1003_002:0615a28": "敵惡人。所不能害。或時坐於輪中位作本尊",
    "T19n1003_002:0615a29": "瑜伽。想聖眾圍遶。則誦四字明召請聖眾。",
    "T19n1003_002:0615b01": "次誦一字明誦四種般若理趣。起大慈心於",
    "T19n1003_002:0615b02": "眾生界。運心遍法界周而復始。由此三摩地",
    "T19n1003_002:0615b03": "修行。設三界中一切有情。盡為魔雖作障難。",
    "T19n1003_002:0615b04": "不能傾動。修行者所修一切世間出世間悉",
    "T19n1003_002:0615b05": "地皆得滿足(已上摧一切魔菩薩理趣品)。",
    "T19n1003_002:0615b06": "[0615b06] 時婆伽梵一切平等建立如來者。是普賢菩",
    "T19n1003_002:0615b07": "薩之異名也。復說一切法三昧耶最勝出生",
    "T19n1003_002:0615b08": "般若理趣。所謂一切平等性故般若波羅蜜",
    "T19n1003_002:0615b09": "多平等性者。是金剛部大曼茶羅。由入此",
    "T19n1003_002:0615b10": "曼茶羅。能悟一切。有情皆有不壞金剛佛",
    "T19n1003_002:0615b11": "性一切義利性故般若波羅蜜多義利性者。",
    "T19n1003_002:0615b12": "此是寶部曼茶羅。由入此曼茶羅。證得",
    "T19n1003_002:0615b13": "如虛空真如恒河沙功德故。一切法性故般",
    "T19n1003_002:0615b14": "若波羅蜜多法性者。此是蓮華部大曼茶羅。",
    "T19n1003_002:0615b15": "由入此曼茶羅。證悟清淨法界如蓮華。不染",
    "T19n1003_002:0615b16": "諸惑。一切事業性故般若波羅蜜多事業性",
    "T19n1003_002:0615b17": "者。即是羯磨部大曼茶羅。由入此曼茶羅。",
    "T19n1003_002:0615b18": "獲得迅疾身口意。至於十方一切世界佛集",
    "T19n1003_002:0615b19": "會。廣大供養也。應知是金剛手入一切如",
    "T19n1003_002:0615b20": "來菩薩三昧耶加持三摩地說一切不空三昧",
    "T19n1003_002:0615b21": "耶心者。如前釋。吽字義如初品所釋。瑜伽",
    "T19n1003_002:0615b22": "者為成就四種曼茶羅。教&#x52C5;外金剛部成",
    "T19n1003_002:0615b23": "辦一切世間悉地故。應建立曼茶羅。其壇輪",
    "T19n1003_002:0615b24": "形三重。中輪畫八輻。臍中先別畫金剛手菩",
    "T19n1003_002:0615b25": "薩。安其臍中。八輻中畫八大菩薩。各頭向外。",
    "T19n1003_002:0615b26": "又更一重畫五類外金剛部諸天。所謂上界天",
    "T19n1003_002:0615b27": "王那羅延等四種。又畫遊空日天等四種。又",
    "T19n1003_002:0615b28": "畫住虛空四種頻那夜迦。四方各配四門。又",
    "T19n1003_002:0615b29": "畫地居主藏等四種天。又畫地中&#x732A;頭等四",
    "T19n1003_002:0615c01": "神。如上等從東北隅。右旋布列令匝。頭皆向",
    "T19n1003_002:0615c02": "外。其第三重如前五種天之妃后。各配本天",
    "T19n1003_002:0615c03": "相對。此曼茶羅前誦持一字心。兼修四種般",
    "T19n1003_002:0615c04": "若理趣。運心遍法界周而復始。不久身得同",
    "T19n1003_002:0615c05": "降三世金剛。於臍輪中。移出金剛手菩薩。",
    "T19n1003_002:0615c06": "自居其內。想自身作降三世金剛三摩地。結",
    "T19n1003_002:0615c07": "彼等五類教&#x52C5;印。誦金剛手一字明。稱彼等",
    "T19n1003_002:0615c08": "天真言。相和誦。皆得使役。應成辦所求皆遂",
    "T19n1003_002:0615c09": "(已上降三世教令輪品)。",
    "T19n1003_002:0615c10": "[0615c10] 時婆伽梵如來者。是毘盧遮那佛也。復說一",
    "T19n1003_002:0615c11": "切有情加持般若理趣。所謂一切有情如來",
    "T19n1003_002:0615c12": "藏以普賢菩薩一切我故者。一切有情不離",
    "T19n1003_002:0615c13": "大圓鏡智性。是故如來說一切有情如來藏。",
    "T19n1003_002:0615c14": "以普賢菩薩同一體也。一切有情金剛藏以",
    "T19n1003_002:0615c15": "金剛藏灌頂故者。一切有情不離平等性智",
    "T19n1003_002:0615c16": "性。是故如來。說一切有情金剛藏。金剛藏者",
    "T19n1003_002:0615c17": "即虛空藏也。以金剛寶獲得灌頂也。一切有",
    "T19n1003_002:0615c18": "情妙法藏能轉一切語言故者。一切有情不",
    "T19n1003_002:0615c19": "離妙觀察智性。是故如來說一切有情妙法",
    "T19n1003_002:0615c20": "藏。妙法藏者觀自在菩薩也。於佛大集會能",
    "T19n1003_002:0615c21": "轉法輪也。一切有情羯磨藏。羯磨藏者即毘",
    "T19n1003_002:0615c22": "首羯磨菩薩也。能作所作性相應故者。一切",
    "T19n1003_002:0615c23": "有情不離成所作智性。能作八相成道所作",
    "T19n1003_002:0615c24": "三業化。令諸有情調伏相應也。此四種智。即",
    "T19n1003_002:0615c25": "四大菩薩現轉輪王是也。時外金剛部欲重",
    "T19n1003_002:0615c26": "顯明此義故作歡喜聲說金剛自在自真實心",
    "T19n1003_002:0615c27": "者。外金剛部者。摩醯首羅等二十五種類諸",
    "T19n1003_002:0615c28": "天也。心真言者。",
    "T19n1003_002:0615c29": "[0615c29] 怛唎字怛字真如義。真如有七種。所謂流轉",
    "T19n1003_002:0616a01": "真如。實相真如。唯識真如。安立真如。邪行真",
    "T19n1003_002:0616a02": "如。清淨真如。正行真如唎字塵垢義。塵垢者",
    "T19n1003_002:0616a03": "五蓋義。能蓋覆真如。是故五趣輪&#x5EFB;生死輪",
    "T19n1003_002:0616a04": "中。為對治彼等難調諸天。建立五種解脫",
    "T19n1003_002:0616a05": "輪。毘盧遮那佛為世間同類攝化。說摩醯首",
    "T19n1003_002:0616a06": "羅曼茶羅。中央畫摩醯首羅。如來形。以八",
    "T19n1003_002:0616a07": "種天圍遶。四供養。四門各畫本形。若依世俗",
    "T19n1003_002:0616a08": "是名外曼荼羅。若依勝義則為普賢曼茶羅。",
    "T19n1003_002:0616a09": "以事顯於理故。即事即理。理事不相礙故。即",
    "T19n1003_002:0616a10": "凡即聖。性相同一真如也(已上外金剛會品)。",
    "T19n1003_002:0616a11": "[0616a11] 爾時七母女天頂禮佛足獻奉鉤召攝入能殺",
    "T19n1003_002:0616a12": "能成三昧耶真實心者。七母女天者是摩訶",
    "T19n1003_002:0616a13": "迦羅天眷屬也。獻奉鉤召者。以金剛鉤印。能",
    "T19n1003_002:0616a14": "召一切兩足多足等諸有情類。攝入者。以金",
    "T19n1003_002:0616a15": "剛索印引入曼茶羅。及引入佛道。能殺者殺",
    "T19n1003_002:0616a16": "害毀壞正法。損害多有情者。殺害不善心也。",
    "T19n1003_002:0616a17": "能成者令修真言行。離世間障難速得悉地",
    "T19n1003_002:0616a18": "也。三昧耶者是彼天女本誓也。真實心者毘",
    "T19n1003_002:0616a19": "欲字是毘字一切法三有不可得欲字一切",
    "T19n1003_002:0616a20": "乘不可得。由三有情種種愛樂勝解不同。是",
    "T19n1003_002:0616a21": "故如來出興于世說五乘。所謂天乘梵乘聲",
    "T19n1003_002:0616a22": "聞乘緣覺乘大乘。是故佛楞伽經中伽他說",
    "T19n1003_002:0616a23": "乃至心流轉。我說為諸乘。若心得轉依。無乘",
    "T19n1003_002:0616a24": "及乘者。此天等亦有曼茶羅。中央畫摩訶迦",
    "T19n1003_002:0616a25": "羅。以七母天圍遶。具如廣經所說。摩訶迦羅",
    "T19n1003_002:0616a26": "者大時義。時為三世無障礙義。者大。是毘",
    "T19n1003_002:0616a27": "盧遮那法身無處不遍。七母天者。并梵天母",
    "T19n1003_002:0616a28": "表八供養菩薩。以事顯理也(已上七母天集會品)。",
    "T19n1003_002:0616a29": "[0616a29] 爾時麼度羯囉天三兄弟等親禮佛足獻自心",
    "T19n1003_002:0616b01": "真言者。麼度羯囉三兄弟是。梵王那囉延摩",
    "T19n1003_002:0616b02": "醯首羅之異名也。薩&#x56A9;字者薩字則一切法",
    "T19n1003_002:0616b03": "平等如虛空&#x56A9;字一切法言說不可得也。此",
    "T19n1003_002:0616b04": "天亦有曼茶羅。曼茶羅畫如弓形。三天次",
    "T19n1003_002:0616b05": "第而畫。軌儀法則如廣經所說。為文繁不復",
    "T19n1003_002:0616b06": "具引。此三天表佛法中三寶三身。佛寶者是",
    "T19n1003_002:0616b07": "金剛薩埵。法寶者觀自在菩薩。僧寶者是虛",
    "T19n1003_002:0616b08": "空藏菩薩。此三者皆從毘盧遮那心菩提心",
    "T19n1003_002:0616b09": "中流出。亦名三法兄弟。以事顯理也(已上三兄弟集會品)。",
    "T19n1003_002:0616b10": "[0616b10] 爾時四姊妹女天獻自心真言者。其第一名",
    "T19n1003_002:0616b11": "惹耶第二名微惹耶第三阿爾多第四阿波",
    "T19n1003_002:0616b12": "羅爾多此四天亦有曼茶羅。中央畫都牟",
    "T19n1003_002:0616b13": "盧天。此天四姊妹之兄也。東西南北各畫一",
    "T19n1003_002:0616b14": "天女。其軌則如廣經所說。四姊妹者。表瑜",
    "T19n1003_002:0616b15": "伽中四波羅蜜所謂常波羅蜜。樂波羅蜜。我",
    "T19n1003_002:0616b16": "波羅蜜。淨波羅蜜是也。都牟盧表毘盧遮那",
    "T19n1003_002:0616b17": "佛[山*含]字真言者一切法因不可得其真言中帶",
    "T19n1003_002:0616b18": "莽字詮一切法我不可得。即成實相般若波",
    "T19n1003_002:0616b19": "羅蜜。若欲修此天法者。與此一字相應。亦",
    "T19n1003_002:0616b20": "契世間出世間三摩地。威德自在。一切見者",
    "T19n1003_002:0616b21": "皆得歡喜。所出言詞所求一切。皆得從命",
    "T19n1003_002:0616b22": "(已上四姊妹集會品)。",
    "T19n1003_002:0616b23": "[0616b23] 爾時婆伽梵無量無邊究竟如來者。是毘盧",
    "T19n1003_002:0616b24": "遮那異名也。為欲加持此教令究竟圓滿故",
    "T19n1003_002:0616b25": "者。此教者指理趣般若教也。復說平等金剛",
    "T19n1003_002:0616b26": "出生般若理趣。所謂般若波羅蜜多無量故",
    "T19n1003_002:0616b27": "一切如來無量者。此顯金剛部中曼茶羅皆",
    "T19n1003_002:0616b28": "具五部。一一聖眾具無量曼茶羅。四印等亦",
    "T19n1003_002:0616b29": "無量也。般若波羅蜜多無邊故一切如來無",
    "T19n1003_002:0616c01": "邊者。顯寶部中具五部曼茶羅。四印等亦",
    "T19n1003_002:0616c02": "無邊也。一切法一性故般若波羅蜜多一性。",
    "T19n1003_002:0616c03": "一性者。顯蓮華部中具五部曼茶羅。四印等",
    "T19n1003_002:0616c04": "同一清淨法界性也。一切法究竟故般若波",
    "T19n1003_002:0616c05": "羅蜜多究竟者。顯羯磨部具五部曼茶羅。等",
    "T19n1003_002:0616c06": "四印得至究竟無住涅槃也。金剛手若有聞",
    "T19n1003_002:0616c07": "此理趣受持讀誦思惟其義彼於佛菩薩行皆",
    "T19n1003_002:0616c08": "得究竟者。此中曼茶羅廣大。如一切教集瑜",
    "T19n1003_002:0616c09": "伽經所說薦福大和上金泥瑜伽曼茶羅",
    "T19n1003_002:0616c10": "是也。所以不說心真言者。彼教中一一聖眾。",
    "T19n1003_002:0616c11": "各有一字心真言。不可具載。今略指方隅",
    "T19n1003_002:0616c12": "時婆伽梵毘盧遮那得一切祕密法性無戲",
    "T19n1003_002:0616c13": "論如來者後當說。五種祕密三摩地也。復說",
    "T19n1003_002:0616c14": "最勝無初中後大樂金剛不空三昧耶金剛法",
    "T19n1003_002:0616c15": "性般若理趣者。後當廣釋。所謂菩薩摩訶薩",
    "T19n1003_002:0616c16": "大欲最勝成就故得大樂最勝成就者此是欲",
    "T19n1003_002:0616c17": "金剛明妃菩薩三摩地也。菩薩摩訶薩大樂",
    "T19n1003_002:0616c18": "最勝成就故即得一切如來大菩提最勝成就",
    "T19n1003_002:0616c19": "者。此是金剛髻梨吉羅明妃菩薩三摩地。菩",
    "T19n1003_002:0616c20": "薩摩訶薩得一切如來大菩提最勝成就故即",
    "T19n1003_002:0616c21": "得一切如來摧大力魔最勝成就者。此是大",
    "T19n1003_002:0616c22": "樂金剛不空三昧耶金剛薩埵菩薩三摩地",
    "T19n1003_002:0616c23": "也。菩薩摩訶薩得一切如來摧大力魔最勝",
    "T19n1003_002:0616c24": "成就故即得遍三界自在主成就者。此是愛",
    "T19n1003_002:0616c25": "金剛明妃菩薩三摩地也。菩薩摩訶薩得",
    "T19n1003_002:0616c26": "遍三界自在主成就故即得淨除無餘界一",
    "T19n1003_002:0616c27": "切有情住著沈淪以大精進常處生死救攝",
    "T19n1003_002:0616c28": "一切利益安樂最勝究竟皆悉成就者。此是",
    "T19n1003_002:0616c29": "金剛慢明妃菩薩三摩地。此五種三摩地。祕",
    "T19n1003_002:0617a01": "密中最祕密。今說修行曼茶羅像。同一蓮華",
    "T19n1003_002:0617a02": "座。同一圓光。中央畫金剛薩埵菩薩。右邊畫",
    "T19n1003_002:0617a03": "二種明妃各本形。左邊亦畫二種。具如金泥",
    "T19n1003_002:0617a04": "曼茶羅像東南隅是也。修行者得阿闍梨",
    "T19n1003_002:0617a05": "灌頂。方可修此五祕密。所獲福利文廣不",
    "T19n1003_002:0617a06": "可具說。得廣經者自應尋見耳。菩薩勝慧者",
    "T19n1003_002:0617a07": "乃至盡生死恒作眾生利而不取涅槃者。此",
    "T19n1003_002:0617a08": "是金剛薩埵菩薩三摩地行願義如上文應知",
    "T19n1003_002:0617a09": "耳。般若及方便智度所加持諸法及諸有一",
    "T19n1003_002:0617a10": "切皆清淨者。此是慾金剛明妃菩薩三摩地",
    "T19n1003_002:0617a11": "行般若波羅蜜義攝也。慾等調世間令得",
    "T19n1003_002:0617a12": "淨除故有頂及惡趣調伏盡諸有者。此是金",
    "T19n1003_002:0617a13": "剛髻梨吉羅明妃三摩地行大靜慮義攝",
    "T19n1003_002:0617a14": "也。如蓮體本淨不為垢所染諸慾性亦然",
    "T19n1003_002:0617a15": "不染離群生者。此是愛金剛明妃三摩地行",
    "T19n1003_002:0617a16": "大悲所攝也。大慾得清淨大安樂富饒三",
    "T19n1003_002:0617a17": "界得自在能作堅固利者。此是金剛慢明妃",
    "T19n1003_002:0617a18": "三摩地行大精進所攝也。成無上菩提要妙",
    "T19n1003_002:0617a19": "速疾法門。雖有多種。皆攝四種法。所謂大",
    "T19n1003_002:0617a20": "慧。是般若波羅蜜也。二大靜慮。是大三摩地",
    "T19n1003_002:0617a21": "也。三大悲。於生死苦不疲倦四大精進濟拔",
    "T19n1003_002:0617a22": "無邊有情令證金剛薩埵。是故現自在位同",
    "T19n1003_002:0617a23": "一蓮華同一圓光。體不異故。輔翼悲智。不染",
    "T19n1003_002:0617a24": "生死不住涅槃。是故大慾得清淨(金剛)大安",
    "T19n1003_002:0617a25": "樂富饒(寶)三界得自在(蓮)能作堅固利(羯磨)則成",
    "T19n1003_002:0617a26": "金剛薩埵毘盧遮那佛大悲願行身也。金剛",
    "T19n1003_002:0617a27": "手等乃至十六大菩薩生得於如來執金剛位",
    "T19n1003_002:0617a28": "者。如前已釋可解。吽字亦如前釋。五種善哉",
    "T19n1003_002:0617a29": "句從金剛部配乃至佛部。金剛修多羅者。指",
    "T19n1003_002:0617b01": "瑜伽教金剛乘法也。餘句義歡喜信受奉行",
    "T19n1003_002:0617b02": "者囑累流通分也。",
    "T19n1003_002:0617b03": "大樂金剛不空真實三昧耶經般若理趣釋"
}