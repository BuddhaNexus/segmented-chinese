{
    "X61n1165_003:0793a04": "西方合論卷之三",
    "X61n1165_003:0793a06": "第三部類門",
    "X61n1165_003:0793a07": "[0793a07] 夫如來說教廣有多門經中或偶一拈題或因緣舉",
    "X61n1165_003:0793a08": "出者不可勝載唯念佛一門頻形讚歎如高巒之峙",
    "X61n1165_003:0793a09": "平原躍空而出類金星之晃沙磧映日即明故知法",
    "X61n1165_003:0793a10": "門殊勝未有逾此一門者也今約諸經但言西方大",
    "X61n1165_003:0793a11": "事者一&#x69E9;收入分經緯二義說文曰織有經集絲為",
    "X61n1165_003:0793a12": "之經常而緯變是故以經則非專談安養者不收以",
    "X61n1165_003:0793a13": "緯則凡泛舉念佛者亦入登&#x8471;山而樵玉首採羊脂",
    "X61n1165_003:0793a14": "泛溟海而斮香忍捨牛頭孔子曰爾所不知人其舍",
    "X61n1165_003:0793a15": "諸至於聞所未聞不無望於來哲。",
    "X61n1165_003:0793a16": "一經中之經二經中之緯三緯中之經",
    "X61n1165_003:0793a17": "四緯中之緯",
    "X61n1165_003:0793a18": "一經中之經者[0793a18] 一無量平等清淨覺經二無量壽經",
    "X61n1165_003:0793a19": "三阿彌陀經四無量壽莊嚴經五出寶積第十八經",
    "X61n1165_003:0793a20": "名無量壽如來會五經同一梵本前四譯稍不精六",
    "X61n1165_003:0793a21": "即大阿彌陀經龍舒居士將前四譯和會者佛在王",
    "X61n1165_003:0793a22": "舍國靈鷲山為阿難慈氏等說中間出寶積者旨富",
    "X61n1165_003:0793a23": "詞法不知龍舒何以不見此本一佛說阿彌陀經二",
    "X61n1165_003:0793a24": "稱讚淨土佛攝受經二經同一梵本初經簡淨愈於",
    "X61n1165_003:0793b01": "後譯佛在舍衛國祇樹給孤獨園為舍利弗說讀誦",
    "X61n1165_003:0793b02": "者多主此經一觀無量壽經佛在王舍城耆闍崛山",
    "X61n1165_003:0793b03": "中為韋提希夫人說經中言十六妙觀修持法門備",
    "X61n1165_003:0793b04": "載此經故孤山判為定善然三種經皆專為西方起",
    "X61n1165_003:0793b05": "教如天中之天人中之王不必自相排抑譬一大&#x8657;",
    "X61n1165_003:0793b06": "空一尚不得豈有二哉經中妙義具見餘門今不贅",
    "X61n1165_003:0793b07": "述。",
    "X61n1165_003:0793b08": "二經中之緯者[0793b08] 一鼓音聲王經佛在瞻波大城伽伽",
    "X61n1165_003:0793b09": "靈池與比丘百人說中云若有四眾受持阿彌陀佛",
    "X61n1165_003:0793b10": "名臨命終時佛與聖眾接引往生一後出阿彌陀佛",
    "X61n1165_003:0793b11": "偈經自惟念法比丘乃從世饒王至弘此無量誓世",
    "X61n1165_003:0793b12": "世稽首行共五十六句始終惟偈二經亦專言淨土",
    "X61n1165_003:0793b13": "言義較前甚略判入緯髏又鼓音意重持&#x546A;偈經是",
    "X61n1165_003:0793b14": "伽陀部非教本故。",
    "X61n1165_003:0793b15": "三緯中之經者[0793b15] 一華嚴經普賢菩薩勸進善財童子",
    "X61n1165_003:0793b16": "海會大眾發大十願至臨命終時一切諸根悉皆散",
    "X61n1165_003:0793b17": "壞一切威勢悉皆退失惟此願王不相捨離於一切",
    "X61n1165_003:0793b18": "時引導其前一剎那間即得往生極樂世界其人自",
    "X61n1165_003:0793b19": "見生蓮花中蒙佛授記得授記已經無數劫普於十",
    "X61n1165_003:0793b20": "方不可說不可說世界以智慧力隨眾生心而為利",
    "X61n1165_003:0793b21": "益乃至能於煩惱大苦海中&#x39DE;濟眾生令其出離皆",
    "X61n1165_003:0793b22": "得生於極樂世界又解脫長者云我若欲見安樂世",
    "X61n1165_003:0793b23": "界無量壽如來隨意即見如是十方一切世界所有",
    "X61n1165_003:0793b24": "如來我若欲見隨意即見(以下正明欲見即見之故)我能了知如來國土莊嚴",
    "X61n1165_003:0793c01": "神通等事無所從來亦無所去無有行處亦無住處",
    "X61n1165_003:0793c02": "亦如己身無來無去無行住處一法華經云聞是經",
    "X61n1165_003:0793c03": "典如說修行於此命終即往安樂世界阿彌陀佛大",
    "X61n1165_003:0793c04": "菩薩眾圍繞住處生蓮華中寶座之上得菩薩神通",
    "X61n1165_003:0793c05": "無生法忍得是忍已眼根清淨以是清淨眼根見七",
    "X61n1165_003:0793c06": "百萬二千億那由他恒河沙等諸佛如來一楞嚴經",
    "X61n1165_003:0793c07": "大勢至白佛我憶往昔恒河沙劫有佛出世名無量",
    "X61n1165_003:0793c08": "光十二如來相繼一劫其最後佛名超日月光彼佛",
    "X61n1165_003:0793c09": "教我念佛三昧譬如有人一專為憶一人專忘如是",
    "X61n1165_003:0793c10": "二人若逢不逢或見非見二人相憶二憶念深如是",
    "X61n1165_003:0793c11": "乃至從生至生同於形影不相乖異十方如來憐念",
    "X61n1165_003:0793c12": "眾生如母憶子若子逃逝雖憶何為子若憶母如母",
    "X61n1165_003:0793c13": "憶時母子歷生不相違遠若眾生心憶佛念佛現前",
    "X61n1165_003:0793c14": "常來必定見佛去佛不遠不假方便自得心開如染",
    "X61n1165_003:0793c15": "香人身有香氣此則名曰香光莊嚴我本因地以念",
    "X61n1165_003:0793c16": "佛心入無生忍今於此界攝念佛人歸於淨土一寶",
    "X61n1165_003:0793c17": "積經佛告父王一切眾生皆即是佛汝今當念西方",
    "X61n1165_003:0793c18": "世界阿彌陀佛常勤精進當得佛道王言一切眾生",
    "X61n1165_003:0793c19": "云何是佛佛言一切決無生無動搖無取捨無相貌",
    "X61n1165_003:0793c20": "無自性可於此佛法中安住其心勿信於他爾時父",
    "X61n1165_003:0793c21": "王與七萬釋種聞說是法信解歡喜悟無生忍佛現",
    "X61n1165_003:0793c22": "微笑而說偈曰釋種決定智是故於佛法決信心安",
    "X61n1165_003:0793c23": "住人中命終已得生安樂國面奉阿彌陀無畏成菩",
    "X61n1165_003:0793c24": "提又佛告彌勒發十種心往生極樂何者為十一者",
    "X61n1165_003:0794a01": "於諸眾生起於大慈無損害心二者於諸眾生起於",
    "X61n1165_003:0794a02": "大悲無逼惱心三者於佛正法不惜身命樂守護心",
    "X61n1165_003:0794a03": "四者於一切法發生勝忍(發生最勝忍心)無執著心五者不貪利養",
    "X61n1165_003:0794a04": "恭敬尊重淨意樂心六者求佛種智於一切時無忘",
    "X61n1165_003:0794a05": "失心七者於諸眾生尊重恭敬無下劣心八者不著",
    "X61n1165_003:0794a06": "世論於菩提分生決定心九者種諸善根無有雜染",
    "X61n1165_003:0794a07": "清淨之心十者於諸如來捨離諸相起隨念心是名",
    "X61n1165_003:0794a08": "菩薩發十種心由是心故當得往生若人於此十念",
    "X61n1165_003:0794a09": "隨成一心樂欲往生彼佛世界若不得生無有是處",
    "X61n1165_003:0794a10": "一般舟三昧經佛告跋陀&#x60D2;菩薩若沙門白衣所聞",
    "X61n1165_003:0794a11": "西方阿彌陀佛剎常念彼方佛不得缺戒一心念若",
    "X61n1165_003:0794a12": "一日晝夜若七日七夜過七日已後見阿彌陀佛於",
    "X61n1165_003:0794a13": "覺不見於夢中見之譬如夢中所見不知晝不知夜",
    "X61n1165_003:0794a14": "亦不知內亦不知外不用(猶因也)在冥中故不見不用有所",
    "X61n1165_003:0794a15": "蔽礙故不見(此亦佛說)如是跋陀&#x60D2;菩薩(指上沙門白衣)心當作是念時諸佛",
    "X61n1165_003:0794a16": "國境界名大山須彌山其有幽冥之處悉為開闢目",
    "X61n1165_003:0794a17": "亦不蔽心亦不礙是菩薩摩訶薩(亦指沙門白衣)不持天眼徹視不",
    "X61n1165_003:0794a18": "持天耳徹聽不持神足到於佛剎不於是間終生彼",
    "X61n1165_003:0794a19": "間佛剎乃見便於是間坐見阿彌陀佛聞所說經悉",
    "X61n1165_003:0794a20": "受得從三昧中悉能具足為人說之一觀佛三昧經",
    "X61n1165_003:0794a21": "文殊自敘宿因謂得念佛三昧當生淨土世尊復記",
    "X61n1165_003:0794a22": "之曰汝當往生極樂世界一大集經賢護品云求無",
    "X61n1165_003:0794a23": "上菩提者應修念佛禪三昧偈云若人稱念彌陀佛",
    "X61n1165_003:0794a24": "號曰無上深妙禪至心想像見佛時即是不生不滅",
    "X61n1165_003:0794b01": "法一十住斷結經云時座中有四億眾自知死此生",
    "X61n1165_003:0794b02": "彼牽連不斷欲為之源樂生無欲國土佛言西方去",
    "X61n1165_003:0794b03": "此無數國土有佛名無量壽其土清淨無淫怒癡蓮",
    "X61n1165_003:0794b04": "花化生不由父母汝當生彼一如來不思議境界經",
    "X61n1165_003:0794b05": "云菩薩了知諸佛及一切法皆惟心量得隨順忍或",
    "X61n1165_003:0794b06": "入初地捨身速生妙喜世界或生極樂淨土中一隨",
    "X61n1165_003:0794b07": "願往生經言佛國無量專求極樂者何一以因勝十",
    "X61n1165_003:0794b08": "念為因故一以緣勝四十八願普度眾生故一稱揚",
    "X61n1165_003:0794b09": "諸佛功德經云若有得聞無量壽如來名者一心信",
    "X61n1165_003:0794b10": "樂其人命終阿彌陀佛與諸比丘住其人前魔不能",
    "X61n1165_003:0794b11": "壞彼正覺心又云持諷誦念此人當得無量之福永",
    "X61n1165_003:0794b12": "離三途命終之後往生彼剎一大雲經云善男子於",
    "X61n1165_003:0794b13": "此西方有一世界名曰安樂其土有佛號無量壽於",
    "X61n1165_003:0794b14": "今現在常為眾生講宣正法告一菩薩汝善男子娑",
    "X61n1165_003:0794b15": "婆世界釋迦牟尼佛為諸薄福鈍根眾生說大雲經",
    "X61n1165_003:0794b16": "汝可往彼至心聽受是彼菩薩欲來至此故先現瑞",
    "X61n1165_003:0794b17": "善男子汝觀彼土諸菩薩身滿足五萬六千由旬世",
    "X61n1165_003:0794b18": "尊彼來菩薩名號何等何緣而來此土將非為度眾",
    "X61n1165_003:0794b19": "生故來唯願如來為諸眾生分別解說善男子彼土",
    "X61n1165_003:0794b20": "菩薩欲聞淨光受記別事并欲供養如是三昧是故",
    "X61n1165_003:0794b21": "而來善男子是菩薩名無邊光通達方便善能教導",
    "X61n1165_003:0794b22": "一入楞伽經云大慧汝當知善逝滅度後南天竺國",
    "X61n1165_003:0794b23": "中大名德比丘厥號為龍樹能破有無宗世間中顯",
    "X61n1165_003:0794b24": "我無上大乘法得初歡喜地往生安樂國一大悲經",
    "X61n1165_003:0794c01": "云我滅度後北天竺國有比丘名祈婆伽修習無量",
    "X61n1165_003:0794c02": "最勝善根已而命終生於西方過百千億世界無量",
    "X61n1165_003:0794c03": "壽佛國以後成佛號無垢光如來。",
    "X61n1165_003:0794c04": "四緯中之緯者[0794c04] 一如華嚴毗盧遮那品云爾時大威",
    "X61n1165_003:0794c05": "光童子見波羅蜜善根莊嚴王如來成等正覺現神",
    "X61n1165_003:0794c06": "通力即得念佛三昧名無邊海藏門又光明覺品云",
    "X61n1165_003:0794c07": "爾時光明過千世界乃至一切處文殊菩薩各於佛",
    "X61n1165_003:0794c08": "所同時發聲說此頌言一切威儀中常念佛功德晝",
    "X61n1165_003:0794c09": "夜無暫斷如是業應作又賢首品云見有臨終勸念",
    "X61n1165_003:0794c10": "佛又示尊像令瞻敬俾於佛所深歸仰是故得成此",
    "X61n1165_003:0794c11": "光明又十無盡藏品第八念藏云此念有十種所謂",
    "X61n1165_003:0794c12": "寂靜念清淨念不濁念明徹念離塵念離種種念離",
    "X61n1165_003:0794c13": "垢念光耀念可愛樂念無能障礙念又兜率偈讚品",
    "X61n1165_003:0794c14": "離垢幢菩薩云以佛為境界專念而不捨此人得見",
    "X61n1165_003:0794c15": "佛其數與心等又十回向品第十回向云以法施回",
    "X61n1165_003:0794c16": "向願得憶念與法界等無量無邊世界未來現在一",
    "X61n1165_003:0794c17": "切諸佛(此二十二字作一句讀)又十地品中從初至末地地皆云一切所作",
    "X61n1165_003:0794c18": "不離念佛又佛不思議法品云如來有十種佛事一",
    "X61n1165_003:0794c19": "者若有眾生專心憶念則得現前二者若有眾生心",
    "X61n1165_003:0794c20": "不調順則為說法等又入法界品云德雲比丘告善",
    "X61n1165_003:0794c21": "財言善男子我得自在決定解力信根清淨智光照",
    "X61n1165_003:0794c22": "耀普觀境界離一切障具清淨行往詣十方供養諸",
    "X61n1165_003:0794c23": "佛常念一切諸佛如來總持一切諸佛正法常見一",
    "X61n1165_003:0794c24": "切諸佛隨諸眾生種種心樂(下文所言正此義)示現種種成正覺門於",
    "X61n1165_003:0795a01": "大眾中而師子吼善男子我唯得此憶念一切諸佛",
    "X61n1165_003:0795a02": "境界智慧光明普見法門所謂智光普照念佛門常",
    "X61n1165_003:0795a03": "見一切諸佛國土種種宮殿悉嚴淨故令一切眾生",
    "X61n1165_003:0795a04": "念佛門隨諸眾生心之所樂皆令見佛得清淨故令",
    "X61n1165_003:0795a05": "安住力念佛門令入如來十方中故令安住法念佛",
    "X61n1165_003:0795a06": "門見無量佛聽聞法故照耀諸方念佛門悉見一切",
    "X61n1165_003:0795a07": "諸世界中等無差別諸佛海故人不可見處念佛門",
    "X61n1165_003:0795a08": "悉見一切微細境中諸佛自在神通事故住於諸劫",
    "X61n1165_003:0795a09": "念佛門一切劫中常見如來諸所施為無暫捨故住",
    "X61n1165_003:0795a10": "一切時念佛門於一切時常見如來親近同住不捨",
    "X61n1165_003:0795a11": "離故住一切剎念佛門一切國土咸見佛身超過一",
    "X61n1165_003:0795a12": "切無與等故住一切世念佛門隨於自心之所欲樂",
    "X61n1165_003:0795a13": "普見三世諸如來故住一切境念佛門普於一切諸",
    "X61n1165_003:0795a14": "境界中見諸如來次第現故住寂滅念佛門於一念",
    "X61n1165_003:0795a15": "中見一切剎一切諸佛示涅槃故住遠離念佛門於",
    "X61n1165_003:0795a16": "一念中見一切佛從其所住而出去故住廣大念佛",
    "X61n1165_003:0795a17": "門心常觀察一一佛身充偏一切諸法界故住微細",
    "X61n1165_003:0795a18": "念佛門於一毛端有不可說如來出現悉至其所而",
    "X61n1165_003:0795a19": "承事故住莊嚴念佛門於一念中見一切剎皆有諸",
    "X61n1165_003:0795a20": "佛成等正覺現神變故住能事念佛門見一切佛出",
    "X61n1165_003:0795a21": "現世間放智慧光轉法輪故住自在心念佛門知隨",
    "X61n1165_003:0795a22": "自心所有欲樂一切諸佛現其像故住自業念佛門",
    "X61n1165_003:0795a23": "知隨眾生所積集業現其影像令覺悟故住神變念",
    "X61n1165_003:0795a24": "佛門見佛所坐廣大蓮華周&#x5FA7;法界而開敷故住&#x8657;",
    "X61n1165_003:0795b01": "空念佛門觀察如來所有身雲莊嚴法界&#x8657;空界故",
    "X61n1165_003:0795b02": "一法華經云若有因緣獨入他家一心念佛乞食無",
    "X61n1165_003:0795b03": "侶一心念佛又云若人散亂心入于塔廟中一稱南",
    "X61n1165_003:0795b04": "無佛皆已成佛道一淨名經云寶積當知直心是菩",
    "X61n1165_003:0795b05": "薩淨土菩薩成佛時不&#x8B1F;眾生來生其國深心是菩",
    "X61n1165_003:0795b06": "薩淨土菩薩成佛時具足功德眾生來生其國大乘",
    "X61n1165_003:0795b07": "心是菩薩淨土菩薩成佛時大乘眾生來生其國布",
    "X61n1165_003:0795b08": "施是菩薩淨土菩薩成佛時一切能捨眾生來生其",
    "X61n1165_003:0795b09": "國持戒是菩薩淨土菩薩成佛時行十善道滿願眾",
    "X61n1165_003:0795b10": "生來生其國忍辱是菩薩淨土菩薩成佛時三十二",
    "X61n1165_003:0795b11": "相莊嚴眾生來生其國精進是菩薩淨土菩薩成佛",
    "X61n1165_003:0795b12": "時勤修一切功德眾生來生其國禪定是菩薩淨土",
    "X61n1165_003:0795b13": "菩薩成佛時攝心不亂眾生來生其國智慧是菩薩",
    "X61n1165_003:0795b14": "淨土菩薩成佛時正定眾生來生其國四無量心是",
    "X61n1165_003:0795b15": "菩薩淨土菩薩成佛時成就慈悲喜捨眾生來生其",
    "X61n1165_003:0795b16": "國四攝法是菩薩淨土菩薩成佛時解脫所攝眾生",
    "X61n1165_003:0795b17": "來生其國方便是菩薩淨土菩薩成佛時於一切法",
    "X61n1165_003:0795b18": "方便無礙眾生來生其國三十七品是菩薩淨土菩",
    "X61n1165_003:0795b19": "薩成佛時念處正勤神足根力覺道眾生來生其國",
    "X61n1165_003:0795b20": "回向心是菩薩淨土菩薩成佛時得一切具足功德",
    "X61n1165_003:0795b21": "國土說除八難是菩薩淨土菩薩成佛時國土無有",
    "X61n1165_003:0795b22": "三惡八難自守戒行不譏彼缺是菩薩淨土菩薩成",
    "X61n1165_003:0795b23": "佛時國土無有犯禁之名十善是菩薩淨土菩薩成",
    "X61n1165_003:0795b24": "佛時命不中夭大富梵行所言誠諦常以軟語眷屬",
    "X61n1165_003:0795c01": "不離善和諍訟言必饒益不嫉不恚正見眾生來生",
    "X61n1165_003:0795c02": "其國如是寶積菩薩隨其直心則能發行隨其發行",
    "X61n1165_003:0795c03": "則得深心隨其深心則意調伏隨意調伏則如說行",
    "X61n1165_003:0795c04": "隨如說行則能迴向隨其迴向則有方便隨其方便",
    "X61n1165_003:0795c05": "則成就眾生隨成就眾生則佛土淨隨佛土淨則說",
    "X61n1165_003:0795c06": "法淨隨說法淨則智慧淨隨智慧淨則其心淨隨其",
    "X61n1165_003:0795c07": "心淨則一切功德淨是故寶積若菩薩欲得淨土當",
    "X61n1165_003:0795c08": "淨其心隨其心淨則佛土淨又云菩薩成就八法於",
    "X61n1165_003:0795c09": "此世界行無瘡疣生於淨土何等為八饒益眾生而",
    "X61n1165_003:0795c10": "不望報代一切眾生受諸苦惱所作功德盡以施之",
    "X61n1165_003:0795c11": "等心眾生謙下無閡於諸菩薩視之如佛所未聞經",
    "X61n1165_003:0795c12": "聞之不疑不與聲聞而相違背不嫉彼供不高已利",
    "X61n1165_003:0795c13": "而於其中調伏其心常省己過不訟彼短恒以一心",
    "X61n1165_003:0795c14": "求諸功德是為八一涅盤經云菩薩六念念佛第一",
    "X61n1165_003:0795c15": "又云繫念思惟因緣力故得斷煩惱一大悲經云一",
    "X61n1165_003:0795c16": "稱佛名以是善根入涅槃界不可窮盡一大般若經",
    "X61n1165_003:0795c17": "云佛告曼殊室利菩薩能正修行一相莊嚴三昧疾",
    "X61n1165_003:0795c18": "證菩提修此行者應離喧雜不思眾生相專心繫念",
    "X61n1165_003:0795c19": "於一如來審取名字善想容儀即為普觀三世一切",
    "X61n1165_003:0795c20": "諸佛即得諸佛一切智慧一坐禪三昧經曰菩薩坐",
    "X61n1165_003:0795c21": "禪不念一切惟念一佛即得三昧一增一阿含經云",
    "X61n1165_003:0795c22": "四事供養閻浮提一切眾生若有稱佛名號如[穀-禾+牛]乳",
    "X61n1165_003:0795c23": "頃功德過上不可思議一文殊般若經云佛告文殊",
    "X61n1165_003:0795c24": "欲人一行三昧者應處空閒捨諸亂意不取相貌繫",
    "X61n1165_003:0796a01": "心一佛專稱名字隨彼方所端身正向能于一佛念",
    "X61n1165_003:0796a02": "念相續即是念中能見過去未來見在諸佛念一佛",
    "X61n1165_003:0796a03": "功德與念無量佛功德無二阿難所聞佛法猶住量",
    "X61n1165_003:0796a04": "數若得一行三昧諸經法門一一分別皆悉了知晝",
    "X61n1165_003:0796a05": "夜宣說智慧辯才終不斷絕阿難多聞辯才百千等",
    "X61n1165_003:0796a06": "分不及其一一大集經云若人專念一方佛或行或",
    "X61n1165_003:0796a07": "坐至七七日現身見佛即得往生一法華三昧觀經",
    "X61n1165_003:0796a08": "云十方眾生一稱南無佛者皆當作佛惟一大乘無",
    "X61n1165_003:0796a09": "有二三一切諸法一相一門所謂無生無減畢竟空",
    "X61n1165_003:0796a10": "相習如是觀五欲自斷五&#x8462;自除五根增長即得禪",
    "X61n1165_003:0796a11": "定一那先經云王問那先人生造惡臨終念佛得生",
    "X61n1165_003:0796a12": "佛國我不信是語那先答言如持大石置于船上因",
    "X61n1165_003:0796a13": "得不沒人雖本惡因念佛故不入泥犁其小石沒者",
    "X61n1165_003:0796a14": "如人作惡不知念佛便入泥犁中頌曰。",
    "X61n1165_003:0796a15": " 如來金口言  讚歎西方土  如入長安城",
    "X61n1165_003:0796a16": " 東西南北入  入已即一城  無別天子都",
    "X61n1165_003:0796a17": " 普賢佛長子  文殊七佛師  授記及迴向",
    "X61n1165_003:0796a18": " 是果位往生  釋種得法忍  善財證佛果",
    "X61n1165_003:0796a19": " 面奉阿彌陀  是菩薩往生  龍樹破有無",
    "X61n1165_003:0796a20": " 祈婆最勝根  皆得佛授記  是禪師往生",
    "X61n1165_003:0796a21": " 聞佛心信樂  誦念與持諷  大石置船上",
    "X61n1165_003:0796a22": " 是下劣往生  阿難世多聞  佛子中第一",
    "X61n1165_003:0796a23": " 不如念一佛  頓了諸經法  云何義解家",
    "X61n1165_003:0796a24": " 得輕易念佛  諸正念法門  經中皆悉載",
    "X61n1165_003:0796b01": " 但一大乘法  無二亦無三  奉勸悟達士",
    "X61n1165_003:0796b02": " &#x8D82;時歇狂解  一心念阿彌  蓮花念念生",
    "X61n1165_003:0796b03": " 此是常寂光  非報非方便  作是觀為正",
    "X61n1165_003:0796b04": " 勿妄生分別  禪教律三乘  同歸淨土海",
    "X61n1165_003:0796b05": " 一切法皆入  是無上普門  教海義無量",
    "X61n1165_003:0796b06": " 甕觀捨少許  一臠遍鼎味  是中有全藏"
}