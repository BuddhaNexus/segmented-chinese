{
    "T03n0174_001:0436b02": "No. 174",
    "T03n0174_001:0436b03": "佛說菩薩睒子經",
    "T03n0174_001:0436b05": "安公錄中闕譯今附西晉錄",
    "T03n0174_001:0436b06": "[0436b06] 聞如是：[0436b06] 一時佛在比羅勒國，與千二百五十",
    "T03n0174_001:0436b07": "比丘，及眾菩薩、國王、大臣、人民、長者、居士、清",
    "T03n0174_001:0436b08": "信士女，不可稱計，一時來會。[0436b08] 佛告諸比丘：「皆",
    "T03n0174_001:0436b09": "悉寂靜定意聽，我前世初求得菩薩道時，",
    "T03n0174_001:0436b10": "戒行普具，精進一心，修集智慧，行於善權，功",
    "T03n0174_001:0436b11": "德累積，不可稱說。諸天、釋梵、天龍、鬼神、帝",
    "T03n0174_001:0436b12": "王、人民，無能行者。」[0436b12] 阿難聞佛言，更整衣服，長",
    "T03n0174_001:0436b13": "跪叉手，白佛言：「願欲聞之。」",
    "T03n0174_001:0436b14": "[0436b14] 佛告阿難：「乃往過去無數世，時有菩薩名曰",
    "T03n0174_001:0436b15": "一切妙，仁慈惠施，救濟群生，常行四等心，",
    "T03n0174_001:0436b16": "度世危厄，愍育苦人。時於兜術天上教授",
    "T03n0174_001:0436b17": "天人，常以晝夜各三時定意，思惟三界——照",
    "T03n0174_001:0436b18": "觀十方天下人民善惡之道，知有孝順父母、",
    "T03n0174_001:0436b19": "奉敬三尊、恭順師長、修諸功德者——常以天",
    "T03n0174_001:0436b20": "眼遍察五道。時有迦夷國中有一長者，孤",
    "T03n0174_001:0436b21": "無兒子，夫妻兩目皆盲，心願入山，求無上",
    "T03n0174_001:0436b22": "慧，修清淨志，信樂空閑。菩薩念言：『此人發",
    "T03n0174_001:0436b23": "意所學微妙，而兩目無所見，若入山中者，",
    "T03n0174_001:0436b24": "或墮溝坑、或逢毒蟲，所見枉害。若我壽終，為",
    "T03n0174_001:0436b25": "其作子，供養父母，終其年壽。』",
    "T03n0174_001:0436b26": "[0436b26] 「於是菩薩壽盡，即下生為盲父母家作子。父",
    "T03n0174_001:0436b27": "母歡喜，甚愛重之。本發大意欲行入山，以生",
    "T03n0174_001:0436b28": "子故，便留樂世間。子年七歲，號字曰睒。",
    "T03n0174_001:0436b29": "睒至孝仁慈，奉行十善，不殺、不盜、不婬、不欺",
    "T03n0174_001:0436c01": "誑、不飲酒、不妄言、不綺語、不嫉&#x59AC;、不&#x546A;詛、",
    "T03n0174_001:0436c02": "信道不疑，晝夜精進。奉事父母如人事天，言",
    "T03n0174_001:0436c03": "常含笑不傷人意，行則應法不妄傾邪。父",
    "T03n0174_001:0436c04": "母喜悅，無復憂愁。年過十歲，睒長跪白父",
    "T03n0174_001:0436c05": "母言：『本發大意欲入深山，求志空寂無上",
    "T03n0174_001:0436c06": "正真。豈以子故而絕本願？人在世間無常百",
    "T03n0174_001:0436c07": "變，命非金石對至無期。願如本意，宜及上",
    "T03n0174_001:0436c08": "時，入山清淨。我自尋隨與父母俱，供養隨",
    "T03n0174_001:0436c09": "意不失時節。』父母報睒言：『子之孝順天自",
    "T03n0174_001:0436c10": "知之，不違本誓便共入山。』",
    "T03n0174_001:0436c11": "[0436c11] 「睒即以家中所有之物，皆施國中諸貧窮者，",
    "T03n0174_001:0436c12": "便與父母俱共入山。睒至山中，以蒲草為父",
    "T03n0174_001:0436c13": "母作屋，施作床蓐，不寒不熱，恒得時宜。適",
    "T03n0174_001:0436c14": "入山中一年，眾果豐茂，食之香甘，泉水涌出，",
    "T03n0174_001:0436c15": "清而且涼，池中蓮華，五色精明，栴檀雜香，樹",
    "T03n0174_001:0436c16": "木豐茂，倍於常時。風雨時節，不寒不熱，樹",
    "T03n0174_001:0436c17": "葉相接，以障雨露，蔭覆日光，其下常涼。飛鳥",
    "T03n0174_001:0436c18": "翔集，奇妙異類，皆作音樂之聲，以娛樂盲父",
    "T03n0174_001:0436c19": "母。師子、熊羆、虎狼、毒獸，皆自慈心相向，無復",
    "T03n0174_001:0436c20": "相害之意，皆食噉草果，無恐懼之心。&#x9E9E;鹿、熊",
    "T03n0174_001:0436c21": "羆、雜類之獸，皆來附近睒，音聲相和，皆作娛",
    "T03n0174_001:0436c22": "樂之音。睒至孝慈心，履地常恐地痛，天神、山",
    "T03n0174_001:0436c23": "神，皆作人形，晝夜慰勞三道人。三道人一",
    "T03n0174_001:0436c24": "心定意，無復憂愁。睒常與父母，取百種果蓏，",
    "T03n0174_001:0436c25": "以食父母，恒有盈餘，渴飲泉水，無所乏短。",
    "T03n0174_001:0436c26": "父母時渴欲飲，睒著鹿皮之衣，提瓶行取水。",
    "T03n0174_001:0437a01": "麋鹿、眾鳥亦復往飲水，不相畏難。",
    "T03n0174_001:0437a02": "[0437a02] 「時有迦夷國王入山射獵，王遙見水邊有麋",
    "T03n0174_001:0437a03": "鹿，引弓射鹿。箭誤中睒胸，睒被毒箭，舉身皆",
    "T03n0174_001:0437a04": "痛，便大呼言：『誰持一毒箭，射殺三道人者？』王",
    "T03n0174_001:0437a05": "聞人聲，即便下馬，往到睒前。睒謂王言：『象坐",
    "T03n0174_001:0437a06": "牙死，犀坐其角、翠為毛故、&#x9E9E;鹿為皮肉故；",
    "T03n0174_001:0437a07": "今我無角、無牙、無毛、皮肉不可噉，我今坐何",
    "T03n0174_001:0437a08": "等罪死耶？』王問睒言：『卿是何等人？被鹿皮衣，",
    "T03n0174_001:0437a09": "與禽獸無異。』睒言：『我是王國中人，與盲父",
    "T03n0174_001:0437a10": "母俱來入山中，學道二十餘年，未曾為虎狼、",
    "T03n0174_001:0437a11": "毒蟲所見害，今便為王所射殺。』登爾之時，",
    "T03n0174_001:0437a12": "山中大風暴起，吹折樹木，百鳥悲鳴，師子、熊",
    "T03n0174_001:0437a13": "羆、走獸之輩，皆大號呼，動一山中；日無精光、",
    "T03n0174_001:0437a14": "流泉為竭、眾華萎死、雷電動地。時盲父母驚",
    "T03n0174_001:0437a15": "起，自相謂言：『睒行取水，經久不還，將無為虎",
    "T03n0174_001:0437a16": "狼、毒蟲所害？禽獸悲鳴，音聲號呼，不如常時。",
    "T03n0174_001:0437a17": "風起四面，樹木摧折，必有災異。』[0437a17] 「王時怖懅，大",
    "T03n0174_001:0437a18": "自悔責：『我所作無狀！我本射鹿，箭誤相中",
    "T03n0174_001:0437a19": "耳。射殺道人，其罪甚重。坐貪小肉，重受其",
    "T03n0174_001:0437a20": "殃。我今以一國珍寶、庫藏之物、宮殿、妓女、丘",
    "T03n0174_001:0437a21": "郭、城邑，以救子命。』時王便前，以手挽拔睒胸",
    "T03n0174_001:0437a22": "箭，箭深不可得出。飛鳥、走獸，四面雲集，號呼",
    "T03n0174_001:0437a23": "動一山中。王益惶怖，三百六十節節皆動。睒",
    "T03n0174_001:0437a24": "語王言：『非王之過，自我宿罪所致。我不惜身",
    "T03n0174_001:0437a25": "命，但憐念我盲父母，年既衰老，兩目無所見。",
    "T03n0174_001:0437a26": "一旦無我，亦當終歿，無所依仰。以是之故，用",
    "T03n0174_001:0437a27": "自懊惱酷毒耳。』[0437a27] 「登爾之時，諸天龍神、山神、",
    "T03n0174_001:0437a28": "水神、樹神，皆為肅動。王復重言：『我寧入泥犁",
    "T03n0174_001:0437a29": "中，百劫受罪，使睒身活。』長跪向睒悔過言：『若",
    "T03n0174_001:0437b01": "子命終，我當不復還國，便住山中，供養卿父",
    "T03n0174_001:0437b02": "母，如卿在時，勿以為念。諸天龍神皆當證知，",
    "T03n0174_001:0437b03": "不負此誓。』睒聞王此誓言，雖被毒箭，心喜意",
    "T03n0174_001:0437b04": "悅，雖死不恨：『以我盲父母累王供養，道人",
    "T03n0174_001:0437b05": "現世罪滅，得福無量。』王言：『卿語我父母處，",
    "T03n0174_001:0437b06": "及子未死，語我知之。』睒即指示語：『從此步徑",
    "T03n0174_001:0437b07": "去是不遠，自當見一草屋，我父母在其中止。",
    "T03n0174_001:0437b08": "王徐徐往，勿令我父母怖懅，以善權方便，解",
    "T03n0174_001:0437b09": "語其意。為我上謝父母，無常今至，當就後世。",
    "T03n0174_001:0437b10": "不惜我命，但念父母年老，兩目復盲，一旦無",
    "T03n0174_001:0437b11": "我，無所依仰，以此懊惱自酷毒耳。死自當",
    "T03n0174_001:0437b12": "分，宿罪所致，無有得脫者。今自懺悔於父",
    "T03n0174_001:0437b13": "母，從無數劫以來，所行眾惡，於此罪滅、福生。",
    "T03n0174_001:0437b14": "願我與父母，世世相值，不相遠離。願父母終",
    "T03n0174_001:0437b15": "保年壽，勿有憂患，天龍、鬼神常隨護助，災",
    "T03n0174_001:0437b16": "害消滅，所欲應意，無為自然。』[0437b16] 「王便將數人",
    "T03n0174_001:0437b17": "徑詣父母許。王去之後，睒便奄然而死。飛鳥、",
    "T03n0174_001:0437b18": "禽獸，皆大號哭，遶睒尸上，以舌舐睒身血。盲",
    "T03n0174_001:0437b19": "父母聞此音聲，益用怖懼，徬徨而住。王行",
    "T03n0174_001:0437b20": "馳駃，觸動草木，肅有人聲，父母驚言：『此是",
    "T03n0174_001:0437b21": "何人？非我子行。』王言：『我是迦夷國王，聞道",
    "T03n0174_001:0437b22": "人在山中學道，故來供養道人。』父母言：『大",
    "T03n0174_001:0437b23": "王來大善，勞屈威尊，遠臨草野。王體中安",
    "T03n0174_001:0437b24": "隱不？宮殿夫人、太子、官屬、人民，皆安善不？風",
    "T03n0174_001:0437b25": "雨和調、五穀豐足不？&#x96A3;國不相侵害不？』王",
    "T03n0174_001:0437b26": "答道人言：『蒙道人恩，皆自平安。』[0437b26] 「王問訊盲",
    "T03n0174_001:0437b27": "父母：『來在山中，勞心勤苦，樹木之間，飛鳥",
    "T03n0174_001:0437b28": "走獸，無有侵害道人者不？在山中，寒暑隨時，",
    "T03n0174_001:0437b29": "現世安隱不？』盲父母言：『蒙大王厚恩，常自安",
    "T03n0174_001:0437c01": "隱。我有孝子名睒，常為我取百種果蓏，泉",
    "T03n0174_001:0437c02": "水恒自豐饒，山中風雨和調，無所乏短。我",
    "T03n0174_001:0437c03": "有草席可坐、果蓏可食。睒行取水，且欲來還。』",
    "T03n0174_001:0437c04": "[0437c04] 「王聞盲父母言，又大傷心，淚出而言：『我罪惡",
    "T03n0174_001:0437c05": "無狀，入山射獵，見水邊有群鹿，引弓射之。",
    "T03n0174_001:0437c06": "箭誤中道人子，睒身被毒箭甚痛故，來語二",
    "T03n0174_001:0437c07": "道人。』父母聞之，舉身自撲，如太山崩，地為",
    "T03n0174_001:0437c08": "震動。王便自往前扶牽，父母仰天號哭，自",
    "T03n0174_001:0437c09": "訴言：『我子睒天下至孝，仁慈無有過者，踐地",
    "T03n0174_001:0437c10": "常恐地痛，今有何罪而王射殺之？向者，大風",
    "T03n0174_001:0437c11": "卒起，吹折樹木，百鳥悲鳴，號哭動一山中。",
    "T03n0174_001:0437c12": "我在山中二十餘年，未曾有此災異，疑我子",
    "T03n0174_001:0437c13": "取水，經久不還，必當有故。』諸神皆驚，肅肅而",
    "T03n0174_001:0437c14": "動。母啼號不可復止，父言：『且止！人生無有不",
    "T03n0174_001:0437c15": "死者，無常自然，不可得&#x5374;。』且問王言：『睒為",
    "T03n0174_001:0437c16": "射何許，今為死活？』王具以睒口中所言，向盲",
    "T03n0174_001:0437c17": "父母說之。聞王此言，又大感絕：『我一旦無",
    "T03n0174_001:0437c18": "子，俱亦當死，願王牽我二人，往臨睒尸上。』[0437c18] 「王",
    "T03n0174_001:0437c19": "即牽盲父母往到尸上，父抱其兩&#x811A;，母抱",
    "T03n0174_001:0437c20": "其頭著膝上，各以一手捫摸其胸箭，仰天",
    "T03n0174_001:0437c21": "大喚言：『諸天及龍神、山神、樹神、水神，我子仁",
    "T03n0174_001:0437c22": "慈至孝，諸神所知，何能不一哀我子是善子？』",
    "T03n0174_001:0437c23": "母便以舌舐睒胸瘡：『願毒入我口，我年已老，",
    "T03n0174_001:0437c24": "目無所見，以身代子之命。睒活、我死，死不恨",
    "T03n0174_001:0437c25": "也。』於是，盲父母言：『若睒有至誠至孝者，天",
    "T03n0174_001:0437c26": "地所知，箭當拔出，毒藥當除，睒當更生。』",
    "T03n0174_001:0437c27": "[0437c27] 「於是，第二忉利天王釋座即為大動，以天眼",
    "T03n0174_001:0437c28": "見二道人抱子號哭，乃聞第四兜術天、諸天",
    "T03n0174_001:0437c29": "宮、龍宮，皆儼儼而為動。釋梵四天王即從第",
    "T03n0174_001:0438a01": "四天上來，如人伸臂頃，來下住睒前，以神藥",
    "T03n0174_001:0438a02": "灌睒口中。藥入睒口，箭自拔出，便活如故。父",
    "T03n0174_001:0438a03": "母驚喜，見睒已死更活，兩目皆開。飛鳥、禽獸",
    "T03n0174_001:0438a04": "皆作歡樂之音，風息雲消，日為重光，泉水涌",
    "T03n0174_001:0438a05": "出，眾華五色、樹色，光榮倍於常。[0438a05] 「時王大歡喜，",
    "T03n0174_001:0438a06": "不能自勝，禮天帝釋，還禮父母及子睒：『願我",
    "T03n0174_001:0438a07": "國財以上道人，身自留住供養，現世罪滅，宿",
    "T03n0174_001:0438a08": "怨得除。』睒答王言：『欲報恩者，王且還國，安慰",
    "T03n0174_001:0438a09": "國人，皆令奉持五戒。王勿復射獵，夭傷蟲獸，",
    "T03n0174_001:0438a10": "現世身不安隱，壽盡當入泥犁中。人居世間，",
    "T03n0174_001:0438a11": "恩愛暫有，別離久長，不得常在。王宿有功德，",
    "T03n0174_001:0438a12": "今得為王，莫以得自在故，而自放恣。』於時國",
    "T03n0174_001:0438a13": "王大自悔責，自今以後，當如睒教&#x52C5;，不敢",
    "T03n0174_001:0438a14": "有廢。諸隨王射獵者數百人，見睒已死，神人",
    "T03n0174_001:0438a15": "持藥來下，入口即活，父母眼開，皆踊躍發意，",
    "T03n0174_001:0438a16": "奉持五戒，終身不犯。王還國已，宣令國中，",
    "T03n0174_001:0438a17": "諸有貧窮、盲父母，如睒比者，皆當供養，不得",
    "T03n0174_001:0438a18": "捐捨，犯者令有重罪。於是，國中人民以睒活",
    "T03n0174_001:0438a19": "故，上下相教，奉修五戒，修行十善，死得昇",
    "T03n0174_001:0438a20": "天，無入三惡道者。」[0438a20] 佛告阿難：「諸來會者，宿",
    "T03n0174_001:0438a21": "命睒身，我身是也；",
    "T03n0174_001:0438a22": "時盲父者，今現父王閱頭檀是也；時盲母者，",
    "T03n0174_001:0438a23": "今現我母王夫人摩耶是也；迦夷國王者，阿",
    "T03n0174_001:0438a24": "難是也；時天帝釋者，彌勒是也。使我疾成",
    "T03n0174_001:0438a25": "無上正真之道決，皆是我父母育養慈恩；從",
    "T03n0174_001:0438a26": "死得生，感動天龍鬼神，父母恩重孝子所致；",
    "T03n0174_001:0438a27": "今得為佛，并度國人，皆由孝順之德。」[0438a27] 佛告阿",
    "T03n0174_001:0438a28": "難：「汝廣為一切人民說之，人有父母，不可不",
    "T03n0174_001:0438a29": "孝。道不可不學，濟神離苦，後得無為，皆由",
    "T03n0174_001:0438b01": "慈孝、學道所致。」[0438b01] 佛說經已，諸菩薩、比丘、比",
    "T03n0174_001:0438b02": "丘尼、優婆塞、優婆夷、國王、大臣、人民、長者、居",
    "T03n0174_001:0438b03": "士，莫不加敬，稽首佛足，作禮而去。"
}