{
    "T25n1510b_001:0766b02": "◎金剛般若波羅蜜經論卷上(亦名金剛",
    "T25n1510b_001:0766b03": "能斷般若)",
    "T25n1510b_001:0766b05": "無著菩薩造",
    "T25n1510b_001:0766b06": "隋南天竺三藏法師達摩岌多譯",
    "T25n1510b_001:0766b07": " 出生佛法無與等，  顯了法界最第一；",
    "T25n1510b_001:0766b08": " 金剛難壞句義聚，  一切聖人不能入。",
    "T25n1510b_001:0766b09": " 此小金剛波羅蜜，  以如是名顯勢力；",
    "T25n1510b_001:0766b10": " 智者所說教及義，  聞已轉為我等說。",
    "T25n1510b_001:0766b11": " 歸命彼類及此輩，  皆以正心而頂禮；",
    "T25n1510b_001:0766b12": " 我應精勤立彼義，  解釋相續為自他。",
    "T25n1510b_001:0766b13": "[0766b13] 論曰：[0766b13] 成立七種義句已，此般若波羅蜜即",
    "T25n1510b_001:0766b14": "得成立。七義句者，一種性不斷，二發起行",
    "T25n1510b_001:0766b15": "相，三行所住處，四對治，五不失，六地，七",
    "T25n1510b_001:0766b16": "立名。此等七義，於般若波羅蜜經中成立，",
    "T25n1510b_001:0766b17": "故名義句。於中，前六義句顯示菩薩所作",
    "T25n1510b_001:0766b18": "究竟，第七義句顯示成立此法門故，應如",
    "T25n1510b_001:0766b19": "是知。[0766b19] 此般若波羅蜜，為佛種不斷故，流行",
    "T25n1510b_001:0766b20": "於世。為顯此當得佛種不斷義故，上座須",
    "T25n1510b_001:0766b21": "菩提最初經云：「白佛言：『希有，世尊！如來、應",
    "T25n1510b_001:0766b22": "供、正遍知，善護念諸菩薩，善付囑諸菩薩。』」",
    "T25n1510b_001:0766b23": "如是等。",
    "T25n1510b_001:0766b24": "[0766b24] 二發起行相者，如經「云何菩薩大乘中，發",
    "T25n1510b_001:0766b25": "阿耨多羅三藐三菩提心」如是等。",
    "T25n1510b_001:0766b26": "[0766b26] 三行所住處者，謂彼發起行相所住處也。",
    "T25n1510b_001:0766b27": "此復有十八種應知：",
    "T25n1510b_001:0766b28": "[0766b28] 一、發心。經言「諸菩薩生如是心，所有一切",
    "T25n1510b_001:0766b29": "眾生」如是等。二、波羅蜜相應行。經言「不住",
    "T25n1510b_001:0766c01": "於事，行於布施」如是等。三、欲得色身。經言",
    "T25n1510b_001:0766c02": "「須菩提！於意云何？可以相成就見如來不」",
    "T25n1510b_001:0766c03": "如是等。四、欲得法身。經言「須菩提白佛言：",
    "T25n1510b_001:0766c04": "『世尊！頗有眾生於未來世』」如是等。五、於修",
    "T25n1510b_001:0766c05": "道得勝中無慢。經言「須陀洹能作是念」如",
    "T25n1510b_001:0766c06": "是等。六、不離佛出時。經言「於意云何？如來",
    "T25n1510b_001:0766c07": "昔在然燈佛所」如是等。七、願淨佛土。經言",
    "T25n1510b_001:0766c08": "「須菩提！若菩薩作是言：『我莊嚴佛國土。』」如",
    "T25n1510b_001:0766c09": "是等。八、成熟眾生。經言「須菩提！譬如有人，",
    "T25n1510b_001:0766c10": "身如須彌山王」如是等。九、遠離隨順外論",
    "T25n1510b_001:0766c11": "散亂。經言「須菩提！於意云何？如恒河中所",
    "T25n1510b_001:0766c12": "有沙數」如是等。十、色及眾生身摶取中觀",
    "T25n1510b_001:0766c13": "破相應行。經言「須菩提！於意云何？三千大",
    "T25n1510b_001:0766c14": "千世界所有微塵」如是等。十一、供養給侍",
    "T25n1510b_001:0766c15": "如來。經言「須菩提！於意云何？可以三十二",
    "T25n1510b_001:0766c16": "大人相見如來不」如是等。十二、遠離利養",
    "T25n1510b_001:0766c17": "及疲乏、熱惱故不起精進及退失等。經言",
    "T25n1510b_001:0766c18": "「須菩提！若善男子、善女人，以恒河沙等身」如",
    "T25n1510b_001:0766c19": "是等。十三、忍苦。經言「如來說忍波羅蜜」如",
    "T25n1510b_001:0766c20": "是等。十四、離寂靜味。經言「須菩提！若善男",
    "T25n1510b_001:0766c21": "子、善女人，能於此法門受持、讀誦、修行」如",
    "T25n1510b_001:0766c22": "是等。十五、於證道時遠離喜動。經言「世尊！",
    "T25n1510b_001:0766c23": "云何菩薩發阿耨多羅三藐三菩提心」如是",
    "T25n1510b_001:0766c24": "等。十六、求教授。經言「於意云何？如來於然",
    "T25n1510b_001:0766c25": "燈佛所，有法得阿耨多羅三藐三菩提」如是",
    "T25n1510b_001:0766c26": "等。十七、證道。經言「譬如有人，其身妙大」如是",
    "T25n1510b_001:0766c27": "等。十八、上求佛地。經言「須菩提！若菩薩作",
    "T25n1510b_001:0766c28": "是言：『我莊嚴佛國土。』是不名菩薩」如是等。",
    "T25n1510b_001:0766c29": "[0766c29] 彼住處等，略為八種亦得滿足：一、攝住處，",
    "T25n1510b_001:0767a01": "二、波羅蜜淨住處，三、欲住處，四、離障礙住",
    "T25n1510b_001:0767a02": "處，五、淨心住處，六、究竟住處，七、廣大住處，",
    "T25n1510b_001:0767a03": "八、甚深住處。於中，攝住處者，謂發心。波羅",
    "T25n1510b_001:0767a04": "蜜淨住處者，謂波羅蜜相應行。欲住處者，",
    "T25n1510b_001:0767a05": "謂欲得色身、法身。離障礙住處者，謂餘十",
    "T25n1510b_001:0767a06": "二種。淨心住處者，謂證道。究竟住處者，謂",
    "T25n1510b_001:0767a07": "上求佛地。廣大及甚深住處者，通一切住",
    "T25n1510b_001:0767a08": "處。於初住處中，若說「菩薩應生如是心：『所",
    "T25n1510b_001:0767a09": "有眾生』」如是等，此為廣大。又復說言「若菩",
    "T25n1510b_001:0767a10": "薩有眾生相」如是等，此為甚深。於第二住",
    "T25n1510b_001:0767a11": "處中，若說「菩薩不住於事，行於布施」如是",
    "T25n1510b_001:0767a12": "等，此為甚深。若復說言「彼所有福聚，不可",
    "T25n1510b_001:0767a13": "思量」如是等，此為廣大。如是於餘住處中，",
    "T25n1510b_001:0767a14": "廣大、甚深等隨所相應應知。已說住處。",
    "T25n1510b_001:0767a15": "[0767a15] 四、對治者，彼如是相應行相行諸住處時，",
    "T25n1510b_001:0767a16": "有二種對治應知：一、邪行，二、共見正行。此",
    "T25n1510b_001:0767a17": "中，見者，謂分別也。於初住處中，若說「菩薩",
    "T25n1510b_001:0767a18": "應生如是心：『所有眾生』」等，此是邪行對治——",
    "T25n1510b_001:0767a19": "生如是心，是菩薩邪行。若復說言「若菩薩",
    "T25n1510b_001:0767a20": "有眾生想」等，此為共見正行對治。此分別",
    "T25n1510b_001:0767a21": "執，菩薩亦應斷，謂「我應滅度眾生」故。於第",
    "T25n1510b_001:0767a22": "二住處中，若說「應行布施」，此為邪行對治，",
    "T25n1510b_001:0767a23": "非於布施是菩薩邪行。若復說言「住於事」",
    "T25n1510b_001:0767a24": "等，此是共見正行對治。此分別執，菩薩亦",
    "T25n1510b_001:0767a25": "應斷，謂「應行布施」故。",
    "T25n1510b_001:0767a26": "[0767a26] 五、不失者，謂離二邊。云何二邊？謂增益邊、",
    "T25n1510b_001:0767a27": "損減邊。若於如言辭法中，分別執有自性，",
    "T25n1510b_001:0767a28": "是增益邊；若於法無我事中而執為無，是",
    "T25n1510b_001:0767a29": "損減邊。於中，若說言「世尊！若福聚，非聚」，此",
    "T25n1510b_001:0767b01": "遮增益邊，以無彼福聚分別自性故。若復",
    "T25n1510b_001:0767b02": "說言「是故如來說福聚」，此遮損減邊，彼不",
    "T25n1510b_001:0767b03": "如言辭有自性，而有可說事，以如來說福",
    "T25n1510b_001:0767b04": "聚故，此得顯示如是。「須菩提！佛法、佛法者，",
    "T25n1510b_001:0767b05": "如來說非佛法」者，此遮增益邊。「是名佛法」",
    "T25n1510b_001:0767b06": "者，此遮損減邊。於中，「如來說非佛法」者，顯",
    "T25n1510b_001:0767b07": "示不失義。「是名佛法」者，顯示相應義。何者",
    "T25n1510b_001:0767b08": "是相應？若佛法如說有自性者，則如來不",
    "T25n1510b_001:0767b09": "說佛法，以雖不說亦自知故，是故無有自",
    "T25n1510b_001:0767b10": "性；為世諦故，如來說名佛法。如是，於一切",
    "T25n1510b_001:0767b11": "處顯示不共及相應義應知。復次，佛法者，",
    "T25n1510b_001:0767b12": "攝波羅蜜事及念處等菩提分應知。菩薩",
    "T25n1510b_001:0767b13": "離此二邊故，於彼對治不復更失，故名不",
    "T25n1510b_001:0767b14": "失。",
    "T25n1510b_001:0767b15": "[0767b15] 六、地者，此地有三種，謂信行地、淨心地、如",
    "T25n1510b_001:0767b16": "來地。於中，前十六處顯示信行地，證道住",
    "T25n1510b_001:0767b17": "處是淨心地，後上求佛地。",
    "T25n1510b_001:0767b18": "[0767b18] 七、立名，名「金剛能斷」者，此名有二義相應",
    "T25n1510b_001:0767b19": "知，如說入正見行、入邪見行故。金剛者，細、",
    "T25n1510b_001:0767b20": "牢故。細者，智因故。牢者，不可壞故。能斷者，",
    "T25n1510b_001:0767b21": "般若波羅蜜中，聞思修所斷，如金剛斷處",
    "T25n1510b_001:0767b22": "而斷故，是名金剛能斷。又如畫金剛形，初、",
    "T25n1510b_001:0767b23": "後闊，中則狹。如是，般若波羅蜜中，狹者謂",
    "T25n1510b_001:0767b24": "淨心地，初、後闊者謂信行地、如來地。此顯",
    "T25n1510b_001:0767b25": "示不共義也。[0767b25] 彼五種義句，上上依止應知，",
    "T25n1510b_001:0767b26": "彼等皆依止地故說。",
    "T25n1510b_001:0767b27": "[0767b27] 經曰：[0767b27] 如是我聞：[0767b27] 一時，婆伽婆在舍婆提城",
    "T25n1510b_001:0767b28": "祇樹給孤獨園，與大比丘眾千二百五十",
    "T25n1510b_001:0767b29": "人俱。爾時，世尊食時，著衣持&#x9262;，入舍婆提",
    "T25n1510b_001:0767c01": "大城乞食。於其城中，次第乞食已，還至本",
    "T25n1510b_001:0767c02": "處。飯食訖，收衣&#x9262;，洗足已，如常敷坐，結跏",
    "T25n1510b_001:0767c03": "趺坐，端身而住，正念不動。[0767c03] 爾時，諸比丘來",
    "T25n1510b_001:0767c04": "詣佛所，到已，頂禮佛足，右繞三匝，退坐一",
    "T25n1510b_001:0767c05": "面。爾時，慧命須菩提在大眾中即從坐起，",
    "T25n1510b_001:0767c06": "偏袒右肩，右膝著地，向佛合掌，恭敬而立，",
    "T25n1510b_001:0767c07": "白佛言：「希有，世尊！如來、應供、正遍知，善護",
    "T25n1510b_001:0767c08": "念諸菩薩，善付囑諸菩薩。」",
    "T25n1510b_001:0767c09": "[0767c09] 論曰：[0767c09] 修多羅身相續，此義句今當說。世尊",
    "T25n1510b_001:0767c10": "何故以寂靜者威儀而坐也？顯示唯寂靜",
    "T25n1510b_001:0767c11": "者於法能覺、能說故。[0767c11] 經言「善攝第一菩薩",
    "T25n1510b_001:0767c12": "摩訶薩」者，謂已熟菩薩於佛證正覺轉法",
    "T25n1510b_001:0767c13": "輪時，以五種義中菩薩法而建立故。諸菩",
    "T25n1510b_001:0767c14": "薩有七種大故，此大眾生名摩訶薩埵。何",
    "T25n1510b_001:0767c15": "者七種大？一、法大，二、心大，三、信解大，四、淨",
    "T25n1510b_001:0767c16": "心大，五、資糧大，六、時大，七、果報大，如《菩薩",
    "T25n1510b_001:0767c17": "地持》中說。[0767c17] 於諸菩薩所，何者善攝？何者第",
    "T25n1510b_001:0767c18": "一也？利樂相應為善攝第一，有六種應知：",
    "T25n1510b_001:0767c19": "一、時，二、差別，三、高大，四、牢固，五、普遍，六、異",
    "T25n1510b_001:0767c20": "相。何者時？現見法及未來故，彼菩薩善攝",
    "T25n1510b_001:0767c21": "中，樂者是現見法，利者是未來世。何者差",
    "T25n1510b_001:0767c22": "別？於世間三摩&#x9262;帝及出世聖者聲聞、獨",
    "T25n1510b_001:0767c23": "覺等善攝中差別故。何者高大？此善攝無",
    "T25n1510b_001:0767c24": "有上故。何者牢固？謂畢竟故。何者普遍？自",
    "T25n1510b_001:0767c25": "然於自他身善攝。何者異相？於未淨菩薩",
    "T25n1510b_001:0767c26": "善攝中勝上故。[0767c26] 經言「第一付囑」者，彼已得",
    "T25n1510b_001:0767c27": "善攝菩薩等，於佛般涅槃時，亦以彼五義",
    "T25n1510b_001:0767c28": "如是建立故。何者第一付囑？有六種因緣：",
    "T25n1510b_001:0767c29": "一、入處，二、法爾得，三、轉教，四、不失，五、悲，六、尊",
    "T25n1510b_001:0768a01": "重。何者入處？於善友所，善付囑故。何者法",
    "T25n1510b_001:0768a02": "爾？彼已得善攝菩薩，於他所法爾善攝。何",
    "T25n1510b_001:0768a03": "者轉教？「汝等於餘菩薩應當善攝」，是名轉教。",
    "T25n1510b_001:0768a04": "此等三種，如其次第，即是不失及悲、尊重",
    "T25n1510b_001:0768a05": "等應知。此善攝、付囑二種，顯示種性不斷。",
    "T25n1510b_001:0768a06": "[0768a06] 經曰：[0768a06] 「世尊！云何菩薩大乘中，發阿耨多羅",
    "T25n1510b_001:0768a07": "三藐三菩提心？應云何住？云何修行？云何",
    "T25n1510b_001:0768a08": "降伏其心？」",
    "T25n1510b_001:0768a09": "[0768a09] 爾時佛告須菩提：「善哉，善哉！須菩提！如汝",
    "T25n1510b_001:0768a10": "所說：『如來善護念諸菩薩，善付囑諸菩薩。』",
    "T25n1510b_001:0768a11": "汝今諦聽，當為汝說。如菩薩大乘中，發阿",
    "T25n1510b_001:0768a12": "耨多羅三藐三菩提心，應如是住，如是修",
    "T25n1510b_001:0768a13": "行，如是降伏其心。」[0768a13] 須菩提白佛言：「世尊！如",
    "T25n1510b_001:0768a14": "是。願樂欲聞。」",
    "T25n1510b_001:0768a15": "[0768a15] 論曰：[0768a15] 此下第二發起行相。[0768a15] 何故上座須菩",
    "T25n1510b_001:0768a16": "提問也？有六因緣：一、為斷疑故，二、為起信",
    "T25n1510b_001:0768a17": "解故，三、為入甚深義故，四、為不退轉故，五、",
    "T25n1510b_001:0768a18": "為生喜故，六、為正法久住故。亦即是般若",
    "T25n1510b_001:0768a19": "波羅蜜令佛種不斷。云何以此令佛種不",
    "T25n1510b_001:0768a20": "斷也？若有疑者，得斷故；有樂福德而心未",
    "T25n1510b_001:0768a21": "成熟諸菩薩等，聞多福德，於般若波羅蜜",
    "T25n1510b_001:0768a22": "起信解故；已成熟心者，入甚深義故；已得",
    "T25n1510b_001:0768a23": "不輕賤者，由貪受持修行，有多功德不復",
    "T25n1510b_001:0768a24": "退轉故；已得順攝及淨心者，於法自入及",
    "T25n1510b_001:0768a25": "見生歡喜故；能令未來世大乘教久住故",
    "T25n1510b_001:0768a26": "者。若略說：疑者令見故，樂福德及已成熟",
    "T25n1510b_001:0768a27": "諸菩薩等攝受故，已得不輕賤者令精勤",
    "T25n1510b_001:0768a28": "心故，已得淨心者令歡喜故。[0768a28] 經言「應云何",
    "T25n1510b_001:0768a29": "住」者，謂欲願故；「應修行」者，謂相應三摩&#x9262;",
    "T25n1510b_001:0768b01": "帝故；「應降伏心」者，謂折伏散亂故。於中，欲",
    "T25n1510b_001:0768b02": "者，正求也；願者，為所求故作心思念也。相",
    "T25n1510b_001:0768b03": "應三摩&#x9262;帝者，無分別三摩提也。折伏散",
    "T25n1510b_001:0768b04": "亂者，若彼三摩&#x9262;帝心散，制令還住也。第",
    "T25n1510b_001:0768b05": "一者顯示攝道，第二者顯示成就道，第三",
    "T25n1510b_001:0768b06": "者顯示不失道。[0768b06] 何故唯問發行菩薩乘？為",
    "T25n1510b_001:0768b07": "三種菩提差別故。以善問故，於上座須菩",
    "T25n1510b_001:0768b08": "提所應稱：「善哉！」",
    "T25n1510b_001:0768b09": "[0768b09] 經曰：[0768b09] 佛告須菩提：「諸菩薩生如是心：『所有",
    "T25n1510b_001:0768b10": "一切眾生，眾生所攝，若卵生、若胎生、若濕",
    "T25n1510b_001:0768b11": "生、若化生，若有色、若無色，若有想、若無想、若",
    "T25n1510b_001:0768b12": "非有想非無想，所有眾生界眾生所攝，我",
    "T25n1510b_001:0768b13": "皆令入無餘涅槃而滅度之。』如是滅度無",
    "T25n1510b_001:0768b14": "量無邊眾生，實無眾生得滅度者。何以故？",
    "T25n1510b_001:0768b15": "須菩提！若菩薩有眾生相，即非菩薩。何以",
    "T25n1510b_001:0768b16": "故非？須菩提！若菩薩起眾生相、人相、壽者",
    "T25n1510b_001:0768b17": "相，則不名菩薩。」",
    "T25n1510b_001:0768b18": "[0768b18] 論曰：[0768b18] 自下第三行所住處，訖盡經末，有十",
    "T25n1510b_001:0768b19": "八門，具如前說。此中第一初明發心。[0768b19] 經言",
    "T25n1510b_001:0768b20": "「所有眾生、眾生所攝」者，總相說也，卵生等",
    "T25n1510b_001:0768b21": "者，差別說也。又，受生、依止、境界所攝差別",
    "T25n1510b_001:0768b22": "應知：卵生乃至化生者，受生別也；若有色、",
    "T25n1510b_001:0768b23": "若無色者，依止別也；若有想、若無想、若非",
    "T25n1510b_001:0768b24": "有想非無想者，境界所攝別故。所有眾生",
    "T25n1510b_001:0768b25": "界眾生所攝者，謂上種種想住眾生界，佛",
    "T25n1510b_001:0768b26": "施設說也。[0768b26] 「我皆令入無餘涅槃」者，何故願",
    "T25n1510b_001:0768b27": "此不可得義？生所攝故無過，以皆是生故。",
    "T25n1510b_001:0768b28": "如所說，卵生等生並入願數故，彼卵生、濕",
    "T25n1510b_001:0768b29": "生、無想及非有想非無想等則不能。[0768b29] 云何",
    "T25n1510b_001:0768c01": "能令一切眾生入涅槃也？有三因緣故：一、",
    "T25n1510b_001:0768c02": "難處生者得時故，二、非難處生未成熟者",
    "T25n1510b_001:0768c03": "成熟之故，三、已成熟者解脫之故。[0768c03] 何故說",
    "T25n1510b_001:0768c04": "無餘涅槃界，不直說涅槃？若如是，便與世",
    "T25n1510b_001:0768c05": "尊所說初禪等方便涅槃不別故。彼自以",
    "T25n1510b_001:0768c06": "丈夫力故，無佛亦得，但非究竟。何故不說",
    "T25n1510b_001:0768c07": "有餘涅槃界？彼共果故，自以宿業，又值佛",
    "T25n1510b_001:0768c08": "說，而得果故。又非一向身苦有餘故。如是",
    "T25n1510b_001:0768c09": "涅槃及有餘涅槃等，丈夫力果故、共果",
    "T25n1510b_001:0768c10": "故、非究竟果故、非一向果故，是故說無",
    "T25n1510b_001:0768c11": "餘。「如是無量眾生入涅槃已」者，顯示卵",
    "T25n1510b_001:0768c12": "生等生一一無量故。[0768c12] 「無有眾生得涅槃」者，",
    "T25n1510b_001:0768c13": "此何義？如菩薩自得涅槃，無別眾生。何以",
    "T25n1510b_001:0768c14": "故？若菩薩有眾生相，即非菩薩者。此何義？",
    "T25n1510b_001:0768c15": "若菩薩於眾生所他想轉，非自體想，不名",
    "T25n1510b_001:0768c16": "菩薩故。何以故？若菩薩起眾生想、人想、壽",
    "T25n1510b_001:0768c17": "者想，則不名菩薩者。此何義？若以煩惱，取",
    "T25n1510b_001:0768c18": "眾生、命、人想轉，彼則有我想，及於眾生中",
    "T25n1510b_001:0768c19": "有眾生想轉。菩薩於彼不轉已，斷我見故，",
    "T25n1510b_001:0768c20": "得自行(行者謂五陰行)平等相故，信解自他平等。彼",
    "T25n1510b_001:0768c21": "菩薩非眾生、命、人、取見者，此是其義。[0768c21] 復次，",
    "T25n1510b_001:0768c22": "經言「諸菩薩生如是心」等者，顯示菩薩應",
    "T25n1510b_001:0768c23": "如是住中欲願也。若菩薩有眾生想，即非",
    "T25n1510b_001:0768c24": "菩薩者，顯示應如是修行中相應三摩&#x9262;",
    "T25n1510b_001:0768c25": "帝時也。若菩薩起眾生相、人相、壽者相，則",
    "T25n1510b_001:0768c26": "不名菩薩者，顯示應如是降伏心中攝散",
    "T25n1510b_001:0768c27": "時也。如菩薩相應三摩&#x9262;帝散時，眾生想",
    "T25n1510b_001:0768c28": "亦不轉，如彼爾焰相住故。是故，無有眾生",
    "T25n1510b_001:0768c29": "得涅槃者，此得成就彼欲願者攝諸住處",
    "T25n1510b_001:0769a01": "為最勝，彼相應行相行餘住處時，依止欲",
    "T25n1510b_001:0769a02": "願決定得故。此欲願義，不復重釋。",
    "T25n1510b_001:0769a03": "[0769a03] 經曰：[0769a03] 「復次，須菩提！不住於事行於布施，無",
    "T25n1510b_001:0769a04": "所住行於布施，不住色布施，不住聲、香、味、",
    "T25n1510b_001:0769a05": "觸、法布施。須菩提！菩薩應如是布施，不住",
    "T25n1510b_001:0769a06": "於相想。何以故？若菩薩不住相布施，其福",
    "T25n1510b_001:0769a07": "德聚不可思量。須菩提！於汝意云何？東方",
    "T25n1510b_001:0769a08": "虛空可思量不？」須菩提言：「不也。世尊！」[0769a08] 佛言：",
    "T25n1510b_001:0769a09": "「如是。須菩提！南、西、北方，四維上下虛空可",
    "T25n1510b_001:0769a10": "思量不？」須菩提言：「不也。世尊！」[0769a10] 佛言：「如是，如",
    "T25n1510b_001:0769a11": "是。須菩提！菩薩無住相布施，福德聚亦復",
    "T25n1510b_001:0769a12": "如是不可思量。」佛復告須菩提：「菩薩但應",
    "T25n1510b_001:0769a13": "如是行於布施。」",
    "T25n1510b_001:0769a14": "[0769a14] 論曰：[0769a14] 此下第二波羅蜜相應行。自此後，餘",
    "T25n1510b_001:0769a15": "住處中，有五種隨所相應而解釋應知：",
    "T25n1510b_001:0769a16": "[0769a16] 一、依義，二、說相，三、攝持，四、安立，五、顯現。住",
    "T25n1510b_001:0769a17": "處對治為依義；即彼住處為說相；欲願為",
    "T25n1510b_001:0769a18": "攝持；住處第一義為安立；相應三摩提及",
    "T25n1510b_001:0769a19": "攝散心為顯現。[0769a19] 於波羅蜜淨住處中，經言",
    "T25n1510b_001:0769a20": "「菩薩不住於事，行於布施」，此為依義，顯示",
    "T25n1510b_001:0769a21": "對治住著故。經言「應行施」者，此為說相，六",
    "T25n1510b_001:0769a22": "波羅蜜，六攝一切檀那體性故。檀那有三",
    "T25n1510b_001:0769a23": "種：一資生施者，謂檀那波羅蜜；二無畏施",
    "T25n1510b_001:0769a24": "者，謂尸羅波羅蜜、羼提波羅蜜；三法施者，",
    "T25n1510b_001:0769a25": "謂毘梨耶波羅蜜、禪那波羅蜜、般若波羅蜜",
    "T25n1510b_001:0769a26": "等。若無精進，於受法人所為說法時，疲倦",
    "T25n1510b_001:0769a27": "故不能說法。若無禪定，則貪於信敬供養，",
    "T25n1510b_001:0769a28": "及不能忍寒熱逼惱故，染心說法。若無智",
    "T25n1510b_001:0769a29": "慧，便顛倒說法，多有過故。不離此三得成",
    "T25n1510b_001:0769b01": "法施。彼諸波羅蜜有二種果，謂未來、現在。",
    "T25n1510b_001:0769b02": "未來果者，檀那波羅蜜得大福報；尸羅波",
    "T25n1510b_001:0769b03": "羅蜜得自身具足，謂釋、梵等；羼提波羅蜜",
    "T25n1510b_001:0769b04": "得大伴助、大眷屬；毘離耶波羅蜜得果報",
    "T25n1510b_001:0769b05": "等不斷絕；禪那波羅蜜得生身不可損壞；",
    "T25n1510b_001:0769b06": "般若波羅蜜得諸根猛利及多諸悅樂，於",
    "T25n1510b_001:0769b07": "大人眾中得自在等。現在果者，得一切信",
    "T25n1510b_001:0769b08": "敬供養及現法涅槃等。於中，若菩薩求未",
    "T25n1510b_001:0769b09": "來果故行施，為住事行施，如所施物還得",
    "T25n1510b_001:0769b10": "彼物果，是故經言「不住於事，行於布施」。若",
    "T25n1510b_001:0769b11": "求未來尸羅等果故行施，為有所住行施，",
    "T25n1510b_001:0769b12": "是故經言「無所住，應行布施」。尸羅等果有",
    "T25n1510b_001:0769b13": "眾多，不可分別故，總名有所住。若求現在",
    "T25n1510b_001:0769b14": "果信敬、供養故行施，為住色、聲、香、味、觸行",
    "T25n1510b_001:0769b15": "施，故經言「不住色」等。若求現法涅槃故行",
    "T25n1510b_001:0769b16": "施，為住法行施，故經言「不住於法，應行布",
    "T25n1510b_001:0769b17": "施」。[0769b17] 又，經言「應行布施」者，即說攝持施之欲",
    "T25n1510b_001:0769b18": "願故。經言「不住行施」者，即此不住，為安立",
    "T25n1510b_001:0769b19": "第一義故。於中，以不住故，顯示如所有事",
    "T25n1510b_001:0769b20": "第一義、不住物等是所有事。經言「菩薩應",
    "T25n1510b_001:0769b21": "如是行施，不住於相想」者，此為顯示，謂相",
    "T25n1510b_001:0769b22": "應三昧及攝散心，於此二時不住相想。如",
    "T25n1510b_001:0769b23": "是建立不住已，或有菩薩貪福德故，於此",
    "T25n1510b_001:0769b24": "不堪；為令堪故，世尊顯示不住行施福聚",
    "T25n1510b_001:0769b25": "甚多猶如虛空，有三因緣：一遍一切處，謂",
    "T25n1510b_001:0769b26": "於住、不住相中福生故；二寬廣高大殊勝",
    "T25n1510b_001:0769b27": "故；三無盡究竟不窮故。",
    "T25n1510b_001:0769b28": "[0769b28] 經曰：[0769b28] 「須菩提！於意云何？可以相成就見如",
    "T25n1510b_001:0769b29": "來不？」須菩提言：「不也。世尊！不可以相成就",
    "T25n1510b_001:0769c01": "得見如來。何以故？如來所說相，即非相。」[0769c01] 佛",
    "T25n1510b_001:0769c02": "告須菩提：「凡所有相，皆是妄語。若見諸相",
    "T25n1510b_001:0769c03": "非相，則非妄語，如是諸相非相，則見如來。」",
    "T25n1510b_001:0769c04": "[0769c04] 論曰：[0769c04] 此下第三欲得色身住處。[0769c04] 經言「須菩",
    "T25n1510b_001:0769c05": "提！於意云何？可以相成就見如來不」者，此",
    "T25n1510b_001:0769c06": "為依義應知，顯示對治如來色身慢故。經",
    "T25n1510b_001:0769c07": "言「相成就」者，此為說相，顯示如來色身故。",
    "T25n1510b_001:0769c08": "上座須菩提言「不也」，為成滿此義故。世尊",
    "T25n1510b_001:0769c09": "說「須菩提！凡所有相，皆是妄語」，即顯欲願。",
    "T25n1510b_001:0769c10": "於如是義中，應攝持故，及即是安立第一",
    "T25n1510b_001:0769c11": "義。於第一義中，相成就為虛妄，非相成就",
    "T25n1510b_001:0769c12": "不虛妄。經言「如是諸相非相，則見如來」者，",
    "T25n1510b_001:0769c13": "此為顯現，謂相應三昧及攝亂心時，於彼",
    "T25n1510b_001:0769c14": "相中非相見故。",
    "T25n1510b_001:0769c15": "[0769c15] 經曰：[0769c15] 須菩提白佛言：「世尊！頗有眾生，於未",
    "T25n1510b_001:0769c16": "來世末世得聞如是修多羅章句，生實相",
    "T25n1510b_001:0769c17": "不？」[0769c17] 佛告須菩提：「莫作是說：『頗有眾生，於未",
    "T25n1510b_001:0769c18": "來世末世得聞如是修多羅章句，生實相",
    "T25n1510b_001:0769c19": "不？』」[0769c19] 佛復告須菩提：「有未來世末世，有菩薩",
    "T25n1510b_001:0769c20": "摩訶薩，法欲滅時，有持戒、修福德、智慧者，",
    "T25n1510b_001:0769c21": "於此修多羅章句能生信心，以此為實。」[0769c21] 佛",
    "T25n1510b_001:0769c22": "復告須菩提：「當知彼菩薩摩訶薩，非於一",
    "T25n1510b_001:0769c23": "佛二佛三四五佛所修行供養，非於一佛二",
    "T25n1510b_001:0769c24": "佛三四五佛所而種善根。」[0769c24] 佛復告須菩提：",
    "T25n1510b_001:0769c25": "「已於無量千萬諸佛所修行，供養無量百千",
    "T25n1510b_001:0769c26": "萬諸佛所種諸善根，聞是修多羅，乃至一",
    "T25n1510b_001:0769c27": "念能生淨信。須菩提！如來悉知是諸眾生，",
    "T25n1510b_001:0769c28": "如來悉見是諸眾生。須菩提！是諸菩薩生",
    "T25n1510b_001:0769c29": "如是無量福德聚，取如是無量福德。何以",
    "T25n1510b_001:0770a01": "故？須菩提！是諸菩薩無復我相、眾生相、人",
    "T25n1510b_001:0770a02": "相、壽者相。須菩提！是諸菩薩無法相，亦非",
    "T25n1510b_001:0770a03": "無法相，無相，亦非無相。何以故？須菩提！是",
    "T25n1510b_001:0770a04": "諸菩薩若取法相，則為著我、人、眾生、壽者。",
    "T25n1510b_001:0770a05": "須菩提！若是菩薩有法相，即著我相、人相、",
    "T25n1510b_001:0770a06": "眾生相、壽者相。何以故？須菩提！不應取法，",
    "T25n1510b_001:0770a07": "非不取法。以是義故，如來常說&#x6830;喻法門，",
    "T25n1510b_001:0770a08": "是法應捨，何況非法。」",
    "T25n1510b_001:0770a09": "[0770a09] 論曰：[0770a09] 此下第四為欲得法身住處。於中二",
    "T25n1510b_001:0770a10": "種：一言說法身，二證得法身。[0770a10] 為欲得此言",
    "T25n1510b_001:0770a11": "說法身故，經言「世尊！頗有眾生，於未來世",
    "T25n1510b_001:0770a12": "末世得聞如是修多羅章句」等。於中，修多",
    "T25n1510b_001:0770a13": "羅章句者，謂所有義應知。何者為句？如上",
    "T25n1510b_001:0770a14": "所說七種義句。於不顛倒義想，是謂實相",
    "T25n1510b_001:0770a15": "應知；如言執義，彼非實相。上座須菩提作",
    "T25n1510b_001:0770a16": "是念「於未來世，無有生實相」者，為遮此故，",
    "T25n1510b_001:0770a17": "世尊言「有正法欲滅時」者，謂修行漸滅時",
    "T25n1510b_001:0770a18": "應知。[0770a18] 次後，世尊為如是義，顯示五種：一、顯",
    "T25n1510b_001:0770a19": "示修行，二、顯示集因，三、顯示善友攝受，四、",
    "T25n1510b_001:0770a20": "顯示攝福德相應，五、顯示實相中當得實",
    "T25n1510b_001:0770a21": "想。故經言「有持戒、修福德、智慧者」，此增上",
    "T25n1510b_001:0770a22": "戒等三學，顯示修行功德。少欲等功德為",
    "T25n1510b_001:0770a23": "初，乃至三摩提等。經言「已得供養無量百",
    "T25n1510b_001:0770a24": "千諸佛，乃至一心淨信」等，此顯示集因。一",
    "T25n1510b_001:0770a25": "心淨信尚得如是，何況生實想也。經言「如",
    "T25n1510b_001:0770a26": "來悉知、悉見是諸眾生」者，此顯示善友所",
    "T25n1510b_001:0770a27": "攝。知者，知名身。見者，見色身。謂一切行、住",
    "T25n1510b_001:0770a28": "所作中，知其心，見其依止故。經言「生取無",
    "T25n1510b_001:0770a29": "量福聚」者，此顯示攝福德。生者，福正起時",
    "T25n1510b_001:0770b01": "故。取者，即彼滅時攝持種子故。經言「是諸",
    "T25n1510b_001:0770b02": "菩薩無復我相、眾生相」，乃至「若是菩薩有",
    "T25n1510b_001:0770b03": "法想，即著我相、人相、眾生相、壽者相」者，此",
    "T25n1510b_001:0770b04": "顯示實想，對治五種邪取故。何者五邪取？",
    "T25n1510b_001:0770b05": "一、外道，二、內法凡夫及聲聞，三、增上慢菩",
    "T25n1510b_001:0770b06": "薩，四、世間共想定，五、無想定。第一者，我等",
    "T25n1510b_001:0770b07": "想轉。第二，法相轉。第三者，無淨想轉，此猶",
    "T25n1510b_001:0770b08": "有法取。有法取者，謂取無法故。第四者，有",
    "T25n1510b_001:0770b09": "想轉。第五者，無想轉。是諸菩薩於彼皆不",
    "T25n1510b_001:0770b10": "轉也，此中顯了有戒乃至當生無量福聚",
    "T25n1510b_001:0770b11": "等。[0770b11] 經言「何以故」者，此言是中邪取，但法及",
    "T25n1510b_001:0770b12": "非法想轉，非我等想，以我想及依止不轉",
    "T25n1510b_001:0770b13": "故。然於我想中隨眠不斷故，則為有我取，",
    "T25n1510b_001:0770b14": "是故經言「是諸菩薩，若取法想，則為著我",
    "T25n1510b_001:0770b15": "等取」、「若無法想轉，則為有我取」等。此我等",
    "T25n1510b_001:0770b16": "想轉中，餘義猶未說。經言「若是菩薩有法",
    "T25n1510b_001:0770b17": "相，即著我」等者，於中，取自體相續為我想，",
    "T25n1510b_001:0770b18": "我所取為眾生想，謂我乃至壽住取為命",
    "T25n1510b_001:0770b19": "想，展轉取餘趣取為人想應知。[0770b19] 於中，言當",
    "T25n1510b_001:0770b20": "生實想者，此為依義應知，顯示對治不實",
    "T25n1510b_001:0770b21": "想故。言於此修多羅章句說中者，此為說",
    "T25n1510b_001:0770b22": "相，顯示言說法身故，即彼當生實想。中言",
    "T25n1510b_001:0770b23": "當生者，是欲願攝持故。是諸菩薩無復我",
    "T25n1510b_001:0770b24": "想轉等者，是安立第一義。「須菩提！不應取",
    "T25n1510b_001:0770b25": "法，非不取法」者，是顯了，謂相應三摩&#x9262;帝",
    "T25n1510b_001:0770b26": "及散心時，不應取法者，於法體及法無我",
    "T25n1510b_001:0770b27": "&#x7ADD;不分別。[0770b27] 又，言說法身要義者，經言：「以是",
    "T25n1510b_001:0770b28": "義故，如來常說&#x6830;喻法門，若解此者，法尚",
    "T25n1510b_001:0770b29": "應捨，何況非法。」故法尚應捨，實想生故。何",
    "T25n1510b_001:0770c01": "況非法者，理不應故。略說顯示，菩薩欲得",
    "T25n1510b_001:0770c02": "言說法身，不應作不實想故。",
    "T25n1510b_001:0770c03": "[0770c03] 經曰：[0770c03] 復次，佛告慧命須菩提：「須菩提！於",
    "T25n1510b_001:0770c04": "意云何？如來得阿耨多羅三藐三菩提耶？",
    "T25n1510b_001:0770c05": "如來有所說法耶？」須菩提言：「如我解佛所",
    "T25n1510b_001:0770c06": "說義，無有定法如來得阿耨多羅三藐三",
    "T25n1510b_001:0770c07": "菩提，亦無有定法如來可說。何以故？如來",
    "T25n1510b_001:0770c08": "所說法，皆不可取，不可說，非法非非法。何",
    "T25n1510b_001:0770c09": "以故？一切聖人皆以無為法得名。」",
    "T25n1510b_001:0770c10": "[0770c10] 論曰：[0770c10] 此下證得法身。復有二種：一智相法",
    "T25n1510b_001:0770c11": "身，二福相法身。[0770c11] 為欲得智相至得法身住",
    "T25n1510b_001:0770c12": "處故，經言「須菩提！於意云何？如來得阿耨",
    "T25n1510b_001:0770c13": "多羅三藐三菩提耶」，此為依義，顯示翻於",
    "T25n1510b_001:0770c14": "正覺菩提取故，說法者正覺所攝故。經言",
    "T25n1510b_001:0770c15": "「有法可說阿耨多羅三藐三菩提」者，是為",
    "T25n1510b_001:0770c16": "說相，顯示至得法身故。[0770c16] 「無有定法」者，上座",
    "T25n1510b_001:0770c17": "須菩提道佛意故——世諦故，有菩提及得，是",
    "T25n1510b_001:0770c18": "為欲願攝持，以方便故，二俱為有；若如世",
    "T25n1510b_001:0770c19": "尊意說者，二俱無有。為顯此故，經言「如我",
    "T25n1510b_001:0770c20": "解世尊所說義」等。[0770c20] 又，經言「何以故？如來所",
    "T25n1510b_001:0770c21": "說法，不可取，不可說，非法非非法」者，是安",
    "T25n1510b_001:0770c22": "立第一義。由說法故、知得菩提故，於說法",
    "T25n1510b_001:0770c23": "中安立第一義。於中，不可取者，謂正聞時。",
    "T25n1510b_001:0770c24": "不可說者，謂演說時。非法者，分別性。非非",
    "T25n1510b_001:0770c25": "法者，法無我故。[0770c25] 經言「何以故？以無為故得",
    "T25n1510b_001:0770c26": "名聖人」者，無為者，無分別義也，是故菩薩",
    "T25n1510b_001:0770c27": "有學得名。無起無作中，如來轉依，名為清",
    "T25n1510b_001:0770c28": "淨，是故如來無學得名。於中，初無為義者，",
    "T25n1510b_001:0770c29": "三摩&#x9262;帝相應，及折伏散亂時顯了故。第",
    "T25n1510b_001:0771a01": "二無為，唯第一義者，無上覺故。自此已後",
    "T25n1510b_001:0771a02": "一切住處中，皆顯以無為故，得名聖人應",
    "T25n1510b_001:0771a03": "知。前諸住處中未說無為得名，於此說阿",
    "T25n1510b_001:0771a04": "耨多羅三藐三菩提中無為已竟。",
    "T25n1510b_001:0771a05": "[0771a05] 經曰：[0771a05] 「須菩提！於意云何？若滿三千大千世",
    "T25n1510b_001:0771a06": "界七寶，以用布施。須菩提！於意云何？是善",
    "T25n1510b_001:0771a07": "男子、善女人，所得福德寧為多不？」須菩",
    "T25n1510b_001:0771a08": "提言：「甚多，婆伽婆！甚多，修伽陀！彼善男子、",
    "T25n1510b_001:0771a09": "善女人，得福甚多。何以故？世尊！是福德聚，",
    "T25n1510b_001:0771a10": "即非福德聚，是故如來說福德聚。」[0771a10] 佛言：「須",
    "T25n1510b_001:0771a11": "菩提！若善男子、善女人，以滿三千大千世",
    "T25n1510b_001:0771a12": "界七寶，持用布施。若復於此經中，受持乃",
    "T25n1510b_001:0771a13": "至四句偈等，為他人說，其福勝彼，無量不",
    "T25n1510b_001:0771a14": "可數。何以故？須菩提！一切諸佛阿耨多羅",
    "T25n1510b_001:0771a15": "三藐三菩提法，皆從此經出。一切諸佛如",
    "T25n1510b_001:0771a16": "來，皆從此經生。須菩提！所謂佛法者，即非",
    "T25n1510b_001:0771a17": "佛法，是名佛法。」",
    "T25n1510b_001:0771a18": "[0771a18] 論曰：[0771a18] 此下福相法身。[0771a18] 為欲得福相至得法",
    "T25n1510b_001:0771a19": "身住處故，經言「於意云何？若人滿三千大",
    "T25n1510b_001:0771a20": "千世界七寶，以用布施」等。云何顯示即彼",
    "T25n1510b_001:0771a21": "所有言說法身，出生如來福相至得法身？",
    "T25n1510b_001:0771a22": "於彼乃至說一四句偈，生福甚多，況復如",
    "T25n1510b_001:0771a23": "來所有福相至得法身。以何因緣，於言說",
    "T25n1510b_001:0771a24": "法身中如是說一四句偈能生多福？為成",
    "T25n1510b_001:0771a25": "就此義故，經言「何以故？如來阿耨多羅三",
    "T25n1510b_001:0771a26": "藐三菩提從此出」者。於中，普集十法、行阿含",
    "T25n1510b_001:0771a27": "故，諸佛世尊從此生者，世諦故言佛出生。",
    "T25n1510b_001:0771a28": "以有菩提故，即此二&#x7ADD;故，名為佛法。以菩",
    "T25n1510b_001:0771a29": "提及佛故，經言：「須菩提！佛法者，即非佛法。」",
    "T25n1510b_001:0771b01": "[0771b01] 復次，經言「其所生福，勝彼無量阿僧祇」者，",
    "T25n1510b_001:0771b02": "此為依義，顯示對治福不生故。於中，其福",
    "T25n1510b_001:0771b03": "者，此為說相，顯示福相法身故。勝彼者，顯",
    "T25n1510b_001:0771b04": "示欲願攝持故。經言「世尊！是福聚，即非福",
    "T25n1510b_001:0771b05": "聚，是故如來說福聚」，及言「須菩提！佛法、佛",
    "T25n1510b_001:0771b06": "法者，即非佛法，是名佛法」者，以此福聚及",
    "T25n1510b_001:0771b07": "佛法，為攝取如來福相法身中安立第一",
    "T25n1510b_001:0771b08": "義。為隨順無為得名故，相應三摩&#x9262;帝及",
    "T25n1510b_001:0771b09": "折伏散亂不復顯了。[0771b09] 言「甚多，婆伽婆」、「甚多，修",
    "T25n1510b_001:0771b10": "伽陀」二語者，顯示攝心、持心。以攝自心，故",
    "T25n1510b_001:0771b11": "言受持。為他說者，解釋句味故。無量者，過",
    "T25n1510b_001:0771b12": "譬喻故。阿僧祇者，顯多故。已說欲住處竟。"
}