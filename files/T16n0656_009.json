{
    "T16n0656_009:0080a02": "菩薩瓔珞經卷第九(一名現在報)",
    "T16n0656_009:0080a04": "姚秦涼州沙門竺佛念譯",
    "T16n0656_009:0080a05": "有受品第二十五",
    "T16n0656_009:0080a06": "是時，勇進菩薩白佛言：「世尊！今聞如來說甚",
    "T16n0656_009:0080a07": "深法諸賢聖律所入之門，其有聞知了此法",
    "T16n0656_009:0080a08": "者，亦不見著亦不見脫，於空無法而無所損，",
    "T16n0656_009:0080a09": "不見諸法有所從來有所從去。若善男子、善",
    "T16n0656_009:0080a10": "女人，深觀此法無所從來無所從去，爾乃明",
    "T16n0656_009:0080a11": "達名為解脫。一切諸法各各別異，其所言見",
    "T16n0656_009:0080a12": "悉各離散無有合偶，復於諸法不生想念而",
    "T16n0656_009:0080a13": "有所成，亦復不念有解脫者，所觀諸法亦不",
    "T16n0656_009:0080a14": "有內亦不有外，亦無有遠亦無有近。得慧菩",
    "T16n0656_009:0080a15": "薩深了本無，其知是者去貢高心不生憍慢，",
    "T16n0656_009:0080a16": "是為善男子、善女人於諸善法而得解脫，便",
    "T16n0656_009:0080a17": "得住於無生滅地。其所住者不見有住，復於",
    "T16n0656_009:0080a18": "諸法住無所住，亦於諸法見無所見，是謂善",
    "T16n0656_009:0080a19": "男子、善女人正其性行不念非邪。其作正見",
    "T16n0656_009:0080a20": "者，便於內性觀了色相亦無有色，亦不見色",
    "T16n0656_009:0080a21": "而有色也。何以故？知一切法觀空無形，知",
    "T16n0656_009:0080a22": "其本空如色無有色，於一切法亦不有受亦",
    "T16n0656_009:0080a23": "不無受，是謂善男子、善女人於一切法而得",
    "T16n0656_009:0080a24": "解脫。」是時，勇進菩薩說此有受品時，有十",
    "T16n0656_009:0080a25": "三億眾生，聞此法已皆得不起柔順法忍，異",
    "T16n0656_009:0080a26": "口同音各稱斯言：「今日勇進菩薩大士離於",
    "T16n0656_009:0080a27": "諸著，亦使我等成辦此法。我等仁者當以此",
    "T16n0656_009:0080a28": "法教授餘人，如我無異悉得解脫畢無所著。」",
    "T16n0656_009:0080a29": "爾時，世尊告勇進菩薩曰：「夫泥洹心亦不在",
    "T16n0656_009:0080b01": "內、亦不在外、亦復不在兩中間止，有受菩薩",
    "T16n0656_009:0080b02": "無生滅處，諸菩薩心道等無二亦無若干。道",
    "T16n0656_009:0080b03": "心適等無若干者，於一切人必有平等無二之",
    "T16n0656_009:0080b04": "心，是謂菩薩故名曰等而無差別。」是時，坐",
    "T16n0656_009:0080b05": "中有五百天子，聞如來平等之法有受無受，",
    "T16n0656_009:0080b06": "諸塵垢盡得法眼淨。復有比丘、比丘尼、優婆",
    "T16n0656_009:0080b07": "塞、優婆夷，五百餘眾皆得須陀洹道。復有無",
    "T16n0656_009:0080b08": "央數天、龍、鬼神、乾沓和、阿須倫、迦留羅、真陀",
    "T16n0656_009:0080b09": "羅、摩休勒、人及非人，志趣大乘，皆發無上平",
    "T16n0656_009:0080b10": "等道意。",
    "T16n0656_009:0080b11": "菩薩瓔珞經無著品第二十六",
    "T16n0656_009:0080b12": "是時，世尊告四部眾——比丘、比丘尼、優婆塞、優",
    "T16n0656_009:0080b13": "婆夷——及諸菩薩摩訶薩，天、龍、鬼神、八部之眾：",
    "T16n0656_009:0080b14": "「若有菩薩摩訶薩，欲逮一切智、欲上菩薩位、",
    "T16n0656_009:0080b15": "欲得金剛三昧、欲得降伏魔官屬者、欲逮一",
    "T16n0656_009:0080b16": "切諸法門總持者、欲離此彼處者、欲莊嚴佛",
    "T16n0656_009:0080b17": "樹者，是善男子、善女人，當習如來無著之行。",
    "T16n0656_009:0080b18": "「復次，善男子、善女人欲得淨佛國土教化眾",
    "T16n0656_009:0080b19": "生，從一佛國至一佛國，承事禮敬諸佛世尊",
    "T16n0656_009:0080b20": "者，當學如來無著之行。若有善男子、善女人，",
    "T16n0656_009:0080b21": "欲得如來奇特之法甚尊重者，若有眾生不",
    "T16n0656_009:0080b22": "於三界受色陰形，欲離五患不處五道，如斯",
    "T16n0656_009:0080b23": "等善男子、善女人，常當修習如來無著之行。」",
    "T16n0656_009:0080b24": "佛復告：「善男子、善女人！吾般泥洹後正法漸",
    "T16n0656_009:0080b25": "衰，多有眾生倚託法服，貪小利養詐發道",
    "T16n0656_009:0080b26": "心，虧損正法無清淨意，如斯等人不信三",
    "T16n0656_009:0080b27": "寶至賢之行，雖在我眾離我甚遠。若復善",
    "T16n0656_009:0080b28": "男子、善女人，修習如來無著之行，雖在凡夫",
    "T16n0656_009:0080b29": "未上菩薩位，執心牢固不捨道意。如斯等人，",
    "T16n0656_009:0080c01": "正使處在億百千萬由延之外，猶去我近。何",
    "T16n0656_009:0080c02": "以故？此善男子、善女人，修習如來無著行",
    "T16n0656_009:0080c03": "故。」爾時，有菩薩名曰明觀，即從座起頭面",
    "T16n0656_009:0080c04": "禮足，前白佛言：「世尊！云何名為如來至真",
    "T16n0656_009:0080c05": "無著之行？唯願世尊一一分別，令諸會者各",
    "T16n0656_009:0080c06": "得開解。」佛告明觀菩薩曰：「我今問汝，汝當報",
    "T16n0656_009:0080c07": "我。云何？族姓子！汝何以故號明觀乎？用色",
    "T16n0656_009:0080c08": "耶？用痛想行識乎？因身耶？因名乎？用何等故",
    "T16n0656_009:0080c09": "號明觀耶？」是時，明觀菩薩白佛言：「世尊！觀",
    "T16n0656_009:0080c10": "色非色亦非有色，色性自空亦不有色，我色",
    "T16n0656_009:0080c11": "彼色本無所有，色空本空色性自空。諸法自",
    "T16n0656_009:0080c12": "然復無自然，諸法然熾本無自然，觀色無",
    "T16n0656_009:0080c13": "生亦不見生，生自無生況當有色？但為眾生",
    "T16n0656_009:0080c14": "癡心所潤，不能自悟遂致苦惱，墜墮生死流",
    "T16n0656_009:0080c15": "轉五道，身死名滅復更受身。如來大聖無",
    "T16n0656_009:0080c16": "所染著，知所從來離諸縛著，眾行根元悉歸",
    "T16n0656_009:0080c17": "於空，痛想行識亦復如是。觀識非識亦非有",
    "T16n0656_009:0080c18": "識，識性自空亦不有識，我識彼識本無所有，",
    "T16n0656_009:0080c19": "識空本空識性自空。諸法自然復無自然，諸",
    "T16n0656_009:0080c20": "法然熾本無自然，觀識無生亦不見生，生",
    "T16n0656_009:0080c21": "自無生況當有識？但為眾生癡心所潤，不能",
    "T16n0656_009:0080c22": "自悟遂致苦惱，墜墮生死流轉五道，身死名",
    "T16n0656_009:0080c23": "滅復更受形。如來大聖無所染著，知所從來",
    "T16n0656_009:0080c24": "離諸縛著，眾行根元悉歸於空，無著眾行亦",
    "T16n0656_009:0080c25": "復如是，自致無上正真道意，何況善男子、善",
    "T16n0656_009:0080c26": "女人，聞則信解於佛法眾？斯乃名曰無著之",
    "T16n0656_009:0080c27": "行。」是時，明觀菩薩復白佛言：「若使善男子、善",
    "T16n0656_009:0080c28": "女人聞如來無著之行，便於是中發菩薩心，",
    "T16n0656_009:0080c29": "雖有是念，亦不供養諸佛世尊，斯於如來無",
    "T16n0656_009:0081a01": "著之行而有耗減。若復善男子、善女人，意欲",
    "T16n0656_009:0081a02": "懈怠不復堪樂修無著行，能自剋責念無著",
    "T16n0656_009:0081a03": "行，一念之頃而不忘失，便得發無上至真",
    "T16n0656_009:0081a04": "道意，何況篤信而奉行乎？「若善男子、善女人，",
    "T16n0656_009:0081a05": "得如來金剛三昧，發弘誓心不可沮壞，斯皆",
    "T16n0656_009:0081a06": "由如來無著聖行而得成就。若復善男子、善",
    "T16n0656_009:0081a07": "女人，得三昧王三昧名曰奮迅勇。若菩薩摩",
    "T16n0656_009:0081a08": "訶薩得此三昧者，便能降伏諸魔官屬，此善",
    "T16n0656_009:0081a09": "男子、善女人，皆由無著聖行而有成辦。「若復",
    "T16n0656_009:0081a10": "善男子、善女人得信空法無量聖行，修四意",
    "T16n0656_009:0081a11": "止念念成就，分別內外空寂無形，斯皆出於",
    "T16n0656_009:0081a12": "如來無著聖賢之行。若善男子、善女人，得四",
    "T16n0656_009:0081a13": "神足心識自由，坐臥經行而無罣礙，遊至十",
    "T16n0656_009:0081a14": "方無量世界，禮事供養諸佛世尊，斯亦復是",
    "T16n0656_009:0081a15": "如來無著聖賢之行。「若善男子、善女人及菩",
    "T16n0656_009:0081a16": "薩摩訶薩，獲四意斷至十八法、三十七品，莊",
    "T16n0656_009:0081a17": "嚴佛土成眾相好，八種音聲過于梵天，其有",
    "T16n0656_009:0081a18": "眾生聞佛音響得解脫者，斯亦復是如來無",
    "T16n0656_009:0081a19": "著聖賢之行。若復善男子、善女人，一一思",
    "T16n0656_009:0081a20": "惟空無相願，不復染著興是非想，緣此三觀",
    "T16n0656_009:0081a21": "當成無上正真道意，斯亦復是如來無著聖",
    "T16n0656_009:0081a22": "賢之行。「若有善男子、善女人，從無數諸佛世",
    "T16n0656_009:0081a23": "尊受菩薩別，當成無上正真道意，畢志牢",
    "T16n0656_009:0081a24": "固終不中退，亦不為眾魔所能沮壞，斯亦復",
    "T16n0656_009:0081a25": "是如來無著聖賢之行。」爾時，明觀菩薩說是",
    "T16n0656_009:0081a26": "如來無著聖賢行時，有八十四億眾生之類，",
    "T16n0656_009:0081a27": "願樂欲求如來無著聖賢之行。復有無數之",
    "T16n0656_009:0081a28": "眾，求於親近明觀菩薩以為師宗。復有無量",
    "T16n0656_009:0081a29": "眾生各生斯念：「今日明觀菩薩摩訶薩，久如",
    "T16n0656_009:0081b01": "當成無上正真道意。」爾時，世尊知眾會心各",
    "T16n0656_009:0081b02": "生此念，便告明觀菩薩曰：「汝今以能宣暢如",
    "T16n0656_009:0081b03": "來無著之行，如來聖慧不可窮盡。却後無數",
    "T16n0656_009:0081b04": "阿僧祇劫，上方去此五十恒河沙數諸佛剎",
    "T16n0656_009:0081b05": "土，佛名無垢如來、至真、等正覺，純有一乘教",
    "T16n0656_009:0081b06": "化眾生，不聞緣覺弟子之名，汝當作佛號曰",
    "T16n0656_009:0081b07": "明觀如來、至真、等正覺、明行成為、善逝、世間解、",
    "T16n0656_009:0081b08": "無上士、道法御、天人師，號佛、世尊，汝當作佛",
    "T16n0656_009:0081b09": "其號如是。」爾時，眾會一切眾生，見如來授明",
    "T16n0656_009:0081b10": "觀菩薩決，或有眾生覺知者、不覺知者。爾",
    "T16n0656_009:0081b11": "時，世尊觀察人心各懷狐疑，佛知其意便告",
    "T16n0656_009:0081b12": "明觀菩薩曰：「如來、至真、等正覺在大眾中授",
    "T16n0656_009:0081b13": "菩薩決，有覺知者、不覺知者，有八因緣。云",
    "T16n0656_009:0081b14": "何為八？善男子、善女人得如來決，當成無上",
    "T16n0656_009:0081b15": "平等正覺，一切眾人無能知者，是謂如來授",
    "T16n0656_009:0081b16": "眾生決，己身自覺、餘人不知。「復次，明觀！若",
    "T16n0656_009:0081b17": "有善男子、善女人，在大眾中為如來所見授",
    "T16n0656_009:0081b18": "決，餘人盡見、己不覺知，是謂如來授眾生決，",
    "T16n0656_009:0081b19": "餘人盡見、己不覺知。「復次，明觀菩薩摩訶薩！",
    "T16n0656_009:0081b20": "若有善男子、善女人，為諸佛世尊所見授決，",
    "T16n0656_009:0081b21": "汝當成佛其號如是，己知受決、餘人亦見，是",
    "T16n0656_009:0081b22": "謂如來授眾生決，己自覺知、餘人亦見。「復次，",
    "T16n0656_009:0081b23": "明觀菩薩摩訶薩！若有善男子、善女人，在大",
    "T16n0656_009:0081b24": "眾中為如來所見授決，自不覺知、餘人亦不",
    "T16n0656_009:0081b25": "知，是謂如來授眾生決，自不覺知、餘人亦不",
    "T16n0656_009:0081b26": "知。」佛復告明觀菩薩：「若有善男子、善女人，在",
    "T16n0656_009:0081b27": "大眾中受如來決，然此受決之人乃在未",
    "T16n0656_009:0081b28": "行不近如來，近如來者自謂受我決，是謂",
    "T16n0656_009:0081b29": "如來授眾生決，遠者覺知、近者不覺。「復次，明",
    "T16n0656_009:0081c01": "觀菩薩摩訶薩！若有善男子、善女人，在大眾",
    "T16n0656_009:0081c02": "中為如來所見授決，近如來者便自覺知：『今",
    "T16n0656_009:0081c03": "日如來而授我決。』遠如來者復自稱說：『如來",
    "T16n0656_009:0081c04": "今日授我等決，然此眾生未應受決。』是謂如",
    "T16n0656_009:0081c05": "來授眾生決，近者覺知、遠者不覺。」佛復告明",
    "T16n0656_009:0081c06": "觀菩薩摩訶薩：「若有善男子、善女人，為諸佛",
    "T16n0656_009:0081c07": "世尊所見授決，當成佛時其號如是，近者不",
    "T16n0656_009:0081c08": "覺、遠亦不知，是謂如來授眾生決，遠近眾生",
    "T16n0656_009:0081c09": "皆不覺知。」佛復告明觀菩薩：「若有善男子、善",
    "T16n0656_009:0081c10": "女人，在大眾中為如來所見授決，近者亦覺、",
    "T16n0656_009:0081c11": "遠者亦知、餘人不見，是謂如來八因緣法授",
    "T16n0656_009:0081c12": "眾生決，近者亦覺、遠者亦知、餘人不見。」爾時，",
    "T16n0656_009:0081c13": "世尊告四部眾：比丘、比丘尼、優婆塞、優婆夷，菩",
    "T16n0656_009:0081c14": "薩摩訶薩、天、龍、鬼神、乾沓和、阿須倫、迦留羅、",
    "T16n0656_009:0081c15": "真陀羅、摩休勒、人及非人：「汝等頗見明觀菩",
    "T16n0656_009:0081c16": "薩受記別乎？」對曰：「非也。世尊！」佛復告族姓子：",
    "T16n0656_009:0081c17": "「若有菩薩摩訶薩受如來決，初發道心受別",
    "T16n0656_009:0081c18": "不同，今此明觀菩薩受如來決，己自覺知、餘",
    "T16n0656_009:0081c19": "人不覺，如此等人未獲如來四無所畏，發心",
    "T16n0656_009:0081c20": "自誓未廣及眾生，亦復未得善權方便，是故",
    "T16n0656_009:0081c21": "受決己自覺知、餘者不覺。」佛復告族姓子：「若",
    "T16n0656_009:0081c22": "有善男子、善女人受如來決，眾人盡見、自不",
    "T16n0656_009:0081c23": "覺知，如此等人發意弘普廣及眾生，得四無",
    "T16n0656_009:0081c24": "畏發心曠大，有善權方便教化眾生，是故受",
    "T16n0656_009:0081c25": "決餘者盡覺、己不自知。」佛復告族姓子：「若有",
    "T16n0656_009:0081c26": "善男子、善女人受如來決，己身自知、餘者亦",
    "T16n0656_009:0081c27": "見，如此等人在七住地分別空觀，不計眾生",
    "T16n0656_009:0081c28": "有染著想，初發道心不生此念：『我後成佛度",
    "T16n0656_009:0081c29": "爾所眾生、不度爾所眾生，心如虛空不可沮",
    "T16n0656_009:0082a01": "壞，以獲如來四無所畏，得空觀三昧善權方",
    "T16n0656_009:0082a02": "便。』是故受決，己身自知、餘者亦見。」佛復告族",
    "T16n0656_009:0082a03": "姓子：「若有善男子、善女人受如來決，己身不",
    "T16n0656_009:0082a04": "覺、餘者不知，如斯等人未在七住不退轉地，",
    "T16n0656_009:0082a05": "雖有善權方便信樂三尊，供養承事諸佛世",
    "T16n0656_009:0082a06": "尊，然未得如來無著之行，未能淨佛國土教",
    "T16n0656_009:0082a07": "化眾生，是故受決自不覺知、餘者不見。」佛復",
    "T16n0656_009:0082a08": "告族姓子：「若善男子、善女人受如來決，遠者",
    "T16n0656_009:0082a09": "得決、近者不得，如此等人彌勒身是。何以故？",
    "T16n0656_009:0082a10": "此善男子、善女人諸根具足，不捨如來無著",
    "T16n0656_009:0082a11": "之行，是故受決，遠者自覺、近者不知。」佛復告",
    "T16n0656_009:0082a12": "族姓子：「若善男子、善女人受如來決，近者覺",
    "T16n0656_009:0082a13": "知、遠者不見，亦非眾會所能測度，如此等人",
    "T16n0656_009:0082a14": "在菩薩位，未能演說賢聖之行，今師子膺菩",
    "T16n0656_009:0082a15": "薩是也。眾相具足不捨法本，於無想法中不",
    "T16n0656_009:0082a16": "壞法性，是故受決，近者覺知、遠者不見，亦非",
    "T16n0656_009:0082a17": "眾會所能測度。」佛復告族姓子：「若善男子、善",
    "T16n0656_009:0082a18": "女人如來授決，近者亦知、遠者亦見，如此等",
    "T16n0656_009:0082a19": "人眾行具足，行不思議無量佛事，超生死海",
    "T16n0656_009:0082a20": "至無為岸。何以故？此善男子、善女人諸根",
    "T16n0656_009:0082a21": "具足，不捨如來無著之行，遍遊十方無量世",
    "T16n0656_009:0082a22": "界，作不思議顯佛神德，今柔順菩薩是也。是",
    "T16n0656_009:0082a23": "故，近者亦知、遠者亦見。」佛復告族姓子：「若善",
    "T16n0656_009:0082a24": "男子、善女人受如來決，近者不知、遠者不見，",
    "T16n0656_009:0082a25": "如此等人眾行未具、未得善權方便，雖復去",
    "T16n0656_009:0082a26": "離五欲之中，未能備悉如來法藏，今等行菩",
    "T16n0656_009:0082a27": "薩是也。」佛復告族姓子：「若有菩薩摩訶薩，奉",
    "T16n0656_009:0082a28": "持修習八因緣法，我今視之如己無異，亦為",
    "T16n0656_009:0082a29": "十方諸佛世尊所見擁護。」爾時，釋提桓因即",
    "T16n0656_009:0082b01": "從座起，前至佛所，頭面禮足，在一面立。須臾",
    "T16n0656_009:0082b02": "之頃，前至佛所，長跪叉手，白佛言：「世尊！我",
    "T16n0656_009:0082b03": "名拘翼號天帝釋，唯願世尊聽所啟白。」佛",
    "T16n0656_009:0082b04": "言：「善哉，善哉！拘翼！有所疑難，今正是時。」釋",
    "T16n0656_009:0082b05": "提桓因白佛言：「世尊！若有善男子、善女人，興",
    "T16n0656_009:0082b06": "顯如來無著之行，具足授決八因緣法，我等",
    "T16n0656_009:0082b07": "諸天當護此善男子、善女人至竟成就，終不",
    "T16n0656_009:0082b08": "中退墮於羅漢辟支佛道。」爾時，釋提桓因即",
    "T16n0656_009:0082b09": "於佛前，而歎頌曰：",
    "T16n0656_009:0082b10": "「本無無所著，　　永離諸惡趣，",
    "T16n0656_009:0082b11": "　云何如來今，　　授決有高下？",
    "T16n0656_009:0082b12": "　昔從無數劫，　　功勳不可量，",
    "T16n0656_009:0082b13": "　積功累眾德，　　一切眾相具。",
    "T16n0656_009:0082b14": "　如來諸法本，　　無生滅著斷，",
    "T16n0656_009:0082b15": "　尊今已授決，　　論說高下相。",
    "T16n0656_009:0082b16": "　得定不起思，　　生滅無所有，",
    "T16n0656_009:0082b17": "　諸法如幻化，　　名號不真實。",
    "T16n0656_009:0082b18": "　知本所從來，　　願樂無生法，",
    "T16n0656_009:0082b19": "　演說三達智，　　從限至無限。",
    "T16n0656_009:0082b20": "　今為天帝釋，　　縛解諸結盡，",
    "T16n0656_009:0082b21": "　願尊見記別，　　久如逮正覺。」",
    "T16n0656_009:0082b22": "爾時，世尊以偈報釋提桓因曰：",
    "T16n0656_009:0082b23": "「汝今天帝釋，　　功德眾行至，",
    "T16n0656_009:0082b24": "　乃從無數世，　　積德光明尊。",
    "T16n0656_009:0082b25": "　今為天帝身，　　經大小劫數，",
    "T16n0656_009:0082b26": "　三十六成敗，　　不捨本要誓。",
    "T16n0656_009:0082b27": "　千佛兄弟過，　　無復賢劫名，",
    "T16n0656_009:0082b28": "　中間永曠絕，　　二十四中劫，",
    "T16n0656_009:0082b29": "　後乃有佛出，　　十力無所畏，",
    "T16n0656_009:0082c01": "　清淨德普尊，　　剎土名普忍。",
    "T16n0656_009:0082c02": "　彼佛極長壽，　　在世壽七劫，",
    "T16n0656_009:0082c03": "　教化已周訖，　　永寂取滅度。",
    "T16n0656_009:0082c04": "　遺法在世化，　　亦復經七劫，",
    "T16n0656_009:0082c05": "　漸漸法沒盡，　　不聞三尊名。",
    "T16n0656_009:0082c06": "　中間復逈絕，　　當復經五劫，",
    "T16n0656_009:0082c07": "　汝於彼剎土，　　當紹如來位。",
    "T16n0656_009:0082c08": "　我今授汝決，　　本無如來印，",
    "T16n0656_009:0082c09": "　號名無著尊，　　三界最第一。",
    "T16n0656_009:0082c10": "　獨步無等侶，　　說法無窮盡，",
    "T16n0656_009:0082c11": "　當化阿僧祇，　　無量眾生類。」",
    "T16n0656_009:0082c12": "爾時，釋提桓因聞如來已見授決，頭面禮足，",
    "T16n0656_009:0082c13": "遶佛三匝，還復故座。是時，弊魔波旬心自念",
    "T16n0656_009:0082c14": "言：「今日如來、至真、等正覺，教化眾生轉無著",
    "T16n0656_009:0082c15": "法輪，以善權方便將導一切諸不及者，眾菩",
    "T16n0656_009:0082c16": "薩等神通大智皆得授決不退轉地。此賢聖",
    "T16n0656_009:0082c17": "等我則不疑，今釋提桓因在我部界為我所",
    "T16n0656_009:0082c18": "使，先為如來所見授決。如我今日心離魔行，",
    "T16n0656_009:0082c19": "不在榮冀愛欲之中，何故如來不授我決爾？」",
    "T16n0656_009:0082c20": "時，世尊知魔波旬心中所念，便告目犍連：",
    "T16n0656_009:0082c21": "「汝能堪任於如來前，說諸菩薩摩訶薩受記",
    "T16n0656_009:0082c22": "別乎？」是時，目連承佛威神，即從座起，前白",
    "T16n0656_009:0082c23": "佛言：「我能堪任說菩薩摩訶薩受決之法。」佛",
    "T16n0656_009:0082c24": "告目連：「堪任說者，今正是時。」目連白佛：「若",
    "T16n0656_009:0082c25": "有菩薩摩訶薩於諸空法生染著心，便自貢",
    "T16n0656_009:0082c26": "高輕蔑前學。如此等善男子、善女人在凡夫",
    "T16n0656_009:0082c27": "地，不應稱為菩薩，不應受決得如來號。」目",
    "T16n0656_009:0082c28": "連復白佛言：「若有善男子、善女人，見人受決",
    "T16n0656_009:0082c29": "便生增上心：『我今豪貴、斯人卑賤。』如此等善",
    "T16n0656_009:0083a01": "男子、善女人在凡夫地，不應稱為菩薩，不應",
    "T16n0656_009:0083a02": "受決得如來號。」目連復白佛言：「若善男子、善",
    "T16n0656_009:0083a03": "女人，得佛明慧分別三觀空無相願，便為如",
    "T16n0656_009:0083a04": "來所見授決。然有眾生見此人受決，便生憎",
    "T16n0656_009:0083a05": "嫉心：『如來何為先授此決？』如此等善男子、善",
    "T16n0656_009:0083a06": "女人在凡夫地，不當稱為菩薩，不應受決得",
    "T16n0656_009:0083a07": "如來號。」是時，目連復白佛言：「若有善男子、善",
    "T16n0656_009:0083a08": "女人，得佛神足四無所畏，遊諸空界轉於法",
    "T16n0656_009:0083a09": "輪，善權方便無所罣礙，所演法教皆有所",
    "T16n0656_009:0083a10": "益，便為如來所見授決。然有眾生得世俗智",
    "T16n0656_009:0083a11": "辯才第一，知古明今三世通達，內自思惟而",
    "T16n0656_009:0083a12": "生此念：『我所苞攬無事不貫，如來何為不",
    "T16n0656_009:0083a13": "授我決？今乃返更授此人決？』如此等善男子、",
    "T16n0656_009:0083a14": "善女人在凡夫地，不應稱為菩薩，不應受決",
    "T16n0656_009:0083a15": "得如來號。」目連復白佛言：「若有善男子、善女",
    "T16n0656_009:0083a16": "人，得無生法忍四等具足，遊至十方無量世",
    "T16n0656_009:0083a17": "界，本從此佛而發道心，更從異佛受其記",
    "T16n0656_009:0083a18": "別。然有眾生內自生念：『此非我眾，非我徒",
    "T16n0656_009:0083a19": "類，如來何為先授此決、不授我別？』如此等",
    "T16n0656_009:0083a20": "善男子、善女人在凡夫地，不應稱為菩薩，不",
    "T16n0656_009:0083a21": "應受決得如來號。」目連復白佛言：「若有善男",
    "T16n0656_009:0083a22": "子、善女人，轉無上法輪，六通變化無所觸",
    "T16n0656_009:0083a23": "礙，權詐巧便攝取眾生，此菩薩摩訶薩，便",
    "T16n0656_009:0083a24": "為如來所見授決。復有眾生在三毒等分愛",
    "T16n0656_009:0083a25": "心未盡，未能適化承事諸佛，內自狐疑而生",
    "T16n0656_009:0083a26": "是念：『今觀此人如有所辦，為是如來威力",
    "T16n0656_009:0083a27": "所感？為此善男子審有此化？』於彼此中生猶",
    "T16n0656_009:0083a28": "豫想。如此等善男子、善女人在凡夫地，不應",
    "T16n0656_009:0083a29": "稱為菩薩，不應受決得如來號。」是時，目連復",
    "T16n0656_009:0083b01": "白佛言：「世尊！若有善男子、善女人，生在龍",
    "T16n0656_009:0083b02": "中發菩薩心，眾行具足無所缺漏，便為如來",
    "T16n0656_009:0083b03": "所見授決。或有眾生內自思惟：『我得人身諸",
    "T16n0656_009:0083b04": "根具足，明達正法六情完具，如來何為不授",
    "T16n0656_009:0083b05": "我決？今乃返更授此龍決？』如此等善男子、善",
    "T16n0656_009:0083b06": "女人在凡夫地，不應稱為菩薩，不應受決得",
    "T16n0656_009:0083b07": "如來號。」是時，目連復白佛言：「若有善男子、善",
    "T16n0656_009:0083b08": "女人，已得天身發菩薩心，斷諸縛著無所戀",
    "T16n0656_009:0083b09": "慕，捨己榮位遠離五樂，閉塞六情修清淨法，",
    "T16n0656_009:0083b10": "離世八法不墮十惡，便為如來所見受決。",
    "T16n0656_009:0083b11": "然有眾生內自生念：『今觀此天眾行未足，未",
    "T16n0656_009:0083b12": "捨此形復於人身，何為如來而授此決、不授",
    "T16n0656_009:0083b13": "我別？』如此等善男子、善女人在凡夫地，不",
    "T16n0656_009:0083b14": "應稱為菩薩，不應受決得如來號。」是時，目",
    "T16n0656_009:0083b15": "連復白佛言：「或有眾生受地獄形，以佛神力",
    "T16n0656_009:0083b16": "往授其決，如我昔日為佛所遣授提婆達兜",
    "T16n0656_009:0083b17": "決。然有眾生內自生念：『受地獄形苦痛無量，",
    "T16n0656_009:0083b18": "鑊湯燒煮，死而更生，刀山劍樹、爐炭鐵輪、火",
    "T16n0656_009:0083b19": "車熾風、銅柱碓臼，於中受苦痛毒無量。當爾",
    "T16n0656_009:0083b20": "之時何有道心？如來今日返更授決得如來",
    "T16n0656_009:0083b21": "號。然我等已得人身，不授我決？』如此等善",
    "T16n0656_009:0083b22": "男子、善女人在凡夫地，不應稱為菩薩，不應",
    "T16n0656_009:0083b23": "受決得如來號。」是時，目連復白佛言：「若有",
    "T16n0656_009:0083b24": "善男子、善女人，生餓鬼中受餓鬼形，善見菩",
    "T16n0656_009:0083b25": "薩父像、舍利弗祖、善施長者母，受形苦惱，",
    "T16n0656_009:0083b26": "腹如泰山咽如細鍼，咽長千丈而有千鬲，一",
    "T16n0656_009:0083b27": "鬲千節，雖得漿水化為膿血，眼如深井如",
    "T16n0656_009:0083b28": "千丈崖，然受苦痛不可稱量，為餓火所燒",
    "T16n0656_009:0083b29": "求死不得。然佛世尊以大慈悲，即遣舍利弗",
    "T16n0656_009:0083c01": "各授其決，令發道心。然有眾生內自生念：『餓",
    "T16n0656_009:0083c02": "鬼苦惱無量，飢寒苦毒不可稱計，然今如來",
    "T16n0656_009:0083c03": "返授彼決、不授我決。』如此等善男子、善女人",
    "T16n0656_009:0083c04": "在凡夫地，不應稱為菩薩，不應受決得如來",
    "T16n0656_009:0083c05": "號。」爾時，世尊告目連曰：「善哉，善哉！族姓子！堪",
    "T16n0656_009:0083c06": "任宣暢菩薩受決無礙之行，真佛之子非思",
    "T16n0656_009:0083c07": "欲生。」爾時，弊魔波旬內自生念：「咄！我所行將",
    "T16n0656_009:0083c08": "不謬乎？今聞尊者大目揵連所說，不為諸",
    "T16n0656_009:0083c09": "人，正為我耳。」是時，波旬即從坐起，除去貢高",
    "T16n0656_009:0083c10": "捨憍慢心，前至佛所，頭面禮足，前白佛言：「世",
    "T16n0656_009:0083c11": "尊！我今愚惑，久處邪見未識真道。今釋提桓",
    "T16n0656_009:0083c12": "因為我所統，如來今日先授其決，我即興意",
    "T16n0656_009:0083c13": "生是非心。唯願世尊，受我悔過，消滅欲本不",
    "T16n0656_009:0083c14": "著榮冀。」佛告弊魔波旬：「汝今座上見彌勒菩",
    "T16n0656_009:0083c15": "薩不乎？」波旬白佛：「唯然。世尊！」佛告波旬：「此",
    "T16n0656_009:0083c16": "彌勒菩薩當授汝決得菩薩號。」",
    "T16n0656_009:0083c17": "菩薩瓔珞經淨智除垢品第二十七",
    "T16n0656_009:0083c18": "東方去此三十七恒河沙數，有佛土名曰華",
    "T16n0656_009:0083c19": "嚴，佛名一意如來、至真、等正覺、明行成為、善",
    "T16n0656_009:0083c20": "逝、世間解、無上士、道法御、天人師，號佛、世尊。",
    "T16n0656_009:0083c21": "彼佛如來遣一菩薩，名曰淨一切地，具眾行",
    "T16n0656_009:0083c22": "本定意不亂，三昧正受無所罣礙。佛所住處",
    "T16n0656_009:0083c23": "皆悉履行，不染法界去吾我想，即從座起，偏",
    "T16n0656_009:0083c24": "露右臂，右膝著地，長跪叉手，前白佛言：「欲",
    "T16n0656_009:0083c25": "有所問，若見聽者，敢有所陳。」佛言：「善哉，善",
    "T16n0656_009:0083c26": "哉！族姓子！欲問如來所懷疑者，今正是時。」淨",
    "T16n0656_009:0083c27": "一切地菩薩白佛言：「世尊！云何善男子、善女",
    "T16n0656_009:0083c28": "人，供養諸佛無諸佛想，於諸法本亦復如是？",
    "T16n0656_009:0083c29": "雖度眾生無眾生念，行菩薩道不失本意，具",
    "T16n0656_009:0084a01": "足諸願德行充滿，受決心淨不離明慧。」爾時，",
    "T16n0656_009:0084a02": "世尊告淨一切地菩薩曰：「若有善男子、善女",
    "T16n0656_009:0084a03": "人，分別思惟大乘行本不可思議深奧之藏，",
    "T16n0656_009:0084a04": "先當習學定意正受，除亂想行，然後乃具六",
    "T16n0656_009:0084a05": "度無極，自觀身空觀他人心亦復如是。若善",
    "T16n0656_009:0084a06": "男子、善女人，入等定三昧心不動轉，悉能分",
    "T16n0656_009:0084a07": "別一切眾行。云何善男子、善女人入定三昧，",
    "T16n0656_009:0084a08": "於一切法思惟分別無有錯謬？於是，族姓子！",
    "T16n0656_009:0084a09": "若有菩薩摩訶薩，立根得力逮不退轉，便能",
    "T16n0656_009:0084a10": "入定自觀身本本所從來，一一分別悉知起",
    "T16n0656_009:0084a11": "滅，來不知所從來、去不知所從去。此善男子、",
    "T16n0656_009:0084a12": "善女人從定意起，復入外身定意，一一分別眾",
    "T16n0656_009:0084a13": "生之類。復見無量諸佛剎土，有受形者不受",
    "T16n0656_009:0084a14": "形者。或時善男子、善女人，復更入定觀內外",
    "T16n0656_009:0084a15": "身，彼身我身發趣有異身行共同，如我所觀，",
    "T16n0656_009:0084a16": "趣大乘者不捨眾生，求緣覺者亦不求清淨",
    "T16n0656_009:0084a17": "於佛土，弟子學者承聲受教離於三有，是謂",
    "T16n0656_009:0084a18": "內外觀定身行共同發趣有異。」佛復告淨一切",
    "T16n0656_009:0084a19": "地曰：「若有善男子、善女人，入此等定正受三",
    "T16n0656_009:0084a20": "昧，悉使無量世界盡從化教、從化得度，隨意",
    "T16n0656_009:0084a21": "所樂恣其心意遊於百千三昧，於中攝意而",
    "T16n0656_009:0084a22": "不錯亂，是謂善男子、善女人趣大乘者不捨",
    "T16n0656_009:0084a23": "眾生。」佛復告淨一切地菩薩：「若有善男子、善",
    "T16n0656_009:0084a24": "女人入一身定，便能觀察眾生心本，有婬怒",
    "T16n0656_009:0084a25": "癡、無婬怒癡，隨其本行而度脫之。此善男子、",
    "T16n0656_009:0084a26": "善女人從一身定起，復入眾多身定，觀眾生",
    "T16n0656_009:0084a27": "類有婬怒癡、無婬怒癡，隨其本行而度脫之。」",
    "T16n0656_009:0084a28": "爾時，世尊復告淨一切地菩薩：「若有善男子、",
    "T16n0656_009:0084a29": "善女人入無形觀三昧，遍觀眾生心識所念，",
    "T16n0656_009:0084b01": "眾生若干所念不同。復有三昧名觀眾生心，",
    "T16n0656_009:0084b02": "菩薩摩訶薩得此定意者，便能觀察人道眾",
    "T16n0656_009:0084b03": "生，遍知十方無量世界，有婬怒癡、無婬怒癡，",
    "T16n0656_009:0084b04": "隨其本行而度脫之。」佛復告族姓子：「復有定",
    "T16n0656_009:0084b05": "意知閱叉心，菩薩摩訶薩得此三昧者，遍觀",
    "T16n0656_009:0084b06": "閱叉心識所念，有婬怒癡、無婬怒癡，隨其本",
    "T16n0656_009:0084b07": "行而度脫之。」佛復告淨一切地菩薩曰：「復",
    "T16n0656_009:0084b08": "有定意知諸龍心，菩薩得此定意者，便能",
    "T16n0656_009:0084b09": "觀察龍道眾生心識所念，遍知十方無量世",
    "T16n0656_009:0084b10": "界，有婬怒癡、無婬怒癡，隨其本行而度脫之。」",
    "T16n0656_009:0084b11": "佛復告淨一切地曰：「復有定意知阿須倫心，",
    "T16n0656_009:0084b12": "菩薩摩訶薩得此定意者，便能觀察須倫",
    "T16n0656_009:0084b13": "所念，遍觀十方無量世界，有婬怒癡、無婬怒",
    "T16n0656_009:0084b14": "癡，隨其本行而度脫之。」佛復告族姓子：「復",
    "T16n0656_009:0084b15": "有定意知諸天心，菩薩得此定意者，便能觀",
    "T16n0656_009:0084b16": "察天道眾生心，遍知十方無量世界，有婬怒",
    "T16n0656_009:0084b17": "癡、無婬怒癡，隨其本行而度脫之。」佛復告族",
    "T16n0656_009:0084b18": "姓子：「復有定意知梵天心，菩薩摩訶薩得此",
    "T16n0656_009:0084b19": "定意，便能觀察淨志天心，遍知十方無量",
    "T16n0656_009:0084b20": "世界，有婬怒癡、無婬怒癡，隨其本行而度脫",
    "T16n0656_009:0084b21": "之。」佛復告族姓子：「復有定意知欲界眾生心，",
    "T16n0656_009:0084b22": "菩薩摩訶薩得此定意，便能觀察欲界眾生，",
    "T16n0656_009:0084b23": "遍知十方無量世界，有婬怒癡、無婬怒癡，隨",
    "T16n0656_009:0084b24": "其本行而度脫之。」佛復告族姓子：「復有定意",
    "T16n0656_009:0084b25": "知地獄心，菩薩摩訶薩得此定意者，便能",
    "T16n0656_009:0084b26": "觀察地獄眾生，遍觀十方無量世界，有婬怒",
    "T16n0656_009:0084b27": "癡、無婬怒癡，隨其本行而度脫之。」佛復告族",
    "T16n0656_009:0084b28": "姓子：「復有定意知弗于逮眾生心，菩薩摩訶",
    "T16n0656_009:0084b29": "薩得此定意者，便能觀察弗于逮眾生，遍",
    "T16n0656_009:0084c01": "知十方無量世界，有婬怒癡、無婬怒癡，隨其",
    "T16n0656_009:0084c02": "本行而度脫之。」佛復告淨一切地菩薩曰：「復",
    "T16n0656_009:0084c03": "有定意知閻浮地眾生心，菩薩摩訶薩得此",
    "T16n0656_009:0084c04": "定意者，便能觀察閻浮地眾生，遍知十方",
    "T16n0656_009:0084c05": "無量世界，有婬怒癡、無婬怒癡，隨其本行而",
    "T16n0656_009:0084c06": "度脫之。」佛復告淨一切地菩薩曰：「復有定意",
    "T16n0656_009:0084c07": "知瞿耶尼眾生心，菩薩得此定意者，便能觀",
    "T16n0656_009:0084c08": "察瞿耶尼眾生心意，遍知十方無量世界，有",
    "T16n0656_009:0084c09": "婬怒癡、無婬怒癡，隨其本行而度脫之。」佛",
    "T16n0656_009:0084c10": "告淨一切地菩薩曰：「復有定意知欝單曰眾",
    "T16n0656_009:0084c11": "生心中所念，菩薩得此定意，便能觀察欝單",
    "T16n0656_009:0084c12": "曰眾生心，遍知十方無量世界，有婬怒癡、無",
    "T16n0656_009:0084c13": "婬怒癡，隨其本行而度脫之。」佛復告淨一切",
    "T16n0656_009:0084c14": "地菩薩曰：「復有定意知一四天下眾生心中",
    "T16n0656_009:0084c15": "所念，菩薩得此定意者，便能觀察一四天下",
    "T16n0656_009:0084c16": "眾生心中所念，遍知十方無量世界，有婬怒",
    "T16n0656_009:0084c17": "癡、無婬怒癡，隨其本行而度脫之。」佛復告淨",
    "T16n0656_009:0084c18": "一切地菩薩曰：「復有定意知二四天下眾生",
    "T16n0656_009:0084c19": "心中所念，菩薩得此定意者，便能觀察二四",
    "T16n0656_009:0084c20": "天下眾生心中所念，遍知十方無量世界，有",
    "T16n0656_009:0084c21": "婬怒癡、無婬怒癡，隨其本行而度脫之。」佛復",
    "T16n0656_009:0084c22": "告淨一切地菩薩曰：「復有定意知三四天下",
    "T16n0656_009:0084c23": "眾生心中所念，菩薩得此定意者，便能觀察",
    "T16n0656_009:0084c24": "三四天下眾生心中所念，遍知十方無量世",
    "T16n0656_009:0084c25": "界，有婬怒癡、無婬怒癡，隨其本行而度脫之。」",
    "T16n0656_009:0084c26": "佛復告淨一切地菩薩曰：「復有定意知四四",
    "T16n0656_009:0084c27": "天下眾生心中所念，菩薩得此定意者，便能",
    "T16n0656_009:0084c28": "觀察四四天下眾生心中所念，遍知十方無",
    "T16n0656_009:0084c29": "量世界，有婬怒癡、無婬怒癡，隨其本行而度",
    "T16n0656_009:0085a01": "脫之。」佛復告淨一切地菩薩曰：「復有定意知",
    "T16n0656_009:0085a02": "五四天下眾生心中所念，菩薩得此定意者，",
    "T16n0656_009:0085a03": "便能觀察五四天下眾生心中所念，遍知十",
    "T16n0656_009:0085a04": "方無量世界，有婬怒癡、無婬怒癡，隨其本行",
    "T16n0656_009:0085a05": "而度脫之。」",
    "T16n0656_009:0085a06": "佛復告淨一切地菩薩曰：「復有定意知六四",
    "T16n0656_009:0085a07": "天下眾生心中所念，菩薩得此定意者，便能",
    "T16n0656_009:0085a08": "觀察六四天下眾生心中所念，遍知十方無",
    "T16n0656_009:0085a09": "量世界，有婬怒癡、無婬怒癡，隨其本行而度",
    "T16n0656_009:0085a10": "脫之。」佛復告淨一切地菩薩曰：「復有定意知",
    "T16n0656_009:0085a11": "七四天下眾生心中所念，菩薩得此定意者，",
    "T16n0656_009:0085a12": "便能觀察七四天下眾生心中所念，遍知十",
    "T16n0656_009:0085a13": "方無量世界，有婬怒癡、無婬怒癡，隨其本行",
    "T16n0656_009:0085a14": "而度脫之。」佛復告淨一切地菩薩曰：「復有定",
    "T16n0656_009:0085a15": "意知八四天下眾生心中所念，菩薩得此定",
    "T16n0656_009:0085a16": "意者，便能觀察八四天下眾生心中所念，遍",
    "T16n0656_009:0085a17": "知十方無量世界，有婬怒癡、無婬怒癡，隨其",
    "T16n0656_009:0085a18": "本行而度脫之。」佛復告淨一切地菩薩曰：「復",
    "T16n0656_009:0085a19": "有定意知九四天下眾生心中所念，菩薩得",
    "T16n0656_009:0085a20": "此定意者，便能觀察九四天下眾生心中所",
    "T16n0656_009:0085a21": "念，遍觀十方無量世界，有婬怒癡、無婬怒癡，",
    "T16n0656_009:0085a22": "隨其本行而度脫之。」佛復告淨一切地菩薩",
    "T16n0656_009:0085a23": "曰：「復有定意知十四天下眾生心中所念，菩薩",
    "T16n0656_009:0085a24": "得此定意者，便能觀察十四天下眾生心中所",
    "T16n0656_009:0085a25": "念，遍知十方無量世界，有婬怒癡、無婬怒癡，",
    "T16n0656_009:0085a26": "隨其本行而度脫之。」佛復告淨一切地菩薩",
    "T16n0656_009:0085a27": "曰：「復有定意知百四天下眾生心中所念，菩",
    "T16n0656_009:0085a28": "薩得此定意者，便能觀察百四天下眾生心",
    "T16n0656_009:0085a29": "中所念，遍觀十方無量世界，有婬怒癡、無婬",
    "T16n0656_009:0085b01": "怒癡，隨其本行而度脫之。」佛復告淨一切地",
    "T16n0656_009:0085b02": "菩薩曰：「復有定意知千四天下眾生心中所念，",
    "T16n0656_009:0085b03": "菩薩得此定意者，便能觀察千四天下眾生",
    "T16n0656_009:0085b04": "心中所念，遍觀十方無量世界，有婬怒癡、無",
    "T16n0656_009:0085b05": "婬怒癡，隨其本行而度脫之。」佛復告淨一切",
    "T16n0656_009:0085b06": "地菩薩曰：「復有定意知萬四天下眾生心中",
    "T16n0656_009:0085b07": "所念，菩薩得此定意者，便能觀察萬四天下",
    "T16n0656_009:0085b08": "眾生心中所念，遍觀十方無量世界，有婬怒癡、",
    "T16n0656_009:0085b09": "無婬怒癡，隨其本行而度脫之。」佛復告淨一",
    "T16n0656_009:0085b10": "切地菩薩曰：「復有定意知億萬四天下眾生",
    "T16n0656_009:0085b11": "心中所念，菩薩得此定意者，便能觀察億萬",
    "T16n0656_009:0085b12": "四天下眾生心中所念，遍知十方無量世界，",
    "T16n0656_009:0085b13": "有婬怒癡、無婬怒癡，隨其本行而度脫之。」佛",
    "T16n0656_009:0085b14": "復告淨一切地菩薩曰：「復有定意知一佛國",
    "T16n0656_009:0085b15": "眾生心中所念，菩薩得此定意者，便能觀察",
    "T16n0656_009:0085b16": "知一佛境界眾生心中所念，遍知十方無量",
    "T16n0656_009:0085b17": "世界，有婬怒癡、無婬怒癡，隨其本行而度脫",
    "T16n0656_009:0085b18": "之。」佛復告淨一切地菩薩曰：「復有定意知十",
    "T16n0656_009:0085b19": "佛剎土眾生心中所念，菩薩得此定意者，便",
    "T16n0656_009:0085b20": "能觀察十佛剎土眾生心中所念，遍觀十方",
    "T16n0656_009:0085b21": "無量世界，有婬怒癡、無婬怒癡，隨其本行而",
    "T16n0656_009:0085b22": "度脫之。」佛復告淨一切地菩薩曰：「復有定意",
    "T16n0656_009:0085b23": "知百佛剎土眾生心中所念，菩薩得此定意",
    "T16n0656_009:0085b24": "者，便能觀察百佛剎土眾生心中所念，遍觀",
    "T16n0656_009:0085b25": "十方無量世界，有婬怒癡、無婬怒癡，隨其本",
    "T16n0656_009:0085b26": "行而度脫之。」佛復告淨一切地菩薩曰：「復有",
    "T16n0656_009:0085b27": "定意知萬佛剎土眾生心中所念，菩薩得此",
    "T16n0656_009:0085b28": "定意者，便能觀察萬佛剎土眾生心中所念，",
    "T16n0656_009:0085b29": "遍觀十方無量世界，有婬怒癡、無婬怒癡，隨",
    "T16n0656_009:0085c01": "其本行而度脫之。」佛復告淨一切地菩薩曰：",
    "T16n0656_009:0085c02": "「復有定意知億佛剎土眾生心中所念，菩薩",
    "T16n0656_009:0085c03": "得此定意者，便能觀察億佛剎土眾生心中",
    "T16n0656_009:0085c04": "所念，遍觀十方無量世界，有婬怒癡、無婬怒",
    "T16n0656_009:0085c05": "癡，隨其本行而度脫之。如是菩薩摩訶薩，於",
    "T16n0656_009:0085c06": "此定意，盡得具足諸三昧王。」",
    "T16n0656_009:0085c07": "佛復告淨一切地菩薩曰：「若有善男子、善女",
    "T16n0656_009:0085c08": "人，奉持修習此法門者，便獲如來眾相具足。」",
    "T16n0656_009:0085c09": "爾時，世尊告淨一切地菩薩曰：「若有善男子、",
    "T16n0656_009:0085c10": "善女人，得此三昧定意者，有善權方便教化",
    "T16n0656_009:0085c11": "眾生，復有十事得功德業。云何為十？一者、",
    "T16n0656_009:0085c12": "口氣清淨人多信用；二者、不失本意不譏彼",
    "T16n0656_009:0085c13": "受；三者、善明算數知六十四變；四者、分別空",
    "T16n0656_009:0085c14": "無形相法；五者、知當來法解脫無緣；六者、於",
    "T16n0656_009:0085c15": "現在法念成證法；七者、憶過去行知以無相；",
    "T16n0656_009:0085c16": "八者、於無相法本無自然；九者、起滅自然不",
    "T16n0656_009:0085c17": "著三世；十者、菩薩定意不失次第。是謂菩薩",
    "T16n0656_009:0085c18": "摩訶薩入定三昧，便能觀察億佛剎土眾生",
    "T16n0656_009:0085c19": "心中所念，有婬怒癡、無婬怒癡，隨其本行而",
    "T16n0656_009:0085c20": "度脫之。」◎",
    "T16n0656_009:0085c21": "菩薩瓔珞經無斷品第二十八",
    "T16n0656_009:0085c22": "◎佛復告等行菩薩：「若有善男子、善女人，從",
    "T16n0656_009:0085c23": "初發意發菩薩心，修行五法不懷怯弱。云何",
    "T16n0656_009:0085c24": "五法？一者、勸進前人不捨道心；二者、分別法",
    "T16n0656_009:0085c25": "界不毀法性；三者、一意清淨無他異想；四者、",
    "T16n0656_009:0085c26": "行權方便度未度者；五者、得三十二業定意",
    "T16n0656_009:0085c27": "不亂。是謂，等行菩薩摩訶薩！從初發意守菩",
    "T16n0656_009:0085c28": "薩心，修此五法不捨道意。」佛復告等行菩薩",
    "T16n0656_009:0085c29": "曰：「若有善男子、善女人初發道心，復有五事。",
    "T16n0656_009:0086a01": "云何為五？一者、分別三世不離空無；二者、淨",
    "T16n0656_009:0086a02": "己國土育養眾生；三者、分別眼識不受外入；",
    "T16n0656_009:0086a03": "四者、神足神通念則在前；五者、現在眾智而",
    "T16n0656_009:0086a04": "自瓔珞。是謂，等行菩薩摩訶薩！從初發意修",
    "T16n0656_009:0086a05": "此五法，而得成就無有疑難，進前成佛不懷",
    "T16n0656_009:0086a06": "怯弱。」佛復告等行菩薩：「若善男子、善女人發",
    "T16n0656_009:0086a07": "菩薩心，當行五法而自瓔珞。云何為五？於是，",
    "T16n0656_009:0086a08": "族姓子！若菩薩初發道心入等定意，能令十",
    "T16n0656_009:0086a09": "方天下盡為七寶；二者、使己國土眾生斷婬",
    "T16n0656_009:0086a10": "怒癡；三者、己成佛時修三空慧；四者、莊嚴一",
    "T16n0656_009:0086a11": "相不離慧根；五者、行六神通不自稱記。是謂",
    "T16n0656_009:0086a12": "善男子、善女人從初發意行菩薩道，行此五",
    "T16n0656_009:0086a13": "法而自瓔珞。」佛復告等行菩薩：「若有善男子、",
    "T16n0656_009:0086a14": "善女人從初發意行菩薩道，復有五法。云何",
    "T16n0656_009:0086a15": "為五？一者、思惟如來無形相法；二者、諸佛要",
    "T16n0656_009:0086a16": "誓不違本性；三者、自識本命知所從來；四者、",
    "T16n0656_009:0086a17": "不計我人壽命離五苦難；五者、法本自爾不",
    "T16n0656_009:0086a18": "見起滅。是謂善男子、善女人修此五法而自",
    "T16n0656_009:0086a19": "瓔珞。」佛復告等行菩薩：「若有善男子、善女人",
    "T16n0656_009:0086a20": "從初發意行菩薩道，當行五法不可思議。云",
    "T16n0656_009:0086a21": "何為五？一者、諸佛神德不可思議；二者、諸佛",
    "T16n0656_009:0086a22": "篋藏不可思議；三者、行果受報不可思議；",
    "T16n0656_009:0086a23": "四者、諸佛剎土不可思議；五者、演布道教不",
    "T16n0656_009:0086a24": "可思議。是謂善男子、善女人初發道心，修此",
    "T16n0656_009:0086a25": "五行不可思議，乃至成佛而自瓔珞。」爾時，世",
    "T16n0656_009:0086a26": "尊在於大眾，而說此偈：",
    "T16n0656_009:0086a27": "「諸佛不思議，　　宣暢道亦然，",
    "T16n0656_009:0086a28": "　思惟眾生本，　　本末不可覩。",
    "T16n0656_009:0086a29": "　執四聖諦炬，　　照彼無明根，",
    "T16n0656_009:0086b01": "　常思無有常，　　念除結縛病。",
    "T16n0656_009:0086b02": "　劫數無有窮，　　無盡非有盡，",
    "T16n0656_009:0086b03": "　但為眾生惑，　　欲知本無心。",
    "T16n0656_009:0086b04": "　夫欲學在先，　　聞受深奧法，",
    "T16n0656_009:0086b05": "　亦非二乘行，　　所能用測度。",
    "T16n0656_009:0086b06": "　佛本自計誓，　　蠲除五道淵，",
    "T16n0656_009:0086b07": "　行盡由等心，　　故號人中尊。",
    "T16n0656_009:0086b08": "　佛慧無邊崖，　　神智無有量，",
    "T16n0656_009:0086b09": "　不以身苦本，　　永除三世難。",
    "T16n0656_009:0086b10": "　諸佛瓔珞法，　　自覺無師受，",
    "T16n0656_009:0086b11": "　心定如虛空，　　常想樂想緣。",
    "T16n0656_009:0086b12": "　吾從無數劫，　　入定不離空，",
    "T16n0656_009:0086b13": "　一意成一道，　　故號人中尊。",
    "T16n0656_009:0086b14": "　復於無數劫，　　承事諸世尊，",
    "T16n0656_009:0086b15": "　盡生逮無著，　　自致最正覺。",
    "T16n0656_009:0086b16": "　諸佛在世化，　　正法修道樂，",
    "T16n0656_009:0086b17": "　能淨諸佛國，　　不染三有樂。」",
    "T16n0656_009:0086b18": "爾時，世尊說此偈已，復告等行菩薩：「若有善",
    "T16n0656_009:0086b19": "男子、善女人奉持修習五不思議深奧法者，",
    "T16n0656_009:0086b20": "十方諸佛悉來擁護，不為眾魔所能得便。」佛",
    "T16n0656_009:0086b21": "復告等行菩薩：「若善男子、善女人從初發意",
    "T16n0656_009:0086b22": "行菩薩心，當行五法不可思議。云何為五？",
    "T16n0656_009:0086b23": "一者、以己定意遍施眾生，盡在佛處而不退",
    "T16n0656_009:0086b24": "轉；二者、不猗三道而受果證；三者、無量法海",
    "T16n0656_009:0086b25": "皆現在前；四者、眾相法門具足智辯；五者、",
    "T16n0656_009:0086b26": "分身教化得六度慧。是謂，族姓子！從初發意",
    "T16n0656_009:0086b27": "行菩薩心，行此五法不可思議，便能具足如",
    "T16n0656_009:0086b28": "來眾行。」佛復告等行菩薩：「若有善男子、善女",
    "T16n0656_009:0086b29": "人，思惟分別五苦法本。云何為五？一者、分別",
    "T16n0656_009:0086c01": "色原不生識著；二者、思百八痛無有苦樂；三",
    "T16n0656_009:0086c02": "者、永斷眾想不興亂意；四者、解十二因緣本",
    "T16n0656_009:0086c03": "無此行；五者、識神無形不可究盡。是謂，等行",
    "T16n0656_009:0086c04": "菩薩！若善男子、善女人分別思惟五苦法本",
    "T16n0656_009:0086c05": "者，親近佛藏不離賢聖眾道之原。」佛告等",
    "T16n0656_009:0086c06": "行菩薩：「若善男子、善女人從初發意修菩薩",
    "T16n0656_009:0086c07": "心，復有五法不可窮盡。云何為五？一者、無",
    "T16n0656_009:0086c08": "數功勳不可窮盡；二者、八十四智不可窮盡；",
    "T16n0656_009:0086c09": "三者、如來法慧不可窮盡；四者、諸法要定不",
    "T16n0656_009:0086c10": "可窮盡；五者、八種音響不可窮盡。是謂，等行",
    "T16n0656_009:0086c11": "菩薩！若善男子、善女人從初發意修菩薩心，",
    "T16n0656_009:0086c12": "修此五法不可窮盡，便能具足如來之法。」爾",
    "T16n0656_009:0086c13": "時，世尊復告等行菩薩：「若善男子、善女人從",
    "T16n0656_009:0086c14": "初發意修菩薩心，修行六度不可思議法。",
    "T16n0656_009:0086c15": "云何為六？於是，善男子、善女人不惜身命，",
    "T16n0656_009:0086c16": "隨前所索不逆人意，於中具足施度無極。雖",
    "T16n0656_009:0086c17": "具施度，攝持戒人不毀戒性，見暴逆者勸令",
    "T16n0656_009:0086c18": "忍辱。若人懈怠，勸令精進。或有眾生著六十",
    "T16n0656_009:0086c19": "二見，心意錯亂不識虛無泥洹大道，攝彼眾",
    "T16n0656_009:0086c20": "生一意禪定，除去亂想不生二見。或有眾生",
    "T16n0656_009:0086c21": "永在闇冥懷愚癡心，以權方便攝彼眾生令",
    "T16n0656_009:0086c22": "見慧明。」佛復告等行菩薩：「若有善男子、善女",
    "T16n0656_009:0086c23": "人從初發意修菩薩心，於一度中便當具足",
    "T16n0656_009:0086c24": "六度無極。云何於一度中便能具足六度無",
    "T16n0656_009:0086c25": "極？或有眾生一心持戒不毀戒性，於持戒中",
    "T16n0656_009:0086c26": "具足布施，不譏彼受常行忍辱。若有眾生見",
    "T16n0656_009:0086c27": "毀辱者，不興亂想無瞋怒心，日夜精懃無懈",
    "T16n0656_009:0086c28": "怠心。雖持禁戒定意不亂，於戒性中不毀於",
    "T16n0656_009:0086c29": "禪，演布智慧除愚闇心，是謂菩薩在戒度無",
    "T16n0656_009:0087a01": "極，便能具足六度無極。」佛復告等行菩薩：「若",
    "T16n0656_009:0087a02": "有善男子、善女人，從初發意修菩薩心，得忍",
    "T16n0656_009:0087a03": "度無極，降伏心意不念貢高，於忍度無極復",
    "T16n0656_009:0087a04": "當具足六度之法。不捨忍心而行布施，雖有",
    "T16n0656_009:0087a05": "所施不起想著。於中具足戒性之法，若人擊",
    "T16n0656_009:0087a06": "打不起亂想自攝心意。具足修習忍度無極，",
    "T16n0656_009:0087a07": "具足定意不毀禪法，於忍度中具足禪行。若",
    "T16n0656_009:0087a08": "復善男子、善女人已得忍度，分別五陰成敗所",
    "T16n0656_009:0087a09": "起，思惟三毒知從癡愛，以道慧觀察永無所",
    "T16n0656_009:0087a10": "生。是謂善男子、善女人於忍度中具足六度",
    "T16n0656_009:0087a11": "之法。」佛復告等行菩薩：「若有善男子、善女人",
    "T16n0656_009:0087a12": "從初發意修菩薩心，於禪定中復當具足六",
    "T16n0656_009:0087a13": "度無極，攝取眾生除去亂想。云何菩薩於禪",
    "T16n0656_009:0087a14": "定中具足六度？於是善男子、善女人，觀空身",
    "T16n0656_009:0087a15": "相不見起滅，定心不亂而行布施，不見眾生",
    "T16n0656_009:0087a16": "及以財寶，亦不生心：『今我所施後獲大報，莊",
    "T16n0656_009:0087a17": "嚴佛土本無清淨。』便能具足智度無極。」佛復",
    "T16n0656_009:0087a18": "告等行菩薩：「若有善男子、善女人從初發意",
    "T16n0656_009:0087a19": "修菩薩心，於智度無極具足六度。云何善男",
    "T16n0656_009:0087a20": "子、善女人於智度無極具足六度？於是善男",
    "T16n0656_009:0087a21": "子、善女人，已能修習智度無極，分別無想無",
    "T16n0656_009:0087a22": "他異行，一一分別名身句身，攝意持戒不毀",
    "T16n0656_009:0087a23": "戒性，若人毀辱不懷憂慼，是謂於智具足戒",
    "T16n0656_009:0087a24": "性。若復善男子、善女人，於智度無極修行忍",
    "T16n0656_009:0087a25": "辱，心如虛空不受穢惡，是謂於智度無極得",
    "T16n0656_009:0087a26": "忍辱心。」佛復告等行菩薩：「若善男子、善女人",
    "T16n0656_009:0087a27": "得智度無極，攝意精進去懈怠心，分別眼界",
    "T16n0656_009:0087a28": "不可思議，見懈怠者勸令精進，是謂於智度",
    "T16n0656_009:0087a29": "無極具足精進。」佛復告等行菩薩：「若有善男",
    "T16n0656_009:0087b01": "子、善女人得智度無極，無極禪定心不分散，",
    "T16n0656_009:0087b02": "一意一念經百千劫攝意自伏，於三十六度",
    "T16n0656_009:0087b03": "皆悉分別，是謂，等行菩薩摩訶薩！眾行根原。」",
    "T16n0656_009:0087b04": "爾時，世尊與等行菩薩說是語時，有無量眾",
    "T16n0656_009:0087b05": "生本發心趣於緣覺，今皆迴意發於無上正",
    "T16n0656_009:0087b06": "真之道。復有無數諸天世人，得盡信之行不",
    "T16n0656_009:0087b07": "離大乘。◎",
    "T16n0656_009:0087b08": "菩薩瓔珞經卷第九"
}