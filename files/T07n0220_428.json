{
    "T07n0220_428:0149c25": "大般若波羅蜜多經卷第四百二",
    "T07n0220_428:0149c26": "十八",
    "T07n0220_428:0149c28": "三藏法師玄奘奉　詔譯",
    "T07n0220_428:0149c29": "第二分攝受品第二十九之二",
    "T07n0220_428:0150a01": "爾時，天帝釋白佛言：「世尊！如是般若波羅蜜",
    "T07n0220_428:0150a02": "多甚為希有，調伏菩薩摩訶薩眾令不高心，",
    "T07n0220_428:0150a03": "而能迴向一切智智。」爾時，佛告天帝釋言：「憍",
    "T07n0220_428:0150a04": "尸迦！云何般若波羅蜜多調伏菩薩摩訶",
    "T07n0220_428:0150a05": "薩眾令不高心，而能迴向一切智智？」時，天帝",
    "T07n0220_428:0150a06": "釋白言：「世尊！諸菩薩摩訶薩行世間布施波",
    "T07n0220_428:0150a07": "羅蜜多時，若於佛所而行布施，便作是念：",
    "T07n0220_428:0150a08": "『我能施佛。』若於菩薩、獨覺、聲聞、孤窮、老病、道",
    "T07n0220_428:0150a09": "行、乞者而行布施，便作是念：『我能施菩薩乃",
    "T07n0220_428:0150a10": "至乞者。』是菩薩摩訶薩無方便善巧故，雖行",
    "T07n0220_428:0150a11": "布施而起高心，不能迴向一切智智。「世尊！",
    "T07n0220_428:0150a12": "諸菩薩摩訶薩行世間淨戒、安忍、精進、靜慮、",
    "T07n0220_428:0150a13": "般若波羅蜜多時，便作是念：『我能修行淨",
    "T07n0220_428:0150a14": "戒、安忍、精進、靜慮、般若波羅蜜多。』亦作是念：",
    "T07n0220_428:0150a15": "『我能圓滿淨戒、安忍、精進、靜慮、般若波羅蜜",
    "T07n0220_428:0150a16": "多。』是菩薩摩訶薩無方便善巧故，雖行淨",
    "T07n0220_428:0150a17": "戒乃至般若而起高心，不能迴向一切智智。",
    "T07n0220_428:0150a18": "「世尊！諸菩薩摩訶薩修行世間四念住時，便",
    "T07n0220_428:0150a19": "作是念：『我能修行四念住。』亦作是念：『我能圓",
    "T07n0220_428:0150a20": "滿四念住。』是菩薩摩訶薩無方便善巧故，雖",
    "T07n0220_428:0150a21": "行四念住而起高心，不能迴向一切智智。「世",
    "T07n0220_428:0150a22": "尊！諸菩薩摩訶薩修行四正斷、四神足、五根、",
    "T07n0220_428:0150a23": "五力、七等覺支、八聖道支時，若作是念：『我能",
    "T07n0220_428:0150a24": "修行四正斷乃至八聖道支。』或作是念：『我能",
    "T07n0220_428:0150a25": "圓滿四正斷乃至八聖道支。』是菩薩摩訶薩",
    "T07n0220_428:0150a26": "無方便善巧故，雖行四正斷乃至八聖道支",
    "T07n0220_428:0150a27": "而起高心，不能迴向一切智智。「世尊！諸菩薩",
    "T07n0220_428:0150a28": "摩訶薩修行空、無相、無願解脫門時，若作是",
    "T07n0220_428:0150a29": "念：『我能修行空、無相、無願解脫門。』或作是",
    "T07n0220_428:0150b01": "念：『我能圓滿空、無相、無願解脫門。』是菩薩摩",
    "T07n0220_428:0150b02": "訶薩無方便善巧故，雖行空、無相、無願解脫",
    "T07n0220_428:0150b03": "門而起高心，不能迴向一切智智。「世尊！諸",
    "T07n0220_428:0150b04": "菩薩摩訶薩修行一切三摩地門、陀羅尼門",
    "T07n0220_428:0150b05": "時，若作是念：『我能修行一切三摩地門、陀羅",
    "T07n0220_428:0150b06": "尼門。』或作是念：『我能圓滿一切三摩地門、",
    "T07n0220_428:0150b07": "陀羅尼門。』是菩薩摩訶薩無方便善巧故，雖",
    "T07n0220_428:0150b08": "行一切三摩地門、陀羅尼門而起高心，不能",
    "T07n0220_428:0150b09": "迴向一切智智。「世尊！諸菩薩摩訶薩修行",
    "T07n0220_428:0150b10": "佛十力、四無所畏、四無礙解、大慈、大悲、大喜、大",
    "T07n0220_428:0150b11": "捨、十八佛不共法時，若作是念：『我能修行",
    "T07n0220_428:0150b12": "佛十力乃至十八佛不共法。』或作是念：『我能",
    "T07n0220_428:0150b13": "圓滿佛十力乃至十八佛不共法。』是菩薩摩",
    "T07n0220_428:0150b14": "訶薩無方便善巧故，雖行佛十力乃至十八",
    "T07n0220_428:0150b15": "佛不共法而起高心，不能迴向一切智智。",
    "T07n0220_428:0150b16": "「世尊！諸菩薩摩訶薩修行一切智、道相智、一",
    "T07n0220_428:0150b17": "切相智時，若作是念：『我能修行一切智、道",
    "T07n0220_428:0150b18": "相智、一切相智。』或作是念：『我能圓滿一切智、",
    "T07n0220_428:0150b19": "道相智、一切相智。』是菩薩摩訶薩無方便善",
    "T07n0220_428:0150b20": "巧故，雖行一切智、道相智、一切相智而起高",
    "T07n0220_428:0150b21": "心，不能迴向一切智智。「世尊！諸菩薩摩訶薩",
    "T07n0220_428:0150b22": "成熟有情、嚴淨佛土時，若作是念：『我能成熟",
    "T07n0220_428:0150b23": "有情、嚴淨佛土，餘無此能。』是菩薩摩訶薩無",
    "T07n0220_428:0150b24": "方便善巧故，雖成熟有情、嚴淨佛土而起高",
    "T07n0220_428:0150b25": "心，不能迴向一切智智。「世尊！如是菩薩摩",
    "T07n0220_428:0150b26": "訶薩眾依世間心修諸善法，無方便善巧故，",
    "T07n0220_428:0150b27": "我、我所執擾亂心故，雖修般若波羅蜜多而",
    "T07n0220_428:0150b28": "未得故，不能如實調伏高心，亦不能如實迴",
    "T07n0220_428:0150b29": "向一切智智。「世尊！若菩薩摩訶薩行出世布",
    "T07n0220_428:0150c01": "施波羅蜜多時，善修般若波羅蜜多故，不得",
    "T07n0220_428:0150c02": "施者、受者、施物，是菩薩摩訶薩依止般若波",
    "T07n0220_428:0150c03": "羅蜜多而行布施故，能如實調伏高心，亦能",
    "T07n0220_428:0150c04": "迴向一切智智。「世尊！若菩薩摩訶薩行出世",
    "T07n0220_428:0150c05": "淨戒、安忍、精進、靜慮、般若波羅蜜多時，善修",
    "T07n0220_428:0150c06": "般若波羅蜜多故，不得淨戒、安忍、精進、靜慮、",
    "T07n0220_428:0150c07": "般若及一切法，是菩薩摩訶薩依止般若波",
    "T07n0220_428:0150c08": "羅蜜多，而行淨戒乃至般若故，能如實調伏",
    "T07n0220_428:0150c09": "高心，亦能迴向一切智智。「世尊！若菩薩摩訶",
    "T07n0220_428:0150c10": "薩修行出世四念住廣說乃至一切相智時，",
    "T07n0220_428:0150c11": "善修般若波羅蜜多故，不得四念住廣說乃",
    "T07n0220_428:0150c12": "至一切相智及一切法，是菩薩摩訶薩依止",
    "T07n0220_428:0150c13": "般若波羅蜜多，而行四念住廣說乃至一切",
    "T07n0220_428:0150c14": "相智故，能如實調伏高心，亦能迴向一切智",
    "T07n0220_428:0150c15": "智。「世尊！若菩薩摩訶薩成熟有情、嚴淨佛土",
    "T07n0220_428:0150c16": "時，善修般若波羅蜜多故，不得成熟有情、嚴",
    "T07n0220_428:0150c17": "淨佛土及一切法，是菩薩摩訶薩依止般若",
    "T07n0220_428:0150c18": "波羅蜜多，而成熟有情、嚴淨佛土故，能如實",
    "T07n0220_428:0150c19": "調伏高心，亦能迴向一切智智。「世尊！由此",
    "T07n0220_428:0150c20": "因緣我作是說：如是般若波羅蜜多甚為希",
    "T07n0220_428:0150c21": "有，調伏菩薩摩訶薩眾令不高心，而能迴向",
    "T07n0220_428:0150c22": "一切智智。」",
    "T07n0220_428:0150c23": "第二分窣堵波品第三十",
    "T07n0220_428:0150c24": "爾時，佛告天帝釋言：「憍尸迦！若善男子、善女",
    "T07n0220_428:0150c25": "人等，能於般若波羅蜜多甚深經典，至心聽",
    "T07n0220_428:0150c26": "聞、受持、讀誦、精勤修學、如理思惟、書寫、解說、",
    "T07n0220_428:0150c27": "廣令流布，是善男子、善女人等身常安隱心",
    "T07n0220_428:0150c28": "恒喜樂，不為一切災橫侵惱。「復次，憍尸迦！若",
    "T07n0220_428:0150c29": "善男子、善女人等於此般若波羅蜜多甚深",
    "T07n0220_428:0151a01": "經典，至心聽聞、受持、讀誦、親近供養、如理思",
    "T07n0220_428:0151a02": "惟、書寫、解說、廣令流布，是善男子、善女人等",
    "T07n0220_428:0151a03": "若在軍旅交陣戰時，至心念誦如是般若波",
    "T07n0220_428:0151a04": "羅蜜多，於諸有情慈悲擁護，不為刀仗之所",
    "T07n0220_428:0151a05": "傷殺，所對怨敵皆起慈心，設起惡心自然退",
    "T07n0220_428:0151a06": "敗。是善男子、善女人等若在軍旅刀箭所傷",
    "T07n0220_428:0151a07": "喪失身命，終無是處。何以故？憍尸迦！是善男",
    "T07n0220_428:0151a08": "子、善女人等以無所得而為方便，長夜修習",
    "T07n0220_428:0151a09": "布施、淨戒、安忍、精進、靜慮、般若波羅蜜多，自",
    "T07n0220_428:0151a10": "能降伏貪欲刀仗，亦能除他貪欲刀仗；自能",
    "T07n0220_428:0151a11": "降伏瞋恚刀仗，亦能除他瞋恚刀仗；自能降",
    "T07n0220_428:0151a12": "伏愚癡刀仗，亦能除他愚癡刀仗；自能降伏",
    "T07n0220_428:0151a13": "憍慢刀仗，亦能除他憍慢刀仗；自能降伏惡",
    "T07n0220_428:0151a14": "見刀仗，亦能除他惡見刀仗；自能降伏隨眠",
    "T07n0220_428:0151a15": "刀仗，亦能除他隨眠刀仗；自能降伏纏垢刀",
    "T07n0220_428:0151a16": "仗，亦能除他纏垢刀仗；自能降伏惡業刀仗，",
    "T07n0220_428:0151a17": "亦能除他惡業刀仗。憍尸迦！由此緣故，是善",
    "T07n0220_428:0151a18": "男子、善女人等設入軍陣，不為刀仗之所傷",
    "T07n0220_428:0151a19": "殺，所對怨敵皆起慈心，設起惡心自然退敗。",
    "T07n0220_428:0151a20": "是善男子、善女人等至心念誦甚深般若波",
    "T07n0220_428:0151a21": "羅蜜多威神力故，設在軍陣刀箭所傷，喪失",
    "T07n0220_428:0151a22": "身命終無是處。「復次，憍尸迦！若善男子、善女",
    "T07n0220_428:0151a23": "人等不離一切智智心，以無所得而為方便，",
    "T07n0220_428:0151a24": "常於如是甚深般若波羅蜜多，至心聽聞、受",
    "T07n0220_428:0151a25": "持、讀誦、精勤修學、如理思惟、供養恭敬、尊重",
    "T07n0220_428:0151a26": "讚歎、書寫、解說、廣令流布，是善男子、善女人",
    "T07n0220_428:0151a27": "等，一切毒藥、蠱道、鬼魅、厭禱、呪術皆不能害，",
    "T07n0220_428:0151a28": "水不能溺火不能燒，刀仗、惡獸、怨賊、惡神、眾",
    "T07n0220_428:0151a29": "邪、魍魎不能損害。何以故？憍尸迦！如是般若",
    "T07n0220_428:0151b01": "波羅蜜多是大神呪，如是般若波羅蜜多是",
    "T07n0220_428:0151b02": "大明呪，如是般若波羅蜜多是無上呪，如是",
    "T07n0220_428:0151b03": "般若波羅蜜多是無等等呪，如是般若波羅",
    "T07n0220_428:0151b04": "蜜多是一切呪王，最上最妙無能及者，具大",
    "T07n0220_428:0151b05": "威力能伏一切，不為一切之所降伏。是善男",
    "T07n0220_428:0151b06": "子、善女人等精勤修學如是呪王，不為自害，",
    "T07n0220_428:0151b07": "不為害他，不為俱害。何以故？憍尸迦！是善男",
    "T07n0220_428:0151b08": "子、善女人等學此般若波羅蜜多，了自他俱",
    "T07n0220_428:0151b09": "不可得故。憍尸迦！是善男子、善女人等學此",
    "T07n0220_428:0151b10": "般若波羅蜜多大呪王時，不得我，不得有情，",
    "T07n0220_428:0151b11": "乃至不得知者、見者；不得色，不得受、想、行、識，",
    "T07n0220_428:0151b12": "乃至不得一切智，不得道相智、一切相智。以",
    "T07n0220_428:0151b13": "於此等無所得故，不為自害，不為害他，不為",
    "T07n0220_428:0151b14": "俱害。「憍尸迦！是善男子、善女人等學此般若",
    "T07n0220_428:0151b15": "波羅蜜多大呪王時，於我及法雖無所得，而",
    "T07n0220_428:0151b16": "證無上正等菩提，觀諸有情心行差別，隨宜",
    "T07n0220_428:0151b17": "為轉無上法輪，令如說行皆得利樂。何以故？",
    "T07n0220_428:0151b18": "憍尸迦！過去菩薩摩訶薩眾，於此般若波羅",
    "T07n0220_428:0151b19": "蜜多大神呪王精勤修學，已證無上正等菩",
    "T07n0220_428:0151b20": "提，轉妙法輪度無量眾。未來菩薩摩訶薩眾，",
    "T07n0220_428:0151b21": "於此般若波羅蜜多大神呪王精勤修學，當",
    "T07n0220_428:0151b22": "證無上正等菩提，轉妙法輪度無量眾。現在",
    "T07n0220_428:0151b23": "十方無邊世界有諸菩薩摩訶薩眾，於此般",
    "T07n0220_428:0151b24": "若波羅蜜多大神呪王精勤修學，現證無上",
    "T07n0220_428:0151b25": "正等菩提，轉妙法輪度無量眾。「復次，憍尸迦！",
    "T07n0220_428:0151b26": "若善男子、善女人等於此般若波羅蜜多，至",
    "T07n0220_428:0151b27": "心聽聞、受持、讀誦、精勤修學、如理思惟、書寫、",
    "T07n0220_428:0151b28": "解說、廣令流布，是善男子、善女人等隨所居",
    "T07n0220_428:0151b29": "止國土城邑人及非人，不為一切災橫疾疫",
    "T07n0220_428:0151c01": "之所傷害。何以故？憍尸迦！是善男子、善女",
    "T07n0220_428:0151c02": "人等隨所住處，為此三千大千世界及餘十",
    "T07n0220_428:0151c03": "方無邊世界所有四大王眾天乃至色究竟",
    "T07n0220_428:0151c04": "天并諸龍神、阿素洛等常來守護，供養恭敬、",
    "T07n0220_428:0151c05": "尊重讚歎，不令般若波羅蜜多有留難故。「復",
    "T07n0220_428:0151c06": "次，憍尸迦！若善男子、善女人等書此般若波",
    "T07n0220_428:0151c07": "羅蜜多大神呪王，置清淨處供養恭敬、尊重",
    "T07n0220_428:0151c08": "讚歎，雖不聽聞、受持、讀誦、精勤修學、如理思",
    "T07n0220_428:0151c09": "惟，亦不為他開示分別，而此住處國邑王都",
    "T07n0220_428:0151c10": "人非人等，不為一切災橫疾疫之所傷害。何",
    "T07n0220_428:0151c11": "以故？憍尸迦！如是般若波羅蜜多大神呪王",
    "T07n0220_428:0151c12": "隨所住處，為此三千大千世界及餘十方無",
    "T07n0220_428:0151c13": "邊世界所有四大王眾天乃至色究竟天并",
    "T07n0220_428:0151c14": "諸龍神、阿素洛等，常來守護，供養恭敬、尊重",
    "T07n0220_428:0151c15": "讚歎，不令般若波羅蜜多大神呪王有留難",
    "T07n0220_428:0151c16": "故。憍尸迦！是善男子、善女人等，但書般若",
    "T07n0220_428:0151c17": "波羅蜜多大神呪王，置清淨處供養恭敬、尊",
    "T07n0220_428:0151c18": "重讚歎，尚獲如是現法利益，況能聽聞、受持、",
    "T07n0220_428:0151c19": "讀誦、精勤修學、如理思惟，及廣為他開示分",
    "T07n0220_428:0151c20": "別！當知是輩功德無邊，速證菩提利樂一切。",
    "T07n0220_428:0151c21": "「復次，憍尸迦！若善男子、善女人等怖畏怨",
    "T07n0220_428:0151c22": "家、惡獸、災橫、厭禱、疾疫、毒藥、呪等，應書般若",
    "T07n0220_428:0151c23": "波羅蜜多大神呪王隨多少分香囊盛貯，安",
    "T07n0220_428:0151c24": "寶筒中恒隨逐身，供養恭敬、尊重讚歎，諸怖",
    "T07n0220_428:0151c25": "畏事皆自銷除，天龍、鬼神常守護故。憍尸迦！",
    "T07n0220_428:0151c26": "譬如有人或傍生類入菩提樹院，或至彼院",
    "T07n0220_428:0151c27": "邊，人非人等不能傷害。何以故？憍尸迦！",
    "T07n0220_428:0151c28": "過去未來現在諸佛皆坐此處證得無上正",
    "T07n0220_428:0151c29": "等菩提，得菩提已施諸有情，無恐、無怖、無怨、",
    "T07n0220_428:0152a01": "無害身心安樂。安立無量無數有情，令住人",
    "T07n0220_428:0152a02": "天尊貴妙行；安立無量無數有情，令住三乘",
    "T07n0220_428:0152a03": "安樂妙行；安立無量無數有情，令現證得或",
    "T07n0220_428:0152a04": "預流果、或一來果、或不還果、或阿羅漢果；安",
    "T07n0220_428:0152a05": "立無量無數有情，令當證得獨覺菩提，或證",
    "T07n0220_428:0152a06": "無上正等菩提。如是勝事皆由般若波羅蜜",
    "T07n0220_428:0152a07": "多威神之力，是故此處一切天、龍、阿素洛等",
    "T07n0220_428:0152a08": "皆共守護，供養恭敬、尊重讚歎。當知般若",
    "T07n0220_428:0152a09": "波羅蜜多甚深經典隨所住處亦復如是，一",
    "T07n0220_428:0152a10": "切天、龍、阿素洛等常來守護，供養恭敬、尊重",
    "T07n0220_428:0152a11": "讚歎，不令般若波羅蜜多有留難故。「憍尸迦！",
    "T07n0220_428:0152a12": "如是般若波羅蜜多甚深經典隨所在處，當",
    "T07n0220_428:0152a13": "知是處即真制多，一切有情皆應敬禮，當以",
    "T07n0220_428:0152a14": "種種上妙花鬘、塗散等香、衣服、瓔珞、寶幢、幡",
    "T07n0220_428:0152a15": "蓋、諸妙、珍奇、伎樂、燈明而為供養。」",
    "T07n0220_428:0152a16": "爾時，天帝釋白佛言：「世尊！若善男子、善女人",
    "T07n0220_428:0152a17": "等書此般若波羅蜜多甚深經典，種種莊嚴",
    "T07n0220_428:0152a18": "供養恭敬、尊重讚歎，復以種種上妙花鬘、塗",
    "T07n0220_428:0152a19": "散等香、衣服、瓔珞、寶幢、幡蓋、諸妙、珍奇、伎樂、",
    "T07n0220_428:0152a20": "燈明而為供養。有善男子、善女人等佛涅槃",
    "T07n0220_428:0152a21": "後，起窣堵波七寶嚴飾，寶函盛貯佛設利羅",
    "T07n0220_428:0152a22": "安置其中，供養恭敬、尊重讚歎，復以種種上",
    "T07n0220_428:0152a23": "妙花鬘、塗散等香、衣服、瓔珞、寶幢、幡蓋、諸",
    "T07n0220_428:0152a24": "妙、珍奇、伎樂、燈明而為供養。二所生福，何者",
    "T07n0220_428:0152a25": "為多？」佛告憍尸迦：「我還問汝，當隨意答。",
    "T07n0220_428:0152a26": "於意云何？如來所得一切相智及相好身，依",
    "T07n0220_428:0152a27": "何等法修學而得？」天帝釋言：「世尊！如來所得",
    "T07n0220_428:0152a28": "一切相智及相好身，依此般若波羅蜜多甚",
    "T07n0220_428:0152a29": "深經典修學而得。」佛言：「憍尸迦！如是！如是！",
    "T07n0220_428:0152b01": "如汝所說。我依般若波羅蜜多甚深經典修",
    "T07n0220_428:0152b02": "學故，得一切相智及相好身。何以故？憍尸迦！",
    "T07n0220_428:0152b03": "不學般若波羅蜜多甚深經典，證得無上正",
    "T07n0220_428:0152b04": "等菩提無有是處。憍尸迦！非但獲得相好身",
    "T07n0220_428:0152b05": "故說名如來、應、正等覺，要由證得一切相智",
    "T07n0220_428:0152b06": "故名如來、應、正等覺。憍尸迦！如來所得一",
    "T07n0220_428:0152b07": "切相智，要由般若波羅蜜多為因而起；佛相",
    "T07n0220_428:0152b08": "好身但為依處，若不依止佛相好身，一切相",
    "T07n0220_428:0152b09": "智無由而起。是故般若波羅蜜多正為因起",
    "T07n0220_428:0152b10": "一切智智，欲令此智現前相續故，復修集佛",
    "T07n0220_428:0152b11": "相好身。此相好身若非遍智所依處者，一切",
    "T07n0220_428:0152b12": "天、龍、人非人等不應竭誠供養恭敬，以相好",
    "T07n0220_428:0152b13": "身與佛遍智為所依止故，諸天、龍神、人非人等",
    "T07n0220_428:0152b14": "供養恭敬。由此緣故，我涅槃後，諸天、龍神、",
    "T07n0220_428:0152b15": "人非人等供養恭敬我設利羅。「憍尸迦！若",
    "T07n0220_428:0152b16": "善男子、善女人等但於般若波羅蜜多甚深",
    "T07n0220_428:0152b17": "經典，供養恭敬、尊重讚歎，則為供養一切相",
    "T07n0220_428:0152b18": "智及所依止佛相好身，并涅槃後佛設利羅。",
    "T07n0220_428:0152b19": "何以故？憍尸迦！一切相智及相好身并設",
    "T07n0220_428:0152b20": "利羅，皆以般若波羅蜜多為根本故。憍尸迦！",
    "T07n0220_428:0152b21": "若善男子、善女人等但於佛身及設利羅",
    "T07n0220_428:0152b22": "供養恭敬、尊重讚歎，非為供養一切相智及",
    "T07n0220_428:0152b23": "此般若波羅蜜多。何以故？憍尸迦！佛身遺",
    "T07n0220_428:0152b24": "體非此般若波羅蜜多一切相智之根本故。",
    "T07n0220_428:0152b25": "憍尸迦！由此因緣，若善男子、善女人等欲供",
    "T07n0220_428:0152b26": "養佛若身、若心及餘功德，先當聽聞、受持、讀",
    "T07n0220_428:0152b27": "誦、精勤修學、如理思惟、書寫、解說如是般若波",
    "T07n0220_428:0152b28": "羅蜜多甚深經典，復以種種上妙供具而供",
    "T07n0220_428:0152b29": "養之。「以是故，憍尸迦！若善男子、善女人等，",
    "T07n0220_428:0152c01": "書此般若波羅蜜多甚深經典，種種莊嚴供",
    "T07n0220_428:0152c02": "養恭敬、尊重讚歎，復以種種上妙花鬘、塗散",
    "T07n0220_428:0152c03": "等香、衣服、瓔珞、寶幢、幡蓋、諸妙、珍奇、伎樂、燈明",
    "T07n0220_428:0152c04": "而為供養。有善男子、善女人等佛涅槃後起",
    "T07n0220_428:0152c05": "窣堵波七寶嚴飾，寶函盛貯佛設利羅安置",
    "T07n0220_428:0152c06": "其中，供養恭敬、尊重讚歎，復以種種上妙花",
    "T07n0220_428:0152c07": "鬘、塗散等香、衣服、瓔珞、寶幢、幡蓋、諸妙、珍奇、伎",
    "T07n0220_428:0152c08": "樂、燈明而為供養。二所生福，前者為多無量",
    "T07n0220_428:0152c09": "倍數。何以故？憍尸迦！如是般若波羅蜜多",
    "T07n0220_428:0152c10": "甚深經典，能生布施波羅蜜多乃至般若波",
    "T07n0220_428:0152c11": "羅蜜多故，能顯內空乃至無性自性空故，能",
    "T07n0220_428:0152c12": "生四念住廣說乃至十八佛不共法故，能生",
    "T07n0220_428:0152c13": "一切三摩地門、陀羅尼門故，能辦成熟有情、",
    "T07n0220_428:0152c14": "嚴淨佛土事故，能辦菩薩摩訶薩族姓圓滿、",
    "T07n0220_428:0152c15": "色力圓滿、財寶圓滿、眷屬圓滿故，能辦一切",
    "T07n0220_428:0152c16": "大慈、大悲、大喜、大捨故，能辦世間剎帝利大",
    "T07n0220_428:0152c17": "族、婆羅門大族、長者大族、居士大族、四大王眾",
    "T07n0220_428:0152c18": "天乃至色究竟天故，能辦世間空無邊處天",
    "T07n0220_428:0152c19": "乃至非想非非想處天故，能辦預流、一來、不",
    "T07n0220_428:0152c20": "還、阿羅漢果、獨覺菩提故，能辦菩薩摩訶薩",
    "T07n0220_428:0152c21": "行、諸佛無上正等菩提故，能辦最上最勝無",
    "T07n0220_428:0152c22": "等一切如來、應、正等覺一切相智故。」",
    "T07n0220_428:0152c23": "爾時，天帝釋白佛言：「世尊！贍部洲人於此",
    "T07n0220_428:0152c24": "般若波羅蜜多甚深經典不供養恭敬、尊重",
    "T07n0220_428:0152c25": "讚歎者，彼豈不知供養恭敬、尊重讚歎甚深",
    "T07n0220_428:0152c26": "般若波羅蜜多，獲得如是功德勝利？」佛告",
    "T07n0220_428:0152c27": "憍尸迦：「我還問汝，當隨意答。於意云何？贍",
    "T07n0220_428:0152c28": "部洲內有幾許人成佛證淨、成法證淨、成",
    "T07n0220_428:0152c29": "僧證淨？有幾許人於佛無疑、於法無疑、於",
    "T07n0220_428:0153a01": "僧無疑？有幾許人於佛究竟、於法究竟、",
    "T07n0220_428:0153a02": "於僧究竟？有幾許人得三十七菩提分法？有",
    "T07n0220_428:0153a03": "幾許人得三解脫門？有幾許人得八解脫？有",
    "T07n0220_428:0153a04": "幾許人得九次第定？有幾許人得六神通？有",
    "T07n0220_428:0153a05": "幾許人得四無礙解？有幾許人永斷三結得",
    "T07n0220_428:0153a06": "預流果？有幾許人薄貪、瞋、癡得一來果？有",
    "T07n0220_428:0153a07": "幾許人斷五順下分結得不還果？有幾許人",
    "T07n0220_428:0153a08": "斷五順上分結得阿羅漢果？有幾許人發心",
    "T07n0220_428:0153a09": "定趣獨覺菩提？有幾許人發心定趣諸佛無",
    "T07n0220_428:0153a10": "上正等菩提？」天帝釋言：「世尊！贍部洲內有",
    "T07n0220_428:0153a11": "少許人成佛證淨、成法證淨、成僧證淨，乃至",
    "T07n0220_428:0153a12": "有少許人發心定趣諸佛無上正等菩提。」爾",
    "T07n0220_428:0153a13": "時，佛告天帝釋言：「如是！如是！如汝所說。憍尸",
    "T07n0220_428:0153a14": "迦！贍部洲內極少分人成佛證淨、成法證",
    "T07n0220_428:0153a15": "淨、成僧證淨，轉少分人於佛無疑、於法無",
    "T07n0220_428:0153a16": "疑、於僧無疑，乃至轉少分人發心定趣諸佛",
    "T07n0220_428:0153a17": "無上正等菩提，轉少分人既發心已精勤修",
    "T07n0220_428:0153a18": "習趣菩提行，轉少分人精勤修習菩提行已",
    "T07n0220_428:0153a19": "證得無上正等菩提。何以故？憍尸迦！諸有",
    "T07n0220_428:0153a20": "情類流轉生死，無量世來多不見佛，不聞正",
    "T07n0220_428:0153a21": "法，不親近僧，不行布施，不持淨戒，不修安",
    "T07n0220_428:0153a22": "忍，不起精進，不習靜慮，不學般若；不聞內",
    "T07n0220_428:0153a23": "空，不修內空，乃至不聞無性自性空，不修",
    "T07n0220_428:0153a24": "無性自性空；不聞四念住，不修四念住，廣",
    "T07n0220_428:0153a25": "說乃至不聞十八佛不共法，不修十八佛不",
    "T07n0220_428:0153a26": "共法，不聞一切三摩地門，不修一切三摩地",
    "T07n0220_428:0153a27": "門；不聞一切陀羅尼門，不修一切陀羅尼門；",
    "T07n0220_428:0153a28": "不聞一切智，不修一切智，不聞道相智、一切",
    "T07n0220_428:0153a29": "相智，不修道相智、一切相智。憍尸迦！由是",
    "T07n0220_428:0153b01": "因緣，當知於此贍部洲中極少分人成佛證",
    "T07n0220_428:0153b02": "淨、成法證淨、成僧證淨，轉少分人於佛無",
    "T07n0220_428:0153b03": "疑、於法無疑、於僧無疑，乃至轉少分人發",
    "T07n0220_428:0153b04": "心定趣諸佛無上正等菩提，轉少分人既發",
    "T07n0220_428:0153b05": "心已精勤修習趣菩提行，轉少分人精勤修",
    "T07n0220_428:0153b06": "習菩提行已證得無上正等菩提。",
    "T07n0220_428:0153b07": "「復次，憍尸迦！我今問汝，當隨意答。憍尸迦！於",
    "T07n0220_428:0153b08": "意云何？置贍部洲所有人類，於此三千大千",
    "T07n0220_428:0153b09": "世界，幾許有情供養恭敬父母、師長？幾許有",
    "T07n0220_428:0153b10": "情供養恭敬沙門、婆羅門？幾許有情布施、持",
    "T07n0220_428:0153b11": "戒、受齋、修福？幾許有情於諸欲中住厭患想、",
    "T07n0220_428:0153b12": "無常想、苦想、無我想、不淨想、厭食想、一切世間",
    "T07n0220_428:0153b13": "不可樂想？幾許有情修四靜慮、四無量、四無",
    "T07n0220_428:0153b14": "色定？幾許有情乃至發心定趣諸佛無上正",
    "T07n0220_428:0153b15": "等菩提？幾許有情既發心已精勤修習趣菩",
    "T07n0220_428:0153b16": "提行？幾許有情練磨長養趣菩提心？幾許有",
    "T07n0220_428:0153b17": "情方便善巧修行般若波羅蜜多？幾許有情",
    "T07n0220_428:0153b18": "得住菩薩不退轉地？幾許有情速證無上正",
    "T07n0220_428:0153b19": "等菩提？」天帝釋言：「世尊！於此三千大千世",
    "T07n0220_428:0153b20": "界，少許有情供養恭敬父母、師長，乃至少許",
    "T07n0220_428:0153b21": "有情速證無上正等菩提。」佛言：「憍尸迦！如是！",
    "T07n0220_428:0153b22": "如是！如汝所說。憍尸迦！於此三千大千世界，",
    "T07n0220_428:0153b23": "極少有情供養恭敬父母、師長，轉少有情供",
    "T07n0220_428:0153b24": "養恭敬沙門、婆羅門，乃至轉少有情得住菩",
    "T07n0220_428:0153b25": "薩不退轉地，轉少有情速證無上正等菩",
    "T07n0220_428:0153b26": "提。",
    "T07n0220_428:0153b27": "「復次，憍尸迦！我以清淨無上佛眼遍觀十方",
    "T07n0220_428:0153b28": "一切世界，雖有無量、無數、無邊有情發心定",
    "T07n0220_428:0153b29": "趣無上正等菩提，精勤修習趣菩提行，而由",
    "T07n0220_428:0153c01": "遠離甚深般若波羅蜜多方便善巧，若一、若",
    "T07n0220_428:0153c02": "二、若三有情得住菩薩不退轉地，多分退墮",
    "T07n0220_428:0153c03": "聲聞、獨覺下劣地中。何以故？憍尸迦！諸佛",
    "T07n0220_428:0153c04": "無上正等菩提甚難可得，惡慧懈怠、下劣精",
    "T07n0220_428:0153c05": "進、下劣勝解、下劣有情不能證故。「憍尸迦！",
    "T07n0220_428:0153c06": "由是因緣，若善男子、善女人等發心定趣無",
    "T07n0220_428:0153c07": "上正等菩提，精勤修習趣菩提行，欲住菩薩",
    "T07n0220_428:0153c08": "不退轉地，速證無上正等菩提無留難者，應",
    "T07n0220_428:0153c09": "於如是甚深般若波羅蜜多，數數聽聞、受持、",
    "T07n0220_428:0153c10": "讀誦、精勤修習、如理思惟、好請問師、樂為他",
    "T07n0220_428:0153c11": "說。作是事已復應書寫，種種寶物而用莊",
    "T07n0220_428:0153c12": "嚴，供養恭敬、尊重讚歎，復以種種上妙花鬘、",
    "T07n0220_428:0153c13": "塗散等香、衣服、瓔珞、寶幢、幡蓋、諸妙、珍奇、伎樂、",
    "T07n0220_428:0153c14": "燈明而為供養。「憍尸迦！是善男子、善女人",
    "T07n0220_428:0153c15": "等，於餘攝入甚深般若波羅蜜多諸勝善法，",
    "T07n0220_428:0153c16": "亦應聽聞、受持、讀誦、精勤修習、如理思惟、",
    "T07n0220_428:0153c17": "好請問師、樂為他說。何謂攝入甚深般若波",
    "T07n0220_428:0153c18": "羅蜜多餘勝善法？所謂布施乃至靜慮波羅",
    "T07n0220_428:0153c19": "蜜多，若內空乃至無性自性空，若一切三摩",
    "T07n0220_428:0153c20": "地門、陀羅尼門，若四念住廣說乃至十八佛",
    "T07n0220_428:0153c21": "不共法，若大慈、大悲、大喜、大捨，若餘無量無",
    "T07n0220_428:0153c22": "邊佛法，是謂攝入甚深般若波羅蜜多餘勝",
    "T07n0220_428:0153c23": "善法。「憍尸迦！是善男子、善女人等，於餘隨",
    "T07n0220_428:0153c24": "順甚深般若波羅蜜多蘊、處、界等無量法門，",
    "T07n0220_428:0153c25": "亦應聽聞、受持、讀誦、如理思惟，不應誹謗令",
    "T07n0220_428:0153c26": "於無上正等菩提而作留難。何以故？憍尸",
    "T07n0220_428:0153c27": "迦！是善男子、善女人等應作是念：『如來昔",
    "T07n0220_428:0153c28": "住菩薩位時，常勤修學順菩提法，所謂般",
    "T07n0220_428:0153c29": "若波羅蜜多乃至布施波羅蜜多，若內空乃至",
    "T07n0220_428:0154a01": "無性自性空，若一切三摩地門、陀羅尼門，若",
    "T07n0220_428:0154a02": "四念住廣說乃至十八佛不共法，若大慈、大",
    "T07n0220_428:0154a03": "悲、大喜、大捨，若餘無量無邊佛法，若餘隨順",
    "T07n0220_428:0154a04": "甚深般若波羅蜜多蘊、處、界等無量法門，由",
    "T07n0220_428:0154a05": "斯證得所求無上正等菩提。我等今者為求",
    "T07n0220_428:0154a06": "無上正等菩提，亦應隨學。如是般若波羅蜜",
    "T07n0220_428:0154a07": "多等法，定是我等大師，我隨彼學所願當",
    "T07n0220_428:0154a08": "滿；如是般若波羅蜜多等法，定是諸佛法印，",
    "T07n0220_428:0154a09": "一切如來、應、正等覺隨彼學故，已證正證當證",
    "T07n0220_428:0154a10": "無上正等菩提；如是般若波羅蜜多等法，亦",
    "T07n0220_428:0154a11": "是一切聲聞、獨覺法印，一切預流、一來、不還、",
    "T07n0220_428:0154a12": "阿羅漢、獨覺隨彼學故，已正當至涅槃彼岸。』",
    "T07n0220_428:0154a13": "以是故，憍尸迦！諸善男子、善女人等若佛住",
    "T07n0220_428:0154a14": "世、若涅槃後，應依般若波羅蜜多廣說乃至",
    "T07n0220_428:0154a15": "一切相智，常勤修學。何以故？憍尸迦！如是般",
    "T07n0220_428:0154a16": "若波羅蜜多廣說乃至一切相智，是諸聲聞、",
    "T07n0220_428:0154a17": "獨覺、菩薩及餘天、人、阿素洛等所依趣故。",
    "T07n0220_428:0154a18": "「復次，憍尸迦！有善男子、善女人等於諸如來",
    "T07n0220_428:0154a19": "般涅槃後，為供養佛設利羅故，以妙七寶起",
    "T07n0220_428:0154a20": "窣堵波，種種珍奇間雜嚴飾，其量高大一踰",
    "T07n0220_428:0154a21": "繕那，廣減高半，復以種種天妙花鬘、塗散等",
    "T07n0220_428:0154a22": "香、衣服、瓔珞、寶幢、幡蓋、諸妙、珍奇、伎樂、燈明，",
    "T07n0220_428:0154a23": "盡其形壽供養恭敬、尊重讚歎。於意云何？",
    "T07n0220_428:0154a24": "是善男子、善女人等由此因緣得福多不？」天",
    "T07n0220_428:0154a25": "帝釋言：「甚多！世尊！甚多！善逝！」佛告憍尸迦：",
    "T07n0220_428:0154a26": "「若善男子、善女人等不離一切智智心，以無",
    "T07n0220_428:0154a27": "所得而為方便，於此般若波羅蜜多，至心聽",
    "T07n0220_428:0154a28": "聞、受持、讀誦、精勤修學、如理思惟，廣為有情",
    "T07n0220_428:0154a29": "宣說流布，或有書寫種種莊嚴，供養恭敬、尊",
    "T07n0220_428:0154b01": "重讚歎，復以種種上妙花鬘、塗散等香、衣服、",
    "T07n0220_428:0154b02": "瓔珞、寶幢、幡蓋、諸妙、珍奇、伎樂、燈明而為供",
    "T07n0220_428:0154b03": "養。是善男子、善女人等由此因緣所生福聚，",
    "T07n0220_428:0154b04": "甚多於彼無量無邊。「復次，憍尸迦！置此一事。",
    "T07n0220_428:0154b05": "有善男子、善女人等於諸如來般涅槃後，為",
    "T07n0220_428:0154b06": "供養佛設利羅故，以妙七寶起窣堵波，種種",
    "T07n0220_428:0154b07": "珍奇間雜嚴飾，其量高大一踰繕那，廣減高",
    "T07n0220_428:0154b08": "半，如是充滿一贍部洲、或四大洲、或小千",
    "T07n0220_428:0154b09": "界、或中千界、或復三千大千世界，皆以種",
    "T07n0220_428:0154b10": "種天妙花鬘乃至燈明，盡其形壽供養恭敬、",
    "T07n0220_428:0154b11": "尊重讚歎。於意云何？是善男子、善女人等",
    "T07n0220_428:0154b12": "由此因緣得福多不？」天帝釋言：「甚多！世尊！甚",
    "T07n0220_428:0154b13": "多！善逝！」佛告憍尸迦：「若善男子、善女人等",
    "T07n0220_428:0154b14": "不離一切智智心，以無所得而為方便，於此",
    "T07n0220_428:0154b15": "般若波羅蜜多，至心聽聞、受持、讀誦、精勤",
    "T07n0220_428:0154b16": "修學、如理思惟，廣為有情宣說流布，或有書",
    "T07n0220_428:0154b17": "寫種種莊嚴，供養恭敬、尊重讚歎，復以種種",
    "T07n0220_428:0154b18": "上妙花鬘乃至燈明而為供養。是善男子、善",
    "T07n0220_428:0154b19": "女人等由此因緣所生福聚，甚多於彼無量",
    "T07n0220_428:0154b20": "無邊。「復次，憍尸迦！置一三千大千世界。假使",
    "T07n0220_428:0154b21": "三千大千世界諸有情眾，各於如來般涅槃",
    "T07n0220_428:0154b22": "後，為供養佛設利羅故，以妙七寶起窣堵波，",
    "T07n0220_428:0154b23": "種種珍奇間雜嚴飾，其量高大一踰繕那，廣",
    "T07n0220_428:0154b24": "減高半，各滿三千大千世界中無空隙，復以",
    "T07n0220_428:0154b25": "種種天妙花鬘乃至燈明，盡其形壽供養恭",
    "T07n0220_428:0154b26": "敬、尊重讚歎。於意云何？如是三千大千世界",
    "T07n0220_428:0154b27": "諸有情眾，由此因緣得福多不？」天帝釋言：",
    "T07n0220_428:0154b28": "「甚多！世尊！甚多！善逝！」佛告憍尸迦：「若善男子、",
    "T07n0220_428:0154b29": "善女人等不離一切智智心，以無所得而為",
    "T07n0220_428:0154c01": "方便，於此般若波羅蜜多，至心聽聞、受持、讀",
    "T07n0220_428:0154c02": "誦、精勤修學、如理思惟，廣為有情宣說流布，",
    "T07n0220_428:0154c03": "或有書寫種種莊嚴，供養恭敬、尊重讚歎，復",
    "T07n0220_428:0154c04": "以種種上妙花鬘乃至燈明而為供養。是善",
    "T07n0220_428:0154c05": "男子、善女人等由此因緣所生福聚，甚多於",
    "T07n0220_428:0154c06": "彼無量無邊。」時，天帝釋即白佛言：「如是！世尊！",
    "T07n0220_428:0154c07": "如是！善逝！若善男子、善女人等供養恭敬、尊",
    "T07n0220_428:0154c08": "重讚歎如是般若波羅蜜多，當知即為供養",
    "T07n0220_428:0154c09": "恭敬、尊重讚歎過去未來現在諸佛世尊。假",
    "T07n0220_428:0154c10": "使十方各如殑伽沙等世界一切有情，各於",
    "T07n0220_428:0154c11": "如來般涅槃後，為供養佛設利羅故，以妙七",
    "T07n0220_428:0154c12": "寶起窣堵波，種種珍奇間雜嚴飾，其量高大",
    "T07n0220_428:0154c13": "一踰繕那，廣減高半，各滿三千大千世界中",
    "T07n0220_428:0154c14": "無空隙，復以種種天妙花鬘乃至燈明，若經",
    "T07n0220_428:0154c15": "一劫或一劫餘，供養恭敬、尊重讚歎。世尊！",
    "T07n0220_428:0154c16": "是諸有情由此因緣得福多不？」佛言：「彼福無",
    "T07n0220_428:0154c17": "量無邊。」天帝釋言：「若善男子、善女人等不",
    "T07n0220_428:0154c18": "離一切智智心，以無所得而為方便，於此般",
    "T07n0220_428:0154c19": "若波羅蜜多，至心聽聞、受持、讀誦、精勤修學、",
    "T07n0220_428:0154c20": "如理思惟、廣為有情宣說流布，或有書寫種",
    "T07n0220_428:0154c21": "種莊嚴，供養恭敬、尊重讚歎，復以種種上妙",
    "T07n0220_428:0154c22": "花鬘乃至燈明而為供養。是善男子、善女人",
    "T07n0220_428:0154c23": "等由此因緣所生福聚，甚多於彼無量無邊",
    "T07n0220_428:0154c24": "不可思議不可稱計。何以故？世尊！由此般",
    "T07n0220_428:0154c25": "若波羅蜜多能總攝藏一切善法，所謂十善",
    "T07n0220_428:0154c26": "業道，若四靜慮、四無量、四無色定，若四聖諦",
    "T07n0220_428:0154c27": "觀，若三十七菩提分法，若三解脫門，若六神",
    "T07n0220_428:0154c28": "通，若八解脫、九次第定，若布施波羅蜜多乃",
    "T07n0220_428:0154c29": "至般若波羅蜜多，若內空乃至無性自性空，",
    "T07n0220_428:0155a01": "若一切三摩地門、陀羅尼門，若佛十力、四無",
    "T07n0220_428:0155a02": "所畏、四無礙解、大慈、大悲、大喜、大捨、十八佛不",
    "T07n0220_428:0155a03": "共法，若一切智、道相智、一切相智，若餘無量",
    "T07n0220_428:0155a04": "無邊佛法，皆攝入此甚深般若波羅蜜多。「世",
    "T07n0220_428:0155a05": "尊！如是般若波羅蜜多是諸如來、應、正等覺",
    "T07n0220_428:0155a06": "真實法印，亦是一切聲聞、獨覺真實法印。世",
    "T07n0220_428:0155a07": "尊！一切如來、應、正等覺皆於如是甚深般若",
    "T07n0220_428:0155a08": "波羅蜜多常勤學故，已證、正證、當證無上正",
    "T07n0220_428:0155a09": "等菩提；一切聲聞及諸獨覺亦於如是甚深",
    "T07n0220_428:0155a10": "般若波羅蜜多常勤學故，已正當至涅槃彼",
    "T07n0220_428:0155a11": "岸。世尊！由此因緣，若善男子、善女人等",
    "T07n0220_428:0155a12": "不離一切智智心，以無所得而為方便，於此",
    "T07n0220_428:0155a13": "般若波羅蜜多，至心聽聞、受持、讀誦、精勤修",
    "T07n0220_428:0155a14": "學、如理思惟，廣為有情宣說流布，或有書寫",
    "T07n0220_428:0155a15": "種種莊嚴，乃至燈明而為供養，所生福聚無",
    "T07n0220_428:0155a16": "量無邊不可思議不可稱計。」",
    "T07n0220_428:0155a17": "大般若波羅蜜多經卷第四百二十八"
}