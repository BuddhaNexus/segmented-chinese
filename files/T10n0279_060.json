{
    "T10n0279_060:0319a02": "大方廣佛華嚴經卷第六十",
    "T10n0279_060:0319a04": "于闐國三藏實叉難陀奉 制譯",
    "T10n0279_060:0319a05": "入法界品第三十九之一",
    "T10n0279_060:0319a06": "[0319a06] 爾時，世尊在室羅筏國逝多林給孤獨園大",
    "T10n0279_060:0319a07": "莊嚴重閣，與菩薩摩訶薩五百人俱，普賢菩",
    "T10n0279_060:0319a08": "薩、文殊師利菩薩而為上首，其名曰：光焰幢",
    "T10n0279_060:0319a09": "菩薩、須彌幢菩薩、寶幢菩薩、無礙幢菩薩、華",
    "T10n0279_060:0319a10": "幢菩薩、離垢幢菩薩、日幢菩薩、妙幢菩薩、離",
    "T10n0279_060:0319a11": "塵幢菩薩、普光幢菩薩、地威力菩薩、寶威力",
    "T10n0279_060:0319a12": "菩薩、大威力菩薩、金剛智威力菩薩、離塵垢",
    "T10n0279_060:0319a13": "威力菩薩、正法日威力菩薩、功德山威力菩",
    "T10n0279_060:0319a14": "薩、智光影威力菩薩、普吉祥威力菩薩、地藏",
    "T10n0279_060:0319a15": "菩薩、虛空藏菩薩、蓮華藏菩薩、寶藏菩薩、日",
    "T10n0279_060:0319a16": "藏菩薩、淨德藏菩薩、法印藏菩薩、光明藏菩",
    "T10n0279_060:0319a17": "薩、臍藏菩薩、蓮華德藏菩薩、善眼菩薩、淨眼",
    "T10n0279_060:0319a18": "菩薩、離垢眼菩薩、無礙眼菩薩、普見眼菩薩、",
    "T10n0279_060:0319a19": "善觀眼菩薩、青蓮華眼菩薩、金剛眼菩薩、寶",
    "T10n0279_060:0319a20": "眼菩薩、虛空眼菩薩、喜眼菩薩、普眼菩薩、天",
    "T10n0279_060:0319a21": "冠菩薩、普照法界智慧冠菩薩、道場冠菩薩、",
    "T10n0279_060:0319a22": "普照十方冠菩薩、一切佛藏冠菩薩、超出一",
    "T10n0279_060:0319a23": "切世間冠菩薩、普照冠菩薩、不可壞冠菩薩、",
    "T10n0279_060:0319a24": "持一切如來師子座冠菩薩、普照法界虛空",
    "T10n0279_060:0319a25": "冠菩薩、梵王髻菩薩、龍王髻菩薩、一切化",
    "T10n0279_060:0319a26": "佛光明髻菩薩、一切道場髻菩薩、一切願海",
    "T10n0279_060:0319a27": "音寶王髻菩薩、一切佛光明摩尼髻菩薩、示",
    "T10n0279_060:0319a28": "現一切虛空平等相摩尼王莊嚴髻菩薩、示",
    "T10n0279_060:0319a29": "現一切如來神變摩尼王幢網垂覆髻菩薩、",
    "T10n0279_060:0319b01": "出一切佛轉法輪音髻菩薩、說三世一切名",
    "T10n0279_060:0319b02": "字音髻菩薩、大光菩薩、離垢光菩薩、寶光菩",
    "T10n0279_060:0319b03": "薩、離塵光菩薩、焰光菩薩、法光菩薩、寂靜光",
    "T10n0279_060:0319b04": "菩薩、日光菩薩、自在光菩薩、天光菩薩、福德",
    "T10n0279_060:0319b05": "幢菩薩、智慧幢菩薩、法幢菩薩、神通幢菩薩、",
    "T10n0279_060:0319b06": "光幢菩薩、華幢菩薩、摩尼幢菩薩、菩提幢菩",
    "T10n0279_060:0319b07": "薩、梵幢菩薩、普光幢菩薩、梵音菩薩、海音",
    "T10n0279_060:0319b08": "菩薩、大地音菩薩、世主音菩薩、山相擊音菩",
    "T10n0279_060:0319b09": "薩、遍一切法界音菩薩、震一切法海雷音菩",
    "T10n0279_060:0319b10": "薩、降魔音菩薩、大悲方便雲雷音菩薩、息一",
    "T10n0279_060:0319b11": "切世間苦安慰音菩薩、法上菩薩、勝上菩薩、",
    "T10n0279_060:0319b12": "智上菩薩、福德須彌上菩薩、功德珊瑚上菩",
    "T10n0279_060:0319b13": "薩、名稱上菩薩、普光上菩薩、大慈上菩薩、智",
    "T10n0279_060:0319b14": "海上菩薩、佛種上菩薩、光勝菩薩、德勝菩薩、",
    "T10n0279_060:0319b15": "上勝菩薩、普明勝菩薩、法勝菩薩、月勝菩薩、",
    "T10n0279_060:0319b16": "虛空勝菩薩、寶勝菩薩、幢勝菩薩、智勝菩薩、",
    "T10n0279_060:0319b17": "娑羅自在王菩薩、法自在王菩薩、象自在王",
    "T10n0279_060:0319b18": "菩薩、梵自在王菩薩、山自在王菩薩、眾自",
    "T10n0279_060:0319b19": "在王菩薩、速疾自在王菩薩、寂靜自在王菩",
    "T10n0279_060:0319b20": "薩、不動自在王菩薩、勢力自在王菩薩、最勝",
    "T10n0279_060:0319b21": "自在王菩薩、寂靜音菩薩、無礙音菩薩、地震",
    "T10n0279_060:0319b22": "音菩薩、海震音菩薩、雲音菩薩、法光音菩薩、",
    "T10n0279_060:0319b23": "虛空音菩薩、說一切眾生善根音菩薩、示一",
    "T10n0279_060:0319b24": "切大願音菩薩、道場音菩薩、須彌光覺菩薩、",
    "T10n0279_060:0319b25": "虛空覺菩薩、離染覺菩薩、無礙覺菩薩、善覺",
    "T10n0279_060:0319b26": "菩薩、普照三世覺菩薩、廣大覺菩薩、普明覺",
    "T10n0279_060:0319b27": "菩薩、法界光明覺菩薩……如是等菩薩摩訶薩",
    "T10n0279_060:0319b28": "五百人俱。此諸菩薩皆悉成就普賢行願，境",
    "T10n0279_060:0319b29": "界無礙，普遍一切諸佛剎故；現身無量，親近",
    "T10n0279_060:0319c01": "一切諸如來故；淨眼無障，見一切佛神變事",
    "T10n0279_060:0319c02": "故；至處無限，一切如來成正覺所恒普詣故；",
    "T10n0279_060:0319c03": "光明無際，以智慧光普照一切實法海故；說",
    "T10n0279_060:0319c04": "法無盡，清淨辯才無邊際劫無窮盡故；等虛",
    "T10n0279_060:0319c05": "空界，智慧所行悉清淨故；無所依止，隨眾生",
    "T10n0279_060:0319c06": "心現色身故；除滅癡翳，了眾生界無眾生",
    "T10n0279_060:0319c07": "故；等虛空智，以大光網照法界故。及與五百",
    "T10n0279_060:0319c08": "聲聞眾俱，悉覺真諦，皆證實際，深入法性，永",
    "T10n0279_060:0319c09": "出有海；依佛功德，離結、使、縛，住無礙處；其心",
    "T10n0279_060:0319c10": "寂靜猶如虛空，於諸佛所永斷疑惑，於佛智",
    "T10n0279_060:0319c11": "海深信趣入。及與無量諸世主俱，悉曾供養",
    "T10n0279_060:0319c12": "無量諸佛，常能利益一切眾生，為不請友，恒",
    "T10n0279_060:0319c13": "勤守護，誓願不捨；入於世間殊勝智門，從佛",
    "T10n0279_060:0319c14": "教生，護佛正法，起於大願，不斷佛種，生如來",
    "T10n0279_060:0319c15": "家，求一切智。",
    "T10n0279_060:0319c16": "[0319c16] 時，諸菩薩大德、聲聞、世間諸王并其眷屬，咸",
    "T10n0279_060:0319c17": "作是念：「如來境界、如來智行、如來加持、如來",
    "T10n0279_060:0319c18": "力、如來無畏、如來三昧、如來所住、如來自",
    "T10n0279_060:0319c19": "在、如來身、如來智，一切世間諸天及人無",
    "T10n0279_060:0319c20": "能通達、無能趣入、無能信解、無能了知、無能",
    "T10n0279_060:0319c21": "忍受、無能觀察、無能揀擇、無能開示、無能宣",
    "T10n0279_060:0319c22": "明、無有能令眾生解了，唯除諸佛加被之力、",
    "T10n0279_060:0319c23": "佛神通力、佛威德力、佛本願力，及其宿世善",
    "T10n0279_060:0319c24": "根之力、諸善知識攝受之力、深淨信力、大明",
    "T10n0279_060:0319c25": "解力、趣向菩提清淨心力、求一切智廣大願",
    "T10n0279_060:0319c26": "力。唯願世尊隨順我等及諸眾生種種欲、種",
    "T10n0279_060:0319c27": "種解、種種智、種種語、種種自在、種種住地、",
    "T10n0279_060:0319c28": "種種根清淨、種種意方便、種種心境界、種種",
    "T10n0279_060:0319c29": "依止如來功德、種種聽受諸所說法，顯示如",
    "T10n0279_060:0320a01": "來往昔趣求一切智心、往昔所起菩薩大願、",
    "T10n0279_060:0320a02": "往昔所淨諸波羅蜜、往昔所入菩薩諸地、往",
    "T10n0279_060:0320a03": "昔圓滿諸菩薩行、往昔成就方便、往昔修行",
    "T10n0279_060:0320a04": "諸道、往昔所得出離法、往昔所作神通事、往",
    "T10n0279_060:0320a05": "昔所有本事因緣，及成等正覺、轉妙法輪、淨",
    "T10n0279_060:0320a06": "佛國土、調伏眾生、開一切智法城、示一切眾",
    "T10n0279_060:0320a07": "生道、入一切眾生所住、受一切眾生所施、為",
    "T10n0279_060:0320a08": "一切眾生說布施功德、為一切眾生現諸佛",
    "T10n0279_060:0320a09": "影像；如是等法，願皆為說！」",
    "T10n0279_060:0320a10": "[0320a10] 爾時，世尊知諸菩薩心之所念，大悲為身，大",
    "T10n0279_060:0320a11": "悲為門，大悲為首，以大悲法而為方便，充遍",
    "T10n0279_060:0320a12": "虛空，入師子頻申三昧；入此三昧已，一切",
    "T10n0279_060:0320a13": "世間普皆嚴淨。于時，此大莊嚴樓閣忽然廣",
    "T10n0279_060:0320a14": "博無有邊際。金剛為地，寶王覆上，無量寶",
    "T10n0279_060:0320a15": "華及諸摩尼普散其中處處盈滿。&#x7460;璃為",
    "T10n0279_060:0320a16": "柱，眾寶合成，大光摩尼之所莊嚴，閻浮檀金",
    "T10n0279_060:0320a17": "如意寶王周置其上以為嚴飾。危樓&#x9008;帶，",
    "T10n0279_060:0320a18": "閣道傍出，棟宇相承，&#x7A93;闥交映，階、墀、軒、檻",
    "T10n0279_060:0320a19": "種種備足，一切皆以妙寶莊嚴；其寶悉作人、",
    "T10n0279_060:0320a20": "天形像，堅固妙好，世中第一，摩尼寶網彌覆",
    "T10n0279_060:0320a21": "其上。於諸門側悉建幢幡，咸放光明普周法",
    "T10n0279_060:0320a22": "界道場之外。階&#x96A5;、欄楯，其數無量不可稱說，",
    "T10n0279_060:0320a23": "靡不咸以摩尼所成。[0320a23] 爾時，復以佛神力故，其",
    "T10n0279_060:0320a24": "逝多林忽然廣博，與不可說佛剎微塵數諸",
    "T10n0279_060:0320a25": "佛國土其量正等。一切妙寶間錯莊嚴，不可",
    "T10n0279_060:0320a26": "說寶遍布其地，阿僧祇寶以為垣牆，寶多羅",
    "T10n0279_060:0320a27": "樹莊嚴道側。其間復有無量香河，香水盈滿，",
    "T10n0279_060:0320a28": "湍激洄澓；一切寶華隨流右轉，自然演出佛",
    "T10n0279_060:0320a29": "法音聲；不思議寶芬陀利華，菡萏芬敷，彌布",
    "T10n0279_060:0320b01": "水上；眾寶華樹列植其岸；種種臺榭不可思",
    "T10n0279_060:0320b02": "議，皆於岸上次第行列，摩尼寶網之所彌覆。",
    "T10n0279_060:0320b03": "阿僧祇寶放大光明，阿僧祇寶莊嚴其地。燒",
    "T10n0279_060:0320b04": "眾妙香，香氣氛氳。復建無量種種寶幢，所",
    "T10n0279_060:0320b05": "謂：寶香幢、寶衣幢、寶幡幢、寶繒幢、寶華幢、",
    "T10n0279_060:0320b06": "寶瓔珞幢、寶鬘幢、寶鈴幢、摩尼寶蓋幢、大摩",
    "T10n0279_060:0320b07": "尼寶幢、光明遍照摩尼寶幢、出一切如來名",
    "T10n0279_060:0320b08": "號音聲摩尼王幢、師子摩尼王幢、說一切如",
    "T10n0279_060:0320b09": "來本事海摩尼王幢、現一切法界影像摩尼",
    "T10n0279_060:0320b10": "王幢，周遍十方，行列莊嚴。[0320b10] 時，逝多林上虛空",
    "T10n0279_060:0320b11": "之中，有不思議天宮殿雲、無數香樹雲、不可",
    "T10n0279_060:0320b12": "說須彌山雲、不可說妓樂雲、出美妙音歌讚",
    "T10n0279_060:0320b13": "如來不可說寶蓮華雲、不可說寶座雲、敷以",
    "T10n0279_060:0320b14": "天衣菩薩坐上歎佛功德不可說諸天王形像",
    "T10n0279_060:0320b15": "摩尼寶雲、不可說白真珠雲、不可說赤珠樓",
    "T10n0279_060:0320b16": "閣莊嚴具雲、不可說雨金剛堅固珠雲，皆住",
    "T10n0279_060:0320b17": "虛空，周匝遍滿，以為嚴飾。何以故？如來善",
    "T10n0279_060:0320b18": "根不思議故，如來白法不思議故，如來威力",
    "T10n0279_060:0320b19": "不思議故，如來能以一身自在變化遍一切",
    "T10n0279_060:0320b20": "世界不思議故，如來能以神力令一切佛及",
    "T10n0279_060:0320b21": "佛國莊嚴皆入其身不思議故，如來能於一",
    "T10n0279_060:0320b22": "微塵內普現一切法界影像不思議故，如來",
    "T10n0279_060:0320b23": "能於一毛孔中示現過去一切諸佛不思議",
    "T10n0279_060:0320b24": "故，如來隨放一一光明悉能遍照一切世界",
    "T10n0279_060:0320b25": "不思議故，如來能於一毛孔中出一切佛剎",
    "T10n0279_060:0320b26": "微塵數變化雲充滿一切諸佛國土不思議",
    "T10n0279_060:0320b27": "故，如來能於一毛孔中普現一切十方世界",
    "T10n0279_060:0320b28": "成、住、壞劫不思議故。如於此逝多林給孤獨",
    "T10n0279_060:0320b29": "園見佛國土清淨莊嚴，十方一切盡法界、虛",
    "T10n0279_060:0320c01": "空界、一切世界亦如是見。所謂：見如來身住",
    "T10n0279_060:0320c02": "逝多林，菩薩眾會皆悉遍滿；見普雨一切莊",
    "T10n0279_060:0320c03": "嚴雲，見普雨一切寶光明照曜雲，見普雨一",
    "T10n0279_060:0320c04": "切摩尼寶雲，見普雨一切莊嚴蓋彌覆佛剎",
    "T10n0279_060:0320c05": "雲，見普雨一切天身雲，見普雨一切華樹雲，",
    "T10n0279_060:0320c06": "見普雨一切衣樹雲，見普雨一切寶鬘、瓔珞",
    "T10n0279_060:0320c07": "相續不絕周遍一切大地雲，見普雨一切莊",
    "T10n0279_060:0320c08": "嚴具雲，見普雨一切如眾生形種種香雲，見",
    "T10n0279_060:0320c09": "普雨一切微妙寶華網相續不斷雲，見普雨",
    "T10n0279_060:0320c10": "一切諸天女持寶幢幡於虛空中周旋來去",
    "T10n0279_060:0320c11": "雲，見普雨一切眾寶蓮華於華葉間自然而",
    "T10n0279_060:0320c12": "出種種樂音雲，見普雨一切師子座寶網瓔",
    "T10n0279_060:0320c13": "珞而為莊嚴雲。",
    "T10n0279_060:0320c14": "[0320c14] 爾時，東方過不可說佛剎微塵數世界海外",
    "T10n0279_060:0320c15": "有世界，名：金燈雲幢，佛號：毘盧遮那勝德王。",
    "T10n0279_060:0320c16": "彼佛眾中有菩薩，名：毘盧遮那願光明，與不",
    "T10n0279_060:0320c17": "可說佛剎微塵數菩薩俱，來向佛所，悉以神",
    "T10n0279_060:0320c18": "力興種種雲，所謂：天華雲、天香雲、天末香",
    "T10n0279_060:0320c19": "雲、天鬘雲、天寶雲、天莊嚴具雲、天寶蓋雲、",
    "T10n0279_060:0320c20": "天微妙衣雲、天寶幢幡雲、天一切妙寶諸莊",
    "T10n0279_060:0320c21": "嚴雲，充滿虛空。至佛所已，頂禮佛足，即於東",
    "T10n0279_060:0320c22": "方化作寶莊嚴樓閣及普照十方寶蓮華藏",
    "T10n0279_060:0320c23": "師子之座，如意寶網羅覆其身，與其眷屬結",
    "T10n0279_060:0320c24": "跏趺坐。[0320c24] 南方過不可說佛剎微塵數世界海",
    "T10n0279_060:0320c25": "外有世界，名：金剛藏，佛號：普光明無勝藏王。",
    "T10n0279_060:0320c26": "彼佛眾中有菩薩，名：不可壞精進王，與不可",
    "T10n0279_060:0320c27": "說佛剎微塵數菩薩俱，來向佛所，持一切寶",
    "T10n0279_060:0320c28": "香網，持一切寶瓔珞，持一切寶華帶，持一切",
    "T10n0279_060:0320c29": "寶鬘帶，持一切金剛瓔珞，持一切摩尼寶網，",
    "T10n0279_060:0321a01": "持一切寶衣帶，持一切寶瓔珞帶，持一切最",
    "T10n0279_060:0321a02": "勝光明摩尼帶，持一切師子摩尼寶瓔珞，悉",
    "T10n0279_060:0321a03": "以神力充遍一切諸世界海。到佛所已，頂禮",
    "T10n0279_060:0321a04": "佛足，即於南方化作遍照世間摩尼寶莊嚴",
    "T10n0279_060:0321a05": "樓閣及普照十方寶蓮華藏師子之座，以一",
    "T10n0279_060:0321a06": "切寶華網羅覆其身，與其眷屬結跏趺坐。",
    "T10n0279_060:0321a07": "[0321a07] 西方過不可說佛剎微塵數世界海外有世",
    "T10n0279_060:0321a08": "界，名：摩尼寶燈須彌山幢，佛號：法界智燈。彼",
    "T10n0279_060:0321a09": "佛眾中有菩薩，名：普勝無上威德王，與世界",
    "T10n0279_060:0321a10": "海微塵數菩薩俱，來向佛所，悉以神力興不",
    "T10n0279_060:0321a11": "可說佛剎微塵數種種塗香燒香須彌山雲、不",
    "T10n0279_060:0321a12": "可說佛剎微塵數種種色香水須彌山雲、不",
    "T10n0279_060:0321a13": "可說佛剎微塵數一切大地微塵等光明摩尼",
    "T10n0279_060:0321a14": "寶王須彌山雲、不可說佛剎微塵數種種光",
    "T10n0279_060:0321a15": "焰輪莊嚴幢須彌山雲、不可說佛剎微塵數",
    "T10n0279_060:0321a16": "種種色金剛藏摩尼王莊嚴須彌山雲、不可",
    "T10n0279_060:0321a17": "說佛剎微塵數普照一切世界閻浮檀摩尼寶",
    "T10n0279_060:0321a18": "幢須彌山雲、不可說佛剎微塵數現一切法",
    "T10n0279_060:0321a19": "界摩尼寶須彌山雲、不可說佛剎微塵數現一",
    "T10n0279_060:0321a20": "切諸佛相好摩尼寶王須彌山雲、不可說佛",
    "T10n0279_060:0321a21": "剎微塵數現一切如來本事因緣說諸菩薩所",
    "T10n0279_060:0321a22": "行之行摩尼寶王須彌山雲、不可說佛剎微",
    "T10n0279_060:0321a23": "塵數現一切佛坐菩提場摩尼寶王須彌山",
    "T10n0279_060:0321a24": "雲，充滿法界。至佛所已，頂禮佛足，即於西方",
    "T10n0279_060:0321a25": "化作一切香王樓閣，真珠寶網彌覆其上，及",
    "T10n0279_060:0321a26": "化作帝釋影幢寶蓮華藏師子之座，以妙色",
    "T10n0279_060:0321a27": "摩尼網羅覆其身，心王寶冠以嚴其首，與其",
    "T10n0279_060:0321a28": "眷屬結跏趺坐。[0321a28] 北方過不可說佛剎微塵數",
    "T10n0279_060:0321a29": "世界海外有世界，名：寶衣光明幢，佛號：照虛",
    "T10n0279_060:0321b01": "空法界大光明。彼佛眾中有菩薩，名：無礙勝",
    "T10n0279_060:0321b02": "藏王，與世界海微塵數菩薩俱，來向佛所，悉",
    "T10n0279_060:0321b03": "以神力興一切寶衣雲，所謂：黃色寶光明衣",
    "T10n0279_060:0321b04": "雲、種種香所熏衣雲、日幢摩尼王衣雲、金色",
    "T10n0279_060:0321b05": "熾然摩尼衣雲、一切寶光焰衣雲、一切星辰",
    "T10n0279_060:0321b06": "像上妙摩尼衣雲、白玉光摩尼衣雲、光明遍",
    "T10n0279_060:0321b07": "照殊勝赫奕摩尼衣雲、光明遍照威勢熾盛",
    "T10n0279_060:0321b08": "摩尼衣雲、莊嚴海摩尼衣雲，充遍虛空。至佛",
    "T10n0279_060:0321b09": "所已，頂禮佛足，即於北方化作摩尼寶海莊",
    "T10n0279_060:0321b10": "嚴樓閣及毘&#x7460;璃寶蓮華藏師子之座，以師",
    "T10n0279_060:0321b11": "子威德摩尼王網羅覆其身，清淨寶王為髻",
    "T10n0279_060:0321b12": "明珠，與其眷屬結跏趺坐。[0321b12] 東北方過不可說",
    "T10n0279_060:0321b13": "佛剎微塵數世界海外有世界，名：一切歡喜",
    "T10n0279_060:0321b14": "清淨光明網，佛號：無礙眼。彼佛眾中有菩薩，",
    "T10n0279_060:0321b15": "名：化現法界願月王，與世界海微塵數菩薩",
    "T10n0279_060:0321b16": "俱，來向佛所，悉以神力興寶樓閣雲、香樓閣",
    "T10n0279_060:0321b17": "雲、燒香樓閣雲、華樓閣雲、栴檀樓閣雲、金剛",
    "T10n0279_060:0321b18": "樓閣雲、摩尼樓閣雲、金樓閣雲、衣樓閣雲、",
    "T10n0279_060:0321b19": "蓮華樓閣雲，彌覆十方一切世界。至佛所已，",
    "T10n0279_060:0321b20": "頂禮佛足，即於東北方化作一切法界門大",
    "T10n0279_060:0321b21": "摩尼樓閣及無等香王蓮華藏師子之座，摩",
    "T10n0279_060:0321b22": "尼華網羅覆其身，著妙寶藏摩尼王冠，與其",
    "T10n0279_060:0321b23": "眷屬結跏趺坐。[0321b23] 東南方過不可說佛剎微塵",
    "T10n0279_060:0321b24": "數世界海外有世界，名：香雲莊嚴幢，佛號：龍",
    "T10n0279_060:0321b25": "自在王。彼佛眾中有菩薩，名：法慧光焰王，與",
    "T10n0279_060:0321b26": "世界海微塵數菩薩俱，來向佛所，悉以神力",
    "T10n0279_060:0321b27": "興金色圓滿光明雲、無量寶色圓滿光明雲、",
    "T10n0279_060:0321b28": "如來毫相圓滿光明雲、種種寶色圓滿光明",
    "T10n0279_060:0321b29": "雲、蓮華藏圓滿光明雲、眾寶樹枝圓滿光明",
    "T10n0279_060:0321c01": "雲、如來頂髻圓滿光明雲、閻浮檀金色圓滿",
    "T10n0279_060:0321c02": "光明雲、日色圓滿光明雲、星月色圓滿光明",
    "T10n0279_060:0321c03": "雲，悉遍虛空。到佛所已，頂禮佛足，即於東南",
    "T10n0279_060:0321c04": "方化作毘盧遮那最上寶光明樓閣、金剛摩",
    "T10n0279_060:0321c05": "尼蓮華藏師子之座，眾寶光焰摩尼王網羅",
    "T10n0279_060:0321c06": "覆其身，與其眷屬結跏趺坐。[0321c06] 西南方過不可",
    "T10n0279_060:0321c07": "說佛剎微塵數世界海外有世界，名：日光摩",
    "T10n0279_060:0321c08": "尼藏，佛號：普照諸法智月王。彼佛眾中有菩",
    "T10n0279_060:0321c09": "薩，名：摧破一切魔軍智幢王，與世界海微塵",
    "T10n0279_060:0321c10": "數菩薩俱，來向佛所，於一切毛孔中出等虛",
    "T10n0279_060:0321c11": "空界華焰雲、香焰雲、寶焰雲、金剛焰雲、燒香",
    "T10n0279_060:0321c12": "焰雲、電光焰雲、毘盧遮那摩尼寶焰雲、一切",
    "T10n0279_060:0321c13": "金光焰雲、勝藏摩尼王光焰雲、等三世如來",
    "T10n0279_060:0321c14": "海光焰雲，一一皆從毛孔中出，遍虛空界。到",
    "T10n0279_060:0321c15": "佛所已，頂禮佛足，即於西南方化作普現十",
    "T10n0279_060:0321c16": "方法界光明網大摩尼寶樓閣及香燈焰寶蓮",
    "T10n0279_060:0321c17": "華藏師子之座，以離垢藏摩尼網羅覆其身，",
    "T10n0279_060:0321c18": "著出一切眾生發趣音摩尼王嚴飾冠，與其",
    "T10n0279_060:0321c19": "眷屬結跏趺坐。[0321c19] 西北方過不可說佛剎微塵",
    "T10n0279_060:0321c20": "數世界海外，有世界，名：毘盧遮那願摩尼王",
    "T10n0279_060:0321c21": "藏，佛號：普光明最勝須彌王。彼佛眾中有",
    "T10n0279_060:0321c22": "菩薩，名：願智光明幢，與世界海微塵數菩薩",
    "T10n0279_060:0321c23": "俱，來向佛所，於念念中，一切相好、一切毛",
    "T10n0279_060:0321c24": "孔、一切身分，皆出三世一切如來形像雲、一",
    "T10n0279_060:0321c25": "切菩薩形像雲、一切如來眾會形像雲、一切",
    "T10n0279_060:0321c26": "如來變化身形像雲、一切如來本生身形像",
    "T10n0279_060:0321c27": "雲、一切聲聞辟支佛形像雲、一切如來菩提",
    "T10n0279_060:0321c28": "場形像雲、一切如來神變形像雲、一切世間",
    "T10n0279_060:0321c29": "主形像雲、一切清淨國土形像雲，充滿虛空。",
    "T10n0279_060:0322a01": "至佛所已，頂禮佛足，即於西北方化作普照",
    "T10n0279_060:0322a02": "十方摩尼寶莊嚴樓閣及普照世間寶蓮華藏",
    "T10n0279_060:0322a03": "師子之座，以無能勝光明真珠網羅覆其身，",
    "T10n0279_060:0322a04": "著普光明摩尼寶冠，與其眷屬結跏趺坐。[0322a04] 下",
    "T10n0279_060:0322a05": "方過不可說佛剎微塵數世界海外有世界，",
    "T10n0279_060:0322a06": "名：一切如來圓滿光普照，佛號：虛空無礙相",
    "T10n0279_060:0322a07": "智幢王。彼佛眾中有菩薩，名：破一切障勇猛",
    "T10n0279_060:0322a08": "智王，與世界海微塵數菩薩俱，來向佛所，於",
    "T10n0279_060:0322a09": "一切毛孔中，出說一切眾生語言海音聲雲，",
    "T10n0279_060:0322a10": "出說一切三世菩薩修行方便海音聲雲，出",
    "T10n0279_060:0322a11": "說一切菩薩所起願方便海音聲雲，出說一",
    "T10n0279_060:0322a12": "切菩薩成滿清淨波羅蜜方便海音聲雲，出",
    "T10n0279_060:0322a13": "說一切菩薩圓滿行遍一切剎音聲雲，出說",
    "T10n0279_060:0322a14": "一切菩薩成就自在用音聲雲，出說一切如",
    "T10n0279_060:0322a15": "來往詣道場破魔軍眾成等正覺自在用音聲",
    "T10n0279_060:0322a16": "雲，出說一切如來轉法輪契經門名號海音",
    "T10n0279_060:0322a17": "聲雲，出說一切隨應教化調伏眾生法方便",
    "T10n0279_060:0322a18": "海音聲雲，出說一切隨時、隨善根、隨願力普",
    "T10n0279_060:0322a19": "令眾生證得智慧方便海音聲雲。到佛所已，",
    "T10n0279_060:0322a20": "頂禮佛足，即於下方化作現一切如來宮殿",
    "T10n0279_060:0322a21": "形像眾寶莊嚴樓閣及一切寶蓮華藏師子之",
    "T10n0279_060:0322a22": "座，著普現道場影摩尼寶冠，與其眷屬結跏",
    "T10n0279_060:0322a23": "趺坐。[0322a23] 上方過不可說佛剎微塵數世界海外",
    "T10n0279_060:0322a24": "有世界，名：說佛種性無有盡，佛號：普智輪光",
    "T10n0279_060:0322a25": "明音。彼佛眾中有菩薩，名：法界差別願，與世",
    "T10n0279_060:0322a26": "界海微塵數菩薩俱，發彼道場來向此娑婆",
    "T10n0279_060:0322a27": "世界釋迦牟尼佛所，於一切相好、一切毛孔、",
    "T10n0279_060:0322a28": "一切身分、一切肢節、一切莊嚴具、一切衣",
    "T10n0279_060:0322a29": "服中，現毘盧遮那等過去一切諸佛、未來一",
    "T10n0279_060:0322b01": "切諸佛、已得授記、未授記者，現在十方一切",
    "T10n0279_060:0322b02": "國土、一切諸佛并其眾會，亦現過去行檀那",
    "T10n0279_060:0322b03": "波羅蜜及其一切受布施者諸本事海，亦現",
    "T10n0279_060:0322b04": "過去行尸羅波羅蜜諸本事海，亦現過去行",
    "T10n0279_060:0322b05": "羼提波羅蜜割截肢體心無動亂諸本事",
    "T10n0279_060:0322b06": "海，亦現過去行精進波羅蜜勇猛不退諸",
    "T10n0279_060:0322b07": "本事海，亦現過去求一切如來禪波羅蜜海",
    "T10n0279_060:0322b08": "而得成就諸本事海，亦現過去求一切佛所",
    "T10n0279_060:0322b09": "轉法輪所成就法發勇猛心一切皆捨諸本",
    "T10n0279_060:0322b10": "事海，亦現過去樂見一切佛、樂行一切菩薩",
    "T10n0279_060:0322b11": "道、樂化一切眾生界諸本事海，亦現過去",
    "T10n0279_060:0322b12": "所發一切菩薩大願清淨莊嚴諸本事海，亦",
    "T10n0279_060:0322b13": "現過去菩薩所成力波羅蜜勇猛清淨諸本",
    "T10n0279_060:0322b14": "事海，亦現過去一切菩薩所修圓滿智波羅",
    "T10n0279_060:0322b15": "蜜諸本事海；如是一切本事海，悉皆遍滿廣",
    "T10n0279_060:0322b16": "大法界。至佛所已，頂禮佛足，即於上方化作",
    "T10n0279_060:0322b17": "一切金剛藏莊嚴樓閣及帝青金剛王蓮華藏",
    "T10n0279_060:0322b18": "師子之座，以一切寶光明摩尼王網羅覆其",
    "T10n0279_060:0322b19": "身，以演說三世如來名摩尼寶王為髻明珠，",
    "T10n0279_060:0322b20": "與其眷屬結跏趺坐。[0322b20] 如是十方一切菩薩并",
    "T10n0279_060:0322b21": "其眷屬，皆從普賢菩薩行願中生，以淨智眼",
    "T10n0279_060:0322b22": "見三世佛，普聞一切諸佛如來所轉法輪、修",
    "T10n0279_060:0322b23": "多羅海，已得至於一切菩薩自在彼岸；於念",
    "T10n0279_060:0322b24": "念中現大神變，親近一切諸佛如來，一身",
    "T10n0279_060:0322b25": "充滿一切世界一切如來眾會道場，於一塵",
    "T10n0279_060:0322b26": "中普現一切世間境界，教化成熟一切眾",
    "T10n0279_060:0322b27": "生未曾失時，一毛孔中出一切如來說法音",
    "T10n0279_060:0322b28": "聲；知一切眾生悉皆如幻，知一切佛悉皆如",
    "T10n0279_060:0322b29": "影，知一切諸趣受生悉皆如夢，知一切業報",
    "T10n0279_060:0322c01": "如鏡中像，知一切諸有生起如熱時焰，知一",
    "T10n0279_060:0322c02": "切世界皆如變化；成就如來十力、無畏，勇猛",
    "T10n0279_060:0322c03": "自在，能師子吼，深入無盡辯才大海，得一切",
    "T10n0279_060:0322c04": "眾生言辭海諸法智；於虛空法界所行無礙，",
    "T10n0279_060:0322c05": "知一切法無有障礙；一切菩薩神通境界悉",
    "T10n0279_060:0322c06": "已清淨，勇猛精進，摧伏魔軍；恒以智慧了達",
    "T10n0279_060:0322c07": "三世，知一切法猶如虛空，無有違諍，亦無取",
    "T10n0279_060:0322c08": "著；雖勤精進而知一切智終無所來，雖觀境",
    "T10n0279_060:0322c09": "界而知一切有悉不可得；以方便智入一",
    "T10n0279_060:0322c10": "切法界，以平等智入一切國土，以自在力令",
    "T10n0279_060:0322c11": "一切世界展轉相入於一切世界；處處受生，",
    "T10n0279_060:0322c12": "見一切世界種種形相；於微細境現廣大剎，",
    "T10n0279_060:0322c13": "於廣大境現微細剎；於一佛所一念之頃，得",
    "T10n0279_060:0322c14": "一切佛威神所加，普見十方無所迷惑，於剎",
    "T10n0279_060:0322c15": "那頃悉能往詣。如是等一切菩薩滿逝多林，",
    "T10n0279_060:0322c16": "皆是如來威神之力。[0322c16] 于時，上首諸大聲聞——舍",
    "T10n0279_060:0322c17": "利弗、大目揵連、摩訶迦葉、離婆多、須菩提、",
    "T10n0279_060:0322c18": "阿[少/兔]樓馱、難陀、劫賓那、迦旃延、富樓那等",
    "T10n0279_060:0322c19": "諸大聲聞，在逝多林皆悉不見如來神力、如",
    "T10n0279_060:0322c20": "來嚴好、如來境界、如來遊戲、如來神變、如來",
    "T10n0279_060:0322c21": "尊勝、如來妙行、如來威德、如來住持、如來淨",
    "T10n0279_060:0322c22": "剎，亦復不見不可思議菩薩境界、菩薩大會、",
    "T10n0279_060:0322c23": "菩薩普入、菩薩普至、菩薩普詣、菩薩神變、菩",
    "T10n0279_060:0322c24": "薩遊戲、菩薩眷屬、菩薩方所、菩薩莊嚴師子",
    "T10n0279_060:0322c25": "座、菩薩宮殿、菩薩住處、菩薩所入三昧自在、",
    "T10n0279_060:0322c26": "菩薩觀察、菩薩頻申、菩薩勇猛、菩薩供養、",
    "T10n0279_060:0322c27": "菩薩受記、菩薩成熟、菩薩勇健、菩薩法身清",
    "T10n0279_060:0322c28": "淨、菩薩智身圓滿、菩薩願身示現、菩薩色身",
    "T10n0279_060:0322c29": "成就、菩薩諸相具足清淨、菩薩常光眾色莊",
    "T10n0279_060:0323a01": "嚴、菩薩放大光網、菩薩起變化雲、菩薩身遍",
    "T10n0279_060:0323a02": "十方、菩薩諸行圓滿。如是等事，一切聲聞諸",
    "T10n0279_060:0323a03": "大弟子皆悉不見。何以故？以善根不同故，本",
    "T10n0279_060:0323a04": "不修習見佛自在善根故，本不讚說十方世",
    "T10n0279_060:0323a05": "界一切佛剎清淨功德故，本不稱歎諸佛世尊",
    "T10n0279_060:0323a06": "種種神變故，本不於生死流轉之中發阿",
    "T10n0279_060:0323a07": "耨多羅三藐三菩提心故，本不令他住菩提",
    "T10n0279_060:0323a08": "心故，本不能令如來種性不斷絕故，本不攝",
    "T10n0279_060:0323a09": "受諸眾生故，本不勸他修習菩薩波羅蜜故，",
    "T10n0279_060:0323a10": "本在生死流轉之時不勸眾生求於最勝大",
    "T10n0279_060:0323a11": "智眼故，本不修習生一切智諸善根故，本不",
    "T10n0279_060:0323a12": "成就如來出世諸善根故，本不得嚴淨佛剎",
    "T10n0279_060:0323a13": "神通智故，本不得諸菩薩眼所知境故，本不",
    "T10n0279_060:0323a14": "求超出世間不共菩提諸善根故，本不發一",
    "T10n0279_060:0323a15": "切菩薩諸大願故，本不從如來加被之所生",
    "T10n0279_060:0323a16": "故，本不知諸法如幻、菩薩如夢故，本不得諸",
    "T10n0279_060:0323a17": "大菩薩廣大歡喜故。如是皆是普賢菩薩智",
    "T10n0279_060:0323a18": "眼境界，不與一切二乘所共。以是因緣，諸大",
    "T10n0279_060:0323a19": "聲聞不能見、不能知、不能聞、不能入、不能",
    "T10n0279_060:0323a20": "得、不能念、不能觀察、不能籌量、不能思惟、不",
    "T10n0279_060:0323a21": "能分別；是故，雖在逝多林中，不見如來諸大",
    "T10n0279_060:0323a22": "神變。[0323a22] 復次，諸大聲聞無如是善根故，無如是",
    "T10n0279_060:0323a23": "智眼故，無如是三昧故，無如是解脫故，無如",
    "T10n0279_060:0323a24": "是神通故，無如是威德故，無如是勢力故，無",
    "T10n0279_060:0323a25": "如是自在故，無如是住處故，無如是境界故，",
    "T10n0279_060:0323a26": "是故於此不能知、不能見、不能入、不能證、不",
    "T10n0279_060:0323a27": "能住、不能解、不能觀察、不能忍受、不能趣向、",
    "T10n0279_060:0323a28": "不能遊履；又亦不能廣為他人，開闡解說，稱",
    "T10n0279_060:0323a29": "揚示現，引導勸進，令其趣向，令其修習，令其",
    "T10n0279_060:0323b01": "安住，令其證入。何以故？諸大弟子依聲聞",
    "T10n0279_060:0323b02": "乘而出離故，成就聲聞道，滿足聲聞行，安住",
    "T10n0279_060:0323b03": "聲聞果，於無有諦得決定智，常住實際究竟",
    "T10n0279_060:0323b04": "寂靜，遠離大悲，捨於眾生，住於自事；於彼智",
    "T10n0279_060:0323b05": "慧，不能積集，不能修行，不能安住，不能願",
    "T10n0279_060:0323b06": "求，不能成就，不能清淨，不能趣入，不能通",
    "T10n0279_060:0323b07": "達，不能知見，不能證得。是故，雖在逝多林中",
    "T10n0279_060:0323b08": "對於如來，不見如是廣大神變。[0323b08] 佛子！如恒河",
    "T10n0279_060:0323b09": "岸有百千億無量餓鬼，裸形飢渴，舉體焦然，",
    "T10n0279_060:0323b10": "烏鷲&#x72B2;狼競來搏撮，為渴所逼，欲求水飲，雖",
    "T10n0279_060:0323b11": "住河邊而不見河；設有見者，見其枯竭。何以",
    "T10n0279_060:0323b12": "故？深厚業障之所覆故。彼大聲聞亦復如是，",
    "T10n0279_060:0323b13": "雖復住在逝多林中，不見如來廣大神力，捨",
    "T10n0279_060:0323b14": "一切智，無明&#x7796;瞙覆其眼故，不曾種植薩",
    "T10n0279_060:0323b15": "婆若地諸善根故。譬如有人，於大會中昏睡",
    "T10n0279_060:0323b16": "安寢，忽然夢見須彌山頂帝釋所住善見大",
    "T10n0279_060:0323b17": "城，宮殿、園林種種嚴好，天子、天女百千萬",
    "T10n0279_060:0323b18": "億，普散天華遍滿其地，種種衣樹出妙衣",
    "T10n0279_060:0323b19": "服，種種華樹開敷妙華，諸音樂樹奏天音",
    "T10n0279_060:0323b20": "樂，天諸采女歌詠美音，無量諸天於中戲",
    "T10n0279_060:0323b21": "樂；其人自見著天衣服，普於其處住止周旋。",
    "T10n0279_060:0323b22": "其大會中一切諸人雖同一處，不知不見。何",
    "T10n0279_060:0323b23": "以故？夢中所見，非彼大眾所能見故。一切菩",
    "T10n0279_060:0323b24": "薩、世間諸王亦復如是，以久積集善根力故，",
    "T10n0279_060:0323b25": "發一切智廣大願故，學習一切佛功德故，修",
    "T10n0279_060:0323b26": "行菩薩莊嚴道故，圓滿一切智智法故，滿足",
    "T10n0279_060:0323b27": "普賢諸行願故，趣入一切菩薩智地故，遊戲",
    "T10n0279_060:0323b28": "一切菩薩所住諸三昧故，已能觀察一切菩",
    "T10n0279_060:0323b29": "薩智慧境界無障礙故，是故悉見如來世尊",
    "T10n0279_060:0323c01": "不可思議自在神變。一切聲聞諸大弟子，皆",
    "T10n0279_060:0323c02": "不能見，皆不能知，以無菩薩清淨眼故。譬如",
    "T10n0279_060:0323c03": "雪山具眾藥草，良醫詣彼悉能分別；其諸捕",
    "T10n0279_060:0323c04": "獵、放牧之人恒住彼山，不見其藥。此亦如是，",
    "T10n0279_060:0323c05": "以諸菩薩入智境界，具自在力，能見如來廣",
    "T10n0279_060:0323c06": "大神變；諸大弟子唯求自利，不欲利他，唯求",
    "T10n0279_060:0323c07": "自安，不欲安他，雖在林中，不知不見。譬如地",
    "T10n0279_060:0323c08": "中有諸寶藏，種種珍異悉皆充滿，有一丈夫",
    "T10n0279_060:0323c09": "聰慧明達，善能分別一切伏藏，其人復有大",
    "T10n0279_060:0323c10": "福德力，能隨所欲自在而取，奉養父母，賑恤",
    "T10n0279_060:0323c11": "親屬，老、病、窮乏靡不均贍；其無智慧、無福德",
    "T10n0279_060:0323c12": "人，雖亦至於寶藏之處，不知不見，不得其益。",
    "T10n0279_060:0323c13": "此亦如是，諸大菩薩有淨智眼，能入如來不",
    "T10n0279_060:0323c14": "可思議甚深境界，能見佛神力，能入諸法門，",
    "T10n0279_060:0323c15": "能遊三昧海，能供養諸佛，能以正法開悟眾",
    "T10n0279_060:0323c16": "生，能以四攝攝受眾生；諸大聲聞不能得見",
    "T10n0279_060:0323c17": "如來神力，亦不能見諸菩薩眾。譬如盲人至",
    "T10n0279_060:0323c18": "大寶洲，若行、若住、若坐、若臥，不能得見一切",
    "T10n0279_060:0323c19": "眾寶；以不見故，不能採取，不得受用。此亦如",
    "T10n0279_060:0323c20": "是，諸大弟子雖在林中親近世尊，不見如來",
    "T10n0279_060:0323c21": "自在神力，亦不得見菩薩大會。何以故？無",
    "T10n0279_060:0323c22": "有菩薩無礙淨眼，不能次第悟入法界見於",
    "T10n0279_060:0323c23": "如來自在力故。譬如有人得清淨眼，名：離垢",
    "T10n0279_060:0323c24": "光明，一切暗色不能為障。爾時，彼人於夜暗",
    "T10n0279_060:0323c25": "中，處在無量百千萬億人眾之內，或行、或住、",
    "T10n0279_060:0323c26": "或坐、或臥，彼諸人眾形相威儀，此明眼人莫",
    "T10n0279_060:0323c27": "不具見；其明眼者威儀進退，彼諸人眾悉不",
    "T10n0279_060:0323c28": "能&#x89A9;。佛亦如是，成就智眼，清淨無礙，悉能明",
    "T10n0279_060:0323c29": "見一切世間；其所示現神通變化，大菩薩眾",
    "T10n0279_060:0324a01": "所共圍遶，諸大弟子悉不能見。譬如比丘在",
    "T10n0279_060:0324a02": "大眾中入遍處定，所謂：地遍處定、水遍處定、",
    "T10n0279_060:0324a03": "火遍處定、風遍處定、青遍處定、黃遍處定、赤",
    "T10n0279_060:0324a04": "遍處定、白遍處定、天遍處定、種種眾生身遍",
    "T10n0279_060:0324a05": "處定、一切語言音聲遍處定、一切所緣遍處",
    "T10n0279_060:0324a06": "定；入此定者見其所緣，其餘大眾悉不能",
    "T10n0279_060:0324a07": "見，唯除有住此三昧者。如來所現不可思議",
    "T10n0279_060:0324a08": "諸佛境界亦復如是，菩薩具見，聲聞莫&#x89A9;。譬",
    "T10n0279_060:0324a09": "如有人以翳形藥自塗其眼，在於眾會去、來、",
    "T10n0279_060:0324a10": "坐、立無能見者，而能悉&#x89A9;眾會中事。應知如",
    "T10n0279_060:0324a11": "來亦復如是，超過於世，普見世間，非諸聲聞",
    "T10n0279_060:0324a12": "所能得見，唯除趣向一切智境諸大菩薩。如",
    "T10n0279_060:0324a13": "人生已，則有二天，恒相隨逐，一曰：同生，二曰：",
    "T10n0279_060:0324a14": "同名；天常見人，人不見天。應知如來亦復如",
    "T10n0279_060:0324a15": "是，在諸菩薩大集會中現大神通，諸大聲聞",
    "T10n0279_060:0324a16": "悉不能見。譬如比丘得心自在，入滅盡定，六",
    "T10n0279_060:0324a17": "根作業皆悉不行，一切語言不知不覺；定力",
    "T10n0279_060:0324a18": "持故，不般涅槃。一切聲聞亦復如是，雖復住",
    "T10n0279_060:0324a19": "在逝多林中，具足六根，而不知不見不解不",
    "T10n0279_060:0324a20": "入如來自在、菩薩眾會諸所作事。何以故？",
    "T10n0279_060:0324a21": "如來境界甚深廣大，難見難知，難測難量，超",
    "T10n0279_060:0324a22": "諸世間，不可思議，無能壞者，非是一切二乘",
    "T10n0279_060:0324a23": "境界；是故，如來自在神力、菩薩眾會及逝多",
    "T10n0279_060:0324a24": "林普遍一切清淨世界，如是等事，諸大聲聞",
    "T10n0279_060:0324a25": "悉不知見，非其器故。[0324a25] 爾時，毘盧遮那願光明",
    "T10n0279_060:0324a26": "菩薩，承佛神力，觀察十方而說頌言：",
    "T10n0279_060:0324a27": "「汝等應觀察，  佛道不思議，",
    "T10n0279_060:0324a28": " 於此逝多林，  示現神通力。",
    "T10n0279_060:0324a29": " 善逝威神力，  所現無央數；",
    "T10n0279_060:0324b01": " 一切諸世間，  迷惑不能了。",
    "T10n0279_060:0324b02": " 法王深妙法，  無量難思議，",
    "T10n0279_060:0324b03": " 所現諸神通，  舉世莫能測。",
    "T10n0279_060:0324b04": " 以了法無相，  是故名為佛，",
    "T10n0279_060:0324b05": " 而具相莊嚴，  稱揚不可盡。",
    "T10n0279_060:0324b06": " 今於此林內，  示現大神力，",
    "T10n0279_060:0324b07": " 甚深無有邊，  言辭莫能辯。",
    "T10n0279_060:0324b08": " 汝觀大威德，  無量菩薩眾，",
    "T10n0279_060:0324b09": " 十方諸國土，  而來見世尊。",
    "T10n0279_060:0324b10": " 所願皆具足，  所行無障礙；",
    "T10n0279_060:0324b11": " 一切諸世間，  無能測量者。",
    "T10n0279_060:0324b12": " 一切諸緣覺，  及彼大聲聞，",
    "T10n0279_060:0324b13": " 皆悉不能知，  菩薩行境界。",
    "T10n0279_060:0324b14": " 菩薩大智慧，  諸地悉究竟，",
    "T10n0279_060:0324b15": " 高建勇猛幢，  難摧難可動。",
    "T10n0279_060:0324b16": " 諸大名稱士，  無量三昧力，",
    "T10n0279_060:0324b17": " 所現諸神變，  法界悉充滿。」",
    "T10n0279_060:0324b18": "[0324b18] 爾時，不可壞精進王菩薩，承佛神力，觀察十",
    "T10n0279_060:0324b19": "方而說頌言：",
    "T10n0279_060:0324b20": "「汝觀諸佛子，  智慧功德藏，",
    "T10n0279_060:0324b21": " 究竟菩提行，  安隱諸世間。",
    "T10n0279_060:0324b22": " 其心本明達，  善入諸三昧，",
    "T10n0279_060:0324b23": " 智慧無邊際，  境界不可量。",
    "T10n0279_060:0324b24": " 今此逝多林，  種種皆嚴飾，",
    "T10n0279_060:0324b25": " 菩薩眾雲集，  親近如來住。",
    "T10n0279_060:0324b26": " 汝觀無所著，  無量大眾海，",
    "T10n0279_060:0324b27": " 十方來詣此，  坐寶蓮華座。",
    "T10n0279_060:0324b28": " 無來亦無住，  無依無戲論，",
    "T10n0279_060:0324b29": " 離垢心無礙，  究竟於法界。",
    "T10n0279_060:0324c01": " 建立智慧幢，  堅固不動搖，",
    "T10n0279_060:0324c02": " 知無變化法，  而現變化事。",
    "T10n0279_060:0324c03": " 十方無量剎，  一切諸佛所，",
    "T10n0279_060:0324c04": " 同時悉往詣，  而亦不分身。",
    "T10n0279_060:0324c05": " 汝觀釋師子，  自在神通力，",
    "T10n0279_060:0324c06": " 能令菩薩眾，  一切俱來集。",
    "T10n0279_060:0324c07": " 一切諸佛法，  法界悉平等，",
    "T10n0279_060:0324c08": " 言說故不同，  此眾咸通達。",
    "T10n0279_060:0324c09": " 諸佛常安住，  法界平等際，",
    "T10n0279_060:0324c10": " 演說差別法，  言辭無有盡。」",
    "T10n0279_060:0324c11": "[0324c11] 爾時，普勝無上威德王菩薩，承佛神力，觀察",
    "T10n0279_060:0324c12": "十方而說頌言：",
    "T10n0279_060:0324c13": "「汝觀無上士，  廣大智圓滿，",
    "T10n0279_060:0324c14": " 善達時非時，  為眾演說法；",
    "T10n0279_060:0324c15": " 摧伏眾外道，  一切諸異論，",
    "T10n0279_060:0324c16": " 普隨眾生心，  為現神通力。",
    "T10n0279_060:0324c17": " 正覺非有量，  亦復非無量；",
    "T10n0279_060:0324c18": " 若量若無量，  牟尼悉超越。",
    "T10n0279_060:0324c19": " 如日在虛空，  照臨一切處；",
    "T10n0279_060:0324c20": " 佛智亦如是，  了達三世法。",
    "T10n0279_060:0324c21": " 譬如十五夜，  月輪無減缺；",
    "T10n0279_060:0324c22": " 如來亦復然，  白法悉圓滿。",
    "T10n0279_060:0324c23": " 譬如空中日，  運行無暫已；",
    "T10n0279_060:0324c24": " 如來亦如是，  神變恒相續。",
    "T10n0279_060:0324c25": " 譬如十方剎，  於空無所礙，",
    "T10n0279_060:0324c26": " 世燈現變化，  於世亦復然。",
    "T10n0279_060:0324c27": " 譬如世間地，  群生之所依；",
    "T10n0279_060:0324c28": " 照世燈法輪，  為依亦如是。",
    "T10n0279_060:0324c29": " 譬如猛疾風，  所行無障礙；",
    "T10n0279_060:0325a01": " 佛法亦如是，  速遍於世間。",
    "T10n0279_060:0325a02": " 譬如大水輪，  世界所依住；",
    "T10n0279_060:0325a03": " 智慧輪亦爾，  三世佛所依。」",
    "T10n0279_060:0325a04": "[0325a04] 爾時，無礙勝藏王菩薩，承佛神力，觀察十方",
    "T10n0279_060:0325a05": "而說頌言：",
    "T10n0279_060:0325a06": "「譬如大寶山，  饒益諸含識；",
    "T10n0279_060:0325a07": " 佛山亦如是，  普益於世間。",
    "T10n0279_060:0325a08": " 譬如大海水，  澄淨無垢濁；",
    "T10n0279_060:0325a09": " 見佛亦如是，  能除諸渴愛。",
    "T10n0279_060:0325a10": " 譬如須彌山，  出於大海中；",
    "T10n0279_060:0325a11": " 世間燈亦爾，  從於法海出。",
    "T10n0279_060:0325a12": " 如海具眾寶，  求者皆滿足；",
    "T10n0279_060:0325a13": " 無師智亦然，  見者悉開悟。",
    "T10n0279_060:0325a14": " 如來甚深智，  無量無有數；",
    "T10n0279_060:0325a15": " 是故神通力，  示現難思議。",
    "T10n0279_060:0325a16": " 譬如工幻師，  示現種種事；",
    "T10n0279_060:0325a17": " 佛智亦如是，  現諸自在力。",
    "T10n0279_060:0325a18": " 譬如如意寶，  能滿一切欲；",
    "T10n0279_060:0325a19": " 最勝亦復然，  滿諸清淨願。",
    "T10n0279_060:0325a20": " 譬如明淨寶，  普照一切物；",
    "T10n0279_060:0325a21": " 佛智亦如是，  普照群生心。",
    "T10n0279_060:0325a22": " 譬如八面寶，  等鑒於諸方；",
    "T10n0279_060:0325a23": " 無礙燈亦然，  普照於法界。",
    "T10n0279_060:0325a24": " 譬如水清珠，  能清諸濁水；",
    "T10n0279_060:0325a25": " 見佛亦如是，  諸根悉清淨。」",
    "T10n0279_060:0325a26": "[0325a26] 爾時，化現法界願月王菩薩，承佛神力，觀察",
    "T10n0279_060:0325a27": "十方而說頌言：",
    "T10n0279_060:0325a28": "「譬如帝青寶，  能青一切色；",
    "T10n0279_060:0325a29": " 見佛者亦然，  悉發菩提行。",
    "T10n0279_060:0325b01": " 一一微塵內，  佛現神通力，",
    "T10n0279_060:0325b02": " 令無量無邊，  菩薩皆清淨。",
    "T10n0279_060:0325b03": " 甚深微妙力，  無邊不可知；",
    "T10n0279_060:0325b04": " 菩薩之境界，  世間莫能測。",
    "T10n0279_060:0325b05": " 如來所現身，  清淨相莊嚴，",
    "T10n0279_060:0325b06": " 普入於法界，  成就諸菩薩。",
    "T10n0279_060:0325b07": " 難思佛國土，  於中成正覺；",
    "T10n0279_060:0325b08": " 一切諸菩薩，  世主皆充滿。",
    "T10n0279_060:0325b09": " 釋迦無上尊，  於法悉自在，",
    "T10n0279_060:0325b10": " 示現神通力，  無邊不可量。",
    "T10n0279_060:0325b11": " 菩薩種種行，  無量無有盡；",
    "T10n0279_060:0325b12": " 如來自在力，  為之悉示現。",
    "T10n0279_060:0325b13": " 佛子善修學，  甚深諸法界，",
    "T10n0279_060:0325b14": " 成就無礙智，  明了一切法。",
    "T10n0279_060:0325b15": " 善逝威神力，  為眾轉法輪，",
    "T10n0279_060:0325b16": " 神變普充滿，  令世皆清淨。",
    "T10n0279_060:0325b17": " 如來智圓滿，  境界亦清淨；",
    "T10n0279_060:0325b18": " 譬如大龍王，  普濟諸群生。」",
    "T10n0279_060:0325b19": "[0325b19] 爾時，法慧光焰王菩薩，承佛神力，觀察十方",
    "T10n0279_060:0325b20": "而說頌言：",
    "T10n0279_060:0325b21": "「三世諸如來，  聲聞大弟子，",
    "T10n0279_060:0325b22": " 悉不能知佛，  舉足下足事。",
    "T10n0279_060:0325b23": " 去來現在世，  一切諸緣覺，",
    "T10n0279_060:0325b24": " 亦不知如來，  舉足下足事。",
    "T10n0279_060:0325b25": " 況復諸凡夫，  結使所纏縛，",
    "T10n0279_060:0325b26": " 無明覆心識，  而能知導師！",
    "T10n0279_060:0325b27": " 正覺無礙智，  超過語言道，",
    "T10n0279_060:0325b28": " 其量不可測，  孰有能知見！",
    "T10n0279_060:0325b29": " 譬如明月光，  無能測邊際；",
    "T10n0279_060:0325c01": " 佛神通亦爾，  莫見其終盡。",
    "T10n0279_060:0325c02": " 一一諸方便，  念念所變化，",
    "T10n0279_060:0325c03": " 盡於無量劫，  思惟不能了。",
    "T10n0279_060:0325c04": " 思惟一切智，  不可思議法，",
    "T10n0279_060:0325c05": " 一一方便門，  邊際不可得。",
    "T10n0279_060:0325c06": " 若有於此法，  而興廣大願；",
    "T10n0279_060:0325c07": " 彼於此境界，  知見不為難。",
    "T10n0279_060:0325c08": " 勇猛勤修習，  難思大法海；",
    "T10n0279_060:0325c09": " 其心無障礙，  入此方便門。",
    "T10n0279_060:0325c10": " 心意已調伏，  志願亦寬廣，",
    "T10n0279_060:0325c11": " 當獲大菩提，  最勝之境界。」",
    "T10n0279_060:0325c12": "[0325c12] 爾時，破一切魔軍智幢王菩薩，承佛神力，觀",
    "T10n0279_060:0325c13": "察十方而說頌言：",
    "T10n0279_060:0325c14": "「智身非是身，  無礙難思議；",
    "T10n0279_060:0325c15": " 設有思議者，  一切無能及。",
    "T10n0279_060:0325c16": " 從不思議業，  起此清淨身，",
    "T10n0279_060:0325c17": " 殊特妙莊嚴，  不著於三界。",
    "T10n0279_060:0325c18": " 光明照一切，  法界悉清淨，",
    "T10n0279_060:0325c19": " 開佛菩提門，  出生眾智慧。",
    "T10n0279_060:0325c20": " 譬如世間日，  普放慧光明，",
    "T10n0279_060:0325c21": " 遠離諸塵垢，  滅除一切障，",
    "T10n0279_060:0325c22": " 普淨三有處，  永絕生死流，",
    "T10n0279_060:0325c23": " 成就菩薩道，  出生無上覺。",
    "T10n0279_060:0325c24": " 示現無邊色，  此色無依處；",
    "T10n0279_060:0325c25": " 所現雖無量，  一切不思議。",
    "T10n0279_060:0325c26": " 菩提一念頃，  能覺一切法；",
    "T10n0279_060:0325c27": " 云何欲測量，  如來智邊際？",
    "T10n0279_060:0325c28": " 一念悉明達，  一切三世法；",
    "T10n0279_060:0325c29": " 故說佛智慧，  無盡無能壞。",
    "T10n0279_060:0326a01": " 智者應如是，  專思佛菩提；",
    "T10n0279_060:0326a02": " 此思難思議，  思之不可得。",
    "T10n0279_060:0326a03": " 菩提不可說，  超過語言路；",
    "T10n0279_060:0326a04": " 諸佛從此生，  是法難思議。」",
    "T10n0279_060:0326a05": "[0326a05] 爾時，願智光明幢王菩薩，承佛神力，觀察十",
    "T10n0279_060:0326a06": "方而說頌言：",
    "T10n0279_060:0326a07": "「若能善觀察，  菩提無盡海，",
    "T10n0279_060:0326a08": " 則得離癡念，  決定受持法。",
    "T10n0279_060:0326a09": " 若得決定心，  則能修妙行，",
    "T10n0279_060:0326a10": " 禪寂自思慮，  永斷諸疑惑。",
    "T10n0279_060:0326a11": " 其心不疲倦，  亦復無懈怠，",
    "T10n0279_060:0326a12": " 展轉增進修，  究竟諸佛法。",
    "T10n0279_060:0326a13": " 信智已成就，  念念令增長，",
    "T10n0279_060:0326a14": " 常樂常觀察，  無得無依法。",
    "T10n0279_060:0326a15": " 無量億千劫，  所修功德行；",
    "T10n0279_060:0326a16": " 一切悉迴向，  諸佛所求道。",
    "T10n0279_060:0326a17": " 雖在於生死，  而心無染著，",
    "T10n0279_060:0326a18": " 安住諸佛法，  常樂如來行。",
    "T10n0279_060:0326a19": " 世間之所有，  蘊界等諸法；",
    "T10n0279_060:0326a20": " 一切皆捨離，  專求佛功德。",
    "T10n0279_060:0326a21": " 凡夫嬰妄惑，  於世常流轉；",
    "T10n0279_060:0326a22": " 菩薩心無礙，  救之令解脫。",
    "T10n0279_060:0326a23": " 菩薩行難稱，  舉世莫能思，",
    "T10n0279_060:0326a24": " 遍除一切苦，  普與群生樂。",
    "T10n0279_060:0326a25": " 已獲菩提智，  復愍諸群生，",
    "T10n0279_060:0326a26": " 光明照世間，  度脫一切眾。」",
    "T10n0279_060:0326a27": "[0326a27] 爾時，破一切障勇猛智王菩薩，承佛神力，觀",
    "T10n0279_060:0326a28": "察十方而說頌言：",
    "T10n0279_060:0326a29": "「無量億千劫，  佛名難可聞；",
    "T10n0279_060:0326b01": " 況復得親近，  永斷諸疑惑！",
    "T10n0279_060:0326b02": " 如來世間燈，  通達一切法，",
    "T10n0279_060:0326b03": " 普生三世福，  令眾悉清淨。",
    "T10n0279_060:0326b04": " 如來妙色身，  一切所欽歎，",
    "T10n0279_060:0326b05": " 億劫常瞻仰，  其心無厭足。",
    "T10n0279_060:0326b06": " 若有諸佛子，  觀佛妙色身，",
    "T10n0279_060:0326b07": " 必捨諸有著，  迴向菩提道。",
    "T10n0279_060:0326b08": " 如來妙色身，  恒演廣大音，",
    "T10n0279_060:0326b09": " 辯才無障礙，  開佛菩提門；",
    "T10n0279_060:0326b10": " 曉悟諸眾生，  無量不思議，",
    "T10n0279_060:0326b11": " 令入智慧門，  授以菩提記。",
    "T10n0279_060:0326b12": " 如來出世間，  為世大福田，",
    "T10n0279_060:0326b13": " 普導諸含識，  令其集福行。",
    "T10n0279_060:0326b14": " 若有供養佛，  永除惡道畏，",
    "T10n0279_060:0326b15": " 消滅一切苦，  成就智慧身。",
    "T10n0279_060:0326b16": " 若見兩足尊，  能發廣大心；",
    "T10n0279_060:0326b17": " 是人恒值佛，  增長智慧力。",
    "T10n0279_060:0326b18": " 若見人中勝，  決意向菩提；",
    "T10n0279_060:0326b19": " 是人能自知，  必當成正覺。」",
    "T10n0279_060:0326b20": "[0326b20] 爾時，法界差別願智神通王菩薩，承佛神力，",
    "T10n0279_060:0326b21": "觀察十方而說頌言：",
    "T10n0279_060:0326b22": "「釋迦無上尊，  具一切功德；",
    "T10n0279_060:0326b23": " 見者心清淨，  迴向大智慧。",
    "T10n0279_060:0326b24": " 如來大慈悲，  出現於世間，",
    "T10n0279_060:0326b25": " 普為諸群生，  轉無上法輪。",
    "T10n0279_060:0326b26": " 如來無數劫，  勤苦為眾生；",
    "T10n0279_060:0326b27": " 云何諸世間，  能報大師恩？",
    "T10n0279_060:0326b28": " 寧於無量劫，  受諸惡道苦；",
    "T10n0279_060:0326b29": " 終不捨如來，  而求於出離。",
    "T10n0279_060:0326c01": " 寧代諸眾生，  備受一切苦；",
    "T10n0279_060:0326c02": " 終不捨於佛，  而求得安樂。",
    "T10n0279_060:0326c03": " 寧在諸惡趣，  恒得聞佛名；",
    "T10n0279_060:0326c04": " 不願生善道，  暫時不聞佛。",
    "T10n0279_060:0326c05": " 寧生諸地獄，  一一無數劫；",
    "T10n0279_060:0326c06": " 終不遠離佛，  而求出惡趣。",
    "T10n0279_060:0326c07": " 何故願久住，  一切諸惡道？",
    "T10n0279_060:0326c08": " 以得見如來，  增長智慧故。",
    "T10n0279_060:0326c09": " 若得見於佛，  除滅一切苦；",
    "T10n0279_060:0326c10": " 能入諸如來，  大智之境界。",
    "T10n0279_060:0326c11": " 若得見於佛，  捨離一切障；",
    "T10n0279_060:0326c12": " 長養無盡福，  成就菩提道。",
    "T10n0279_060:0326c13": " 如來能永斷，  一切眾生疑，",
    "T10n0279_060:0326c14": " 隨其心所樂，  普皆令滿足。」"
}