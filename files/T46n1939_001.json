{
    "T46n1939_001:0936c18": "No. 1939",
    "T46n1939_001:0936c19": "教觀綱宗(原名一代時教權實綱要圖。長幅難看。今添四教各十乘觀。改作書冊題名)",
    "T46n1939_001:0936c21": "北天目蕅益沙門智旭重述",
    "T46n1939_001:0936c22": "[0936c22] 佛祖之要教觀而已矣。觀非教不正。教非觀",
    "T46n1939_001:0936c23": "不傳。有教無觀則罔。有觀無教則殆。然統論",
    "T46n1939_001:0936c24": "時教。大綱有八。依教設觀。數亦略同。八教",
    "T46n1939_001:0936c25": "者。一頓二漸三祕密四不定。名為化儀四教。",
    "T46n1939_001:0936c26": "如世藥方。五三藏六通七別八圓。名為化法",
    "T46n1939_001:0936c27": "四教。如世藥味。當知頓等所用。總不出藏等",
    "T46n1939_001:0936c28": "四味。藏以析空為觀。通以體空為觀。別以次",
    "T46n1939_001:0936c29": "第為觀。圓以一心為觀。四觀各用十法成乘",
    "T46n1939_001:0937a01": "能運行人至涅槃地。藏通二種教觀。運至真",
    "T46n1939_001:0937a02": "諦涅槃。別圓二種教觀。運至中諦大般涅槃。",
    "T46n1939_001:0937a03": "藏通別三。皆名為權。唯圓教觀乃名真實。就",
    "T46n1939_001:0937a04": "圓觀中復有三類。一頓二漸三不定也。為實",
    "T46n1939_001:0937a05": "施權。則權含于實。開權顯實。則實融于權。良",
    "T46n1939_001:0937a06": "由眾生根性不一。致使如來巧說不同。且約",
    "T46n1939_001:0937a07": "一代略判五時。一華嚴時。正說圓教兼說別",
    "T46n1939_001:0937a08": "  五時八教權實總圖",
    "T46n1939_001:0937a09": "[0937a09] ",
    "T46n1939_001:0937a21": "[0937a21] 教。約化儀名頓。二阿含時。但說三藏教。約化",
    "T46n1939_001:0937a22": "儀名漸初。三方等時。對三藏教半字生滅門。",
    "T46n1939_001:0937a23": "說通別圓教滿字不生不滅門。約化儀名漸",
    "T46n1939_001:0937a24": "中。四般若時。帶通別二權理。正說圓教實理。",
    "T46n1939_001:0937a25": "約化儀名漸後。五法華涅槃時。法華開三藏",
    "T46n1939_001:0937a26": "通別之權。唯顯圓教之實。深明如來設教之",
    "T46n1939_001:0937a27": "始終。具發如來本&#x8FF9;之廣遠。約化儀名會漸",
    "T46n1939_001:0937a28": "歸頓。亦名非頓非漸。涅槃重為未入實者。廣",
    "T46n1939_001:0937a29": "談常住。又為末世根鈍。重扶三權。是以追",
    "T46n1939_001:0937b01": "說四教。追泯四教。約化儀亦名非頓非漸。而",
    "T46n1939_001:0937b02": "祕密不定二種化儀。遍於前之四時。唯法華",
    "T46n1939_001:0937b03": "是顯露。故非祕密。是決定。故非不定。然此五",
    "T46n1939_001:0937b04": "時。有別有通。故須以別定通攝通入別。方",
    "T46n1939_001:0937b05": "使教觀咸悉不濫。今先示五時八教圖。次申",
    "T46n1939_001:0937b06": "通別五時論。",
    "T46n1939_001:0937b07": "通別五時論(最宜先知)",
    "T46n1939_001:0937b08": "[0937b08] 法華玄義云。夫五味半滿論別。別有齊限。論",
    "T46n1939_001:0937b09": "通通於初後。章安尊者云。人言。第二時。十二",
    "T46n1939_001:0937b10": "年中說三乘別教。若爾過十二年。有宜聞四",
    "T46n1939_001:0937b11": "諦十二因緣六度。豈可不說。若說則三乘不",
    "T46n1939_001:0937b12": "止在十二年中。若不說則一段在後宜聞者。",
    "T46n1939_001:0937b13": "佛豈可不化也。定無此理。經言。為聲聞說四",
    "T46n1939_001:0937b14": "諦。乃至說六度。不止十二年。蓋一代中。隨宜",
    "T46n1939_001:0937b15": "聞者即說耳。如四阿含五部律。是為聲聞說。",
    "T46n1939_001:0937b16": "乃訖於聖滅。即是其事。何得言小乘悉十二",
    "T46n1939_001:0937b17": "年中也。人言。第三時。三十年中說空宗般若",
    "T46n1939_001:0937b18": "維摩思益。依何經文知三十年也。大智度論",
    "T46n1939_001:0937b19": "云。須菩提。於法華中。聞說舉手低頭皆得作",
    "T46n1939_001:0937b20": "佛。是以今問退義。若爾。大品與法華。前後何",
    "T46n1939_001:0937b21": "定也。",
    "T46n1939_001:0937b22": "[0937b22] 論曰。智者章安。明文若此。今人絕不寓目。尚",
    "T46n1939_001:0937b23": "自訛傳阿含十二方等八之妄說。為害甚大。",
    "T46n1939_001:0937b24": "故先申通論。次申別論。先明通五時者。自",
    "T46n1939_001:0937b25": "有一類大機。即於此土。見華藏界舍那身土",
    "T46n1939_001:0937b26": "常住不滅。則華嚴通後際也。只今華嚴入法",
    "T46n1939_001:0937b27": "界品。亦斷不在三七日中。復有一類小機。始",
    "T46n1939_001:0937b28": "從鹿苑終至鶴林。唯聞阿含毘尼對法。則三",
    "T46n1939_001:0937b29": "藏通於前後明矣。章安如此破斥。癡人何尚",
    "T46n1939_001:0937c01": "執迷。復有一類小機。宜聞彈斥褒歎而生恥",
    "T46n1939_001:0937c02": "慕。佛即為說方等法門。豈得局在十二年後",
    "T46n1939_001:0937c03": "僅八年中。且如方等陀羅尼經。說在法華經",
    "T46n1939_001:0937c04": "後。則方等亦通前後明矣。復有三乘須歷色",
    "T46n1939_001:0937c05": "心等世出世法。一一會歸摩訶衍道。佛即為",
    "T46n1939_001:0937c06": "說般若。故云。從初得道乃至泥洹。於其中間",
    "T46n1939_001:0937c07": "常說般若。則般若亦通前後明矣。復有根熟",
    "T46n1939_001:0937c08": "眾生。佛即為其開權顯實。開&#x8FF9;顯本。決無",
    "T46n1939_001:0937c09": "留待四十年後之理。但佛以神力。令根未熟",
    "T46n1939_001:0937c10": "者不聞。故智者大師云。法華約顯露邊。不",
    "T46n1939_001:0937c11": "見在前。祕密邊論。理無障礙。且如經云。我",
    "T46n1939_001:0937c12": "昔從佛聞如是法。見諸菩薩授記作佛。如是",
    "T46n1939_001:0937c13": "法者。豈非妙法。又梵網經云。吾今來此世界",
    "T46n1939_001:0937c14": "八千返。坐金剛華光王座等。豈非亦是開&#x8FF9;",
    "T46n1939_001:0937c15": "顯本耶。復有眾生。應見涅槃而得度者。佛即",
    "T46n1939_001:0937c16": "示入涅槃。故曰。八相之中。各具八相不可",
    "T46n1939_001:0937c17": "思議。且大般涅槃經。追敘阿闍世王懺悔等",
    "T46n1939_001:0937c18": "緣。並非一日一夜中事也。",
    "T46n1939_001:0937c19": "[0937c19] 次明別五時者。乃約一類最鈍聲聞。具經五",
    "T46n1939_001:0937c20": "番陶鑄。方得入實。所謂初於華嚴不見不聞。",
    "T46n1939_001:0937c21": "全生如乳(華嚴前八會中。永無聲聞。故云不見不聞。至第九會入法界品。在祇園中。方有聲聞。",
    "T46n1939_001:0937c22": "爾時已證聖果。尚於菩薩境界。如啞如聾。驗知。爾前縱聞華嚴。亦決無益。然舍利弗等。由聞藏教。方證聖果。方",
    "T46n1939_001:0937c23": "預入法界會。則知。入法界品。斷不說在阿含前矣。人胡略不思察。妄謂華嚴局在三七日內耶)次於",
    "T46n1939_001:0937c24": "阿含。聞因緣生滅法。轉凡成聖。如轉乳成酪",
    "T46n1939_001:0937c25": "(酪即熟乳漿也)次聞方等。彈偏斥小歎大褒圓。遂乃恥",
    "T46n1939_001:0937c26": "小慕大。自悲敗種。雖復具聞四教。然但密得",
    "T46n1939_001:0937c27": "通益。如轉酪成生酥。次聞般若。會一切法皆",
    "T46n1939_001:0937c28": "摩訶衍。轉教菩薩。領知一切佛法寶藏。雖帶",
    "T46n1939_001:0937c29": "通別。正明圓教。然但密得別益。如轉生酥成",
    "T46n1939_001:0938a01": "熟酥。次聞法華。開權顯實。方得圓教實益。如",
    "T46n1939_001:0938a02": "轉熟酥而成醍醐。然只此別五時法。亦不拘",
    "T46n1939_001:0938a03": "定年月日時。但隨所應聞。即便得聞。如來說",
    "T46n1939_001:0938a04": "法。神力自在。一音異解。豈容思議。又有根稍",
    "T46n1939_001:0938a05": "利者。不必具歷五味。或但經四番三番二番",
    "T46n1939_001:0938a06": "陶鑄。便得入實。若於阿含方等般若。隨一悟",
    "T46n1939_001:0938a07": "入者。即是祕密不定二種化儀所攝。復有眾",
    "T46n1939_001:0938a08": "生。未堪聞法華者。或自甘退席。或移置他方。",
    "T46n1939_001:0938a09": "此則更待涅槃捃拾。或待滅後餘佛。事非一",
    "T46n1939_001:0938a10": "概。熟玩法華玄義文句。群疑自釋。",
    "T46n1939_001:0938a11": "化儀四教說",
    "T46n1939_001:0938a12": "[0938a12] 頓有二義。一頓教部。謂初成道為大根人之",
    "T46n1939_001:0938a13": "所頓說。唯局華嚴(凡一代中。直說界外大法。不與三乘共者。如梵網圓覺等經。並宜收",
    "T46n1939_001:0938a14": "入此部。是謂以別定通。攝通入別也)二頓教相。謂初發",
    "T46n1939_001:0938a15": "心時便成正覺。及性修不二生佛體同等義。則方等般",
    "T46n1939_001:0938a16": "若諸經。悉皆有之。",
    "T46n1939_001:0938a17": "[0938a17] 漸亦二義。一漸教部。謂惟局阿含為漸初",
    "T46n1939_001:0938a18": "(凡一代中。所說生滅四諦十二緣生事六度等。三乘權法並宜收入此部)方等為漸中(凡一代中。",
    "T46n1939_001:0938a19": "所說彈偏斥小歎大褒圓等經。及餘四時所不攝者。並宜攝入此部。如增上緣名義寬故)般若為漸",
    "T46n1939_001:0938a20": "後(凡一代中。所說若共不共諸般若教。並宜攝入此部)二漸教相。謂歷劫修",
    "T46n1939_001:0938a21": "行斷惑證位次第。則華嚴亦復有之。法華會",
    "T46n1939_001:0938a22": "漸歸頓。不同華嚴初說。故非頓。不同阿含方",
    "T46n1939_001:0938a23": "等般若隔歷未融。故非漸。然仍雙照頓漸兩",
    "T46n1939_001:0938a24": "相。",
    "T46n1939_001:0938a25": "[0938a25] 祕密亦有二義。一祕密教。謂於前四時中。或",
    "T46n1939_001:0938a26": "為彼人說頓。為此人說漸等。彼此互不相知。",
    "T46n1939_001:0938a27": "各自得益(法華正直捨方便。但說無上道。故非祕密)二祕密&#x546A;。謂一",
    "T46n1939_001:0938a28": "切陀羅尼章句。即五時教中。皆悉有之。",
    "T46n1939_001:0938b01": "[0938b01] 不定亦有二義。一不定教。謂於前四時中。或",
    "T46n1939_001:0938b02": "為彼人說頓。為此人說漸。彼此互知。各別得",
    "T46n1939_001:0938b03": "益。即是宜聞頓者聞頓。宜聞漸者聞漸也",
    "T46n1939_001:0938b04": "(法華決定說大乘。故非不定教相)二不定益。謂前四時中或聞頓",
    "T46n1939_001:0938b05": "教得漸益。或聞漸教得頓益。即是以頓助漸。",
    "T46n1939_001:0938b06": "以漸助頓也(隨聞法華一句一偈。皆得受記作佛。故非不定益也)頓教部。止",
    "T46n1939_001:0938b07": "用圓別二種化法。漸教部。具用四種化法。顯",
    "T46n1939_001:0938b08": "露不定。既遍四時。亦還用四種化法。祕密不",
    "T46n1939_001:0938b09": "定。亦遍四時。亦還用四種化法 頓教相。局",
    "T46n1939_001:0938b10": "惟在圓。通則前之三教。亦自各有頓義。如善",
    "T46n1939_001:0938b11": "來得阿羅漢等。漸教相。局在藏通別三。通則",
    "T46n1939_001:0938b12": "圓教亦有漸義。如觀行相似分證究竟等。祕",
    "T46n1939_001:0938b13": "密教。互不相知。故無可傳。祕密&#x546A;。約四悉",
    "T46n1939_001:0938b14": "檀。故有可傳。不定教。不定益。並入前四時",
    "T46n1939_001:0938b15": "中。故無別部可指 約化儀教復立三觀。謂",
    "T46n1939_001:0938b16": "頓觀漸觀不定觀。蓋祕密教。既不可傳。故不",
    "T46n1939_001:0938b17": "可約之立觀。設欲立觀。亦止是頓漸不定三",
    "T46n1939_001:0938b18": "法皆祕密耳。今此三觀。名與教同。旨乃大",
    "T46n1939_001:0938b19": "異。何以言之。頓教指華嚴經。義則兼別。頓",
    "T46n1939_001:0938b20": "觀唯約圓人。初心便觀諸法實相。如摩訶止",
    "T46n1939_001:0938b21": "觀所明是也。漸教指阿含方等般若。義兼四",
    "T46n1939_001:0938b22": "教。復未開顯。漸觀亦唯約圓人。解雖已圓。行",
    "T46n1939_001:0938b23": "須次第。如釋禪波羅蜜法門所明是也。不定",
    "T46n1939_001:0938b24": "教。指前四時。亦兼四教。仍未會合。不定觀。",
    "T46n1939_001:0938b25": "亦唯約圓人。解已先圓。隨於何行。或超或次。",
    "T46n1939_001:0938b26": "皆得悟入。如六妙門所明是也(此本在高麗國。神州失傳)。問",
    "T46n1939_001:0938b27": "但說圓頓止觀即足。何意復說漸及不定。答",
    "T46n1939_001:0938b28": "根性各別。若但說頓。收機不盡。問既稱漸及",
    "T46n1939_001:0938b29": "不定。何故惟約圓人。答圓人受法。無法不圓。",
    "T46n1939_001:0938c01": "又未開圓解。不應輒論修證。縱令修證。未免",
    "T46n1939_001:0938c02": "日劫相倍。",
    "T46n1939_001:0938c03": "化法四教說",
    "T46n1939_001:0938c04": "[0938c04] 法尚無一。云何有四。乃如來利他妙智。因眾",
    "T46n1939_001:0938c05": "生病而設藥也。是思病重。為說三藏教。見思",
    "T46n1939_001:0938c06": "病輕。為說通教。無明病重。為說別教。無明病",
    "T46n1939_001:0938c07": "輕。為說圓教。",
    "T46n1939_001:0938c08": "[0938c08] 三藏教。四阿含為經藏。毘尼為律藏。阿毘曇",
    "T46n1939_001:0938c09": "為論藏。此教詮生滅四諦(苦則生異滅三相遷移。集則貪瞋癡等分四心流",
    "T46n1939_001:0938c10": "動。道則對治易奪。滅則滅有還無)亦詮思議生滅十二因緣(無明緣行",
    "T46n1939_001:0938c11": "行緣識。識緣名色。名色緣六入。六入緣觸。觸緣受。受緣愛。愛緣取。取緣有。有緣生。生緣老死憂悲苦惱。無明",
    "T46n1939_001:0938c12": "滅則行滅。行滅則識滅。識滅則名色滅。名色滅則六入滅。六入滅則觸滅。觸滅則受滅。受滅則愛滅。愛滅則取",
    "T46n1939_001:0938c13": "滅。取滅則有滅。有滅則生滅。生滅則老死憂悲苦惱滅)亦詮事六度行(布施持戒忍辱精進",
    "T46n1939_001:0938c14": "禪定智慧)亦詮實有二諦(陰入界等實法為俗。實有滅乃為真)開示界",
    "T46n1939_001:0938c15": "內鈍根眾生。令修析空觀(觀於地水火風空識六界。無我我所)出",
    "T46n1939_001:0938c16": "分段生死。證偏真涅槃。正化二乘。傍化菩薩。",
    "T46n1939_001:0938c17": "亦得約當教自論六即。",
    "T46n1939_001:0938c18": "[0938c18] 理即者。偏真也。諸行無常。是生滅法。生滅滅",
    "T46n1939_001:0938c19": "已。寂滅為樂。因滅會真。滅非真諦。滅尚非",
    "T46n1939_001:0938c20": "真。況苦集道。真諦在因果事相之外。故依衍",
    "T46n1939_001:0938c21": "教判曰偏真。",
    "T46n1939_001:0938c22": "[0938c22] 名字即者。學名字也。知一切法從因緣生。不",
    "T46n1939_001:0938c23": "從時方梵天極微四大等生。亦非無因緣自",
    "T46n1939_001:0938c24": "然而生。知因緣所生法。皆悉無常無我。",
    "T46n1939_001:0938c25": "[0938c25] 觀行即者。一五停心。二別相念。三總相念。外",
    "T46n1939_001:0938c26": "凡資糧位也。五停心者。一多貪眾生不淨觀。",
    "T46n1939_001:0938c27": "二多瞋眾生慈悲觀。三多散眾生數息觀。四",
    "T46n1939_001:0938c28": "愚癡眾生因緣觀。五多障眾生念佛觀。以此",
    "T46n1939_001:0939a01": "五法為方便。調停其心。令堪修念處。故名停",
    "T46n1939_001:0939a02": "心也。別相念者。一觀身不淨。二觀受是苦。三",
    "T46n1939_001:0939a03": "觀心無常。四觀法無我。對治依於五蘊所起",
    "T46n1939_001:0939a04": "四倒也。總相念者。觀身不淨。受心法亦皆不",
    "T46n1939_001:0939a05": "淨。觀受是苦。心法身亦皆苦。觀心無常。法身",
    "T46n1939_001:0939a06": "受亦皆無常。觀法無我。身受心亦皆無我",
    "T46n1939_001:0939a07": "也。",
    "T46n1939_001:0939a08": "[0939a08] 相似即者。內凡加行位也。一煖二頂三忍四",
    "T46n1939_001:0939a09": "世第一。得色界有漏善根。能入見道。",
    "T46n1939_001:0939a10": "[0939a10] 分證即者。前三果有學位也。初須陀洹果。此",
    "T46n1939_001:0939a11": "云預流。用八忍八智。頓斷三界見惑。初預聖",
    "T46n1939_001:0939a12": "流。名見道位。二斯陀含果。此云一來。斷欲界",
    "T46n1939_001:0939a13": "六品思惑。餘三品在猶潤一生。三阿那含果。",
    "T46n1939_001:0939a14": "此云不還。斷欲界思惑盡。進斷上八地思。不",
    "T46n1939_001:0939a15": "復還來欲界。此二名修道位。",
    "T46n1939_001:0939a16": "[0939a16] 究竟即者。三乘無學位也。一小乘第四阿羅",
    "T46n1939_001:0939a17": "漢果。此含三義。一殺賊二應供三無生。斷三",
    "T46n1939_001:0939a18": "界見思俱盡。子縛已斷果縛尚存。名有餘涅",
    "T46n1939_001:0939a19": "槃。若灰身泯智。名無餘涅槃。二中乘辟支佛",
    "T46n1939_001:0939a20": "果。此人根性稍利。逆順觀察十二因緣。斷見",
    "T46n1939_001:0939a21": "思惑。與羅漢同。更侵習氣。故居聲聞上。三大",
    "T46n1939_001:0939a22": "乘佛果。此人根性大利。從初發心。緣四諦境。",
    "T46n1939_001:0939a23": "發四弘誓。即名菩薩修行六度。初阿僧祇劫。",
    "T46n1939_001:0939a24": "事行雖強。理觀尚弱。準望聲聞。在外凡位。第",
    "T46n1939_001:0939a25": "二阿僧祇劫。諦解漸明。在煖位。第三阿僧祇",
    "T46n1939_001:0939a26": "劫。諦解轉明。在頂位。六度既滿。更住百劫。修",
    "T46n1939_001:0939a27": "相好因。在下忍位。次入補處生兜率天。乃至",
    "T46n1939_001:0939a28": "入胎出胎出家。降魔安坐不動時。是中忍位。",
    "T46n1939_001:0939a29": "次一剎那入上忍。次一剎那入世第一。發真",
    "T46n1939_001:0939b01": "無漏三十四心。頓斷見思。正習無餘。坐木菩",
    "T46n1939_001:0939b02": "提樹下。以生草為座。成劣應身(如釋迦丈六彌勒十六丈等)",
    "T46n1939_001:0939b03": "受梵王請。三轉法輪。度三根性。緣盡入滅。與",
    "T46n1939_001:0939b04": "阿羅漢辟支佛。究竟同證偏真法性。無復身",
    "T46n1939_001:0939b05": "智依正可得。",
    "T46n1939_001:0939b06": "[0939b06] 此教具三乘法。聲聞觀四諦。以苦諦為初門。",
    "T46n1939_001:0939b07": "最利者三生。最鈍者六十劫。得證四果。辟支",
    "T46n1939_001:0939b08": "觀十二因緣。以集諦為初門。最利者四生。最",
    "T46n1939_001:0939b09": "鈍者百劫。不立分果。出有佛世名緣覺。出",
    "T46n1939_001:0939b10": "無佛世名獨覺。菩薩弘誓六度。以道諦為初",
    "T46n1939_001:0939b11": "門。伏惑利生。必經三大阿僧祇劫。頓悟成佛。",
    "T46n1939_001:0939b12": "然此三人。修行證果雖則不同。而同斷見思。",
    "T46n1939_001:0939b13": "同出三界。同證偏真。只行三百由旬。入化",
    "T46n1939_001:0939b14": "城耳。十法成乘者。一觀正因緣境。破邪因緣",
    "T46n1939_001:0939b15": "無因緣二種顛倒。二真正發心。不要名利。惟",
    "T46n1939_001:0939b16": "求涅槃(二乘志出苦輪。菩薩兼憫一切)三遵修止觀。謂五停名",
    "T46n1939_001:0939b17": "止。四念名觀。四遍破見愛煩惱。五識道滅還",
    "T46n1939_001:0939b18": "滅六度是通。苦集流轉六蔽是塞。六調適三",
    "T46n1939_001:0939b19": "十七品。入三脫門。七若根鈍不入。應修對治",
    "T46n1939_001:0939b20": "事禪等。八正助合行。或有薄益。須識次位",
    "T46n1939_001:0939b21": "凡聖不濫。九安忍內外諸障。十不於似道而",
    "T46n1939_001:0939b22": "生法愛。是為要意。利人節節得入。鈍者具十",
    "T46n1939_001:0939b23": "法方悟。",
    "T46n1939_001:0939b24": "[0939b24] 通教鈍根通前藏教。利根通後別圓。故名為",
    "T46n1939_001:0939b25": "通。又從當教得名。謂三人同以無言說道體",
    "T46n1939_001:0939b26": "法入空。故名為通。此無別部。但方等般若中。",
    "T46n1939_001:0939b27": "有明三乘共行者。即屬此教。詮無生四諦",
    "T46n1939_001:0939b28": "(苦無逼迫相。集無和合相。道不二相。滅無生相)亦詮思議不生滅十二因",
    "T46n1939_001:0939b29": "緣(癡如虛空。乃至老死如虛空。無明如幻化不可得故。乃至老死如幻化不可得)亦詮理六",
    "T46n1939_001:0939c01": "度行(一一三輪體空)亦詮幻有空二諦(幻有為俗。幻有即空為真)亦詮",
    "T46n1939_001:0939c02": "兩種含中二諦(一者幻有為俗。幻有即空不空共為真。是通含別二諦。故受別接。二",
    "T46n1939_001:0939c03": "者幻有為俗。幻有即空不空一切法趣空不空為真。是通含圓二諦故受圓接)亦詮別入通三",
    "T46n1939_001:0939c04": "諦(有漏是俗。無漏是真。非有漏非無漏是中)亦詮圓入通三諦(二諦同前。點非",
    "T46n1939_001:0939c05": "漏非無漏。具一切法。與前中異)開示界內利根眾生。令修體空",
    "T46n1939_001:0939c06": "觀(陰界入皆如幻化。當體不可得)出分段生死。證真諦涅槃。",
    "T46n1939_001:0939c07": "正化菩薩。傍化二乘。亦於當教。自論六即。",
    "T46n1939_001:0939c08": "[0939c08] 理即者。無生也。諸法不自生。亦不從他生。不",
    "T46n1939_001:0939c09": "共不無因。是故知無生(此四句推檢。通別圓三教。皆用作下手工夫。但先解不",
    "T46n1939_001:0939c10": "但中者。即成圓教初門。先聞但中理者。即成別教初門。未聞中道體者。止成通教法門)解苦無",
    "T46n1939_001:0939c11": "苦而有真諦。苦尚即真。況集滅道。",
    "T46n1939_001:0939c12": "[0939c12] 名字即者。幻化也。知一切法當體全空。非滅",
    "T46n1939_001:0939c13": "故空。生死涅槃。同於夢境。",
    "T46n1939_001:0939c14": "[0939c14] 觀行即者。一乾慧地也。未有理水。故得此",
    "T46n1939_001:0939c15": "名。即三乘外凡位。與藏教五停別相總相念",
    "T46n1939_001:0939c16": "齊。",
    "T46n1939_001:0939c17": "[0939c17] 相似即者。二性地也。相似得法性理水。伏",
    "T46n1939_001:0939c18": "見思惑。即三乘內凡位。與藏教四加行齊",
    "T46n1939_001:0939c19": "(藏通指真諦為法性。與別圓不同)分證即者。從八人地至菩薩",
    "T46n1939_001:0939c20": "地。有七位也。三八人地者。入無間三昧。八忍",
    "T46n1939_001:0939c21": "具足。智少一分。四見地者。八智具足。頓斷三",
    "T46n1939_001:0939c22": "界見惑。發真無漏。見真諦理。即三乘見道位。",
    "T46n1939_001:0939c23": "與藏須陀洹齊。五薄地者。三乘斷欲界六品",
    "T46n1939_001:0939c24": "思惑。煩惱漸薄。與藏斯陀含齊。六離欲地",
    "T46n1939_001:0939c25": "者。三乘斷欲界思惑盡。與藏阿那含齊。七",
    "T46n1939_001:0939c26": "已辦地者。三乘斷三界正使盡。如燒木成炭。",
    "T46n1939_001:0939c27": "與藏阿羅漢齊。聲聞乘人止此。八支佛地者。",
    "T46n1939_001:0939c28": "中乘根利。兼侵習氣。如燒木成灰。與藏辟支",
    "T46n1939_001:0940a01": "佛齊。九菩薩地者。大乘根性。最勝最利。斷",
    "T46n1939_001:0940a02": "盡正使。與二乘同。不住涅槃。扶習潤生。道",
    "T46n1939_001:0940a03": "觀雙流。遊戲神通。成熟眾生。淨佛國土。此與",
    "T46n1939_001:0940a04": "藏教菩薩不同。藏教為化二乘。假說菩薩伏",
    "T46n1939_001:0940a05": "惑不斷。正被此教所破。豈有毒器堪貯醍",
    "T46n1939_001:0940a06": "醐。",
    "T46n1939_001:0940a07": "[0940a07] 究竟即者。第十佛地也。機緣若熟。以一念相",
    "T46n1939_001:0940a08": "應慧。斷餘殘習坐七寶菩提樹下。以天衣為",
    "T46n1939_001:0940a09": "座。現帶劣勝應身(分段生身故劣如須彌山故勝)為三乘根性。",
    "T46n1939_001:0940a10": "轉無生四諦法輪。緣盡入滅。正習俱除。如劫",
    "T46n1939_001:0940a11": "火所燒炭灰俱盡。與藏教佛果齊。",
    "T46n1939_001:0940a12": "[0940a12] 此教亦具三乘根性。同以滅諦為初門。然鈍",
    "T46n1939_001:0940a13": "根二乘。但見於空不見不空。仍與三藏同歸",
    "T46n1939_001:0940a14": "灰斷。故名通前。利根三乘。不但見空。兼見不",
    "T46n1939_001:0940a15": "空。不空即是中道。則被別圓來接。故名通後。",
    "T46n1939_001:0940a16": "中道。又分為二。一者但中。唯有理性。不具諸",
    "T46n1939_001:0940a17": "法。見但中者。接入別教。二者圓中。此理圓",
    "T46n1939_001:0940a18": "妙。具一切法。見圓中者。接入圓教。就此被",
    "T46n1939_001:0940a19": "接。又約三位。一者上根。八人見地被接。二者",
    "T46n1939_001:0940a20": "中根。薄地離欲地被接。三者下根。已辦地支",
    "T46n1939_001:0940a21": "佛地被接。就此三位被接。又各有按位勝進",
    "T46n1939_001:0940a22": "二義。若按位接。或同別十向。或同圓十信。若",
    "T46n1939_001:0940a23": "勝進接。或登別初地。或登圓初住。既被接已。",
    "T46n1939_001:0940a24": "實是別圓二教菩薩。於當教中。仍存第九菩",
    "T46n1939_001:0940a25": "薩地名。至機緣熟。示現成佛。乃是別地圓住。",
    "T46n1939_001:0940a26": "來示世間最高大身。非由通教教道得成佛",
    "T46n1939_001:0940a27": "也。通教尚無實成佛義。況藏教哉。藏教佛果。",
    "T46n1939_001:0940a28": "亦皆別地圓住所現劣應身耳。十法成乘者。",
    "T46n1939_001:0940a29": "一明觀境。六道陰入。能觀所觀。皆如幻化。二",
    "T46n1939_001:0940b01": "明發心。二乘緣真自行。菩薩體幻兼人。與樂",
    "T46n1939_001:0940b02": "拔苦。譬於鏡像。三安心如空之止觀。四以幻",
    "T46n1939_001:0940b03": "化慧破幻化見思。五雖知苦集流轉六蔽等",
    "T46n1939_001:0940b04": "皆如幻化。亦以幻化道滅。還滅六度等通之。",
    "T46n1939_001:0940b05": "六以不可得心。修三十七道品。七體三藏法",
    "T46n1939_001:0940b06": "無常苦空。如幻而治。八識乾慧等如幻次位。",
    "T46n1939_001:0940b07": "而不謬濫。九安忍乾慧位內外諸障。而入性",
    "T46n1939_001:0940b08": "地。十不著性地相似法愛。而入八人見地證",
    "T46n1939_001:0940b09": "真。利鈍分別。如前說。",
    "T46n1939_001:0940b10": "[0940b10] 別教謂教理智斷行位因果。別前藏通二教。",
    "T46n1939_001:0940b11": "別後圓教。故名別也(教則獨被菩薩。理則隔歷三諦。智則三智次第。斷則三",
    "T46n1939_001:0940b12": "惑前後。行則五行差別。位則位不相收。因則一因&#x9008;出。不即二邊。果則一果。不融諸位差別)此教詮",
    "T46n1939_001:0940b13": "無量四諦(苦有無量相。十法界不同故。集有無量相。五住煩惱不同故。道有無量相。恒沙佛法不",
    "T46n1939_001:0940b14": "同故。滅有無量相。諸波羅蜜不同故)亦詮不思議生滅十二因緣",
    "T46n1939_001:0940b15": "(枝末無明為分段生因根本無明為變易生因)亦詮不思議六度十度(於第六般",
    "T46n1939_001:0940b16": "若中。復開方便願力智四種權智。共成十度。一一度中。攝一切法。生一切法。成一切法。浩若恒沙)亦詮",
    "T46n1939_001:0940b17": "顯中二諦(幻有幻有即空皆名為俗。不有不空為真)亦詮圓入別二諦",
    "T46n1939_001:0940b18": "(幻有幻有即空皆名為俗。不有不空一切法趣不有不空為真)亦詮別三諦(開俗為兩諦對真為",
    "T46n1939_001:0940b19": "中。中理而已)亦詮圓入別三諦(二諦同前。點真中道。具足佛法)開示界",
    "T46n1939_001:0940b20": "外鈍根菩薩。令修次第三觀(先空次假後中)出分段變",
    "T46n1939_001:0940b21": "易二種生死。證中道無住涅槃。亦於當教。自",
    "T46n1939_001:0940b22": "論六即。",
    "T46n1939_001:0940b23": "[0940b23] 理即者。但中也。真如法性。隨緣不變。在生死",
    "T46n1939_001:0940b24": "而不染。證涅槃而非淨。&#x9008;超二邊。不即諸法。",
    "T46n1939_001:0940b25": "故依圓教。判曰但中。",
    "T46n1939_001:0940b26": "[0940b26] 名字即者。解義也。仰信真如法性。凡不能減。",
    "T46n1939_001:0940b27": "聖不能增。但由客塵覆蔽。而不證得。須先藉",
    "T46n1939_001:0940b28": "緣修助發真修。方可剋證。",
    "T46n1939_001:0940c01": "[0940c01] 觀行即者。外凡十信位也。一信心．二念心．三",
    "T46n1939_001:0940c02": "精進心．四慧心．五定心．六不退心．七迴向",
    "T46n1939_001:0940c03": "心．八護法心．九戒心．十願心．既先仰信中",
    "T46n1939_001:0940c04": "道。且用生滅因緣觀。伏三界見思煩惱。故名",
    "T46n1939_001:0940c05": "伏忍。與通乾慧性地齊。",
    "T46n1939_001:0940c06": "[0940c06] 相似即者。內凡三十心三賢位也。初十住者。",
    "T46n1939_001:0940c07": "一發心住。斷三界見惑。與通見地齊。二治地",
    "T46n1939_001:0940c08": "住。三修行住。四生貴住。五方便具足住。六正",
    "T46n1939_001:0940c09": "心住。七不退住。斷三界思惑盡。與通已辦地",
    "T46n1939_001:0940c10": "齊。八童真住。九法王子住。十灌頂住。斷界內",
    "T46n1939_001:0940c11": "塵沙。與通佛地齊。此十住名習種性(研習空觀)用從",
    "T46n1939_001:0940c12": "假入空觀見真諦。開慧眼成一切智。行三百",
    "T46n1939_001:0940c13": "由旬。證位不退。次十行者。一歡喜行。二饒益",
    "T46n1939_001:0940c14": "行．三無瞋恨行．四無盡行．五離癡亂行．六善",
    "T46n1939_001:0940c15": "現行．七無著行．八尊重行．九善法行．十真實",
    "T46n1939_001:0940c16": "行。此十行名性種性(分別假性)用從空入假觀。遍",
    "T46n1939_001:0940c17": "學四教四門。斷界外塵沙。見俗諦開法眼。成",
    "T46n1939_001:0940c18": "道種智。次十迴向者。一救護眾生離眾生相",
    "T46n1939_001:0940c19": "迴向。二不壞迴向。三等一切佛迴向。四至一",
    "T46n1939_001:0940c20": "切處迴向。五無盡功德藏迴向。六隨順平等",
    "T46n1939_001:0940c21": "善根迴向。七隨順等觀一切眾生迴向。八真",
    "T46n1939_001:0940c22": "如相迴向。九無縛解脫迴向。十法界無量迴",
    "T46n1939_001:0940c23": "向。此十向名道種性(中道能通)習中觀伏無明。行",
    "T46n1939_001:0940c24": "四百由旬。居方便有餘土。證行不退。",
    "T46n1939_001:0940c25": "[0940c25] 分證即佛者。十地聖種性(證入聖地)及等覺性(去佛一等)",
    "T46n1939_001:0940c26": "也。初歡喜地。名見道位。以中道觀。見第一義",
    "T46n1939_001:0940c27": "諦。開佛眼成一切種智。行五百由旬。初入實",
    "T46n1939_001:0940c28": "報無障礙土。初到寶所。證念不退。得無功用",
    "T46n1939_001:0940c29": "道。隨可化機緣。能百界作佛。八相成道。利益",
    "T46n1939_001:0941a01": "眾生。二離垢地。三發光地。四焰慧地。五難勝",
    "T46n1939_001:0941a02": "地。六現前地。七遠行地。八不動地。九善慧",
    "T46n1939_001:0941a03": "地。十法雲地。各斷一品無明。證一分中道。更",
    "T46n1939_001:0941a04": "破一品無明。入等覺位。亦名金剛心。亦名一",
    "T46n1939_001:0941a05": "生補處。亦名有上士。",
    "T46n1939_001:0941a06": "[0941a06] 究竟即佛者。妙覺性也(妙極覺滿)從金剛後心。更",
    "T46n1939_001:0941a07": "破一品無明。入妙覺位。坐蓮華藏世界。七寶",
    "T46n1939_001:0941a08": "菩提樹下。大寶華王座。現圓滿報身(量同塵剎。相好剎塵)",
    "T46n1939_001:0941a09": "為鈍根菩薩。轉無量四諦法輪。",
    "T46n1939_001:0941a10": "[0941a10] 此教名為獨菩薩法。以界外道諦為初門",
    "T46n1939_001:0941a11": "(藏通道諦。即界外集。藏通滅諦。即界外苦。故以界外道諦治之)無復二乘而能接",
    "T46n1939_001:0941a12": "通。通教三乘。既被接後皆名菩薩。不復名二",
    "T46n1939_001:0941a13": "乘也。十法成乘者。一緣於登地中道之境。而",
    "T46n1939_001:0941a14": "為所觀。&#x9008;出空有之表。二真正發心普為法",
    "T46n1939_001:0941a15": "界。三安心止觀定愛慧策。四次第遍破三惑。",
    "T46n1939_001:0941a16": "五識次第三觀為通。見思塵沙無明為塞。傳",
    "T46n1939_001:0941a17": "傳檢校。是塞令通。六調適三十七道品。是菩",
    "T46n1939_001:0941a18": "薩寶炬陀羅尼。入三解脫門。證中無漏。七用",
    "T46n1939_001:0941a19": "前藏通法門。助開實相。八善知信住行向地",
    "T46n1939_001:0941a20": "等妙七位差別。終不謂我叨極上聖。九離違",
    "T46n1939_001:0941a21": "順強軟二賊。策十信位入於十住。十離相似",
    "T46n1939_001:0941a22": "法愛。策三十心。令入十地。",
    "T46n1939_001:0941a23": "[0941a23] 圓教謂圓妙(三諦圓融不可思議)圓融(三一相即無有缺減)圓足(圓見事理一念",
    "T46n1939_001:0941a24": "具足)圓頓(體非漸成)故名圓教。所謂圓伏(圓伏五住)圓信(圓常正信)",
    "T46n1939_001:0941a25": "圓斷(一斷一切斷)圓行(一行一切行)圓位(一位一切位)圓自在莊嚴",
    "T46n1939_001:0941a26": "(一心三諦為所莊嚴一心三觀為能莊嚴)圓建立眾生(四悉普益)此教詮無作",
    "T46n1939_001:0941a27": "四諦(陰入皆如。無苦可捨。無明塵勞即是菩提。無集可斷。邊邪皆中正。無道可修。生死即涅槃。無滅可證)",
    "T46n1939_001:0941a28": "亦詮不思議不生滅十二因緣(無明愛取煩惱即菩提。菩提通達。",
    "T46n1939_001:0941b01": "無復煩惱。即究竟淨。了因佛性也。行有業即解脫。解脫自在。緣因佛性也。識名色六入觸受生老死。苦即法身。",
    "T46n1939_001:0941b02": "法身無苦無樂。是大樂不生不死是常。正因佛性也。故大經云。十二因緣名為佛性)亦詮稱性六",
    "T46n1939_001:0941b03": "度十度(施為法界。一切法趣施。是趣不渦等)亦詮不思議二諦(幻有幻有即空",
    "T46n1939_001:0941b04": "皆為俗。一切法趣有趣空。趣不有不空為真。真即是俗。俗即是真。如如意珠。珠以譬真。用以譬俗。即珠是用。",
    "T46n1939_001:0941b05": "即用是珠。不二而二分真俗耳)亦詮圓妙三諦(非惟中道具足佛法。真俗亦然。三諦圓融",
    "T46n1939_001:0941b06": "一三三一。如止觀說)開示界外利根菩薩。令修一心三觀",
    "T46n1939_001:0941b07": "(照性成修。稱性圓妙。不縱不橫。不前不後。亦不一時)圓超二種生死。圓證三",
    "T46n1939_001:0941b08": "德涅槃。正約此教。方論六即(前三雖約當教各論六即。咸未究",
    "T46n1939_001:0941b09": "竟。以藏通極果。僅同此教相似即佛。別教妙覺。僅同此教分證即佛。又就彼當教。但有六義。未有即義。以未知",
    "T46n1939_001:0941b10": "心佛眾生三無差別故也。是故奪而言之。藏通極果別十迴向。皆名理即。以未解圓中故。登地同圓。方成分證)",
    "T46n1939_001:0941b11": "理即佛者。不思議理性也。如來之藏。不變隨",
    "T46n1939_001:0941b12": "緣。隨緣不變。隨拈一法。無非法界。心佛眾生",
    "T46n1939_001:0941b13": "三無差別。在凡不減。在聖不增。",
    "T46n1939_001:0941b14": "[0941b14] 名字即佛者。聞解也。了知一色一香無非中",
    "T46n1939_001:0941b15": "道。理具事造兩重三千。同在一念。如一念一",
    "T46n1939_001:0941b16": "切諸念。亦復如是。如心法一切佛法及眾生",
    "T46n1939_001:0941b17": "法。亦復如是。",
    "T46n1939_001:0941b18": "[0941b18] 觀行即佛者。五品外凡位也。一隨喜。二讀誦。",
    "T46n1939_001:0941b19": "三講說。四兼行六度。五正行六度。圓伏五住",
    "T46n1939_001:0941b20": "煩惱。與別十信齊。而復大勝。",
    "T46n1939_001:0941b21": "[0941b21] 相似即佛者。十信內凡位也(名與別十信同。而義大異)初",
    "T46n1939_001:0941b22": "信任運。先斷見惑。證位不退。與別初住通見",
    "T46n1939_001:0941b23": "地藏初果齊。二心至七心。任運斷思惑盡。與",
    "T46n1939_001:0941b24": "別七住通已辦藏四果齊。而復大勝。故永嘉",
    "T46n1939_001:0941b25": "云。同除四住。此處為齊。若伏無明。三藏則劣",
    "T46n1939_001:0941b26": "也。八心至十心。任運斷界內外塵沙。行四百",
    "T46n1939_001:0941b27": "由旬。證行不退。與別十向齊。",
    "T46n1939_001:0941c01": "[0941c01] 分證即佛者。十住十行十向十地等覺聖位",
    "T46n1939_001:0941c02": "也(名亦同別。而義大異)初住斷一分無明。證一分三德",
    "T46n1939_001:0941c03": "(正因理心發。名法身德。了因慧心發。名般若德。緣因善心發。名解脫德)一心三觀。任",
    "T46n1939_001:0941c04": "運現前。具佛五眼。成一心三智。行五百由旬。",
    "T46n1939_001:0941c05": "初到寶所。初居實報淨土。亦復分證常寂光",
    "T46n1939_001:0941c06": "淨土。證念不退無功用道。現身百界。八相作",
    "T46n1939_001:0941c07": "佛。與別初地齊。二住至十住。與別十地齊。初",
    "T46n1939_001:0941c08": "行與別等覺齊。二行與別妙覺齊。三行已去",
    "T46n1939_001:0941c09": "所有智斷。別教之人不知名字。",
    "T46n1939_001:0941c10": "[0941c10] 究竟即佛者。妙覺極果。斷四十二品微細無",
    "T46n1939_001:0941c11": "明永盡。究竟登涅槃山頂。以虛空為座。成清",
    "T46n1939_001:0941c12": "淨法身(一一相好等真法界)居上上品常寂光淨土。亦名",
    "T46n1939_001:0941c13": "上上品實報無障礙淨土。性修不二。理事平",
    "T46n1939_001:0941c14": "等。",
    "T46n1939_001:0941c15": "[0941c15] 此教名最上佛法。亦名無分別法。以界外滅",
    "T46n1939_001:0941c16": "諦為初門。當體即佛。而能接別接通。接別者。",
    "T46n1939_001:0941c17": "上根十住被接。中根十行被接。下根十向被",
    "T46n1939_001:0941c18": "接。按位接即成十信。勝進接即登初住。接通",
    "T46n1939_001:0941c19": "已如通教中說。故曰。別教接賢不接聖。通教",
    "T46n1939_001:0941c20": "接聖不接賢。以別若登地。乃名為聖。證道",
    "T46n1939_001:0941c21": "同圓。不復論接。通八人上。便名為聖。方可受",
    "T46n1939_001:0941c22": "接。若乾慧性地二賢。僅可稱轉入別圓。未得",
    "T46n1939_001:0941c23": "名接。若藏教未入聖位。容有轉入通別圓義。",
    "T46n1939_001:0941c24": "已入聖後。保果不前。永無接義。直俟法華。方",
    "T46n1939_001:0941c25": "得會入圓耳。十法成乘者。一觀不思議境",
    "T46n1939_001:0941c26": "(其車高廣)二真正發菩提心(又於其上張設幰蓋)三善巧安心止",
    "T46n1939_001:0941c27": "觀(車內安置丹枕)四以圓三觀破三惑遍(其疾如風)五善識通",
    "T46n1939_001:0941c28": "塞(車外枕亦作軫)六調適無作道品七科三十七分",
    "T46n1939_001:0942a01": "(有大白牛肥壯多力等)七以藏通別等事相法門。助開圓理",
    "T46n1939_001:0942a02": "(又多僕從而侍衛之)八知次位。令不生增上慢。九能安忍。",
    "T46n1939_001:0942a03": "策進五品。而入十信。十離法愛。策於十信。令",
    "T46n1939_001:0942a04": "入十住乃至等妙(乘是寶乘。遊於四方。直至道場)上根觀境。即",
    "T46n1939_001:0942a05": "於境中具足十法。中根從二展轉至六。隨一",
    "T46n1939_001:0942a06": "一中得具十法。下根須具用十也。又復應知。",
    "T46n1939_001:0942a07": "說前三教為防偏曲。文意所歸。正歸於此。",
    "T46n1939_001:0942a08": "附轉接同會借說",
    "T46n1939_001:0942a09": "[0942a09] 轉○藏七賢得轉入通別圓○通乾慧性地。",
    "T46n1939_001:0942a10": "得轉入別圓○別十信得轉入圓○此三皆不",
    "T46n1939_001:0942a11": "名接。以僅在初心&#x811A;跟未牢。故但名轉。",
    "T46n1939_001:0942a12": "[0942a12] 接○通八人見地薄地離欲已辦支佛。得接",
    "T46n1939_001:0942a13": "入別圓○別住行向。得接入圓○根有利鈍",
    "T46n1939_001:0942a14": "故。接有遲速。如以好桃李接彼平常桃李。故",
    "T46n1939_001:0942a15": "名為接。",
    "T46n1939_001:0942a16": "[0942a16] 同○別十地證道同圓。不復名接。但存教道",
    "T46n1939_001:0942a17": "之粗。以待法華開會成妙○別初住通見地",
    "T46n1939_001:0942a18": "藏初果等。亦得約所斷惑名同。",
    "T46n1939_001:0942a19": "[0942a19] 會○開藏七賢通乾慧性地別十信。即圓五",
    "T46n1939_001:0942a20": "品○開藏初果通見地別初住。即圓初信○",
    "T46n1939_001:0942a21": "開藏四果通已辦別七住。即圓七信○開別",
    "T46n1939_001:0942a22": "十向。即圓十信○開別十地。即圓十住(初在法華)。",
    "T46n1939_001:0942a23": "[0942a23] 借○欲接通入別。先借別明通。如云歡喜地",
    "T46n1939_001:0942a24": "斷見惑。遠行地斷思惑等○欲含別於通。必",
    "T46n1939_001:0942a25": "借通明別。如云須陀含若智若斷。是菩薩無",
    "T46n1939_001:0942a26": "生法忍等○欲接別入圓。先借圓明別。如云",
    "T46n1939_001:0942a27": "初住能現八相。猶有微苦等○欲含圓於別。",
    "T46n1939_001:0942a28": "先借別明圓。如云三賢十聖住果報等。",
    "T46n1939_001:0942a29": "[0942a29] 問曰。但依圓教直指人心見性成佛。豈不痛",
    "T46n1939_001:0942b01": "快直捷。何用此葛藤為。答曰。六祖大師不云",
    "T46n1939_001:0942b02": "乎。法法皆通。法法皆備。而無一法可得。名最",
    "T46n1939_001:0942b03": "上乘。倘有一法未通。即被此法所縛。倘有一",
    "T46n1939_001:0942b04": "法未備。即被此法所牽。既被縛被牽。故於不",
    "T46n1939_001:0942b05": "可得之妙法。誤認為葛藤耳。臨濟云。識取綱",
    "T46n1939_001:0942b06": "宗。本無實法。汝乃欲捨葛藤而別求實法耶。",
    "T46n1939_001:0942b07": "永明大師云。得鳥者網之一目。不可以一目",
    "T46n1939_001:0942b08": "而廢眾目。收功者。棋之一著。不可以一著而",
    "T46n1939_001:0942b09": "廢眾著。法喻昭然。胡弗思也。問曰。藏通同詮",
    "T46n1939_001:0942b10": "真諦。何故藏以四果為究竟。通必佛地為究",
    "T46n1939_001:0942b11": "竟耶。答曰。藏教正為二乘。通教正為菩薩故",
    "T46n1939_001:0942b12": "也。問曰。一般斷見思惑。何故藏通名聖。別圓",
    "T46n1939_001:0942b13": "名賢。答曰。藏通詮真。故見真即得名聖。別圓",
    "T46n1939_001:0942b14": "詮中。故見中方得名聖。見真僅可名賢也。問",
    "T46n1939_001:0942b15": "曰。藏四加行通性地。既稱相似。何故僅齊別",
    "T46n1939_001:0942b16": "圓觀行。答曰。藏通聖位。既成別圓內凡。則藏",
    "T46n1939_001:0942b17": "通內凡。僅成別圓外凡。復何疑哉。"
}