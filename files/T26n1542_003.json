{
    "T26n1542_003:0700a02": "阿毘達磨品類足論卷第三",
    "T26n1542_003:0700a04": "尊者世友造",
    "T26n1542_003:0700a05": "三藏法師玄奘奉 詔譯",
    "T26n1542_003:0700a06": "辯七事品第四之餘",
    "T26n1542_003:0700a07": "[0700a07] 信云何？謂信性增上信性、忍可欲作、欲為",
    "T26n1542_003:0700a08": "欲造、心澄淨性，是名為信。勤云何？謂勤精",
    "T26n1542_003:0700a09": "進、勇健勢猛、熾盛難制、勵意不息、心勇悍",
    "T26n1542_003:0700a10": "性，是名勤。慚云何？謂慚等慚各別慚、羞等羞",
    "T26n1542_003:0700a11": "各別羞、厭等厭各別厭、毀等毀各別毀，有尊",
    "T26n1542_003:0700a12": "有敬、有所自在、有自在轉、有所畏忌、不自在",
    "T26n1542_003:0700a13": "行，是名為慚。愧云何？謂愧等愧各別愧、恥等",
    "T26n1542_003:0700a14": "恥各別恥、厭等厭各別厭、毀等毀各別毀，怖",
    "T26n1542_003:0700a15": "罪懼罪、於罪見怖，是名為愧。無貪云何？謂有",
    "T26n1542_003:0700a16": "心所與心相應能對治貪，是名無貪。無瞋云",
    "T26n1542_003:0700a17": "何？謂有心所與心相應能對治瞋，是名無瞋。",
    "T26n1542_003:0700a18": "輕安云何？謂身輕安、心輕安，已輕安、輕安類，",
    "T26n1542_003:0700a19": "是名輕安。捨云何？謂身平等心平等、身正直",
    "T26n1542_003:0700a20": "心正直、無警覺寂靜住，是名為捨。不放逸云",
    "T26n1542_003:0700a21": "何？謂於斷惡法具足善法中，堅作常作修習",
    "T26n1542_003:0700a22": "不捨，名不放逸。不害云何？謂於有情不毀不",
    "T26n1542_003:0700a23": "損、不傷不害、不惱不觸、不令墮苦，是名不",
    "T26n1542_003:0700a24": "害。",
    "T26n1542_003:0700a25": "[0700a25] 不信云何？謂不信不信性增上不信性、不忍、",
    "T26n1542_003:0700a26": "不可、不欲作、不欲為、不欲造，心不澄淨性，",
    "T26n1542_003:0700a27": "是名不信。懈怠云何？謂下劣精進、微弱精進、",
    "T26n1542_003:0700a28": "羸惙精進、退怯精進、憩息精進，心不勇悍性，",
    "T26n1542_003:0700a29": "是名懈怠。失念云何？謂虛念空念、忘念失念，",
    "T26n1542_003:0700b01": "心外念性，是名失念。心亂云何？謂心亂心散、",
    "T26n1542_003:0700b02": "心流轉心飄蕩、心不一趣不住一緣，是名心",
    "T26n1542_003:0700b03": "亂。無明云何？謂三界無知性。不正知云何？謂",
    "T26n1542_003:0700b04": "非理所引慧。非理作意云何？謂染污作意。邪",
    "T26n1542_003:0700b05": "勝解云何？謂染污作意相應心，正勝解已勝",
    "T26n1542_003:0700b06": "解當勝解，是名邪勝解。掉舉云何？謂心不寂",
    "T26n1542_003:0700b07": "靜、心不憺怕、心不寧謐掉動飄舉，心躁擾",
    "T26n1542_003:0700b08": "性，是名掉舉。放逸云何？謂於斷惡法具足善",
    "T26n1542_003:0700b09": "法中，不修不習不別修習、不堅作不常作，不",
    "T26n1542_003:0700b10": "勤修習性，是名放逸。",
    "T26n1542_003:0700b11": "[0700b11] 忿云何？謂忿等忿、遍忿極忿、已正當忿，是名",
    "T26n1542_003:0700b12": "為忿。恨云何？謂心結怨、已正當恨，是名為",
    "T26n1542_003:0700b13": "恨。覆云何？謂隱藏自罪。惱云何？謂心佷悷、",
    "T26n1542_003:0700b14": "已正當惱，是名為惱。嫉云何？謂心&#x59AC;忌。慳",
    "T26n1542_003:0700b15": "云何？謂心鄙&#x608B;。誑云何？謂幻惑他。諂云何？",
    "T26n1542_003:0700b16": "謂心矯曲。憍云何？謂憍醉極憍醉、迷悶極迷",
    "T26n1542_003:0700b17": "悶、慢緩極慢緩，心傲誕性，是名為憍。害云",
    "T26n1542_003:0700b18": "何？謂於有情能為毀損傷害惱觸，逼令墮苦，",
    "T26n1542_003:0700b19": "是名為害。欲貪云何？謂於諸欲起貪等貪，執",
    "T26n1542_003:0700b20": "藏防護、耽著愛樂，是名欲貪。色貪云何？謂於",
    "T26n1542_003:0700b21": "諸色起貪等貪，執藏防護、耽著愛樂，是名色",
    "T26n1542_003:0700b22": "貪。無色貪云何？謂於無色起貪等貪，執藏防",
    "T26n1542_003:0700b23": "護、耽著愛樂，是名無色貪。瞋云何？謂於有情",
    "T26n1542_003:0700b24": "心懷憤恚，根裁對礙、憎怒凶悖、猛烈暴惡、",
    "T26n1542_003:0700b25": "已正當瞋，是名為瞋。疑云何？謂於諦猶豫。",
    "T26n1542_003:0700b26": "[0700b26] 有對觸云何？謂五識身相應觸。增語觸云何？",
    "T26n1542_003:0700b27": "謂意識身相應觸。明觸云何？謂無漏觸。無明",
    "T26n1542_003:0700b28": "觸云何？謂染污觸。非明非無明觸云何？謂不",
    "T26n1542_003:0700b29": "染污有漏觸。",
    "T26n1542_003:0700c01": "[0700c01] 有身見云何？謂於五取蘊等隨觀執我或我",
    "T26n1542_003:0700c02": "所，由此起忍樂慧觀見，是名有身見。邊執見",
    "T26n1542_003:0700c03": "云何？謂於五取蘊等隨觀執或斷或常，由此",
    "T26n1542_003:0700c04": "起忍樂慧觀見，是名邊執見。邪見云何？謂謗",
    "T26n1542_003:0700c05": "因謗果、或謗作用、或壞實事，由此起忍樂慧",
    "T26n1542_003:0700c06": "觀見，是名邪見。見取云何？謂於五取蘊等隨",
    "T26n1542_003:0700c07": "觀執為最為勝、為上為極，由此起忍樂慧觀",
    "T26n1542_003:0700c08": "見，是名見取。戒禁取云何？謂於五取蘊等隨",
    "T26n1542_003:0700c09": "觀執為能清淨、為能解脫、為能出離，由此起",
    "T26n1542_003:0700c10": "忍樂慧觀見，是名戒禁取。",
    "T26n1542_003:0700c11": "[0700c11] 樂根云何？謂順樂受觸所觸時，所起身樂心",
    "T26n1542_003:0700c12": "樂平等受，受所攝，是名樂根。苦根云何？謂順",
    "T26n1542_003:0700c13": "苦受觸所觸時，所起身苦不平等受，受所攝，",
    "T26n1542_003:0700c14": "是名苦根。喜根云何？謂順喜受觸所觸時，所",
    "T26n1542_003:0700c15": "起心喜平等受，受所攝，是名喜根。憂根云何？",
    "T26n1542_003:0700c16": "謂順憂受觸所觸時，所起心憂不平等受，受",
    "T26n1542_003:0700c17": "所攝，是名憂根。捨根云何？謂順捨受觸所觸",
    "T26n1542_003:0700c18": "時，所起身捨心捨非平等非不平等受，受所",
    "T26n1542_003:0700c19": "攝，是名捨根。",
    "T26n1542_003:0700c20": "[0700c20] 尋云何？謂心尋求遍尋求、搆度極搆度現前",
    "T26n1542_003:0700c21": "搆度、推究追尋極思惟思惟性，令心&#x9E81;動，是",
    "T26n1542_003:0700c22": "名為尋。伺云何？謂心伺察遍伺察隨遍伺察、",
    "T26n1542_003:0700c23": "隨轉隨流隨屬於尋，令心細動，是名為伺。識",
    "T26n1542_003:0700c24": "云何？謂六識身，即眼識乃至意識。無慚云何？",
    "T26n1542_003:0700c25": "謂不慚不等慚不各別慚、不羞不等羞不各",
    "T26n1542_003:0700c26": "別羞、不厭不等厭不各別厭、不毀不等毀不",
    "T26n1542_003:0700c27": "各別毀，無尊無敬、無所自在、無自在轉、無所",
    "T26n1542_003:0700c28": "畏忌自在而行，是名無慚。無愧云何？謂不愧",
    "T26n1542_003:0700c29": "不等愧不各別愧、不恥不等恥不各別恥、不",
    "T26n1542_003:0701a01": "厭不等厭不各別厭、不毀不等毀不各別毀，",
    "T26n1542_003:0701a02": "不怖罪不懼罪於罪不見怖，是名無愧。",
    "T26n1542_003:0701a03": "[0701a03] 眼識云何？謂眼及色為緣生眼識。如是眼為",
    "T26n1542_003:0701a04": "增上、色為所緣，於眼所識色諸已正當了",
    "T26n1542_003:0701a05": "別，是名眼識。耳、鼻、舌、身、意識亦爾。眼觸云何？",
    "T26n1542_003:0701a06": "謂眼及色為緣生眼識，三和合故觸。如是眼",
    "T26n1542_003:0701a07": "為增上、色為所緣，於眼所識色，諸觸等觸、觸",
    "T26n1542_003:0701a08": "性等觸性、已觸、觸類，是名眼觸。耳、鼻、舌、身、意",
    "T26n1542_003:0701a09": "觸亦爾。眼觸所生受云何？謂眼及色為緣生",
    "T26n1542_003:0701a10": "眼識，三和合故觸，觸為緣故受。如是眼為增",
    "T26n1542_003:0701a11": "上、色為所緣，眼觸為因為集為類為生，眼觸",
    "T26n1542_003:0701a12": "所生作意相應，於眼所識色，諸受等受各別",
    "T26n1542_003:0701a13": "等受、已受、受類，是名眼觸所生受。耳、鼻、舌、",
    "T26n1542_003:0701a14": "身、意觸所生受亦爾。眼觸所生想云何？謂眼",
    "T26n1542_003:0701a15": "及色為緣生眼識，三和合故觸，觸為緣故想。",
    "T26n1542_003:0701a16": "如是眼為增上、色為所緣，眼觸為因為集為",
    "T26n1542_003:0701a17": "類為生，眼觸所生作意相應，於眼所識色，諸",
    "T26n1542_003:0701a18": "想等想增上等想、已想、想類，是名眼觸所生",
    "T26n1542_003:0701a19": "想。耳、鼻、舌、身、意觸所生想亦爾。眼觸所生思",
    "T26n1542_003:0701a20": "云何？謂眼及色為緣生眼識，三和合故觸，觸",
    "T26n1542_003:0701a21": "為緣故思。如是眼為增上、色為所緣，眼觸為",
    "T26n1542_003:0701a22": "因為集為類為生，眼觸所生作意相應，於眼",
    "T26n1542_003:0701a23": "所識色，諸思等思增上等思、已思、思類，心作",
    "T26n1542_003:0701a24": "意業，是名眼觸所生思。耳、鼻、舌、身、意觸所生",
    "T26n1542_003:0701a25": "思亦爾。眼觸所生愛云何？謂眼及色為緣生",
    "T26n1542_003:0701a26": "眼識，三和合故觸，觸為緣故愛。如是眼為增",
    "T26n1542_003:0701a27": "上、色為所緣，於眼所識色，諸貪等貪，執藏",
    "T26n1542_003:0701a28": "防護耽著愛樂，是名眼觸所生愛。耳、鼻、舌、身、",
    "T26n1542_003:0701a29": "意觸所生愛亦爾。",
    "T26n1542_003:0701b01": "[0701b01] 眼界，幾界幾處幾蘊攝？眼界所攝法，幾界幾",
    "T26n1542_003:0701b02": "處幾蘊攝？眼界所不攝法，幾界幾處幾蘊攝？",
    "T26n1542_003:0701b03": "眼界所攝不攝法，幾界幾處幾蘊攝？除眼界",
    "T26n1542_003:0701b04": "所攝法餘法，幾界幾處幾蘊攝？除眼界所不",
    "T26n1542_003:0701b05": "攝法餘法，幾界幾處幾蘊攝？除眼界所攝不",
    "T26n1542_003:0701b06": "攝法餘法，幾界幾處幾蘊攝？乃至意觸所生",
    "T26n1542_003:0701b07": "愛，為問亦爾。",
    "T26n1542_003:0701b08": "[0701b08] 答：眼界，一界一處一蘊攝，不攝十七界十一",
    "T26n1542_003:0701b09": "處五蘊。眼界所攝法，一界一處一蘊攝，不攝",
    "T26n1542_003:0701b10": "十七界十一處五蘊。眼界所不攝法，十七界",
    "T26n1542_003:0701b11": "十一處五蘊攝，不攝一界一處一蘊。眼界所",
    "T26n1542_003:0701b12": "攝不攝法，十八界十二處五蘊攝，無界無處",
    "T26n1542_003:0701b13": "無蘊不攝。除眼界所攝法餘法，十七界十一",
    "T26n1542_003:0701b14": "處五蘊攝，不攝一界一處一蘊。除眼界所不",
    "T26n1542_003:0701b15": "攝法餘法，一界一處一蘊攝，不攝十七界十",
    "T26n1542_003:0701b16": "一處五蘊。除眼界所攝不攝法，所問餘法，無",
    "T26n1542_003:0701b17": "事空論，以一切法皆被除故。如眼界，九有色",
    "T26n1542_003:0701b18": "界、十有色處，應知亦爾。眼識界，二界一處一",
    "T26n1542_003:0701b19": "蘊攝，不攝十七界十二處五蘊。如眼識界，耳",
    "T26n1542_003:0701b20": "鼻舌身意識界、六識身，應知亦爾。意界，七界",
    "T26n1542_003:0701b21": "一處一蘊攝，不攝十一界十一處四蘊。如意",
    "T26n1542_003:0701b22": "界，意處、識蘊、識法，應知亦爾。法界，一界一處",
    "T26n1542_003:0701b23": "四蘊攝，不攝十七界十一處二蘊。法處亦爾。",
    "T26n1542_003:0701b24": "色蘊，十一界十一處一蘊攝，不攝八界二處",
    "T26n1542_003:0701b25": "四蘊。受蘊，一界一處一蘊攝，不攝十八界十",
    "T26n1542_003:0701b26": "二處四蘊。如受蘊，想蘊、行蘊、大地法中受想，",
    "T26n1542_003:0701b27": "應知亦爾。色取蘊，十一界十一處一蘊攝，不",
    "T26n1542_003:0701b28": "攝八界二處五蘊。受取蘊，一界一處一蘊攝，",
    "T26n1542_003:0701b29": "不攝十八界十二處五蘊。如受取蘊，想取蘊、",
    "T26n1542_003:0701c01": "行取蘊、五有色界、八大地法、十大善地法、十",
    "T26n1542_003:0701c02": "大煩惱地法、十小煩惱地法、五煩惱、五觸、五",
    "T26n1542_003:0701c03": "見、五根四法、後五六身，應知亦爾。識取蘊，七",
    "T26n1542_003:0701c04": "界一處一蘊攝，不攝十三界十二處五蘊。識",
    "T26n1542_003:0701c05": "界亦爾。",
    "T26n1542_003:0701c06": "[0701c06] 眼識界，一界一處三蘊相應，十八界十二處",
    "T26n1542_003:0701c07": "五蘊不相應。如眼識界，耳鼻舌身意識界、識",
    "T26n1542_003:0701c08": "取蘊、識界、六識身，應知亦爾。意界，一界一處",
    "T26n1542_003:0701c09": "三蘊相應，十八界十二處三蘊不相應。如意",
    "T26n1542_003:0701c10": "界，意處、識蘊、識法，應知亦爾。法界，八界二處",
    "T26n1542_003:0701c11": "四蘊相應，十一界十一處二蘊不相應。如法",
    "T26n1542_003:0701c12": "界，法處、行蘊、八大地法，應知亦爾。受蘊，八界",
    "T26n1542_003:0701c13": "二處三蘊相應，十一界十一處三蘊不相應。",
    "T26n1542_003:0701c14": "如受蘊，想蘊、大地法中受想，應知亦爾。受取",
    "T26n1542_003:0701c15": "蘊，八界二處三蘊相應，十三界十二處五蘊",
    "T26n1542_003:0701c16": "不相應。想取蘊亦爾。行取蘊，八界二處四蘊",
    "T26n1542_003:0701c17": "相應，十三界十二處五蘊不相應。尋、伺法亦",
    "T26n1542_003:0701c18": "爾。信，八界二處四蘊相應，十八界十二處五",
    "T26n1542_003:0701c19": "蘊不相應。如信，餘九大善地法、十大煩惱地",
    "T26n1542_003:0701c20": "法、欲貪、瞋、無明觸、非明非無明觸、無慚、無愧，",
    "T26n1542_003:0701c21": "應知亦爾。忿，三界二處四蘊相應，十八界十",
    "T26n1542_003:0701c22": "二處五蘊不相應。如忿，餘九小煩惱地法、無",
    "T26n1542_003:0701c23": "色貪、疑、明觸、五見、六愛身，應知亦爾。色貪，六",
    "T26n1542_003:0701c24": "界二處四蘊相應，十八界十二處五蘊不相",
    "T26n1542_003:0701c25": "應。有對觸，七界二處四蘊相應，十三界十二",
    "T26n1542_003:0701c26": "處五蘊不相應。增語觸，三界三處四蘊相應，",
    "T26n1542_003:0701c27": "十七界十二處五蘊不相應。六觸身、六思身",
    "T26n1542_003:0701c28": "亦爾。樂根，八界二處三蘊相應，十八界十二",
    "T26n1542_003:0701c29": "處五蘊不相應。捨根亦爾。苦根，七界二處三",
    "T26n1542_003:0702a01": "蘊相應，十八界十二處五蘊不相應。喜根，三",
    "T26n1542_003:0702a02": "界二處三蘊相應，十八界十二處五蘊不相",
    "T26n1542_003:0702a03": "應。憂根亦爾。眼觸所生受，三界二處三蘊相",
    "T26n1542_003:0702a04": "應，十七界十二處五蘊不相應。如眼觸所生",
    "T26n1542_003:0702a05": "受，耳鼻舌身意觸所生受、六想身，應知亦",
    "T26n1542_003:0702a06": "爾。",
    "T26n1542_003:0702a07": "品類足論辯隨眠品第五之一",
    "T26n1542_003:0702a08": "[0702a08] 九十八隨眠，幾欲界繫、幾色界繫、幾無色界",
    "T26n1542_003:0702a09": "繫？答：三十六欲界繫，三十一色界繫，三十一",
    "T26n1542_003:0702a10": "無色界繫。此九十八隨眠，幾見所斷、幾修所",
    "T26n1542_003:0702a11": "斷？答八十八見所斷，十修所斷。欲界繫三十",
    "T26n1542_003:0702a12": "六隨眠，幾見所斷、幾修所斷？答：三十二見所",
    "T26n1542_003:0702a13": "斷，四修所斷。色界繫三十一隨眠，幾見所斷、",
    "T26n1542_003:0702a14": "幾修所斷？答：二十八見所斷，三修所斷。無色",
    "T26n1542_003:0702a15": "界繫三十一隨眠亦爾。此九十八隨眠，幾見",
    "T26n1542_003:0702a16": "苦所斷、幾見集滅道、修所斷？答：二十八見苦",
    "T26n1542_003:0702a17": "所斷，十九見集所斷，十九見滅所斷，二十二",
    "T26n1542_003:0702a18": "見道所斷，十修所斷。欲界繫三十六隨眠，幾",
    "T26n1542_003:0702a19": "見苦所斷、幾見集滅道、修所斷？答：十見苦所",
    "T26n1542_003:0702a20": "斷，七見集所斷，七見滅所斷，八見道所斷，四",
    "T26n1542_003:0702a21": "修所斷。色界繫三十一隨眠，幾見苦所斷、幾",
    "T26n1542_003:0702a22": "見集滅道、修所斷？答：九見苦所斷，六見集所",
    "T26n1542_003:0702a23": "斷，六見滅所斷，七見道所斷，三修所斷。無色",
    "T26n1542_003:0702a24": "界繫三十一隨眠亦爾。隨眠是何義？答：微細",
    "T26n1542_003:0702a25": "義是隨眠義、隨增義是隨眠義、隨逐義是隨",
    "T26n1542_003:0702a26": "眠義、隨縛義是隨眠義。如是隨眠，若未斷未",
    "T26n1542_003:0702a27": "遍知，由二事故隨增，謂所緣故、相應故。如是",
    "T26n1542_003:0702a28": "隨增，於自界非他界有十二隨眠，謂欲貪隨",
    "T26n1542_003:0702a29": "眠、瞋恚隨眠、色貪隨眠、無色貪隨眠、慢隨",
    "T26n1542_003:0702b01": "眠、無明隨眠、有身見隨眠、邊執見隨眠、邪見",
    "T26n1542_003:0702b02": "隨眠、見取隨眠、戒禁取隨眠、疑隨眠。云何欲",
    "T26n1542_003:0702b03": "貪隨眠隨增？謂可愛故、可樂故、可戀故、可意",
    "T26n1542_003:0702b04": "故。云何瞋恚隨眠隨增？謂不可愛故、不可樂",
    "T26n1542_003:0702b05": "故、不可戀故、不可意故。云何色貪隨眠隨增？",
    "T26n1542_003:0702b06": "謂可愛故、可樂故、可&#x6199;故、可意故。云何無",
    "T26n1542_003:0702b07": "色貪隨眠隨增？謂可愛故、可樂故、可意故。云",
    "T26n1542_003:0702b08": "何慢隨眠隨增？謂高舉故、輕篾故。云何無",
    "T26n1542_003:0702b09": "明隨眠隨增？謂無知故、闇昧故、愚癡故。云何",
    "T26n1542_003:0702b10": "有身見隨眠隨增？謂我故、我所故。云何邊執",
    "T26n1542_003:0702b11": "見隨眠隨增？謂斷故、常故。云何邪見隨眠隨",
    "T26n1542_003:0702b12": "增？謂無因故、無用故、誹謗故。云何見取隨眠",
    "T26n1542_003:0702b13": "隨增？謂最故勝故、上故極故。云何戒禁取隨",
    "T26n1542_003:0702b14": "眠隨增？謂能清淨故、能解脫故、能出離故。",
    "T26n1542_003:0702b15": "云何疑隨眠隨增？謂惑故、疑故、猶豫故。云何",
    "T26n1542_003:0702b16": "起欲貪隨眠乃至云何起疑隨眠？答：欲貪隨",
    "T26n1542_003:0702b17": "眠由三處起：一者欲貪隨眠未斷未遍知故；",
    "T26n1542_003:0702b18": "二者順欲貪纏法現在前故；三者於彼處有",
    "T26n1542_003:0702b19": "非理作意故。乃至疑隨眠亦由三處起：一者",
    "T26n1542_003:0702b20": "疑隨眠未斷未遍知故；二者順疑纏法現在",
    "T26n1542_003:0702b21": "前故；三者於彼處有非理作意故。[0702b21] 有七隨眠",
    "T26n1542_003:0702b22": "十二隨眠，為七攝十二、十二攝七耶？答：互相",
    "T26n1542_003:0702b23": "攝，隨其事。謂欲貪隨眠攝欲貪隨眠，瞋隨眠",
    "T26n1542_003:0702b24": "攝瞋恚隨眠，有貪隨眠攝色無色貪隨眠，慢",
    "T26n1542_003:0702b25": "隨眠攝慢隨眠，無明隨眠攝無明隨眠，見隨",
    "T26n1542_003:0702b26": "眠攝五見隨眠，疑隨眠攝疑隨眠。七隨眠九",
    "T26n1542_003:0702b27": "十八隨眠，為七攝九十八、九十八攝七耶？答：",
    "T26n1542_003:0702b28": "互相攝，隨其事。謂欲貪瞋隨眠各攝五，有貪",
    "T26n1542_003:0702b29": "隨眠攝十，慢、無明隨眠各攝十五，見隨眠攝",
    "T26n1542_003:0702c01": "三十六，疑隨眠攝十二。十二隨眠九十八隨",
    "T26n1542_003:0702c02": "眠，為十二攝九十八、九十八攝十二耶？答：互",
    "T26n1542_003:0702c03": "相攝，隨其事。謂欲貪、瞋、色無色貪隨眠各攝",
    "T26n1542_003:0702c04": "五，慢、無明隨眠各攝十五，有身見、邊執見隨",
    "T26n1542_003:0702c05": "眠各攝三，邪見、見取、疑隨眠各攝十二，戒禁",
    "T26n1542_003:0702c06": "取隨眠攝六。",
    "T26n1542_003:0702c07": "[0702c07] 九十八隨眠，幾是遍行、幾非遍行？答：二十七",
    "T26n1542_003:0702c08": "是遍行，六十五非遍行，六應分別。謂見苦集",
    "T26n1542_003:0702c09": "所斷無明隨眠，或是遍行、或非遍行。云何是",
    "T26n1542_003:0702c10": "遍行？謂見苦集所斷非遍行隨眠不相應無",
    "T26n1542_003:0702c11": "明。云何非遍行？謂見苦集所斷非遍行隨眠",
    "T26n1542_003:0702c12": "相應無明。欲界繫三十六隨眠，幾是遍行、幾",
    "T26n1542_003:0702c13": "非遍行？答：九是遍行，二十五非遍行，二應分",
    "T26n1542_003:0702c14": "別。謂欲界繫見苦集所斷無明隨眠，或是遍",
    "T26n1542_003:0702c15": "行、或非遍行。云何是遍行？謂欲界繫見苦集",
    "T26n1542_003:0702c16": "所斷非遍行隨眠不相應無明。云何非遍行？",
    "T26n1542_003:0702c17": "謂欲界繫見苦集所斷非遍行隨眠相應無明。",
    "T26n1542_003:0702c18": "色界繫三十一隨眠，幾是遍行、幾非遍行？答：",
    "T26n1542_003:0702c19": "九是遍行，二十非遍行，二應分別。謂色界繫",
    "T26n1542_003:0702c20": "見苦集所斷無明隨眠，或是遍行、或非遍行。",
    "T26n1542_003:0702c21": "云何是遍行？謂色界繫見苦集所斷非遍行",
    "T26n1542_003:0702c22": "隨眠不相應無明。云何非遍行？謂色界繫見",
    "T26n1542_003:0702c23": "苦集所斷非遍行隨眠相應無明。無色界繫",
    "T26n1542_003:0702c24": "三十一隨眠亦爾。九十八隨眠，幾是遍行修",
    "T26n1542_003:0702c25": "所斷、幾非遍行非修所斷。答：三十七是遍行",
    "T26n1542_003:0702c26": "修所斷，五十五非遍行非修所斷，六應分別。",
    "T26n1542_003:0702c27": "謂見苦集所斷無明隨眠，或是遍行、或非遍",
    "T26n1542_003:0702c28": "行。云何是遍行？謂見苦集所斷非遍行隨眠",
    "T26n1542_003:0702c29": "不相應無明。云何非遍行？謂見苦集所斷非",
    "T26n1542_003:0703a01": "遍行隨眠相應無明。欲界三十六隨眠，幾是",
    "T26n1542_003:0703a02": "遍行修所斷、幾非遍行非修所斷？答：十三是",
    "T26n1542_003:0703a03": "遍行修所斷，二十一非遍行非修所斷，二應",
    "T26n1542_003:0703a04": "分別。謂欲界繫見苦集所斷無明隨眠，或是",
    "T26n1542_003:0703a05": "遍行、或非遍行。云何是遍行？謂欲界繫見苦",
    "T26n1542_003:0703a06": "集所斷非遍行隨眠不相應無明。云何非遍",
    "T26n1542_003:0703a07": "行？謂欲界繫見苦集所斷非遍行隨眠相應",
    "T26n1542_003:0703a08": "無明。色界三十一隨眠，幾是遍行修所斷、幾",
    "T26n1542_003:0703a09": "非遍行非修所斷？答：十二是遍行修所斷，十",
    "T26n1542_003:0703a10": "七非遍行非修所斷，二應分別。謂色界繫見",
    "T26n1542_003:0703a11": "苦集所斷無明隨眠，或是遍行、或非遍行。云",
    "T26n1542_003:0703a12": "何是遍行？謂色界繫見苦集所斷非遍行隨",
    "T26n1542_003:0703a13": "眠不相應無明。云何非遍行？謂色界繫見苦",
    "T26n1542_003:0703a14": "集所斷非遍行隨眠相應無明。無色界繫三",
    "T26n1542_003:0703a15": "十一隨眠亦爾。",
    "T26n1542_003:0703a16": "[0703a16] 九十八隨眠，幾有漏緣、幾無漏緣？答：八十有",
    "T26n1542_003:0703a17": "漏緣，十二無漏緣，六應分別。謂見滅道所斷",
    "T26n1542_003:0703a18": "無明隨眠，或有漏緣、或無漏緣。云何有漏緣？",
    "T26n1542_003:0703a19": "謂見滅道所斷有漏緣隨眠相應無明。云何",
    "T26n1542_003:0703a20": "無漏緣？謂見滅道所斷有漏緣隨眠不相應",
    "T26n1542_003:0703a21": "無明。欲界繫三十六隨眠，幾有漏緣、幾無漏",
    "T26n1542_003:0703a22": "緣？答：三十有漏緣，四無漏緣，二應分別。謂欲",
    "T26n1542_003:0703a23": "界繫見滅道所斷無明隨眠，或有漏緣、或無",
    "T26n1542_003:0703a24": "漏緣。云何有漏緣？謂欲界繫見滅道所斷有",
    "T26n1542_003:0703a25": "漏緣隨眠相應無明。云何無漏緣？謂欲界繫",
    "T26n1542_003:0703a26": "見滅道所斷有漏緣隨眠不相應無明。色界繫",
    "T26n1542_003:0703a27": "三十一隨眠，幾有漏緣、幾無漏緣？答：二十五",
    "T26n1542_003:0703a28": "有漏緣，四無漏緣，二應分別。謂色界繫見滅",
    "T26n1542_003:0703a29": "道所斷無明隨眠，或有漏緣、或無漏緣。云何",
    "T26n1542_003:0703b01": "有漏緣？謂色界繫見滅道所斷有漏緣隨眠",
    "T26n1542_003:0703b02": "相應無明。云何無漏緣？謂色界繫見滅道所",
    "T26n1542_003:0703b03": "斷有漏緣隨眠不相應無明。無色界繫三十",
    "T26n1542_003:0703b04": "一隨眠亦爾。",
    "T26n1542_003:0703b05": "[0703b05] 九十八隨眠，幾有為緣、幾無為緣？答：八十九",
    "T26n1542_003:0703b06": "有為緣，六無為緣，三應分別。謂見滅所斷無",
    "T26n1542_003:0703b07": "明隨眠，或有為緣、或無為緣。云何有為緣？謂",
    "T26n1542_003:0703b08": "見滅所斷有為緣隨眠相應無明。云何無為",
    "T26n1542_003:0703b09": "緣？謂見滅所斷有為緣隨眠不相應無明。欲",
    "T26n1542_003:0703b10": "界繫三十六隨眠，幾有為緣、幾無為緣？答：三",
    "T26n1542_003:0703b11": "十三有為緣，二無為緣，一應分別。謂欲界繫",
    "T26n1542_003:0703b12": "見滅所斷無明隨眠，或有為緣、或無為緣。云",
    "T26n1542_003:0703b13": "何有為緣？謂欲界繫見滅所斷有為緣隨眠",
    "T26n1542_003:0703b14": "相應無明。云何無為緣？謂欲界繫見滅所斷",
    "T26n1542_003:0703b15": "有為緣隨眠不相應無明。色界繫三十一隨",
    "T26n1542_003:0703b16": "眠，幾有為緣、幾無為緣？答：二十八有為緣，二",
    "T26n1542_003:0703b17": "無為緣，一應分別。謂色界繫見滅所斷無明",
    "T26n1542_003:0703b18": "隨眠，或有為緣、或無為緣。云何有為緣？謂色",
    "T26n1542_003:0703b19": "界繫見滅所斷有為緣隨眠相應無明。云何",
    "T26n1542_003:0703b20": "無為緣？謂色界繫見滅所斷有為緣隨眠不",
    "T26n1542_003:0703b21": "相應無明。無色界繫三十一隨眠亦爾。",
    "T26n1542_003:0703b22": "[0703b22] 九十八隨眠，幾所緣故隨增非相應故、幾相",
    "T26n1542_003:0703b23": "應故隨增非所緣故、幾所緣故隨增亦相應",
    "T26n1542_003:0703b24": "故、幾非所緣故隨增非相應故？答：所緣故隨",
    "T26n1542_003:0703b25": "增非相應故者，無相應故。隨增非所緣故者，",
    "T26n1542_003:0703b26": "謂無漏緣隨眠。所緣故隨增亦相應故者，謂",
    "T26n1542_003:0703b27": "有漏緣隨眠。非所緣故隨增非相應故者，無。",
    "T26n1542_003:0703b28": "如不定繫，欲界繫、色界繫、無色界繫亦爾。",
    "T26n1542_003:0703b29": "[0703b29] 有二十法，謂見苦所斷法、見集所斷法、見滅",
    "T26n1542_003:0703c01": "所斷法、見道所斷法、修所斷法。如不定繫，欲",
    "T26n1542_003:0703c02": "界繫、色界繫、無色界繫亦爾。於見苦所斷法，",
    "T26n1542_003:0703c03": "幾隨眠隨增？答：見苦所斷一切，及見集所斷",
    "T26n1542_003:0703c04": "遍行隨眠。於見集所斷法，幾隨眠隨增？答：見",
    "T26n1542_003:0703c05": "集所斷一切，及見苦所斷遍行隨眠。於見滅",
    "T26n1542_003:0703c06": "所斷法，幾隨眠隨增？答：見滅所斷一切，及遍",
    "T26n1542_003:0703c07": "行隨眠。於見道所斷法，幾隨眠隨增？答：見道",
    "T26n1542_003:0703c08": "所斷一切，及遍行隨眠。於修所斷法，幾隨眠",
    "T26n1542_003:0703c09": "隨增？答：修所斷一切，及遍行隨眠。如不定繫，",
    "T26n1542_003:0703c10": "欲界繫、色界繫、無色界繫亦爾。",
    "T26n1542_003:0703c11": "[0703c11] 於見苦所斷法，幾隨眠所緣故隨增非相應",
    "T26n1542_003:0703c12": "故，幾隨眠相應故隨增非所緣故，幾隨眠所",
    "T26n1542_003:0703c13": "緣故隨增亦相應故，幾隨眠非所緣故隨增",
    "T26n1542_003:0703c14": "非相應故？答：所緣故隨增非相應故者，謂見",
    "T26n1542_003:0703c15": "集所斷遍行隨眠。相應故隨增非所緣故者，",
    "T26n1542_003:0703c16": "無。所緣故隨增亦相應故者，謂見苦所斷一",
    "T26n1542_003:0703c17": "切隨眠。非所緣故隨增非相應故者，謂見",
    "T26n1542_003:0703c18": "集所斷非遍行，及見滅道修所斷一切隨眠。",
    "T26n1542_003:0703c19": "於見集所斷法，幾隨眠所緣故隨增非相應",
    "T26n1542_003:0703c20": "故、幾隨眠相應故隨增非所緣故、幾隨眠所",
    "T26n1542_003:0703c21": "緣故隨增亦相應故、幾隨眠非所緣故隨增",
    "T26n1542_003:0703c22": "非相應故？答：所緣故隨增非相應故者，謂見",
    "T26n1542_003:0703c23": "苦所斷遍行隨眠。相應故隨增非所緣故者，",
    "T26n1542_003:0703c24": "無。所緣故隨增亦相應故者，謂見集所斷一",
    "T26n1542_003:0703c25": "切隨眠。非所緣故隨增非相應故者，謂見苦",
    "T26n1542_003:0703c26": "所斷非遍行，及見滅道修所斷一切隨眠。於",
    "T26n1542_003:0703c27": "見滅所斷法，幾隨眠所緣故隨增非相應故、",
    "T26n1542_003:0703c28": "幾隨眠相應故隨增非所緣故、幾隨眠所緣",
    "T26n1542_003:0703c29": "故隨增亦相應故、幾隨眠非所緣故隨增非",
    "T26n1542_003:0704a01": "相應故？答：所緣故隨增非相應故者，謂遍行",
    "T26n1542_003:0704a02": "隨眠。相應故隨增非所緣故者，謂見滅所斷",
    "T26n1542_003:0704a03": "無漏緣隨眠。所緣故隨增亦相應故者，謂見",
    "T26n1542_003:0704a04": "滅所斷有漏緣隨眠。非所緣故隨增非相應",
    "T26n1542_003:0704a05": "故者，謂見苦集所斷非遍行，及見道修所斷",
    "T26n1542_003:0704a06": "一切隨眠。於見道所斷法，幾隨眠所緣故隨增",
    "T26n1542_003:0704a07": "非相應故、幾隨眠相應故隨眠非所緣故、幾",
    "T26n1542_003:0704a08": "隨眠所緣故隨增亦相應故、幾隨眠非所緣",
    "T26n1542_003:0704a09": "故隨增非相應故？答：所緣故隨增非相應故",
    "T26n1542_003:0704a10": "者，謂遍行隨眠。相應故隨增非所緣故者，謂",
    "T26n1542_003:0704a11": "見道所斷無漏緣隨眠。所緣故隨增亦相應",
    "T26n1542_003:0704a12": "故者，謂見道所斷有漏緣隨眠。非所緣故隨",
    "T26n1542_003:0704a13": "增非相應故者，謂見苦集所斷非遍行，及見",
    "T26n1542_003:0704a14": "滅修所斷一切隨眠。於修所斷法，幾隨眠所",
    "T26n1542_003:0704a15": "緣故隨增非相應故、幾隨眠相應故隨增非",
    "T26n1542_003:0704a16": "所緣故、幾隨眠所緣故隨增亦相應故、幾隨",
    "T26n1542_003:0704a17": "眠非所緣故隨增非相應故？答：所緣故隨增",
    "T26n1542_003:0704a18": "非相應故者，謂遍行隨眠。相應故隨增非所",
    "T26n1542_003:0704a19": "緣故者，無。所緣故隨增亦相應故者，謂修所",
    "T26n1542_003:0704a20": "斷一切隨眠。非所緣故隨增非相應故者，謂",
    "T26n1542_003:0704a21": "見苦集所斷非遍行，及見滅道所斷一切隨",
    "T26n1542_003:0704a22": "眠。如不定繫，欲界繫、色界繫、無色界繫亦爾。"
}