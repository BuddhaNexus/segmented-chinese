{
    "T55n2156_001:0748b08": "No. 2156",
    "T55n2156_001:0748b09": "大唐貞元續開元釋教錄卷上",
    "T55n2156_001:0748b11": "甲戌歲西明寺翻經",
    "T55n2156_001:0748b12": "臨壇沙門圓照集上",
    "T55n2156_001:0748b13": "[0748b13] 四朝應制。所翻經論。及念誦法。并修疏記碑",
    "T55n2156_001:0748b14": "表錄集等。總三百四十三卷。并目錄三百四",
    "T55n2156_001:0748b15": "十五卷。一百九十三卷經論及念誦法。六十",
    "T55n2156_001:0748b16": "四卷經論疏義。八十六卷貞元新集古今制",
    "T55n2156_001:0748b17": "令碑表記(并目八十九卷)。 一百六十二卷經論及念誦",
    "T55n2156_001:0748b18": "法",
    "T55n2156_001:0748b19": "[0748b19] 玄宗朝金剛智三藏。贈開府儀同三司。諡大",
    "T55n2156_001:0748b20": "弘教三藏和上。所翻譯經已入目者總一部",
    "T55n2156_001:0748b21": "四卷。",
    "T55n2156_001:0748b22": "所謂金剛頂瑜伽中略出念誦法四卷(亦云經) 八",
    "T55n2156_001:0748b23": "十一紙",
    "T55n2156_001:0748b24": "[0748b24] 右已編入開元釋教錄。不入今計中。玄宗",
    "T55n2156_001:0748b25": "朝所翻經遺漏未入古今錄者。總五部六卷。",
    "T55n2156_001:0748b26": "大威力烏樞瑟摩明王經三卷 三十五紙",
    "T55n2156_001:0748b27": "穢跡金剛說神通大滿陀羅尼法術靈要門一",
    "T55n2156_001:0748b28": "卷 五紙",
    "T55n2156_001:0748b29": "穢跡金剛法禁百變法一卷 三紙",
    "T55n2156_001:0748c01": "[0748c01] 右件三部共五卷。並北天竺國三藏沙門",
    "T55n2156_001:0748c02": "阿質達霰唐言無能勝將譯。",
    "T55n2156_001:0748c03": "普遍智藏般若波羅蜜多心經一卷 二紙",
    "T55n2156_001:0748c04": "[0748c04] 右開元二十六年。東天竺國三藏沙門法",
    "T55n2156_001:0748c05": "月譯。沙門利言譯梵語筆受。今見在光宅",
    "T55n2156_001:0748c06": "寺。翰林待詔。其經本或有寄入般若經部",
    "T55n2156_001:0748c07": "龍字號帙中。",
    "T55n2156_001:0748c08": "金剛頂經瑜伽脩習毘盧遮那三摩地法一卷",
    "T55n2156_001:0748c09": " 一十五紙",
    "T55n2156_001:0748c10": "千手千眼觀世音菩薩大身&#x546A;本一卷 二紙",
    "T55n2156_001:0748c11": "千手千眼觀自在菩薩廣大圓滿無礙大悲心",
    "T55n2156_001:0748c12": "陀羅尼&#x546A;本一卷 三紙",
    "T55n2156_001:0748c13": "不動使者陀羅尼祕密法一卷 一十一紙",
    "T55n2156_001:0748c14": "[0748c14] 右四部共四卷。南天竺國三藏沙門跋日",
    "T55n2156_001:0748c15": "囉菩提(唐言金剛智)譯。沙門智藏筆受。智藏後",
    "T55n2156_001:0748c16": "從號改名阿目佉跋折羅(唐言不空金剛)或單名不",
    "T55n2156_001:0748c17": "空。其有智藏筆受者。並編入大曆目中。金",
    "T55n2156_001:0748c18": "剛智三藏開元二十九年八月十五日。卒",
    "T55n2156_001:0748c19": "於東都廣福寺。廣如行記及塔銘中明矣。",
    "T55n2156_001:0748c20": "[0748c20] 右已上八部共同為一帙十卷。",
    "T55n2156_001:0748c21": "[0748c21] 代宗朝大曆中特進試鴻臚卿大廣智不空三",
    "T55n2156_001:0748c22": "藏奏。玄宗肅宗今上以來三朝所翻經。總七",
    "T55n2156_001:0748c23": "十七部。共一百一卷。并都目一卷。",
    "T55n2156_001:0748c24": "金剛頂瑜伽真實大教王經三卷 四十三紙",
    "T55n2156_001:0748c25": "金剛頂瑜伽般若理趣經一卷 八紙",
    "T55n2156_001:0748c26": "觀自在菩薩授記經一卷 十三紙",
    "T55n2156_001:0748c27": "瑜伽念珠經一卷 二紙",
    "T55n2156_001:0748c28": "奇特佛頂經三卷 六十八紙",
    "T55n2156_001:0748c29": "觀自在菩薩最勝明王心經一卷 二十二紙",
    "T55n2156_001:0749a01": "[0749a01] 右六部共十一卷。同第一帙。",
    "T55n2156_001:0749a02": "金剛頂瑜伽文殊師利菩薩經一卷 二紙",
    "T55n2156_001:0749a03": "阿唎多羅阿魯力經一卷 二十一紙",
    "T55n2156_001:0749a04": "普賢行願讚一卷 五紙",
    "T55n2156_001:0749a05": "地藏菩薩問法身讚一卷 五紙",
    "T55n2156_001:0749a06": "出生無邊門一卷 十紙",
    "T55n2156_001:0749a07": "大吉祥天女經一卷 七紙",
    "T55n2156_001:0749a08": "底哩三昧耶經一卷 十四紙",
    "T55n2156_001:0749a09": "十一面觀自在菩薩經三卷 二十四紙",
    "T55n2156_001:0749a10": "[0749a10] 右八部共十卷同第二帙。",
    "T55n2156_001:0749a11": "吉祥天女十二名號經一卷 二紙",
    "T55n2156_001:0749a12": "金剛頂瑜伽十八會指歸一卷 九紙",
    "T55n2156_001:0749a13": "金剛頂瑜伽三十七尊分別聖位法門一卷",
    "T55n2156_001:0749a14": "(并序) 十三紙",
    "T55n2156_001:0749a15": "菩提場所說一字頂輪王經五卷 七十八紙",
    "T55n2156_001:0749a16": "寶篋經一卷 六紙",
    "T55n2156_001:0749a17": "金剛壽命陀羅尼經一卷 二紙",
    "T55n2156_001:0749a18": "[0749a18] 右六部共十卷同第三帙。",
    "T55n2156_001:0749a19": "大孔雀明王經三卷 五十紙",
    "T55n2156_001:0749a20": "大雲請雨經二卷 十四紙",
    "T55n2156_001:0749a21": "雨寶陀羅尼經一卷 五紙",
    "T55n2156_001:0749a22": "蘘麌利童女經一卷 四紙",
    "T55n2156_001:0749a23": "稻[卄/幹]喻經一卷 八紙",
    "T55n2156_001:0749a24": "大寶廣博樓閣經三卷 四十五紙",
    "T55n2156_001:0749a25": "[0749a25] 右六部共十一卷同第四帙。",
    "T55n2156_001:0749a26": "菩提場莊嚴經一卷 二十二紙",
    "T55n2156_001:0749a27": "除一切疾病陀羅尼經一卷 一紙",
    "T55n2156_001:0749a28": "能淨一切眼陀羅尼經一卷 二紙",
    "T55n2156_001:0749a29": "施焰口餓鬼陀羅尼經一卷 四紙",
    "T55n2156_001:0749b01": "三十五佛名經一卷 二紙",
    "T55n2156_001:0749b02": "八大菩薩曼茶羅經一卷 三紙",
    "T55n2156_001:0749b03": "葉衣觀自在菩薩陀羅尼經一卷 八紙",
    "T55n2156_001:0749b04": "訶利帝母經一卷 三紙",
    "T55n2156_001:0749b05": "毘沙門天王經一卷 四紙",
    "T55n2156_001:0749b06": "觀自在菩薩說普賢陀羅尼經一卷 七紙",
    "T55n2156_001:0749b07": "[0749b07] 右十部共十卷同第五帙。",
    "T55n2156_001:0749b08": "文殊問字母品經一卷(題云文殊問字母品第十四) 三紙",
    "T55n2156_001:0749b09": "金剛頂蓮花部心念誦法一卷 三十三紙",
    "T55n2156_001:0749b10": "金剛頂瑜伽千手千眼觀自在念誦法一卷",
    "T55n2156_001:0749b11": " 二十八紙",
    "T55n2156_001:0749b12": "無量壽如來念誦儀軌一卷 十二紙",
    "T55n2156_001:0749b13": "阿&#x95A6;如來念誦法一卷 十紙",
    "T55n2156_001:0749b14": "佛頂尊勝念誦法一卷 八紙",
    "T55n2156_001:0749b15": "金剛頂勝初瑜伽普賢菩薩念誦法一卷 十",
    "T55n2156_001:0749b16": "三紙",
    "T55n2156_001:0749b17": "金剛王菩薩念誦法一卷 十二紙",
    "T55n2156_001:0749b18": "普賢金剛薩埵念誦法一卷 十二紙",
    "T55n2156_001:0749b19": "金剛頂瑜伽五祕密修行儀軌一卷 十二紙",
    "T55n2156_001:0749b20": "[0749b20] 右十部共十卷同第六帙。",
    "T55n2156_001:0749b21": "金剛壽命念誦法一卷 三紙",
    "T55n2156_001:0749b22": "一字頂輪王瑜伽經一卷 六紙",
    "T55n2156_001:0749b23": "一字佛頂輪王念誦儀軌一卷 十二紙",
    "T55n2156_001:0749b24": "仁王般若念誦法一卷 十五紙",
    "T55n2156_001:0749b25": "如意輪念誦法一卷 八紙",
    "T55n2156_001:0749b26": "大虛空藏菩薩念誦法一卷 五紙",
    "T55n2156_001:0749b27": "瑜伽蓮花部念誦法一卷 七紙",
    "T55n2156_001:0749b28": "聖觀自在菩薩心真言觀行儀軌一卷 六紙",
    "T55n2156_001:0749b29": "觀自在多羅瑜伽念誦法一卷 十三紙",
    "T55n2156_001:0749c01": "甘露軍吒利瑜伽念誦法一卷 十八紙",
    "T55n2156_001:0749c02": "[0749c02] 右十部共十卷同第七帙。",
    "T55n2156_001:0749c03": "花嚴入法界品四十二字觀門一卷 六紙",
    "T55n2156_001:0749c04": "文殊讚法身禮一卷 三紙",
    "T55n2156_001:0749c05": "受菩提心戒儀一卷 三紙",
    "T55n2156_001:0749c06": "金剛頂瑜伽三十七尊禮一卷 四紙",
    "T55n2156_001:0749c07": "般若理趣經釋二卷 三十二紙",
    "T55n2156_001:0749c08": "大曼茶羅十七尊釋一卷 三紙",
    "T55n2156_001:0749c09": "金剛頂瑜伽護摩儀一卷 八紙",
    "T55n2156_001:0749c10": "都部陀羅尼目一卷 四紙",
    "T55n2156_001:0749c11": "大乘緣生論一卷 十紙",
    "T55n2156_001:0749c12": "七俱胝佛母陀羅尼經一卷 十九紙",
    "T55n2156_001:0749c13": "[0749c13] 右十部共十一卷同第八帙。",
    "T55n2156_001:0749c14": "大虛空藏菩薩所問經八卷 一百七紙",
    "T55n2156_001:0749c15": "[0749c15] 右一部共八卷同第九帙。",
    "T55n2156_001:0749c16": "仁王經二卷(并序)御製 三十五紙",
    "T55n2156_001:0749c17": "密嚴經三卷(并序)御製 五十一紙",
    "T55n2156_001:0749c18": "仁王念誦儀軌一卷 十九紙",
    "T55n2156_001:0749c19": "仁王經疏三卷(此疏迴入在下疏記帙中計)",
    "T55n2156_001:0749c20": "[0749c20] 右特進試鴻臚卿三藏沙門大廣智不空奏。",
    "T55n2156_001:0749c21": "爰自幼年承事先師大弘教三藏和上。二",
    "T55n2156_001:0749c22": "十有四載。稟受瑜伽法門。後遊五天。尋求",
    "T55n2156_001:0749c23": "所未受者并諸經論。更重學習。凡得梵本",
    "T55n2156_001:0749c24": "瑜伽真言經論五百餘部奉為國家。詳譯",
    "T55n2156_001:0749c25": "聖言。廣崇福祐。天寶五載&#x5374;至上都奉玄",
    "T55n2156_001:0749c26": "宗皇帝。恩命於內建立灌頂道場。所齎梵",
    "T55n2156_001:0749c27": "經盡許翻譯。及肅宗皇帝配天繼聖。特奉",
    "T55n2156_001:0749c28": "綸旨。於內道場建立護摩及灌頂法。又為",
    "T55n2156_001:0749c29": "國譯經助宣皇化。累奉二聖恩&#x52C5;。先代三",
    "T55n2156_001:0750a01": "藏所有梵文並使搜訪。其中有[絕-巴+日]索脫落。",
    "T55n2156_001:0750a02": "便令修補。其有未經翻者。續譯奏聞。伏惟",
    "T55n2156_001:0750a03": "陛下。纘承皇運。大庇含靈。廣闢福田。重明",
    "T55n2156_001:0750a04": "日月。恩波遠被。法雨分流。四海宅心。萬方",
    "T55n2156_001:0750a05": "興載。是知佛之付囑。允在聖君。不空叨承",
    "T55n2156_001:0750a06": "渥澤。榮幸實深。切自思之知何報國。先奉",
    "T55n2156_001:0750a07": "先皇聖制命闡微言。又承陛下恩命。恭遵",
    "T55n2156_001:0750a08": "遺旨。再遣翻譯。利濟群生。雖復四時精懇。",
    "T55n2156_001:0750a09": "未酬萬一。是以區區於日夕。詳譯真言及",
    "T55n2156_001:0750a10": "大乘經典。冀&#x52B9;涓微。上資皇道。其所譯金",
    "T55n2156_001:0750a11": "剛頂瑜伽法門。是成佛速疾之路。其修行",
    "T55n2156_001:0750a12": "者。必能頓超凡境達于彼岸。餘部真言諸",
    "T55n2156_001:0750a13": "佛方便。其徒不一。所譯諸大乘經典。皆是",
    "T55n2156_001:0750a14": "上資邦國。息滅災危。星辰不愆。風雨順敘。",
    "T55n2156_001:0750a15": "仰恃佛力輔成國家。纂集前後所翻譯訖",
    "T55n2156_001:0750a16": "者。自開元至今大曆六年。凡一百一卷。七",
    "T55n2156_001:0750a17": "十七部。并目一卷及題。筆受僧俗名字。繕",
    "T55n2156_001:0750a18": "寫已訖。謹因降誕之辰。謹具進奉。庶得真",
    "T55n2156_001:0750a19": "言福祐長護聖躬。大乘威力永康國界。未",
    "T55n2156_001:0750a20": "翻梵本經中。但有護持於國福潤生靈者。",
    "T55n2156_001:0750a21": "續譯奏聞。不勝虔誠之至。&#x52C5;旨依奏。仍宣",
    "T55n2156_001:0750a22": "付中外。並編入一切經目錄。大曆七年正",
    "T55n2156_001:0750a23": "月十六日。司徒兼中書令臣子儀宣。中書",
    "T55n2156_001:0750a24": "侍郎平章事臣元載奉。中書舍人奉&#x52C5;旨。",
    "T55n2156_001:0750a25": "如右牒到奉行。大曆七年正月十日。",
    "T55n2156_001:0750a26": "[0750a26] 侍中門下侍部平章事王縉。給事中祠部牒",
    "T55n2156_001:0750a27": "大廣智不空三藏牒奉&#x52C5;如右牒至准&#x52C5;故",
    "T55n2156_001:0750a28": "牒。大曆七年二月九日。今史皇甫全牒。主事",
    "T55n2156_001:0750a29": "劉意。判官員外郎王遂。",
    "T55n2156_001:0750b01": "[0750b01] 昔去大曆六年十月十二日。特進試鴻臚卿",
    "T55n2156_001:0750b02": "三藏沙門大廣智不空上表。至其月二十二",
    "T55n2156_001:0750b03": "日。中使李憲誠奉宣&#x52C5;旨。賜不空三藏錦綵",
    "T55n2156_001:0750b04": "絹等共八百疋。同翻經十大德。各賜綵三十",
    "T55n2156_001:0750b05": "匹。時大德明日謝聞。沙門潛真等。言伏奉今",
    "T55n2156_001:0750b06": "月二十二日中使李憲誠至奉宣聖旨。翻經",
    "T55n2156_001:0750b07": "十大德。各賜綵三十匹者。潛真聞。垂教者法",
    "T55n2156_001:0750b08": "王。王三界而示跡。行教者人主。主四海而流",
    "T55n2156_001:0750b09": "傳。非法王無以開四句之文。非人主無以闡",
    "T55n2156_001:0750b10": "一乘之理。伏惟。",
    "T55n2156_001:0750b11": "[0750b11] 寶應元聖文武皇帝陛下。道合天地。恩加草",
    "T55n2156_001:0750b12": "木。轉輪馭極。灌頂稱尊。運慈悲方便之門。當",
    "T55n2156_001:0750b13": "付囑弘宣之位。然所譯仁王虛空藏密嚴等",
    "T55n2156_001:0750b14": "八十部經者。並圓音至教。寶界真詮。無去無",
    "T55n2156_001:0750b15": "來。即身為常住之身。不滅不生。諸佛是自心",
    "T55n2156_001:0750b16": "之佛。指虛空為庫藏。現色相而莊嚴。演瑜伽",
    "T55n2156_001:0750b17": "之無窮。知真言而不竭。自非才行兼美定慧",
    "T55n2156_001:0750b18": "俱融。安能發揚幽微。弘宣祕奧。大廣智不空",
    "T55n2156_001:0750b19": "三藏和上。言善兩方。行通三密。得淨滿如來",
    "T55n2156_001:0750b20": "加持之力。奉寶應明主弘護之緣。由是理義",
    "T55n2156_001:0750b21": "昭彰。文句炳煥。潛真等靈山細塵。祇樹小葉。",
    "T55n2156_001:0750b22": "識知荒鄙。學藝庸淺。幸蒙天睠。濫在翻經。承",
    "T55n2156_001:0750b23": "聖力而俯被。得讚潤而修畢。雖曰愚瞽。猶知",
    "T55n2156_001:0750b24": "慶慰。況上契天慈。許宣中外。仍錫縑綵。以光",
    "T55n2156_001:0750b25": "愚拙。凡在法門不勝慶幸。無任戴荷。殊常之",
    "T55n2156_001:0750b26": "至。謹附中使李憲誠。奉表陳謝以聞。謹言。",
    "T55n2156_001:0750b27": "[0750b27] 大曆六年十月二十三日。翻譯經大德大興",
    "T55n2156_001:0750b28": "善寺上座沙門潛真等上表。",
    "T55n2156_001:0750b29": "[0750b29] 寶應元聖文武皇帝批曰。",
    "T55n2156_001:0750c01": "[0750c01] 師等。道行精深。智識弘遠。三乘奧旨。千葉遺",
    "T55n2156_001:0750c02": "編。翻譯流行。利濟家國。薄申錫命。煩至謝",
    "T55n2156_001:0750c03": "恩。時大曆六年十月十二日。上表陳請入目。",
    "T55n2156_001:0750c04": "時寶應元聖文武皇帝。省表具悉。宣付如前。",
    "T55n2156_001:0750c05": "為重師資而答表曰。和尚。夙事先朝。弘闡妙",
    "T55n2156_001:0750c06": "教。演茲貝葉。廣示迷津。朕嗣纘丕圖。恭承睿",
    "T55n2156_001:0750c07": "旨。和尚再加詳譯。今卷軸續畢。永濟生靈。深",
    "T55n2156_001:0750c08": "可喜歎。其所譯經。宜宣付中外入一切經目",
    "T55n2156_001:0750c09": "錄。時大廣智不空三藏。既荷墨制又宣付流",
    "T55n2156_001:0750c10": "行。踊躍屏營陳表奉謝。文曰。沙門不空言。中",
    "T55n2156_001:0750c11": "使李憲誠。奉宣聖旨。送新翻經目錄。&#x52C5;一道。",
    "T55n2156_001:0750c12": "答進經表&#x52C5;一道。特令中外施行。仍入一切",
    "T55n2156_001:0750c13": "經目錄。捧戴忻躍。喜荷無任。誠懼誠悚再歎",
    "T55n2156_001:0750c14": "再愧。伏惟。陛下承法王之付囑。滿人心之志",
    "T55n2156_001:0750c15": "願。持普賢之密印。行天子之正教。浹辰之際。",
    "T55n2156_001:0750c16": "朗慧日於八方。在於頃刻。注洪澤于萬物。斯",
    "T55n2156_001:0750c17": "乃普天幸甚。而況在不空者焉。然不空所翻",
    "T55n2156_001:0750c18": "聖典。四十餘年。三朝已來贊修功德志在宣",
    "T55n2156_001:0750c19": "傳。上資王室。下潤生靈。豈意夙心一朝願滿。",
    "T55n2156_001:0750c20": "聖恩廣大。累劫難酬。況更特許翻譯所是未",
    "T55n2156_001:0750c21": "翻梵本。倍增悲喜。敢罄竭心力。承奉聖旨。續",
    "T55n2156_001:0750c22": "譯進奉。不勝歡悚懷恩之至。謹因中使李憲",
    "T55n2156_001:0750c23": "誠。奉表以聞。沙門不空誠喜誠愧謹言。",
    "T55n2156_001:0750c24": "[0750c24] 大曆七年正月二十七日特進試鴻臚卿三藏",
    "T55n2156_001:0750c25": "沙門大廣智不空。上表。",
    "T55n2156_001:0750c26": "[0750c26] 寶應元聖文武皇帝批曰。",
    "T55n2156_001:0750c27": "[0750c27] 和尚久證菩提。入佛知見。所翻經論皆洞精",
    "T55n2156_001:0750c28": "微。爰命施行。式傳慧照。頒示寰宇。廣濟含",
    "T55n2156_001:0750c29": "靈。未光慈航煩至陳謝也。既表謝訖。又奉綸",
    "T55n2156_001:0751a01": "言。翻譯大聖文殊佛剎。精勤不息。卷軸又成。",
    "T55n2156_001:0751a02": "陳表進上。",
    "T55n2156_001:0751a03": "大聖文殊師利菩薩佛剎功德莊嚴經一部三",
    "T55n2156_001:0751a04": "卷 五十一紙",
    "T55n2156_001:0751a05": "[0751a05] 右不空先奉綸旨。令譯此經。",
    "T55n2156_001:0751a06": "[0751a06] 天恩曲臨。並已成辦。參挍唐梵。詳定言音。年",
    "T55n2156_001:0751a07": "月處所。筆受證義。僧俗之名。",
    "T55n2156_001:0751a08": "[0751a08] 咸題卷中。文殊事跡。緣起根由。始于發心。至",
    "T55n2156_001:0751a09": "成正覺。莊嚴淨土。此經具載。諸佛理體。菩薩",
    "T55n2156_001:0751a10": "行門。法界有情。無生實相。分明表示。功德廣",
    "T55n2156_001:0751a11": "大。餘經罕儔。願此勝因。上資聖祚。伏乞宣示",
    "T55n2156_001:0751a12": "寰宇以福生靈。特望天恩所是新置文殊院。",
    "T55n2156_001:0751a13": "大寺七僧小寺三僧。於文殊院中長時為國",
    "T55n2156_001:0751a14": "講宣誦習。有闕續填。是使法燈繼明不絕。靈",
    "T55n2156_001:0751a15": "神庶類孰不歡心。幸因輪王降誕之辰。天人",
    "T55n2156_001:0751a16": "喜賀同歡之日。冀茲景福上益壽山。願以法",
    "T55n2156_001:0751a17": "流添於聖。海謹隨狀陳進以聞。如天恩允許。",
    "T55n2156_001:0751a18": "請降墨&#x52C5;。依大曆八年十月十三日特進試",
    "T55n2156_001:0751a19": "鴻臚卿三藏沙門大廣智不空上表。其月日",
    "T55n2156_001:0751a20": "也。三藏和尚在內道場。&#x52C5;賜三藏和尚錦綵",
    "T55n2156_001:0751a21": "絹等共七百匹。同翻譯經大德潛真等十人。",
    "T55n2156_001:0751a22": "各賜錦綵三十匹充嚫。成就妙法蓮花經王。",
    "T55n2156_001:0751a23": "瑜伽觀智儀軌一卷(二十五紙)",
    "T55n2156_001:0751a24": "[0751a24] 右通前仁王密嚴等經。總五部共十卷。同",
    "T55n2156_001:0751a25": "第十帙。",
    "T55n2156_001:0751a26": "[0751a26] 新翻譯仁王護國經者。昔永泰元年狀請也。",
    "T55n2156_001:0751a27": "仁王經望依梵夾再譯舊文。右興善寺三藏",
    "T55n2156_001:0751a28": "沙門不空奏。伏以。如來妙旨慧洽生靈。仁王",
    "T55n2156_001:0751a29": "寶經義崇護國。前代所譯理未融通。潤色微",
    "T55n2156_001:0751b01": "言事歸明聖。伏惟。寶應元聖文武皇帝陛下。",
    "T55n2156_001:0751b02": "睿文啟運。濬哲乘時。弘闡真言宣揚像教。皇",
    "T55n2156_001:0751b03": "風遠振。佛日再明。每為黎元俾開講誦。其仁",
    "T55n2156_001:0751b04": "王經望依梵夾。再譯舊文。貝葉之言永無漏",
    "T55n2156_001:0751b05": "略。金口所說更益詳明。仍請僧懷感飛錫子",
    "T55n2156_001:0751b06": "&#x96A3;建宗歸性義崇道液良賁潛真應真慧靈法",
    "T55n2156_001:0751b07": "崇超悟慧靜圓寂道休等。於內道場共翻譯。",
    "T55n2156_001:0751b08": "福資聖代澤及含靈。寇盜永清。寰區允穆。傳",
    "T55n2156_001:0751b09": "之曠劫。救護實深。",
    "T55n2156_001:0751b10": "[0751b10] 中書門下牒祠部牒奉&#x52C5;宜依牒至准&#x52C5;故牒",
    "T55n2156_001:0751b11": "永泰元年四月二日牒。中書侍郎同平章事",
    "T55n2156_001:0751b12": "杜鴻漸。中書侍郎同平章事元載。黃門侍郎",
    "T55n2156_001:0751b13": "同平章事王縉。檢校侍中李使。檢校右僕射",
    "T55n2156_001:0751b14": "平章事使檢挍左僕射平章事使。中書令郭",
    "T55n2156_001:0751b15": "子儀使。尚書祠部。仁王經望依梵夾再譯舊",
    "T55n2156_001:0751b16": "文。興善寺沙門不空。",
    "T55n2156_001:0751b17": "[0751b17] 牒奉中書門下&#x52C5;牒如右牒至准&#x52C5;故牒。永",
    "T55n2156_001:0751b18": "泰元年四月四日令史張濟牒。主事楊獻郎",
    "T55n2156_001:0751b19": "中崔漪恩旨頒下。爰命京城義學大德良賁",
    "T55n2156_001:0751b20": "等。翰林學士常袞等。於大明宮南桃園詳譯",
    "T55n2156_001:0751b21": "仁王。并校定密嚴等經。至四月十五日譯畢",
    "T55n2156_001:0751b22": "進上。",
    "T55n2156_001:0751b23": "[0751b23] 聖慈製序題在經初。披閱內宮未宣中外。時",
    "T55n2156_001:0751b24": "京城大德翹想甘露。如渴思漿。錄表上陳。乃",
    "T55n2156_001:0751b25": "為詞曰。",
    "T55n2156_001:0751b26": "[0751b26] 沙門乘如等言。乘如聞。日月行於六合。求照",
    "T55n2156_001:0751b27": "者昆蟲。雨露垂於九霄。希潤者草木。所謂覆",
    "T55n2156_001:0751b28": "載不間亭育無私。則蚊蚋可逸於長風。蛙蠅",
    "T55n2156_001:0751b29": "可游於滄海者也。伏惟。",
    "T55n2156_001:0751c01": "[0751c01] 寶應元聖文武皇帝陛下。慶承塵劫。信植河",
    "T55n2156_001:0751c02": "沙。威攝魔界。聲流佛剎。以寶位之重。崇寶偈",
    "T55n2156_001:0751c03": "之微。以金輪之尊。騰金口之教。百王千帝曷",
    "T55n2156_001:0751c04": "可同年而語哉。乘如等幸逢昌運。叨寓玄門。",
    "T55n2156_001:0751c05": "常思諷誦以答皇澤。伏承。頃有恩旨請不空",
    "T55n2156_001:0751c06": "三藏及義學沙門等。再譯仁王般若波羅蜜",
    "T55n2156_001:0751c07": "多經。教理兼著性相周圓。緘在龍宮未頒鹿",
    "T55n2156_001:0751c08": "苑。僧等昧死敢以請聞。伏願。天慈示之法寶。",
    "T55n2156_001:0751c09": "兼欲依經請百法師置百高座。同宣句味共",
    "T55n2156_001:0751c10": "殄&#x59AD;氛。愚誠則然。裁惟聖旨。無任慊&#x6B35;翹渴",
    "T55n2156_001:0751c11": "之至。謹詣右銀臺門。奉表陳請以聞。輕冒天",
    "T55n2156_001:0751c12": "威。伏深戰越。謹言。",
    "T55n2156_001:0751c13": "[0751c13] 永泰元年八月八日大安國寺上座臨壇大德",
    "T55n2156_001:0751c14": "沙門乘如等上表。",
    "T55n2156_001:0751c15": "[0751c15] 寶應元聖文武皇帝批答曰。",
    "T55n2156_001:0751c16": "[0751c16] 仁王真經理端義邃。化流賢劫福利蒼生。師",
    "T55n2156_001:0751c17": "等咸願敷陳助寧國土。所請開講者。依時有",
    "T55n2156_001:0751c18": "恩旨。取二十三日。於資聖西明兩寺。共置百",
    "T55n2156_001:0751c19": "座。請百法師講仁王經。及百大德轉密嚴等。",
    "T55n2156_001:0751c20": "香花飲食鼓樂絃歌。並出有司。不得闕乏。",
    "T55n2156_001:0751c21": "[0751c21] 時屬秋雨霖霪不休。所司奏聞請更延日。奉",
    "T55n2156_001:0751c22": "進止兩寺百座。先令二十三日迎經。為霖",
    "T55n2156_001:0751c23": "雨宜改至二十六日迎經開講。其諸司供料",
    "T55n2156_001:0751c24": "著人計會。准改日造。永泰元年八月二十二",
    "T55n2156_001:0751c25": "日。左監門衛將軍知省事劉清潭宣改期甫",
    "T55n2156_001:0751c26": "至天雨未晴。恩旨又延九月一日。是日也兩",
    "T55n2156_001:0751c27": "街大德。嚴潔幡花幢蓋寶車。太常音樂梨園",
    "T55n2156_001:0751c28": "仗內及兩教坊。詣銀臺門百戲繫奏。時觀軍",
    "T55n2156_001:0751c29": "容使兼處置神策軍兵馬事開府儀同三司兼",
    "T55n2156_001:0752a01": "左監門衛大將軍知內侍省事內飛龍&#x5ED0;弓箭",
    "T55n2156_001:0752a02": "等使上柱國憑翊郡開國公魚朝恩與六軍使",
    "T55n2156_001:0752a03": "陳。天龍眾八部鬼神。護送新經出於大內。其",
    "T55n2156_001:0752a04": "經適出。彩雲浮空郁郁紛紛昭彰異瑞。洎乎",
    "T55n2156_001:0752a05": "己午。兩寺開經萬姓歡心。祥雲方隱。緇素瞻",
    "T55n2156_001:0752a06": "仰。獲慶非常。三藏不空上表謝曰。沙門不空",
    "T55n2156_001:0752a07": "言。不空道乏前修學虧曩哲。猥承綸詔翻譯",
    "T55n2156_001:0752a08": "真經。若履春&#x6C37;。猶臨泉谷。伏惟。陛下撥開慧",
    "T55n2156_001:0752a09": "日布蔭慈雲。睿思風飛龍章玉潤。躬為序述",
    "T55n2156_001:0752a10": "昭煥大千。流法雨於九天。樹勝幢於百座。威",
    "T55n2156_001:0752a11": "儀容止。宛釋迦之下鷲&#x5CEF;。士庶駢闐。猶波斯",
    "T55n2156_001:0752a12": "之詣王舍。慶雲呈瑞喜氣浮空。足表大階之",
    "T55n2156_001:0752a13": "平。自&#x53F6;無疆之祐。不勝戴荷之至。謹奉表陳",
    "T55n2156_001:0752a14": "賀以聞。沙門不空誠歡誠喜謹言。",
    "T55n2156_001:0752a15": "[0752a15] 永泰元年九月二日大興善寺三藏沙門不空",
    "T55n2156_001:0752a16": "上表。",
    "T55n2156_001:0752a17": "[0752a17] 寶應元聖文武皇帝答曰。",
    "T55n2156_001:0752a18": "[0752a18] 和尚遠自蓮宮親緘貝葉。敷演玄教利濟蒼",
    "T55n2156_001:0752a19": "生。翻譯既成天人合會。朗三秋之霽景。開五",
    "T55n2156_001:0752a20": "色之祥雲。闡揚真乘符契妙理。頃因指喻早",
    "T55n2156_001:0752a21": "結師資。&#x89A9;此感通彌深頂敬。",
    "T55n2156_001:0752a22": "[0752a22] 時左右六軍使。&#x89A9;此慶雲。亦陳表奉賀。詞曰。",
    "T55n2156_001:0752a23": "臣仙智等言。昨日迎新譯仁王護國般若波",
    "T55n2156_001:0752a24": "羅蜜多經。伏有慶雲應現。瑞呈五色彩散一",
    "T55n2156_001:0752a25": "天。抱慧日而逾鮮。順祥風而表聖。伏惟。陛",
    "T55n2156_001:0752a26": "下。以大道賴物。以至德臨邦。精誠感神靈應",
    "T55n2156_001:0752a27": "斯降。臣等職忝侍衛。久沐淳風。親&#x89A9;禎祥無",
    "T55n2156_001:0752a28": "任慶幸。謹詣右銀臺門。奉表陳賀以聞。臣仙",
    "T55n2156_001:0752a29": "智等誠惶誠恐頓首頓首謹言。",
    "T55n2156_001:0752b01": "[0752b01] 永泰元年九月二日特進右龍武軍大將軍知",
    "T55n2156_001:0752b02": "軍事上柱國徐國公臣劉仙智等上表。",
    "T55n2156_001:0752b03": "[0752b03] 寶應元聖文武皇帝答曰。",
    "T55n2156_001:0752b04": "[0752b04] 不二之門早傳祕藏。重宣其義。庶廣其言。將",
    "T55n2156_001:0752b05": "敷貝棄之文。用啟蓮宮之會。天浮瑞色。日麗",
    "T55n2156_001:0752b06": "慶雲。現以神通。彰其瑞應和平之兆。慶慰同",
    "T55n2156_001:0752b07": "懷。所賀知爾從是初日至白月終。兩上講經",
    "T55n2156_001:0752b08": "二時行道。飲食茶藥並出有司。六律五聲晝",
    "T55n2156_001:0752b09": "夜不絕。至十六日西明散齋。鼓樂絃歌百戲",
    "T55n2156_001:0752b10": "彌日。西明講終。陳表奉賀。詞曰。西明寺上座",
    "T55n2156_001:0752b11": "沙門懷感等言。特奉恩命。令開百座講仁王",
    "T55n2156_001:0752b12": "護國般若經。以今日經周設齋慶畢。凡是生",
    "T55n2156_001:0752b13": "靈不勝抃躍。伏惟陛下。再造天地。明齊日月。",
    "T55n2156_001:0752b14": "垂衣之暇。重譯真經。聖心佛心同歸一理。唐",
    "T55n2156_001:0752b15": "言梵語不隔殊方。貫花之偈備聞。傳燈之僧",
    "T55n2156_001:0752b16": "可&#x89A9;。金繩之界彌勒下生。玉京之中輪王出",
    "T55n2156_001:0752b17": "現。秋天麗景。稼穡將成。彩雲浮空。祅氣必",
    "T55n2156_001:0752b18": "盡。吾君至聖。佛力至慈。法潤恒沙。天下幸",
    "T55n2156_001:0752b19": "甚。懷感等忝棲祇樹。喜躍無涯。稽首焚香何",
    "T55n2156_001:0752b20": "階上答。其功德數別狀封進。謹奉表陳謝以",
    "T55n2156_001:0752b21": "聞。誠歡誠喜謹言。",
    "T55n2156_001:0752b22": "[0752b22] 永泰元年九月十五日西明寺上座沙門懷感",
    "T55n2156_001:0752b23": "等表進。",
    "T55n2156_001:0752b24": "[0752b24] 寶應元聖文武皇帝答曰。",
    "T55n2156_001:0752b25": "[0752b25] 師等演暢真經弘宣妙旨。用滋仁壽拯護生",
    "T55n2156_001:0752b26": "靈。法會既終當同慶也。",
    "T55n2156_001:0752b27": "[0752b27] 時僕固懷恩。背逆天恩。遠自靈武合聚蕃醜。",
    "T55n2156_001:0752b28": "憑淩涇陽。西明百座大德法師。同赴資聖。奉",
    "T55n2156_001:0752b29": "&#x52C5;。應先西明寺百座法師大德。並赴資聖寺",
    "T55n2156_001:0752c01": "佛殿。為國傳經行道。其資聖寺百座法師良",
    "T55n2156_001:0752c02": "賁等五十座。依前講說仁王般若護國密嚴",
    "T55n2156_001:0752c03": "等經。普及蒼生。其京城諸寺觀僧道等。並二",
    "T55n2156_001:0752c04": "時於當處轉經行道。仍令三綱差了事僧專",
    "T55n2156_001:0752c05": "知檢校。務在精修。不在&#x758E;怠。李元琮賈明觀",
    "T55n2156_001:0752c06": "等專知句當。永泰元年九月十七日。高品李",
    "T55n2156_001:0752c07": "希逸宣。爾時兩街大德百座法師。准&#x52C5;咸皆",
    "T55n2156_001:0752c08": "萃資聖寺。二時講唱兩上轉經行道。午時及",
    "T55n2156_001:0752c09": "與日暮。供設音樂無易於初。夜後悉集大講",
    "T55n2156_001:0752c10": "堂內。舉眾齊聲稱念摩訶般若波羅蜜多。為",
    "T55n2156_001:0752c11": "國為家。願無憂懼。京城寺觀轉念亦然。時制",
    "T55n2156_001:0752c12": "使關內河中副元帥司徒兼中書令上柱國汾",
    "T55n2156_001:0752c13": "陽郡王郭子儀杖節出師。親總戎律發于帝",
    "T55n2156_001:0752c14": "里。洎彼涇陽。憑恃天威。賴茲經力。兩軍交對",
    "T55n2156_001:0752c15": "列陣相望。鉦鼓發聲&#x5292;戟如雪。時汾陽王單",
    "T55n2156_001:0752c16": "騎直出。挺立軍前感激一言。懷恩屏退。西戎",
    "T55n2156_001:0752c17": "北狄各自相攻。浹旬之間王國大定。是知仁",
    "T55n2156_001:0752c18": "王護國般若真經。聖心佛心子育萬姓。其義",
    "T55n2156_001:0752c19": "一也。然後收軍整律振旅還京。親對天顏特",
    "T55n2156_001:0752c20": "蒙賜賚。&#x52C5;資聖寺百座道場。取閏十月二十",
    "T55n2156_001:0752c21": "二日。設無遮齋以成慶散。是日也寺南門外",
    "T55n2156_001:0752c22": "陳布道場。盡正一坊東西街內。弈幕雲布幡",
    "T55n2156_001:0752c23": "花麗天。尊容煥然光照人里。飯僧既畢。六樂",
    "T55n2156_001:0752c24": "爭陳。百戲充盈。歌吹盡日。京城大德各嚫三",
    "T55n2156_001:0752c25": "十。不空三藏賜九百匹絹帛錦綵。以充數焉。",
    "T55n2156_001:0752c26": "侍者小僧各五十匹。又特降恩旨。賜資聖講",
    "T55n2156_001:0752c27": "堂名。為永泰善法之堂。此即萬古千秋法門",
    "T55n2156_001:0752c28": "故事也。自蕃戎入境。夜集僧徒。共念摩訶般",
    "T55n2156_001:0752c29": "若波羅蜜多於此堂內。未盈累月果得清平。",
    "T55n2156_001:0753a01": "此乃聖力經威感斯福應。翻經百座賜賚珍",
    "T55n2156_001:0753a02": "財。自佛法東流。莫上於茲日也。至十一月一",
    "T55n2156_001:0753a03": "日。恩旨荐臻。&#x52C5;不空三藏和上。故金剛三藏。",
    "T55n2156_001:0753a04": "天資秀異氣稟&#x51B2;和。識洞四生心依六度。爰",
    "T55n2156_001:0753a05": "自西域杖錫東來。以梵行周身。慈心濟物。覺",
    "T55n2156_001:0753a06": "花外照。智炬內明。汲引群迷。證通圓寂。密傳",
    "T55n2156_001:0753a07": "法印。示隱涅槃。衣&#x9262;空存。音徽長往。教能垂",
    "T55n2156_001:0753a08": "後。禮有飾終。宜旌美名。俾&#x53F6;榮贈。可贈開",
    "T55n2156_001:0753a09": "府儀同三司。仍賜號大弘教三藏。同日又降",
    "T55n2156_001:0753a10": "鴻恩再及&#x52C5;不空三藏蓮宮釋種香界導師。",
    "T55n2156_001:0753a11": "性表真如。學精祕藏。承紺園之妙旨。開示四",
    "T55n2156_001:0753a12": "依。譯金口之微言。津梁六趣。身持梵夾遠涉",
    "T55n2156_001:0753a13": "流沙。傳燈益明。甘露溥潤。散慈雲於火宅。揚",
    "T55n2156_001:0753a14": "慧日於幽塗。頃者躬問勝因弘旨方便。永決",
    "T55n2156_001:0753a15": "疑網。滋予智芽。雖出塵之心齊謝於名位。而",
    "T55n2156_001:0753a16": "褒崇之典。式旌於賢哲。俾應嘉命用&#x53F6;朝章。",
    "T55n2156_001:0753a17": "可特進試鴻臚卿。仍賜號大廣智不空三藏。",
    "T55n2156_001:0753a18": "伏以。母以子貴。俗禮恒規。師因第榮。釋門罕",
    "T55n2156_001:0753a19": "有。恭受榮命。喜懼感懷。捧戴屏營。陳表謝",
    "T55n2156_001:0753a20": "曰。三藏沙門不空言。奉今月一日制錫。故大",
    "T55n2156_001:0753a21": "和上金剛三藏。可賜開府儀同三司。仍贈號",
    "T55n2156_001:0753a22": "大弘教三藏。不空特進試鴻臚卿。仍贈號大",
    "T55n2156_001:0753a23": "廣智不空三藏。一雨自天潤流根葉。圓毫發",
    "T55n2156_001:0753a24": "&#x8276;照及幽明。捧戴傍偟悲喜交集。不空誠歡",
    "T55n2156_001:0753a25": "誠喜以悽以懼。不空聞。十號者表德之殊稱。",
    "T55n2156_001:0753a26": "九卿者象河之重位。故大和上道洽傳燈。誠",
    "T55n2156_001:0753a27": "以彰其遺烈。不空門慚紹搆。虛&#x7ADD;荷於鴻私。",
    "T55n2156_001:0753a28": "猶燕石之混光。同齊竿之濫吹。榮兼存歿。寵",
    "T55n2156_001:0753a29": "及師資。祇奉兢驚瞻言靦恧。況出家落彩本",
    "T55n2156_001:0753b01": "忘榮辱。潔誠報國僧者通規。陛下。廣運金輪。",
    "T55n2156_001:0753b02": "曲收瓦礫。引安禪於中禁。旌褎崇之殊禮。雖",
    "T55n2156_001:0753b03": "負山無力。而踐跡近賓。虧高謝之法流。點少",
    "T55n2156_001:0753b04": "欲之清躅。是以面奏三讓言煩九重。冀殷鑒",
    "T55n2156_001:0753b05": "於懇誠。豈礭然之不拔。羊車稚子。慚廣智而",
    "T55n2156_001:0753b06": "茫然。鹿苑卑材。愧鴻臚而甚矣。無任感戴之",
    "T55n2156_001:0753b07": "至。謹奉表陳謝以聞。沙門不空誠歡誠恐謹",
    "T55n2156_001:0753b08": "言。",
    "T55n2156_001:0753b09": "[0753b09] 永泰元年十一月五日特進試鴻臚卿大廣智",
    "T55n2156_001:0753b10": "不空三藏大興善寺沙門不空表進。",
    "T55n2156_001:0753b11": "[0753b11] 寶應元聖文武皇帝答曰。",
    "T55n2156_001:0753b12": "[0753b12] 和上道祕雙林。功超正覺。遠從天竺來布真",
    "T55n2156_001:0753b13": "言。頃得歸依親承付囑。褎崇之典禮秩攸先。",
    "T55n2156_001:0753b14": "俾增印綬之榮。式重師資之敬。兼申寵贈庶",
    "T55n2156_001:0753b15": "表追榮也。",
    "T55n2156_001:0753b16": "[0753b16] 自譯仁王真經。洎請編入目錄。爰進文殊佛",
    "T55n2156_001:0753b17": "剎功德莊嚴經。逮于薨年。翻經如後。",
    "T55n2156_001:0753b18": "金剛頂勝初瑜伽經中略出大樂金剛薩埵念",
    "T55n2156_001:0753b19": "誦儀軌一卷 十一紙",
    "T55n2156_001:0753b20": "大樂金剛薩埵修行成就儀軌一卷 十五紙",
    "T55n2156_001:0753b21": "大藥叉女歡喜母并愛子成就法一卷 十二",
    "T55n2156_001:0753b22": "紙",
    "T55n2156_001:0753b23": "普遍光明大隨求陀羅尼經二卷 三十二紙",
    "T55n2156_001:0753b24": "金剛頂超勝三界經說文殊五字真言勝相一",
    "T55n2156_001:0753b25": "卷 三紙",
    "T55n2156_001:0753b26": "五字陀羅尼頌一卷 八紙",
    "T55n2156_001:0753b27": "聖閻曼德迦威怒王立成大神驗念誦法一卷",
    "T55n2156_001:0753b28": " 八紙",
    "T55n2156_001:0753b29": "文殊師利菩薩根本大教王金翅鳥王品一卷",
    "T55n2156_001:0753c01": " 一紙",
    "T55n2156_001:0753c02": "不空&#x7F82;索毘盧遮那佛大灌頂光真言一卷",
    "T55n2156_001:0753c03": " 二紙",
    "T55n2156_001:0753c04": "[0753c04] 右九部共十卷經法同第十一帙。",
    "T55n2156_001:0753c05": "聖迦抳忿怒金剛童子菩薩成就儀軌經三卷",
    "T55n2156_001:0753c06": " 四十八紙",
    "T55n2156_001:0753c07": "大威怒烏&#x84AD;&#x6F81;摩成就儀軌一卷 十紙",
    "T55n2156_001:0753c08": "佛說摩利支天經一卷 四紙",
    "T55n2156_001:0753c09": "金剛頂經一字頂輪王成佛儀軌一卷 八紙",
    "T55n2156_001:0753c10": "佛為優填王說王法政論經一卷 九紙",
    "T55n2156_001:0753c11": "大方廣如來藏經一卷 十八紙",
    "T55n2156_001:0753c12": "佛說一髻尊陀羅尼經一卷 十四紙",
    "T55n2156_001:0753c13": "速疾立驗摩醯首羅天說迦婁羅阿尾奢法一",
    "T55n2156_001:0753c14": "卷 六紙",
    "T55n2156_001:0753c15": "[0753c15] 右八部經法共十卷同第十二帙。",
    "T55n2156_001:0753c16": "大日經略攝念誦隨行法一卷(亦名五支略念誦要行法) 二",
    "T55n2156_001:0753c17": "紙",
    "T55n2156_001:0753c18": "大毘盧遮那成佛神變加持經略示七支念誦",
    "T55n2156_001:0753c19": "隨行法一卷 三紙",
    "T55n2156_001:0753c20": "木&#x69F5;經一卷 一紙",
    "T55n2156_001:0753c21": "文殊五字念誦法一卷(題云金剛頂經瑜伽文殊師利菩薩儀軌供養法一品)",
    "T55n2156_001:0753c22": " 七紙",
    "T55n2156_001:0753c23": "并有梵字 十四紙",
    "T55n2156_001:0753c24": "曼殊室利童子菩薩五字瑜伽法一卷并梵字",
    "T55n2156_001:0753c25": " 二紙",
    "T55n2156_001:0753c26": "金剛頂降三世大儀軌一卷(亦名觀自在心真言一切如來蓮花大曼茶羅",
    "T55n2156_001:0753c27": "品) 四紙",
    "T55n2156_001:0753c28": "文殊師利菩薩及諸仙所說吉凶時日善惡宿",
    "T55n2156_001:0753c29": "曜經二卷(上卷前譯下卷後譯有序共四十紙)",
    "T55n2156_001:0754a01": "金剛頂經觀自在王如來修行法一卷 六紙",
    "T55n2156_001:0754a02": "金剛頂瑜伽中發阿耨多羅三藐三菩提心論",
    "T55n2156_001:0754a03": "一卷 亦名瑜伽總持教門說菩提心觀行修",
    "T55n2156_001:0754a04": "持義 七紙",
    "T55n2156_001:0754a05": "[0754a05] 右九部經論法共十卷同第十三帙。",
    "T55n2156_001:0754a06": "瑜伽金剛頂經釋字母品一卷 二紙",
    "T55n2156_001:0754a07": "修習般若波羅蜜菩薩觀行念誦儀一卷 七",
    "T55n2156_001:0754a08": "紙",
    "T55n2156_001:0754a09": "仁王般若陀羅尼釋一卷 七紙",
    "T55n2156_001:0754a10": "成就大悲觀自在蓮花部瑜伽念誦法門一卷",
    "T55n2156_001:0754a11": "亦名觀自在大悲成就瑜伽 十二紙",
    "T55n2156_001:0754a12": "大孔雀明王畫像壇場儀軌一卷 四紙餘",
    "T55n2156_001:0754a13": "金剛手光明灌頂經最勝立印聖無動尊大威",
    "T55n2156_001:0754a14": "怒王念誦儀軌法品一卷 十一紙",
    "T55n2156_001:0754a15": "末利支提婆花鬘經一卷 十一紙",
    "T55n2156_001:0754a16": "大聖天歡喜雙身毘那夜迦法一卷 三紙",
    "T55n2156_001:0754a17": "觀自在菩薩如意輪瑜伽一卷 九紙",
    "T55n2156_001:0754a18": "金輪王佛頂略念誦法一卷 三紙",
    "T55n2156_001:0754a19": "金剛頂瑜伽降三世成就極深密門一卷 三紙",
    "T55n2156_001:0754a20": "[0754a20] 右十一部經法共十一卷同第十四帙。",
    "T55n2156_001:0754a21": "[0754a21] 大廣智不空三藏和上。本諱智藏。號不空金",
    "T55n2156_001:0754a22": "剛。梵云阿目佉跋折羅。本西域人也。昔事大",
    "T55n2156_001:0754a23": "弘教金剛智三藏和上。稟受真言。二十四年",
    "T55n2156_001:0754a24": "樞衣請益。大師歿後還詣五天。梵本瑜伽備",
    "T55n2156_001:0754a25": "皆披閱。周遊遍覽旋赴帝京。或化河西。或居",
    "T55n2156_001:0754a26": "嶺表。或居關內。或處王宮。翻譯真經不遑寢",
    "T55n2156_001:0754a27": "食。屬天寶末載胡馬入關。至德二年剋復京",
    "T55n2156_001:0754a28": "洛。和上親承聖旨為灌頂師。妃主降階。六宮",
    "T55n2156_001:0754a29": "羅拜。三朝寵遇。恒建道場。詳考幽微。卷不釋",
    "T55n2156_001:0754b01": "手。內宮譯者隨竟上聞。或已宣行。或留中禁",
    "T55n2156_001:0754b02": "其已得者具錄如前。其未獲者一心求訪耳。",
    "T55n2156_001:0754b03": "和上精勤不怠多歷歲時。洎大曆九年。示有",
    "T55n2156_001:0754b04": "微疾。制使勞問。天降名醫。針藥相仍。曉夕",
    "T55n2156_001:0754b05": "繼至。疾將未損。震極不安。天慈曲臨錫以官",
    "T55n2156_001:0754b06": "封。&#x52C5;大道之行。同合於異相。王者至理。總",
    "T55n2156_001:0754b07": "歸於正法。方化城之齊致。何儒釋之殊途。故",
    "T55n2156_001:0754b08": "前代帝王罔不崇奉。法教弘闡與時偕行。特",
    "T55n2156_001:0754b09": "進試鴻臚卿大興善寺三藏沙門大廣智不",
    "T55n2156_001:0754b10": "空。我之宗師。人之舟&#x6A9D;。超悟三學。坐離於見",
    "T55n2156_001:0754b11": "取修持萬行。常示於化滅。執律捨縛。護戒為",
    "T55n2156_001:0754b12": "儀。繼明善教之志。來受人王之請。朕往在先",
    "T55n2156_001:0754b13": "朝。早聞道要。及當付囑常所歸依。每執經內",
    "T55n2156_001:0754b14": "殿開法前席。憑几同膠序之禮。順風比崆峒",
    "T55n2156_001:0754b15": "之問。而妙音圓演密行內持。待扣如說自涯",
    "T55n2156_001:0754b16": "皆晤。滌除昏妄。調伏魔冤。天人洗心於度門。",
    "T55n2156_001:0754b17": "龍鬼受職於神印。固以氣消災厲。福致吉祥。",
    "T55n2156_001:0754b18": "實惟弘我之多。寧止利吾之美。&#x751E;有命秩用",
    "T55n2156_001:0754b19": "申優禮。而得師為盛。味道滋深。思復強名。載",
    "T55n2156_001:0754b20": "明前志。夫妙界有莊嚴之土。內品有果地之",
    "T55n2156_001:0754b21": "殊。本乎尚德。敬順時典。可開府儀同三司。仍",
    "T55n2156_001:0754b22": "封肅國公。食邑三千戶。餘如故。大曆九年六",
    "T55n2156_001:0754b23": "月十一日。",
    "T55n2156_001:0754b24": "[0754b24] 三藏和上再蒙恩寵官封增新。然氣力轉微",
    "T55n2156_001:0754b25": "無由謁見。至十五日修表上辭。其文曰。沙門",
    "T55n2156_001:0754b26": "不空言。不空幼事先師已過二紀。早承天澤",
    "T55n2156_001:0754b27": "三十餘年。演瑜伽之法門。奉累聖之恩眄。自",
    "T55n2156_001:0754b28": "從陛下臨御殊私轉深。賜黃閤以宴居。降紫",
    "T55n2156_001:0754b29": "微而問道。積恩重疊日月相繼。雖復精懇豈",
    "T55n2156_001:0754c01": "酬萬一。而露電難駐。蒲柳易衰。一從伏枕自",
    "T55n2156_001:0754c02": "春徂夏。陛下深睠存問再三。中使名醫相望",
    "T55n2156_001:0754c03": "道路。但以膏肓之病。雖針藥而難生。生滅之",
    "T55n2156_001:0754c04": "資寧戀惜而能固。忽從昨夜已來頓覺氣力",
    "T55n2156_001:0754c05": "彌惙。身非己有。瞬息奄奄心神浸微。違謝聖",
    "T55n2156_001:0754c06": "朝不任戀慕。不空今者。年過中壽未為夭逝。",
    "T55n2156_001:0754c07": "但以往時越度南海周遊五天。尋其未聞。習",
    "T55n2156_001:0754c08": "其未解。所得金剛頂瑜伽十萬頌。諸部真言",
    "T55n2156_001:0754c09": "及經論等。五十餘萬頌。冀總翻譯少答國恩。",
    "T55n2156_001:0754c10": "何夙願之未終。忽生涯之已盡。此不空所以",
    "T55n2156_001:0754c11": "為恨也。伏惟。陛下。降諸佛之慈慧。下從人之",
    "T55n2156_001:0754c12": "所願。不空先進大聖文殊佛剎經。聖情尋許",
    "T55n2156_001:0754c13": "頒示中外。伏願哀愍念臨終之言冀福皇家",
    "T55n2156_001:0754c14": "滋吉祥之萬劫。實為僧人生死榮幸。五鈷金",
    "T55n2156_001:0754c15": "剛鈴杵。先師所傳。并銀盤子菩提子水精念",
    "T55n2156_001:0754c16": "珠并合子。並謹隨表進奉。臨紙涕泣悲淚交",
    "T55n2156_001:0754c17": "流永辭聖代。不勝戀慕之至。謹附監使李憲",
    "T55n2156_001:0754c18": "誠奉表陳辭以聞。沙門不空誠悲誠戀謹言。",
    "T55n2156_001:0754c19": "[0754c19] 大曆九年六月十五日開府儀同三司肅國公",
    "T55n2156_001:0754c20": "三藏沙門大廣智不空上表。",
    "T55n2156_001:0754c21": "[0754c21] 寶應元聖文武皇帝答曰。",
    "T55n2156_001:0754c22": "[0754c22] 和上行登十地來自五天。敷演瑜伽宣流梵",
    "T55n2156_001:0754c23": "夾。周遊萬里踐歷三朝。光譯聖言。親承師受。",
    "T55n2156_001:0754c24": "當下武之興運。繼前薪之火傳。而弘菩薩心",
    "T55n2156_001:0754c25": "為眾生病。彌留有問。震悼增深。宜依所請也。",
    "T55n2156_001:0754c26": "[0754c26] 爾時開府儀同三司試鴻臚卿肅國公大廣智",
    "T55n2156_001:0754c27": "不空三藏和上表陳情 聖恩垂涕。墨制旋",
    "T55n2156_001:0754c28": "降所請皆依和上情禮獲申。一心觀行。右&#x8107;",
    "T55n2156_001:0754c29": "累足怗然。而薨。弟子號踊。中使奏聞。聖上震",
    "T55n2156_001:0755a01": "悼殊深。輟朝三日。爰降中使詣于僧藍。宣慰",
    "T55n2156_001:0755a02": "眾徒乃錫賻贈。絹三百匹布三百端。白米粳",
    "T55n2156_001:0755a03": "米各五車。白麵亦爾。柴十車油七石炭三車。",
    "T55n2156_001:0755a04": "並如京宣索如無准無奏來當別支送。至其",
    "T55n2156_001:0755a05": "月二十八日。&#x52C5;內侍韋守宗。送絹七百五十",
    "T55n2156_001:0755a06": "二匹。充先師造靈塔直。洎十月五日。追贈司",
    "T55n2156_001:0755a07": "空。聖睠殊深。又錫諡號&#x52C5;寂滅為樂。所以歸",
    "T55n2156_001:0755a08": "於真。付囑有緣。所以尊其稱。循其故事其或",
    "T55n2156_001:0755a09": "強名。故開府儀同三司試鴻臚卿肅國公大",
    "T55n2156_001:0755a10": "興善寺三藏大廣智不空。德盛道高。朕所師",
    "T55n2156_001:0755a11": "仰。心密法印。行超度門。精微有說。廣大無",
    "T55n2156_001:0755a12": "相。一雨之潤。溥洽於群生。百燈所傳。遍明於",
    "T55n2156_001:0755a13": "正覺。傍達義趣。博通儒玄。聖人之情合若符",
    "T55n2156_001:0755a14": "契朕順風前席積有歲年。慈航不留梁木其",
    "T55n2156_001:0755a15": "壞。徽音永隔震悼殊深。論道之官追嚴師禮。",
    "T55n2156_001:0755a16": "仍加諡號用副名實。可贈司空。仍諡大辯正",
    "T55n2156_001:0755a17": "廣智不空三藏和上。洎六日癸卯陳設葬儀。",
    "T55n2156_001:0755a18": "遷神城南茶毘供養。皇帝遣內給事劉仙鶴。",
    "T55n2156_001:0755a19": "以香茶之奠。敬祭故大辯正廣智三藏和上",
    "T55n2156_001:0755a20": "之靈。惟靈智識明晤天資聰達。夙殖梵行生",
    "T55n2156_001:0755a21": "知勝因。挺秀五天周遊萬里。心蘊海藏音通",
    "T55n2156_001:0755a22": "華戎。貝葉傳經。瑜伽演教。弘利兆庶。出入三",
    "T55n2156_001:0755a23": "朝。道在不言。理均無&#x8FF9;。涅槃常寂至聖同歸。",
    "T55n2156_001:0755a24": "焚香澡身與化而盡。朕頃承了義禮具師資。",
    "T55n2156_001:0755a25": "永訣之辰攸深震慟。香茶之奠。有靈照之。是",
    "T55n2156_001:0755a26": "日也宰臣中貴神策六軍御史大夫京兆大尹",
    "T55n2156_001:0755a27": "尚書僕射侍郎列卿諸衛將軍。各申奠祭。其",
    "T55n2156_001:0755a28": "餘緇素不可具陳。七日平晨又陳表謝。草土",
    "T55n2156_001:0755a29": "沙門惠朗等言。昨六日先師茶毘之夕。聖慈",
    "T55n2156_001:0755b01": "哀悼追贈司空。仍諡號大辯正廣智不空三",
    "T55n2156_001:0755b02": "藏和上。照宣國禮寵光神道。三公之贈有越",
    "T55n2156_001:0755b03": "舊章。和上之稱先經未載。是知高天之澤。浸",
    "T55n2156_001:0755b04": "江海而無涯。幽途之靈。蒙日月而下照。凡日",
    "T55n2156_001:0755b05": "弟子數千眾人。悲感聖恩無任戴荷。謹附中",
    "T55n2156_001:0755b06": "使李憲誠。奉表陳謝以聞。沙門慧朗等誠惶",
    "T55n2156_001:0755b07": "誠愧謹言。",
    "T55n2156_001:0755b08": "[0755b08] 大曆九年七月七日大興善寺草土沙門慧朗",
    "T55n2156_001:0755b09": "等表上。",
    "T55n2156_001:0755b10": "[0755b10] 寶應元聖文武皇帝批曰。",
    "T55n2156_001:0755b11": "[0755b11] 和上發&#x8FF9;五天周遊萬里。宣演正法拯悟生",
    "T55n2156_001:0755b12": "靈。涅槃歸常。考行崇諡禮經斯在。煩以謝恩。",
    "T55n2156_001:0755b13": "同日又奉&#x52C5;語僧慧朗等。專知檢校院事。兼",
    "T55n2156_001:0755b14": "及教授後學。一尊一契有次第者聞奏。其日",
    "T55n2156_001:0755b15": "又奉&#x52C5;語僧慧勝。和上在日阿師子偏得意",
    "T55n2156_001:0755b16": "旨。今聞於塔所焚香火守護。先於和上邊受",
    "T55n2156_001:0755b17": "得普賢念誦法。與朕同尊。努力進修三年滿",
    "T55n2156_001:0755b18": "後即來對朕與商量本尊法。所請任依。是時",
    "T55n2156_001:0755b19": "也火滅已後收得遺身。髏頂等中皆有舍利。",
    "T55n2156_001:0755b20": "光明瑩淨皎若琉璃。具以上聞。聖情哀悼。內",
    "T55n2156_001:0755b21": "宮稽首置在道場。至十五日。又&#x52C5;句當京城",
    "T55n2156_001:0755b22": "諸寺觀修功德。使開府儀同三司右龍武軍",
    "T55n2156_001:0755b23": "大將軍知軍事上柱國涼國公李元琮。故大",
    "T55n2156_001:0755b24": "辯正廣智不空三藏和上。塔所修造宜令且",
    "T55n2156_001:0755b25": "停。別擇好地起修。洎八月二十八日。又&#x52C5;語",
    "T55n2156_001:0755b26": "元琮。故大辯正三藏。茶毘得舍利。令於當寺",
    "T55n2156_001:0755b27": "院造舍利塔三。造塔畢建立豐碑。銀青光祿",
    "T55n2156_001:0755b28": "大夫御史大夫上柱國馮翊縣開國公嚴郢撰",
    "T55n2156_001:0755b29": "文。銀青光祿大夫彭王傳上柱國會稽郡開",
    "T55n2156_001:0755c01": "國公徐浩書字。論曰。自古高僧碩德寵遇殊",
    "T55n2156_001:0755c02": "恩。生時則榮。歿則已矣。今大辯正三藏和上。",
    "T55n2156_001:0755c03": "則不如是。生承恩渥歷事三朝。授以列卿品",
    "T55n2156_001:0755c04": "加特進。及臥疾也勞問相仍。中使名醫晨夕",
    "T55n2156_001:0755c05": "相繼。特加開府封肅國公。洎乎薨焉。上彌震",
    "T55n2156_001:0755c06": "悼輟朝三日。賜贈增優。授以司空。諡大辯正。",
    "T55n2156_001:0755c07": "仍號和上。先古未聞。城外茶毘寺中起塔。不",
    "T55n2156_001:0755c08": "日不月悉成就焉。兼樹豐碑紀其德行。冠絕",
    "T55n2156_001:0755c09": "今古首出僧倫。亞相作文。王傅書字。斯乃萬",
    "T55n2156_001:0755c10": "代不朽也。此之所述略舉大綱。若欲具知。備",
    "T55n2156_001:0755c11": "如贈司空大辯正廣智三藏表制集中廣說。",
    "T55n2156_001:0755c12": "[0755c12] 今上聖神文武皇帝朝所翻經。",
    "T55n2156_001:0755c13": "大乘理趣六波羅蜜多經十卷 一百六十紙",
    "T55n2156_001:0755c14": "大花嚴長者問佛那羅延力經一卷 二紙",
    "T55n2156_001:0755c15": "般若波羅蜜多心經一卷 二紙",
    "T55n2156_001:0755c16": "[0755c16] 右三部經共十二卷同一帙。",
    "T55n2156_001:0755c17": "[0755c17] 般若三藏續翻。譯經圖紀曰。昔秦主姚氏有",
    "T55n2156_001:0755c18": "連理樹生於廟庭。龜茲羅什踐西涼而入貢。",
    "T55n2156_001:0755c19": "今我皇睿哲。合蔓&#x82FD;生於御苑。罽賓龍象汎",
    "T55n2156_001:0755c20": "南海以來朝。手持梵經六波羅蜜。大臣聞奏。",
    "T55n2156_001:0755c21": "帝俞其言。制委有司精選碩德。就西明寺譯",
    "T55n2156_001:0755c22": "訖奏聞者。即般若三藏法師其人矣。法師梵",
    "T55n2156_001:0755c23": "名般剌若(唐言智慧)。北天竺境迦畢試國人也(言罽賓者訛略)",
    "T55n2156_001:0755c24": "姓喬答摩氏(言瞿曇者訛略不正)。&#x9834;悟天假。七歲發心。違",
    "T55n2156_001:0755c25": "侍二親歸依三寶。時依大德名調伏軍。誦四",
    "T55n2156_001:0755c26": "阿含滿十萬頌。阿毘達摩二萬頌。餘又乃隨",
    "T55n2156_001:0755c27": "師詣迦濕蜜。至年二十具足律儀誦。薩婆多",
    "T55n2156_001:0755c28": "近四萬頌。及俱舍論誦二萬八千。并大婆沙",
    "T55n2156_001:0755c29": "兼受其義七年。此國學習小乘。至二十三詣",
    "T55n2156_001:0756a01": "中天竺那爛陀寺。受學大乘。唯識瑜伽中邊",
    "T55n2156_001:0756a02": "等論。及聲明論與金剛經因明醫明工律論",
    "T55n2156_001:0756a03": "等並。依智護進友智友三大論師時乃。遊從",
    "T55n2156_001:0756a04": "雙林八塔往來。瞻禮一十八年時聞南天尚",
    "T55n2156_001:0756a05": "持明藏。遂便往詣諮稟未聞。有灌頂師厥名",
    "T55n2156_001:0756a06": "法稱授瑜伽教入曼茶羅三密護身五部契印。",
    "T55n2156_001:0756a07": "如是承奉住經一年。誦滿三千五百餘頌。&#x751E;",
    "T55n2156_001:0756a08": "聞支那大國文殊在中。東赴大唐誓傳佛教。",
    "T55n2156_001:0756a09": "汎海東邁駕險乘航。垂至廣州風飄&#x5374;至執",
    "T55n2156_001:0756a10": "師子國之東隅。又集資糧堅修航舶備歷南",
    "T55n2156_001:0756a11": "海。路次國中二十二年。垂至廣府。風吹舶破",
    "T55n2156_001:0756a12": "平沒數船。始從五更洎平日出。或漂或溺。賴",
    "T55n2156_001:0756a13": "遇順風。所持資財梵夾經論。遭此厄難不知",
    "T55n2156_001:0756a14": "所之。及至海壖已在岸上。於白沙內大竹筒",
    "T55n2156_001:0756a15": "中。宛若有神。歎未曾有。是知大乘理趣六波",
    "T55n2156_001:0756a16": "羅蜜經。與大唐國中根緣熟矣。東行半月方",
    "T55n2156_001:0756a17": "達廣州。洎建中三年屆于上國矣。至貞元二",
    "T55n2156_001:0756a18": "祀訪見鄉親。袖策十將羅好心即般若三藏",
    "T55n2156_001:0756a19": "舅氏之子也。悲喜相慰將至家中。用展親親。",
    "T55n2156_001:0756a20": "遂留供養。既信重三寶。請譯佛經。乃與大秦",
    "T55n2156_001:0756a21": "寺波斯僧景淨。依胡本六波羅蜜譯成七卷。",
    "T55n2156_001:0756a22": "時為般若不閑胡語。復未解唐言。景淨不識",
    "T55n2156_001:0756a23": "梵文。復未明釋教。雖稱傳譯未獲半珠。圖竊",
    "T55n2156_001:0756a24": "虛名匪為福利錄表聞奏。意望流行。聖上睿",
    "T55n2156_001:0756a25": "哲文明允恭釋典。察其所譯理昧詞&#x8E08;。且夫",
    "T55n2156_001:0756a26": "釋氏伽藍大秦僧寺居止既別。行法全乖。景",
    "T55n2156_001:0756a27": "淨應傳彌尸訶教。沙門釋子弘闡佛經。欲使",
    "T55n2156_001:0756a28": "教法區分人無濫涉。正邪異類。涇渭殊流。若",
    "T55n2156_001:0756a29": "網在綱有條不紊。天人攸仰四眾知歸。分命",
    "T55n2156_001:0756b01": "有司乃下制曰。中書門下牒王希遷牒奉&#x52C5;。",
    "T55n2156_001:0756b02": "釋教深微道俗虔敬。皆因梵本法被中華。宜",
    "T55n2156_001:0756b03": "令王希遷與所司精選有諸行僧。就西明寺",
    "T55n2156_001:0756b04": "重更翻譯訖聞奏。牒至准&#x52C5;故牒。貞元四年",
    "T55n2156_001:0756b05": "四月十九日牒。次牒祠部准&#x52C5;亦然。轉牒京",
    "T55n2156_001:0756b06": "誠諸寺大德。罽賓三藏沙門般若。宣譯梵本。",
    "T55n2156_001:0756b07": "翰林待詔光宅寺沙門利言譯梵語。西明寺",
    "T55n2156_001:0756b08": "沙門圓照筆受。資聖寺沙門道液。西明寺沙",
    "T55n2156_001:0756b09": "門良秀。莊嚴寺沙門圓照。並潤文。慈恩寺沙",
    "T55n2156_001:0756b10": "門應真醴泉寺沙門超悟。光宅寺沙門道岸。",
    "T55n2156_001:0756b11": "西明寺沙門辯空並同證義。自六月八日欲",
    "T55n2156_001:0756b12": "&#x524F;經題。&#x52C5;街西功德使兼句當右神策軍使",
    "T55n2156_001:0756b13": "營幕使元從興元元從鎮軍大將軍行右監門",
    "T55n2156_001:0756b14": "衛將軍知內侍省事上柱國大原縣開國伯王",
    "T55n2156_001:0756b15": "希遷。親奉綸旨。與奉天定難功臣驃騎大將",
    "T55n2156_001:0756b16": "軍行右神策軍大將軍知軍事檢校工部尚書",
    "T55n2156_001:0756b17": "兼御史大夫上柱國武都郡王孟涉。寶應功",
    "T55n2156_001:0756b18": "臣元從驃騎大將軍行右神策軍大將軍知軍",
    "T55n2156_001:0756b19": "事兼御史中丞上柱國靜戎郡王食實封五十",
    "T55n2156_001:0756b20": "戶馬有麟等。送梵本經。六律五聲八音合韻。",
    "T55n2156_001:0756b21": "四部雲集歌唄交諠。簫韶沸天鼓鍾震地。發",
    "T55n2156_001:0756b22": "彼禁闥出芳林門。車騎滿於天衢。士女溢於",
    "T55n2156_001:0756b23": "閭里。入西明寺翻譯真經。同日恩賜錢一百",
    "T55n2156_001:0756b24": "千文。茶三十釧。香一大合。以充譯經院供養。",
    "T55n2156_001:0756b25": "開題名曰大乘理趣六波羅蜜多經也。自後",
    "T55n2156_001:0756b26": "日來月往兩上翻經。十月中旬譯文周畢。至",
    "T55n2156_001:0756b27": "十一月十五日繕寫復終。二十八日大設威",
    "T55n2156_001:0756b28": "儀綵車音樂。入於光範甫光順門。修表上聞",
    "T55n2156_001:0756b29": "奏進新經入其文十卷品十亦然。&#x52C5;旨再三",
    "T55n2156_001:0756c01": "往來勞問。仍於禁以設齋&#x98E1;。賜般若法師絹",
    "T55n2156_001:0756c02": "一百疋一副冬衣。餘之十人各五十疋衣一",
    "T55n2156_001:0756c03": "副。檢校二人各三十疋衣一副。以充嚫焉。三",
    "T55n2156_001:0756c04": "藏法師般若捧戴慚惶。乃於此時陳表謝曰。",
    "T55n2156_001:0756c05": "[0756c05] 沙門般若言。伏以生自罽賓。十四離鄉南遊",
    "T55n2156_001:0756c06": "天竺。聞所未悟二十餘年。巡禮聖蹤雙林八",
    "T55n2156_001:0756c07": "塔。大小乘學誓報四恩。遠慕支那聿來瞻禮。",
    "T55n2156_001:0756c08": "自持梵夾經典中國未傳。每思上達無由進",
    "T55n2156_001:0756c09": "獻。昨因表兄右神策十將新平郡王羅好心",
    "T55n2156_001:0756c10": "身參戎衛。遂與奏聞。得徹聖聽。實為多幸。",
    "T55n2156_001:0756c11": "陛下崇教信受大乘。命以緇徒許令翻譯。微",
    "T55n2156_001:0756c12": "僧至願斯以為。終誓奉精修上資皇祚。謹詣",
    "T55n2156_001:0756c13": "光順門。奉表陳謝以聞。沙門僧般若誠惶誠",
    "T55n2156_001:0756c14": "恐謹言。",
    "T55n2156_001:0756c15": "[0756c15] 貞元四年十一月二十八日罽賓國沙門般若",
    "T55n2156_001:0756c16": "上表。",
    "T55n2156_001:0756c17": "[0756c17] 聖神文武皇帝批曰。",
    "T55n2156_001:0756c18": "[0756c18] 師夙詣證源早觀祕藏。周遊西土歷訪大乘。",
    "T55n2156_001:0756c19": "得心地之潰言。是如來之妙行。期於宣布以",
    "T55n2156_001:0756c20": "廣玄門。遠負真文來傳中夏。經途萬里克達",
    "T55n2156_001:0756c21": "京師。載揚羅什之風。重繼摩騰之跡。眷言精",
    "T55n2156_001:0756c22": "&#x6164;朕甚嘉焉。爰命道流俾加翻譯。庶茲上法",
    "T55n2156_001:0756c23": "永以流行。省視表章煩有陳謝。同日請譯經",
    "T55n2156_001:0756c24": "施主三藏表兄。右神策馬軍十將奉天定難",
    "T55n2156_001:0756c25": "功臣開府儀同三司檢校太子詹事上柱國新",
    "T55n2156_001:0756c26": "平郡王臣羅好心上。表謝曰臣。好心言表。弟",
    "T55n2156_001:0756c27": "罽賓國沙門僧般若先。進大乘理趣梵夾六",
    "T55n2156_001:0756c28": "波羅蜜經伏奉今年四月十九日&#x52C5;。宜令王",
    "T55n2156_001:0756c29": "希遷精選有道行僧。於西明寺翻譯今經。帙",
    "T55n2156_001:0757a01": "已終者。臣好心誠歡誠喜。頓首頓首臣聞周",
    "T55n2156_001:0757a02": "星隱曜。漢夢馳光。始知靈瑞感人。必委明王",
    "T55n2156_001:0757a03": "而導化。是以再敷龍樹重闡真宗。伏惟。皇帝",
    "T55n2156_001:0757a04": "陛下。澤覃中外恩被生靈。聲教遠通無為而",
    "T55n2156_001:0757a05": "理。微臣表弟十四離鄉。志慕緇流跡現僧侶。",
    "T55n2156_001:0757a06": "昨所進經本。稽梵夾大乘理趣曰六波羅。陛",
    "T55n2156_001:0757a07": "下信崇特令翻譯。功勤靡輟今帙告終。特賜",
    "T55n2156_001:0757a08": "幡花又令重進。微僧為幸驚寵伏深。臣家西",
    "T55n2156_001:0757a09": "蕃得居中國。名參戎禁榮及私門。父子相歡",
    "T55n2156_001:0757a10": "實慚天地。僧人何德更蒙委曲。洪私願奉修",
    "T55n2156_001:0757a11": "持福資皇祚。臣之多幸誓死答恩。載喜載歡。",
    "T55n2156_001:0757a12": "無任抃躍之至。謹詣光順門。奉表陳謝以聞。",
    "T55n2156_001:0757a13": "臣好心誠惶誠恐頓首頓首謹言。",
    "T55n2156_001:0757a14": "[0757a14] 聖神文武皇帝批曰。",
    "T55n2156_001:0757a15": "[0757a15] 卿之表弟。早悟大乘。遠自西方來遊上國。宣",
    "T55n2156_001:0757a16": "六根之奧義。演雙樹之微言。今以精誠所宜",
    "T55n2156_001:0757a17": "欽重。是令翻譯俾可流行。卿夙茂忠懃職司",
    "T55n2156_001:0757a18": "禁衛。省覽表疏具見乃懷所謝知。洎十二月",
    "T55n2156_001:0757a19": "二日。將軍王希遷宣奉&#x52C5;醴泉寺僧思惟。院",
    "T55n2156_001:0757a20": "宜與罽賓國進梵本六波羅蜜經僧般若安置",
    "T55n2156_001:0757a21": "又至二十三日。&#x52C5;右神策軍判官內謁者監馮",
    "T55n2156_001:0757a22": "國清宣。送賜罽賓國僧般若院八尺床三張。",
    "T55n2156_001:0757a23": "各夾帖及席褐官絕褥白[示*犀]氈白副手巾二",
    "T55n2156_001:0757a24": "枚。銅水瓶一。鐵鍋二枚。三斗釜一口。白瓷",
    "T55n2156_001:0757a25": "&#x6900;十枚茶瓶一枚。蒲團一枚。新茶二十釧。并",
    "T55n2156_001:0757a26": "茶碾子一副。又於進經日奉恩旨。令再譯六",
    "T55n2156_001:0757a27": "波羅蜜經中真言契印法門唐梵相對進來者。",
    "T55n2156_001:0757a28": "至五年二月四日繕寫畢功。與沙門良秀等",
    "T55n2156_001:0757a29": "進上。恩&#x52C5;賜茶三十釧。又譯六波羅蜜經。了",
    "T55n2156_001:0757b01": "日又譯大花嚴長者問佛那羅延力經一卷。",
    "T55n2156_001:0757b02": "強一紙許。其年十二月十五日校寫終畢未",
    "T55n2156_001:0757b03": "獲進上。今隨目錄進奉。至五月四日御製六",
    "T55n2156_001:0757b04": "波羅蜜經序。成題之經首。&#x52C5;下千福及章敬",
    "T55n2156_001:0757b05": "寺。各賜經一本轉讀流行。是時章敬千福惟",
    "T55n2156_001:0757b06": "雅智柔。修表謝聞。皇帝批曰。此經出代以來",
    "T55n2156_001:0757b07": "未傳中夏。須因梵本至自西方。詳考宗源克",
    "T55n2156_001:0757b08": "符覺義。遂令翻譯俾可流行。師等虔奉法門",
    "T55n2156_001:0757b09": "住持斯久。令加繕寫。錫在伽藍。庶此真文攄",
    "T55n2156_001:0757b10": "之不朽。省覽章表煩有謝恩。洎六年六月二",
    "T55n2156_001:0757b11": "十三日。沙門般若進當院菴羅&#x83D3;二百五十",
    "T55n2156_001:0757b12": "顆。奉&#x52C5;賜絹十疋。至七月十五日。又賜絹五",
    "T55n2156_001:0757b13": "十疋冬衣五副。仍&#x52C5;般若。充往北天竺迦濕",
    "T55n2156_001:0757b14": "蜜國使。至十七日又賜春衣一副。并弟子二",
    "T55n2156_001:0757b15": "人各絹三十疋冬衣四副。二十二日於右銀",
    "T55n2156_001:0757b16": "臺門引般若入於三殿對見。受中書門下&#x52C5;",
    "T55n2156_001:0757b17": "牒。二十四日進發宿長樂譯。二十五日又&#x52C5;",
    "T55n2156_001:0757b18": "罽賓國進梵夾六波羅蜜沙門般若。宜賜名",
    "T55n2156_001:0757b19": "般若三藏。仍賜紫衣。二十七日續使送此告",
    "T55n2156_001:0757b20": "牒并雜藥物十斤。至宜領取。師等好去明辰",
    "T55n2156_001:0757b21": "又發。路取迴鶻北庭鎮西大食天竺。時般若",
    "T55n2156_001:0757b22": "三藏法師行年五十七矣。又三藏法師奉制。",
    "T55n2156_001:0757b23": "前千福寺大德智柔。請更重譯般若心經。及",
    "T55n2156_001:0757b24": "奉使西蕃不遑進奉。至八月十一日。隨表上",
    "T55n2156_001:0757b25": "聞。序分流通此經具足。文曰。",
    "T55n2156_001:0757b26": "[0757b26] 沙門智柔言。伏以聖智宏深。籍弘演而彌廣。",
    "T55n2156_001:0757b27": "真源妙極。假言象而方傳。斯經乃眾聖師宗。",
    "T55n2156_001:0757b28": "群經本母。曩者沙門玄奘已譯流行。雖義滿",
    "T55n2156_001:0757b29": "無遺。然文虧首。從昨遇罽賓國僧般若。親&#x89A9;",
    "T55n2156_001:0757c01": "梵文因請傳通。重賀贊翼。始知鷲巖精舍實",
    "T55n2156_001:0757c02": "啟金言。誦者除疑。真風更遠。伏惟。陛下親",
    "T55n2156_001:0757c03": "承佛囑。善無不從。道洽生靈。人無不化。智柔",
    "T55n2156_001:0757c04": "不揆庸淺。輒獻愚誠。冀補皇風願資聖壽。伏",
    "T55n2156_001:0757c05": "乞俯垂天鑒覽此金文。如或可從。請頒宣中",
    "T55n2156_001:0757c06": "外。則一切迷生。沙門幸甚。不任罄竭丹誠之",
    "T55n2156_001:0757c07": "至。謹附表陳進以聞。沙門智柔誠惶誠恐死",
    "T55n2156_001:0757c08": "罪謹言。",
    "T55n2156_001:0757c09": "[0757c09] 聖神文武皇帝答曰。",
    "T55n2156_001:0757c10": "[0757c10] 般若心經大乘祕旨。頃者玄奘所翻字義已",
    "T55n2156_001:0757c11": "周其於首從或未詳備。近因罽賓僧般若來",
    "T55n2156_001:0757c12": "至中華。傳此遺文。足相翼贊。師所陳請深為",
    "T55n2156_001:0757c13": "允愜。今依來奏用廣真經。時般若三藏奉承",
    "T55n2156_001:0757c14": "王命出使北天。路取大原途經振武。入遊迴",
    "T55n2156_001:0757c15": "鶻也。沙場異域踐歷山川。暑往寒來奉忠奉",
    "T55n2156_001:0757c16": "法。向二周載旋于太原。即貞元八年三月也。",
    "T55n2156_001:0757c17": "自月八日公牒而行。四月上旬還上都也。&#x52C5;",
    "T55n2156_001:0757c18": "使勞問。賜紫袈裟。宜歸醴泉舊院安置此之",
    "T55n2156_001:0757c19": "所述。略舉其由委細而知。廣如般若三藏續",
    "T55n2156_001:0757c20": "譯圖紀。論曰。自佛法東流。高僧繼踵。共推翻",
    "T55n2156_001:0757c21": "譯初業最高。其次義解參玄傳揚疏記。今般",
    "T55n2156_001:0757c22": "若三藏即其人焉。所謂尋師印度學究五明。",
    "T55n2156_001:0757c23": "遠涉滄波流通三藏。東西南北非類於瓠瓜。",
    "T55n2156_001:0757c24": "豈唯釋氏之真僧。抑亦應聘之上士也。"
}