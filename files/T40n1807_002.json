{
    "T40n1807_002:0475c24": "四分比丘戒本疏卷下",
    "T40n1807_002:0475c26": "嵩嶽鎮國道場沙門定賓撰",
    "T40n1807_002:0475c27": "自下第四大段三十尼薩耆波逸提法文亦分",
    "T40n1807_002:0475c28": "三。如前應知。尼薩耆者此翻為盡捨。波逸提",
    "T40n1807_002:0475c29": "者此翻為墮。謂犯此罪牽墮三惡。此就總名",
    "T40n1807_002:0476a01": "故稱為墮。若犯此墮要先捨財後懺墮罪故",
    "T40n1807_002:0476a02": "云捨墮。然三十戒細分即有三十二戒。謂",
    "T40n1807_002:0476a03": "雨浴衣二戒合制。所言二者一過前乞求。二",
    "T40n1807_002:0476a04": "過前受用。又急施衣亦兩戒合制。一過前受。",
    "T40n1807_002:0476a05": "二過後畜。并餘二十八戒合三十二也。然犯",
    "T40n1807_002:0476a06": "三十二戒大位有四。一捨財與人。二懺悔罪",
    "T40n1807_002:0476a07": "訖。三却還其財。四不還結罪。中間隨戒小小",
    "T40n1807_002:0476a08": "差互。至文當知。今捨墮名約初兩位以立名",
    "T40n1807_002:0476a09": "也。然尋制捨畜而非法受用貪生。故制捨也。",
    "T40n1807_002:0476a10": "受畜非法略有六例。一已得無厭非法(如畜五長)。二",
    "T40n1807_002:0476a11": "違教闕資非法(如二離衣)。三招譏致醜非法(如取尼衣浣衣擔毛",
    "T40n1807_002:0476a12": "擗毛)。四愛翫衣裳非法(如乞衣一居士二居士勸增價織)。五惱亂他人",
    "T40n1807_002:0476a13": "非法(過分索衣奪衣)。六貪貯妨賖非法(過知足販五敷二寶乞鉢乞縷雨衣急施",
    "T40n1807_002:0476a14": "過前迴僧)。准瑜伽論擔毛遠行發起疾病。今且迴入",
    "T40n1807_002:0476a15": "招譏之中。財有六非不堪復用。貪心受用故",
    "T40n1807_002:0476a16": "須制捨。問單提中財亦墮六非仍貪心用何",
    "T40n1807_002:0476a17": "不制捨。答三十中財一堪久貯。二資身要。墮",
    "T40n1807_002:0476a18": "六非已多令貪用。故須制捨以治貪心。單提",
    "T40n1807_002:0476a19": "之財一者不堪久貯。如別食等。二者資身非",
    "T40n1807_002:0476a20": "切。如白色衣等。故墮六非多生餘惑。不多生",
    "T40n1807_002:0476a21": "貪。既不治貪何須制捨。且如取過三鉢食。早",
    "T40n1807_002:0476a22": "已食訖更持過三即於今日不能更食。即非",
    "T40n1807_002:0476a23": "生貪。若欲停留復不堪久。此乃由癡損惱施",
    "T40n1807_002:0476a24": "主。無貪可治何復須制捨。別眾食等恐惱眾",
    "T40n1807_002:0476a25": "僧。皆准而釋。高床白衣等愚教而畜。受用之",
    "T40n1807_002:0476a26": "時多生癡逸。既不治貪亦何須捨。問綿褥斬",
    "T40n1807_002:0476a27": "壞應類針筒。何以入捨。答針筒小物因求散",
    "T40n1807_002:0476a28": "亂無貪可治亦不入捨。問生薑貿食不堪久",
    "T40n1807_002:0476a29": "貯何以入捨。答販賣戒中不局貿食。故與餘",
    "T40n1807_002:0476b01": "物相從入捨。問看覆過三用應生貪。何不入",
    "T40n1807_002:0476b02": "捨。答房是疎緣。非資要急貪亦義微。設有餘",
    "T40n1807_002:0476b03": "難准此應釋。上來問答理無不盡。准此而言。",
    "T40n1807_002:0476b04": "三十諸財一有犯時之過如墮六非。二有犯",
    "T40n1807_002:0476b05": "己之過如受用吉羅。九十諸財但有犯時之",
    "T40n1807_002:0476b06": "提而無犯己之過。於前六非法中五長不但",
    "T40n1807_002:0476b07": "犯己貪用。亦是本因無厭為過。故捨之時古",
    "T40n1807_002:0476b08": "來相傳。要須逕宿方得却還。斷其求畜無厭",
    "T40n1807_002:0476b09": "之心。故四分文捨長衣懺悔既了若此比丘",
    "T40n1807_002:0476b10": "有因緣事欲遠行者。應問言。汝此衣與誰隨",
    "T40n1807_002:0476b11": "彼說便與(謂此不得即坐直還故轉付彼親友比丘親友比丘逕宿方還)。今詳若准",
    "T40n1807_002:0476b12": "薩婆多論縱經宿貪心不斷亦未得還。故彼",
    "T40n1807_002:0476b13": "論第四卷說。若即日捨衣即日悔過。求衣心",
    "T40n1807_002:0476b14": "不斷乃至一月。若所求衣來若意外衣來盡是",
    "T40n1807_002:0476b15": "次續(謂畜心相次續)。此衣故於先衣邊得捨墮。又詳",
    "T40n1807_002:0476b16": "彼論要須逕宿復須心斷。故彼文言。若今日",
    "T40n1807_002:0476b17": "捨衣羅已悔過即日心斷。後日更生求衣因",
    "T40n1807_002:0476b18": "緣不墮次續。以中間心斷故。述曰長衣既爾",
    "T40n1807_002:0476b19": "自餘長戒理合同然。除五長已自外餘戒若捨",
    "T40n1807_002:0476b20": "懺時皆得即坐却還本主。若與五長相合而",
    "T40n1807_002:0476b21": "捨長衣今日既未得還。取尼衣等若即還者",
    "T40n1807_002:0476b22": "入手之時被彼長衣染令犯長。是故相從並",
    "T40n1807_002:0476b23": "逕宿還。若法易成應別時捨。律文不言衣",
    "T40n1807_002:0476b24": "染藥鉢。尼衣與鉢雖或合捨衣即却還不被",
    "T40n1807_002:0476b25": "鉢染。隨應思之。先解犯長衣戒文有四句。一",
    "T40n1807_002:0476b26": "容犯人二除開緣。謂開不犯文言衣已竟者。",
    "T40n1807_002:0476b27": "謹尋律意前安居訖於迦提一月或受迦絺那",
    "T40n1807_002:0476b28": "衣。五月開其作衣。不須說淨不犯長罪。過此",
    "T40n1807_002:0476b29": "一月五月之外即是開作衣竟故云衣已竟。",
    "T40n1807_002:0476c01": "也。故別眾食戒緣起中云。諸比丘自恣已",
    "T40n1807_002:0476c02": "於迦提月中作衣。佛遂因開作衣月中得別",
    "T40n1807_002:0476c03": "眾食。又准別眾食戒釋相文。云作衣時者。",
    "T40n1807_002:0476c04": "自恣竟無迦絺那衣一月。有迦絺那衣五月。",
    "T40n1807_002:0476c05": "乃至衣上作馬齒一縫。明知亦是通取五月",
    "T40n1807_002:0476c06": "開其作衣。自此一月五月之外並名衣已竟",
    "T40n1807_002:0476c07": "也。故長衣戒釋相文云衣已竟者三衣也。述",
    "T40n1807_002:0476c08": "曰謂作三衣竟。問一月五月亦作長衣何獨",
    "T40n1807_002:0476c09": "三衣。答從勝得名也。南山律師云。自下三戒",
    "T40n1807_002:0476c10": "皆云衣竟者。此戒衣竟。三衣財體足竟外是",
    "T40n1807_002:0476c11": "長也(今詳畜意擬作三衣可待足竟。畜意不擬為作三衣何須待足)。次云衣竟者。三",
    "T40n1807_002:0476c12": "衣加受持竟有離宿過也。後云衣竟者。三衣",
    "T40n1807_002:0476c13": "財同體足竟若不作衣不說淨等犯也。今詳",
    "T40n1807_002:0476c14": "前約一月五月義通三戒。以其同得五種利",
    "T40n1807_002:0476c15": "故。五利之義如後所辨。若如南山所釋三",
    "T40n1807_002:0476c16": "戒各局任兩存之也。迦絺那衣已出者謂前",
    "T40n1807_002:0476c17": "安居竟至七月十六日。若有施主三衣之中",
    "T40n1807_002:0476c18": "隨施一衣即日受取即日白二差取一人。復",
    "T40n1807_002:0476c19": "作白二付此人衣。其被付人將此一衣遍歷",
    "T40n1807_002:0476c20": "僧前胡跪授僧。僧欲受者手捉此衣說詞句",
    "T40n1807_002:0476c21": "受。乃至下坐須次第受訖。其被付人從此",
    "T40n1807_002:0476c22": "已後乃至臘月十五日常在界內宿守此一",
    "T40n1807_002:0476c23": "衣。此所守衣梵名迦絺那衣。此云堅實衣也。",
    "T40n1807_002:0476c24": "此衣以是堅實財成。又令施主受堅實報。復",
    "T40n1807_002:0476c25": "令眾僧生得五利堅實功德。一長衣不說淨",
    "T40n1807_002:0476c26": "不犯長罪。二於三衣中隨留一衣不犯離宿。",
    "T40n1807_002:0476c27": "三得展轉食。四得別眾食。五食前食後入聚",
    "T40n1807_002:0476c28": "落不須囑授。又守衣人不受五利。堅實守護",
    "T40n1807_002:0476c29": "不出界宿潤益餘人故名堅實衣。亦名功德",
    "T40n1807_002:0477a01": "衣也其受利人於五月內隨於何時有八種緣",
    "T40n1807_002:0477a02": "隨遇一緣即失五利。失即是出故云迦絺那",
    "T40n1807_002:0477a03": "衣已出。謂出之後須說淨故也。第三句畜長",
    "T40n1807_002:0477a04": "衣經十日不淨施得畜者。限內聽畜。賒即情",
    "T40n1807_002:0477a05": "慢促則疲勞故十日內須說淨了。但是衣財",
    "T40n1807_002:0477a06": "不問新故內衣外衣。但滿尺六八寸即須說",
    "T40n1807_002:0477a07": "淨。作此淨法者示知足心不作己想也。第",
    "T40n1807_002:0477a08": "四句若過十日尼薩耆波逸提者制犯也。准",
    "T40n1807_002:0477a09": "律文中十日之內日日得衣至十一日一切皆",
    "T40n1807_002:0477a10": "犯。其下九日雖未過限以初一日過聽畜限",
    "T40n1807_002:0477a11": "故染。九日盡皆犯捨。廣說如律。既犯此罪理",
    "T40n1807_002:0477a12": "應懺悔。懺悔法者略作三門分別。一明罪累",
    "T40n1807_002:0477a13": "多少有無。二辨懺罪次第階品。第三正辨捨",
    "T40n1807_002:0477a14": "懺還法。第一且辨多少者容具十罪。一長衣",
    "T40n1807_002:0477a15": "離衣等財體現在可捨墮。二長衣等已用壞",
    "T40n1807_002:0477a16": "盡直懺悔罪。三覆藏提罪犯吉。四即此提吉",
    "T40n1807_002:0477a17": "隨夜展轉覆藏犯吉。五着用犯吉。六即此覆",
    "T40n1807_002:0477a18": "吉。七即此隨覆吉。八僧說戒時二處三問犯",
    "T40n1807_002:0477a19": "默妄吉。九即此覆吉。十即此隨覆吉(此十罪中或具一二",
    "T40n1807_002:0477a20": "等隨事懺之)。第二明懺罪次第階品者應先捨財次",
    "T40n1807_002:0477a21": "懺諸罪。故明了論云先捨物後方顯說滅罪",
    "T40n1807_002:0477a22": "(已上論文)。當今行事並皆然也。懺罪次第應分三位。",
    "T40n1807_002:0477a23": "一先懺覆藏隨覆藏吉。此准人犍度文也。二",
    "T40n1807_002:0477a24": "根本提罪。着用默妄罪性既殊。理無一藥能",
    "T40n1807_002:0477a25": "頓除遣。故復須分提吉之別。故先懺悔著默",
    "T40n1807_002:0477a26": "二吉次方懺提以成三位。第一位懺提下及",
    "T40n1807_002:0477a27": "著默下各覆隨覆六品吉羅。第二懺著默二",
    "T40n1807_002:0477a28": "品吉羅。第三方懺提罪。今時行事皆如此也。",
    "T40n1807_002:0477a29": "尋諸律論懺吉有二。一者責心二者對首。今",
    "T40n1807_002:0477b01": "此諸吉事相既重。並宜對首懺也。第三正辨",
    "T40n1807_002:0477b02": "捨懺還法者開為二門。一者立誓運心二者",
    "T40n1807_002:0477b03": "正辨捨懺還法。先運心者如明了論云。凡言",
    "T40n1807_002:0477b04": "提舍那者。先了別罪因及緣起體相過失等",
    "T40n1807_002:0477b05": "已。於可親信人邊如理顯示如理求受對治",
    "T40n1807_002:0477b06": "護。述曰提舍那者翻為顯示亦名說罪。即懺",
    "T40n1807_002:0477b07": "悔是也。言罪因者或因貪等種種煩惱。言緣",
    "T40n1807_002:0477b08": "起者或由非時食或飲酒等故成於罪。言體",
    "T40n1807_002:0477b09": "相者此是僧殘此是提等。言過失者凡犯罪",
    "T40n1807_002:0477b10": "者有五過失。一能障涅槃。二障涅槃道。三生",
    "T40n1807_002:0477b11": "他不信。四增自惡業。五感惡道報。所言等者",
    "T40n1807_002:0477b12": "等取了知作罪時處等。言可親信人者彼人",
    "T40n1807_002:0477b13": "好心若向說罪不轉向人道說我過故言可",
    "T40n1807_002:0477b14": "親。又委彼人戒行清淨故言可信。今侵末代",
    "T40n1807_002:0477b15": "皎淨難得。是故古來行事之家取不同犯以",
    "T40n1807_002:0477b16": "為懺境。今三藏云西方行事對不同犯要取",
    "T40n1807_002:0477b17": "不同篇犯也。求受對治護者先失對治護心",
    "T40n1807_002:0477b18": "今則永斷相續還是受取也。第二正辨捨懺",
    "T40n1807_002:0477b19": "等者有四門。一捨財。二懺罪。三還財。四不還",
    "T40n1807_002:0477b20": "結罪。先辨犯長衣義餘則准此可知。第一且",
    "T40n1807_002:0477b21": "明捨財准律文中必須盡集。不許別眾捨財",
    "T40n1807_002:0477b22": "與彼。所對之境通於僧位。或二三人及與",
    "T40n1807_002:0477b23": "一人並得無妨。若捨與僧必須局在作法界",
    "T40n1807_002:0477b24": "中。若與二三乃至一人通於自然作法界內。",
    "T40n1807_002:0477b25": "今且就易捨與一人。餘如別處當廣分別。唯",
    "T40n1807_002:0477b26": "乞鉢戒局須對僧至下當知。今時行事多在",
    "T40n1807_002:0477b27": "戒場或在自然界。自然界三如上已辨。行對",
    "T40n1807_002:0477b28": "之境若是大者。應具威儀偏露右肩脫革屣",
    "T40n1807_002:0477b29": "禮足胡跪手捉衣(若是小者除其禮足)。口云大德一心念我",
    "T40n1807_002:0477c01": "某甲比丘故畜一段長衣(二三段等准此稱之。若物全多不可分別得言眾多。",
    "T40n1807_002:0477c02": "若但可知即須稱數若是匹段須言長財)。過十日(下九日染犯者不須此言)。不淨施犯一",
    "T40n1807_002:0477c03": "捨墮(或二三等)。今持此衣(或財)。捨與大德(一說)。第二次懺懺",
    "T40n1807_002:0477c04": "罪者提吉不同分為三位。如前已辨第一位",
    "T40n1807_002:0477c05": "先辨覆及隨覆六品吉羅。於中復二。謂先應",
    "T40n1807_002:0477c06": "請所對懺主(取不同犯者如前已辨)。具威儀如前。口云大德",
    "T40n1807_002:0477c07": "一心念我某甲比丘今請大德為突吉羅懺悔",
    "T40n1807_002:0477c08": "主願大德為我作突吉羅懺悔主慈愍故(一說)。答",
    "T40n1807_002:0477c09": "云可爾。次懺罪具儀口云大德一心念我比丘",
    "T40n1807_002:0477c10": "某甲。故畜一段長衣過十日不淨施犯一尼",
    "T40n1807_002:0477c11": "薩耆波逸提罪。又因著用犯捨墮衣犯突吉",
    "T40n1807_002:0477c12": "羅罪不憶數(或憶數隨一二等數稱之)。又經僧說戒二處三問",
    "T40n1807_002:0477c13": "犯默妄突吉羅罪不憶數(或隨數稱)。犯此三位根本",
    "T40n1807_002:0477c14": "罪已各不發露。逕夜覆藏犯突吉羅罪不憶",
    "T40n1807_002:0477c15": "數(或隨數稱)。展轉逕夜復犯隨覆藏突吉羅罪不憶",
    "T40n1807_002:0477c16": "數(或隨數稱)。此中六品覆藏隨覆藏突吉羅罪。今向",
    "T40n1807_002:0477c17": "大德發露懺悔不敢覆藏。願大德憶我(一說)。應語",
    "T40n1807_002:0477c18": "云自責心生厭離。(犯者答言)可爾(祇律云頂戴持亦好)。第二位懺",
    "T40n1807_002:0477c19": "兩品著默吉羅(更不須請懺主前已請訖故)。具儀云。大德一",
    "T40n1807_002:0477c20": "心念我比丘某甲故畜一段長衣過十日不淨",
    "T40n1807_002:0477c21": "施犯一尼薩耆波逸提罪。犯此罪已著用犯",
    "T40n1807_002:0477c22": "捨墮衣(或財)。犯突吉羅罪不憶數(或隨數稱)。又經僧說",
    "T40n1807_002:0477c23": "戒二處三門。犯默妄突吉羅罪不憶數(或隨數稱)。今",
    "T40n1807_002:0477c24": "向大德發露懺悔(廣說同前)。第三位正懺根本波逸",
    "T40n1807_002:0477c25": "提罪。於中亦須先請懺主(取不同犯)。具儀云大德一",
    "T40n1807_002:0477c26": "心念我比丘某甲今請大德為尼薩耆波逸提",
    "T40n1807_002:0477c27": "懺悔主。願大德為我作尼薩耆波逸提懺悔",
    "T40n1807_002:0477c28": "主慈愍故(三說)。答云可爾。次正懺罪。南山律師",
    "T40n1807_002:0477c29": "云應略說法。告云佛言我為諸弟子結戒寧",
    "T40n1807_002:0478a01": "死不犯。如智度論第十五云。破戒之人妄食",
    "T40n1807_002:0478a02": "信施。所執鉢盂即洋銅器。所著衣者熱鐵鍱",
    "T40n1807_002:0478a03": "乃至由破戒故受無毛虫或噉糞身。隨機三",
    "T40n1807_002:0478a04": "五句而已。或若頑鈍雖聞苦語未動其心者。",
    "T40n1807_002:0478a05": "不必須示亦勿受懺以相續故。懺悔詞者具",
    "T40n1807_002:0478a06": "儀口云。大德一心念我某甲比丘故畜一段",
    "T40n1807_002:0478a07": "長衣過十日不淨施。犯一尼薩耆波逸提罪。",
    "T40n1807_002:0478a08": "此衣已捨與大德(或捨與餘人應言已捨與甲)。此波逸提。今向",
    "T40n1807_002:0478a09": "大德發露懺悔不敢覆藏懺悔則安樂不懺悔",
    "T40n1807_002:0478a10": "不安樂。憶念犯發露知而不覆藏。願大德憶",
    "T40n1807_002:0478a11": "我清淨戒身具足清淨布薩(三說)。應語云自責心",
    "T40n1807_002:0478a12": "生厭離。答云可爾或言頂戴持。第三還財者",
    "T40n1807_002:0478a13": "心宿俱隔明日却。還直爾手付。無別詞句。僧",
    "T40n1807_002:0478a14": "還即有白二之法得已說淨還。如法畜。說淨",
    "T40n1807_002:0478a15": "詞句人皆誦之。第四不還者律云突吉羅(對二三人",
    "T40n1807_002:0478a16": "及僧捨懺事稍繁難故不敘)。第二離衣宿戒。制戒本意為新受",
    "T40n1807_002:0478a17": "戒人。若更廣張卒尋未曉曠但且隨身即為未",
    "T40n1807_002:0478a18": "犯。若欲洞曉應求廣聞。今且略之也。除僧羯",
    "T40n1807_002:0478a19": "磨者若身病衣重有緣須行。從僧三乞。僧作",
    "T40n1807_002:0478a20": "白二許三衣中隨留一衣。雖逕明相不犯離",
    "T40n1807_002:0478a21": "衣宿。廣辨如律。作衣持衣等法不暇廣陳。第",
    "T40n1807_002:0478a22": "三替故三衣續辦新財隨至一月戒。南山名",
    "T40n1807_002:0478a23": "為月望衣戒舊名一月衣戒。義並微隱故改",
    "T40n1807_002:0478a24": "之也。戒本五句。一容犯人。二除開緣以作衣",
    "T40n1807_002:0478a25": "時無長過故。三催令疾成。文言得非時衣者",
    "T40n1807_002:0478a26": "謂出一月五月作衣時外待新裁者名非時衣",
    "T40n1807_002:0478a27": "也。於此非時十日已還以是常開不須疾成。",
    "T40n1807_002:0478a28": "至第十日若得財足即日疾成。若其不足開",
    "T40n1807_002:0478a29": "至十一。十一若足即日疾成。若其不足開至",
    "T40n1807_002:0478b01": "十二日。展轉相望乃至二十九日皆有即日",
    "T40n1807_002:0478b02": "疾成之義故云疾疾成衣也。又云若足者善",
    "T40n1807_002:0478b03": "謂有二十箇疾成之善也。四正明續辦新財",
    "T40n1807_002:0478b04": "隨至一月也。文言若不足者得畜經一月者。",
    "T40n1807_002:0478b05": "從第十日至二十九日凡有二十日續辦未",
    "T40n1807_002:0478b06": "足許至三十日畜未犯長罪。故云得畜一月",
    "T40n1807_002:0478b07": "也。文云為滿足故者謂有二十箇續辦為滿",
    "T40n1807_002:0478b08": "足故也。五結過畜之罪至三十日。無問新財",
    "T40n1807_002:0478b09": "足與不足即須說淨或遣與人。或作衣等過",
    "T40n1807_002:0478b10": "三十日一向犯罪故云然也。古來相傳釋此",
    "T40n1807_002:0478b11": "戒意。上行之人但畜三衣。舊衣故壞但堪受",
    "T40n1807_002:0478b12": "持不堪著用。今得新財不擬說淨故聽待足",
    "T40n1807_002:0478b13": "極至一月。今詳恐未必然。若上行人不欲說",
    "T40n1807_002:0478b14": "淨至三十日如何忽然即遣說淨破上行志也。",
    "T40n1807_002:0478b15": "故知標心為替故衣即得延畜不簡上行也。第",
    "T40n1807_002:0478b16": "四取非親尼衣戒。親者要須父母。七世開之",
    "T40n1807_002:0478b17": "不犯。若受戒弟子亦是非親也。第五使非親",
    "T40n1807_002:0478b18": "尼浣故衣戒。浣染打三尼薩耆下至一逕身",
    "T40n1807_002:0478b19": "著即名為故也。第六從非親俗家乞衣戒。是",
    "T40n1807_002:0478b20": "應量衣犯也。除被賊奪衣等時從乞無犯也。",
    "T40n1807_002:0478b21": "第七過知足受衣戒。文有五句。一容犯人。二",
    "T40n1807_002:0478b22": "遇失衣緣。三非親俗人為失衣故自心施衣。",
    "T40n1807_002:0478b23": "恣比丘足。謂恣至三便知為足也。親即不犯",
    "T40n1807_002:0478b24": "故言非親。四是比丘當知足受衣者。裁量而",
    "T40n1807_002:0478b25": "受。故律云若失一衣不應受。若失二衣者餘",
    "T40n1807_002:0478b26": "有一衣。若二重三重四重。應擿取作僧伽梨",
    "T40n1807_002:0478b27": "欝多安多。若三衣都失應知足受。述曰謂失",
    "T40n1807_002:0478b28": "一衣決不聽受。以有二衣足得出入兩處用",
    "T40n1807_002:0478b29": "故。若失二衣准律文意亦不聽受。以餘一衣",
    "T40n1807_002:0478c01": "若有二重擿作二衣。但闕一衣義同失一。明",
    "T40n1807_002:0478c02": "不聽受。若有三重擿作三衣。灼然不受。唯三",
    "T40n1807_002:0478c03": "都失稱施受三。長信敬故。若准善見三衣都",
    "T40n1807_002:0478c04": "失但許受二。餘一外求。今四分律意不同彼。",
    "T40n1807_002:0478c05": "五結過受罪。第八一家欲施尋聲勸增令買",
    "T40n1807_002:0478c06": "好衣戒。舊人名勸讚一居士增衣價戒。義大",
    "T40n1807_002:0478c07": "隱也。文有四句。一容犯人。二具價限定擬買",
    "T40n1807_002:0478c08": "與比丘。三是比丘先不蒙施主恣索而乃勸",
    "T40n1807_002:0478c09": "增。律云若增一綖或增一錢十六分之一。皆",
    "T40n1807_002:0478c10": "犯也。四結得衣之罪。第九二家欲施戒。義同",
    "T40n1807_002:0478c11": "前判。第十逼切淨主過限索衣戒。文有兩節。",
    "T40n1807_002:0478c12": "初明過限得衣之罪。次明不過不得之方。就",
    "T40n1807_002:0478c13": "前文三。初容犯人。二付寶索衣法。三過限索",
    "T40n1807_002:0478c14": "得罪。第二文中一付寶。二索衣。就付寶中文分",
    "T40n1807_002:0478c15": "有六。一施主辦寶。二使付比丘。三推教不應。",
    "T40n1807_002:0478c16": "四問淨主處。五送寶與彼。六還報比丘。就第",
    "T40n1807_002:0478c17": "二索衣中二。初辨三語。次明六默。二文各有",
    "T40n1807_002:0478c18": "索衣之法式及得衣之善。就前三語文言須",
    "T40n1807_002:0478c19": "衣比丘當往執事人所乃至我須衣者。准僧",
    "T40n1807_002:0478c20": "祇律如人入庫取物著店上頃。又如幞褁物",
    "T40n1807_002:0478c21": "頃。文言若二返三返乃至得衣者善者。辨得",
    "T40n1807_002:0478c22": "衣之善謂稱教也。次辨六默文。言若不得衣",
    "T40n1807_002:0478c23": "四返五返六返在前默然立者。文中應還從",
    "T40n1807_002:0478c24": "一二返累至六返。而文乘勢接之也。善見云。",
    "T40n1807_002:0478c25": "默然者口不語喚坐不坐與食不受亦不說法",
    "T40n1807_002:0478c26": "呪願。若言何故至此答言居士自知。又准律",
    "T40n1807_002:0478c27": "文彼言我不知者若有餘人知比丘應語言。",
    "T40n1807_002:0478c28": "彼人知之。又一語破二默然故純語索得至",
    "T40n1807_002:0478c29": "六返。若純默索至十二返。中間差互思之可",
    "T40n1807_002:0479a01": "知。餘文可解次辨不過不得之方。文意言若",
    "T40n1807_002:0479a02": "不得者報本施主令還索取。此是時者不失",
    "T40n1807_002:0479a03": "信施應法之時也。第十一乞野蠶綿自作臥",
    "T40n1807_002:0479a04": "具戒。准律緣起損命招譏而制也。言臥具者",
    "T40n1807_002:0479a05": "古來相傳南山律師等並云。是三衣也。淨三",
    "T40n1807_002:0479a06": "藏云即是氈蓐之類也。今詳即是此方臥帔",
    "T40n1807_002:0479a07": "也。故黑毛臥具戒開文云。作蓐作氈不犯。既",
    "T40n1807_002:0479a08": "云臥具故知是帔。若言是三衣者如減六年",
    "T40n1807_002:0479a09": "不捨故者作新便犯。豈可三衣。要捨故者方",
    "T40n1807_002:0479a10": "得作新。一月衣戒續辦新財豈須捨故故。多",
    "T40n1807_002:0479a11": "論名為敷具。淨三藏亦名敷具者或可部別。",
    "T40n1807_002:0479a12": "或可上敷下敷皆名敷具。通論是帔也。又以",
    "T40n1807_002:0479a13": "臥帔亦堪持作三衣。諸教故有濫也。又臥帔",
    "T40n1807_002:0479a14": "資要故應有此諸制法也。此戒害命。若犯捨",
    "T40n1807_002:0479a15": "者律令斬壞。不同餘戒。第十二黑毛臥具戒。",
    "T40n1807_002:0479a16": "准律賒逸人法故制也第十三增好毛作臥具",
    "T40n1807_002:0479a17": "戒。舊人名白毛臥具戒。今詳律文增牻不犯。",
    "T40n1807_002:0479a18": "餘增皆犯。不局白毛也。謂縱增黑不犯前戒。",
    "T40n1807_002:0479a19": "以其前戒純中制故。戒文應言二分黑第三",
    "T40n1807_002:0479a20": "分白第四分牻。義即自顯。且如四斤以作臥",
    "T40n1807_002:0479a21": "具二斤純黑一斤白一斤牻是也。餘可准知。",
    "T40n1807_002:0479a22": "第十四減六年更作新臥具戒。此戒意辨受",
    "T40n1807_002:0479a23": "持臥具。多論等文諸助身衣一切並令記識受",
    "T40n1807_002:0479a24": "持四。分文中除三衣外離餘衣宿犯突吉羅。",
    "T40n1807_002:0479a25": "良為此也。若至六年不任受用受持法失。若",
    "T40n1807_002:0479a26": "減六年捨受持法更作不犯。若欲遠行身病",
    "T40n1807_002:0479a27": "衣重。僧與白二聽減六年更作新者。新者持",
    "T40n1807_002:0479a28": "行故者得法離宿(無罪)。行還病差新者說淨故者",
    "T40n1807_002:0479a29": "還持。意在此也。若說淨財作臥具等何眼六",
    "T40n1807_002:0479b01": "年。何須捨故。縱減六年不在犯限也。第十五",
    "T40n1807_002:0479b02": "不六坐具戒。一搩手者多論第五云。周匝修",
    "T40n1807_002:0479b03": "伽陀一搩手也。壞色者壞却新色令離貪著。",
    "T40n1807_002:0479b04": "若准僧祇自無故者從他求之。今准此律若",
    "T40n1807_002:0479b05": "自無故者不揀不犯也。第十六擔毛戒。第十",
    "T40n1807_002:0479b06": "七使非親擗毛戒。第十八受寶戒。准薩婆多",
    "T40n1807_002:0479b07": "論第五卷畜寶戒說。若捉寶者是九十戒攝。",
    "T40n1807_002:0479b08": "若畜寶者是三十戒攝。彼論有五種取皆犯。",
    "T40n1807_002:0479b09": "一以手捉取。二以衣從他取。三以器從他取。",
    "T40n1807_002:0479b10": "四若言著是中。五若言與是淨人皆為畜故",
    "T40n1807_002:0479b11": "犯也。又准彼論第四卷長衣戒中應求兩種",
    "T40n1807_002:0479b12": "淨主。一者錢寶等應先求一知法白衣淨人",
    "T40n1807_002:0479b13": "語意令解。我比丘法不畜錢寶。今以檀越為",
    "T40n1807_002:0479b14": "淨主後得錢寶盡施檀越(己上請詞要須解意)。後得錢寶盡",
    "T40n1807_002:0479b15": "比丘邊說淨。不須說淨主名。說淨已隨久近",
    "T40n1807_002:0479b16": "畜。又准彼論錢寶說淨。論文云有二種。細尋",
    "T40n1807_002:0479b17": "論文乃有三種。一者白衣持錢寶來與比丘。",
    "T40n1807_002:0479b18": "比丘但言此不淨物我不應畜若淨當受。二",
    "T40n1807_002:0479b19": "者比丘言。我不應畜淨人言易淨物畜。即是",
    "T40n1807_002:0479b20": "作淨(准論此一攝入前法中)。三者若直置地去。若有比丘應",
    "T40n1807_002:0479b21": "從說淨(計理詞句即初文是)。第二淨主者若衣衣財應量已",
    "T40n1807_002:0479b22": "上應求五眾中持戒多聞有德者作淨主。若",
    "T40n1807_002:0479b23": "應量衣不作淨犯捨墮。若不應量不作淨犯",
    "T40n1807_002:0479b24": "捨作突吉羅懺悔。廣如彼論。彼論又云有",
    "T40n1807_002:0479b25": "五種物應作淨。一重寶。二錢及似寶。三若衣",
    "T40n1807_002:0479b26": "衣財應量已上。四一切不應量若衣衣財。五",
    "T40n1807_002:0479b27": "一切穀米。穀米等即日作淨。若無白衣四眾",
    "T40n1807_002:0479b28": "邊作淨。不作淨至地了時犯捨。突吉羅懺悔。",
    "T40n1807_002:0479b29": "今此戒中意辨重寶及錢。自餘並是相因而",
    "T40n1807_002:0479c01": "辨。又准律此戒及後戒犯訖。應對淨人捨云",
    "T40n1807_002:0479c02": "此物我所不應汝當知之(准此即是說淨詞句。故薩婆多論云。說淨已然後入",
    "T40n1807_002:0479c03": "眾悔過)。又舊人言畜貿二寶局別眾懺。今詳多論",
    "T40n1807_002:0479c04": "既云入眾。故知亦通入僧中懺懺訖。彼若貿",
    "T40n1807_002:0479c05": "衣鉢等淨物還者即是如法。若直送來即作",
    "T40n1807_002:0479c06": "淨主物想受之作知淨語使淨人知貿取淨物",
    "T40n1807_002:0479c07": "受持之。若不言看是知是突吉羅。如律應知。",
    "T40n1807_002:0479c08": "彼若不還方便索取。亦如律辨。且對別人懺",
    "T40n1807_002:0479c09": "者。捨財如前。次懺罪者還有受用捨墮財吉",
    "T40n1807_002:0479c10": "羅默妄及根本提罪。各有覆隨覆六品。并受",
    "T40n1807_002:0479c11": "用默妄合八品吉羅等。准上長衣戒懺之。第",
    "T40n1807_002:0479c12": "十九貿寶戒。謂以寶物展轉相貿對於七眾",
    "T40n1807_002:0479c13": "皆悉是犯。自作教人並皆是犯。文言賣買者",
    "T40n1807_002:0479c14": "即相貿之異名也。准多論說淨已相貿犯也。",
    "T40n1807_002:0479c15": "捨懺同前戒應知。第二十販賣戒。謂共俗人",
    "T40n1807_002:0479c16": "以時非時七日盡形并新衣物等以相貿易。如",
    "T40n1807_002:0479c17": "市道法共相高下也。若對出家五眾貿易不",
    "T40n1807_002:0479c18": "犯。如律應知。第二十一畜長鉢戒。准長衣釋。",
    "T40n1807_002:0479c19": "謂有施主自發心施或自買得即犯此戒。若",
    "T40n1807_002:0479c20": "從他乞即犯後戒。第二十二乞鉢戒。謂先有",
    "T40n1807_002:0479c21": "鉢破為五段仍堪綴用。而更乞求得即犯捨。",
    "T40n1807_002:0479c22": "文中彼比丘應往僧中捨已下辨捨懺法。諸",
    "T40n1807_002:0479c23": "戒皆四。一捨財。二懺罪。三還法。四不還。結",
    "T40n1807_002:0479c24": "罪。今此一戒捨還二法與餘戒異。故別誦出。",
    "T40n1807_002:0479c25": "文言彼比丘應往僧中捨者。第一誦捨文也。",
    "T40n1807_002:0479c26": "不同餘戒對一二三人及以僧位。或在大界",
    "T40n1807_002:0479c27": "戒場自然界中隨應成捨。今此乞鉢局對此",
    "T40n1807_002:0479c28": "住處大界內僧中捨也。捨時具儀口云。大德",
    "T40n1807_002:0479c29": "僧聽我某甲比丘鉢破減五綴不漏。更乞得",
    "T40n1807_002:0480a01": "一新鉢(二三等准數稱)。犯一(二三等)。捨墮。今捨與僧(一說)。次辨",
    "T40n1807_002:0480a02": "懺悔亦有受用捨墮鉢等八品突吉羅等。准",
    "T40n1807_002:0480a03": "知。第四不還易不勞釋。但釋第三明還法者。",
    "T40n1807_002:0480a04": "戒文云展轉取最下鉢與之令持乃至破應持",
    "T40n1807_002:0480a05": "此是時也(謂應法時)。准律好鉢應留。應取最下者還",
    "T40n1807_002:0480a06": "之。若准僧祇若乞得大貴鉢應賣取十鉢直九",
    "T40n1807_002:0480a07": "直入僧一直還主。今此律中但取下鉢不須",
    "T40n1807_002:0480a08": "依彼也。還之法式者准律自有四門。一處分",
    "T40n1807_002:0480a09": "好惡如向所辨。二白二許還。三仍恐是勝復",
    "T40n1807_002:0480a10": "須僧中作單白法展轉換取最下鉢還換時任",
    "T40n1807_002:0480a11": "僧。若即直還或即換取。餘僧欲換隨意換取。",
    "T40n1807_002:0480a12": "若不欲換亦隨僧意。如律應知。四白二羯磨",
    "T40n1807_002:0480a13": "方付本主。舊人名為罰令用舊持新羯磨也。",
    "T40n1807_002:0480a14": "羯磨文中云與受持者非謂加法受持。但是受",
    "T40n1807_002:0480a15": "而持行。故薩婆多論第五卷云。前所受持鉢",
    "T40n1807_002:0480a16": "如法受持。後鉢不受直令常畜。食時當持二",
    "T40n1807_002:0480a17": "鉢終身。如是以示多貪過故僧祇云。舊鉢日",
    "T40n1807_002:0480a18": "日解綴乃至一日了者要當淨洗。若知識師",
    "T40n1807_002:0480a19": "僧念此賢善比丘恐妨禪誦為打破或藏舉者",
    "T40n1807_002:0480a20": "用新無犯。故四分律云乃至破應持也。仍令",
    "T40n1807_002:0480a21": "護持不遣輒壞。如律應知。第二十三從非親",
    "T40n1807_002:0480a22": "乞縷并使非親織作衣戒。詳此戒意一以多",
    "T40n1807_002:0480a23": "緣妨道。二以招譏。三以損他集而成過。乞縷",
    "T40n1807_002:0480a24": "營造是多緣。從非親乞是招譏。准十誦薩婆",
    "T40n1807_002:0480a25": "多恃勢令織不與價直是損他。於三事中隨",
    "T40n1807_002:0480a26": "闕即不犯捨。猶如自乞作房有過量罪等也。",
    "T40n1807_002:0480a27": "第二十四知他擬施屏勸好織戒。第二十五",
    "T40n1807_002:0480a28": "覆求贈衣不遂還奪戒。光綩云元與衣不分",
    "T40n1807_002:0480a29": "明強奪戒。舊人但名先與他衣後奪戒者。並",
    "T40n1807_002:0480b01": "太隱也。准律文中先與他衣內覆求心親。欲",
    "T40n1807_002:0480b02": "人間共行教化他。後不去嗔恚還奪。即是不",
    "T40n1807_002:0480b03": "定與決定取而却奪犯也。定與定取定與不定",
    "T40n1807_002:0480b04": "取。此二却奪即犯重罪。若俱不定奪犯吉羅。",
    "T40n1807_002:0480b05": "第二十六畜藥過七日戒。文有五句。一容犯",
    "T40n1807_002:0480b06": "人。二有病者畜藥之緣。三殘藥蘇油蜜石蜜",
    "T40n1807_002:0480b07": "者出五種藥體。准律熊脂等漉清如油即油",
    "T40n1807_002:0480b08": "攝也。四齋七日得服者。謂加口受許服時限",
    "T40n1807_002:0480b09": "也。五若過已下結罪至八日明相出即犯。而",
    "T40n1807_002:0480b10": "不待服服時更犯服不淨藥殘觸等罪。文中",
    "T40n1807_002:0480b11": "不了故云服也。文言殘藥者如論長衣形對",
    "T40n1807_002:0480b12": "三衣。今此殘藥謂一服餘更擬數服名之為",
    "T40n1807_002:0480b13": "殘。若加口受齊七日來雖殘無過。過七日已",
    "T40n1807_002:0480b14": "殘即過生。因此總辨時與非時七日盡形四",
    "T40n1807_002:0480b15": "藥之義。二門分別。一釋名定體。二受持之法。",
    "T40n1807_002:0480b16": "初且釋名定體者。言時藥者局在午前為治",
    "T40n1807_002:0480b17": "主病任持命根濟飢養報。名之為時。時非時",
    "T40n1807_002:0480b18": "經意約此義也。言非時者蒲桃漿等療渴除",
    "T40n1807_002:0480b19": "冷兼治主客。為於午後明相已還而得飲者",
    "T40n1807_002:0480b20": "名非時也。言七日者風痰等病勢力稍強。七",
    "T40n1807_002:0480b21": "日續治藥功方効名七日也。癖氣癥腎積日",
    "T40n1807_002:0480b22": "方損。許服長久名曰盡形。然餘三藥事相易",
    "T40n1807_002:0480b23": "知。唯盡形藥人多濫服故對此藥定體性者",
    "T40n1807_002:0480b24": "須具四緣。一者身有容病(如飢渴等自是尋常名為主病)。故律",
    "T40n1807_002:0480b25": "云盡形壽藥。無病因緣服者吉羅(真諦云蘇等無病服犯非時食)。",
    "T40n1807_002:0480b26": "二者醫方所要謂藥方中要須時食尚開入",
    "T40n1807_002:0480b27": "分。況其餘者。故律云乞食比丘見作石蜜罽",
    "T40n1807_002:0480b28": "尼和之有疑不食。佛言作法應爾。又如薩婆",
    "T40n1807_002:0480b29": "多論第六卷說。或以時藥或七日藥以成終",
    "T40n1807_002:0480c01": "身藥服無過。三者世共了知體性是藥。即如",
    "T40n1807_002:0480c02": "茯苓乾地黃等。世無不了此體是藥亦一切",
    "T40n1807_002:0480c03": "方多分須此。若不許服深違聖意(南山律師云今有愚夫。非時",
    "T40n1807_002:0480c04": "忘噉乾地黃茯苓末等。非但醎苦格口並出自心不如噉飯。今詳大謬判也)。且如七日藥緣",
    "T40n1807_002:0480c05": "起云有五種藥。世人所識當食當藥不令麁",
    "T40n1807_002:0480c06": "現。彼麁當食佛尚開服。茯苓唯藥佛何不許。",
    "T40n1807_002:0480c07": "四者離時食相。此准七日不令麁現。況今盡",
    "T40n1807_002:0480c08": "形何容不爾。曾聞有人過中已後粉暮豫以",
    "T40n1807_002:0480c09": "為餺飥沷茶湯以之為矐。復以薑酢以為冷",
    "T40n1807_002:0480c10": "洮者此實不如噉飯。此即為縱貪癡本不為治",
    "T40n1807_002:0480c11": "道器。故應必斷也。又世共知體是藥者若入",
    "T40n1807_002:0480c12": "藥分灼然是開。設欲單服亦開無過。然有病",
    "T40n1807_002:0480c13": "中設有全日失食之人。飢渴過常恐生客病亦",
    "T40n1807_002:0480c14": "許服藥。以此方隅理無不盡也。次辨受持之",
    "T40n1807_002:0480c15": "法者古來以其十誦律中優婆離問。時分藥",
    "T40n1807_002:0480c16": "七日藥終身藥不犯舉宿惡捉。得手受口受",
    "T40n1807_002:0480c17": "不。佛言得又薩婆多論第六卷云。若病比丘",
    "T40n1807_002:0480c18": "須七日藥。自無淨人求請難得應自從淨人",
    "T40n1807_002:0480c19": "手受。從比丘口受已隨置一處七日內自取",
    "T40n1807_002:0480c20": "而食。今戒本云齊七日得服良為此也。先辨",
    "T40n1807_002:0480c21": "非時漿三義分別。一所受藥。二能授人。三正",
    "T40n1807_002:0480c22": "加法。初門者多分菓作亦有根成。或以藥等",
    "T40n1807_002:0480c23": "釀成諸漿。如藥犍度有八種漿。善見論第十",
    "T40n1807_002:0480c24": "七釋云。一切木菓得作非時漿除諸穀。一切",
    "T40n1807_002:0480c25": "葉得作非時漿際菜(茶葉之類即是非時漿也)。一切花得非時",
    "T40n1807_002:0480c26": "服除摩頭花(除蓮華等)。一切菓中除多羅樹果椰子",
    "T40n1807_002:0480c27": "果苽瓠等。廣如彼論。若釀成者如蘇毘羅漿。",
    "T40n1807_002:0480c28": "僧祇二十九說釀[麩夫+廣]麥成。此律醫教服漬麥汁",
    "T40n1807_002:0480c29": "是也。此等諸漿須無八患。謂惡觸自煮內煮",
    "T40n1807_002:0481a01": "殘宿內宿體變(謂失本味等也)。未曾手受受已置地停",
    "T40n1807_002:0481a02": "過須臾(謂非時中過須臾准僧祇失受也)。第二能授人。須知作漿",
    "T40n1807_002:0481a03": "之法。如作蒲桃漿蒲桃須火淨押成漿竟須",
    "T40n1807_002:0481a04": "水渧淨。若互不淨若俱不淨准十誦律第二",
    "T40n1807_002:0481a05": "十六並不應飲也。若濁未澄淨人欲去令煮",
    "T40n1807_002:0481a06": "一沸。擬後重溫不犯自煮(生飲者不須煮)。淨人授時作",
    "T40n1807_002:0481a07": "與比丘心。比丘受時了知前漿仰手懸放受",
    "T40n1807_002:0481a08": "訖。准僧祇律應對比丘言此中淨物生我當受",
    "T40n1807_002:0481a09": "(此是且記識法謂待清當如法受)。若已澄清但須受取不須記識。",
    "T40n1807_002:0481a10": "第三正加法者。諸部但令加法而無法文。應",
    "T40n1807_002:0481a11": "准義說。具儀對一比丘手執藥云。大德一心",
    "T40n1807_002:0481a12": "念我某甲比丘今為渴病因緣。此是蒲桃漿",
    "T40n1807_002:0481a13": "為欲夜分已來服。故今於大德邊受(三說若有淨人隨時數數",
    "T40n1807_002:0481a14": "手受而飲不勞此法)。餘一切漿改名應知。新翻律攝有加",
    "T40n1807_002:0481a15": "法文。且依古法。次七日藥亦有三門藥體者。",
    "T40n1807_002:0481a16": "如戒本中五種是也。亦無八患。於中差別義",
    "T40n1807_002:0481a17": "者殘宿有三。一義如前。二者准多論非餘比",
    "T40n1807_002:0481a18": "丘過七日藥。三者非自身已犯殘藥乃至第",
    "T40n1807_002:0481a19": "七日已去藥。餘七同上。第二能授人如法煮",
    "T40n1807_002:0481a20": "漉與時食別。儻若未別記識同前(謂脂除滓油等亦然)。手",
    "T40n1807_002:0481a21": "受准前。起心擬服。若擬塗足。等受即不成。第",
    "T40n1807_002:0481a22": "三正加法者要先未曾畜藥犯長。若先犯長",
    "T40n1807_002:0481a23": "今更受持即被染犯。具儀云。大德一心念我",
    "T40n1807_002:0481a24": "比丘某甲今為風病因緣。此胡麻油七日藥。",
    "T40n1807_002:0481a25": "為欲七日經宿服。故今於大德邊受(三說。南山律師准磨得",
    "T40n1807_002:0481a26": "勒伽論安淨地內七日來服。今詳彼論下之三藥並遮內宿。故四分律中盡形壽藥聽內宿。故知不同彼論也)。",
    "T40n1807_002:0481a27": "餘病餘藥准前應知。次辨盡形壽藥無八患",
    "T40n1807_002:0481a28": "如上漿中。第二能授人。南山律師准十誦二",
    "T40n1807_002:0481a29": "十六食冷聽更煮。若生聽火淨已煮。今詳十",
    "T40n1807_002:0481b01": "誦且望生種開淨已煮。若望自餘米麵等類",
    "T40n1807_002:0481b02": "非生種者豈無自煮。故知但變生相即犯自",
    "T40n1807_002:0481b03": "煮。故應煮變方不犯煮。記識手受等准前應",
    "T40n1807_002:0481b04": "知。三正加法者總別皆成。且別受者如四等",
    "T40n1807_002:0481b05": "丸。先得人參應云。大德一心念我比丘某甲",
    "T40n1807_002:0481b06": "為少心力病因緣。故此人參是盡形壽。四等",
    "T40n1807_002:0481b07": "藥。分為欲共宿長服故。今於大德邊受(二說餘分准此)。",
    "T40n1807_002:0481b08": "若總合了應總受云。大德一心念我比丘某",
    "T40n1807_002:0481b09": "甲為少心力病因緣故。此四等丸盡形壽藥",
    "T40n1807_002:0481b10": "為欲共宿(餘詞同上)。向市買藥。令淨人斷價已比丘",
    "T40n1807_002:0481b11": "自選。過分多取然後令稱次第受取。更莫置",
    "T40n1807_002:0481b12": "地。即覓比丘加法受持。即是如法。由先多取",
    "T40n1807_002:0481b13": "未定屬己不犯惡觸。稱了之後便即受取故",
    "T40n1807_002:0481b14": "成清淨。諸法師等說他十地斷惑之方。雖浪",
    "T40n1807_002:0481b15": "高談於己無分。今斯戒律自分行門攝心稱",
    "T40n1807_002:0481b16": "教。每事乖爽豈可得名知解者乎。破突吉羅",
    "T40n1807_002:0481b17": "不度大海。如何不信。妄快貪癡。哀哉哀哉深",
    "T40n1807_002:0481b18": "可傷矣。此等受持法者多分正防失受(即不受過生)。",
    "T40n1807_002:0481b19": "殘宿惡觸內煮內宿也。若望自煮等雖不成",
    "T40n1807_002:0481b20": "受然不由口法防非也。舊云非時七日不防",
    "T40n1807_002:0481b21": "內煮。以藥揵度但云盡形得內煮。故今詳准",
    "T40n1807_002:0481b22": "盡形防之無爽也。第二十七過前求過前用",
    "T40n1807_002:0481b23": "雨浴衣戒。此兩戒合制也春。殘一月在者。從",
    "T40n1807_002:0481b24": "正月半至四月半合三箇月以為春時。春時",
    "T40n1807_002:0481b25": "之中殘一月在即當三月十六日已去是也。",
    "T40n1807_002:0481b26": "故律云三月十六日應求雨浴衣也。半月應",
    "T40n1807_002:0481b27": "用。浴者三月十六日已去數滿半月便是四",
    "T40n1807_002:0481b28": "月一日。故律云四月一日應用浴也。餘文易",
    "T40n1807_002:0481b29": "解。雨浴衣量如下九十戒中。薩婆多論第六",
    "T40n1807_002:0481c01": "卷云。一者天雨時以障四邊於中澡浴。若天",
    "T40n1807_002:0481c02": "熱時亦以自障於中澡浴。二者以夏多雨當",
    "T40n1807_002:0481c03": "裹三衣擔持行來。第二十八過前受急施衣",
    "T40n1807_002:0481c04": "或過後畜戒。此亦兩戒合制。文言十日未竟",
    "T40n1807_002:0481c05": "夏三月者謂前安居。經八十日猶有十日未",
    "T40n1807_002:0481c06": "竟九十日也。即當七月六日至十五日合有",
    "T40n1807_002:0481c07": "十日。此十日中隨於何日得急施聽受也。以",
    "T40n1807_002:0481c08": "佛當制安居未竟不許受衣。受即犯吉。今此",
    "T40n1807_002:0481c09": "施主有急要緣須遠行等不得夏竟。故許向",
    "T40n1807_002:0481c10": "前十日內施名為急施衣也。受已乃至衣時",
    "T40n1807_002:0481c11": "應畜者。夏訖之後迦提一月或受五月並名",
    "T40n1807_002:0481c12": "衣時。衣時之中不須說淨直爾應畜也。此據",
    "T40n1807_002:0481c13": "七月六日受者得滿夏後一月五月。若七月",
    "T40n1807_002:0481c14": "七日受者一月五月已後又更得增一日畜",
    "T40n1807_002:0481c15": "之。若七月八日受者後增二日畜之。乃至七",
    "T40n1807_002:0481c16": "月十五日受者後增九日畜之。隨過結犯如",
    "T40n1807_002:0481c17": "律廣說。第二十九住阿蘭若迦提月中有疑",
    "T40n1807_002:0481c18": "恐怖得離三衣逕六夜戒。文云迦提一月滿",
    "T40n1807_002:0481c19": "者准餘三律。大況為其後安居人迦提月中",
    "T40n1807_002:0481c20": "未得餘去。前安居人既並已去故。今獨住恐",
    "T40n1807_002:0481c21": "有外賊難。聽三衣中隨其一一衣好者送至",
    "T40n1807_002:0481c22": "聚落舍中寄之六夜。至第六夜明相之前須",
    "T40n1807_002:0481c23": "一會衣共一宿已更寄六夜。舊人乃謂迦提",
    "T40n1807_002:0481c24": "滿後得寄衣者謬也。第三十迴僧物自入戒。",
    "T40n1807_002:0481c25": "准律緣起謂。知施主許欲布施現前僧物而",
    "T40n1807_002:0481c26": "心未定。迴求入己即犯此罪。若迴四方僧物",
    "T40n1807_002:0481c27": "入現前者准律突吉羅。以不入己故。若入己",
    "T40n1807_002:0481c28": "者亦應犯捨。若知決定是施僧心定迴入己者",
    "T40n1807_002:0481c29": "理即犯重。僧祇十一云。若持物來施比丘應",
    "T40n1807_002:0482a01": "教施僧得大果報。若言我已施僧受取無罪。",
    "T40n1807_002:0482a02": "第三段結已審持如文易知。懺捨墮隨戒或",
    "T40n1807_002:0482a03": "有不同故文略之也。自下第五大段九十單",
    "T40n1807_002:0482a04": "波逸提法文三如前。第二列罪名相中。第一",
    "T40n1807_002:0482a05": "妄語者犯已地獄報。人間歲數二十一億四十",
    "T40n1807_002:0482a06": "千歲。設後生人凡有所求皆空無果。此十",
    "T40n1807_002:0482a07": "惡攝業道尤深。人多不慎者展轉惡趣未知",
    "T40n1807_002:0482a08": "解脫之期也。第二種類毀呰語者謂以極賤",
    "T40n1807_002:0482a09": "類同比丘而罵也。如云汝似屠兒等也。第四",
    "T40n1807_002:0482a10": "與女同室宿無問道俗親疎。然取有智命根",
    "T40n1807_002:0482a11": "不斷為境界。故知是大女也。薩婆多論第八",
    "T40n1807_002:0482a12": "卷若不堪作婬如石女等乃至鴿等突吉羅。",
    "T40n1807_002:0482a13": "人女隨脇轉側一一提罪。然准律文室有四",
    "T40n1807_002:0482a14": "相。一有四周障上有覆(謂一切障一切覆也)。二前蔽無",
    "T40n1807_002:0482a15": "壁(即一切覆多障也。謂三邊有障也)。三雖覆而不遍(即一切障半覆也)。四雖",
    "T40n1807_002:0482a16": "覆而有開處(即一切障多覆也)。有古律更加一句。有四",
    "T40n1807_002:0482a17": "壁上無覆者錯也。准九種不成室中此同第",
    "T40n1807_002:0482a18": "四室故也。九種室如後辨之。於四種室中皆",
    "T40n1807_002:0482a19": "隨轉側犯。又准多論同覆同障中有諸小房。",
    "T40n1807_002:0482a20": "雖房各異以堂同故猶是一房犯提。又准僧",
    "T40n1807_002:0482a21": "祇大會時通夜說法覆地風雨寒雪當入室內",
    "T40n1807_002:0482a22": "正身坐。若老病不能坐當障隔不得用疎物。",
    "T40n1807_002:0482a23": "應高齊肩腋下至地不容猫子過。若道行入",
    "T40n1807_002:0482a24": "村當別房。若無房應如前法。古來釋云。正身",
    "T40n1807_002:0482a25": "坐者必有燈明并有多人。若安隔要於房內",
    "T40n1807_002:0482a26": "從壁引漫。當門中央出至舍前成二室相方",
    "T40n1807_002:0482a27": "為不犯。又尋古人准律中三三合為九種不",
    "T40n1807_002:0482a28": "成室相。今詳但八句不成室相。作九句者律",
    "T40n1807_002:0482a29": "文錯也。且敘九句有三箇三。第一三者一盡",
    "T40n1807_002:0482b01": "覆全無障。二盡覆半障。三盡覆少障(謂一邊有壁也)。",
    "T40n1807_002:0482b02": "第二三者。一盡障無覆(前云古律更加一句錯者即此是也)。二盡障",
    "T40n1807_002:0482b03": "半覆(律本有此句者錯也。此句成室。今落在此不成之中。以其同前四成室中第三室故)。三盡障",
    "T40n1807_002:0482b04": "少覆(此辨第二三訖)。第三三者一半覆半障。二少覆少",
    "T40n1807_002:0482b05": "障。三不覆不障。於此九句之中除第二三中",
    "T40n1807_002:0482b06": "第二句。自餘八句於中行坐無犯。而律不言",
    "T40n1807_002:0482b07": "臥不犯也。若病臥一切無犯。下諸室相皆准",
    "T40n1807_002:0482b08": "此知。第五與未受具人同室宿過三夜戒。准",
    "T40n1807_002:0482b09": "律第三夜不避明相。一波逸提。南山云犯吉。",
    "T40n1807_002:0482b10": "此違戒文云三宿提也。至第四夜隨脇著地",
    "T40n1807_002:0482b11": "一一提罪。若第三夜避明相至第四夜全隔",
    "T40n1807_002:0482b12": "一宿。若不隔者亦隨脇犯室相同前。餘律",
    "T40n1807_002:0482b13": "同異不暇繁論。第六與未受戒人共誦戒。謂",
    "T40n1807_002:0482b14": "合聲同誦佛三藏教也。准善見自撰文記同",
    "T40n1807_002:0482b15": "誦不犯也。准律與弟子授經時應語云。我說",
    "T40n1807_002:0482b16": "竟汝說。若不爾者吉羅。准多論第六若二人",
    "T40n1807_002:0482b17": "俱經利並誦無犯。准此但各自作本業無心",
    "T40n1807_002:0482b18": "合聲即不犯也。堂上唱一切誦時各自念誦准",
    "T40n1807_002:0482b19": "即開也。摩得勒伽二人合唄吉羅。多論第六",
    "T40n1807_002:0482b20": "亦爾。第七向未具人說他麁罪戒。除僧羯磨",
    "T40n1807_002:0482b21": "者。准律提婆達多將欲破僧。佛令白二差舍",
    "T40n1807_002:0482b22": "利弗。白衣大眾中逆說其過故不犯也。多論",
    "T40n1807_002:0482b23": "第六云。寧破塔壞像不向未具人說比丘過。",
    "T40n1807_002:0482b24": "若說則破法身。第八實證得道向未具人說",
    "T40n1807_002:0482b25": "戒。此非凡下之所犯故不繁釋。第九無有智",
    "T40n1807_002:0482b26": "男子與女說法過五六語戒。五六語者五六",
    "T40n1807_002:0482b27": "科也。如五蘊為五科六根為六科。廣釋五六",
    "T40n1807_002:0482b28": "科並未是犯。若其傍有有智男子為第三人",
    "T40n1807_002:0482b29": "識別染淨不限多少也。多論第六必是白衣",
    "T40n1807_002:0482c01": "男子若出家人不得以事同故。若准此律下",
    "T40n1807_002:0482c02": "文有寶對夫開第四人。不對開第三人。及",
    "T40n1807_002:0482c03": "與女露坐開第三人。律文並云。若有二比丘",
    "T40n1807_002:0482c04": "為伴不犯。准即不同多論也。第十掘地戒。謂",
    "T40n1807_002:0482c05": "壞潤濕堪生草木之地。准僧祇律壞如蚊脚",
    "T40n1807_002:0482c06": "犯提。若須堀使淨人云看是知是。若直教云",
    "T40n1807_002:0482c07": "堀是者犯提也。第十一壞生種戒。律云鬼神",
    "T40n1807_002:0482c08": "者非人也。今詳非人通攝畜生趣。故十誦第",
    "T40n1807_002:0482c09": "十云。謂生草木眾生依住。眾生者謂樹神等",
    "T40n1807_002:0482c10": "乃至蚊虻蝎虫蟻子等也。尋律大意有二種",
    "T40n1807_002:0482c11": "生。一者根枝等種。二者穀麥等種。隨破一一",
    "T40n1807_002:0482c12": "種一一粒一一波逸提。若食菓菜等并子食",
    "T40n1807_002:0482c13": "者使淨人於淨地中要作火淨。若不食子刀",
    "T40n1807_002:0482c14": "破爪指去核而食。僧祇第十四。摩摩啼知有",
    "T40n1807_002:0482c15": "倉穀未淨。恐年少比丘不解法使淨人火淨",
    "T40n1807_002:0482c16": "已至盡。已來恒得語言舂去不犯。廣如諸",
    "T40n1807_002:0482c17": "律。第十二文言妄作異語惱他者。假託餘事",
    "T40n1807_002:0482c18": "名之為妄也。如僧祇十四問云。汝從何來。答",
    "T40n1807_002:0482c19": "云過去中來。何處去。答未來世中去。如是不",
    "T40n1807_002:0482c20": "正答者名為異語也。准律闡陀輕陵餘人作",
    "T40n1807_002:0482c21": "此異語犯突吉羅。佛教比丘作單白法名作",
    "T40n1807_002:0482c22": "異語。作白已後若更犯者即犯提罪。闡陀",
    "T40n1807_002:0482c23": "餘日又作惱僧僧喚不來不喚即來。應語不",
    "T40n1807_002:0482c24": "語不應語便語。作此非理名為惱他也。又",
    "T40n1807_002:0482c25": "制作白名作惱他。結罪准前。此即兩戒合",
    "T40n1807_002:0482c26": "制也。第十三嫌罵僧羯磨差知事人犯提也。",
    "T40n1807_002:0482c27": "准律眼見耳不聞處毀者名嫌。聞而不見處",
    "T40n1807_002:0482c28": "毀者名罵。亦兩戒合制也。第十四露處敷僧",
    "T40n1807_002:0482c29": "氈褥犯也。若擬速還暫出未犯。若心永去出",
    "T40n1807_002:0483a01": "門即犯。第十五屏處敷犯。若擬永去出界即",
    "T40n1807_002:0483a02": "犯。若擬暫去至第三宿明相出犯。第十六知",
    "T40n1807_002:0483a03": "他得住處後來強敷臥具逼惱他犯。作如是",
    "T40n1807_002:0483a04": "因緣者惱他緣也。非餘者非餘開緣也。非威",
    "T40n1807_002:0483a05": "儀者失出家法大人之儀也。第十七牽他出",
    "T40n1807_002:0483a06": "春冬房犯。夏中分得房屬己故牽出犯吉。以",
    "T40n1807_002:0483a07": "尼律中有夏中牽他出房戒。比丘犯吉故也。",
    "T40n1807_002:0483a08": "僧祇十四嗔恚蛇鼠驅出越毘尼。若念言此",
    "T40n1807_002:0483a09": "無益物驅出無罪。第十八重閣上坐脫脚床",
    "T40n1807_002:0483a10": "容傷下人故犯也。第十九用虫水戒。薩婆多",
    "T40n1807_002:0483a11": "論第六云。舍利弗以淨天眼見空中虫如水",
    "T40n1807_002:0483a12": "中沙無邊無量。斷食二三日。佛勅令食。凡制",
    "T40n1807_002:0483a13": "虫水齊肉眼見也。應漉水令持戒多聞深信",
    "T40n1807_002:0483a14": "罪福者安詳審悉者。令知水。如法漉置一器",
    "T40n1807_002:0483a15": "足一日用明日更看。若有虫應好漉已以淨",
    "T40n1807_002:0483a16": "器盛水向日諦視。若故有虫應二重漉。若故",
    "T40n1807_002:0483a17": "有者應三重。若故有者應急移去。僧祇十五",
    "T40n1807_002:0483a18": "云。其虫生無恒。或先無後有或先有今無。是",
    "T40n1807_002:0483a19": "故比丘日日諦觀無虫便用。餘大同薩婆多",
    "T40n1807_002:0483a20": "論也。三藏羅樣今現目矚。然取密絹并練令",
    "T40n1807_002:0483a21": "熟。生絹虫過存驗自知。又須細線却判兩道。",
    "T40n1807_002:0483a22": "行針務取無孔使虫不出。張羅既訖傾水之時",
    "T40n1807_002:0483a23": "罐入羅中逐長細寫。汲了又用淨水淋罐再",
    "T40n1807_002:0483a24": "三令淨。既淋外訖復盪罐內方得置罐於地。",
    "T40n1807_002:0483a25": "取漉竟水置新漆器中安竪瑼上。或別作觀",
    "T40n1807_002:0483a26": "水之臺以手掩口良久觀之。若見有虫更如",
    "T40n1807_002:0483a27": "法漉。漉已翻羅入放生罐。罐法現驗不暇備",
    "T40n1807_002:0483a28": "陳。放罐入井再三入水然後抽出。井上翻羅",
    "T40n1807_002:0483a29": "上激下衝必損虫命。樂護生者深應存意。三",
    "T40n1807_002:0483b01": "藏云時有作小圓羅纔受一升兩合。生疎薄絹",
    "T40n1807_002:0483b02": "元不觀虫。懸著鉢邊令他知見。無心護命日",
    "T40n1807_002:0483b03": "日招愆故不可也。第二十看覆屋過三節戒。",
    "T40n1807_002:0483b04": "詳驗律意三節者三重覆也。此以重覆令房",
    "T40n1807_002:0483b05": "摧破招譏故制。看覆二重至三未了。比丘須",
    "T40n1807_002:0483b06": "遠離見聞處。不爾即犯也。戶扉窓牖等辨屋",
    "T40n1807_002:0483b07": "之相。不欲辨罪。第二十一准律令尼半月半",
    "T40n1807_002:0483b08": "月請教誡人。若有具足十德比丘受尼請。時",
    "T40n1807_002:0483b09": "僧須白二差教授尼。今不被差輒往教尼犯",
    "T40n1807_002:0483b10": "提也。此義如上戒序中已略述之。第二十二",
    "T40n1807_002:0483b11": "僧差教尼說法。至日暮招譏故制也。第二十",
    "T40n1807_002:0483b12": "三六群比丘見有德人僧差教尼妬。故譏云",
    "T40n1807_002:0483b13": "為貪利故者犯也。第二十五作衣戒針針犯",
    "T40n1807_002:0483b14": "廣如律辨。第二十六與尼屏坐戒。若有有智",
    "T40n1807_002:0483b15": "俗男子為第三人不犯也。第二十七二十八",
    "T40n1807_002:0483b16": "期行期同船。律云先不共期道路相遇畏慎",
    "T40n1807_002:0483b17": "不敢共行。佛言不期無犯。第二十九受尼讚",
    "T40n1807_002:0483b18": "食戒。知尼讚歎己德令檀越辦食者犯。若檀",
    "T40n1807_002:0483b19": "越先自辦食准多論但不讚者不犯。不知讚",
    "T40n1807_002:0483b20": "者亦無犯。第三十一檀越營一福舍限以一",
    "T40n1807_002:0483b21": "食施一宿人。過受者犯。僧祇第十六云。造十",
    "T40n1807_002:0483b22": "六間屋一間一家。若遍受已應去一宿後得",
    "T40n1807_002:0483b23": "更來次第一受。准律病人苦惱施主體知過",
    "T40n1807_002:0483b24": "受不犯。第三十二展轉食戒。謂有前家請五",
    "T40n1807_002:0483b25": "正食。許受請已背而更受後家五正。於後家",
    "T40n1807_002:0483b26": "食咽咽提罪。背前受後名為展轉也。若背不",
    "T40n1807_002:0483b27": "足不正不淨等食。情過輕故但犯吉羅。若於",
    "T40n1807_002:0483b28": "後家食不正食。不足不淨及全不食。檀越聞",
    "T40n1807_002:0483b29": "之不起重嫌亦但吉羅也。除餘時者除餘開",
    "T40n1807_002:0483c01": "時也。開文有二義演為三。盡理便四。所言二",
    "T40n1807_002:0483c02": "者一病時二施衣時也。言三者一病時。此病",
    "T40n1807_002:0483c03": "要是不能飲食。雖得好食猶不能噉方在開",
    "T40n1807_002:0483c04": "限。故律云病者不能一坐食。好食令足。二施",
    "T40n1807_002:0483c05": "衣時者准律文中分為二種。一者前安居竟",
    "T40n1807_002:0483c06": "迦提一月。或受功德衣逕於五月。於此時中",
    "T40n1807_002:0483c07": "是受施時名施衣時。二者縱非一月五月之",
    "T40n1807_002:0483c08": "內。於餘時中若有檀越施食及衣。亦聽背前",
    "T40n1807_002:0483c09": "受後衣食。名施衣時。怙前病開故有三開也。",
    "T40n1807_002:0483c10": "言四者更加捨請。謂欲背前受後家食應捨前",
    "T40n1807_002:0483c11": "請。如律文云長老我應往彼今布施汝(此是出法之文",
    "T40n1807_002:0483c12": "也。具足應言長老我今日受其坊里巷張家檀越請。我應往彼今布施汝)。准此律文要實",
    "T40n1807_002:0483c13": "施人。前人須赴受檀越食。彼此俱益方為不",
    "T40n1807_002:0483c14": "犯。不同僧祇於清旦時但作念防。是故古來",
    "T40n1807_002:0483c15": "行事之家於此戒中便解僧祇六念之義。准",
    "T40n1807_002:0483c16": "彼僧祇第十六卷義准應云。第一念此月大(或小)。",
    "T40n1807_002:0483c17": "白月(或黑月)。一日(二三日等准數念之)。此念意言黑白總論以",
    "T40n1807_002:0483c18": "辨大小。若論數日隨黑白中分一二等也。第",
    "T40n1807_002:0483c19": "二念准僧祇云。我今日所得食施某甲。某甲",
    "T40n1807_002:0483c20": "於我不計我當食(三說)。且僧祇意者一日之中當",
    "T40n1807_002:0483c21": "所得食清旦預作說淨之法。心念口言施與五",
    "T40n1807_002:0483c22": "眾。故文意云。我今日所得食施某甲沙彌。某",
    "T40n1807_002:0483c23": "甲沙彌於我不計(謂沙彌於我不悋此食也。施與大比丘亦准此說)。我當食",
    "T40n1807_002:0483c24": "(謂作食彼沙彌等食想也)。准此不實捨與餘人。餘人不赴檀",
    "T40n1807_002:0483c25": "越虛設。不同此律要實捨也。故准此律念防",
    "T40n1807_002:0483c26": "不了。故作念時但欲憶知應作捨請。故應念云",
    "T40n1807_002:0483c27": "第二念不背請食。至於中時若有多請。意欲背",
    "T40n1807_002:0483c28": "者別須捨請。如前應知。若有病緣應云。第二",
    "T40n1807_002:0483c29": "念我有病緣應背請食。餘緣准此。第三念某",
    "T40n1807_002:0484a01": "年歲次甲子(乙丑等准知)。正月乙丑朔(甲子等准知)。二日景",
    "T40n1807_002:0484a02": "寅(甲子等准知)。卯時一尺木二尺影受具足戒。未有",
    "T40n1807_002:0484a03": "夏(子丑等時木影長短隨時稱之。一二夏等亦准稱之)。若受戒時天陰無日",
    "T40n1807_002:0484a04": "但云。卯時初分受具足戒(中分後分亦准稱之)。第四念三",
    "T40n1807_002:0484a05": "衣鉢具足(若闕者應云僧伽梨欝多羅僧已具安多會未具。我當具。餘衣及鉢隨闕稱之)。已受",
    "T40n1807_002:0484a06": "持(若未受持隨未持者云僧伽梨未受持我當受持。餘可准知)。長衣已說淨(若一二段未說",
    "T40n1807_002:0484a07": "淨者。云某衣未說淨。我當說淨。餘衣已說淨)。第五念不別眾食(或有別眾食緣應云我有",
    "T40n1807_002:0484a08": "病緣應別眾食。餘緣准此稱之)。第六念我今無病依眾行道(若有病緣",
    "T40n1807_002:0484a09": "應云我今有病當療治)。初念為知說戒時日亦念無常日月",
    "T40n1807_002:0484a10": "遷謝厭離生死。第二念防惱施主。第三念防",
    "T40n1807_002:0484a11": "高慢煩惱亦防盜罪。第四念遵修別行。第五",
    "T40n1807_002:0484a12": "念遵和合行。第六念遵不放逸眾行成辦。准",
    "T40n1807_002:0484a13": "律背前犯提背後犯吉羅。謂若受十請背第",
    "T40n1807_002:0484a14": "一請於後九家隨受食者。咽咽中間犯一提",
    "T40n1807_002:0484a15": "八吉。由唯初家是其前請餘之九家悉是後",
    "T40n1807_002:0484a16": "故。若背第二家向初家食咽咽九吉。第三十",
    "T40n1807_002:0484a17": "三別眾食戒。謂於自然或復作法大小諸界。",
    "T40n1807_002:0484a18": "於同界內簡僧別請。或別乞食。於此食處四",
    "T40n1807_002:0484a19": "人已上簡他餘僧下至一人。又是時中食五",
    "T40n1807_002:0484a20": "正食。咽咽即犯別眾食罪。若請僧食四人共",
    "T40n1807_002:0484a21": "食不犯別食。食味同故。准律制意一恐惡人",
    "T40n1807_002:0484a22": "結朋破僧。二恐成僧檀越難濟故。但許其三",
    "T40n1807_002:0484a23": "人已下。准戒本中開文有七。演為八開。盡理",
    "T40n1807_002:0484a24": "便有十四。言七開者一者病。此病下至脚跟",
    "T40n1807_002:0484a25": "劈行不及伴。二者作衣時。謂迦提一月功德",
    "T40n1807_002:0484a26": "衣五月內是應作衣時。三施衣時。此開二種",
    "T40n1807_002:0484a27": "如前戒辨。問若施衣時亦是一月五月者與",
    "T40n1807_002:0484a28": "作衣時何別。答時同義異開二無失。作衣時",
    "T40n1807_002:0484b01": "者元受衣時意為作衣。自後常有作衣之心",
    "T40n1807_002:0484b02": "乃至衣上作馬齒縫即不失利。儻若中間作",
    "T40n1807_002:0484b03": "衣心斷即失五利。施衣時者無別要心直受",
    "T40n1807_002:0484b04": "一月五月時利是受施時。名施衣時。直至限",
    "T40n1807_002:0484b05": "滿方失五利也。四道行時下至半由旬也。五",
    "T40n1807_002:0484b06": "乘船時者亦至半由旬也。六大眾集時夏初",
    "T40n1807_002:0484b07": "夏末。禮覲之時諸方來集食又難得。檀越施",
    "T40n1807_002:0484b08": "心力辦四人不能及五故開也。七沙門施食",
    "T40n1807_002:0484b09": "者謂外道沙門限施四人不能及五。護彼意",
    "T40n1807_002:0484b10": "故亦在開限也。言八者即施衣二故也。言",
    "T40n1807_002:0484b11": "十四者准薩婆多論第七卷有五種不犯。兼",
    "T40n1807_002:0484b12": "前為十三。并此律有一合十四也。言五者一",
    "T40n1807_002:0484b13": "打鍾不遮不犯。若遮僧食犯盜常住。若遮施",
    "T40n1807_002:0484b14": "食犯別眾食。二唱臘喚入不犯。謂檀越欲九",
    "T40n1807_002:0484b15": "十日長請力不普及。應於初日打磬唱言六",
    "T40n1807_002:0484b16": "十臘者入。若下至一人入者餘人悉不犯罪。",
    "T40n1807_002:0484b17": "若無六十臘者漸減而唱。乃至無人一沙彌",
    "T40n1807_002:0484b18": "入無犯。若初日不唱者日日須唱。三者僧次",
    "T40n1807_002:0484b19": "請來不犯。謂同界內二處三處。下至僧次請",
    "T40n1807_002:0484b20": "得一人來共食者餘人悉不犯。界外僧次亦",
    "T40n1807_002:0484b21": "是無益。四者送食與僧不犯。請及乞處出一",
    "T40n1807_002:0484b22": "分食送入僧中。行與僧食一切不犯。五者擬",
    "T40n1807_002:0484b23": "送却取不犯。論云若不僧次請一人者。應作",
    "T40n1807_002:0484b24": "一分食置上座頭擬送與僧。僧遠不能送者",
    "T40n1807_002:0484b25": "應取此食次第行之。又准此律更有一開。文",
    "T40n1807_002:0484b26": "言四人若過四人應分作二部更互入食。兼前",
    "T40n1807_002:0484b27": "合十四開也。取行人糧過三鉢戒第三十四。",
    "T40n1807_002:0484b28": "准律文中歸婦欲歸遂辦糧餉。比丘過乞久",
    "T40n1807_002:0484b29": "不得歸令夫棄婦。又有價客行途辦糧。比丘",
    "T40n1807_002:0484c01": "過乞令彼價客行不及伴為賊所劫。故此並是",
    "T40n1807_002:0484c02": "行人糧食。但欲臨行過取並犯。病即是開。何",
    "T40n1807_002:0484c03": "必要是歸婦價客。而南山云此事犯希。故不",
    "T40n1807_002:0484c04": "廣釋者非也。又准律文從一比丘至五比丘如",
    "T40n1807_002:0484c05": "其次第皆有犯義。且如第一比丘於彼家食",
    "T40n1807_002:0484c06": "食訖復持四鉢食來。即初人犯。若此比丘食",
    "T40n1807_002:0484c07": "訖持三至伽藍中分而共食此人未犯。有第二",
    "T40n1807_002:0484c08": "人欲往乞食。第一比丘告彼往人云。我食訖",
    "T40n1807_002:0484c09": "復持三來。汝若往者但於彼食。慎莫持來。而",
    "T40n1807_002:0484c10": "彼食訖故復持一即第二人犯也。若第一人",
    "T40n1807_002:0484c11": "食訖持二。又第二人食訖持一並分而食。告",
    "T40n1807_002:0484c12": "第三人汝往彼食慎莫持來。其第三人食訖",
    "T40n1807_002:0484c13": "持一即第三人犯也。若第一人食訖持一。又",
    "T40n1807_002:0484c14": "第二第三食持各一。並分而食告第四人。往",
    "T40n1807_002:0484c15": "食莫持。其第四人食訖持一即第四人犯也。",
    "T40n1807_002:0484c16": "若第一人食訖不持。第二三四人各往食訖",
    "T40n1807_002:0484c17": "又各持一分。並分而食告第五人。往食莫持",
    "T40n1807_002:0484c18": "第五過持即第五人犯也。然准律文過限持",
    "T40n1807_002:0484c19": "來雙足出門即犯提罪。持三還寺不分而食犯",
    "T40n1807_002:0484c20": "突吉羅。而戒本云不分提者。不了義也。准律",
    "T40n1807_002:0484c21": "至施主家應問是何食也。足食戒第三十五。",
    "T40n1807_002:0484c22": "文言食竟者食常住五正食竟。或食自己五",
    "T40n1807_002:0484c23": "正食竟也。或時受請者食檀越請五正食竟。",
    "T40n1807_002:0484c24": "此二句顯前坐足食竟也。不作餘食法而食",
    "T40n1807_002:0484c25": "犯者。謂於午前食五正後更欲再食應作餘",
    "T40n1807_002:0484c26": "食法。而不作法直爾食者咽咽犯足食提也。",
    "T40n1807_002:0484c27": "足有三義。一者要是五正。若非五正即無足",
    "T40n1807_002:0484c28": "義。二食而飽足。三雖未飽滿而此正食堪濟",
    "T40n1807_002:0484c29": "一日。此即名境界足也。前坐之時食竟已起",
    "T40n1807_002:0485a01": "既改威儀。隨其飽足或境界足於後更食。不",
    "T40n1807_002:0485a02": "作餘法咽咽提罪。行食住食及以臥食改威儀",
    "T40n1807_002:0485a03": "已隨應亦爾。五正食者一飯(稠粥初出釜時以草畫之。不合者亦飯攝也)。",
    "T40n1807_002:0485a04": "二[麩夫+少]。三乾飯。四魚。五肉。作餘食法者若欲再",
    "T40n1807_002:0485a05": "食應令淨人取擬食。食若正非正器中斟具。",
    "T40n1807_002:0485a06": "其必清淨非殘觸等。比丘洗手從淨人受。受",
    "T40n1807_002:0485a07": "訖應覓未逕前坐足竟。比丘為所對境。彼若",
    "T40n1807_002:0485a08": "食上勿改威儀改即已足。不得為境。對此人",
    "T40n1807_002:0485a09": "境具儀執食口云大德我足食。已知是看是",
    "T40n1807_002:0485a10": "此作餘食法(說此語已授與前人。此中文意謂令前人知解我意。與我取此食噉少許已。餘留作",
    "T40n1807_002:0485a11": "殘也)。彼比丘應取少許食已語彼比丘言。隨意取",
    "T40n1807_002:0485a12": "食(又有文言我止汝取食之。七日藥戒律文云。應語言止汝貪食)。勸足食戒第三十",
    "T40n1807_002:0485a13": "六。文言知他足食已者。知僧食私食已也。若",
    "T40n1807_002:0485a14": "受請者檀越食已也。此二足食竟准前戒釋。",
    "T40n1807_002:0485a15": "不作餘食法勸者。以其作餘法已勸而不犯",
    "T40n1807_002:0485a16": "故也。以是因緣者惡心勸因緣也。非餘者非",
    "T40n1807_002:0485a17": "餘不犯緣也。謂若作餘法或病人殘或彼比",
    "T40n1807_002:0485a18": "丘病等勸而不犯也。第三十七非時食戒。五",
    "T40n1807_002:0485a19": "百問云。中後一切有形之物不得入口中。食",
    "T40n1807_002:0485a20": "已應用楊枝。若灰瀨口。不者墮。准此前足食",
    "T40n1807_002:0485a21": "戒食竟改威儀未瀨口咽咽犯足。若入午後",
    "T40n1807_002:0485a22": "咽咽得非時食罪也。第三十八殘宿食者。今",
    "T40n1807_002:0485a23": "日午受食至明日明相出名殘宿也。第三十",
    "T40n1807_002:0485a24": "九不受食戒。除水及楊枝者。濁水若楊枝須",
    "T40n1807_002:0485a25": "咽汁者不在開限也。第四十索美食戒。於",
    "T40n1807_002:0485a26": "出家理應捨諸美味。耽求好食惱物增貪。辨",
    "T40n1807_002:0485a27": "緣具四。一是美食。二自為己三無因。四食便",
    "T40n1807_002:0485a28": "犯。戒文有三句。一所犯人。二出四種美食。三",
    "T40n1807_002:0485a29": "結罪。次引開緣五分第八云。若為病比丘索",
    "T40n1807_002:0485b01": "若從親里家若知識等皆不犯。第四十一與",
    "T40n1807_002:0485b02": "外道食戒。言自手者犯。使人或置地與不犯",
    "T40n1807_002:0485b03": "故也。第四十二許受請已前食後食不囑入",
    "T40n1807_002:0485b04": "聚落。戒文言前食後食者梵語體倒。迴文應",
    "T40n1807_002:0485b05": "云食前食後也。准律食前者從明相出至齋",
    "T40n1807_002:0485b06": "時也。食後者從齋後至午時也。午後入村犯",
    "T40n1807_002:0485b07": "下非時入聚落戒。非此戒攝也。詣餘家者不",
    "T40n1807_002:0485b08": "至請家乃往餘家也。設欲往者囑餘人知。即",
    "T40n1807_002:0485b09": "是不犯。准此戒中開文有四。盡理便五。所言",
    "T40n1807_002:0485b10": "四者一囑餘比丘古來相傳。囑時應言大德",
    "T40n1807_002:0485b11": "一心念我某甲比丘先受某甲請。今有某緣",
    "T40n1807_002:0485b12": "事食前欲入某聚落至某家。白大德知。答云",
    "T40n1807_002:0485b13": "可爾。食後白准此可解。今詳但須的囑人知",
    "T40n1807_002:0485b14": "令善憶持。須覓知處。未必要須大德一心念",
    "T40n1807_002:0485b15": "等言也。二病時。三作衣時。四施衣時。施衣時",
    "T40n1807_002:0485b16": "中開為二種。准上展轉食戒釋。故總成五開",
    "T40n1807_002:0485b17": "也。第四十三戒。於食家有寶者男女相緣互",
    "T40n1807_002:0485b18": "起貪味。義同於食。若不斷貪緣其所愛境義",
    "T40n1807_002:0485b19": "同於寶。此謂夫妻相愛染時比丘強坐妨彼",
    "T40n1807_002:0485b20": "欲事犯也。若有智男子為第四人不犯。南山",
    "T40n1807_002:0485b21": "律師云是觸食大可笑也。第四十四戒。謂貪",
    "T40n1807_002:0485b22": "欲食家有能寶之夫。夫雖不在比丘屏坐。在",
    "T40n1807_002:0485b23": "舒手不及戶處令外人不見故犯也。若有第",
    "T40n1807_002:0485b24": "三人不犯也。第四十五戒。與女露坐者。准",
    "T40n1807_002:0485b25": "律釋相中云屏處者見屏處聞屏處也。以無",
    "T40n1807_002:0485b26": "屋覆名之為露。又離見聞復稱為屏。離見聞",
    "T40n1807_002:0485b27": "屏尚自是犯。覆障之處理應亦犯。即是義含",
    "T40n1807_002:0485b28": "覆屏也。此戒無夫不簡道俗女犯也。若有第",
    "T40n1807_002:0485b29": "三人不犯也。第四十六戒。懷昔恨情誘他入",
    "T40n1807_002:0485c01": "聚云欲與食。乃隱請家臨至日中方驅出聚",
    "T40n1807_002:0485c02": "云。汝薄福求食不得。以此惱亂意因緣故犯",
    "T40n1807_002:0485c03": "也。第四十七戒知他藥請期限四月無病過",
    "T40n1807_002:0485c04": "受故所以犯。若有病不犯也。常請者施心不",
    "T40n1807_002:0485c05": "限故也。更請者重請四月故也。分請者藥雖",
    "T40n1807_002:0485c06": "有分而不限時也。盡形者或盡施主或盡比",
    "T40n1807_002:0485c07": "丘也。第四十八觀軍者。戲軍鬪軍皆犯也。除",
    "T40n1807_002:0485c08": "時因緣者被請或須啟白等開見不犯也。第",
    "T40n1807_002:0485c09": "四十九有緣至軍至第三宿明相未出。應離",
    "T40n1807_002:0485c10": "見聞處去。第五十有三宿緣攝心安靜莫觀",
    "T40n1807_002:0485c11": "合戰。第五十一飲酒戒。酒非酒想或疑而飲",
    "T40n1807_002:0485c12": "並提。第五十二准律乃至以鉢盛水戲挵提。",
    "T40n1807_002:0485c13": "若挵器中酪漿等吉羅。第五十四將欲犯戒",
    "T40n1807_002:0485c14": "不受諫止隨犯本罪更加不受諫提也。第五",
    "T40n1807_002:0485c15": "十六洗浴戒文云。不得過者不得過佛所立",
    "T40n1807_002:0485c16": "禁制減半月洗也。非謂要令半月一洗不得",
    "T40n1807_002:0485c17": "過後也。此戒六開。一熱時者律中取春四十",
    "T40n1807_002:0485c18": "五日并夏初一月。謂從三月一日至五月半",
    "T40n1807_002:0485c19": "合兩月半也。多論第八云。天竺熱早故取此",
    "T40n1807_002:0485c20": "時。如是隨處熱時早晚數取二月半。於中洗",
    "T40n1807_002:0485c21": "浴無犯。二病時者下至身嗅穢。三作時者下",
    "T40n1807_002:0485c22": "至掃屋前地。四風時者下至一旋風。五雨時",
    "T40n1807_002:0485c23": "者一渧雨著身。六遠行者半由旬也。第五十",
    "T40n1807_002:0485c24": "七然火戒除時因緣者准律。不但露燃有犯。",
    "T40n1807_002:0485c25": "縱非露燃應犯吉羅。是故律中除時因緣謂。",
    "T40n1807_002:0485c26": "為病比丘煮羹飯乃至染衣等不犯。蓋為此事",
    "T40n1807_002:0485c27": "屏然不犯。露然壞地何得不犯。明知不病者",
    "T40n1807_002:0485c28": "屏燃亦犯小罪。准律教人燃應言看是知是",
    "T40n1807_002:0485c29": "也。第五十九真實淨施不問輒取戒。總談意",
    "T40n1807_002:0486a01": "者少欲之人養道之本。故佛正制唯畜三衣。",
    "T40n1807_002:0486a02": "三衣之外所有資緣應作假想想為他物。如",
    "T40n1807_002:0486a03": "修定門。總有兩種。一真實作意(如數息觀等緣實息風等)。二",
    "T40n1807_002:0486a04": "假想作意(不淨觀等假想生人作死屍解也)。此二門觀皆能治",
    "T40n1807_002:0486a05": "惑。今此淨施亦令假想施與他訖作他物想。",
    "T40n1807_002:0486a06": "為治封著資具貪穢名為淨施。世尊善制豈",
    "T40n1807_002:0486a07": "得輕而不行也。准律淨施須請施主。謂得長",
    "T40n1807_002:0486a08": "物施與彼人令彼為主故名施主。施主有兩。",
    "T40n1807_002:0486a09": "一真實淨施主。如此戒文云與。比丘比丘尼",
    "T40n1807_002:0486a10": "等五眾。二展轉淨施主。如薩婆多論第四卷",
    "T40n1807_002:0486a11": "說。一切長財盡五眾邊作淨。應求持戒多聞",
    "T40n1807_002:0486a12": "有德者而作施主。後設得物於一比丘邊說",
    "T40n1807_002:0486a13": "淨主名而說淨法。若淨主死或出異國應更",
    "T40n1807_002:0486a14": "求淨主。請此兩種淨施主時應具儀云。大德",
    "T40n1807_002:0486a15": "一心念我比丘某甲今請大德為真實淨施主",
    "T40n1807_002:0486a16": "(或展轉淨施主)。願大德為我作真實淨施主慈愍故(三說展轉",
    "T40n1807_002:0486a17": "淨施主准知)。隨請兩種淨施主說。若意欲作真實淨",
    "T40n1807_002:0486a18": "者。對施主具儀手執衣口云。大德一心念我",
    "T40n1807_002:0486a19": "有此一段長衣(二三段等准稱)。未淨施今為淨故捨與",
    "T40n1807_002:0486a20": "大德為真實淨故(律中不言三說。故知一說即成也。此文是衣犍度文。勝於戒本相釋中",
    "T40n1807_002:0486a21": "文)。作此淨訖物付施主後須著用。問施主已然",
    "T40n1807_002:0486a22": "後得著。不問輒著令彼施主怖懼失衣即是",
    "T40n1807_002:0486a23": "惱彼故所以制也。第二若作展轉淨者即今",
    "T40n1807_002:0486a24": "常行不繁廣敘。二種淨中物親付彼故名真",
    "T40n1807_002:0486a25": "實。非謂絕心定施彼人也。然尋律論兩種淨",
    "T40n1807_002:0486a26": "主皆列五眾。古來商量真實淨主要當眾作",
    "T40n1807_002:0486a27": "法。以物親付若僧付尼或尼付僧。取與之時",
    "T40n1807_002:0486a28": "招譏染故。其展轉淨既不親對淨主面前。僧",
    "T40n1807_002:0486a29": "尼互作理即無妨。又准五分僧祇等文展轉",
    "T40n1807_002:0486b01": "淨施說淨之時不許對彼施主面前。對即犯",
    "T40n1807_002:0486b02": "吉。所說之財但使尺六八寸。不問新故內外",
    "T40n1807_002:0486b03": "淨穢皆須作淨。第六十白色衣戒。袈裟此方",
    "T40n1807_002:0486b04": "翻為不正。戒文又說三種壞色。故知大青大",
    "T40n1807_002:0486b05": "皂五正色攝。非是戒文青黑攝也。故薩婆多",
    "T40n1807_002:0486b06": "論第八云。凡五大色。若自染突吉羅。若作衣",
    "T40n1807_002:0486b07": "不成受持。又云五大色者黃赤青黑白。又云",
    "T40n1807_002:0486b08": "若非純青淺青及碧作點淨得作衣裏。今准",
    "T40n1807_002:0486b09": "此律白色犯提。不點犯吉。若准僧祇十八白",
    "T40n1807_002:0486b10": "色犯吉不點犯提。故彼律中點淨許以大青點",
    "T40n1807_002:0486b11": "淨。故彼文云。青者藍澱青也。恐人濫用故示",
    "T40n1807_002:0486b12": "不同也。驗諸律論點淨應作一三五七九點。",
    "T40n1807_002:0486b13": "不得雙作。僧祇點極大四指極小如豌豆。第",
    "T40n1807_002:0486b14": "六十三疑惱他戒。謂以方便令他比丘自疑犯",
    "T40n1807_002:0486b15": "戒或疑無戒作惱他意。下至欲令須臾不樂。",
    "T40n1807_002:0486b16": "但他聞知即得提罪。非要待彼須臾不樂方",
    "T40n1807_002:0486b17": "始犯也。第六十四覆藏麁罪者夷殘二聚。并",
    "T40n1807_002:0486b18": "出血破僧蘭罪名為麁罪。覆至明相出時犯",
    "T40n1807_002:0486b19": "提也。第六十五與減年人受戒和上。知疑並",
    "T40n1807_002:0486b20": "犯提罪。餘師僧吉羅。受戒事大令他不得。師",
    "T40n1807_002:0486b21": "僧過重故深可呵也。第六十六發諍戒。諍有",
    "T40n1807_002:0486b22": "四種言覓犯事。令僧乖破。是四諍攝。發起犯",
    "T40n1807_002:0486b23": "提。若汎諍口發起但吉也。如法懺悔者謂以",
    "T40n1807_002:0486b24": "七滅滅也。七滅四諍至下七滅戒中釋之。第",
    "T40n1807_002:0486b25": "六十八說欲不障道違僧三諫。戒文三。一容",
    "T40n1807_002:0486b26": "犯人。二辨諫法。三結違諫罪。第二諫法兩對",
    "T40n1807_002:0486b27": "四句。第一對者有過起先應屏諫。第二對者",
    "T40n1807_002:0486b28": "若違屏諫理應僧諫。就過起中文但一句。如",
    "T40n1807_002:0486b29": "律中說。阿唎吒作如是語。我知佛所說行婬",
    "T40n1807_002:0486c01": "欲非障道法。利吒意云。若障道者初之二果",
    "T40n1807_002:0486c02": "何故婬欲。於屏諫中文有兩節。一勸止邪說。",
    "T40n1807_002:0486c03": "二世尊無數已下奪彼執情。奪云世尊說障者",
    "T40n1807_002:0486c04": "障後二果。而初二果斷次未至。非謂不障而",
    "T40n1807_002:0486c05": "不斷也。次辨第二。若違屏諫理應僧諫。彼比",
    "T40n1807_002:0486c06": "丘諫此比丘時。堅持不捨者違屏諫也。彼比",
    "T40n1807_002:0486c07": "丘應三諫已下僧諫。文兩。一教僧諫捨。二讚",
    "T40n1807_002:0486c08": "捨為善。謂讚翻違還成順善。第六十九隨順",
    "T40n1807_002:0486c09": "被舉比丘戒。知如是語人者知如是利吒是",
    "T40n1807_002:0486c10": "說欲不障語人也。未作法者。僧先治舉今未",
    "T40n1807_002:0486c11": "與作解舉白四法也。僧以白四舉治三人。一",
    "T40n1807_002:0486c12": "不見罪舉。二不懺悔罪舉。三惡見不捨舉。今",
    "T40n1807_002:0486c13": "此意辨隨第三舉。隨前二舉但犯吉故。如是",
    "T40n1807_002:0486c14": "邪見者撥無治道故也。而不捨者違屏僧二",
    "T40n1807_002:0486c15": "諫也。共同已下隨順結罪。第七十隨儐沙彌",
    "T40n1807_002:0486c16": "戒。沙彌說欲不障白四儐之。與阿利吒舉法。",
    "T40n1807_002:0486c17": "義同而名別者。大僧先恒同宿今由邪見不",
    "T40n1807_002:0486c18": "許同宿。故名為舉。即舉置也。沙彌先不恒同",
    "T40n1807_002:0486c19": "今由邪見又不許同。故名為儐。即驅儐也。戒",
    "T40n1807_002:0486c20": "文有四。一容犯人。二顯沙彌邪見違諫。三彼",
    "T40n1807_002:0486c21": "比丘應語此沙彌已下邪故須儐。四若比丘",
    "T40n1807_002:0486c22": "已下隨儐結罪。第二句中諫法文三。一辨沙",
    "T40n1807_002:0486c23": "彌犯人。二作如是語已下辨諫法。三不捨者",
    "T40n1807_002:0486c24": "辨違僧諫。就第二諫法中兩對四句如前准",
    "T40n1807_002:0486c25": "知。第三句中辨儐法者。准律須作白四儐之。",
    "T40n1807_002:0486c26": "今戒文中據羯磨已眾僧口驅之詞也。第七",
    "T40n1807_002:0486c27": "十一輕餘善諫戒。他以戒律勸如法學輕蔑",
    "T40n1807_002:0486c28": "推託不敬善友。妄託勝求輕此善人而得罪",
    "T40n1807_002:0486c29": "也。前不受諫無言妄託直違。而作今此妄託",
    "T40n1807_002:0487a01": "未待事違。是故律文說而了了犯也。若不妄",
    "T40n1807_002:0487a02": "託實欲勝求如文開許。第七十二毀一一戒",
    "T40n1807_002:0487a03": "提。經中有戒文毀亦犯提。毀餘二藏犯吉。第",
    "T40n1807_002:0487a04": "七十三不攝耳聽戒。南山律師行事抄中名",
    "T40n1807_002:0487a05": "為恐舉先言戒。如律緣起。六群比丘自知犯",
    "T40n1807_002:0487a06": "罪恐人發舉。先詣他邊言。我始知。又有人云",
    "T40n1807_002:0487a07": "此是詐驚張戒。今詳若爾即小妄攝。何須此",
    "T40n1807_002:0487a08": "戒。尋諸律論皆結不聽。多論第九云。此中正",
    "T40n1807_002:0487a09": "結不專心聽罪也。僧祇二十一云。中間隨不",
    "T40n1807_002:0487a10": "聽越毘尼。一切不聽提。故今解戒本文三。一",
    "T40n1807_002:0487a11": "容犯人。二恐舉先言我今始知。此中容有小",
    "T40n1807_002:0487a12": "妄。三餘比丘(已下)。憑始知言舉事以責不聽罪",
    "T40n1807_002:0487a13": "也。文言餘比丘知是比丘二三坐者舉數以",
    "T40n1807_002:0487a14": "責也。彼比丘無知已下舉不聽果而責也。無",
    "T40n1807_002:0487a15": "知犯罪隨本罪治。仍增無知吉也。語長老已",
    "T40n1807_002:0487a16": "下正示無知之因不聽罪也。彼無知故波逸",
    "T40n1807_002:0487a17": "提者舉果而結因也。如過三鉢戒云不分食",
    "T40n1807_002:0487a18": "者提足為例也。律文云無知故重與波逸提。",
    "T40n1807_002:0487a19": "若不與者突吉羅。謂令眾僧責無知故重與",
    "T40n1807_002:0487a20": "不聽罪也。第七十四同預羯磨賞知事人法",
    "T40n1807_002:0487a21": "成之後方生譏謗。云隨親厚以僧物與。若准",
    "T40n1807_002:0487a22": "多論第六不但賞知事人。若大德及貪遺。若",
    "T40n1807_002:0487a23": "僧和合盡得與之後悔並提。其所賞物相傳",
    "T40n1807_002:0487a24": "釋云。是現前可分物也。若常住物與受俱犯",
    "T40n1807_002:0487a25": "盜罪。第七十五不與欲戒。僧祇二十云。斷事",
    "T40n1807_002:0487a26": "有二種。一說法毘尼。二作七羯磨及別住等",
    "T40n1807_002:0487a27": "也。第七十七比丘共鬪諍者。四諍所攝共鬪",
    "T40n1807_002:0487a28": "也。聽而聞聲即犯提罪。准律若二人在闇地",
    "T40n1807_002:0487a29": "語當彈指磬咳驚之。不者吉羅。二人前行亦",
    "T40n1807_002:0487b01": "爾。第七十九以手摶比丘者。側掌擬他名為",
    "T40n1807_002:0487b02": "摶也。第八十一無緣入王宮戒。剎利水澆頭",
    "T40n1807_002:0487b03": "王種王者。剎利是即四姓中王族也。水澆頭",
    "T40n1807_002:0487b04": "王種者上祖已來昇王位時皆以水澆頭。是",
    "T40n1807_002:0487b05": "此王之種也。又言王者此種之王也。謂昇位",
    "T40n1807_002:0487b06": "時請大婆羅門善解四韋陀者與王為師。取",
    "T40n1807_002:0487b07": "四海水灌王頂上表以吉祥。統攝四海故云",
    "T40n1807_002:0487b08": "灌頂王也。未出者出王與婇女同歡之時。未",
    "T40n1807_002:0487b09": "出密室婇女未還常居之處也。未藏寶者准",
    "T40n1807_002:0487b10": "上有寶戒中。男以女為寶。故知婇女是王所",
    "T40n1807_002:0487b11": "寶。譬如七寶。此婇女寶未隱藏時比丘輒見",
    "T40n1807_002:0487b12": "犯也。門閾者多論第九王宮外門前一限木",
    "T40n1807_002:0487b13": "也。有請喚命梵等難緣不犯也。第八十二捉",
    "T40n1807_002:0487b14": "寶戒。寶者七寶。寶莊嚴具者下至錫鑞為莊",
    "T40n1807_002:0487b15": "嚴具。捉皆是犯。多論第五云。畜寶是三十戒",
    "T40n1807_002:0487b16": "攝。若捉他寶若自說淨寶。但捉得提。是九十",
    "T40n1807_002:0487b17": "事攝也。准此直提即是犯限。舊人捉遺寶者",
    "T40n1807_002:0487b18": "太局也。除僧伽藍中者。若於伽藍中有人",
    "T40n1807_002:0487b19": "遺落。若不為收恐謗比丘故開收之。准僧",
    "T40n1807_002:0487b20": "祇十八大會供養金銀塔像淨人捉。故知先",
    "T40n1807_002:0487b21": "須使淨人收。若無淨人比丘方可自手收取",
    "T40n1807_002:0487b22": "也。及寄宿處者。比丘道行儻寄他舍。他舍有",
    "T40n1807_002:0487b23": "寶無人守護恐失招謗。開收同前。文云。若比",
    "T40n1807_002:0487b24": "丘在僧伽藍已下廣前除緣句也。作如是因",
    "T40n1807_002:0487b25": "緣非餘者。作為收意即在開限。非餘無緣輒",
    "T40n1807_002:0487b26": "捉意也。第八十三非時入聚落戒。非時者午",
    "T40n1807_002:0487b27": "後至明相未出也。此戒制白恐人賒逸無事",
    "T40n1807_002:0487b28": "入村舉事白人表非無故也。准律白時須白",
    "T40n1807_002:0487b29": "同住。應云大德今日非時至其防某巷某甲",
    "T40n1807_002:0487c01": "家願善憶持。若須相覓請知我處。即成囑授。",
    "T40n1807_002:0487c02": "未必要須具儀修敬等也。若路由村過或請",
    "T40n1807_002:0487c03": "喚等不犯。不同僧祇村側展轉相白方入也。",
    "T40n1807_002:0487c04": "第八十五。兜羅綿者柳花[卄/補]臺等。准律緣起",
    "T40n1807_002:0487c05": "多停小虫恐損故制也。第八十六針筒小用",
    "T40n1807_002:0487c06": "而大費功故制也。第八十七過量坐具戒文",
    "T40n1807_002:0487c07": "舉初制。長佛二搩廣一搩半。後因迦留陀夷",
    "T40n1807_002:0487c08": "身大嫌小佛開廣長各半搩手。合是二半及",
    "T40n1807_002:0487c09": "二也。計長五尺闊四尺也。作坐具法兩複安",
    "T40n1807_002:0487c10": "褋四周安緣。一長一短如五條相。名為割截。",
    "T40n1807_002:0487c11": "今時不行此法也。第八十八患創開內著衣",
    "T40n1807_002:0487c12": "上著好裙也。餘文易了。單提懺法准上三十",
    "T40n1807_002:0487c13": "戒中長衣戒說。但除捨財唯取懺法即是也。",
    "T40n1807_002:0487c14": "第六大段四提舍尼分三如前。波羅提者翻",
    "T40n1807_002:0487c15": "為別也。提舍尼者翻為自說罪。謂別別對人",
    "T40n1807_002:0487c16": "自說罪也。別列戒相中。第一戒在白衣家非",
    "T40n1807_002:0487c17": "親尼邊受食咽咽犯。或比丘病或置地與比",
    "T40n1807_002:0487c18": "丘不犯也。此之四戒從懺為名。故戒文中舉",
    "T40n1807_002:0487c19": "懺詞句。應請懺主云。大德一心念我比丘某",
    "T40n1807_002:0487c20": "甲今請大德為波羅提提舍尼。懺悔主等乃",
    "T40n1807_002:0487c21": "至慈愍故(一說)。次懺具儀云。大德一心念我比丘",
    "T40n1807_002:0487c22": "某甲至白衣家。從非親里比丘尼受食咽咽",
    "T40n1807_002:0487c23": "犯可呵法。不憶數(或隨數稱)。所不應為。我今向大",
    "T40n1807_002:0487c24": "德悔過(一說)。語云自責汝心。答云可爾或可云頂",
    "T40n1807_002:0487c25": "戴持。第二戒赴請會坐。有尼偏心越次指授。",
    "T40n1807_002:0487c26": "若無一比丘呵云大姊且止須待比丘食竟",
    "T40n1807_002:0487c27": "者。預食之人咽咽犯。第三戒有學白衣竭貧",
    "T40n1807_002:0487c28": "行施。乃至身肉法爾不悋。佛愍貧苦制諸比",
    "T40n1807_002:0487c29": "丘作記識學家。白二羯磨防護五眾不聽受",
    "T40n1807_002:0488a01": "食。比丘故違於如是學家食咽咽犯。或先疏",
    "T40n1807_002:0488a02": "請或比丘病或置地與比丘不犯者。令隨少",
    "T40n1807_002:0488a03": "分獲施福也。彼家還富令從僧乞解此羯磨。",
    "T40n1807_002:0488a04": "白二解之。廣如律辨。第四戒居逈嶮處僧伽",
    "T40n1807_002:0488a05": "藍內受他送食恐賊劫奪故制也。有四種開。",
    "T40n1807_002:0488a06": "一先語檀越仍來制令藍外迎取。二比丘有",
    "T40n1807_002:0488a07": "病。三置地與比丘。四教人與比丘(准律教人與不犯也)。此",
    "T40n1807_002:0488a08": "四開中隨一不犯。隨違四開展轉遂至自手",
    "T40n1807_002:0488a09": "受犯。文相可知。第三結已審持一准上釋可",
    "T40n1807_002:0488a10": "知也。第七大段百眾學法。文三如前。七明所",
    "T40n1807_002:0488a11": "依教。二列罪名相。三結已審持。第二列罪中",
    "T40n1807_002:0488a12": "涅槃僧者。正梵音云濕婆珊[王*那]。此云裙也。當",
    "T40n1807_002:0488a13": "齊整著者。准律不齊有其五種。一者太高者",
    "T40n1807_002:0488a14": "至膝。二者太下繫帶在齊下。三象鼻謂垂前",
    "T40n1807_002:0488a15": "一角。四多羅樹葉謂垂前二角。五細襵謂遶腰",
    "T40n1807_002:0488a16": "襵皺。良由西國裙無腰帶直將橫[疊*毛]遶身。前",
    "T40n1807_002:0488a17": "牽使上至齊。左右擪略以條急繫。即是其儀。",
    "T40n1807_002:0488a18": "是故不令垂角細襵。今此方土旋帶安腰襵已",
    "T40n1807_002:0488a19": "先定。但護高下餘則勿論。薩婆多論第九云。",
    "T40n1807_002:0488a20": "踝上一搩手。上下過者名高下著。比丘及沙",
    "T40n1807_002:0488a21": "彌遠行時應踝上二搩手上至膝。尼下三眾一",
    "T40n1807_002:0488a22": "切時踝上一搩手。五分第十云。高者半脛已",
    "T40n1807_002:0488a23": "上。下者從踝已下。毘尼母論踝上三指。古來",
    "T40n1807_002:0488a24": "行事意依母論順此方宜也。今詳西土節氣暄",
    "T40n1807_002:0488a25": "和人多儉約。所以衣服不尚褒長。此土俗儀",
    "T40n1807_002:0488a26": "人多華飾。處居寒雪禮貴衣冠。若順彼方返",
    "T40n1807_002:0488a27": "招譏醜。故須裁處取其折裡。隨時量度不可",
    "T40n1807_002:0488a28": "全同彼也。若犯此篇准律兩義。第一義者若",
    "T40n1807_002:0488a29": "心故作即犯二罪。一高下犯吉。二以故作故",
    "T40n1807_002:0488b01": "犯非威儀吉。第二義者若不故作單犯吉羅。",
    "T40n1807_002:0488b02": "欲懺之時先請懺主次正懺罪。准上長衣戒",
    "T40n1807_002:0488b03": "中明之。故母論第八云。故作下者一人前懺。",
    "T40n1807_002:0488b04": "(下謂罪中極下也)。十誦第十九云。佛在王舍作念云。我",
    "T40n1807_002:0488b05": "當觀過去諸佛云何著泥洹僧。空中淨居天",
    "T40n1807_002:0488b06": "白佛云。過去至周齊著(觀未來亦爾)。多論云。此篇輕",
    "T40n1807_002:0488b07": "故弟子不生重心故觀去來反淨居天。今詳",
    "T40n1807_002:0488b08": "此篇勸應當學良由此也。第二著三衣戒亦",
    "T40n1807_002:0488b09": "五相犯。一高者過脚[跳兆+專]上。二下者露脇。三象",
    "T40n1807_002:0488b10": "鼻謂左肘外垂一角也。四多羅樹葉謂通肩",
    "T40n1807_002:0488b11": "帔時後褰而前垂兩角也。五細襵安緣。三四",
    "T40n1807_002:0488b12": "反抄衣戒。祇二十一云。風雨時得抄一邊。若",
    "T40n1807_002:0488b13": "袒右肩得抄左邊。若通肩帔得抄右邊。不得",
    "T40n1807_002:0488b14": "令肘現。七八覆頭戒。祇云和上闍梨前不得",
    "T40n1807_002:0488b15": "覆頭坐。風寒等不得全覆。當覆半頭一耳。見",
    "T40n1807_002:0488b16": "長老當挽却。十八十九不好覆身。律云身處",
    "T40n1807_002:0488b17": "處露也。僧祇云。若有露身坐者方便令取物",
    "T40n1807_002:0488b18": "也。二十二三不靜默者高聲語言也。二十四",
    "T40n1807_002:0488b19": "五戲笑者僧祇云。師前不得笑。若有可笑事",
    "T40n1807_002:0488b20": "起無常苦空無我等想。二十六正意受食。不",
    "T40n1807_002:0488b21": "令捐棄也。五分云左手一心擎鉢右手扶緣。",
    "T40n1807_002:0488b22": "二十七八溢盋而棄故制平鉢受也。二十九",
    "T40n1807_002:0488b23": "羹飯等食者謂須羹飯相待。不得食飯盡而",
    "T40n1807_002:0488b24": "方食羹或時翻此也。三十次第食者。不令鉢",
    "T40n1807_002:0488b25": "中處處亂取也。三十四視比坐鉢。謂視比",
    "T40n1807_002:0488b26": "坐鉢中嫌施主不平也。三十五繫盋想者。婆",
    "T40n1807_002:0488b27": "沙論中觀鉢作髑髏想。僧祇云。端心觀鉢不",
    "T40n1807_002:0488b28": "得放鉢在前共比坐語。若有緣須語左手撫",
    "T40n1807_002:0488b29": "鉢上。若行食人到第三人時。當先修鉢預",
    "T40n1807_002:0488c01": "待。三十八含飯者。僧祇云師長喚時咽未盡。",
    "T40n1807_002:0488c02": "能使聲不異者得應。若不得應咽已應。若前",
    "T40n1807_002:0488c03": "人嫌者應答口中有食。四十遺落者。僧祇二",
    "T40n1807_002:0488c04": "十二云。當段段可口食。若食餅當手作分令",
    "T40n1807_002:0488c05": "可口食。四十一頰食者。祇云不得從一頰迴",
    "T40n1807_002:0488c06": "至一頰。當一邊嚼即嚼邊咽。四十五振手者",
    "T40n1807_002:0488c07": "食粘手振之污傍人也。四十七污手捉飯器",
    "T40n1807_002:0488c08": "者。西方以手喫食。捉食之手名污手也。五分",
    "T40n1807_002:0488c09": "云。食手者食污其手及肥膩也。四十八洗鉢",
    "T40n1807_002:0488c10": "水。五分云不以鉢中有飯水洒白衣屋內應",
    "T40n1807_002:0488c11": "當學。四十九生草上者。祇云夏月生草並茂",
    "T40n1807_002:0488c12": "無空缺處。當在駱駝牛馬等行處。若無當瓦",
    "T40n1807_002:0488c13": "石上。若無當乾草上。五十水中者祇云水卒",
    "T40n1807_002:0488c14": "浮滿當土塊瓦石上。六十一藏財塔中。若三",
    "T40n1807_002:0488c15": "寶物等為堅窂故隱密不現。無狼藉相不犯。",
    "T40n1807_002:0488c16": "九十四上樹除緣者。命難等緣也。九十五老",
    "T40n1807_002:0488c17": "病比丘開從僧乞白二羯磨許杖絡囊。如律",
    "T40n1807_002:0488c18": "雜揵度辨。第八大段七滅諍法文亦分三。一",
    "T40n1807_002:0488c19": "依教滅諍。二列罪名相。三結已審持。初文復",
    "T40n1807_002:0488c20": "二。初至戒經中來辨所依教。文言七滅諍法",
    "T40n1807_002:0488c21": "者本音名七毘尼法也。第二若有已下辨用",
    "T40n1807_002:0488c22": "滅諍。諍或容起故云若有也。起必須殄故即",
    "T40n1807_002:0488c23": "應除也。諍體不同總有四種。一言諍。二覓諍。",
    "T40n1807_002:0488c24": "三犯諍。四事諍。對此三門分別。一釋名。二體",
    "T40n1807_002:0488c25": "治。三結罪。言釋名者諍理生諍名為言諍。求",
    "T40n1807_002:0488c26": "過生諍名為覓諍。評犯生諍名為犯諍。羯磨",
    "T40n1807_002:0488c27": "生諍名為事諍。次體治者。總辨體者大僧大",
    "T40n1807_002:0488c28": "尼各當眾諍令僧朋儻乖別過生。是四諍攝。",
    "T40n1807_002:0488c29": "若與五眾異類互諍無乖破事非四諍攝。次",
    "T40n1807_002:0489a01": "別辨者。一明言諍。三藏理事立敵紛然名之",
    "T40n1807_002:0489a02": "為言。如聲論師出家為僧。仍執舊計立聲為",
    "T40n1807_002:0489a03": "常。無質礙故。猶如虛空。佛法破云。聲是無常",
    "T40n1807_002:0489a04": "所作性故。譬如瓶等。然聲事一常無常理立",
    "T40n1807_002:0489a05": "敵互諍。是言諍體。此諍自有下品上品。若辨",
    "T40n1807_002:0489a06": "治者於七藥中總而言之用二藥治。言七藥",
    "T40n1807_002:0489a07": "者戒文所列如其次第。一現前毘尼此有二",
    "T40n1807_002:0489a08": "義。一者別用現前。謂以面對判斷言諍名曰",
    "T40n1807_002:0489a09": "現前。二者通用現前。通判諸諍皆須面對悉",
    "T40n1807_002:0489a10": "名現前。二憶念毘尼。三不癡毘尼。四自言治",
    "T40n1807_002:0489a11": "毘尼。五罪處所毘尼。謂如有人被他舉罪初",
    "T40n1807_002:0489a12": "引後違。僧作白四治罰令引實罪處所。由此",
    "T40n1807_002:0489a13": "滅諍名曰毘尼。戒文名為覓罪相者。詰問求",
    "T40n1807_002:0489a14": "覓令引實罪義意同也。六多人語毘尼戒。文",
    "T40n1807_002:0489a15": "名為多人覓罪者。罪是諍過。非是五篇犯罪",
    "T40n1807_002:0489a16": "之罪也。此中意說。用多人語求覓聲論執常",
    "T40n1807_002:0489a17": "之過判為非理也。七草布地毘尼。上來七中",
    "T40n1807_002:0489a18": "若治言諍下品之者。唯以現前一滅滅之。謂",
    "T40n1807_002:0489a19": "上所辨別用現前者是也。於中隨於八處判",
    "T40n1807_002:0489a20": "滅。謂或自界求一勝德。或二或三。或至僧位",
    "T40n1807_002:0489a21": "或他界內或僧或三或二或一。漸次流轉隨",
    "T40n1807_002:0489a22": "應八處諍者。心伏名為現前毘尼一滅滅也。",
    "T40n1807_002:0489a23": "然八滅中三德已下具三現前。一者法現前",
    "T40n1807_002:0489a24": "如判聲常以為非理是也。二毘尼現前謂勸",
    "T40n1807_002:0489a25": "受此判。三人現前謂判諍人及起諍人也。若",
    "T40n1807_002:0489a26": "四人已上具五現前謂加結界成就及能滅僧",
    "T40n1807_002:0489a27": "也。此之三五皆是面對判定之義悉名現前。",
    "T40n1807_002:0489a28": "然僧位中恐有惡人妄伴諍事。故單白差具",
    "T40n1807_002:0489a29": "十德者別集一處共互斷事。正斷之時亦須",
    "T40n1807_002:0489b01": "取彼諸惡人欲。又於坐中驅出三人。一者若",
    "T40n1807_002:0489b02": "有比丘不誦戒不學律藏作非法語。應作單",
    "T40n1807_002:0489b03": "白驅出此人。二者誦戒不學大藏執少許文",
    "T40n1807_002:0489b04": "亦白驅出。三者法師比丘以言辭力強說道理",
    "T40n1807_002:0489b05": "亦白驅出。驅出已後如法判定。諍事滅後更",
    "T40n1807_002:0489b06": "發起者波逸提。下發諍皆准此(上發諍戒道理悉在此中明之)。",
    "T40n1807_002:0489b07": "若上品言諍於前八處皆不能滅須二滅滅。",
    "T40n1807_002:0489b08": "謂多人語及現前。現前即是通用。現前謂離",
    "T40n1807_002:0489b09": "多人無別體性。自下現前悉准此釋。言多人",
    "T40n1807_002:0489b10": "者謂作白二差五德人行籌判定。行籌凡有",
    "T40n1807_002:0489b11": "十三種法。謂顯露等廣如律辨。且如眾中非",
    "T40n1807_002:0489b12": "法人多然彼和上上座智人皆如法語。應顯",
    "T40n1807_002:0489b13": "露行作二種籌。一破二完。行時告云。立聲常",
    "T40n1807_002:0489b14": "者捉破舍羅。立無常者捉完舍羅(或翻此告)。行已數",
    "T40n1807_002:0489b15": "之。若執聲常其籌數少即判為非。若其籌多",
    "T40n1807_002:0489b16": "託事作亂不得判定。應更餘處密求智人來",
    "T40n1807_002:0489b17": "集此界更行籌滅。今時屢見非法眾僧妄從",
    "T40n1807_002:0489b18": "多人一何謬矣。餘十二種不能繁敘。此即多",
    "T40n1807_002:0489b19": "人語也。言現前者此中唯是僧位判諍具五",
    "T40n1807_002:0489b20": "現前。謂法毘尼人僧界悉是面對判定法也。",
    "T40n1807_002:0489b21": "次辨覓諍。總而言之用四滅。滅謂若有人舉",
    "T40n1807_002:0489b22": "覓他罪。因此能所兩朋紛諍者名為覓諍。僧",
    "T40n1807_002:0489b23": "滅之時撿問所舉。所舉之人凡有三種。一者",
    "T40n1807_002:0489b24": "不作不犯人。如沓婆摩羅子是大阿羅漢。都",
    "T40n1807_002:0489b25": "不犯罪。被人謗故外有聞根。若被舉告僧既",
    "T40n1807_002:0489b26": "詰知清淨無犯。為作白四憶念知清以息諍事",
    "T40n1807_002:0489b27": "名憶念毘尼。二者作而不犯人。如滅諍犍度。",
    "T40n1807_002:0489b28": "難提比丘癡狂病時多作眾罪(說戒犍度是那那由比丘)。是",
    "T40n1807_002:0489b29": "聖所開故名作而不犯也。被舉告僧。僧知無",
    "T40n1807_002:0489c01": "犯為作白四。僧共證明。不癡已來實無所犯",
    "T40n1807_002:0489c02": "以息諍事。三者亦作亦犯人。謂如罪人被舉",
    "T40n1807_002:0489c03": "告僧。僧撿問時初言犯重須臾云輕。或初言",
    "T40n1807_002:0489c04": "犯須臾還諱。與作白四奪三十五事治罰令",
    "T40n1807_002:0489c05": "引實犯之處。以此息諍名罪處所。三中前二",
    "T40n1807_002:0489c06": "人不被治。諍事易滅判為下諍。後一治罰諍",
    "T40n1807_002:0489c07": "即難滅判為上品。現前不離此三毘尼故四",
    "T40n1807_002:0489c08": "滅滅也。次辨犯諍。總而言之以三滅滅。評犯",
    "T40n1807_002:0489c09": "有兩。一者傍人評逐朋成兩。且如一人自手",
    "T40n1807_002:0489c10": "掘地。二朋傍評。一云彼人地地想掘犯波逸",
    "T40n1807_002:0489c11": "提。一云彼人地非地想犯突吉羅。諍既紛紜。",
    "T40n1807_002:0489c12": "喚彼犯人問。取自言。犯人便云我地地想。即",
    "T40n1807_002:0489c13": "令對面懺提諍滅名自言治。諍餘聚罪准此",
    "T40n1807_002:0489c14": "應知。兩朋各執事理俱異名為犯諍。不同言",
    "T40n1807_002:0489c15": "諍事一理異也。所對懺境隨應。一人乃至僧",
    "T40n1807_002:0489c16": "位。僧位五現。餘即三現。現前無別體。亦如上",
    "T40n1807_002:0489c17": "辨。二者或是傍評雖逕自言諍猶不滅。或眾",
    "T40n1807_002:0489c18": "共犯二朋見異。如尼讚食。一朋云是讚食提",
    "T40n1807_002:0489c19": "罪。一朋云是指授可呵。若欲輕懺見重者違。",
    "T40n1807_002:0489c20": "若欲重懺見輕者拒。多時乖別須作草布。草",
    "T40n1807_002:0489c21": "布法者不說罪名互乞歡喜。如草掩泥不污",
    "T40n1807_002:0489c22": "人足。名之為草布。此為息諍而罪不滅。此准",
    "T40n1807_002:0489c23": "母論第八說也。若准多論第九罪諍俱滅如",
    "T40n1807_002:0489c24": "論應知准律。第一朋中智人應起具儀共相",
    "T40n1807_002:0489c25": "諮稟擬作草布。詞句如律不能繁敘。第二眾",
    "T40n1807_002:0489c26": "中亦爾相諮稟已單白和僧和訖懺悔廣如律",
    "T40n1807_002:0489c27": "中。此既僧滅局五現前。次辨事諍者一切滅",
    "T40n1807_002:0489c28": "滅。謂此事諍但諍羯磨以得事名。理實即是",
    "T40n1807_002:0489c29": "前三諍攝。且如二人見他受日秉白二法。一",
    "T40n1807_002:0490a01": "云白二受日不成須白四故。一云白二受日",
    "T40n1807_002:0490a02": "得成教明文故。此即事一理異言諍攝也。滅",
    "T40n1807_002:0490a03": "法准前文。如秉法實不犯罪被他舉告言惡",
    "T40n1807_002:0490a04": "心秉。僧知清淨即與憶念。又秉癡作被他舉",
    "T40n1807_002:0490a05": "告僧與不癡。又秉實犯初引後違得罪處所。",
    "T40n1807_002:0490a06": "此即並是覓諍所攝。又如見人別眾秉法二",
    "T40n1807_002:0490a07": "人傍評。一云彼是惡心秉法故令不成犯蘭",
    "T40n1807_002:0490a08": "(說戒犍度惡心蘭)。一云彼是懈怠心秉犯吉(亦准說戒犍度)。此即",
    "T40n1807_002:0490a09": "事理俱異犯諍所攝。此既隨應。前三諍攝故",
    "T40n1807_002:0490a10": "以七滅隨應滅之。准前三諍也。第三門結罪",
    "T40n1807_002:0490a11": "者如文。列罪名相七戒皆言應與者。有智之",
    "T40n1807_002:0490a12": "人觀知應與也。言當與者隨應正為對面判",
    "T40n1807_002:0490a13": "滅也。若觀應與而不為判悉犯吉羅。故此七",
    "T40n1807_002:0490a14": "戒即第五篇攝也。由諍過重故勸當與隱罪",
    "T40n1807_002:0490a15": "名也。七分二位。第一位者初一次二及自言",
    "T40n1807_002:0490a16": "一。如其次第滅下品中言覓犯三。第二位者",
    "T40n1807_002:0490a17": "覓罪多覓及如草布。如其次第滅上品中覓",
    "T40n1807_002:0490a18": "言犯三也。問上品之中次第何故與前異耶。",
    "T40n1807_002:0490a19": "答隨言便故亦有。律師迴文令次第者不依",
    "T40n1807_002:0490a20": "律文也。第三結已審持如前應知。自下第",
    "T40n1807_002:0490a21": "三大文結示迴求分文分為三。初至應當學",
    "T40n1807_002:0490a22": "結廣示略(若更有餘佛法者示餘佛略也)。第二忍辱第一道已下",
    "T40n1807_002:0490a23": "別示七略。第三明人能護戒已下迴求大道。",
    "T40n1807_002:0490a24": "第二別示七略文即為七。一者毘婆尸略文",
    "T40n1807_002:0490a25": "分為二。初舉略偈次舉教主。釋略偈者彼",
    "T40n1807_002:0490a26": "佛世人多執苦行。謂執苦行斷宿惡業又不",
    "T40n1807_002:0490a27": "造新便無苦果。為對治彼故制戒。云忍辱",
    "T40n1807_002:0490a28": "第一道等者謂於有怨修慈忍辱如斯。苦行",
    "T40n1807_002:0490a29": "是第一道。此道引證無為之理佛說為最。",
    "T40n1807_002:0490b01": "如是善制得無為樂。不同外道出家惱他制",
    "T40n1807_002:0490b02": "修苦行不名沙門。沙門謂是寂靜樂義。彼",
    "T40n1807_002:0490b03": "之所制無寂樂果故云然也。次示教主如文",
    "T40n1807_002:0490b04": "易知。二者尸棄佛略文二如前。偈文意者",
    "T40n1807_002:0490b05": "彼佛世人多作邪行以求天報。為對治彼故",
    "T40n1807_002:0490b06": "制戒。云譬如明眼人等者謂佛善制施諸眾",
    "T40n1807_002:0490b07": "生明淨慧眼。了殺羊等祠天求天便招險道",
    "T40n1807_002:0490b08": "不得生天。故云譬如明眼人能避嶮惡道",
    "T40n1807_002:0490b09": "也。上來既已對治邪求故世明人修戒定慧",
    "T40n1807_002:0490b10": "能離破戒及煩惱惡。餘文可知。三者毘葉",
    "T40n1807_002:0490b11": "羅佛略彼佛世人多唯持戒不求勝進又樂於",
    "T40n1807_002:0490b12": "他說過懷嫉。為對治彼故制戒。云不謗亦",
    "T40n1807_002:0490b13": "不嫉者離口意二過也。當奉行於戒者令戒",
    "T40n1807_002:0490b14": "滿也。飲食已下順生勝善文有五句。一飲",
    "T40n1807_002:0490b15": "食知量。二常樂遠離。三由斯心定。四策懃",
    "T40n1807_002:0490b16": "進修。五結成佛教。餘文可知。四者拘留孫",
    "T40n1807_002:0490b17": "佛略彼佛世人多貪利養又拒師教反談師惡",
    "T40n1807_002:0490b18": "慢修善品故制戒。云乃至入聚落者入聚落",
    "T40n1807_002:0490b19": "時不壞施心少持輕味。又於師教不生違戾",
    "T40n1807_002:0490b20": "但順教行。不觀於師作不作等。大乘戒中",
    "T40n1807_002:0490b21": "不觀法師種姓等是也。餘文可知。五者拘",
    "T40n1807_002:0490b22": "那含牟尼略彼佛世人多樂放蕩執以邪論。",
    "T40n1807_002:0490b23": "若他所破便懷憂慼。為對治彼故制戒。云",
    "T40n1807_002:0490b24": "心莫作放逸者離邪論也。聖法當懃學學正",
    "T40n1807_002:0490b25": "論也。如是無憂愁者學正論者法爾心喜喜",
    "T40n1807_002:0490b26": "故身安安故心定定故涅槃。餘文可知。第六",
    "T40n1807_002:0490b27": "迦葉佛略彼佛世人若得定者多生愛味不求",
    "T40n1807_002:0490b28": "淨勝。即維摩云貪著禪味是菩薩縛是也。為",
    "T40n1807_002:0490b29": "對治彼故制戒。云一切惡莫作者治破戒惡",
    "T40n1807_002:0490c01": "也。當奉行諸善者修善淨定勿修味定也。自",
    "T40n1807_002:0490c02": "正其志意令引果證也。餘文可知。第七釋迦",
    "T40n1807_002:0490c03": "佛略此佛世人性多煩惱放逸不修設修少善",
    "T40n1807_002:0490c04": "便生喜足又多惡業。為對治彼故制戒。云善",
    "T40n1807_002:0490c05": "護於口言者他詰罪時莫惡言報也。又善護",
    "T40n1807_002:0490c06": "於口言者若自發言離四過也。自淨其志意",
    "T40n1807_002:0490c07": "者斷諸煩惱修不放逸樂修多善也。身莫作",
    "T40n1807_002:0490c08": "諸惡者離身過也。意能發業故居中間。表上",
    "T40n1807_002:0490c09": "發語表下發身也。此三業道淨者證涅槃時",
    "T40n1807_002:0490c10": "是最淨處。故次文云能得如是行是大仙人道",
    "T40n1807_002:0490c11": "也。第二示教主中文分三。一示教主。二辨說",
    "T40n1807_002:0490c12": "時。三勸修學。初文可知。第二時者謂十二年",
    "T40n1807_002:0490c13": "清淨僧中未有犯事。佛每半月自說此略。從",
    "T40n1807_002:0490c14": "是已後准律。佛在瞻婆國白月十五日伽伽",
    "T40n1807_002:0490c15": "河邊因於眾中有人犯盜佛止不說。付弟子",
    "T40n1807_002:0490c16": "說。佛若說者有二種過。一者佛不虛說。二者",
    "T40n1807_002:0490c17": "金剛以杵必損犯人。護故不說。故付弟子說",
    "T40n1807_002:0490c18": "廣教也。就前六佛中初佛六月一度布薩。如",
    "T40n1807_002:0490c19": "其次第五四三二一月。今釋迦佛半月一說",
    "T40n1807_002:0490c20": "戒文不辨也。第三勸修中諸比丘自為者謂",
    "T40n1807_002:0490c21": "勸自愛也。新經論名為自愛善男子也。樂法",
    "T40n1807_002:0490c22": "者樂聞思也。樂沙門者樂修寂靜即修慧也。",
    "T40n1807_002:0490c23": "有慚有愧者對治破戒煩惱也。樂學戒者當",
    "T40n1807_002:0490c24": "於中學者以戒為宗故居後勸也。自下第三",
    "T40n1807_002:0490c25": "迴求大道偈有十四大分為二。初十二行半",
    "T40n1807_002:0490c26": "讚德勸說。次一偈半舉德迴求。前文分五。一",
    "T40n1807_002:0490c27": "有二偈顯戒能招現後義利。次二偈半示以",
    "T40n1807_002:0490c28": "敬儀。三二偈半示得斷德。四二偈半示佛恩",
    "T40n1807_002:0490c29": "德。五有三偈示生智德。釋初二偈現益名義",
    "T40n1807_002:0491a01": "後益名利。於初偈中現招名利後感生天。此",
    "T40n1807_002:0491a02": "三種樂並智人得故曰明人也。正生欲天引",
    "T40n1807_002:0491a03": "生上界也。後偈勸觀前世間益由斯戒淨引",
    "T40n1807_002:0491a04": "入第一出世之道即涅槃道也。次釋二半。能",
    "T40n1807_002:0491a05": "勝一切憂者二障擾惱合說為憂。能勝謂斷。",
    "T40n1807_002:0491a06": "斷故敬戒是佛法。故勸弟子自為求道敬戒",
    "T40n1807_002:0491a07": "順教也。次釋斷德二偈半者。七佛斷惑說七",
    "T40n1807_002:0491a08": "戒經。令諸弟子縛得解脫。文中應言令諸縛",
    "T40n1807_002:0491a09": "得解脫。而無令字者偈文迮故略之也。佛既",
    "T40n1807_002:0491a10": "說已已入涅槃。有漏諸相戲論悉滅。又如舍",
    "T40n1807_002:0491a11": "利弗等諸大弟子。尊行佛說聖所讚戒。此",
    "T40n1807_002:0491a12": "所行人亦皆入寂。次釋恩德二半者。大悲即",
    "T40n1807_002:0491a13": "是恩德之體。從此流出戒與毘尼。毘尼即大",
    "T40n1807_002:0491a14": "藏也。戒即佛出應視如佛也。次釋三偈示生",
    "T40n1807_002:0491a15": "智德。展轉傳生聖慧日光照除癡暗。故云佛",
    "T40n1807_002:0491a16": "法熾盛。即勝義正法盛也。不生慧日癡暗便",
    "T40n1807_002:0491a17": "生也。既生智德勸和合說如文易解。次一偈",
    "T40n1807_002:0491a18": "半結前勝德。施生成佛如文易曉。",
    "T40n1807_002:0491a19": "　若有奉行清淨戒　　亦能迴向趣菩提",
    "T40n1807_002:0491a20": "　便為利樂利群生　　猶如薰香薰一切",
    "T40n1807_002:0491a21": "四分比丘戒本疏下(終)"
}