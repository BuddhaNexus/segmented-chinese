{
    "T15n0651_003:0768b20": "佛說諸法本無經卷下",
    "T15n0651_003:0768b22": "隋天竺三藏闍那崛多譯",
    "T15n0651_003:0768b23": "[0768b23] 爾時曼殊尸利童真復白佛言：「世尊！我欲說",
    "T15n0651_003:0768b24": "雞羅句。」[0768b24] 佛言：「曼殊尸利！汝可辯說。」[0768b24] 曼殊尸利",
    "T15n0651_003:0768b25": "言：「世尊！諸眾生得到菩提是雞羅句。」[0768b25] 佛言：",
    "T15n0651_003:0768b26": "「曼殊尸利！何因是雞羅句？」[0768b26] 曼殊尸利言：「諸",
    "T15n0651_003:0768b27": "法不到、不普到、不順到、已離到，非證時、非不",
    "T15n0651_003:0768b28": "證時，過智離到故，彼是此雞羅句。世尊！諸",
    "T15n0651_003:0768b29": "眾生得到遍智是雞羅句。」[0768b29] 佛言：「曼殊尸利！",
    "T15n0651_003:0768c01": "何因諸眾生得到遍智是雞羅句？」[0768c01] 曼殊尸利",
    "T15n0651_003:0768c02": "言：「世尊！諸種諸處無諸眾生，順到遍智自",
    "T15n0651_003:0768c03": "性故，名得到遍智。世尊！其遍智者，無有得",
    "T15n0651_003:0768c04": "到相應現住。何以故？世尊！眾生自性即遍",
    "T15n0651_003:0768c05": "智故，彼是此雞羅句。世尊！諸眾生具足遍",
    "T15n0651_003:0768c06": "智是雞羅句。」[0768c06] 佛言：「曼殊尸利！何因是雞羅",
    "T15n0651_003:0768c07": "句？」[0768c07] 曼殊尸利言：「世尊！諸法無自離自，無自",
    "T15n0651_003:0768c08": "性等順，至於如、遍智本性一性相故，彼是此",
    "T15n0651_003:0768c09": "雞羅句。世尊！諸眾生無量具足是雞羅句。」",
    "T15n0651_003:0768c10": "[0768c10] 佛言：「曼殊尸利！何因是雞羅句？」[0768c10] 曼殊尸利",
    "T15n0651_003:0768c11": "言：「世尊！諸眾生過算離數，若如是知彼不",
    "T15n0651_003:0768c12": "可量，如虛空量故，彼是此雞羅句。世尊！諸",
    "T15n0651_003:0768c13": "眾生菩提場是雞羅句。」[0768c13] 佛言：「曼殊尸利！何",
    "T15n0651_003:0768c14": "因是雞羅句？」[0768c14] 曼殊尸利言：「世尊！菩提場者",
    "T15n0651_003:0768c15": "是何句義？」[0768c15] 佛言：「曼殊尸利！菩提場者，諸法",
    "T15n0651_003:0768c16": "寂靜場、諸法無生場、諸法無所有場、諸法",
    "T15n0651_003:0768c17": "不可取場、諸法無自性場。曼殊尸利！此是",
    "T15n0651_003:0768c18": "菩提場句義。」[0768c18] 曼殊尸利言：「世尊！諸眾生不",
    "T15n0651_003:0768c19": "常入此場耶？」[0768c19] 佛言：「如是如是。曼殊尸利！」[0768c19] 曼",
    "T15n0651_003:0768c20": "殊尸利言：「世尊！以此因緣，諸眾生菩提場",
    "T15n0651_003:0768c21": "是雞羅句。世尊！諸眾生得忍是雞羅句。」[0768c21] 佛",
    "T15n0651_003:0768c22": "言：「曼殊尸利！何因是雞羅句？」[0768c22] 曼殊尸利言：",
    "T15n0651_003:0768c23": "「世尊！諸眾生是無盡法、無滅法、不生法，名相",
    "T15n0651_003:0768c24": "已離、順入平等忍故，彼是此雞羅句。世尊！",
    "T15n0651_003:0768c25": "諸眾生無著辯是雞羅句。」[0768c25] 佛言：「曼殊尸利！",
    "T15n0651_003:0768c26": "何因是雞羅句？」[0768c26] 曼殊尸利言：「世尊！若諸眾",
    "T15n0651_003:0768c27": "生有如是辯，彼於十方皆無所有，無著無障",
    "T15n0651_003:0768c28": "平等順到。世尊！諸辯已離、自相不住故彼",
    "T15n0651_003:0768c29": "無所著。世尊！以此因緣彼是此雞羅句。世",
    "T15n0651_003:0769a01": "尊！諸眾生得陀羅尼是雞羅句。」[0769a01] 佛言：「曼殊",
    "T15n0651_003:0769a02": "尸利！何因是雞羅句？」[0769a02] 曼殊尸利言：「世尊！諸",
    "T15n0651_003:0769a03": "眾生想持諸眾生色、聲、香、味、觸等，不實顛倒，",
    "T15n0651_003:0769a04": "分別取相故，彼是此雞羅句。世尊！諸眾生",
    "T15n0651_003:0769a05": "慈心是雞羅句。」[0769a05] 佛言：「曼殊尸利！何因是雞",
    "T15n0651_003:0769a06": "羅句？」[0769a06] 曼殊尸利言：「世尊！諸眾生非眾生，本",
    "T15n0651_003:0769a07": "性不瞋，於瞋與慈而不分別，平等得到故，",
    "T15n0651_003:0769a08": "彼是此雞羅句。世尊！諸眾生大悲具足，是",
    "T15n0651_003:0769a09": "雞羅句。」[0769a09] 佛言：「曼殊尸利！何因是雞羅句？」[0769a09] 曼",
    "T15n0651_003:0769a10": "殊尸利言：「世尊！諸眾生本性無作及無作者，",
    "T15n0651_003:0769a11": "如來平等不過大悲，自性具足故，彼是此雞",
    "T15n0651_003:0769a12": "羅句。世尊！諸眾生得三摩地是雞羅句。」[0769a12] 佛",
    "T15n0651_003:0769a13": "言：「曼殊尸利！何因是雞羅句？」[0769a13] 曼殊尸利言：",
    "T15n0651_003:0769a14": "「世尊！諸眾生本性入定，無散亂、無略攝、無異",
    "T15n0651_003:0769a15": "緣，本性不生畢竟入定，攀緣離故。世尊！若",
    "T15n0651_003:0769a16": "諸眾生因於攀緣而有識知，彼攀緣中則無",
    "T15n0651_003:0769a17": "有識。何以故？世尊！其攀緣識念念速滅故，",
    "T15n0651_003:0769a18": "彼是此雞羅句。」[0769a18] 佛言：「曼殊尸利！諸眾生不",
    "T15n0651_003:0769a19": "種種分別思覺耶？」[0769a19] 曼殊尸利言：「諸思覺何處",
    "T15n0651_003:0769a20": "住？」[0769a20] 佛言：「於中住虛空界。」[0769a20] 曼殊尸利言：「世尊！",
    "T15n0651_003:0769a21": "虛空界有散亂耶？」[0769a21] 佛言：「曼殊尸利！虛空界",
    "T15n0651_003:0769a22": "無散亂。」[0769a22] 曼殊尸利言：「世尊！諸眾生不行虛空",
    "T15n0651_003:0769a23": "界耶？」[0769a23] 佛言：「如是。曼殊尸利！」[0769a23] 曼殊尸利言：「世",
    "T15n0651_003:0769a24": "尊！若虛空界如，彼諸眾生如；若諸眾生如，彼",
    "T15n0651_003:0769a25": "虛空界如。然世尊！諸眾生如、虛空界如，此無",
    "T15n0651_003:0769a26": "有二，無二相故，彼是此雞羅句。世尊！諸佛",
    "T15n0651_003:0769a27": "貪欲具足是雞羅句。」[0769a27] 佛言：「曼殊尸利！何因",
    "T15n0651_003:0769a28": "是雞羅句？」[0769a28] 曼殊尸利言：「世尊！諸佛順入貪",
    "T15n0651_003:0769a29": "欲平等，無染離染捨離諍競，不過貪欲平等",
    "T15n0651_003:0769b01": "順覺，貪欲自性故。世尊！貪欲即是菩提。何",
    "T15n0651_003:0769b02": "以故？世尊！順覺貪欲自性說名菩提故，彼",
    "T15n0651_003:0769b03": "是此雞羅句。世尊！諸佛瞋惡具足是雞羅句。」",
    "T15n0651_003:0769b04": "[0769b04] 佛言：「曼殊尸利！何因是雞羅句？」[0769b04] 曼殊尸利",
    "T15n0651_003:0769b05": "言：「世尊！佛說諸有為行過惡者，諸佛安住",
    "T15n0651_003:0769b06": "瞋惡平等，順覺瞋惡自性故，說名瞋惡具足，",
    "T15n0651_003:0769b07": "彼是此雞羅句。世尊！諸佛愚癡具足是雞羅",
    "T15n0651_003:0769b08": "句。」[0769b08] 佛言：「曼殊尸利！何因是雞羅句？」[0769b08] 曼殊尸",
    "T15n0651_003:0769b09": "利言：「世尊！諸佛能脫愚癡諸名諸著，安住",
    "T15n0651_003:0769b10": "愚癡平等，順覺愚癡自性故，彼是此雞羅句。",
    "T15n0651_003:0769b11": "世尊！諸佛身見具足是雞羅句。」[0769b11] 佛言：「曼殊",
    "T15n0651_003:0769b12": "尸利！何因是雞羅句？」[0769b12] 曼殊尸利言：「世尊！諸",
    "T15n0651_003:0769b13": "佛安住身見，於諸法中不入不出亦不入出，",
    "T15n0651_003:0769b14": "畢竟安住無住相故，順覺身見不生不出，無",
    "T15n0651_003:0769b15": "自性故，彼是此雞羅句。世尊！諸佛邪見具",
    "T15n0651_003:0769b16": "足是雞羅句。」[0769b16] 佛言：「曼殊尸利！何因是雞羅",
    "T15n0651_003:0769b17": "句？」[0769b17] 曼殊尸利言：「世尊！諸佛示現有為是邪，",
    "T15n0651_003:0769b18": "示現不實、示現離如，示現有為是空無虛妄",
    "T15n0651_003:0769b19": "法，順覺邪見自性相故，彼是此雞羅句。世",
    "T15n0651_003:0769b20": "尊！諸佛住顛倒得菩提。世尊！諸佛住諸蓋、",
    "T15n0651_003:0769b21": "住五欲、住欲、住瞋、住癡得菩提，是雞羅句。」",
    "T15n0651_003:0769b22": "[0769b22] 佛言：「曼殊尸利！何因是雞羅句？」[0769b22] 曼殊尸利",
    "T15n0651_003:0769b23": "言：「世尊！住處者即無住處句。」[0769b23] 佛言：「曼殊",
    "T15n0651_003:0769b24": "尸利！無住處者是何句義？」[0769b24] 曼殊尸利言：「世",
    "T15n0651_003:0769b25": "尊！無住處者難住及以動震，即是凡夫小兒。",
    "T15n0651_003:0769b26": "又諸佛善住欲平等故、瞋平等故、癡平等故、",
    "T15n0651_003:0769b27": "五欲平等故、諸蓋平等故、顛倒平等故。彼",
    "T15n0651_003:0769b28": "住欲自性處，如是證覺阿耨多羅三藐三菩",
    "T15n0651_003:0769b29": "提；彼住瞋癡五欲功德、諸蓋顛倒自性處，",
    "T15n0651_003:0769c01": "如是證覺阿耨多羅三藐三菩提。是故諸佛",
    "T15n0651_003:0769c02": "住顛倒蓋五欲三毒，證覺阿耨多羅三藐三",
    "T15n0651_003:0769c03": "菩提，是雞羅句。」[0769c03] 如是語已，佛告曼殊尸利",
    "T15n0651_003:0769c04": "童真言：「曼殊尸利！若復有人問汝：『如來、應、",
    "T15n0651_003:0769c05": "正遍知，諸不善法斷、諸善法具足。』如是問時，",
    "T15n0651_003:0769c06": "汝何發遣？」[0769c06] 曼殊尸利言：「世尊！若復有人如",
    "T15n0651_003:0769c07": "是問我：『如來、應、正遍知，諸不善法斷、諸善",
    "T15n0651_003:0769c08": "法具足。』世尊！彼如是問時，我作如是說：『汝",
    "T15n0651_003:0769c09": "先親近善友，勤作方便相應，莫一法合，亦莫",
    "T15n0651_003:0769c10": "作離、莫取莫放、莫攀緣、莫不攀緣、莫依莫",
    "T15n0651_003:0769c11": "住、莫棄莫掌、莫聚、莫求、莫願、莫見，一法為",
    "T15n0651_003:0769c12": "勝。若小若最勝，彼後當知如來境界，不思",
    "T15n0651_003:0769c13": "境界、離境界，斷境界法。』」[0769c13] 佛言：「曼殊尸利！",
    "T15n0651_003:0769c14": "汝作如是解說，是何發遣？」[0769c14] 曼殊尸利言：「世",
    "T15n0651_003:0769c15": "尊！我作如是解說，無有一法可發遣者。世",
    "T15n0651_003:0769c16": "尊！佛坐菩提場已有法，若生若滅可見不？」[0769c16] 佛",
    "T15n0651_003:0769c17": "言：「不然。曼殊尸利！」[0769c17] 曼殊尸利言：「世尊！若法",
    "T15n0651_003:0769c18": "無生無滅，彼有善法具足、不善法具足耶？」[0769c18] 佛",
    "T15n0651_003:0769c19": "言：「不然。曼殊尸利！」[0769c19] 曼殊尸利言：「世尊！若法",
    "T15n0651_003:0769c20": "不生不出，彼無善法具足、不善法具足。彼何",
    "T15n0651_003:0769c21": "所知？何所斷？何所修？何所證？何所見道？」",
    "T15n0651_003:0769c22": "[0769c22] 爾時上虛空中十千天子，聞此佛及曼殊尸",
    "T15n0651_003:0769c23": "利童真說已，即散憂波羅花、撥陀摩華、拘",
    "T15n0651_003:0769c24": "目陀華、奔荼梨迦華、曼陀羅華、摩訶曼陀",
    "T15n0651_003:0769c25": "羅華，禮佛及曼殊尸利童真足已，如是說言：",
    "T15n0651_003:0769c26": "「世尊！無著尸利，此謂曼殊尸利！世尊！無二",
    "T15n0651_003:0769c27": "尸利，此謂曼殊尸利！世尊！無有尸利，此謂",
    "T15n0651_003:0769c28": "曼殊尸利！世尊！無餘尸利，此謂曼殊尸利！",
    "T15n0651_003:0769c29": "世尊！如尸利、實際尸利、法界尸利、勝尸",
    "T15n0651_003:0770a01": "利、最勝尸利、無上尸利、無上上尸利、無等",
    "T15n0651_003:0770a02": "尸利、無等等尸利，世尊！此謂曼殊尸利童",
    "T15n0651_003:0770a03": "真。」[0770a03] 如是語已！曼殊尸利童真告彼天子言：「止",
    "T15n0651_003:0770a04": "止天子！莫分別我。我不見一法若勝、若劣、",
    "T15n0651_003:0770a05": "若最勝、若妙。又天子！汝若說言曼殊尸利",
    "T15n0651_003:0770a06": "者，我欲尸利彼是我曼殊尸利；我瞋尸利彼",
    "T15n0651_003:0770a07": "是我曼殊尸利；我癡尸利彼是我曼殊尸利。",
    "T15n0651_003:0770a08": "如是說者，名為正說。何以故？天子！我不過",
    "T15n0651_003:0770a09": "欲、不過瞋、不過癡。天子！諸凡夫小兒有行",
    "T15n0651_003:0770a10": "有到，諸菩薩無一處法中有行有到。」[0770a10] 天子言：",
    "T15n0651_003:0770a11": "「曼殊尸利！諸菩薩不到佛法、不行十地耶？」[0770a11] 曼",
    "T15n0651_003:0770a12": "殊尸利言：「天子！於意云何？幻人心心數法",
    "T15n0651_003:0770a13": "行十地耶？」[0770a13] 天子言：「曼殊尸利！如是幻人本",
    "T15n0651_003:0770a14": "無住處，何處於地復有行到？」[0770a14] 曼殊尸利言：",
    "T15n0651_003:0770a15": "「如是天子！諸法喻幻，彼無行踐、無他處到、",
    "T15n0651_003:0770a16": "無用力行、無自主行。」[0770a16] 天子言：「曼殊尸利！汝",
    "T15n0651_003:0770a17": "不當覺菩提耶？」[0770a17] 曼殊尸利言：「天子！於意云",
    "T15n0651_003:0770a18": "何？凡夫小兒貪欲繞住，能坐菩提場具足遍",
    "T15n0651_003:0770a19": "智不？」[0770a19] 天子言：「曼殊尸利！汝豈復貪欲繞住、",
    "T15n0651_003:0770a20": "是凡夫小兒耶？」[0770a20] 曼殊尸利言：「如是天子！我欲",
    "T15n0651_003:0770a21": "繞住、我瞋繞住、我癡繞住。我是外道、我是",
    "T15n0651_003:0770a22": "邪行。」[0770a22] 天子言：「曼殊尸利！以何義意說如是",
    "T15n0651_003:0770a23": "言：『我欲繞住、我瞋繞住、我癡繞住、我是外",
    "T15n0651_003:0770a24": "道、我是邪行？』」[0770a24] 曼殊尸利言：「天子！我所有繞",
    "T15n0651_003:0770a25": "住無有住處，於十方中無欲瞋癡自性住處",
    "T15n0651_003:0770a26": "故，以無住處相應故。」[0770a26] 天子言：「曼殊尸利！汝",
    "T15n0651_003:0770a27": "云何是外道？」[0770a27] 曼殊尸利言：「天子！我於外道無",
    "T15n0651_003:0770a28": "所行到，彼因緣故，我是外道。」[0770a28] 天子言：「曼殊",
    "T15n0651_003:0770a29": "尸利！汝云何是邪行？」[0770a29] 曼殊尸利言：「天子！我知",
    "T15n0651_003:0770b01": "諸法是邪、不實、不如，但是分別，彼因緣故，我",
    "T15n0651_003:0770b02": "是邪行。」[0770b02] 爾時十千天子，於曼殊尸利童真邊",
    "T15n0651_003:0770b03": "聞此說已，無生法中得忍。彼得忍已說如是",
    "T15n0651_003:0770b04": "言：「世尊！若彼眾生善此金剛句光明到耳者",
    "T15n0651_003:0770b05": "得勝利，何況聞已，信解為緣，受持讀誦、修習",
    "T15n0651_003:0770b06": "演說、如所說行？世尊！彼於諸法中當得無著",
    "T15n0651_003:0770b07": "辯才，及得明照善說一相諸法，於佛法中相",
    "T15n0651_003:0770b08": "續不斷，顯示諸法皆是佛法。」",
    "T15n0651_003:0770b09": "[0770b09] 爾時眾中復有天子，名蓮華遊戲智通，來集",
    "T15n0651_003:0770b10": "會坐。爾時蓮華遊戲智通天子而白佛言：",
    "T15n0651_003:0770b11": "「世尊！宜說十種音聲入智，於後世時五十歲",
    "T15n0651_003:0770b12": "中，菩薩聞如是等法已，不驚、不怖、不畏於諸",
    "T15n0651_003:0770b13": "法行，當知入行不疑不惑。」[0770b13] 如是語已，佛告",
    "T15n0651_003:0770b14": "蓮花遊戲智通天子言：「止止天子！何須問如",
    "T15n0651_003:0770b15": "是處？此音聲入門，初業菩薩不能知覺思惟、",
    "T15n0651_003:0770b16": "稱量共議。善家子！此法說時，亦不得於初",
    "T15n0651_003:0770b17": "業菩薩前說。何以故？說意難知故。天子！音",
    "T15n0651_003:0770b18": "聲入門，菩薩如恒伽河沙等劫，若彼不如",
    "T15n0651_003:0770b19": "實言訶罵，彼於其中無瞋礙心。又復恒伽河",
    "T15n0651_003:0770b20": "沙等劫，若得淨心好意供養，尊重諸樂因緣、",
    "T15n0651_003:0770b21": "衣食、臥床、病緣藥等諸事，彼於其中亦無順",
    "T15n0651_003:0770b22": "愛心生。善家子！如阿羅漢漏盡，於諸順愛",
    "T15n0651_003:0770b23": "住處法中終不生愛，於諸瞋礙住處法中",
    "T15n0651_003:0770b24": "亦不生憎。善家子！如是音聲入門，菩薩於",
    "T15n0651_003:0770b25": "恒伽河沙等劫，若得供養諸樂因緣，彼於其",
    "T15n0651_003:0770b26": "中而無順愛心生。於恒伽河沙等劫，若彼不",
    "T15n0651_003:0770b27": "如實言訶罵，彼於其中無瞋礙心。善家子！",
    "T15n0651_003:0770b28": "如是音聲入門，菩薩於諸衰利、毀譽、稱譏、苦",
    "T15n0651_003:0770b29": "樂，無受無著。過於世法而住，猶如山王。」[0770b29] 如",
    "T15n0651_003:0770c01": "是語已，蓮華遊戲智通天子復白佛言：「世尊！",
    "T15n0651_003:0770c02": "菩薩學時，復云何學音聲入門？」[0770c02] 佛言：「善家",
    "T15n0651_003:0770c03": "子！汝今何須問如是處？」[0770c03] 天子言：「世尊！為說",
    "T15n0651_003:0770c04": "音聲入智，於彼未來若有菩薩入於此忍，當",
    "T15n0651_003:0770c05": "作淨想、信想、愛想。彼等聞此音聲入智已，當",
    "T15n0651_003:0770c06": "覺自惡亦教餘人。」[0770c06] 如是語已，佛告蓮華遊戲",
    "T15n0651_003:0770c07": "智通天子言：「彼若然者，天子善聽，正念善",
    "T15n0651_003:0770c08": "思，吾當為汝演說此義。」[0770c08] 蓮華遊戲智通天子",
    "T15n0651_003:0770c09": "對曰：「如是！我甚樂聞。」[0770c09] 佛言：「天子！若有菩薩",
    "T15n0651_003:0770c10": "於欲聲中生過罪想、離欲聲中生讚利想，即",
    "T15n0651_003:0770c11": "不學佛法中。於瞋聲中生過罪想、離瞋聲中",
    "T15n0651_003:0770c12": "生讚利想，即不學佛法中。於癡聲中生過罪",
    "T15n0651_003:0770c13": "想、離癡聲中生讚利想，即不學佛法中。於",
    "T15n0651_003:0770c14": "少欲聲順愛、於多欲聲背憎，即不學音聲入",
    "T15n0651_003:0770c15": "門中。於知足聲順愛、於不知足聲背憎，即",
    "T15n0651_003:0770c16": "不學音聲入門中。於減省聲順愛、於不減省",
    "T15n0651_003:0770c17": "聲背憎，即不學音聲入門中。[0770c17] 「如是略說，當",
    "T15n0651_003:0770c18": "知於樂獨聲順愛、於多人聲背憎；於佛聲順",
    "T15n0651_003:0770c19": "愛、於外道聲背憎；於梵行聲順愛、於非梵行",
    "T15n0651_003:0770c20": "聲背憎；於毘那耶聲順愛、於非毘那耶聲背",
    "T15n0651_003:0770c21": "憎；於清白聲順愛、於煩惱聲背憎；於愛聲",
    "T15n0651_003:0770c22": "順愛、於非愛聲背憎；即不學音聲入門中。",
    "T15n0651_003:0770c23": "於果聲順愛、於凡夫聲背憎；於樂聲順愛、",
    "T15n0651_003:0770c24": "於苦聲背憎；於出世聲順愛、於世聲背憎；",
    "T15n0651_003:0770c25": "即不學音聲入門中。於出家聲順愛、於在家",
    "T15n0651_003:0770c26": "聲背憎，即不學音聲入門中。於施聲順愛、",
    "T15n0651_003:0770c27": "於慳聲背憎而生礙想，即不學佛法中。於持",
    "T15n0651_003:0770c28": "戒聲生讚利想、於破戒聲背憎而生礙想，即",
    "T15n0651_003:0770c29": "不學佛法中。於忍聲生讚利想、於瞋聲生礙",
    "T15n0651_003:0771a01": "想，即不學佛法中。[0771a01] 「如是略說，於精進聲生",
    "T15n0651_003:0771a02": "讚利想、於懈怠聲生礙想；於定意聲生讚利",
    "T15n0651_003:0771a03": "想、於亂聲生礙想；於智聲生讚利想、於無",
    "T15n0651_003:0771a04": "智聲生礙想，即不學佛法中。於近聲順愛、",
    "T15n0651_003:0771a05": "於遠聲背憎，即不學音聲入門中。於流轉聲",
    "T15n0651_003:0771a06": "生過罪想、於涅槃聲生讚利想，即不學音聲",
    "T15n0651_003:0771a07": "入門中。於此岸聲背憎、於彼岸聲順愛；於",
    "T15n0651_003:0771a08": "村落聲生過罪想、於阿蘭拏聲生讚利想；",
    "T15n0651_003:0771a09": "即不學音聲入門中。於獨行順愛、於共行背",
    "T15n0651_003:0771a10": "憎，即不學佛法中。於比丘行順愛、於在家",
    "T15n0651_003:0771a11": "行背憎；於威儀業順愛、於非威儀業背憎；",
    "T15n0651_003:0771a12": "於淨妙行順愛、於非淨妙行背憎；於戒行順",
    "T15n0651_003:0771a13": "愛、於惡戒行背憎；於不雜行順愛、於雜行",
    "T15n0651_003:0771a14": "背憎；於離貪欲行順愛、於貪欲行背憎；於",
    "T15n0651_003:0771a15": "離瞋惡行順愛、於瞋惡行背憎；於離愚癡行",
    "T15n0651_003:0771a16": "順愛、於愚癡行背憎；於空行順愛、於有見",
    "T15n0651_003:0771a17": "行背憎；於無相順愛、於相背憎；於無願順",
    "T15n0651_003:0771a18": "愛、於願背憎；於菩薩行順愛、於聲聞獨覺",
    "T15n0651_003:0771a19": "行背憎；即不學佛法中。[0771a19] 「若譏菩薩過失則遠",
    "T15n0651_003:0771a20": "菩提，亦取業障；若譏威儀則遠菩提，亦取",
    "T15n0651_003:0771a21": "牢固業障；若有菩薩於菩薩邊生卑小想，於",
    "T15n0651_003:0771a22": "己勝想則為自傷，亦取業障。如是菩薩，於",
    "T15n0651_003:0771a23": "他菩薩若教若誡，生教師想，然後教誡。菩",
    "T15n0651_003:0771a24": "薩若欲不捨菩提，於菩薩邊莫生小想。[0771a24] 「善家",
    "T15n0651_003:0771a25": "子！菩薩如是，無有一處令善根斷，如輕第",
    "T15n0651_003:0771a26": "二菩薩者。是故菩薩若欲護諸善根、欲清淨",
    "T15n0651_003:0771a27": "諸業障、欲速於諸法中得無礙行，應當晝夜",
    "T15n0651_003:0771a28": "各作三時禮諸菩薩乘者富伽羅。」",
    "T15n0651_003:0771a29": "[0771a29] 爾時曼殊尸利童真復白佛言：「世尊！如我",
    "T15n0651_003:0771b01": "解佛所說義，欲聲佛聲稱量一等、瞋聲佛聲",
    "T15n0651_003:0771b02": "等、癡聲佛聲等、外道聲佛聲等、少欲聲多",
    "T15n0651_003:0771b03": "欲聲等、知足聲不知足聲等、減省聲不減省",
    "T15n0651_003:0771b04": "聲等、樂獨聲共眾住聲等、此岸聲彼岸聲等、",
    "T15n0651_003:0771b05": "遠聲近聲等、流轉聲涅槃聲等、村落聲阿蘭",
    "T15n0651_003:0771b06": "拏聲等、施聲慳聲等、持戒聲破戒聲等、瞋",
    "T15n0651_003:0771b07": "恨聲忍聲等、精進聲懈怠聲等、亂聲定意聲",
    "T15n0651_003:0771b08": "等、無智聲智聲等。」[0771b08] 爾時蓮華遊戲智通天子",
    "T15n0651_003:0771b09": "語曼殊尸利童真言：「曼殊尸利！何因緣故稱",
    "T15n0651_003:0771b10": "量一等？」[0771b10] 曼殊尸利言：「天子！如是欲聲，於汝",
    "T15n0651_003:0771b11": "意謂是何？」[0771b11] 天子言：「曼殊尸利！如我意謂欲",
    "T15n0651_003:0771b12": "聲如響。」[0771b12] 曼殊尸利言：「天子！如是佛聲，汝",
    "T15n0651_003:0771b13": "意復謂是何？」[0771b13] 天子言：「曼殊尸利！如我意謂",
    "T15n0651_003:0771b14": "亦與響法不別。」[0771b14] 曼殊尸利言：「此因緣故，稱量",
    "T15n0651_003:0771b15": "一等。」",
    "T15n0651_003:0771b16": "[0771b16] 爾時佛告曼殊尸利童真言：「曼殊尸利！汝於",
    "T15n0651_003:0771b17": "前世住初業地，未入如是法道，作何業障？汝",
    "T15n0651_003:0771b18": "今可說。若未來世所有假名菩薩，聞如是等",
    "T15n0651_003:0771b19": "業障惡已，當自守護。」[0771b19] 如是語已，曼殊尸利",
    "T15n0651_003:0771b20": "童真復白佛言：「世尊！彼聞如是等業障惡",
    "T15n0651_003:0771b21": "已，雖當憂怖而得淨於業障，亦得諸法無礙。",
    "T15n0651_003:0771b22": "世尊！乃往過去無數劫，復過無數廣不可量、",
    "T15n0651_003:0771b23": "無量不可思，復過彼已，於彼時節有佛出世，",
    "T15n0651_003:0771b24": "名師子鼓音王如來、應、正遍知、明行具足、善逝、",
    "T15n0651_003:0771b25": "世間解、無上、調御丈夫、天人教師、佛、婆伽婆。",
    "T15n0651_003:0771b26": "彼如來壽量六十俱致那由多百千歲，說法",
    "T15n0651_003:0771b27": "調伏恒伽河沙等眾生，亦以三乘成熟眾生。",
    "T15n0651_003:0771b28": "彼世界名大光。於中若樹、若柱，七寶所作。於",
    "T15n0651_003:0771b29": "彼樹中有如是等聲出，所謂空聲、無相聲、",
    "T15n0651_003:0771c01": "無願聲、無生聲、無滅聲、無所有聲、無狀貌",
    "T15n0651_003:0771c02": "聲，常出如是等聲。若聲出時。彼諸眾生於法",
    "T15n0651_003:0771c03": "見證。[0771c03] 「彼時如來初集，聲聞有九十九俱致，彼",
    "T15n0651_003:0771c04": "皆阿羅漢，乃至以平等智善解脫心。第二集",
    "T15n0651_003:0771c05": "有九十六俱致比丘。第三集有九十三俱致",
    "T15n0651_003:0771c06": "比丘。第四集有九十俱致比丘，亦皆阿羅漢，",
    "T15n0651_003:0771c07": "乃至以平等智善解脫心。彼菩薩集亦如是",
    "T15n0651_003:0771c08": "數，彼皆無生法忍具足，善能出生種種法道，",
    "T15n0651_003:0771c09": "供養多百千俱致那由多佛，名稱聞於百千",
    "T15n0651_003:0771c10": "俱致那由多佛土，度脫多百千俱致那由多",
    "T15n0651_003:0771c11": "眾生，得無邊門陀羅尼，出生百千俱致那由",
    "T15n0651_003:0771c12": "多三摩地；自餘始業初乘發行菩薩摩訶薩，",
    "T15n0651_003:0771c13": "亦多無量無數。彼如來土功德莊嚴具足，若",
    "T15n0651_003:0771c14": "以言說終不能盡。彼如來滅後，正法住九十",
    "T15n0651_003:0771c15": "九百千歲，彼諸樹聲皆不復出。[0771c15] 「世尊！彼時",
    "T15n0651_003:0771c16": "有菩薩比丘，名曰喜根，作說法者。世尊！彼",
    "T15n0651_003:0771c17": "喜根菩薩先行質直，不分別威儀、不捨世間、",
    "T15n0651_003:0771c18": "不礙世法。彼時眾生諸根悉利，少聞即知",
    "T15n0651_003:0771c19": "有深信解，為彼眾生不讚說少欲、不讚說知",
    "T15n0651_003:0771c20": "足減省樂獨；亦不讚說不共眾住；亦不示",
    "T15n0651_003:0771c21": "現發起精進。示現自身行於雜行，令彼眾生",
    "T15n0651_003:0771c22": "攝取諸法，即欲自性攝取諸法、即瞋自性攝",
    "T15n0651_003:0771c23": "取諸法、即癡自性攝取諸法，而無障礙。彼",
    "T15n0651_003:0771c24": "以方便令彼攝取諸行一相。若彼眾生彼以",
    "T15n0651_003:0771c25": "方便令攝取已，無有一處眾生若行、若威儀",
    "T15n0651_003:0771c26": "而有瞋礙。彼不瞋礙心已便得忍地，於如來",
    "T15n0651_003:0771c27": "教中當得決定不壞深心。[0771c27] 「世尊！彼時復有",
    "T15n0651_003:0771c28": "菩薩比丘，名曰勝意，亦作說法者。世尊！勝",
    "T15n0651_003:0771c29": "意說法者，得四第耶那四無色入，受行十二",
    "T15n0651_003:0772a01": "頭多功德。世尊！勝意菩薩所調伏者，取他",
    "T15n0651_003:0772a02": "過惡，其智動搖。[0772a02] 「世尊！爾時勝意菩薩於村",
    "T15n0651_003:0772a03": "落中為食而行，至喜根菩薩所乞之家。以不",
    "T15n0651_003:0772a04": "知故，彼於其中見舍主子，即至彼舍主子",
    "T15n0651_003:0772a05": "所，至已設如是座，坐已為彼舍主子說少欲、",
    "T15n0651_003:0772a06": "說知足、說減省、說共眾住過惡，讚說樂獨、",
    "T15n0651_003:0772a07": "讚說不共眾住。仍於彼舍主子前，惡說喜根",
    "T15n0651_003:0772a08": "菩薩云：『彼比丘者，乃令多人取於顛倒。彼",
    "T15n0651_003:0772a09": "比丘者，乃令多人取於邪見。其彼比丘是雜",
    "T15n0651_003:0772a10": "行者，取欲無礙、取瞋無礙、取癡無礙、取諸",
    "T15n0651_003:0772a11": "法無礙。』彼舍主子利根得忍，語彼比丘言：",
    "T15n0651_003:0772a12": "『大德意謂貪欲是何？』比丘言：『如我意謂欲",
    "T15n0651_003:0772a13": "是煩惱。』舍主子言：『大德！貪欲為內為外？』比",
    "T15n0651_003:0772a14": "丘言：『貪欲非內非外。』舍主子言：『貪欲從何",
    "T15n0651_003:0772a15": "所來？去至何所？復住何處？』比丘言：『貪欲無",
    "T15n0651_003:0772a16": "來無去亦無住處。』舍主子言：『大德！貪欲若",
    "T15n0651_003:0772a17": "非內外，非東方分，亦非南、西、北方、上下、四維，",
    "T15n0651_003:0772a18": "無有處住亦非無住。彼之貪欲豈非無生？",
    "T15n0651_003:0772a19": "若無有生，何有煩惱及以清淨？』[0772a19] 「爾時勝意比",
    "T15n0651_003:0772a20": "丘瞋恚不喜，從坐起去，說如是言：『彼比丘",
    "T15n0651_003:0772a21": "者，乃令多人取不如實。』以不學入音聲故，",
    "T15n0651_003:0772a22": "於佛陀聲則喜、於外道聲則瞋。以不學入音",
    "T15n0651_003:0772a23": "聲故，於梵行聲則喜、於非梵行聲則瞋。以",
    "T15n0651_003:0772a24": "不學入音聲故，於清淨聲則喜、於染污聲則",
    "T15n0651_003:0772a25": "瞋。以不學入音聲故，於聖果聲則喜、於凡",
    "T15n0651_003:0772a26": "夫聲則瞋。以不學入音聲故，於樂聲則喜、",
    "T15n0651_003:0772a27": "於苦聲則瞋。以不學入音聲故，於出家聲則",
    "T15n0651_003:0772a28": "喜、於在家聲則瞋。以不學入音聲故，於出",
    "T15n0651_003:0772a29": "世間聲則喜、於世間聲則瞋。以不學入音聲",
    "T15n0651_003:0772b01": "故，於施聲則生利想、於慳聲則生礙想。以",
    "T15n0651_003:0772b02": "不學佛法中故，於持戒聲則生利想、於破戒",
    "T15n0651_003:0772b03": "聲則生礙想。[0772b03] 「於彼乞家出已，還向阿蘭拏處。",
    "T15n0651_003:0772b04": "至住處已，令餘比丘亦如是取，即於眾中見",
    "T15n0651_003:0772b05": "喜根菩薩已，說如是言：『此比丘者乃令多人",
    "T15n0651_003:0772b06": "取於顛倒。此比丘者，乃令多人取於邪見。",
    "T15n0651_003:0772b07": "其此比丘是雜行者，取欲無礙，如是亦取瞋、",
    "T15n0651_003:0772b08": "癡無礙，及取諸法無礙。』[0772b08] 「喜根菩薩作如是念：",
    "T15n0651_003:0772b09": "『今此比丘必作業障，我須為說如是深言，乃",
    "T15n0651_003:0772b10": "至令作修助菩提法因。』爾時喜根菩薩欲令",
    "T15n0651_003:0772b11": "眾信，即於諸比丘僧前，說此伽陀：",
    "T15n0651_003:0772b12": "「『貪欲說涅槃，  恚癡亦如是！",
    "T15n0651_003:0772b13": "  於中道當覺，  佛菩提不思。",
    "T15n0651_003:0772b14": "  若分別貪欲，  及諸恚癡等；",
    "T15n0651_003:0772b15": "  遠彼佛菩提，  譬如天與地。",
    "T15n0651_003:0772b16": "  若不破壞欲瞋已，  入於癡者見菩提；",
    "T15n0651_003:0772b17": "  彼即近於勝菩提，  當得於忍亦不久。",
    "T15n0651_003:0772b18": "  貪欲菩提二非二，  一入平等與相應；",
    "T15n0651_003:0772b19": "  若不如是隨順覺，  彼佛菩提遠復遠。",
    "T15n0651_003:0772b20": "  貪欲不生亦不滅，  未曾作惱染於心；",
    "T15n0651_003:0772b21": "  若有我想有得見，  為彼貪欲泥犁入。",
    "T15n0651_003:0772b22": "  所有欲法即佛法，  所有佛法即欲法；",
    "T15n0651_003:0772b23": "  此二一字而無相，  如是知者為導師。",
    "T15n0651_003:0772b24": "  若分別戒破戒已，  以戒自高而醉逸；",
    "T15n0651_003:0772b25": "  彼不生天況菩提，  但自安住有得見。",
    "T15n0651_003:0772b26": "  若於煩惱分別已，  常好依倚瞋見中；",
    "T15n0651_003:0772b27": "  此道非是勝菩提，  若念彼則凡夫縛。",
    "T15n0651_003:0772b28": "  若住蘭拏分別已，  高貴自我而欺他；",
    "T15n0651_003:0772b29": "  彼無菩提無佛法，  但自安住蘭拏見。",
    "T15n0651_003:0772c01": "  蘭拏法中既不見，  於村落中作威儀；",
    "T15n0651_003:0772c02": "  天修羅中彼是賊，  何有菩提及佛法？",
    "T15n0651_003:0772c03": "  若分別我當作佛，  彼凡無智力所牽；",
    "T15n0651_003:0772c04": "  所有佛法如虛空，  於中無取亦無捨。",
    "T15n0651_003:0772c05": "  見行菩提本不二，  名字數音說為人；",
    "T15n0651_003:0772c06": "  若不入於此法中，  彼佛菩提遠復遠。",
    "T15n0651_003:0772c07": "  若求菩提無菩提，  若見菩提遠菩提；",
    "T15n0651_003:0772c08": "  不此教中至滅度，  分別此法無有實。",
    "T15n0651_003:0772c09": "  若佛法中生羨樂，  彼則遠此佛菩提；",
    "T15n0651_003:0772c10": "  無實法中既生羨，  則當復受於苦惱。",
    "T15n0651_003:0772c11": "  若以供養異不供，  供養法中則聚著；",
    "T15n0651_003:0772c12": "  若知此界同平等，  彼當作佛人中尊。",
    "T15n0651_003:0772c13": "  若不於佛及佛法，  諸種諸處未曾見；",
    "T15n0651_003:0772c14": "  彼於諸法則不染，  覺菩提已破摩羅。",
    "T15n0651_003:0772c15": "  若欲度脫諸眾生，  彼眾生界未曾念；",
    "T15n0651_003:0772c16": "  諸法猶如涅槃等，  彼若見是作人尊！",
    "T15n0651_003:0772c17": "  若說外道是惡意，  若說諸佛人勝者；",
    "T15n0651_003:0772c18": "  於此二中無差別，  如是知者作導師。",
    "T15n0651_003:0772c19": "  若覺菩提無所覺，  若如是知無所知；",
    "T15n0651_003:0772c20": "  佛與非佛不等佛，  此不分別人中上。",
    "T15n0651_003:0772c21": "  佛於菩提未曾覺，  眾生未曾有脫者；",
    "T15n0651_003:0772c22": "  凡夫分別無有法，  彼遠復遠佛法中。",
    "T15n0651_003:0772c23": "  若有為法非有為，  彼所有數未曾有；",
    "T15n0651_003:0772c24": "  若無有數算亦無，  此諸方便不說二。",
    "T15n0651_003:0772c25": "  若無眾生無成就，  不見佛法是實有；",
    "T15n0651_003:0772c26": "  如佛亦如諸眾生，  如是知者觸菩提。",
    "T15n0651_003:0772c27": "  若欲當覺勝菩提，  於彼欲法莫分別；",
    "T15n0651_003:0772c28": "  所有欲法自性相，  彼即佛德不可思。",
    "T15n0651_003:0772c29": "  若佛法中未曾發，  於佛菩提不生心；",
    "T15n0651_003:0773a01": "  無異菩提無異心，  如是知者作導師。",
    "T15n0651_003:0773a02": "  以菩提心凡自高，  若分別念我作佛；",
    "T15n0651_003:0773a03": "  彼無菩提無佛法，  則捨此法自性印。",
    "T15n0651_003:0773a04": "  若念眾生我欲脫，  愚癡著彼眾生想；",
    "T15n0651_003:0773a05": "  說眾生者無眾生，  菩提不於眾生住。",
    "T15n0651_003:0773a06": "  若見眾生如是怖，  彼則無邊恐怖生；",
    "T15n0651_003:0773a07": "  諸眾生言如山響，  如是知者人中上。",
    "T15n0651_003:0773a08": "  若見眾生畢竟脫，  常無貪欲瞋癡等；",
    "T15n0651_003:0773a09": "  眾生寂靜常大寂，  如是知者作導師。",
    "T15n0651_003:0773a10": "  貪欲非內亦非外，  欲於諸方無依倚；",
    "T15n0651_003:0773a11": "  無實諸法分別已，  如是我想凡所迷。",
    "T15n0651_003:0773a12": "  如響如幻如焰等，  如石女兒亦如夢；",
    "T15n0651_003:0773a13": "  如諸煩惱不可見，  凡夫轉行由無知。",
    "T15n0651_003:0773a14": "  若求煩惱彼有惱，  正念選擇莫懈怠；",
    "T15n0651_003:0773a15": "  不分別道及煩惱，  觸無分別菩提地。",
    "T15n0651_003:0773a16": "  若空法中凡夫畏，  於佛法中彼當遠；",
    "T15n0651_003:0773a17": "  若空法中無有疑，  最勝菩提彼當得。",
    "T15n0651_003:0773a18": "  若以言說分別境，  言說及義不可思；",
    "T15n0651_003:0773a19": "  染著名稱及利報，  自謂念道無疑惑。",
    "T15n0651_003:0773a20": "  不以著名念所說，  而見蘭拏有所住；",
    "T15n0651_003:0773a21": "  少欲知足分別已，  復為貪欲力所牽。",
    "T15n0651_003:0773a22": "  若人避於欲法走，  彼於欲法不可脫；",
    "T15n0651_003:0773a23": "  若能順覺欲法實，  彼則見法欲乃離。",
    "T15n0651_003:0773a24": "  守護禁戒雖長夜，  出生定意無邊劫；",
    "T15n0651_003:0773a25": "  此佛教中彼不脫，  以不覺此真實際。",
    "T15n0651_003:0773a26": "  若覺此法無所有，  於諸法中彼無著；",
    "T15n0651_003:0773a27": "  不以分別戒破戒，  而脫凡夫有見境。",
    "T15n0651_003:0773a28": "  若見持戒常無戒，  若覺戒義破戒法；",
    "T15n0651_003:0773a29": "  彼於破戒不可得，  彼覺戒行相如是。",
    "T15n0651_003:0773b01": "  法王所有不思法，  俱致方便化眾生；",
    "T15n0651_003:0773b02": "  以一方便令其入，  此菩提中寂無漏。",
    "T15n0651_003:0773b03": "  凡夫墮於大墮中，  說勝法所聞法已；",
    "T15n0651_003:0773b04": "  無作無物無有相，  一道方便自性空。",
    "T15n0651_003:0773b05": "  雖在勝家喜欲樂，  而聞法已不驚怖；",
    "T15n0651_003:0773b06": "  不於此教出家已，  頭多自高有見得。",
    "T15n0651_003:0773b07": "  所有十方佛世尊！  住世作利大仙主；",
    "T15n0651_003:0773b08": "  皆知諸法如空已，  法無起作觸菩提。",
    "T15n0651_003:0773b09": "  無知而有淨相想，  聞此實法有驚怖；",
    "T15n0651_003:0773b10": "  彼俱致劫受多苦，  常受苦分無有間。』",
    "T15n0651_003:0773b11": "[0773b11] 「說此伽陀時，三十千天子等無生法中得忍；",
    "T15n0651_003:0773b12": "十八千比丘以不受故，諸漏心皆解脫。即時",
    "T15n0651_003:0773b13": "地裂，勝意菩薩死墮大啼叫泥犁耶中。彼業",
    "T15n0651_003:0773b14": "障故，於百千俱致劫大泥犁耶中，受諸極重",
    "T15n0651_003:0773b15": "苦毒。受已於七十百千生中，常得誹謗。於",
    "T15n0651_003:0773b16": "多百千俱致劫中，不聞如來、應、正遍知名字。",
    "T15n0651_003:0773b17": "彼後值遇如來，於彼教中出家而不&#x6199;樂。六",
    "T15n0651_003:0773b18": "十百千生中出家已，反戒入俗。以彼殘業障",
    "T15n0651_003:0773b19": "故，於多百千生中闇鈍而行。[0773b19] 「於彼時節名&#x6199;",
    "T15n0651_003:0773b20": "根比丘菩薩摩訶薩說法者，今已證覺阿耨",
    "T15n0651_003:0773b21": "多羅三藐三菩提，現住說法。在東方分，過",
    "T15n0651_003:0773b22": "百千俱致佛土，於寶畫世界中，名密無垢",
    "T15n0651_003:0773b23": "蔽日光福德威熾王如來、應、正遍知，現住說",
    "T15n0651_003:0773b24": "法。於彼時節名勝意比丘說法者，即我彼時",
    "T15n0651_003:0773b25": "作說法者，名勝意比丘。[0773b25] 「世尊！我受如是苦惱、",
    "T15n0651_003:0773b26": "如是住時，以未入此法道故，受如是苦。於",
    "T15n0651_003:0773b27": "無苦中分別苦、顛倒苦，是故若發菩薩乘者、",
    "T15n0651_003:0773b28": "若發獨覺乘者、若發聲聞乘者，不用如是業",
    "T15n0651_003:0773b29": "障者、不用如是苦者，於諸種法不應毀棄，",
    "T15n0651_003:0773c01": "於彼正法亦不應毀棄，亦不應一處而作瞋",
    "T15n0651_003:0773c02": "礙。」",
    "T15n0651_003:0773c03": "[0773c03] 爾時佛告曼殊尸利童真言：「曼殊尸利！彼時",
    "T15n0651_003:0773c04": "汝因聞彼伽陀，有何勝作？」[0773c04] 曼殊尸利言：「世",
    "T15n0651_003:0773c05": "尊！我因聞彼伽陀，從彼業障而起，處處馳走",
    "T15n0651_003:0773c06": "遍流轉已，於諸處中得甚深忍，得決定忍善",
    "T15n0651_003:0773c07": "說深法。」[0773c07] 佛言：「曼殊尸利！是誰神力憶念如",
    "T15n0651_003:0773c08": "是久遠所作業障？」[0773c08] 曼殊尸利言：「世尊！所有",
    "T15n0651_003:0773c09": "菩薩，若思若念若隨順念，彼皆如來神力。何",
    "T15n0651_003:0773c10": "以故？世尊！如是諸法皆是如來本性。」[0773c10] 佛言：",
    "T15n0651_003:0773c11": "「若得如來十力，與聞此者稱量一等；若於無",
    "T15n0651_003:0773c12": "生法中得忍，與聞此者稱量一等。」[0773c12] 曼殊尸利",
    "T15n0651_003:0773c13": "言：「世尊！如我解佛所說義，聞此法本，果不",
    "T15n0651_003:0773c14": "可思。」[0773c14] 佛言：「如是如是。曼殊尸利！如汝所說。",
    "T15n0651_003:0773c15": "聞此法本果不可思，但如來不記說。何以故？",
    "T15n0651_003:0773c16": "彼不勤修非善丈夫，若聞此已當不信解。曼",
    "T15n0651_003:0773c17": "殊尸利！此是諸法入門。」[0773c17] 爾時曼殊尸利童真",
    "T15n0651_003:0773c18": "及慈氏菩薩摩訶薩，復白佛言：「世尊！當住",
    "T15n0651_003:0773c19": "持此法本，令末後世後五百歲法轉之時，",
    "T15n0651_003:0773c20": "廣至多人手中，不使摩羅及摩羅身天得入",
    "T15n0651_003:0773c21": "其便。」[0773c21] 爾時世尊為住持此法本故，左右觀",
    "T15n0651_003:0773c22": "視如是無間。世尊觀已，彼時十方恒伽河沙",
    "T15n0651_003:0773c23": "等佛土六種振動。於彼時中，世尊則為已",
    "T15n0651_003:0773c24": "住持此法本。自餘諸佛世尊，於恒伽河沙等",
    "T15n0651_003:0773c25": "世界中，亦住持此法本。說此法本時，乃至",
    "T15n0651_003:0773c26": "十方恒伽河沙倍多，於彼眾生無生法中得",
    "T15n0651_003:0773c27": "忍，彼復倍多於法證見，何況復言住聲聞",
    "T15n0651_003:0773c28": "乘、獨覺地、無學地？[0773c28] 爾時命者阿難陀而白佛",
    "T15n0651_003:0773c29": "言：「世尊！云何名此法本？我云何持？」佛言：",
    "T15n0651_003:0774a01": "「阿難陀！此法本名『說諸法不轉』，此名當持。」",
    "T15n0651_003:0774a02": "[0774a02] 佛說此時，曼殊尸利童真歡喜，慈氏菩薩摩",
    "T15n0651_003:0774a03": "訶薩、師子遊步菩薩摩訶薩，蓮華遊戲智通",
    "T15n0651_003:0774a04": "天子及餘天子，并彼大菩薩眾，諸天、人、犍",
    "T15n0651_003:0774a05": "闥婆、阿修羅等，聞佛所說，皆大歡喜。"
}