{
    "X36n0659_034:0808a15": "南本大般涅槃經會疏卷第三十四",
    "X36n0659_034:0808a17": "[0808a17] 大般涅槃經迦葉菩薩品之四(卷第三十四)",
    "X36n0659_034:0808a18": "[0808a18] 北涼 天竺三藏 曇無讖 譯",
    "X36n0659_034:0808a19": "[0808a19] 晉 沙門 慧嚴 慧觀",
    "X36n0659_034:0808a20": " 謝靈運 重治",
    "X36n0659_034:0808a21": "[0808a21] 迦葉品之四",
    "X36n0659_034:0808a22": "[0808a22] 起卷是第三單明生善兩番問答初為三一緣起",
    "X36n0659_034:0808a23": "二正問三結問緣起中法譬合(云云)。",
    "X36n0659_034:0808a24": "[0808a24] 迦葉菩薩白佛言世尊一切眾生皆從煩惱而得果",
    "X36n0659_034:0808b01": "報言煩惱者所謂惡也從惡煩惱所生煩惱亦名為",
    "X36n0659_034:0808b02": "惡如是煩惱則有二種一因二果因惡故果惡果惡",
    "X36n0659_034:0808b03": "故子惡。",
    "X36n0659_034:0808b04": "[0808b04] 如&#x7D4D;婆果其子苦故華果莖葉一切皆苦猶如毒樹",
    "X36n0659_034:0808b05": "其子毒故果亦是毒。",
    "X36n0659_034:0808b06": "[0808b06] 因亦眾生果亦眾生因亦煩惱果亦煩惱煩惱因果",
    "X36n0659_034:0808b07": "即是眾生眾生即是煩惱因果。",
    "X36n0659_034:0808b08": "[0808b08] 若從是義下二正問。",
    "X36n0659_034:0808b09": "[0808b09] 若從是義云何如來先喻雪山亦有毒草微妙藥王。",
    "X36n0659_034:0808b10": "[0808b10] 用煩惱為眾生眾生復是煩惱煩惱為眾生即是",
    "X36n0659_034:0808b11": "因苦而無善眾生復是煩惱即是果苦不善若爾",
    "X36n0659_034:0808b12": "俱不善云何而得生於善法何得復有妙藥王耶",
    "X36n0659_034:0808b13": "若言下三結問。",
    "X36n0659_034:0808b14": "[0808b14] 若言煩惱即是眾生眾生即是煩惱云何而言眾生",
    "X36n0659_034:0808b15": "身中有妙藥王。",
    "X36n0659_034:0808b16": "[0808b16] 佛答為三初歎問次合前譬三結能修之人即佛",
    "X36n0659_034:0808b17": "性力初歎如文。",
    "X36n0659_034:0808b18": "[0808b18] 佛言善哉善哉善男子無量眾生咸同此疑汝今能",
    "X36n0659_034:0808b19": "為啟請求解我亦能斷諦聽諦聽善思念之吾當為",
    "X36n0659_034:0808b20": "汝分別解說。",
    "X36n0659_034:0808b21": "[0808b21] 雪山下次合前譬。",
    "X36n0659_034:0808b22": "[0808b22] 善男子雪山喻者即是眾生言毒草者即是煩惱妙",
    "X36n0659_034:0808b23": "藥王者即淨梵行。",
    "X36n0659_034:0808b24": "[0808b24] 然前妙藥譬於佛性今云藥王即淨梵行在言少",
    "X36n0659_034:0808c01": "異。",
    "X36n0659_034:0808c02": "[0808c02] 若有眾生下三結如文。",
    "X36n0659_034:0808c03": "[0808c03] 善男子若有眾生能修如是清淨梵行是名身中有",
    "X36n0659_034:0808c04": "妙藥王。",
    "X36n0659_034:0808c05": "[0808c05] 迦葉白佛下第二問答正出所生之行。",
    "X36n0659_034:0808c06": "[0808c06] 迦葉菩薩白佛言世尊云何眾生有清淨梵行。",
    "X36n0659_034:0808c07": "[0808c07] 此更問前意何等眾生有清淨梵行。",
    "X36n0659_034:0808c08": "[0808c08] 佛答為二初總答所問次別答初總中先譬。",
    "X36n0659_034:0808c09": "[0808c09] 善男子猶如世間從子生果是果有能與子作因有",
    "X36n0659_034:0808c10": "不能者有能作者是名果子若不能作唯得名果不",
    "X36n0659_034:0808c11": "得名子。",
    "X36n0659_034:0808c12": "[0808c12] 次合。",
    "X36n0659_034:0808c13": "[0808c13] 一切眾生亦復如是皆有二種一者有煩惱果是煩",
    "X36n0659_034:0808c14": "惱因二者有煩惱果非煩惱因是煩惱果非煩惱因",
    "X36n0659_034:0808c15": "是則名為清淨梵行。",
    "X36n0659_034:0808c16": "[0808c16] 佛答意者眾生亦不盡具有此梵行如世果子其",
    "X36n0659_034:0808c17": "已是果但此果不必併生於子鳥食火燒水爛則",
    "X36n0659_034:0808c18": "不能生不被三事即能生子眾生亦爾不能修者",
    "X36n0659_034:0809a01": "是煩惱果而於果上復生惑因若修善者即但有",
    "X36n0659_034:0809a02": "惑果無有惑因即是眾生身中有清淨梵行。",
    "X36n0659_034:0809a03": "[0809a03] 眾生觀受下第二別答明修觀解文為五一觀受",
    "X36n0659_034:0809a04": "二觀想三觀欲四觀業五觀十二因緣此之五觀",
    "X36n0659_034:0809a05": "但成兩科前四觀五陰後一觀因緣觀五陰中何",
    "X36n0659_034:0809a06": "故不觀識色兩陰識初起時未別苦樂論人云識",
    "X36n0659_034:0809a07": "得實法想得假名未能分別是故不觀色陰麤淺",
    "X36n0659_034:0809a08": "故亦不觀三陰猛盛所以觀之於三陰中受想不",
    "X36n0659_034:0809a09": "開行陰開二謂欲業是所以然者行陰過重是故",
    "X36n0659_034:0809a10": "開之觀中一一例皆有四一觀受體二觀受因三",
    "X36n0659_034:0809a11": "觀受果四明修道初觀受體。",
    "X36n0659_034:0809a12": "[0809a12] 善男子眾生觀受知是一切漏之近因所謂內外漏",
    "X36n0659_034:0809a13": "受因緣故不能斷絕一切諸漏亦不能出三界牢獄",
    "X36n0659_034:0809a14": "眾生因受著我我所生於心倒想倒見倒是故眾生",
    "X36n0659_034:0809a15": "先當觀受如是受者為一切愛而作近因是故智者",
    "X36n0659_034:0809a16": "欲斷愛者當先觀受善男子一切眾生十二因緣所",
    "X36n0659_034:0809a17": "作善惡皆因受時是故我為阿難說言阿難一切眾",
    "X36n0659_034:0809a18": "生所作善惡皆是受時是故智者先當觀受既觀受",
    "X36n0659_034:0809a19": "已。",
    "X36n0659_034:0809a20": "[0809a20] 夫受心者只是果報言近因者以受是五果之末",
    "X36n0659_034:0809a21": "從於此處復起三因生諸煩惱名觸因緣言因緣",
    "X36n0659_034:0809a22": "者觸名不定無別自體亦可說識為觸亦可說想",
    "X36n0659_034:0809a23": "為觸此是次第因緣言無明觸即是煩惱前心言",
    "X36n0659_034:0809a24": "明觸者即是無漏前心言非明無明觸者即是有",
    "X36n0659_034:0809b01": "漏諸善前心。",
    "X36n0659_034:0809b02": "[0809b02] 復當更觀下第二觀受因。",
    "X36n0659_034:0809b03": "[0809b03] 復當更觀如是受者何因緣生若因緣生如是因緣",
    "X36n0659_034:0809b04": "復從何生若無因生無因何故不生無受復觀是受",
    "X36n0659_034:0809b05": "不因自在天生不因士夫生不因微塵生非時節生",
    "X36n0659_034:0809b06": "不因想生不因性生不從自生不從他生非自他生",
    "X36n0659_034:0809b07": "非無因生是受皆從緣合而生因緣者即是愛也是",
    "X36n0659_034:0809b08": "和合中非有受非無受是故我當斷是和合斷和合",
    "X36n0659_034:0809b09": "故則不生受善男子智者觀因已。",
    "X36n0659_034:0809b10": "[0809b10] 前討受因無所從生後明從和合生。",
    "X36n0659_034:0809b11": "[0809b11] 次觀果報下即第三觀果。",
    "X36n0659_034:0809b12": "[0809b12] 次觀果報眾生因受受於地獄餓鬼畜生乃至三界",
    "X36n0659_034:0809b13": "無量苦惱受因緣故受無常樂受因緣故斷於善根",
    "X36n0659_034:0809b14": "受因緣故獲得解脫作是觀時不作受因云何名為",
    "X36n0659_034:0809b15": "不作受因謂分別受何等受能作愛因何等愛能作",
    "X36n0659_034:0809b16": "受因善男子眾生若能如是深觀愛因受因則便能",
    "X36n0659_034:0809b17": "斷我及我所。",
    "X36n0659_034:0809b18": "[0809b18] 若人能作如是下第四修道。",
    "X36n0659_034:0809b19": "[0809b19] 善男子若人能作如是等觀則應分別愛之與受在",
    "X36n0659_034:0809b20": "何處滅即見愛受有少滅處當知亦應有畢竟滅爾",
    "X36n0659_034:0809b21": "時即於解脫生信生信心已是解脫處何由而得知",
    "X36n0659_034:0809b22": "從八正即便修習云何名為八正道耶是道觀受有",
    "X36n0659_034:0809b23": "三種相一者苦二者樂三者不苦不樂如是三種俱",
    "X36n0659_034:0809b24": "能增長身之與心何因緣故能增長耶觸因緣也是",
    "X36n0659_034:0809c01": "觸三種一者無明觸二者明觸三者非明無明觸言",
    "X36n0659_034:0809c02": "明觸者即八正道其餘二觸增長身心及三種受是",
    "X36n0659_034:0809c03": "故我應斷二種觸因緣觸斷不生三受善男子如是",
    "X36n0659_034:0809c04": "受者亦名為因亦名為果智者當觀亦因亦果云何",
    "X36n0659_034:0809c05": "為因因受生愛名之為因云何名果因觸生故名之",
    "X36n0659_034:0809c06": "為果是故此受亦因亦果智者如是觀是受已次復",
    "X36n0659_034:0809c07": "觀愛受果報故名之為愛智者觀愛復有二種一者",
    "X36n0659_034:0809c08": "雜食二者無食雜食愛者因生老病死一切諸有無",
    "X36n0659_034:0809c09": "食愛者斷生老病死一切諸有貪無漏道智者復當",
    "X36n0659_034:0809c10": "作如是念我若生是雜食之愛則不能斷生老病死",
    "X36n0659_034:0809c11": "我今雖貪無漏之道不斷受因則不能得無漏道果",
    "X36n0659_034:0809c12": "是故應當先斷是觸觸既斷已受則自滅受既滅已",
    "X36n0659_034:0809c13": "愛亦隨滅是名八正道善男子若有眾生能如是觀",
    "X36n0659_034:0809c14": "雖有毒身其中亦有微妙藥王如雪山中雖有毒草",
    "X36n0659_034:0809c15": "亦有妙藥善男子如是眾生雖從煩惱而得果報而",
    "X36n0659_034:0809c16": "是果報更不復為煩惱作因是則名為清淨梵行。",
    "X36n0659_034:0809c17": "[0809c17] 文云觸有三種一無明觸者若行心作惡即識想",
    "X36n0659_034:0809c18": "受三名無明觸行心起善即前三心名為明觸行",
    "X36n0659_034:0809c19": "在無記非善非惡即前三心名非明無明觸又一",
    "X36n0659_034:0809c20": "解如前文云明觸即八正道餘之二觸增長諸惡。",
    "X36n0659_034:0809c21": "[0809c21] 復次善男子下第二觀想例前為四此言想者非",
    "X36n0659_034:0809c22": "謂想陰以行心中別有想倒又思惟中名想倒心",
    "X36n0659_034:0809c23": "倒見諦之中名為見倒今乃總論不得名見通名",
    "X36n0659_034:0809c24": "為想又云無色界為一切想者無色界中乃有不",
    "X36n0659_034:0810a01": "用處非謂一切但前二是一切故以為名觀想體",
    "X36n0659_034:0810a02": "中又二先正觀體。",
    "X36n0659_034:0810a03": "[0810a03] 復次善男子智者當觀受愛二事何因緣生知因想",
    "X36n0659_034:0810a04": "生何以故眾生見色亦不生貪及觀受時亦不生貪",
    "X36n0659_034:0810a05": "若於色中生顛倒想謂色即是常樂我淨受是常恒",
    "X36n0659_034:0810a06": "無有變易因是倒想生貪瞋癡是故智者應當觀想",
    "X36n0659_034:0810a07": "云何觀想當作是念一切眾生未得正道皆有倒想",
    "X36n0659_034:0810a08": "云何倒想於非常中生於常想於非樂中生於樂想",
    "X36n0659_034:0810a09": "於非淨中生於淨想於空法中生於我想於非男女",
    "X36n0659_034:0810a10": "大小晝夜歲月衣服房舍臥具生於男女至臥具想",
    "X36n0659_034:0810a11": "是想三種一者小二者大三者無邊小因緣故生於",
    "X36n0659_034:0810a12": "小想大因緣故生於大想無量緣故生無量想復有",
    "X36n0659_034:0810a13": "小想謂未入定復有大想謂已入定復有無量想謂",
    "X36n0659_034:0810a14": "十一切入復有小想所謂欲界一切想等復有大想",
    "X36n0659_034:0810a15": "所謂色界一切想等復有無量想謂無色界一切想",
    "X36n0659_034:0810a16": "等三想滅故受則自滅想受滅故名為解脫。",
    "X36n0659_034:0810a17": "[0810a17] 次問答(云云)。",
    "X36n0659_034:0810a18": "[0810a18] 迦葉菩薩言世尊滅一切法名為解脫如來云何說",
    "X36n0659_034:0810a19": "想受滅名解脫耶。",
    "X36n0659_034:0810a20": "[0810a20] 初問中云滅受想名解脫者數人云得解脫者不",
    "X36n0659_034:0810a21": "止滅此二心滅一切心乃得解脫今偏言二心者",
    "X36n0659_034:0810a22": "過患多故受心修禪想修無色受心味禪想計無",
    "X36n0659_034:0810a23": "色以為涅槃論家不爾緣世諦名想受緣真諦名",
    "X36n0659_034:0810a24": "慧心世諦想心可滅得脫真諦慧心不可滅與數",
    "X36n0659_034:0810b01": "大同故迦葉難云滅一切法名為解脫豈滅兩心",
    "X36n0659_034:0810b02": "得解脫耶。",
    "X36n0659_034:0810b03": "[0810b03] 佛言善男子如來或時因眾生說聞者解法或時因",
    "X36n0659_034:0810b04": "法說於眾生聞者亦解說於眾生云何名為因眾生",
    "X36n0659_034:0810b05": "說聞者解法如我先為大迦葉說迦葉眾生滅時善",
    "X36n0659_034:0810b06": "法則滅是名因眾生說聞者解法云何因法說於眾",
    "X36n0659_034:0810b07": "生聞者亦解說於眾生如我先為阿難說言我亦不",
    "X36n0659_034:0810b08": "說親近一切法亦復不說不親近一切法若法近已",
    "X36n0659_034:0810b09": "善法哀羸不善熾盛如是法者不應親近若法近已",
    "X36n0659_034:0810b10": "不善衰滅善法增長如是法者是應親近是名因法",
    "X36n0659_034:0810b11": "說於眾生聞者亦解說於眾生善男子如來雖說想",
    "X36n0659_034:0810b12": "受二滅則已總說一切可斷智者既觀如是想已。",
    "X36n0659_034:0810b13": "[0810b13] 佛答須滅一切方得解脫佛或時總說即攝一切",
    "X36n0659_034:0810b14": "或時別說今說想受二滅即得解脫此則總論已",
    "X36n0659_034:0810b15": "說一切文中初云因眾生說聞者解法者即是因",
    "X36n0659_034:0810b16": "緣於眾生說善惡等法聞即得解又云因法說眾",
    "X36n0659_034:0810b17": "生眾生得解者先說善法須近惡法須捨眾生聞",
    "X36n0659_034:0810b18": "此即能得解此兩意正酬前問。",
    "X36n0659_034:0810b19": "[0810b19] 次觀想因亦二先正觀因。",
    "X36n0659_034:0810b20": "[0810b20] 次觀想因是無量想因何而生知因觸生是觸二種",
    "X36n0659_034:0810b21": "一者因煩惱觸二者因解脫觸因無明生名煩惱觸",
    "X36n0659_034:0810b22": "因明生者名解脫觸因煩惱觸生於倒想因解脫觸",
    "X36n0659_034:0810b23": "生不倒想觀想因已次觀果報。",
    "X36n0659_034:0810b24": "[0810b24] 次兩番問答。",
    "X36n0659_034:0810c01": "[0810c01] 迦葉菩薩白佛言世尊若以因此煩惱之想生於倒",
    "X36n0659_034:0810c02": "想一切聖人實有倒想而無煩惱是義云何。",
    "X36n0659_034:0810c03": "[0810c03] 佛言善男子云何聖人而有倒想。",
    "X36n0659_034:0810c04": "[0810c04] 迦葉菩薩言世尊一切聖人牛作牛想亦說是牛馬",
    "X36n0659_034:0810c05": "作馬想亦說是馬男女大小舍宅車乘去來亦爾是",
    "X36n0659_034:0810c06": "名倒想。",
    "X36n0659_034:0810c07": "[0810c07] 善男子一切凡夫有二種想一者世流布想二者著",
    "X36n0659_034:0810c08": "想一切聖人唯有世流布想無有著想一切凡夫惡",
    "X36n0659_034:0810c09": "覺觀故於世流布生於著想一切聖人善覺觀故於",
    "X36n0659_034:0810c10": "世流布不生著想是故凡夫名為倒想聖人雖知不",
    "X36n0659_034:0810c11": "名倒想智者如是觀想因已。",
    "X36n0659_034:0810c12": "[0810c12] 三觀果。",
    "X36n0659_034:0810c13": "[0810c13] 次觀果報是惡想果在於地獄餓鬼畜生人天中受",
    "X36n0659_034:0810c14": "如我因斷惡覺觀故無明觸斷是故想斷因想斷故",
    "X36n0659_034:0810c15": "果報亦斷。",
    "X36n0659_034:0810c16": "[0810c16] 四修道悉如文。",
    "X36n0659_034:0810c17": "[0810c17] 智者為斷如是想因修八正道善男子若有能作如",
    "X36n0659_034:0810c18": "是等觀則得名為清淨梵行善男子是名眾生毒身",
    "X36n0659_034:0810c19": "之中有妙藥王如雪山中雖有毒草亦有妙藥。",
    "X36n0659_034:0810c20": "[0810c20] 復次智者觀欲下第三觀欲即是煩惱門亦例有",
    "X36n0659_034:0810c21": "四此初觀欲體。",
    "X36n0659_034:0810c22": "[0810c22] 復次善男子智者觀欲欲者即是色聲香味觸善男",
    "X36n0659_034:0810c23": "子即是如來因中說果從此五事生於欲耳實非欲",
    "X36n0659_034:0810c24": "也善男子愚癡之人貪求受之於是色中生顛倒想",
    "X36n0659_034:0811a01": "乃至觸中亦生倒想。",
    "X36n0659_034:0811a02": "[0811a02] 正是內心今但舉外塵者能生心欲故名塵為欲",
    "X36n0659_034:0811a03": "此即因中說果。",
    "X36n0659_034:0811a04": "[0811a04] 倒想因緣便生於受下第二觀欲因。",
    "X36n0659_034:0811a05": "[0811a05] 倒想因緣便生於受是故世間說因倒想生十種想",
    "X36n0659_034:0811a06": "欲因緣故在於世間受惡果報以惡加於父母沙門",
    "X36n0659_034:0811a07": "婆羅門等所不應作而故作之不惜身命是故智者",
    "X36n0659_034:0811a08": "觀是惡想因緣故生欲心智者如是觀欲因已。",
    "X36n0659_034:0811a09": "[0811a09] 次觀下三觀果報。",
    "X36n0659_034:0811a10": "[0811a10] 次觀果報是欲多有諸惡果報所謂地獄餓鬼畜生",
    "X36n0659_034:0811a11": "人中天上是名觀果報若是惡想得除滅者終不生",
    "X36n0659_034:0811a12": "於此欲心也無欲心故不受惡受無惡受故則無惡",
    "X36n0659_034:0811a13": "果是故我應先斷惡想斷惡想已如是等法自然而",
    "X36n0659_034:0811a14": "滅。",
    "X36n0659_034:0811a15": "[0811a15] 是故下四修道。",
    "X36n0659_034:0811a16": "[0811a16] 是故智者為滅惡想修八正道是則名為清淨梵行",
    "X36n0659_034:0811a17": "是名眾生毒身之中有妙藥王如雪山中雖有毒草",
    "X36n0659_034:0811a18": "亦有妙藥。",
    "X36n0659_034:0811a19": "[0811a19] 復次智者下第四觀業亦為四先觀體。",
    "X36n0659_034:0811a20": "[0811a20] 復次善男子智者如是觀是欲已次當觀業何以故",
    "X36n0659_034:0811a21": "有智之人當作是念受想觸欲即是煩惱煩惱者能",
    "X36n0659_034:0811a22": "作生業不作受業如是煩惱與業共行則有二種一",
    "X36n0659_034:0811a23": "作生業二作受業是故智者當觀於業是業三種謂",
    "X36n0659_034:0811a24": "身口意善男子身口二業亦名為業亦名業果意唯",
    "X36n0659_034:0811b01": "名業不名為果以業因故則名為業善男子身口二",
    "X36n0659_034:0811b02": "業名為外業意業名內是三種業共煩惱行故作二",
    "X36n0659_034:0811b03": "種業一者生業二者受業善男子正業者即意業也",
    "X36n0659_034:0811b04": "期業者謂身口業先發故名意業從意業生名身口",
    "X36n0659_034:0811b05": "業是故意業是名為正智者觀業已。",
    "X36n0659_034:0811b06": "[0811b06] 文云受想觸欲是煩惱者數論二解一云受想觸",
    "X36n0659_034:0811b07": "欲心王起時數即隨起此中云受想者即是十通",
    "X36n0659_034:0811b08": "心數中四數受即痛數既屬通心俱通善惡心數",
    "X36n0659_034:0811b09": "起善即名為善心數起惡即名煩惱今據起惡言",
    "X36n0659_034:0811b10": "之論云無王數異此中云受想四者即是四心但",
    "X36n0659_034:0811b11": "無色陰觸即是識欲即行陰若行起善即名為善",
    "X36n0659_034:0811b12": "若行起惡即名煩惱此中正明作惡義也又言能",
    "X36n0659_034:0811b13": "作生業不作受業者二釋一云由此煩惱因緣不",
    "X36n0659_034:0811b14": "絕故云生業而不能分別五蓋果報諸受差別故",
    "X36n0659_034:0811b15": "不作受二云由此煩惱潤業得生故言能作生業",
    "X36n0659_034:0811b16": "而不能招捨受二捨中容捨心既是煩惱云何能",
    "X36n0659_034:0811b17": "潤生於受樂受正是樂心復不能潤此&#x7ADD;論潤業",
    "X36n0659_034:0811b18": "生義與業共行則有二種者欲出業體此論業時",
    "X36n0659_034:0811b19": "猶有於惑故言與業共行而業法不同故具為生",
    "X36n0659_034:0811b20": "受二業又云身口二業亦名為業亦名果者其能",
    "X36n0659_034:0811b21": "造作即名為業復暢口意即名為果意但是業無",
    "X36n0659_034:0811b22": "自暢義故不名果又云正業是意以意正是業體",
    "X36n0659_034:0811b23": "故也期業為身口業者以身口自然符會有若期",
    "X36n0659_034:0811b24": "契故云期業也。",
    "X36n0659_034:0811c01": "[0811c01] 次觀業因業因者即無明觸因無明觸眾生求有求",
    "X36n0659_034:0811c02": "有因緣即是愛也愛因緣故造作三種身口意業善",
    "X36n0659_034:0811c03": "男子智者如是觀業因已。",
    "X36n0659_034:0811c04": "[0811c04] 第三觀果報又二初正解四業次兩番問答料簡",
    "X36n0659_034:0811c05": "初如文。",
    "X36n0659_034:0811c06": "[0811c06] 次觀果報果報有四一者黑黑果報二者白白果報",
    "X36n0659_034:0811c07": "三者雜雜果報四者不黑不白不黑不白果報黑黑",
    "X36n0659_034:0811c08": "果報者作業時垢果報亦垢白白果報者作業時淨",
    "X36n0659_034:0811c09": "果報亦淨雜雜果報者作業時雜果報亦雜不白不",
    "X36n0659_034:0811c10": "黑不白不黑果報者名無漏業。",
    "X36n0659_034:0811c11": "[0811c11] 初番問如文。",
    "X36n0659_034:0811c12": "[0811c12] 迦葉菩薩白佛言世尊先說無漏無有果報今云何",
    "X36n0659_034:0811c13": "言不白不黑果報耶。",
    "X36n0659_034:0811c14": "[0811c14] 佛言善男子是義有二一者亦果亦報二者唯果非",
    "X36n0659_034:0811c15": "報黑黑果報亦名為果亦名為報黑因生故得名為",
    "X36n0659_034:0811c16": "果能作因故復名為報淨雜亦爾無漏果者因有漏",
    "X36n0659_034:0811c17": "生故名為果不作他因不名為報是故名果不名為",
    "X36n0659_034:0811c18": "報。",
    "X36n0659_034:0812a01": "[0812a01] 答中云無漏名果不名報者或時云果報不異此",
    "X36n0659_034:0812a02": "中判別私謂無漏是習果故但云果不得云報。",
    "X36n0659_034:0812a03": "[0812a03] 次番問如文。",
    "X36n0659_034:0812a04": "[0812a04] 迦葉菩薩白佛言世尊是無漏業非是黑法何因緣",
    "X36n0659_034:0812a05": "故不名為白。",
    "X36n0659_034:0812a06": "[0812a06] 善男子無有報故不名為白對治黑故故名為白我",
    "X36n0659_034:0812a07": "今乃說受果報者名為黑白是無漏業不受報故不",
    "X36n0659_034:0812a08": "名為白名為寂靜如是業者有定受報處如十惡法",
    "X36n0659_034:0812a09": "定在地獄餓鬼畜生十善之業定在人天十不善法",
    "X36n0659_034:0812a10": "有上中下上因緣故受地獄身中因緣故受畜生身",
    "X36n0659_034:0812a11": "下因緣故受餓鬼身人業十善復有四種一者下二",
    "X36n0659_034:0812a12": "者中三者上四者上上下因緣故生&#x9B31;單越中因緣",
    "X36n0659_034:0812a13": "故生弗婆提上因緣故生瞿陀尼上上因緣生閻浮",
    "X36n0659_034:0812a14": "提。",
    "X36n0659_034:0812a15": "[0812a15] 答中云又言十不善法有上中下重苦入地獄輕",
    "X36n0659_034:0812a16": "苦入餓鬼不重不輕在畜生十善有四報在四洲",
    "X36n0659_034:0812a17": "閻浮&#x79CA;命果報最劣下業之果而言上上者取其",
    "X36n0659_034:0812a18": "修道行善邊勝。",
    "X36n0659_034:0812a19": "[0812a19] 四有智之人下修道。",
    "X36n0659_034:0812a20": "[0812a20] 有智之人作是觀已即作是念我當云何斷是果報",
    "X36n0659_034:0812a21": "復作是念是業因緣無明觸生我若斷除無明與觸",
    "X36n0659_034:0812a22": "如是業果則滅不生是故智者為斷無明觸因緣故",
    "X36n0659_034:0812a23": "修八正道是則名為清淨梵行善男子是名眾生毒",
    "X36n0659_034:0812a24": "身之中有妙藥王如雪山中雖有毒草亦有妙藥。",
    "X36n0659_034:0812b01": "[0812b01] 復次智者觀業煩惱已下第五是觀十二緣文亦",
    "X36n0659_034:0812b02": "有四謂煩惱業有苦但今文準前受想等皆具四",
    "X36n0659_034:0812b03": "門今文但云煩惱等私云十二緣中體因果報三",
    "X36n0659_034:0812b04": "義具足能觀之智即是修道且依現文即是果報",
    "X36n0659_034:0812b05": "以此文推煩惱得苦業亦得苦不應云煩惱不能",
    "X36n0659_034:0812b06": "招報十地經分十二因緣為三道謂煩惱業苦無",
    "X36n0659_034:0812b07": "明愛取是煩惱道行有是業道識等及老死是苦",
    "X36n0659_034:0812b08": "道此中為四長出於有即指現在五果為有生死",
    "X36n0659_034:0812b09": "為苦苦之與有此亦無定而上文明八苦不取識",
    "X36n0659_034:0812b10": "名色但取老死故作此說然此四句若具存其相",
    "X36n0659_034:0812b11": "一從煩惱生煩惱二從煩惱生業三從煩惱生有",
    "X36n0659_034:0812b12": "四從煩惱生苦次更約業一從業生業二從業生",
    "X36n0659_034:0812b13": "惑三從業生有四從業生苦後兩句亦爾即應十",
    "X36n0659_034:0812b14": "六句今文但九句亦有經本說十二句者但九句",
    "X36n0659_034:0812b15": "少十二句多準理應有十一句何者十二因緣次",
    "X36n0659_034:0812b16": "第相生如因無明生行因行生識乃至因生生老",
    "X36n0659_034:0812b17": "死老死不知更生何等若爾只十一句但出經者",
    "X36n0659_034:0812b18": "安十二時意欲彰於十二因緣今此不足只是廣",
    "X36n0659_034:0812b19": "略不同夫相生者有前生後後逆生前復有跨節",
    "X36n0659_034:0812b20": "相生且作初句煩惱生煩惱無明是本即是煩惱",
    "X36n0659_034:0812b21": "而生愛取煩惱生業即是無明生行煩惱生有者",
    "X36n0659_034:0812b22": "即是無明生識等煩惱生苦即生老死第二句從",
    "X36n0659_034:0812b23": "業生業者從行生有從業生煩惱者從行生無明",
    "X36n0659_034:0812b24": "從業生有者行生識等從業生苦者即是行生生",
    "X36n0659_034:0812c01": "老死第三句從有生有者識生六入等從有生煩",
    "X36n0659_034:0812c02": "惱者即識生無明從有生業者識生行從有生苦",
    "X36n0659_034:0812c03": "者即識生老死第四句從苦生苦是從生生老死",
    "X36n0659_034:0812c04": "從苦生煩惱者從老死生無明從苦生業者即老",
    "X36n0659_034:0812c05": "死生行有從苦生有者即識等五果文云內外愛",
    "X36n0659_034:0812c06": "則有愛苦者經有二文一云愛苦二云受苦愛義",
    "X36n0659_034:0812c07": "稍弱皆通言受者由此愛故則受於苦言愛苦者",
    "X36n0659_034:0812c08": "經中多言恩愛為苦就觀因緣今亦準前四觀不",
    "X36n0659_034:0812c09": "同體中為四一明因果相生二觀五道皆苦三觀",
    "X36n0659_034:0812c10": "三界皆苦四觀八苦初又二初正辨相生後結十",
    "X36n0659_034:0812c11": "二義。",
    "X36n0659_034:0812c12": "[0812c12] 復次善男子智者觀業觀煩惱已次觀是二所得果",
    "X36n0659_034:0812c13": "報是二果報即是苦也既知是苦則能捨離一切受",
    "X36n0659_034:0812c14": "生智者復觀煩惱因緣生於煩惱業因緣故亦生煩",
    "X36n0659_034:0812c15": "惱煩惱因緣復生於業業因緣生苦苦因緣故生於",
    "X36n0659_034:0812c16": "煩惱煩惱因緣生有有因緣生苦有因緣生有有因",
    "X36n0659_034:0812c17": "緣生業業因緣生煩惱煩惱因緣生苦苦因緣生苦。",
    "X36n0659_034:0812c18": "[0812c18] 相生九句&#x7ADD;相關如文。",
    "X36n0659_034:0812c19": "[0812c19] 善男子智者若能作如是觀當知是人能觀業苦何",
    "X36n0659_034:0812c20": "以故如上所觀即是生死十二因緣若人能觀如是",
    "X36n0659_034:0812c21": "生死十二因緣當知是人不造新業能壞故業。",
    "X36n0659_034:0812c22": "[0812c22] 有智之人觀地下第二觀五道苦。",
    "X36n0659_034:0812c23": "[0812c23] 善男子有智之人觀地獄苦觀一地獄乃至一百三",
    "X36n0659_034:0812c24": "十六所一一地獄有種種苦皆是煩惱業因緣生觀",
    "X36n0659_034:0813a01": "地獄已次觀餓鬼畜生等苦作是觀已復觀人天所",
    "X36n0659_034:0813a02": "有諸苦如是眾苦皆從煩惱業因緣生善男子天上",
    "X36n0659_034:0813a03": "雖無大苦惱事然其身體柔耎細滑見五相時極受",
    "X36n0659_034:0813a04": "大苦如地獄苦等無差別。",
    "X36n0659_034:0813a05": "[0813a05] 就五道中具有十二因緣中煩惱等四地獄即是",
    "X36n0659_034:0813a06": "苦煩惱即是煩惱業即是業體即是有例餘道亦",
    "X36n0659_034:0813a07": "然。",
    "X36n0659_034:0813a08": "[0813a08] 智者深觀三界下第三觀三界皆苦。",
    "X36n0659_034:0813a09": "[0813a09] 善男子智者深觀三界諸苦皆從煩惱業因緣生善",
    "X36n0659_034:0813a10": "男子譬如坏器則易破壞眾生受身亦復如是既受",
    "X36n0659_034:0813a11": "身已是眾苦器譬如大樹華果繁茂眾鳥能壞如多",
    "X36n0659_034:0813a12": "乾草小火能焚眾生受身為苦所壞亦復如是。",
    "X36n0659_034:0813a13": "[0813a13] 然三界未必皆苦唯三途是苦人天至第三禪皆",
    "X36n0659_034:0813a14": "樂第四禪是捨此旦一邊若依如來初成道時手",
    "X36n0659_034:0813a15": "指上下三界皆苦。",
    "X36n0659_034:0813a16": "[0813a16] 智者若能下第四觀八苦。",
    "X36n0659_034:0813a17": "[0813a17] 善男子智者若能觀苦八種如聖行中當知是人能",
    "X36n0659_034:0813a18": "繼眾苦。",
    "X36n0659_034:0813a19": "[0813a19] 智者深觀下第二觀苦因。",
    "X36n0659_034:0813a20": "[0813a20] 善男子智者深觀是八苦已次觀苦因苦因者即愛",
    "X36n0659_034:0813a21": "無明是愛無明則有二種一者求身二者求財求身",
    "X36n0659_034:0813a22": "求財二俱是苦是故當知愛無明者即是苦因善男",
    "X36n0659_034:0813a23": "子是愛無明則有二種一者內二者外內能作業外",
    "X36n0659_034:0813a24": "能增長又復內能作業外作業果斷內愛已業則得",
    "X36n0659_034:0813b01": "斷斷外愛已果則得斷內愛能生未來世苦外愛能",
    "X36n0659_034:0813b02": "生現在世苦智者觀愛即是苦因既觀因已。",
    "X36n0659_034:0813b03": "[0813b03] 文云苦因即愛無明者小乘中業煩惱為苦因大",
    "X36n0659_034:0813b04": "乘中即愛有無明為苦因小乘愛為苦本無明為",
    "X36n0659_034:0813b05": "傍是故文云愛為集諦皆用煩惱以為苦本文云",
    "X36n0659_034:0813b06": "愛無明有內外者有二義且出愛內外者見外色",
    "X36n0659_034:0813b07": "境生心想著名為外愛自心起染名為內愛見他",
    "X36n0659_034:0813b08": "人身是外愛見自己身是內愛無明者內心不了",
    "X36n0659_034:0813b09": "名內無明不別外事即外無明。",
    "X36n0659_034:0813b10": "[0813b10] 文云愛因緣取取因緣愛者此如十二因緣順則",
    "X36n0659_034:0813b11": "愛緣取逆則取緣愛此二義者還是取愛互相因",
    "X36n0659_034:0813b12": "待如無明緣行行緣無明亦因亦果三觀果報。",
    "X36n0659_034:0813b13": "[0813b13] 次觀果報苦果報者即是取也愛果受取是取因緣",
    "X36n0659_034:0813b14": "即內外愛則有愛苦善男子智者當觀愛因緣取取",
    "X36n0659_034:0813b15": "因緣愛若我能斷愛取二事則不造業受於眾苦。",
    "X36n0659_034:0813b16": "[0813b16] 四智者下修道如文。",
    "X36n0659_034:0813b17": "[0813b17] 是故智者為斷受苦修八正道善男子若有人能如",
    "X36n0659_034:0813b18": "是觀者是則名為清淨梵行是名眾生毒身之中有",
    "X36n0659_034:0813b19": "妙藥王如雪山中雖有毒草亦有妙藥。",
    "X36n0659_034:0813b20": "[0813b20] 迦葉白佛云何下品中第二歎經大分為三一正",
    "X36n0659_034:0813b21": "就教歎二就行歎三就佛歎初正歎教能生中道",
    "X36n0659_034:0813b22": "佛性遂使闡提還生善根是故歎教依教而行此",
    "X36n0659_034:0813b23": "行希有是故歎行佛是教主是故歎佛此即歎三",
    "X36n0659_034:0813b24": "寶也初教中文有二番問答。",
    "X36n0659_034:0813c01": "[0813c01] 迦葉菩薩白佛言世尊云何名為清淨梵行。",
    "X36n0659_034:0813c02": "[0813c02] 初問意者云何梵行之緣此非正問梵行之體。",
    "X36n0659_034:0813c03": "[0813c03] 佛言善男子一切法是。",
    "X36n0659_034:0813c04": "[0813c04] 佛答一切法是此乃通答一切諸法皆能生行此",
    "X36n0659_034:0813c05": "文意在涅槃滿教含一切法後義自顯。",
    "X36n0659_034:0813c06": "[0813c06] 第二番問答正是歎經。",
    "X36n0659_034:0813c07": "[0813c07] 迦葉菩薩言世尊一切法者義不決定何以故如來",
    "X36n0659_034:0813c08": "或說是善不善或時說為四念處觀或說是十二入",
    "X36n0659_034:0813c09": "或說是善知識或說是十二因緣或說是眾生或說",
    "X36n0659_034:0813c10": "是正見邪見或說十二部經或說即是二諦如來今",
    "X36n0659_034:0813c11": "乃說一切法為淨梵行悉是何等一切法耶。",
    "X36n0659_034:0813c12": "[0813c12] 問意者經能生行云何通言一切法是。",
    "X36n0659_034:0813c13": "[0813c13] 佛答二先歎後答。",
    "X36n0659_034:0813c14": "[0813c14] 佛言善哉善哉善男子如是微妙大涅槃經乃是一",
    "X36n0659_034:0813c15": "切法之寶藏。",
    "X36n0659_034:0813c16": "[0813c16] 答中意者只此涅槃是一切法又二先廣舉二十",
    "X36n0659_034:0813c17": "五譬後善男子下結指涅槃歎此經也。",
    "X36n0659_034:0813c18": "[0813c18] 譬如大海是眾寶藏是涅槃經亦復如是即是一切",
    "X36n0659_034:0814a01": "字義祕藏善男子如須彌山眾藥根本是經亦爾即",
    "X36n0659_034:0814a02": "是菩薩戒之根本善男子譬如&#x8657;空是一切物之所住",
    "X36n0659_034:0814a03": "處是經亦爾即是一切善法住處善男子譬如猛風",
    "X36n0659_034:0814a04": "無能繫縛一切菩薩行是經者亦復如是不為一切",
    "X36n0659_034:0814a05": "煩惱惡法之所繫縛善男子譬如金剛無能壞者是",
    "X36n0659_034:0814a06": "經亦爾雖有外道惡邪之人不能破壞善男子如恒",
    "X36n0659_034:0814a07": "河沙無能數者如是經義亦復如是無能數者善男",
    "X36n0659_034:0814a08": "子是經典者為諸菩薩而作法幢如帝釋幢善男子",
    "X36n0659_034:0814a09": "是經即是趣涅槃城之商主也如大導師引諸商人",
    "X36n0659_034:0814a10": "趣向大海善男子是經能為諸菩薩等作法光明如",
    "X36n0659_034:0814a11": "世日月能破諸闇善男子是經能為病苦眾生作大",
    "X36n0659_034:0814a12": "良藥如香山中微妙藥王能治眾病善男子是經能",
    "X36n0659_034:0814a13": "為一闡提杖猶如羸人因之得起善男子是經能為",
    "X36n0659_034:0814a14": "一切惡人而作橋梁猶如世橋能度一切善男子是",
    "X36n0659_034:0814a15": "經能為行五有者遇煩惱熱而作陰&#x51C9;如世間蓋遮",
    "X36n0659_034:0814a16": "覆暑熱善男子是經即是大無畏王能壞一切煩惱",
    "X36n0659_034:0814a17": "惡魔如師子王降伏眾獸善男子是經即是大神&#x546A;",
    "X36n0659_034:0814a18": "師能壞一切煩惱惡鬼如世&#x546A;師能去魍魎善男子",
    "X36n0659_034:0814a19": "是經即是無上霜雹能壞一切生死果報如世雹雨",
    "X36n0659_034:0814a20": "壞諸果實善男子是經能為壞戒目者作大良藥猶",
    "X36n0659_034:0814a21": "如世間安闍陀藥善療眼痛善男子是經能住一切",
    "X36n0659_034:0814a22": "善法如世間地能住眾物善男子是經即是毀戒眾",
    "X36n0659_034:0814a23": "生之明鏡也如世間鏡見諸色像善男子是經能為",
    "X36n0659_034:0814a24": "無慚愧者而作衣服如世衣裳障蔽形體善男子是",
    "X36n0659_034:0814b01": "經能為貧善法者作大財寶如功德天利益貧者善",
    "X36n0659_034:0814b02": "男子是經能為渴法眾生作甘露漿如八味水充足",
    "X36n0659_034:0814b03": "渴者善男子是經能為煩惱之人而作法&#x7240;如世之",
    "X36n0659_034:0814b04": "人遇安隱&#x7240;善男子是經能為初地菩薩至十住菩",
    "X36n0659_034:0814b05": "薩而作瓔珞香華塗香粖香燒香清淨種性具足之",
    "X36n0659_034:0814b06": "乘過於一切六波羅蜜是妙樂處如忉利天波利質",
    "X36n0659_034:0814b07": "多羅樹善男子是經即是金剛利斧能伐一切煩惱",
    "X36n0659_034:0814b08": "大樹即是利刀能割習氣即是勇健能摧魔怨即是",
    "X36n0659_034:0814b09": "智火焚煩惱薪即因緣藏出辟支佛即是聞藏生聲",
    "X36n0659_034:0814b10": "聞人即是一切諸天之眼即是一切人之正道即是",
    "X36n0659_034:0814b11": "一切畜生依處即是餓鬼解脫之處即是地獄無上",
    "X36n0659_034:0814b12": "之尊即是一切十方眾生無上之器即是十方過去",
    "X36n0659_034:0814b13": "未來現世諸佛之父母也。",
    "X36n0659_034:0814b14": "[0814b14] 第二十五中云割習氣者輕品同斷今斷最輕無",
    "X36n0659_034:0814b15": "明以習氣為言若三藏通教皆先斷正後斷習正",
    "X36n0659_034:0814b16": "是界內正習若依別教先斷界內正習次斷界外",
    "X36n0659_034:0814b17": "正次斷界外習依圓教界內外正習一時同斷今",
    "X36n0659_034:0814b18": "文云斷習者即是歎圓教同斷之意非方便也。",
    "X36n0659_034:0814b19": "[0814b19] 善男子是故此經攝一切法。",
    "X36n0659_034:0814b20": "[0814b20] 如我先說下第二就行為歎為二初明道品次明",
    "X36n0659_034:0814b21": "十想此有兩義一為行之要二皆是大行言行要",
    "X36n0659_034:0814b22": "者菩薩應修六度四等為行之要何得以聲聞道",
    "X36n0659_034:0814b23": "品十想為要此明道品取真解之位已上十想取",
    "X36n0659_034:0814b24": "方便之位此是似解正觀是入道宗寧非要耶又",
    "X36n0659_034:0814c01": "以大涅槃心修則非二乘法言大行者欲攝眾善",
    "X36n0659_034:0814c02": "無非大士之所行故初明道品於中為二初正明",
    "X36n0659_034:0814c03": "道品體次明道品因緣初體又三一明真解為是",
    "X36n0659_034:0814c04": "二明有漏則非三還結真是莊嚴解道品云三四",
    "X36n0659_034:0814c05": "是外凡所觀二五是內凡能觀八七是真聖作觀",
    "X36n0659_034:0814c06": "開善云不爾三十七品通內外凡三四二五&#x7ADD;是",
    "X36n0659_034:0814c07": "內凡似解之觀八七皆是真聖觀之八正是見諦",
    "X36n0659_034:0814c08": "七覺是思惟觀師彈莊嚴云大品明三十七品是",
    "X36n0659_034:0814c09": "出世法云何三四是外凡彈開善云此文世第一",
    "X36n0659_034:0814c10": "法非淨梵行三十七品是清淨梵行云何外凡而",
    "X36n0659_034:0814c11": "能觀之天台明道品多種具在止觀道品文中莊",
    "X36n0659_034:0814c12": "嚴據約位道品開善據通修道品皆是一途(云云)",
    "X36n0659_034:0814c13": "就初明是有四第一明三十七品為梵行之宗。",
    "X36n0659_034:0814c14": "[0814c14] 如我先說此經雖攝一切諸法我說梵行即是三十",
    "X36n0659_034:0814c15": "七助道之法。",
    "X36n0659_034:0814c16": "[0814c16] 若離如是下第二明離道品則不得果。",
    "X36n0659_034:0814c17": "[0814c17] 善男子若離如是三十七品終不能得聲聞正果乃",
    "X36n0659_034:0814c18": "至阿耨多羅三藐三菩提果不見佛性及佛性果。",
    "X36n0659_034:0814c19": "[0814c19] 以是因緣下第三結是。",
    "X36n0659_034:0814c20": "[0814c20] 以是因緣梵行即是三十七品。",
    "X36n0659_034:0814c21": "[0814c21] 何以故下第四釋是之意。",
    "X36n0659_034:0814c22": "[0814c22] 何以故三十七品性非顛倒能壞顛倒性非惡見能",
    "X36n0659_034:0814c23": "壞惡見性非怖畏能壞怖畏性是淨行能令眾生畢",
    "X36n0659_034:0814c24": "竟造作清淨梵行。",
    "X36n0659_034:0815a01": "[0815a01] 迦葉白佛有漏之法下第二明非有四番問答此",
    "X36n0659_034:0815a02": "初番問中明有漏善非。",
    "X36n0659_034:0815a03": "[0815a03] 迦葉菩薩白佛言世尊有漏之法亦復能作無漏法",
    "X36n0659_034:0815a04": "因如來何故不說有漏為淨梵行。",
    "X36n0659_034:0815a05": "[0815a05] 問意云有漏之善亦資生無漏何故不說以為梵",
    "X36n0659_034:0815a06": "行。",
    "X36n0659_034:0815a07": "[0815a07] 善男子一切有漏即是顛倒是故有漏不得名為清",
    "X36n0659_034:0815a08": "淨梵行。",
    "X36n0659_034:0815a09": "[0815a09] 佛答以其體是倒故是故不得言是倒者不明有",
    "X36n0659_034:0815a10": "漏之善有常無常等倒但既是有漏則有執心不",
    "X36n0659_034:0815a11": "能無得故名為倒。",
    "X36n0659_034:0815a12": "[0815a12] 迦葉白佛世第一法下第二問答。",
    "X36n0659_034:0815a13": "[0815a13] 迦葉菩薩白佛言世尊世第一法為是有漏為是無",
    "X36n0659_034:0815a14": "漏耶。",
    "X36n0659_034:0815a15": "[0815a15] 問意欲舉世法為難故先定義宗。",
    "X36n0659_034:0815a16": "[0815a16] 佛言善男子是有漏也。",
    "X36n0659_034:0815a17": "[0815a17] 佛言有漏者佛答開善云五方便皆帶取相實是",
    "X36n0659_034:0815a18": "有漏然又是相似無漏但未能斷漏不攝無漏之",
    "X36n0659_034:0815a19": "果故言有漏然其體實不執故難文即云性非倒也。",
    "X36n0659_034:0815a20": "[0815a20] 世尊雖是有漏下第三問答。",
    "X36n0659_034:0815a21": "[0815a21] 世尊雖是有漏性非顛倒何故不名清淨梵行。",
    "X36n0659_034:0815a22": "[0815a22] 正難問意云雖復謂為有漏而能生解體非顛倒",
    "X36n0659_034:0815a23": "既其若是何故非梵行。",
    "X36n0659_034:0815a24": "[0815a24] 佛答有二。",
    "X36n0659_034:0815b01": "[0815b01] 善男子世第一法無漏因故似於無漏向無漏故不",
    "X36n0659_034:0815b02": "名顛倒。",
    "X36n0659_034:0815b03": "[0815b03] 此初言向無漏故不名倒者明此觀發無漏故不",
    "X36n0659_034:0815b04": "名倒而自體有執。",
    "X36n0659_034:0815b05": "[0815b05] 善男子清淨梵行發心相續乃至畢竟世第一法唯",
    "X36n0659_034:0815b06": "是一心是故不得名淨梵行。",
    "X36n0659_034:0815b07": "[0815b07] 次又言世第一法唯是一心者正取鄰於苦忍為",
    "X36n0659_034:0815b08": "第一法則唯一剎那心今佛答意明我說梵行本",
    "X36n0659_034:0815b09": "令眾生發心相續世法即唯一心是故不取。",
    "X36n0659_034:0815b10": "[0815b10] 迦葉白佛眾生五識下第四問答。",
    "X36n0659_034:0815b11": "[0815b11] 迦葉菩薩白佛言世尊眾生五識亦是有漏非是顛",
    "X36n0659_034:0815b12": "倒復非一心何故不名清淨梵行。",
    "X36n0659_034:0815b13": "[0815b13] 問中舉五識為問文云眾生五識非是顛倒者諸",
    "X36n0659_034:0815b14": "解不同有說識陰未有取相或言識心有相但輕",
    "X36n0659_034:0815b15": "後三心而今問家云五識非倒者謂但一往得境",
    "X36n0659_034:0815b16": "未分別三假參差之相故說非倒而復云非一心",
    "X36n0659_034:0815b17": "者如眼見色即心心相續若爾者不得不為梵行。",
    "X36n0659_034:0815b18": "[0815b18] 善男子眾生五識雖非一念然是有漏復是顛倒增",
    "X36n0659_034:0815b19": "諸漏故名為有漏體非真實著想故倒云何名為體",
    "X36n0659_034:0815b20": "非真實著想故倒非男女中生男女想乃至舍宅車",
    "X36n0659_034:0815b21": "乘缾衣亦復如是是名顛倒。",
    "X36n0659_034:0815b22": "[0815b22] 佛答云然是有漏復是顛倒故知識心已有取相",
    "X36n0659_034:0815b23": "又云體非真實著想故倒下文釋云生男女想乃",
    "X36n0659_034:0815b24": "至舍宅缾衣等想者識心未得男女形心缾衣等",
    "X36n0659_034:0815c01": "解此乃想心而有此文者欲明想時何故有執正",
    "X36n0659_034:0815c02": "由前識心已著色聲故生今想著舉果明因也。",
    "X36n0659_034:0815c03": "[0815c03] 善男子三十七品下第三結是也。",
    "X36n0659_034:0815c04": "[0815c04] 善男子三十七品性無顛倒是故得名清淨梵行。",
    "X36n0659_034:0815c05": "[0815c05] 善男子若有菩薩於三十七品下第二明道品因",
    "X36n0659_034:0815c06": "緣即能知九義九義即是道品之用婆沙中明道",
    "X36n0659_034:0815c07": "品有九性此則是性若論其體各有所據言九性",
    "X36n0659_034:0815c08": "者一戒二定三慧四念五信六精進七喜八倚九",
    "X36n0659_034:0815c09": "捨約道品中唯三是戒即正語業命八種是定四",
    "X36n0659_034:0815c10": "如意為四定五定根六定力七定覺八正定九種",
    "X36n0659_034:0815c11": "是慧四念處為四慧根慧力為六擇法覺為七正",
    "X36n0659_034:0815c12": "見思惟為九四種是念念根念力正念念覺分兩",
    "X36n0659_034:0815c13": "種是信信根信力八種是精進四正勤為四根力",
    "X36n0659_034:0815c14": "為六正精進及精進覺分為八所餘各一此文有",
    "X36n0659_034:0815c15": "五一列名二明體三釋義四約法五料簡此第一",
    "X36n0659_034:0815c16": "列名。",
    "X36n0659_034:0815c17": "[0815c17] 善男子若有菩薩於三十七品知根知因知攝知增",
    "X36n0659_034:0815c18": "知主知導知勝知實知畢竟者如是菩薩則得名為",
    "X36n0659_034:0816a01": "清淨梵行。",
    "X36n0659_034:0816a02": "[0816a02] 然此九義即為三別初四是道品之因中三是道",
    "X36n0659_034:0816a03": "品之體後二是道品之果言前四因者根是欲欲",
    "X36n0659_034:0816a04": "發心求於菩提因是明無明善因是明惡因是無",
    "X36n0659_034:0816a05": "明攝是收攝不令散失增是善思惟思惟作善所",
    "X36n0659_034:0816a06": "以此四是因主是念導是定勝是慧既云念定慧",
    "X36n0659_034:0816a07": "寧非是體實是解脫即少分畢竟即涅槃果此二",
    "X36n0659_034:0816a08": "豈非是果。",
    "X36n0659_034:0816a09": "[0816a09] 迦葉白佛下第二明體先問次答。",
    "X36n0659_034:0816a10": "[0816a10] 迦葉菩薩白佛言世尊云何名為知根乃至知畢竟",
    "X36n0659_034:0816a11": "耶。",
    "X36n0659_034:0816a12": "[0816a12] 答又二先讚問。",
    "X36n0659_034:0816a13": "[0816a13] 佛言善男子善哉善哉菩薩發問為於二事一者為",
    "X36n0659_034:0816a14": "自知故二者為他知故汝今已知但為無量眾生未",
    "X36n0659_034:0816a15": "解啟請是事是故我今重讚歎汝善哉善哉。",
    "X36n0659_034:0816a16": "[0816a16] 次正答。",
    "X36n0659_034:0816a17": "[0816a17] 善男子三十七品根本是欲因名明觸攝取名受增",
    "X36n0659_034:0816a18": "名善思主名為念導名為定勝名智慧實名解脫畢",
    "X36n0659_034:0816a19": "竟名為大般涅槃。",
    "X36n0659_034:0816a20": "[0816a20] 答中云因名明觸者即善知識之緣。",
    "X36n0659_034:0816a21": "[0816a21] 善男子善欲即是下第三釋九義即為九文此先",
    "X36n0659_034:0816a22": "釋欲為根本又二先釋次料簡釋中二先答次譬。",
    "X36n0659_034:0816a23": "[0816a23] 善男子善欲即是初發道心乃至阿耨多羅三藐三",
    "X36n0659_034:0816a24": "菩提之根本也是故我說欲為根本。",
    "X36n0659_034:0816b01": "[0816b01] 善男子如世間說一切苦惱愛為根本一切疾病宿",
    "X36n0659_034:0816b02": "食為本一切斷事&#x9B2C;諍為本一切惡事&#x8657;妄為本。",
    "X36n0659_034:0816b03": "[0816b03] 次料簡中有兩番問答。",
    "X36n0659_034:0816b04": "[0816b04] 迦葉菩薩白佛言世尊如來先於此經中說一切善",
    "X36n0659_034:0816b05": "法不放逸為本今乃說欲是義云何。",
    "X36n0659_034:0816b06": "[0816b06] 佛言善男子若言生因善欲是也若言了因不放逸",
    "X36n0659_034:0816b07": "是如世間說一切果者子為其因或復有說子為生",
    "X36n0659_034:0816b08": "因地為了因是義亦爾。",
    "X36n0659_034:0816b09": "[0816b09] 迦葉菩薩言世尊如來先於餘經中說三十七品佛",
    "X36n0659_034:0816b10": "是根本是義云何。",
    "X36n0659_034:0816b11": "[0816b11] 善男子如來先說眾生初知三十七品佛是根本若",
    "X36n0659_034:0816b12": "自證得欲為根本。",
    "X36n0659_034:0816b13": "[0816b13] 世尊云何明觸下第二釋觸。",
    "X36n0659_034:0816b14": "[0816b14] 世尊云何明觸名之為因善男子如來或時說明為",
    "X36n0659_034:0816b15": "慧或說為信善男子信因緣故親近善友是名為觸",
    "X36n0659_034:0816b16": "親近因緣得聞正法是名為觸因聞正法身口意淨",
    "X36n0659_034:0816b17": "是名為觸因三業淨獲得正命是名為觸因正命故",
    "X36n0659_034:0816b18": "得淨根戒因淨根戒樂寂靜處因樂寂靜能善思惟",
    "X36n0659_034:0816b19": "因善思惟得如法住因如法住得三十七品能壞無",
    "X36n0659_034:0816b20": "量諸惡煩惱是名為觸。",
    "X36n0659_034:0816b21": "[0816b21] 最有多句以觸無定然則隨有觸對之義皆得說",
    "X36n0659_034:0816b22": "也文云因正命故得淨根戒前明正命已是木叉",
    "X36n0659_034:0816b23": "木叉云戒此中又未明定共道共何以知然下文",
    "X36n0659_034:0816b24": "自云因淨根戒得樂寂靜始是得定能善思惟始",
    "X36n0659_034:0816c01": "是得慧既未明定慧云何已有道定戒耶而今得",
    "X36n0659_034:0816c02": "木叉竟在道定前而說淨根戒者有二釋初云前",
    "X36n0659_034:0816c03": "明正命是木叉戒正是堅持不犯此復明淨根者",
    "X36n0659_034:0816c04": "更明此戒漸細乃能攝護五根不令起過故謂淨",
    "X36n0659_034:0816c05": "根二云不言淨於五根但菩薩自有信等諸根戒",
    "X36n0659_034:0816c06": "有能生之義即戒為根此戒既淨能生定慧等法",
    "X36n0659_034:0816c07": "故謂淨根戒十住論優婆塞戒經&#x7ADD;有淨根之說",
    "X36n0659_034:0816c08": "受名攝取下第三釋攝受。",
    "X36n0659_034:0816c09": "[0816c09] 善男子受名攝取眾生受時能作善惡是故名受為",
    "X36n0659_034:0816c10": "攝取也善男子受因緣故生諸煩惱三十七品能破",
    "X36n0659_034:0816c11": "壞之是故以受為攝取也。",
    "X36n0659_034:0816c12": "[0816c12] 前明觀受受是生煩惱之始攝取煩惱今明受生",
    "X36n0659_034:0816c13": "道品故還謂受為攝取。",
    "X36n0659_034:0816c14": "[0816c14] 因善思惟下第四釋增謂因思惟故心解增進故",
    "X36n0659_034:0816c15": "名為增其中先唱次釋。",
    "X36n0659_034:0816c16": "[0816c16] 因善思惟能破煩惱是故名增。",
    "X36n0659_034:0816c17": "[0816c17] 何以故勤修習故得如是等三十七品。",
    "X36n0659_034:0816c18": "[0816c18] 若觀能破下第五釋念有法譬合也。",
    "X36n0659_034:0817a01": "[0817a01] 若觀能破諸惡煩惱要賴專念是故以念為主。",
    "X36n0659_034:0817a02": "[0817a02] 如世間中一切四兵隨主將意。",
    "X36n0659_034:0817a03": "[0817a03] 三十七品亦復如是皆隨念主。",
    "X36n0659_034:0817a04": "[0817a04] 既入定已下第六釋導。",
    "X36n0659_034:0817a05": "[0817a05] 既入定已三十七品能善分別一切法相是故以定",
    "X36n0659_034:0817a06": "為導。",
    "X36n0659_034:0817a07": "[0817a07] 謂定能導生於智故有導名。",
    "X36n0659_034:0817a08": "[0817a08] 是三十七品下第七釋勝有法譬合。",
    "X36n0659_034:0817a09": "[0817a09] 是三十七品分別法相智為最勝是故以慧為勝如",
    "X36n0659_034:0817a10": "是智慧知煩惱已智慧力故煩惱消滅。",
    "X36n0659_034:0817a11": "[0817a11] 如世間中四兵壞怨或一或二勇健者能。",
    "X36n0659_034:0817a12": "[0817a12] 三十七品亦復如是智慧力故能壞煩惱是故以慧",
    "X36n0659_034:0817a13": "為勝。",
    "X36n0659_034:0817a14": "[0817a14] 意言慧能正斷故名為勝。",
    "X36n0659_034:0817a15": "[0817a15] 雖因修習下第八釋實先舉定伏非實。",
    "X36n0659_034:0817a16": "[0817a16] 善男子雖因修習三十七品獲得四禪神通安樂亦",
    "X36n0659_034:0817a17": "不名實。",
    "X36n0659_034:0817a18": "[0817a18] 次正明智斷是實。",
    "X36n0659_034:0817a19": "[0817a19] 若壞煩惱證解脫時乃名為實。",
    "X36n0659_034:0817a20": "[0817a20] 是三十七品下第九釋畢竟其中二先明四沙門",
    "X36n0659_034:0817a21": "果猶非畢竟。",
    "X36n0659_034:0817a22": "[0817a22] 是三十七品發心修道雖得世樂及出世樂四沙門",
    "X36n0659_034:0817a23": "果及以解脫亦不得名為畢竟也。",
    "X36n0659_034:0817a24": "[0817a24] 後正明得大涅槃乃為究竟。",
    "X36n0659_034:0817b01": "[0817b01] 若能斷除三十七品所行之事是名涅槃是故我說",
    "X36n0659_034:0817b02": "畢竟者即大涅槃。",
    "X36n0659_034:0817b03": "[0817b03] 而文言除斷三十七品所行之事謂得果之日因",
    "X36n0659_034:0817b04": "中有為諸慧悉捨。",
    "X36n0659_034:0817b05": "[0817b05] 復次善愛念心下第四明約法又三一約法二約",
    "X36n0659_034:0817b06": "人三就譬此初就法明。",
    "X36n0659_034:0817b07": "[0817b07] 復次善男子善愛念心即是欲也因善愛念親近善",
    "X36n0659_034:0817b08": "友故名為觸是名為因因近善友故名為愛是名攝",
    "X36n0659_034:0817b09": "取因近善友能善思惟故名為增因是四法能生長",
    "X36n0659_034:0817b10": "道所謂欲念定智是則名為主導勝也因是三法得",
    "X36n0659_034:0817b11": "二解脫除斷愛故得心解脫斷無明故慧得解脫是",
    "X36n0659_034:0817b12": "名為實如是八法畢竟得果名為涅槃故名畢竟。",
    "X36n0659_034:0817b13": "[0817b13] 其中九法為三意前四是因中三是體後二是果。",
    "X36n0659_034:0817b14": "[0817b14] 復次欲者即發心下第二就人。",
    "X36n0659_034:0817b15": "[0817b15] 復次善男子欲者即是發心出家觸者即是白四羯",
    "X36n0659_034:0817b16": "磨是名為因攝者即是受二種戒一者波羅提木叉",
    "X36n0659_034:0817b17": "戒二者淨根戒是名為受是名攝取增者即是修習",
    "X36n0659_034:0817b18": "四禪主者即是須陀洹果斯陀含果導者即是阿那",
    "X36n0659_034:0817b19": "含果勝者即阿羅漢果實者即是辟支佛果畢竟者",
    "X36n0659_034:0817b20": "即是阿耨多羅三藐三菩提果。",
    "X36n0659_034:0817b21": "[0817b21] 此中九法為二前四就因後五就果然因中通內",
    "X36n0659_034:0817b22": "凡果地通學與無學。",
    "X36n0659_034:0817b23": "[0817b23] 復次欲名為識下第三就譬。",
    "X36n0659_034:0817b24": "[0817b24] 復次善男子欲名為識觸名六入攝名為受增名無",
    "X36n0659_034:0817c01": "明主名名色導名為愛勝名為取實名為有畢竟名",
    "X36n0659_034:0817c02": "生老病死。",
    "X36n0659_034:0817c03": "[0817c03] 此又三解一開善云此舉十二因緣是九法之境",
    "X36n0659_034:0817c04": "道品緣此境也二者今之所用此是就譬明此九",
    "X36n0659_034:0817c05": "法次第如十二緣相生此九法亦爾次第相生然",
    "X36n0659_034:0817c06": "此十二緣有三事難解一不具足二識支重出三",
    "X36n0659_034:0817c07": "不次第所以不具者正為存略而略行不略無明",
    "X36n0659_034:0817c08": "者以無明是因緣根本所以識支重出者一正是",
    "X36n0659_034:0817c09": "識支二謂觸為識所以不次第者正欲明因緣輪",
    "X36n0659_034:0817c10": "轉無窮不定次第。",
    "X36n0659_034:0817c11": "[0817c11] 迦葉菩薩言根本因增下第五料簡先問次答。",
    "X36n0659_034:0817c12": "[0817c12] 迦葉菩薩言世尊根本因增如是三法云何有異。",
    "X36n0659_034:0817c13": "[0817c13] 答有五復次。",
    "X36n0659_034:0817c14": "[0817c14] 善男子所言根者即是初發因者即是相似不斷增",
    "X36n0659_034:0817c15": "者即是滅相似已能生相似復次善男子根即是作",
    "X36n0659_034:0817c16": "因即是果增即可用善男子未來之世雖有果報以",
    "X36n0659_034:0817c17": "未受故名之為因及其受時是名為增復次善男子",
    "X36n0659_034:0817c18": "根即是求得即是因用即是增善男子是經中根即",
    "X36n0659_034:0818a01": "是見道因即修道增即是無學道也復次善男子根",
    "X36n0659_034:0818a02": "即正因因即方便因從是正因獲得果報名為增長。",
    "X36n0659_034:0818a03": "[0818a03] 初復次云根者初發可解因者即是相似即是初",
    "X36n0659_034:0818a04": "後兩心相續不斷增者滅相似得相似者即滅前",
    "X36n0659_034:0818a05": "相似心更復得後相似之心而但簡三法其中有",
    "X36n0659_034:0818a06": "三道之說見道即見諦道修道即思惟道唯除羅",
    "X36n0659_034:0818a07": "漢果無學即羅漢。",
    "X36n0659_034:0818a08": "[0818a08] 迦葉菩薩言如佛所說下第二就十想明行先問",
    "X36n0659_034:0818a09": "次答。",
    "X36n0659_034:0818a10": "[0818a10] 迦葉菩薩言世尊如佛所說畢竟者即是涅槃如是",
    "X36n0659_034:0818a11": "涅槃云何可得。",
    "X36n0659_034:0818a12": "[0818a12] 答中有三初總標次解釋三總結此初總標十想。",
    "X36n0659_034:0818a13": "[0818a13] 善男子若菩薩摩訶薩若比丘比丘尼優婆塞優婆",
    "X36n0659_034:0818a14": "夷能修十想當知是人能得涅槃。",
    "X36n0659_034:0818a15": "[0818a15] 次列。",
    "X36n0659_034:0818a16": "[0818a16] 云何為十一者無常想二者苦想三者無我想四者",
    "X36n0659_034:0818a17": "厭離食想五者一切世間不可樂想六者死想七者",
    "X36n0659_034:0818a18": "多過罪想八者離解脫想九者滅想十者無愛想善",
    "X36n0659_034:0818a19": "男子菩薩摩訶薩比丘比丘尼優婆塞優婆夷修習",
    "X36n0659_034:0818a20": "如是十種想者是人畢竟定得涅槃不隨他心自能",
    "X36n0659_034:0818a21": "分別善不善等是名真實稱比丘義乃至得稱優婆",
    "X36n0659_034:0818a22": "夷義。",
    "X36n0659_034:0818a23": "[0818a23] 然論其體實是慧也以想名說之初作觀時未能",
    "X36n0659_034:0818a24": "明了想象其事後觀成時從方便立名亦名為想",
    "X36n0659_034:0818b01": "若論其位則通淺深以其初習亦名十想大品中",
    "X36n0659_034:0818b02": "亦有十想釋論云初習名九想成就名十想名數",
    "X36n0659_034:0818b03": "其略與此是同但有兩異一者大品剩有不淨想",
    "X36n0659_034:0818b04": "斷想二者大品無有多過罪想及無愛想其中離",
    "X36n0659_034:0818b05": "惡想即離解脫想盡想即滅想但此十想為二前",
    "X36n0659_034:0818b06": "六明觀行後四明出離就前六為二初三是正觀",
    "X36n0659_034:0818b07": "謂苦無常無我後之三想相成而已古來二解一",
    "X36n0659_034:0818b08": "云別相主對以死想成無常不可樂想成苦厭離",
    "X36n0659_034:0818b09": "食想成無我言食厭成無我者然世間人於食生",
    "X36n0659_034:0818b10": "貪者只由計我欲美其色故佛知無我即不貪求",
    "X36n0659_034:0818b11": "精好飲食故知厭食成無我想不可樂成苦想者",
    "X36n0659_034:0818b12": "所以瑞應云三界皆苦何可樂者死想成無常者",
    "X36n0659_034:0818b13": "此最易見以死故無常二通相成者只由食厭不",
    "X36n0659_034:0818b14": "可樂死故無我亦只由食厭不可樂死故苦由食",
    "X36n0659_034:0818b15": "厭不可樂死故無常後四想者多過罪想通厭世",
    "X36n0659_034:0818b16": "間離解脫想與滅想為異者三解一云斷因盡為",
    "X36n0659_034:0818b17": "離斷果盡為滅二云分知為離全滅為滅三云伏",
    "X36n0659_034:0818b18": "惑為離斷除為滅無愛想者既離滅之後故心無",
    "X36n0659_034:0818b19": "愛著文云稱比丘義可知故下云稱可沙門之相",
    "X36n0659_034:0818b20": "迦葉言云何名為下第二解釋又三初別解六想",
    "X36n0659_034:0818b21": "次總歎六想三略標四想此初先別解六想無常",
    "X36n0659_034:0818b22": "為初先問次答。",
    "X36n0659_034:0818b23": "[0818b23] 迦葉菩薩言世尊云何名為菩薩乃至優婆夷等修",
    "X36n0659_034:0818b24": "無常想。",
    "X36n0659_034:0818c01": "[0818c01] 答中六想自為六文初無常中二先標次釋。",
    "X36n0659_034:0818c02": "[0818c02] 善男子菩薩二種一初發心二已行道無常想者亦",
    "X36n0659_034:0818c03": "復二種一麤二細。",
    "X36n0659_034:0818c04": "[0818c04] 釋中二先麤。",
    "X36n0659_034:0818c05": "[0818c05] 初心菩薩觀無常想時作是思惟世間之物凡有二",
    "X36n0659_034:0818c06": "種一內二外如是內物無常變異我見生時小時大",
    "X36n0659_034:0818c07": "時壯時老時死時是諸時節各各不同是故當知內",
    "X36n0659_034:0818c08": "物無常復作是念我見眾生或有肥鮮具足色力去",
    "X36n0659_034:0818c09": "來進止自在無閡或見病苦色力毀&#x9847;顏貌羸損不",
    "X36n0659_034:0818c10": "得自在或見財富庫藏盈溢或見貧窮觸事斯乏或",
    "X36n0659_034:0818c11": "見成就無量功德或見具足無量惡法是故定知內",
    "X36n0659_034:0818c12": "法無常復觀外法子時芽時莖時葉時華時果時如",
    "X36n0659_034:0818c13": "是諸時各各不同如是外法或有具足或不具足是",
    "X36n0659_034:0818c14": "故當知一切外物定是無常既觀見法是無常已復",
    "X36n0659_034:0818c15": "觀聞法我聞諸天具足成就極妙快樂神通自在亦",
    "X36n0659_034:0818c16": "有五相是故當知即是無常復聞劫初有諸眾生各",
    "X36n0659_034:0818c17": "各具足上妙功德身光自照不假日月無常力故光",
    "X36n0659_034:0818c18": "滅德損復聞昔有轉輪聖王統四天下成就七寶得",
    "X36n0659_034:0819a01": "大自在而不能壞無常之相復觀大地往昔之時安",
    "X36n0659_034:0819a02": "處布置無量眾生間無空處如車輪許具足生長一",
    "X36n0659_034:0819a03": "切妙藥叢林樹木果實滋茂眾生薄福今此大地無",
    "X36n0659_034:0819a04": "復勢力所生之物遂成&#x8657;耗是故當知內外之法一",
    "X36n0659_034:0819a05": "切無常是則名為麤無常也既觀麤已。",
    "X36n0659_034:0819a06": "[0819a06] 次細。",
    "X36n0659_034:0819a07": "[0819a07] 次觀細者云何名細菩薩摩訶薩觀於一切內外之",
    "X36n0659_034:0819a08": "物乃至微塵在未來時已是無常何以故具足成就",
    "X36n0659_034:0819a09": "破壞相故若未來色非無常者不得言色有十時差",
    "X36n0659_034:0819a10": "別云何為十一者膜時二者泡時三者&#x75B1;時四者肉",
    "X36n0659_034:0819a11": "團時五者肢時六者嬰孩時七者童子時八者少&#x79CA;",
    "X36n0659_034:0819a12": "時九者盛壯時十者衰老時菩薩觀膜若非無常不",
    "X36n0659_034:0819a13": "應至泡乃至盛壯非無常者終不至老若是諸時非",
    "X36n0659_034:0819a14": "念念滅終不漸長應當一時成長具足以是事故是",
    "X36n0659_034:0819a15": "故當知定有念念微細無常復見有人諸根具足顏",
    "X36n0659_034:0819a16": "色暐曄復見枯&#x9847;復作是念是人定有念念無常復",
    "X36n0659_034:0819a17": "觀四大及四威儀復觀內外各二苦因饑渴寒熱復",
    "X36n0659_034:0819a18": "觀是四若無念念微細無常亦不得說如是四苦若",
    "X36n0659_034:0819a19": "有菩薩能作是念是名菩薩觀細無常如內外色心",
    "X36n0659_034:0819a20": "法亦爾何以故行六處故行六處時或生喜心或生",
    "X36n0659_034:0819a21": "瞋心或生愛心或生貪心展轉異生不得一種是故",
    "X36n0659_034:0819a22": "當知一切色法及非色法悉是無常善男子菩薩若",
    "X36n0659_034:0819a23": "能於一念中見一切法生滅無常是名菩薩具無常",
    "X36n0659_034:0819a24": "想善男子智者修習無常想已遠離常慢常倒想倒。",
    "X36n0659_034:0819b01": "[0819b01] 言二苦因者二解一云因內生內苦因外生外苦",
    "X36n0659_034:0819b02": "二云出在文中饑渴為內寒熱為外言行六處者",
    "X36n0659_034:0819b03": "即是六塵。",
    "X36n0659_034:0819b04": "[0819b04] 次修苦想下第二解苦想。",
    "X36n0659_034:0819b05": "[0819b05] 次修苦想何因緣故有如是苦深知是苦因於無常",
    "X36n0659_034:0819b06": "因無常故受生老病死生老病死因緣故名為無常",
    "X36n0659_034:0819b07": "無常因緣故受內外苦饑渴寒熱鞭打罵辱如是等",
    "X36n0659_034:0819b08": "苦皆因無常復次智者深觀此身即無常器是器即",
    "X36n0659_034:0819b09": "苦以器苦故所受盛法亦復是苦。",
    "X36n0659_034:0819b10": "[0819b10] 云深觀此身即無常器者身中三苦八苦皆在身",
    "X36n0659_034:0819b11": "內故言苦器文又言無常故苦者數人云無常刀",
    "X36n0659_034:0819b12": "切故苦若無無常所逼則不苦論師云不爾苦必",
    "X36n0659_034:0819b13": "無常無常未必有苦如一切草木亦無常而不苦",
    "X36n0659_034:0819b14": "有情之類有苦必無常三聚為色與無記&#x7ADD;皆無",
    "X36n0659_034:0819b15": "常而不苦唯心一事是苦。",
    "X36n0659_034:0819b16": "[0819b16] 從智者復觀下第三無我想可見。",
    "X36n0659_034:0819b17": "[0819b17] 善男子智者復觀生即是苦滅即是苦苦生滅故即",
    "X36n0659_034:0819b18": "是無常非我我所修無我想智者復觀苦即無常無",
    "X36n0659_034:0819b19": "常即苦若苦無常智者云何說言有我苦非是我無",
    "X36n0659_034:0819b20": "常亦爾如是五陰亦苦無常眾生云何說言有我復",
    "X36n0659_034:0819b21": "次觀一切法有異和合不從一和合生一切法亦非",
    "X36n0659_034:0819b22": "一法是一切和合果一切和合皆無自性亦無一性",
    "X36n0659_034:0819b23": "亦無異性亦無物性亦無自在諸法若有如是等相",
    "X36n0659_034:0819b24": "智者云何說言有我復作是念一切法中無有一法",
    "X36n0659_034:0819c01": "能為作者若使一法不能作者眾法和合亦不能作",
    "X36n0659_034:0819c02": "一切諸法性終不能獨生獨滅和合故滅和合故生",
    "X36n0659_034:0819c03": "是法生已眾生倒想言是和合從和合生眾生想倒",
    "X36n0659_034:0819c04": "無有真實云何而有真實我耶是故智者觀於無我",
    "X36n0659_034:0819c05": "又復諦觀何因緣故眾生說我是我若有應一應多",
    "X36n0659_034:0819c06": "我若一者云何而有剎利婆羅門毗舍首陀人天地",
    "X36n0659_034:0819c07": "獄餓鬼畜生大小老壯是故知我非是一也我若多",
    "X36n0659_034:0819c08": "者云何說言眾生我者是一是&#x5FA7;無有邊際若一若",
    "X36n0659_034:0819c09": "多二俱無我知者如是觀無我已。",
    "X36n0659_034:0819c10": "[0819c10] 次明食厭想又三初正明次論義三結成。",
    "X36n0659_034:0819c11": "[0819c11] 次復觀於厭離食想作是念言若一切法無常苦無",
    "X36n0659_034:0819c12": "我云何為食起身口意三種惡業若有眾生為貪食",
    "X36n0659_034:0819c13": "故起身口意三種惡業所得財物眾皆共之後受苦",
    "X36n0659_034:0819c14": "果無共分者善男子智者復觀一切眾生為飲食故",
    "X36n0659_034:0819c15": "身心受苦若從眾苦而得食者我當云何於是食中",
    "X36n0659_034:0819c16": "而生貪著是故於食不生貪心復次智者當觀因於",
    "X36n0659_034:0819c17": "飲食身得增長我今出家受戒修道為欲捨身今貪",
    "X36n0659_034:0819c18": "此食云何當得捨此身耶如是觀已雖復受食猶如",
    "X36n0659_034:0819c19": "曠野食其子肉其心厭惡都不甘樂深觀揣食有如",
    "X36n0659_034:0819c20": "是過次觀觸食如被剝牛為無量蟲之所啑食次觀",
    "X36n0659_034:0819c21": "思食如大火聚識食猶如三百鑽矛智者如是觀四",
    "X36n0659_034:0819c22": "食已於食終不生貪樂想若猶生貪當觀不淨何以",
    "X36n0659_034:0819c23": "故為離貪愛故於一切食善能分別不淨之想隨諸",
    "X36n0659_034:0819c24": "不淨令與相似如是觀已若得好食及以惡食受時",
    "X36n0659_034:0820a01": "猶如塗癰創藥終不生於貪愛之心善男子智者若",
    "X36n0659_034:0820a02": "能如是觀者是名成就厭離食想。",
    "X36n0659_034:0820a03": "[0820a03] 文中云四食揣觸思識揣者正是今時人飯食可",
    "X36n0659_034:0820a04": "分段故觸食即是依報衣服臥具強&#x8F2D;諸觸思食",
    "X36n0659_034:0820a05": "是業食識食只是意食。",
    "X36n0659_034:0820a06": "[0820a06] 迦葉菩薩言世尊智者觀食作不淨想為是實觀&#x8657;",
    "X36n0659_034:0820a07": "解觀耶若是實觀所觀之食實非不淨若是&#x8657;解是",
    "X36n0659_034:0820a08": "法云何名為善想佛言善男子如是想者亦是實觀",
    "X36n0659_034:0820a09": "亦是&#x8657;解能壞貪食故名為實非蟲見蟲故名&#x8657;解。",
    "X36n0659_034:0820a10": "[0820a10] 善男子一切有漏皆名為&#x8657;亦能得實善男子若有",
    "X36n0659_034:0820a11": "比丘發心乞食預作是念我當乞食願得好者莫得",
    "X36n0659_034:0820a12": "麤惡願必多得莫令鮮少亦願速得莫令遲晚如是",
    "X36n0659_034:0820a13": "比丘不名於食得厭離想所修善法日夜衰耗不善",
    "X36n0659_034:0820a14": "之法漸當增長善男子若有比丘欲乞食時先當願",
    "X36n0659_034:0820a15": "言令諸乞者悉得飽滿其施食者得無量福我若得",
    "X36n0659_034:0820a16": "食為療毒身修習善法利益施主作是願時所修善",
    "X36n0659_034:0820a17": "法日夜增長不善之法漸當消滅。",
    "X36n0659_034:0820a18": "[0820a18] 善男子若有比丘能如是修當知是人不空食於國",
    "X36n0659_034:0820a19": "中信施。",
    "X36n0659_034:0820a20": "[0820a20] 次明不可樂想如文。",
    "X36n0659_034:0820a21": "[0820a21] 善男子智者具足如是四想能修世間不可樂想作",
    "X36n0659_034:0820a22": "是念言一切世間無處不有生老病死而我此身無",
    "X36n0659_034:0820a23": "處不生若世間中無有一處當得離於生老病死我",
    "X36n0659_034:0820a24": "當云何樂於世間一切世間無有進得而不退失是",
    "X36n0659_034:0820b01": "故世間定是無常若是無常云何智人而樂於世一",
    "X36n0659_034:0820b02": "一眾生周&#x5FA7;經歷一切世間具受苦樂雖復得受梵",
    "X36n0659_034:0820b03": "天之身乃至非想非非想天命終還墮三惡道中雖",
    "X36n0659_034:0820b04": "為四王乃至他化自在天身命終生於畜生道中或",
    "X36n0659_034:0820b05": "為師子虎兕豺狼象馬牛驢次觀轉輪聖王統四天",
    "X36n0659_034:0820b06": "下豪貴自在福盡貧困衣食不供智者深觀如是事",
    "X36n0659_034:0820b07": "已生於世間不可樂想智者復觀世間有法所謂舍",
    "X36n0659_034:0820b08": "宅衣服飲食臥具醫藥香華瓔珞種種伎樂財物寶",
    "X36n0659_034:0820b09": "貨如是等事皆為離苦如是等物體即是苦云何以",
    "X36n0659_034:0820b10": "苦欲離於苦善男子智者如是觀已於世間物不生",
    "X36n0659_034:0820b11": "愛樂而作樂想善男子譬如有人身嬰重病雖有種",
    "X36n0659_034:0820b12": "種音樂倡伎華香瓔珞終不於中生貪愛樂智者觀",
    "X36n0659_034:0820b13": "已亦復如是善男子智者深觀一切世間非歸依處",
    "X36n0659_034:0820b14": "非解脫處非寂靜處非可愛處非彼岸處非是常樂",
    "X36n0659_034:0820b15": "我淨之法若我貪樂如是世間我當云何得離是法",
    "X36n0659_034:0820b16": "如人不樂處闇而求光明還復歸闇闇即出間明即",
    "X36n0659_034:0820b17": "出世若我樂世增長黑闇遠離光明闇即無明光即",
    "X36n0659_034:0820b18": "智明是智明因即是世間不可樂想一切貪結雖是",
    "X36n0659_034:0820b19": "繫縛然我今者貪於智明不貪世間智者深觀如是",
    "X36n0659_034:0820b20": "法已具足世間不可樂想善男子有智之人已修世",
    "X36n0659_034:0820b21": "間不可樂想。",
    "X36n0659_034:0820b22": "[0820b22] 次明死想又二初明大期之死。",
    "X36n0659_034:0820b23": "[0820b23] 次修死想觀是壽命常為無量怨讎所繞念念損減",
    "X36n0659_034:0820b24": "無有增長猶山暴水不得停住亦如朝露勢不久停",
    "X36n0659_034:0820c01": "如囚趣市步步近死如牽牛羊詣於屠所。",
    "X36n0659_034:0820c02": "[0820c02] 後明念念死又二初問。",
    "X36n0659_034:0820c03": "[0820c03] 迦葉菩薩言世尊云何智者觀念念滅。",
    "X36n0659_034:0820c04": "[0820c04] 次答。",
    "X36n0659_034:0820c05": "[0820c05] 善男子譬如四人皆善射術聚在一處各射一方俱",
    "X36n0659_034:0820c06": "作是念我等四箭俱發俱墮復有一人作是念言如",
    "X36n0659_034:0820c07": "是四箭及其末墮我能一時以手接取善男子如是",
    "X36n0659_034:0820c08": "之人可說疾不迦葉菩薩言如是世尊佛言善男子",
    "X36n0659_034:0820c09": "地行鬼疾復速是人有飛行鬼復速地行四天王疾",
    "X36n0659_034:0820c10": "復速飛行日月神天復速四王行堅疾天復速日月",
    "X36n0659_034:0820c11": "眾生壽命復速堅疾善男子一息一眴眾生壽命四",
    "X36n0659_034:0820c12": "百生滅智者若能觀命如是是名能觀念念滅也善",
    "X36n0659_034:0820c13": "男子智者觀命繫屬死王我若能離如是死王則得",
    "X36n0659_034:0820c14": "永斷無常壽命復次智者觀是壽命猶如河岸臨峻",
    "X36n0659_034:0820c15": "大樹亦如有人作大逆罪及其受戮無憐憫者如師",
    "X36n0659_034:0820c16": "子王大饑困時亦如毒蛇吸火風時猶如渴馬護惜",
    "X36n0659_034:0820c17": "水時如大惡鬼瞋恚發時眾生死王亦復如是善男",
    "X36n0659_034:0820c18": "子智者若能作如是觀是則名為修習死想善男子",
    "X36n0659_034:0820c19": "智者復觀我今出家設得壽命七日七夜我當於中",
    "X36n0659_034:0820c20": "精勤修道護持禁戒說法教化利益眾生是名智者",
    "X36n0659_034:0820c21": "修於死想復以七日七夜為多若得六日五日四日",
    "X36n0659_034:0820c22": "三日二日一日一時乃至出息入息之頃我若於中",
    "X36n0659_034:0820c23": "精勤修道護持禁戒說法教化利益眾生是名智者",
    "X36n0659_034:0820c24": "善修死想。",
    "X36n0659_034:0821a01": "[0821a01] 文云一息一眴四百生滅成論云一念六十生滅",
    "X36n0659_034:0821a02": "問云何兩文不相應耶解有二意一云成論是小",
    "X36n0659_034:0821a03": "乘明無常猶奢所以六十生滅經是大乘明無常",
    "X36n0659_034:0821a04": "稍切故所以四百二云論云一念者此念短故但",
    "X36n0659_034:0821a05": "六十經云息者息長故有四百。",
    "X36n0659_034:0821a06": "[0821a06] 智者具足下第二總歎六想。",
    "X36n0659_034:0821a07": "[0821a07] 智者具足如上六想即七想因何等為七一者常修",
    "X36n0659_034:0821a08": "想二者樂修想三者無瞋想四者無妒想五者善願",
    "X36n0659_034:0821a09": "想六者無慢想七者三昧自在想善男子若有比丘",
    "X36n0659_034:0821a10": "具是七想是名沙門名婆羅門是名寂靜是名淨潔",
    "X36n0659_034:0821a11": "是名解脫是名智者是名正見名到彼岸名大醫王",
    "X36n0659_034:0821a12": "是大商主是名善解如來祕密亦知諸佛七種之語",
    "X36n0659_034:0821a13": "名正見知斷七種語中所生疑網。",
    "X36n0659_034:0821a14": "[0821a14] 明從六想得於七想又云一常修想非觀常境但",
    "X36n0659_034:0821a15": "常作此修故也樂修想作願樂之音亦是恒樂欲",
    "X36n0659_034:0821a16": "修也。",
    "X36n0659_034:0821a17": "[0821a17] 若人具足如上六想下第三略標四想。",
    "X36n0659_034:0821a18": "[0821a18] 善男子若人具足如上六想當知是人能訶三界遠",
    "X36n0659_034:0821a19": "離三界滅除三界於三界中不生愛著。",
    "X36n0659_034:0821a20": "[0821a20] 文云能訶三界即是過罪想遠離三界即離想滅",
    "X36n0659_034:0821a21": "除三界即滅想不生愛著即無愛想。",
    "X36n0659_034:0821a22": "[0821a22] 是名智者下第三總結。",
    "X36n0659_034:0821a23": "[0821a23] 是名智者具足十想若有比丘具足十想則得稱可",
    "X36n0659_034:0821a24": "沙門之相。",
    "X36n0659_034:0821b01": "[0821b01] 爾時迦葉下次偈歎中第三就佛為歎三十六行",
    "X36n0659_034:0821b02": "偈大分為三初兩行總標次三十行正歎三四行",
    "X36n0659_034:0821b03": "結歎。",
    "X36n0659_034:0821b04": "[0821b04] 爾時迦葉菩薩即於佛前以偈讚佛。",
    "X36n0659_034:0821b05": " 憐憫世間大醫王  身及智慧俱寂靜",
    "X36n0659_034:0821b06": " 無我法中有真我  是故敬禮無上尊",
    "X36n0659_034:0821b07": " 發心畢竟二不別  如是二心先心難",
    "X36n0659_034:0821b08": " 自未得度先度他  是故我禮初發心",
    "X36n0659_034:0821b09": " 初發已為人天師  勝出聲聞及緣覺",
    "X36n0659_034:0821b10": " 如是發心過三界  是故得名最無上",
    "X36n0659_034:0821b11": " 世救要求然後得  如來無請而為歸",
    "X36n0659_034:0821b12": " 佛隨世間如犢子  是故得名大悲牛",
    "X36n0659_034:0821b13": " 如來功德滿十方  凡下無智不能讚",
    "X36n0659_034:0821b14": " 我今讚歎慈悲心  為報身口二種業",
    "X36n0659_034:0821b15": " 世間常樂自利益  如來終不為是事",
    "X36n0659_034:0821b16": " 能斷眾生世果報  是故我禮自他利",
    "X36n0659_034:0821b17": " 世間逐親作益厚  如來利益無怨親",
    "X36n0659_034:0821b18": " 佛無是想如世人  是故其心等無二",
    "X36n0659_034:0821b19": " 世間說異作業異  如來如說業無差",
    "X36n0659_034:0821b20": " 凡所修行斷諸行  是故得名為如來",
    "X36n0659_034:0821b21": " 先已了知煩惱過  示現處之為眾生",
    "X36n0659_034:0821b22": " 久於世間得解脫  樂處生死慈悲故",
    "X36n0659_034:0821b23": " 雖現天身及人身  慈悲隨逐如犢子",
    "X36n0659_034:0821b24": " 如來即是眾生母  慈心即是小犢子",
    "X36n0659_034:0821c01": " 自身受苦念眾生  憫悲念時心不悔",
    "X36n0659_034:0821c02": " 憐憫心盛不覺苦  故我稽首拔苦者",
    "X36n0659_034:0821c03": " 如來雖作無量福  身口意業恒清淨",
    "X36n0659_034:0821c04": " 常為眾生不為己  是故我禮清淨業",
    "X36n0659_034:0821c05": " 如來受苦不覺苦  見眾受苦如己苦",
    "X36n0659_034:0821c06": " 雖為眾生處地獄  不生苦想及悔心",
    "X36n0659_034:0821c07": " 一切眾生受異苦  悉是如來一人苦",
    "X36n0659_034:0821c08": " 覺已其心轉堅固  故能勤修無上道",
    "X36n0659_034:0821c09": " 佛具一味大慈心  憫念眾生如子想",
    "X36n0659_034:0821c10": " 眾生不知佛能救  故謗如來及法僧",
    "X36n0659_034:0821c11": " 世間雖具眾煩惱  亦有無量諸過惡",
    "X36n0659_034:0821c12": " 如是眾結及罪過  佛初發心已能壞",
    "X36n0659_034:0821c13": " 唯有諸佛能讚佛  除佛無能讚歎者",
    "X36n0659_034:0821c14": " 我今唯以一法讚  所謂慈心遊世間",
    "X36n0659_034:0821c15": " 如來是慈大法聚  是慈亦能度眾生",
    "X36n0659_034:0821c16": " 即是無上真解脫  解脫即是大涅槃",
    "X36n0659_034:0821c17": "[0821c17] 靈味師云師子吼歎佛大慈此品歎佛大悲今謂",
    "X36n0659_034:0821c18": "不爾文中自言佛具一味大慈心復云所謂慈心",
    "X36n0659_034:0821c19": "救世間寧直大悲今謂應如靈味師子吼明佛性",
    "X36n0659_034:0821c20": "即是大慈與樂此品明闡提生善即是大悲拔苦",
    "X36n0659_034:0821c21": "別說若是雖明大慈非無大悲雖說大悲非無大",
    "X36n0659_034:0821c22": "慈(云云)。",
    "X36n0659_034:0821c23": "[0821c23] 大般涅槃經卷第三十四",
    "X36n0659_034:0821c24": "[0821c24] 涅槃經疏卷第十四",
    "X36n0659_034:0822a01": "[0822a01] 日東 天台沙門本純 分會"
}