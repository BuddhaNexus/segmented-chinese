{
    "T16n0671_006:0547a21": "入楞伽經卷第六",
    "T16n0671_006:0547a23": "元魏天竺三藏菩提留支譯",
    "T16n0671_006:0547a24": "盧迦耶陀品第五",
    "T16n0671_006:0547a25": "[0547a25] 爾時聖者大慧菩薩復白佛言：「世尊！如來、應、",
    "T16n0671_006:0547a26": "正遍知一時說言：『盧迦耶陀種種辯說，若有",
    "T16n0671_006:0547a27": "親近供養彼人，攝受欲食不攝法食。』世",
    "T16n0671_006:0547a28": "尊！何故說言盧迦耶陀種種辯說，親近供養",
    "T16n0671_006:0547a29": "攝受欲食不攝法食？」[0547a29] 佛告大慧：「盧迦耶陀",
    "T16n0671_006:0547b01": "種種辯才，巧妙辭句迷惑世間，不依如法",
    "T16n0671_006:0547b02": "說不依如義說；但隨世間愚癡凡夫情所",
    "T16n0671_006:0547b03": "樂故說世俗事，但有巧辭言章美妙失於正",
    "T16n0671_006:0547b04": "義。大慧！是名盧迦耶陀種種辯才樂說之過。",
    "T16n0671_006:0547b05": "大慧！盧迦耶陀如是辯才，但攝世間愚癡凡",
    "T16n0671_006:0547b06": "夫，非入如實法相說法，自不覺知一切法",
    "T16n0671_006:0547b07": "故，墮於二邊邪見聚中，自失正道亦令他",
    "T16n0671_006:0547b08": "失，是故不能離於諸趣；以不能見唯是",
    "T16n0671_006:0547b09": "自心，分別執著外法有相，是故不離虛妄",
    "T16n0671_006:0547b10": "分別。大慧！是故我說盧迦耶陀，雖有種種",
    "T16n0671_006:0547b11": "巧妙辯才樂說諸法，失正理故不得出離",
    "T16n0671_006:0547b12": "生老病死憂悲苦惱一切苦聚，以依種種名",
    "T16n0671_006:0547b13": "字章句，譬喻巧說迷誑人故。大慧！釋提桓",
    "T16n0671_006:0547b14": "因廣解諸論自造聲論，彼盧迦耶陀有一",
    "T16n0671_006:0547b15": "弟子證世間通，詣帝釋天宮建立論法而",
    "T16n0671_006:0547b16": "作是言：『憍尸迦！我共汝賭與汝論義，若",
    "T16n0671_006:0547b17": "不如者要受屈伏，令諸一切天人知見即共",
    "T16n0671_006:0547b18": "立要，我若勝汝要當打汝千輻輪碎，我若",
    "T16n0671_006:0547b19": "不如從頭至足節節分解以謝於汝。』作是",
    "T16n0671_006:0547b20": "要已，盧迦耶陀弟子現作龍身，共釋提桓",
    "T16n0671_006:0547b21": "因論義，以其論法即能勝彼，釋提桓因",
    "T16n0671_006:0547b22": "令其屈伏，即於天中打千輻輪車碎如微",
    "T16n0671_006:0547b23": "塵，即下人間。大慧！盧迦耶陀婆羅門，如是",
    "T16n0671_006:0547b24": "種種譬喻相應，乃至現畜生身依種種名字，",
    "T16n0671_006:0547b25": "迷惑世間天人阿修羅。以諸世間一切眾生",
    "T16n0671_006:0547b26": "執著生滅法故，何況於人。大慧！以是義",
    "T16n0671_006:0547b27": "故，應當遠離盧迦耶陀婆羅門，以因彼說",
    "T16n0671_006:0547b28": "能生苦聚故，是故不應親近供養恭敬",
    "T16n0671_006:0547b29": "諮請盧迦耶陀婆羅門。大慧！盧迦耶陀婆羅",
    "T16n0671_006:0547c01": "門所說之法，但見現前身智境界，依世名",
    "T16n0671_006:0547c02": "字說諸邪法。大慧！盧迦耶陀婆羅門所造之",
    "T16n0671_006:0547c03": "論有百千偈，後世末世分為多部各各異",
    "T16n0671_006:0547c04": "名，依自心見因所造故。大慧！盧迦耶陀婆",
    "T16n0671_006:0547c05": "羅門無有弟子能受其論，是故後世分為",
    "T16n0671_006:0547c06": "多部種種異名。大慧！諸外道等內心無有如",
    "T16n0671_006:0547c07": "實解故，依種種因種種異解，隨自心造而",
    "T16n0671_006:0547c08": "為人說，執著自在因等故。大慧！一切外道",
    "T16n0671_006:0547c09": "所造論中無如是法，惟是一切盧迦耶陀，",
    "T16n0671_006:0547c10": "種種因門說百千萬法，而彼不知是盧迦耶",
    "T16n0671_006:0547c11": "陀。」[0547c11] 大慧菩薩白佛言：「世尊！若一切外道惟",
    "T16n0671_006:0547c12": "說盧迦耶陀，依於世間種種名字章句譬喻",
    "T16n0671_006:0547c13": "執著諸因者。世尊！十方一切國土眾生天人",
    "T16n0671_006:0547c14": "阿修羅集如來所，如來亦以世間種種名字",
    "T16n0671_006:0547c15": "章句譬喻說法，不說自身內智證法，若爾",
    "T16n0671_006:0547c16": "亦同一切外道所說不異。」[0547c16] 佛告大慧：「我不",
    "T16n0671_006:0547c17": "說於盧迦耶陀，亦不說言諸法不來不去。",
    "T16n0671_006:0547c18": "大慧！我說諸法不來不去。大慧！何者名來？",
    "T16n0671_006:0547c19": "大慧！所言來者名為生聚，以和合生故。大",
    "T16n0671_006:0547c20": "慧！何者名去？大慧！所言去者名之為滅。大",
    "T16n0671_006:0547c21": "慧！我說不去不來名為不生不滅。大慧！我",
    "T16n0671_006:0547c22": "說不同彼外道法。何以故？以不執著外",
    "T16n0671_006:0547c23": "物有無故，建立說於自心見故；不住二",
    "T16n0671_006:0547c24": "處不行分別諸相境界故；以如實知自心",
    "T16n0671_006:0547c25": "見故；不生自心分別見故；以不分別一",
    "T16n0671_006:0547c26": "切相者，而能入空、無相、無願三解脫門名",
    "T16n0671_006:0547c27": "為解脫。[0547c27] 「大慧！我念過去於一處住，爾時有",
    "T16n0671_006:0547c28": "一盧迦耶陀大婆羅門，來詣我所而請我",
    "T16n0671_006:0547c29": "言：『瞿曇！一切作耶。』大慧！我時答言：『婆羅門！",
    "T16n0671_006:0548a01": "一切作者此是第一盧迦耶陀。』婆羅門言：『瞿",
    "T16n0671_006:0548a02": "曇！一切不作耶？』我時答言：『婆羅門！一切不作",
    "T16n0671_006:0548a03": "者是第二盧迦耶陀。』如是一切常一切無常，",
    "T16n0671_006:0548a04": "一切生一切不生。我時答言：『婆羅門！是第六",
    "T16n0671_006:0548a05": "盧迦耶陀。』大慧！盧迦耶陀復問我言：『瞿曇！一",
    "T16n0671_006:0548a06": "切一耶一切異耶？一切俱耶一切不俱耶？一",
    "T16n0671_006:0548a07": "切諸法依於因生，見種種因生故。』大慧！我",
    "T16n0671_006:0548a08": "時答言：『婆羅門！是第十一盧迦耶陀。』大慧！",
    "T16n0671_006:0548a09": "彼復問我：『瞿曇！一切無記耶一切有記耶？",
    "T16n0671_006:0548a10": "有我耶無我耶？有此世耶無此世耶？有後",
    "T16n0671_006:0548a11": "世耶無後世耶？有解脫耶無解脫耶？一",
    "T16n0671_006:0548a12": "切空耶一切不空耶？一切虛空耶？非緣滅耶？",
    "T16n0671_006:0548a13": "涅槃耶？瞿曇！作耶非作耶？有中陰耶無中",
    "T16n0671_006:0548a14": "陰耶？』大慧！我時答言：『婆羅門！如是說者，一",
    "T16n0671_006:0548a15": "切皆是盧迦耶陀，非我所說是汝說法。婆羅",
    "T16n0671_006:0548a16": "門！我說因無始戲論虛妄分別煩惱熏習故",
    "T16n0671_006:0548a17": "說彼三有，以不覺知唯是自心分別見有，",
    "T16n0671_006:0548a18": "非見外有如外道法。』大慧！外道說言：『我根",
    "T16n0671_006:0548a19": "意義三種和合能生於知。』『婆羅門！我不如",
    "T16n0671_006:0548a20": "是，我不說因亦不說無因，唯說自心分別",
    "T16n0671_006:0548a21": "見有可取能取境界之相，我說假名因緣集",
    "T16n0671_006:0548a22": "故而生諸法，非汝婆羅門及餘境界，以墮",
    "T16n0671_006:0548a23": "我見故。』大慧！涅槃、虛空、緣滅不成三數，何",
    "T16n0671_006:0548a24": "況言作有作不作。[0548a24] 「大慧！復有盧迦耶陀婆",
    "T16n0671_006:0548a25": "羅門來問我言：『瞿曇！此諸世間無明愛業因",
    "T16n0671_006:0548a26": "故生三有耶無因耶？』我時答言：『婆羅門！此",
    "T16n0671_006:0548a27": "二法盧迦耶陀，非我法耶。』婆羅門復問我",
    "T16n0671_006:0548a28": "言：『瞿曇！一切法墮自相耶同相耶？』我時答",
    "T16n0671_006:0548a29": "言：『婆羅門！此是盧迦耶陀，非我法耶。婆羅",
    "T16n0671_006:0548b01": "門！但有心、意、意識執著外物，皆是盧迦耶",
    "T16n0671_006:0548b02": "陀，非我法耶。』大慧！盧迦耶陀婆羅門，復問",
    "T16n0671_006:0548b03": "我言：『瞿曇！頗有法非盧迦耶陀耶。瞿曇！一",
    "T16n0671_006:0548b04": "切外道建立種種名字章句因譬喻說者皆",
    "T16n0671_006:0548b05": "是我法。』我時答言：『婆羅門！有法非汝法，非",
    "T16n0671_006:0548b06": "不建立，亦非不說種種名字章句，亦非",
    "T16n0671_006:0548b07": "不依義依義說，而非盧迦耶陀建立法。婆",
    "T16n0671_006:0548b08": "羅門！有法非盧迦耶陀，以彼諸法一切外道",
    "T16n0671_006:0548b09": "乃至於汝不能了知，以妄執著外不實法",
    "T16n0671_006:0548b10": "分別戲論故。何者是？謂遠離分別心觀察",
    "T16n0671_006:0548b11": "有無自心見相如實覺知，是故不生一切分",
    "T16n0671_006:0548b12": "別，不取外諸境界法故，分別心息住自住",
    "T16n0671_006:0548b13": "處寂靜境界，是名非盧迦耶陀，是我論法非",
    "T16n0671_006:0548b14": "汝論耶。婆羅門！住自住處者不生不滅故，",
    "T16n0671_006:0548b15": "不生不滅者不生分別心故。婆羅門！是名",
    "T16n0671_006:0548b16": "非盧迦耶陀。婆羅門！略說言之，以何等處",
    "T16n0671_006:0548b17": "識不行不取不退，不求不生不執著不樂，",
    "T16n0671_006:0548b18": "不見不&#x89A9;不住不觸，是名為住，名異義一。婆",
    "T16n0671_006:0548b19": "羅門！執著種種相，自我和合愛著諸因，是婆",
    "T16n0671_006:0548b20": "羅門盧迦耶陀法，非我法耶。』大慧！盧迦耶",
    "T16n0671_006:0548b21": "陀婆羅門，來詣我所問如是法，我時答彼",
    "T16n0671_006:0548b22": "婆羅門，如向所說，時婆羅門默然而去，而",
    "T16n0671_006:0548b23": "不問我建立真法。時盧迦耶陀婆羅門心作",
    "T16n0671_006:0548b24": "是念：『此沙門釋子外於我法是可憐愍，說",
    "T16n0671_006:0548b25": "一切法無因無緣無有生相，惟說自心分",
    "T16n0671_006:0548b26": "別見法，若能覺知自心見相，則分別心滅。』大",
    "T16n0671_006:0548b27": "慧！汝今問我，何故盧迦耶陀種種辯說，親",
    "T16n0671_006:0548b28": "近供養恭敬彼人但攝欲味不攝法味？」[0548b28] 大",
    "T16n0671_006:0548b29": "慧白佛言：「世尊！何者名食句義？何者名法",
    "T16n0671_006:0548c01": "句義？」[0548c01] 佛告大慧：「善哉！善哉！善哉大慧！汝能",
    "T16n0671_006:0548c02": "為於未來眾生，諮問如來如是二義。善哉大",
    "T16n0671_006:0548c03": "慧！諦聽！諦聽！我為汝說。」[0548c03] 大慧白佛言：「善哉",
    "T16n0671_006:0548c04": "世尊！唯然受教。」[0548c04] 佛告大慧：「何者為食？謂食",
    "T16n0671_006:0548c05": "味觸味，樂求方便巧諂著味執著外境，如",
    "T16n0671_006:0548c06": "是等法名異義一，以不能入無二境界法",
    "T16n0671_006:0548c07": "門義故。復次，大慧！名為食者，依於邪見生",
    "T16n0671_006:0548c08": "陰有支，不離生老病死憂悲苦惱，愛生於",
    "T16n0671_006:0548c09": "有，如是等法名之為食。是故我及一切諸",
    "T16n0671_006:0548c10": "佛，說彼親近供養盧迦耶陀婆羅門者，名",
    "T16n0671_006:0548c11": "得食味不得法味。大慧！何者為法味？謂如",
    "T16n0671_006:0548c12": "實能知二種無我，以見人無我、法無我相，",
    "T16n0671_006:0548c13": "是故不生分別之相，如實能知諸地上上",
    "T16n0671_006:0548c14": "智故。爾時能離心、意、意識，入諸佛智受位",
    "T16n0671_006:0548c15": "之地，攝取一切諸句盡處，如實能知一切諸",
    "T16n0671_006:0548c16": "佛自在之處，名為法味，不墮一切邪見戲",
    "T16n0671_006:0548c17": "論分別二邊。大慧！外道說法多令眾生墮於",
    "T16n0671_006:0548c18": "二邊，不令智者墮於二邊。何以故？大慧！諸",
    "T16n0671_006:0548c19": "外道等多說斷常，以無因故墮於常見，見",
    "T16n0671_006:0548c20": "因滅故墮於斷見。大慧！我說如實見不著",
    "T16n0671_006:0548c21": "生滅，是故我說名為法味。大慧！是名我說",
    "T16n0671_006:0548c22": "食味法味。大慧！汝及諸菩薩摩訶薩當學此",
    "T16n0671_006:0548c23": "法。」[0548c23] 爾時世尊重說偈言：",
    "T16n0671_006:0548c24": "「我攝取眾生，  依戒降諸惡；",
    "T16n0671_006:0548c25": " 智慧滅邪見，  三解脫增長。",
    "T16n0671_006:0548c26": " 外道虛妄說，  皆是世俗論；",
    "T16n0671_006:0548c27": " 以邪見因果，  無正見立論。",
    "T16n0671_006:0548c28": " 我立建立法，  離虛妄因見；",
    "T16n0671_006:0548c29": " 為諸弟子說，  離於世俗法。",
    "T16n0671_006:0549a01": " 惟心無外法，  以無二邊心；",
    "T16n0671_006:0549a02": " 能取可取法，  離於斷常見。",
    "T16n0671_006:0549a03": " 但心所行處，  皆是世俗論；",
    "T16n0671_006:0549a04": " 若能觀自心，  不見諸虛妄。",
    "T16n0671_006:0549a05": " 來者見因生，  去者見果滅；",
    "T16n0671_006:0549a06": " 如實知去來，  不分別虛妄。",
    "T16n0671_006:0549a07": " 常無常及作，  不作彼此物；",
    "T16n0671_006:0549a08": " 如是等諸法，  皆是世俗論。」",
    "T16n0671_006:0549a09": "入楞伽經涅槃品第六",
    "T16n0671_006:0549a10": "[0549a10] 爾時聖者大慧菩薩白佛言：「世尊！如佛所",
    "T16n0671_006:0549a11": "言涅槃涅槃者，以何等法名為涅槃？而諸",
    "T16n0671_006:0549a12": "外道各各虛妄分別涅槃。」[0549a12] 佛告大慧菩薩",
    "T16n0671_006:0549a13": "言：「善哉！善哉！善哉大慧！諦聽！諦聽！當為汝",
    "T16n0671_006:0549a14": "說。諸外道等虛妄分別涅槃之相，如彼外道",
    "T16n0671_006:0549a15": "所分別者無是涅槃。」[0549a15] 大慧白佛言：「善哉世",
    "T16n0671_006:0549a16": "尊！唯然受教。」[0549a16] 佛告大慧：「有諸外道厭諸境",
    "T16n0671_006:0549a17": "界，見陰、界、入滅諸法無常，心心數法不生現",
    "T16n0671_006:0549a18": "前，以不憶念過去未來現樂境界，諸陰盡",
    "T16n0671_006:0549a19": "處如燈火滅種種風止，不取諸相妄想分",
    "T16n0671_006:0549a20": "別，名為涅槃。大慧！而彼外道見如是法生",
    "T16n0671_006:0549a21": "涅槃心，非見滅故名為涅槃。大慧！或有外",
    "T16n0671_006:0549a22": "道從方至方，名為涅槃。大慧！復有外道，",
    "T16n0671_006:0549a23": "分別諸境如風，是故分別，名為涅槃。大慧！",
    "T16n0671_006:0549a24": "復有外道作如是說，不見能見所見境界",
    "T16n0671_006:0549a25": "不滅，名為涅槃。復次，大慧！復有外道作",
    "T16n0671_006:0549a26": "如是說，不見分別見常無常，名為涅槃。復",
    "T16n0671_006:0549a27": "次，大慧！復有外道作如是言，分別見諸種",
    "T16n0671_006:0549a28": "種異相能生諸苦，以自心見虛妄分別一",
    "T16n0671_006:0549a29": "切諸相怖畏諸相，見於無相深心愛樂生",
    "T16n0671_006:0549b01": "涅槃想。復次，大慧！復有外道，見一切法自",
    "T16n0671_006:0549b02": "相同相不生滅想，分別過去未來現在諸",
    "T16n0671_006:0549b03": "法是有，名為涅槃。復次，大慧！復有外道，見",
    "T16n0671_006:0549b04": "我人眾生壽命壽者諸法不滅，虛妄分別，名",
    "T16n0671_006:0549b05": "為涅槃。復次，大慧！有餘外道，無智慧故分",
    "T16n0671_006:0549b06": "別所見自性，人命轉變分別轉變，名為涅槃。",
    "T16n0671_006:0549b07": "復次，大慧！有餘外道說如是言，罪盡故福",
    "T16n0671_006:0549b08": "德亦盡，名為涅槃。復次，大慧！有餘外道言，",
    "T16n0671_006:0549b09": "煩惱盡依智故，名為涅槃。復次，大慧！有餘",
    "T16n0671_006:0549b10": "外道說如是言，見自在天造作眾生，虛妄",
    "T16n0671_006:0549b11": "分別，名為涅槃。復次，大慧！有餘外道言，諸",
    "T16n0671_006:0549b12": "眾生迭共因生非餘因作，如彼外道執著",
    "T16n0671_006:0549b13": "於因不知不覺，愚癡闇鈍虛妄分別，名為",
    "T16n0671_006:0549b14": "涅槃。復次，大慧！有餘外道說證諦道虛妄",
    "T16n0671_006:0549b15": "分別，名為涅槃。復次，大慧！有餘外道作如",
    "T16n0671_006:0549b16": "是言，有作所作而共和合見一異俱不俱，",
    "T16n0671_006:0549b17": "虛妄分別，名為涅槃。復次，大慧！有餘外道",
    "T16n0671_006:0549b18": "言，一切法自然而生，猶如幻師出種種形",
    "T16n0671_006:0549b19": "像，見種種寶棘刺等物自然而生，虛妄分別，",
    "T16n0671_006:0549b20": "名為涅槃。復次，大慧！有餘外道言，諸萬物",
    "T16n0671_006:0549b21": "皆是時作，覺知唯時，虛妄分別，名為涅槃。",
    "T16n0671_006:0549b22": "復次，大慧！有餘外道言，見有物見無物",
    "T16n0671_006:0549b23": "見有無物，如是分別，名為涅槃。復次，大慧！",
    "T16n0671_006:0549b24": "餘建立法智者說言，如實見者唯是自心，而",
    "T16n0671_006:0549b25": "不取著外諸境界離四種法，見一切法如",
    "T16n0671_006:0549b26": "彼彼法住，不見自心分別之相，不墮二",
    "T16n0671_006:0549b27": "邊不見能取可取境界，見世間建立一切不",
    "T16n0671_006:0549b28": "實迷如實法，以不取諸法名之為實，以",
    "T16n0671_006:0549b29": "自內身證聖智法，如實而知二種無我，離",
    "T16n0671_006:0549c01": "於二種諸煩惱垢，清淨二障如實能知上上",
    "T16n0671_006:0549c02": "地相，入如來地得如幻三昧，遠離心、意、意",
    "T16n0671_006:0549c03": "識分別如是等見，名為涅槃。大慧！復有諸",
    "T16n0671_006:0549c04": "外道等，邪見覺觀而說諸論，不與如實正",
    "T16n0671_006:0549c05": "法相應，而諸智者遠離訶嘖。大慧！如是等",
    "T16n0671_006:0549c06": "外道，皆墮二邊虛妄分別，無實涅槃。大慧！",
    "T16n0671_006:0549c07": "一切外道如是虛妄分別涅槃，無人住世",
    "T16n0671_006:0549c08": "間無人入涅槃。何以故？一切外道依自心",
    "T16n0671_006:0549c09": "論虛妄分別無如實智，如彼外道自心分",
    "T16n0671_006:0549c10": "別無如是法，去來搖動無有如是外道涅",
    "T16n0671_006:0549c11": "槃。大慧！汝及一切諸菩薩等，應當遠離一",
    "T16n0671_006:0549c12": "切外道虛妄涅槃。」[0549c12] 爾時世尊重說偈言：",
    "T16n0671_006:0549c13": "「外道涅槃見，  各各起分別；",
    "T16n0671_006:0549c14": " 皆從心相生，  無解脫方便。",
    "T16n0671_006:0549c15": " 不離縛所縛，  遠離諸方便；",
    "T16n0671_006:0549c16": " 自生解脫想，  而實無解脫。",
    "T16n0671_006:0549c17": " 外道建立法，  眾智各異取；",
    "T16n0671_006:0549c18": " 彼悉無解脫，  愚癡妄分別。",
    "T16n0671_006:0549c19": " 一切癡外道，  妄見作所作；",
    "T16n0671_006:0549c20": " 是故無解脫，  以說有無法。",
    "T16n0671_006:0549c21": " 凡夫樂戲論，  不聞真實慧；",
    "T16n0671_006:0549c22": " 言語三界本，  如實智滅苦。",
    "T16n0671_006:0549c23": " 譬如鏡中像，  雖見而非有；",
    "T16n0671_006:0549c24": " 熏習鏡心見，  凡夫言有二。",
    "T16n0671_006:0549c25": " 不知唯心見，  是故分別二；",
    "T16n0671_006:0549c26": " 如實知但心，  分別則不生。",
    "T16n0671_006:0549c27": " 心名為種種，  離能見可見；",
    "T16n0671_006:0549c28": " 見相無可見，  凡夫妄分別。",
    "T16n0671_006:0549c29": " 三有惟妄想，  外境界實無；",
    "T16n0671_006:0550a01": " 妄想見種種，  凡夫不能知。",
    "T16n0671_006:0550a02": " 經經說分別，  種種異名字；",
    "T16n0671_006:0550a03": " 離於言語法，  不說不可得。」",
    "T16n0671_006:0550a04": "入楞伽經法身品第七",
    "T16n0671_006:0550a05": "[0550a05] 爾時聖者大慧菩薩白佛言：「世尊！如來、應、正",
    "T16n0671_006:0550a06": "遍知，惟願演說自身所證內覺知法，以何等",
    "T16n0671_006:0550a07": "法名為法身？我及一切諸菩薩等，善知如",
    "T16n0671_006:0550a08": "來法身之相，自身及他俱入無疑。」[0550a08] 佛告大慧",
    "T16n0671_006:0550a09": "菩薩言：「善哉！善哉！善哉大慧！汝有所疑隨",
    "T16n0671_006:0550a10": "意所問，為汝分別。」[0550a10] 大慧白佛言：「善哉世尊！",
    "T16n0671_006:0550a11": "唯然受教。」即白佛言：「世尊！如來、應、正遍知",
    "T16n0671_006:0550a12": "法身者，為作法耶非作法耶？為是因耶為",
    "T16n0671_006:0550a13": "是果耶？為能見耶為所見耶？為是說耶",
    "T16n0671_006:0550a14": "為可說耶？為是智耶智所覺耶？如是等辭",
    "T16n0671_006:0550a15": "句，如來法身為異耶為不異耶？」[0550a15] 佛告大慧：",
    "T16n0671_006:0550a16": "「如來、應、正遍知法身之相，如是辭句等，非作",
    "T16n0671_006:0550a17": "法非不作法非因非果。何以故？以二邊有",
    "T16n0671_006:0550a18": "過故。大慧！若言如來是作法者是則無常，",
    "T16n0671_006:0550a19": "若無常者一切作法應是如來，而佛、如來、應、",
    "T16n0671_006:0550a20": "正遍知不許此法。大慧！若如來法身非作",
    "T16n0671_006:0550a21": "法者則是無身，言有修行無量功德一切",
    "T16n0671_006:0550a22": "行者則是虛妄。大慧！若不作者應同兔角",
    "T16n0671_006:0550a23": "石女兒等，以無作因亦無身故。大慧！若法",
    "T16n0671_006:0550a24": "非因非果非有非無，而彼法體離四種相。",
    "T16n0671_006:0550a25": "大慧！彼四種法名世間言說。大慧！若法離",
    "T16n0671_006:0550a26": "於四種法者，彼法但有名字如石女兒。大",
    "T16n0671_006:0550a27": "慧！石女兒等惟是名字章句之法，說同四法，",
    "T16n0671_006:0550a28": "若墮四法者則智者不取，如是一切問如",
    "T16n0671_006:0550a29": "來句，智者應知。」[0550a29] 佛復告大慧：「我說一切諸",
    "T16n0671_006:0550b01": "法無我，汝當諦聽無我之義。夫無我者，內",
    "T16n0671_006:0550b02": "身無我是故無我。大慧！一切諸法自身為有",
    "T16n0671_006:0550b03": "他身為無，如似牛馬。大慧！譬如牛身非是",
    "T16n0671_006:0550b04": "馬身，馬亦非牛，是故不得言有言無，而彼",
    "T16n0671_006:0550b05": "自體非是無耶。大慧！一切諸法亦復如是，",
    "T16n0671_006:0550b06": "非無體相有自體相，愚癡凡夫不知諸法",
    "T16n0671_006:0550b07": "無我體相，以分別心非不分別心。大慧！如",
    "T16n0671_006:0550b08": "是一切法空一切法不生，一切法無體相亦",
    "T16n0671_006:0550b09": "爾。大慧！如來法身亦復如是，於五陰中非",
    "T16n0671_006:0550b10": "一非異。大慧！如來法身五陰一者則是無",
    "T16n0671_006:0550b11": "常，以五陰是所作法故。大慧！如來法身五",
    "T16n0671_006:0550b12": "陰異者則有二法，不同體相，如牛二角相",
    "T16n0671_006:0550b13": "似不異，見有別體長短似異。大慧！若如是",
    "T16n0671_006:0550b14": "一切諸法應無異相而有異相，如牛左角",
    "T16n0671_006:0550b15": "異右角、右角異左角，如是長短相待各別，",
    "T16n0671_006:0550b16": "如色種種彼此差別。大慧！如是如來法身",
    "T16n0671_006:0550b17": "之相，於五陰中不可說一不可說異，於",
    "T16n0671_006:0550b18": "解脫中不可說一不可說異，於涅槃中",
    "T16n0671_006:0550b19": "不可說一不可說異，如是依解脫故，說",
    "T16n0671_006:0550b20": "名如來法身之相。大慧！若如來法身異解",
    "T16n0671_006:0550b21": "脫者，則同色相則是無常，若如來法身不",
    "T16n0671_006:0550b22": "異解脫者，則無能證所證差別。大慧！而修",
    "T16n0671_006:0550b23": "行者則見能證及於所證，是故非一。大慧！",
    "T16n0671_006:0550b24": "如是知於可知境界非一非異。大慧！若法",
    "T16n0671_006:0550b25": "非常非無常，非因非果，非有為非無為，",
    "T16n0671_006:0550b26": "非覺非不覺，非能見非可見，非離陰、界、",
    "T16n0671_006:0550b27": "入非即陰、界、入，非名非境界，非一非異，",
    "T16n0671_006:0550b28": "非俱非不俱，非相續非不相續，過一切諸",
    "T16n0671_006:0550b29": "法，若過諸法但有其名，若但有名彼法不",
    "T16n0671_006:0550c01": "生，以不生故彼法不滅，以不滅故彼法則",
    "T16n0671_006:0550c02": "如虛空平等。大慧！虛空非因非果，若法非",
    "T16n0671_006:0550c03": "因非果者，彼法則為不可觀察；不可觀",
    "T16n0671_006:0550c04": "察者，彼法過諸一切戲論；若過一切諸戲",
    "T16n0671_006:0550c05": "論者，名如來法身。大慧！是名如來、應、正遍",
    "T16n0671_006:0550c06": "知法身之相，以過一切諸根境界故。」[0550c06] 爾時",
    "T16n0671_006:0550c07": "世尊重說偈言：",
    "T16n0671_006:0550c08": "「離諸法及根，  非果亦非因；",
    "T16n0671_006:0550c09": " 已離覺所覺，  離能見可見。",
    "T16n0671_006:0550c10": " 諸緣及五陰，  佛無有見法；",
    "T16n0671_006:0550c11": " 若無有見法，  云何而分別？",
    "T16n0671_006:0550c12": " 非作非不作，  非因亦非果；",
    "T16n0671_006:0550c13": " 非陰非離陰，  亦不在餘處。",
    "T16n0671_006:0550c14": " 何等心分別？  分別不能見；",
    "T16n0671_006:0550c15": " 彼法非是無，  諸法法自爾。",
    "T16n0671_006:0550c16": " 先有故言無，  先無故言有；",
    "T16n0671_006:0550c17": " 是故不說無，  亦不得說有。",
    "T16n0671_006:0550c18": " 迷於我無我，  但著於音聲；",
    "T16n0671_006:0550c19": " 彼墮於二邊，  妄說壞世間。",
    "T16n0671_006:0550c20": " 離諸一切過，  則能見我法；",
    "T16n0671_006:0550c21": " 是名為正見，  不謗於諸佛。」",
    "T16n0671_006:0550c22": "[0550c22] 爾時聖者大慧菩薩復白佛言：「世尊！惟願世",
    "T16n0671_006:0550c23": "尊為我解說，惟願善逝為我解說，如來處處",
    "T16n0671_006:0550c24": "說言諸法不生不滅。世尊復言不生不滅",
    "T16n0671_006:0550c25": "者，名如來法身，故言不生不滅。世尊！如來",
    "T16n0671_006:0550c26": "言不生不滅者，為是無法故名不生不滅？",
    "T16n0671_006:0550c27": "為是如來異名不生不滅？而佛如來常說，諸",
    "T16n0671_006:0550c28": "法不生不滅，以離建立有無法故。世尊！若",
    "T16n0671_006:0550c29": "一切法不生者，此不得言一切法，以一切",
    "T16n0671_006:0551a01": "法不生故，若依餘法有此名者，世尊應",
    "T16n0671_006:0551a02": "為我說。」",
    "T16n0671_006:0551a03": "[0551a03] 佛告大慧菩薩言：「善哉！善哉！善哉大慧！諦",
    "T16n0671_006:0551a04": "聽！諦聽！當為汝說。」[0551a04] 大慧菩薩白佛言：「善哉",
    "T16n0671_006:0551a05": "世尊！唯然受教。」[0551a05] 佛告大慧：「如來法身非是",
    "T16n0671_006:0551a06": "無物，亦非一切法不生不滅，亦不得言依",
    "T16n0671_006:0551a07": "因緣有，亦非虛妄說不生不滅。大慧！我常",
    "T16n0671_006:0551a08": "說言不生不滅者名意生身，如來法身非",
    "T16n0671_006:0551a09": "諸外道聲聞辟支佛境界故，住七地菩薩亦",
    "T16n0671_006:0551a10": "非境界。大慧！我言不生不滅者，即如來異",
    "T16n0671_006:0551a11": "名。大慧！譬如釋提桓因、帝釋、王、不蘭陀羅，",
    "T16n0671_006:0551a12": "手爪、身體、地、浮彌、虛空、無礙，如是等種",
    "T16n0671_006:0551a13": "種名號名異義一，不依多名言有多體帝",
    "T16n0671_006:0551a14": "釋等耶。大慧！我亦如是，於娑婆世界中，三",
    "T16n0671_006:0551a15": "阿僧祇百千名號，凡夫雖說而不知是如來",
    "T16n0671_006:0551a16": "異名。大慧！或有眾生知如來者，有知自",
    "T16n0671_006:0551a17": "在者，有知一切智者，有知救世間者，有",
    "T16n0671_006:0551a18": "知為導者，有知為將者，有知為勝者，有",
    "T16n0671_006:0551a19": "知為妙者，有知世尊者，有知佛者，有知",
    "T16n0671_006:0551a20": "牛王者，有知師子者，有知仙人者，有知",
    "T16n0671_006:0551a21": "梵者，有知那羅延者，有知勝者，有知迦",
    "T16n0671_006:0551a22": "毘羅者，有知究竟者，有知阿利吒尼彌",
    "T16n0671_006:0551a23": "者，有知月者，有知日者，有知婆樓那",
    "T16n0671_006:0551a24": "者，有知毘耶娑者，有知帝釋者，有知",
    "T16n0671_006:0551a25": "力者，有知海者，有知不生者，有知不滅",
    "T16n0671_006:0551a26": "者，有知空者，有知真如者，有知實際者，",
    "T16n0671_006:0551a27": "有知涅槃者，有知法界者，有知法性者，",
    "T16n0671_006:0551a28": "有知常者，有知平等者，有知不二者，有",
    "T16n0671_006:0551a29": "知無相者，有知緣者，有知佛體者，有知",
    "T16n0671_006:0551b01": "因者，有知解脫者，有知道者，有知實諦",
    "T16n0671_006:0551b02": "者，有知一切智者，有知意生身者。大慧！",
    "T16n0671_006:0551b03": "如是等種種名號，如來、應、正遍知於娑婆世",
    "T16n0671_006:0551b04": "界及餘世界中，三阿僧祇百千名號不增不",
    "T16n0671_006:0551b05": "減眾生皆知，如水中月不入不出，而諸凡",
    "T16n0671_006:0551b06": "夫不覺不知，以墮二邊相續法中，然悉恭",
    "T16n0671_006:0551b07": "敬供養於我，而不善解名字句義，取差別",
    "T16n0671_006:0551b08": "相不能自知，執著名字故虛妄分別，不生",
    "T16n0671_006:0551b09": "不滅名為無法，而不知是如來名號差別之",
    "T16n0671_006:0551b10": "相，如因陀羅、帝釋、王、不蘭陀羅等，以不能",
    "T16n0671_006:0551b11": "決定名與真實，隨順名字音聲取法亦復",
    "T16n0671_006:0551b12": "如是。大慧！於未來世愚癡凡夫說如是言，",
    "T16n0671_006:0551b13": "如名義亦如是，而不能知異名有義。何以",
    "T16n0671_006:0551b14": "故？以義無體相故。復作是言，不異名字",
    "T16n0671_006:0551b15": "音聲有義，名字音聲即是義。何以故？不知",
    "T16n0671_006:0551b16": "名字體相故。大慧！彼愚癡人不知音聲即",
    "T16n0671_006:0551b17": "生即滅、義不生滅故。大慧！音聲之性墮於",
    "T16n0671_006:0551b18": "名字，而義不同墮於名字，以離有無故，",
    "T16n0671_006:0551b19": "無生無體故。大慧！如來說法依自聲說，不",
    "T16n0671_006:0551b20": "見諸字是有無故不著名字。大慧！若人執",
    "T16n0671_006:0551b21": "著名字說者，彼人不名善說法者。何以故？",
    "T16n0671_006:0551b22": "法無名字故。大慧！是故我經中說，諸佛如",
    "T16n0671_006:0551b23": "來乃至不說一字不示一名。何以故？諸法",
    "T16n0671_006:0551b24": "無字依義無說，依分別說故。大慧！若不",
    "T16n0671_006:0551b25": "說法者，諸佛如來法輪斷滅；法輪滅者，亦",
    "T16n0671_006:0551b26": "無聲聞緣覺菩薩；無聲聞緣覺菩薩者，為",
    "T16n0671_006:0551b27": "何等人何等法何事說？大慧！是故菩薩摩訶",
    "T16n0671_006:0551b28": "薩，不應著於言說名字。大慧！名字章句非",
    "T16n0671_006:0551b29": "定法故，依眾生心說，諸佛如來隨眾生信",
    "T16n0671_006:0551c01": "而說諸法，為令遠離心、意、意識故，不說",
    "T16n0671_006:0551c02": "自身內證聖智建立諸法，如實能知一切諸",
    "T16n0671_006:0551c03": "法寂靜相故，但見自心覺所知法，離二種",
    "T16n0671_006:0551c04": "心分別之相，不如是說。大慧！菩薩摩訶薩，",
    "T16n0671_006:0551c05": "依義不依語，若善男子、善女人，隨文字說",
    "T16n0671_006:0551c06": "者墮在邪見，自身失壞第一義諦，亦壞他",
    "T16n0671_006:0551c07": "人令不覺知。大慧！諸外道等各依自論異",
    "T16n0671_006:0551c08": "見言說。大慧！汝應善知一切地相，善知樂",
    "T16n0671_006:0551c09": "說辯才文辭章句；善知一切諸地相已，進取",
    "T16n0671_006:0551c10": "名句樂說辯才，善知諸法義相應相。爾時自",
    "T16n0671_006:0551c11": "身於無相法樂而受樂受，住大乘中令眾",
    "T16n0671_006:0551c12": "生知。大慧！取大乘者，即是攝受諸佛聲聞",
    "T16n0671_006:0551c13": "緣覺菩薩；攝受諸佛聲聞緣覺及菩薩者，",
    "T16n0671_006:0551c14": "即是攝受一切眾生；攝受一切諸眾生者，",
    "T16n0671_006:0551c15": "即是攝受勝妙法藏；攝受法藏者，即不斷",
    "T16n0671_006:0551c16": "佛種；不斷佛種者，不斷一切勝妙生處；",
    "T16n0671_006:0551c17": "以彼勝處諸菩薩等願生彼故，置諸眾生",
    "T16n0671_006:0551c18": "大乘法中，十自在力，隨諸眾生形色諸使而",
    "T16n0671_006:0551c19": "能隨現說如實法。大慧！何者如實法？如實法",
    "T16n0671_006:0551c20": "者，不異不差，不取不捨，離諸戲論名如實",
    "T16n0671_006:0551c21": "法。大慧！善男子、善女人，不得執著文字音",
    "T16n0671_006:0551c22": "聲，以一切法無文字故。大慧！譬如有人為",
    "T16n0671_006:0551c23": "示人物以指指示，而彼愚人即執著指，不",
    "T16n0671_006:0551c24": "取因指所示之物。大慧！愚癡凡夫亦復如",
    "T16n0671_006:0551c25": "是，聞聲執著名字指故，乃至沒命終不能",
    "T16n0671_006:0551c26": "捨文字之指取第一義。大慧！譬如穀粟",
    "T16n0671_006:0551c27": "名凡夫食，不舂不吹不可得食，若其有",
    "T16n0671_006:0551c28": "人未作食者名為顛狂，要須次第乃至吹",
    "T16n0671_006:0551c29": "熟方得成食。大慧！不生不滅亦復如是，不",
    "T16n0671_006:0552a01": "修巧智方便行者，不得具足莊嚴法身。大",
    "T16n0671_006:0552a02": "慧！執著名字言得義者，如彼癡人不知",
    "T16n0671_006:0552a03": "舂吹，噉文字穀不得義食，以是義故當",
    "T16n0671_006:0552a04": "學於義，莫著文字。大慧！所言義者名為",
    "T16n0671_006:0552a05": "涅槃，言名字者分別相縛生世間解。大慧！",
    "T16n0671_006:0552a06": "義者從於多聞人得。大慧！言多聞者謂義",
    "T16n0671_006:0552a07": "巧方便，非聲巧方便。大慧！義方便者離於",
    "T16n0671_006:0552a08": "一切外道邪說亦不和雜，如是說者，自身",
    "T16n0671_006:0552a09": "不墮外道邪法，亦不令他墮外道法。大慧！",
    "T16n0671_006:0552a10": "是名多聞有義方便。大慧！欲得義者應當",
    "T16n0671_006:0552a11": "親近多聞智者供養恭敬，著名字者應當",
    "T16n0671_006:0552a12": "遠離不應親近。」[0552a12] 爾時大慧菩薩承諸佛力",
    "T16n0671_006:0552a13": "白佛言：「世尊！如來世尊說一切法不生不",
    "T16n0671_006:0552a14": "滅非為奇特。何以故？一切外道亦說諸因",
    "T16n0671_006:0552a15": "不生不滅；如來亦說虛空、非數緣滅及涅槃",
    "T16n0671_006:0552a16": "界不生不滅。世尊！諸外道亦說依諸因緣",
    "T16n0671_006:0552a17": "生諸眾生；如來亦說無明愛業分別因緣生",
    "T16n0671_006:0552a18": "諸世間。若爾如來亦說因緣名字相異，依外",
    "T16n0671_006:0552a19": "因緣能生諸法，外道亦說依外因緣而生",
    "T16n0671_006:0552a20": "諸法，是故如來與外道說無有差別。世尊！",
    "T16n0671_006:0552a21": "外道因微塵、勝、自在天、梵天等，共外九種",
    "T16n0671_006:0552a22": "因緣，說言諸法不生不滅；如來亦說，一切諸",
    "T16n0671_006:0552a23": "法不生不滅，有無不可得，以諸四大不滅，",
    "T16n0671_006:0552a24": "自相不生不滅。隨佛如來種種異說，而不離",
    "T16n0671_006:0552a25": "於外道所說，而諸外道亦說諸大不離大",
    "T16n0671_006:0552a26": "體。世尊！諸外道分別諸大，如來亦爾分別",
    "T16n0671_006:0552a27": "諸大。世尊！以是義故，如來所說不異外道，",
    "T16n0671_006:0552a28": "若不同者如來應說所有異相，若有異相",
    "T16n0671_006:0552a29": "當知不同外道所說。世尊！若佛如來於自",
    "T16n0671_006:0552b01": "法中不說勝相者，諸外道中亦應有佛，以",
    "T16n0671_006:0552b02": "說諸法不生不滅，如來常說一世界中而",
    "T16n0671_006:0552b03": "有多佛俱出世者，無有是處。如向所說",
    "T16n0671_006:0552b04": "一世界中應有多佛。何以故？所說有無因",
    "T16n0671_006:0552b05": "無差故。如佛所說言無虛謬，云何世尊於",
    "T16n0671_006:0552b06": "自法中不說勝相？」[0552b06] 佛告大慧言：「大慧！我所",
    "T16n0671_006:0552b07": "說法不生不滅者，不同外道不生不滅，亦",
    "T16n0671_006:0552b08": "不同彼不生無常法。何以故？大慧！諸外道",
    "T16n0671_006:0552b09": "說有實有體性不生不變相，我不如是墮",
    "T16n0671_006:0552b10": "於有無朋黨聚中。大慧！我說離有無法，離",
    "T16n0671_006:0552b11": "生住滅相，非有非無，見諸一切種種色像",
    "T16n0671_006:0552b12": "如幻如夢，是故不得言其有無。大慧！云何",
    "T16n0671_006:0552b13": "不得言其是無？謂色體相有見不見取不",
    "T16n0671_006:0552b14": "取故。大慧！是故我說一切諸法非有非無。",
    "T16n0671_006:0552b15": "大慧！以不覺知唯是自心分別生見，一切",
    "T16n0671_006:0552b16": "世間諸法本來不生不滅，而諸凡夫生於分",
    "T16n0671_006:0552b17": "別，非聖人耶？大慧！迷心分別不實義者，譬",
    "T16n0671_006:0552b18": "如凡夫見乾闥婆城，幻師所作種種幻人種",
    "T16n0671_006:0552b19": "種象馬，見其入出虛妄分別，作如是言，此",
    "T16n0671_006:0552b20": "如是如是入，如是如是出。大慧！而彼實處",
    "T16n0671_006:0552b21": "無人出入，惟自心見迷惑分別，生不生法亦",
    "T16n0671_006:0552b22": "復如是。大慧！而彼實處無此有為無為諸",
    "T16n0671_006:0552b23": "法，如彼幻師所作幻事，而彼幻師不生不滅。",
    "T16n0671_006:0552b24": "大慧！諸法有無亦無所為，以離生滅故，惟",
    "T16n0671_006:0552b25": "諸凡夫墮顛倒心分別生滅，非謂聖人。大",
    "T16n0671_006:0552b26": "慧！顛倒者如心分別此法如是如是而彼",
    "T16n0671_006:0552b27": "法不如是如是，亦非顛倒分別顛倒者",
    "T16n0671_006:0552b28": "執著諸法是有是無，非見寂靜故，不見寂",
    "T16n0671_006:0552b29": "靜者不能遠離虛妄分別。是故，大慧！見寂",
    "T16n0671_006:0552c01": "靜者名為勝相，非見諸相名為勝相，以",
    "T16n0671_006:0552c02": "不能斷生因相故。大慧！言無相者遠離",
    "T16n0671_006:0552c03": "一切諸分別心，無生無相者是我所說名為",
    "T16n0671_006:0552c04": "涅槃。大慧！言涅槃者謂見諸法如實住處，",
    "T16n0671_006:0552c05": "遠離分別心心數法，依於次第如實修行，",
    "T16n0671_006:0552c06": "於自內身聖智所證，我說如是名為涅槃。」",
    "T16n0671_006:0552c07": "[0552c07] 爾時世尊重說偈言：",
    "T16n0671_006:0552c08": "「為遮生諸法，  建立無生法；",
    "T16n0671_006:0552c09": " 我說法無因，  凡夫不能知，",
    "T16n0671_006:0552c10": " 我說法無因，  而凡夫不知。",
    "T16n0671_006:0552c11": " 一切法不生，  亦不得言無；",
    "T16n0671_006:0552c12": " 乾闥婆幻夢，  諸法無因有。",
    "T16n0671_006:0552c13": " 諸法空無相，  云何為我說？",
    "T16n0671_006:0552c14": " 離諸和合緣，  智慧不能見。",
    "T16n0671_006:0552c15": " 以空本不生，  是故說無體；",
    "T16n0671_006:0552c16": " 一一緣和合，  見物不可得。",
    "T16n0671_006:0552c17": " 非外道所見，  和合不可得；",
    "T16n0671_006:0552c18": " 夢幻及毛輪，  乾闥婆陽焰。",
    "T16n0671_006:0552c19": " 無因而妄見，  世間事亦爾；",
    "T16n0671_006:0552c20": " 降伏無因論，  能成無生義。",
    "T16n0671_006:0552c21": " 能成無生者，  我法不滅壞；",
    "T16n0671_006:0552c22": " 說無因諸論，  外道生驚怖。",
    "T16n0671_006:0552c23": " 云何何等人？  何因於何處？",
    "T16n0671_006:0552c24": " 生諸法無因，  非因非無因。",
    "T16n0671_006:0552c25": " 智者若能見，  能離生滅見；",
    "T16n0671_006:0552c26": " 無法生不生，  為無因緣相。",
    "T16n0671_006:0552c27": " 若為法名字，  無義為我說；",
    "T16n0671_006:0552c28": " 非法有無生，  亦非待因緣。",
    "T16n0671_006:0552c29": " 非前法有名，  亦名不空說；",
    "T16n0671_006:0553a01": " 聲聞辟支佛，  外道非境界。",
    "T16n0671_006:0553a02": " 住在於七地，  彼處無生相；",
    "T16n0671_006:0553a03": " 離諸因緣法，  為遮諸因緣。",
    "T16n0671_006:0553a04": " 說建立惟心，  我說名無生；",
    "T16n0671_006:0553a05": " 諸法無因緣，  離分別分別。",
    "T16n0671_006:0553a06": " 離有無朋黨，  我說名無生；",
    "T16n0671_006:0553a07": " 心離於見法，  及離二法體。",
    "T16n0671_006:0553a08": " 轉身依正相，  我說名無生；",
    "T16n0671_006:0553a09": " 外非實無實，  亦非心所取。",
    "T16n0671_006:0553a10": " 幻夢及毛輪，  乾闥婆陽焰；",
    "T16n0671_006:0553a11": " 遠離於諸見，  是名無生相。",
    "T16n0671_006:0553a12": " 如是空等法，  諸文句應知；",
    "T16n0671_006:0553a13": " 非生及空空，  而無於生空。",
    "T16n0671_006:0553a14": " 諸因緣和合，  有生及有滅；",
    "T16n0671_006:0553a15": " 離於諸因緣，  不生亦不滅。",
    "T16n0671_006:0553a16": " 離因緣無法，  離和合無得；",
    "T16n0671_006:0553a17": " 外道妄分別，  而見有一異。",
    "T16n0671_006:0553a18": " 有無不生法，  有無不可得；",
    "T16n0671_006:0553a19": " 惟和合諸法，  而見有生滅。",
    "T16n0671_006:0553a20": " 但有於名字，  展轉為鉤鎖；",
    "T16n0671_006:0553a21": " 離彼因緣鎖，  生法不可得。",
    "T16n0671_006:0553a22": " 生法不見生，  離諸外道過；",
    "T16n0671_006:0553a23": " 我說緣鉤鎖，  諸凡夫不知。",
    "T16n0671_006:0553a24": " 若離緣鉤鎖，  更無有別法；",
    "T16n0671_006:0553a25": " 是則無因緣，  破壞緣鎖義。",
    "T16n0671_006:0553a26": " 如燈顯眾像，  鉤鎖生亦然；",
    "T16n0671_006:0553a27": " 是則離鉤鎖，  別更有法生。",
    "T16n0671_006:0553a28": " 生法本無體，  自性如虛空；",
    "T16n0671_006:0553a29": " 離鉤鎖求法，  愚人無所知。",
    "T16n0671_006:0553b01": " 復有餘無生，  聖人所得法；",
    "T16n0671_006:0553b02": " 彼生無生者，  是則無生忍。",
    "T16n0671_006:0553b03": " 若見諸世間，  則是見鉤鎖；",
    "T16n0671_006:0553b04": " 一切皆鉤鎖，  是則心得定。",
    "T16n0671_006:0553b05": " 無明愛業等，  是則內鉤鎖；",
    "T16n0671_006:0553b06": " 攢軸泥團輪，  種子大鉤鎖。",
    "T16n0671_006:0553b07": " 若更有他法，  而從因緣生；",
    "T16n0671_006:0553b08": " 離於鉤鎖義，  彼不住聖教。",
    "T16n0671_006:0553b09": " 若生法是無，  彼為誰鉤鎖；",
    "T16n0671_006:0553b10": " 展轉相生故，  是名因緣義。",
    "T16n0671_006:0553b11": " 堅濕熱動法，  凡夫生分別；",
    "T16n0671_006:0553b12": " 離鎖更無法，  是故說無體。",
    "T16n0671_006:0553b13": " 如醫療眾病，  依病出對治；",
    "T16n0671_006:0553b14": " 而論無差別，  病殊故方異。",
    "T16n0671_006:0553b15": " 我念諸眾生，  為煩惱過染；",
    "T16n0671_006:0553b16": " 知根力差別，  隨堪受為說。",
    "T16n0671_006:0553b17": " 我法無差別，  隨根病異說；",
    "T16n0671_006:0553b18": " 我唯一乘法，  八聖道清淨。」"
}