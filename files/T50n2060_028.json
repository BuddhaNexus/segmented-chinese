{
    "T50n2060_028:0685c12": "續高僧傳卷第二十八",
    "T50n2060_028:0685c14": "大唐西明寺沙門釋道宣撰",
    "T50n2060_028:0685c15": "◎讀誦篇第八 正紀十四人 附見七",
    "T50n2060_028:0685c16": "人",
    "T50n2060_028:0685c17": "[0685c17] 魏泰岳人頭山銜草寺釋志湛傳一",
    "T50n2060_028:0685c18": "[0685c18] 魏益州五層寺釋法建傳二",
    "T50n2060_028:0685c19": "[0685c19] 益州招提寺釋慧恭傳三",
    "T50n2060_028:0685c20": "[0685c20] 眉州隆山鼎鼻山釋法泰傳四",
    "T50n2060_028:0685c21": "[0685c21] 唐終南山藍谷悟真寺釋慧超傳五",
    "T50n2060_028:0685c22": "[0685c22] 伯濟國達拏山寺釋慧顯傳六",
    "T50n2060_028:0685c23": "[0685c23] 唐益州福成寺釋道積傳七(洪遠 僧思 智曄)",
    "T50n2060_028:0685c24": "[0685c24] 唐益州福壽寺釋寶瓊傳八",
    "T50n2060_028:0685c25": "[0685c25] 唐驪山津梁寺釋善慧傳九",
    "T50n2060_028:0685c26": "[0685c26] 唐終南山悟真寺釋法誠傳十",
    "T50n2060_028:0685c27": "[0685c27] 唐京師會昌寺釋空藏傳十一",
    "T50n2060_028:0685c28": "[0685c28] 唐京師大莊嚴寺釋慧銓傳十二(智證 宋公)",
    "T50n2060_028:0685c29": "[0685c29] 唐雍州醴泉沙門釋遺俗傳十三(玄秀 史擔)",
    "T50n2060_028:0686a01": "[0686a01] 唐京師羅漢寺釋寶相傳十四(法達)",
    "T50n2060_028:0686a02": "[0686a02] 釋志湛。齊州山荏人。是朗公曾孫之弟子也。",
    "T50n2060_028:0686a03": "立行純厚。省事少言。仁濟為務。每遊諸禽",
    "T50n2060_028:0686a04": "獸而群不為亂。住人頭山邃谷中銜草寺。",
    "T50n2060_028:0686a05": "寺即宋求那跋摩之所立也。讀誦法華用",
    "T50n2060_028:0686a06": "為常業。將終之日。沙門寶誌奏梁武曰。北",
    "T50n2060_028:0686a07": "方山荏縣人住今銜草寺須陀洹果聖僧者",
    "T50n2060_028:0686a08": "今日入涅槃。楊都道俗聞誌此告。皆遙禮",
    "T50n2060_028:0686a09": "拜。故湛之亡也。寂無餘惱。端然氣絕。兩手",
    "T50n2060_028:0686a10": "各舒一指。有西天竺僧解云。若二果者舒",
    "T50n2060_028:0686a11": "兩指。驗湛初果也。還收葬于人頭山。築塔",
    "T50n2060_028:0686a12": "安之。石灰泥塗。鳥狩不敢凌污。今猶存",
    "T50n2060_028:0686a13": "焉又范陽五侯寺僧。失其名。常誦法華。初",
    "T50n2060_028:0686a14": "死之時權殯堤下。後遷改葬。骸骨並枯惟",
    "T50n2060_028:0686a15": "舌不壞。雍州有僧亦誦法華。隱于白鹿山。",
    "T50n2060_028:0686a16": "感一童子常來供給。及死置屍巖下。餘骸",
    "T50n2060_028:0686a17": "枯朽惟舌如故。齊武成世。并州東看山側有",
    "T50n2060_028:0686a18": "人掘地。見一處土其色黃白。與旁有異。",
    "T50n2060_028:0686a19": "尋見一物狀如兩脣。其中有舌鮮紅赤色。",
    "T50n2060_028:0686a20": "以事聞奏。帝問諸道人。無能知者。沙門大",
    "T50n2060_028:0686a21": "統法上奏曰。此持法華者。六根不壞報耳。",
    "T50n2060_028:0686a22": "誦滿千遍其徵驗乎。乃&#x52C5;中書舍人高珍",
    "T50n2060_028:0686a23": "曰卿是信向之人。自往看之必有靈異。宜",
    "T50n2060_028:0686a24": "遷置淨所設齋供養。珍奉&#x52C5;至彼。集諸",
    "T50n2060_028:0686a25": "持法華沙門。執爐潔齋。遶旋而&#x546A;曰。菩薩",
    "T50n2060_028:0686a26": "涅槃年代已遠。像法流行奉無謬者。請現",
    "T50n2060_028:0686a27": "感應。纔始發聲。此之脣舌一時鼓動。雖無",
    "T50n2060_028:0686a28": "響及而相似讀誦。諸同見者莫不毛豎。珍",
    "T50n2060_028:0686a29": "以狀聞。詔遣石函藏之遷于山室云。又",
    "T50n2060_028:0686b01": "元魏北代。乘禪師者。受持法華精勤匪懈。",
    "T50n2060_028:0686b02": "命終託河東薛氏為第五子。生而能言。自",
    "T50n2060_028:0686b03": "陳宿世不願處俗。其父任北肆州刺史。",
    "T50n2060_028:0686b04": "隨任便往中山七帝寺。尋得本時弟子。語",
    "T50n2060_028:0686b05": "曰。汝頗憶從我度水往狼山不。乘禪師",
    "T50n2060_028:0686b06": "者我身是也。房中靈几可速除之。父母恐",
    "T50n2060_028:0686b07": "其出家。便與納室。爾後便忘宿命之事。而",
    "T50n2060_028:0686b08": "常興厭離。端拱靜居。又太和初年。代京閹官",
    "T50n2060_028:0686b09": "自慨刑餘。不逮人族。奏乞入山修道。",
    "T50n2060_028:0686b10": "有&#x52C5;許之。乃齎一部花嚴。晝夜讀誦禮悔",
    "T50n2060_028:0686b11": "不息。夏首歸山。至六月末。髭鬢盡生復",
    "T50n2060_028:0686b12": "丈夫相。還狀奏聞。高祖信敬由來。忽見驚",
    "T50n2060_028:0686b13": "訝更增常日。於是大代之國花嚴一經因斯",
    "T50n2060_028:0686b14": "轉盛。並見侯君素旌異記。",
    "T50n2060_028:0686b15": "[0686b15] 釋法建者。廣漢雒縣人也。俗姓朱氏。誦經一",
    "T50n2060_028:0686b16": "千卷。仍多閑暇遨遊偶俗。無所異焉。忽復",
    "T50n2060_028:0686b17": "閉門則累日不出。無所食矣。唯聞誦經。然",
    "T50n2060_028:0686b18": "小聲吟諷。音不外徹。有人倚壁竊聽臨響。",
    "T50n2060_028:0686b19": "但聞斖斖細細。似伏流之吐波。時乃一出",
    "T50n2060_028:0686b20": "追從無聞武陵王東下。令弟規守益州。魏",
    "T50n2060_028:0686b21": "遣將軍尉遲&#x9008;來伐蜀。規既降&#x6B35;。地內大",
    "T50n2060_028:0686b22": "有名僧皆被拘禁。至夜忽有光明。&#x9008;遣人",
    "T50n2060_028:0686b23": "尋光。乃見諸僧並睡。唯法建端坐誦經。光",
    "T50n2060_028:0686b24": "從口出。&#x9008;聞自到建所頂禮坐聽。至旦始",
    "T50n2060_028:0686b25": "休。&#x9008;問曰。法師昨夜所誦名作何經。答曰。",
    "T50n2060_028:0686b26": "華嚴經下帙十卷。&#x9008;曰。何不從頭誦之。答",
    "T50n2060_028:0686b27": "曰。貧道誦次到此耳。&#x9008;曰。法師誦得幾許。",
    "T50n2060_028:0686b28": "答曰。貧道發心欲誦一藏。情多懈怠。今始",
    "T50n2060_028:0686b29": "偍千卷。&#x9008;驚疑不信。將欲試之曰。屈總",
    "T50n2060_028:0686c01": "誦一遍。應不勞損耶。建報曰。讀誦經典",
    "T50n2060_028:0686c02": "沙門常事。豈憚勞苦。乃設高座。令諸僧眾",
    "T50n2060_028:0686c03": "並執本逐聽。法建登座為誦。或似急流之",
    "T50n2060_028:0686c04": "注峻壑。其吐納音句呼&#x564F;氣息。或類清風",
    "T50n2060_028:0686c05": "之入高松。聰明者纔似聞餘音。情&#x758E;意逸",
    "T50n2060_028:0686c06": "者空望塵躅。七日七夜數已滿千。猶故不",
    "T50n2060_028:0686c07": "止。&#x9008;起謝曰。弟子兵將不得久停。請從此",
    "T50n2060_028:0686c08": "辭。諸僧因並釋散。&#x9008;既出歎息曰。自如來",
    "T50n2060_028:0686c09": "寂滅之後。阿難號為總持。豈能過此。蜀中",
    "T50n2060_028:0686c10": "乃有如此人。所以常保安樂。奇哉奇哉。建",
    "T50n2060_028:0686c11": "年八十終。",
    "T50n2060_028:0686c12": "[0686c12] 釋慧恭者。益州成都人也。俗姓周氏。周末",
    "T50n2060_028:0686c13": "廢佛法之時。與同寺慧遠結契勤學。遠",
    "T50n2060_028:0686c14": "直詣長安聽採。恭長往荊楊訪道。遠於京",
    "T50n2060_028:0686c15": "師聽得阿毘曇論迦延拘舍地持成實毘婆",
    "T50n2060_028:0686c16": "沙攝大乘。並皆精熟。還益州講授。卓爾絕",
    "T50n2060_028:0686c17": "群。道俗欽重。嚫施盈積。恭後從江表來",
    "T50n2060_028:0686c18": "還。二人相遇欣歡。共敘離別三十餘年。同",
    "T50n2060_028:0686c19": "宿數夜語說言談。遠如泉涌。恭竟無所道。",
    "T50n2060_028:0686c20": "問恭曰。離別多時今得相見。慶此歡會伊",
    "T50n2060_028:0686c21": "何可論。但覺仁者無所說。將不得無所",
    "T50n2060_028:0686c22": "得耶。恭對曰。為性闇劣都無所解。遠曰。大",
    "T50n2060_028:0686c23": "無所解。可不誦一部經乎。恭答曰。唯誦",
    "T50n2060_028:0686c24": "得觀世音經一卷。遠厲色曰。觀世音經。小兒",
    "T50n2060_028:0686c25": "童子皆能誦之。何煩大汝許人乎。且仁者",
    "T50n2060_028:0686c26": "童子出家。與遠立誓望證道果。豈復三十",
    "T50n2060_028:0686c27": "餘年唯誦一卷經如指許大。是非闇鈍懶",
    "T50n2060_028:0686c28": "墮所為。請與斷交。願法師早去。無增遠之",
    "T50n2060_028:0686c29": "煩惱也。恭曰。經卷雖小佛口所說。遵敬者",
    "T50n2060_028:0687a01": "得無量福。輕慢者得無量罪。仰願暫息瞋",
    "T50n2060_028:0687a02": "心。當為法師誦一遍。即與長別。遠大笑曰。",
    "T50n2060_028:0687a03": "觀世音經。如法華經普門品。遠已講之數",
    "T50n2060_028:0687a04": "過百遍。如何始欲&#x9599;人耳乎。恭曰。外書云。",
    "T50n2060_028:0687a05": "人能弘道非道弘人。但至心聽佛語。豈得",
    "T50n2060_028:0687a06": "以人棄法。乃於庭前結壇。壇中安高座。",
    "T50n2060_028:0687a07": "繞壇數匝。頂禮昇高座。遠不得已。於是",
    "T50n2060_028:0687a08": "下據胡床坐聽。恭始發聲唱經題。異香",
    "T50n2060_028:0687a09": "氛氳遍滿房宇。及入文。天上作樂雨四",
    "T50n2060_028:0687a10": "種花。樂則寥亮振空。花則雰霏滿地。經訖",
    "T50n2060_028:0687a11": "下座。自為解座梵。訖花樂方歇。慧遠接",
    "T50n2060_028:0687a12": "足頂禮淚下交連。謝曰。慧遠嗅穢死屍。敢",
    "T50n2060_028:0687a13": "行天日之下。乞暫留賜見教誨。恭曰。非恭",
    "T50n2060_028:0687a14": "所能。諸佛力耳。即日拂衣長揖沿流而去。",
    "T50n2060_028:0687a15": "爾後訪問。竟不知其所之。其寺久已湮滅。",
    "T50n2060_028:0687a16": "[0687a16] 釋法泰。眉州隆山縣人也。俗姓呂氏。初為",
    "T50n2060_028:0687a17": "道士十餘年。中間忽自悟。迴心正覺。因即",
    "T50n2060_028:0687a18": "剃除。始誦法華經。尋即通利。乃精勤寫得",
    "T50n2060_028:0687a19": "法華經一部。數有靈瑞。欲將向益州莊",
    "T50n2060_028:0687a20": "潢。令一人擔負。一頭以籠盛錢二千。束縛",
    "T50n2060_028:0687a21": "經置錢上。一頭是衣服。擔行至地名莋橋。",
    "T50n2060_028:0687a22": "橋忽斷泰在後。負擔人俱墜水中。人浮得",
    "T50n2060_028:0687a23": "出。擔沒不見。泰於岸上槌胸號哭曰。錢衣",
    "T50n2060_028:0687a24": "豈非閑事。何忍溺經。即高聲唱言。如能為",
    "T50n2060_028:0687a25": "漉得者。賞錢兩貫。時有一人聞之脫衣入",
    "T50n2060_028:0687a26": "水沒。求之數度。出入得錢與衣&#x5E5E;。而不",
    "T50n2060_028:0687a27": "得經。泰轉悲泣。巡岸上下。望小洲上有",
    "T50n2060_028:0687a28": "一&#x5E5E;。命人取之。乃是經也。草木擎之宛",
    "T50n2060_028:0687a29": "無濕處。泰不勝歡喜。即以二千錢。償所",
    "T50n2060_028:0687b01": "漉人曰。法師悲號劇喪父母。故為急覓。非",
    "T50n2060_028:0687b02": "是貪錢弟子。雖傭夫亦知福報。請以此",
    "T50n2060_028:0687b03": "錢充莊嚴之直。言訖遁去。更欲與言去已",
    "T50n2060_028:0687b04": "遠矣。泰至城都裝潢。以檀香為軸。表帶",
    "T50n2060_028:0687b05": "及帙并函。將還本寺別處安置。夜夜有異",
    "T50n2060_028:0687b06": "香。泰勤誦持一夜一遍。時彪法師彼寺講。夜",
    "T50n2060_028:0687b07": "欲看讀。恒嫌泰鬧亂其心。自欲往請令稍",
    "T50n2060_028:0687b08": "下聲。乃見泰前大有人眾皆胡跪合掌。彪",
    "T50n2060_028:0687b09": "退流汗。即移所住。泰年八十終矣。",
    "T50n2060_028:0687b10": "[0687b10] 釋慧超。姓汎氏。丹陽建元人。稟懷溫裕立",
    "T50n2060_028:0687b11": "性懷仁。弱齡厭俗。自出家後。誦法華經",
    "T50n2060_028:0687b12": "聞光州大蘇山慧思禪師獨悟一乘善明三",
    "T50n2060_028:0687b13": "觀。與天台智者仙城命公。篤志幽尋積年請",
    "T50n2060_028:0687b14": "業。行優智遠德冠時賢。思對眾命曰。超之",
    "T50n2060_028:0687b15": "神府。得忍人也。及遊衡嶺。復與同途留誦",
    "T50n2060_028:0687b16": "經。停亟移歲序。自隋初廓定。北入嵩高。餌",
    "T50n2060_028:0687b17": "藥坐禪冀言終老。隋太子勇。召集名德總",
    "T50n2060_028:0687b18": "會帝城。以超業行不群。特留供養。而恭慎",
    "T50n2060_028:0687b19": "凝攝不顧世華。及勇廢免一無所涉。晚",
    "T50n2060_028:0687b20": "移定水高振德音。道俗歸宗仰其戒範。會",
    "T50n2060_028:0687b21": "淨業法師卜居藍田谷之悟真寺。欽超有",
    "T50n2060_028:0687b22": "道躬事邀迎。共隱八年倍勤三惠。及大業",
    "T50n2060_028:0687b23": "承運。禪定初基。爰發詔書延入行道。屢辭",
    "T50n2060_028:0687b24": "砭疾。後許還山。德感物情頗存汲引。四川",
    "T50n2060_028:0687b25": "貴望一縣官民。莫不委質投誠請傳香德。",
    "T50n2060_028:0687b26": "并為經始伽藍。繼綜羞粒。大唐伊始榮重",
    "T50n2060_028:0687b27": "於前。京邑名僧慧因保恭等。情慕隱淪咸就",
    "T50n2060_028:0687b28": "栖止。蔭松偃石論詳道義。皆曰。斯誠出要",
    "T50n2060_028:0687b29": "樂也。後臥疾少時。弟子跪問。答曰。吾之常",
    "T50n2060_028:0687c01": "也。長生不欣夕死不慼。乃面西正坐云。第",
    "T50n2060_028:0687c02": "一義空清淨智觀。言如入定奄遂長往。春秋",
    "T50n2060_028:0687c03": "七十有七。即武德五年十二月六日也。露骸",
    "T50n2060_028:0687c04": "松石一月餘日。顏色不變。天策上將聞稱",
    "T50n2060_028:0687c05": "希有。遣人就視。端拱如生。自超九歲入道。",
    "T50n2060_028:0687c06": "即誦法華五十餘年萬有餘遍。感靈獲瑞不",
    "T50n2060_028:0687c07": "可勝言。弟子法成等。為建白塔于寺之北",
    "T50n2060_028:0687c08": "&#x5CEF;焉。",
    "T50n2060_028:0687c09": "[0687c09] 釋慧顯。伯濟國人也。少出家。苦心精專。以",
    "T50n2060_028:0687c10": "誦法華為業。祈福請願。所遂者多。聞講",
    "T50n2060_028:0687c11": "三論便從聽受。法一染神彌增其緒。初住",
    "T50n2060_028:0687c12": "本國北部修德寺有眾則講無便清誦。四遠",
    "T50n2060_028:0687c13": "聞風造山諠接。便往南方達拏山。山極深",
    "T50n2060_028:0687c14": "險重隒巖固。縱有往展登陟艱危。顯靜坐",
    "T50n2060_028:0687c15": "其中專業如故。遂終于彼。同學輿屍置",
    "T50n2060_028:0687c16": "石窟中。虎噉身骨並盡。惟餘髏舌存焉。",
    "T50n2060_028:0687c17": "經于三周其舌彌紅赤。柔軟勝常。過後方",
    "T50n2060_028:0687c18": "變紫&#x9795;如石。道俗怪而敬焉。俱緘閉于石",
    "T50n2060_028:0687c19": "塔。時年五十有八。即貞觀之初年也。",
    "T50n2060_028:0687c20": "[0687c20] 釋道積。蜀人。住益州福成寺。誦通涅槃生",
    "T50n2060_028:0687c21": "常恒業。凡有宣述。必洗滌身穢淨衣法座。",
    "T50n2060_028:0687c22": "然後開之。立性沈審慈仁總務。諸有厲疾",
    "T50n2060_028:0687c23": "洞爛者。其氣彌復&#x6B1D;勃。眾咸掩鼻。而積與",
    "T50n2060_028:0687c24": "之供給。身心無貳。或同器食。或為補浣。時",
    "T50n2060_028:0687c25": "有問者。積云。清淨臭處心憎愛也。吾豈一",
    "T50n2060_028:0687c26": "其神慮耶。寄此陶練耳。皆慕其為行也。而",
    "T50n2060_028:0687c27": "患己不能及之。以貞觀初年五月終于住",
    "T50n2060_028:0687c28": "寺。春秋七十餘矣。時屬炎夏而不腐臭。經",
    "T50n2060_028:0687c29": "停百日跏坐如初。莫不嗟尚。乃就加漆布",
    "T50n2060_028:0688a01": "興敬巴蜀京邑諸僧受誦涅槃。其列非少。",
    "T50n2060_028:0688a02": "又有沙門洪遠僧恩。並誦涅槃。皂素迴向。",
    "T50n2060_028:0688a03": "遠志尚敦&#x6164;情捐名利。徵入會昌隆禮供",
    "T50n2060_028:0688a04": "給。恩道心清肅成節動人。弘福禪定兩以崇",
    "T50n2060_028:0688a05": "德。而卑牧自處。蒙俗罕知。時弘福寺有沙",
    "T50n2060_028:0688a06": "門智曄者。本族江表。隋朝徵入。深樂法華",
    "T50n2060_028:0688a07": "鎮恒抄寫。所得外利即用雇人。前後出本",
    "T50n2060_028:0688a08": "二千餘部。身恒自勵日寫五張。年事乃秋斯",
    "T50n2060_028:0688a09": "業無怠。今總寺任彌勤恒業。年七十餘矣。",
    "T50n2060_028:0688a10": "[0688a10] 釋寶瓊。馬氏。益州綿竹人。小年出家。清貞儉",
    "T50n2060_028:0688a11": "素。讀誦大品兩日一遍。為常途業。歷遊邑",
    "T50n2060_028:0688a12": "洛無他方術。但勸信向尊敬佛法。晚移",
    "T50n2060_028:0688a13": "州治住福壽寺。率勵坊郭。邑義為先。每",
    "T50n2060_028:0688a14": "結一邑必三十人。合誦大品人別一卷。月",
    "T50n2060_028:0688a15": "營齋集各依次誦。如此義邑乃盈千計。四",
    "T50n2060_028:0688a16": "遠聞者皆來造&#x6B35;。瓊乘機授化望風靡服。",
    "T50n2060_028:0688a17": "而卑弱自持先人後德。經行擁鬧下道相",
    "T50n2060_028:0688a18": "避。言問酬對怡聲謙敬。斯實量也不媚於",
    "T50n2060_028:0688a19": "時。本邑連比什邡諸縣。並是道民尤不奉",
    "T50n2060_028:0688a20": "佛。僧有投寄無容施者。致使老幼之徒",
    "T50n2060_028:0688a21": "於沙門像不識者眾。瓊雖桑梓習俗難改。",
    "T50n2060_028:0688a22": "徒有開悟莫之能受。李氏諸族正作道會。",
    "T50n2060_028:0688a23": "邀瓊赴之。來既後至不禮而坐。僉謂不禮",
    "T50n2060_028:0688a24": "天尊非法也。瓊曰。邪正道殊所事各異。天",
    "T50n2060_028:0688a25": "尚不禮何況老君。眾議紜紜頗相凌侮。瓊",
    "T50n2060_028:0688a26": "曰。吾禮非所禮。恐貽辱也。遂禮一拜。道像",
    "T50n2060_028:0688a27": "並座動搖不安。又禮一拜。連座返倒摧殘",
    "T50n2060_028:0688a28": "在地。道民相視謂是風鼓競來周正。瓊曰。斯",
    "T50n2060_028:0688a29": "吾所為。勿妄怨也。初未之信。既安又禮。",
    "T50n2060_028:0688b01": "如前崩倒。合眾驚懼舉掌禮瓊。一時迴",
    "T50n2060_028:0688b02": "信從受戒法。傍縣道黨相將歎訝。咸復奉",
    "T50n2060_028:0688b03": "法。時既創開釋化。皆授菩薩戒焉。縣令",
    "T50n2060_028:0688b04": "高遠者。素有誠敬。承風敷導。更於州寺",
    "T50n2060_028:0688b05": "召僧弘講合境傾味自此而繁。以貞觀八",
    "T50n2060_028:0688b06": "年。終於所住。",
    "T50n2060_028:0688b07": "[0688b07] 釋善慧。姓苟氏。河內溫人。博通群籍統括",
    "T50n2060_028:0688b08": "文義。逮于九章律歷七曜盈虛。皆吞若胸",
    "T50n2060_028:0688b09": "中抵掌符會。乃深惟世務終墜泥塗。遂解",
    "T50n2060_028:0688b10": "褐抽簪。創歸僧伍。初在除州之彭城寺。誦",
    "T50n2060_028:0688b11": "法華經聽收攝論。時遭寇蕩兵食交侵。而",
    "T50n2060_028:0688b12": "慧抱飢自勵奉法無殆。洗穢護淨彌隆恒",
    "T50n2060_028:0688b13": "日。但以邊邑寡學文字紕謬至於音詁眾",
    "T50n2060_028:0688b14": "議紛然。雖復俗語時通。而慧意存雅正。周",
    "T50n2060_028:0688b15": "訪明悟還同昔疑。乃以大業末齡。負錫",
    "T50n2060_028:0688b16": "西入屢逢群盜衣裳略盡。但有弊布目遮。",
    "T50n2060_028:0688b17": "猶執破瓶常充淨用。既達關口。素闕繻文。",
    "T50n2060_028:0688b18": "遂即正念直前從門而度。于時中表列刃曾",
    "T50n2060_028:0688b19": "無遮止。孟冬十月初達京師。值沙門吉藏",
    "T50n2060_028:0688b20": "正講法華。深副本圖即依聽受。形服鄙惡",
    "T50n2060_028:0688b21": "眾不納之。乃掃雪藉地單裙[打-丁+親]坐。都講",
    "T50n2060_028:0688b22": "財唱。傾耳詞句擬定經文。藏既闡揚。勇",
    "T50n2060_028:0688b23": "心承旨望通理義。由情存兩得。不暇忍",
    "T50n2060_028:0688b24": "寒。歡笑熙熙如賈獲寶。竟冬常爾眾方美",
    "T50n2060_028:0688b25": "之。問以詞旨片無遺忘。乃以聞法同屬禪",
    "T50n2060_028:0688b26": "定寺。沙門法喜便脫衣迎之引至房中。智",
    "T50n2060_028:0688b27": "觀無濫。慧又師喜。兩振芳規。武德初年。隨",
    "T50n2060_028:0688b28": "住藍田之津梁寺。俗本驪戎。互相梗戾。率獎",
    "T50n2060_028:0688b29": "陶化。十室而九。然而性愛英賢。樂相延致。",
    "T50n2060_028:0688c01": "自西自東百有餘里。名林勝地皆建禪坊。",
    "T50n2060_028:0688c02": "所之逃逸之儔。賴其安堵。以貞觀九年正",
    "T50n2060_028:0688c03": "月。終於驪山之陽涼泉精舍。春秋四十有九。",
    "T50n2060_028:0688c04": "初慧棄擲俗典蒞此玄模。言不重涉專心",
    "T50n2060_028:0688c05": "道業。省言節食佩律懷仁。迎頓客旅雅",
    "T50n2060_028:0688c06": "重經教。其有未曾覿者。要必親觀。若值",
    "T50n2060_028:0688c07": "行要累日誦持。以為熏習之基也。",
    "T50n2060_028:0688c08": "[0688c08] 時太原沙門慧達者。亦誦法華五千餘遍。行",
    "T50n2060_028:0688c09": "坐威儀其聲不輟。偏存物命。直視低目。地",
    "T50n2060_028:0688c10": "有蟲豸。必迴身而避。不敢跨越。有問。答",
    "T50n2060_028:0688c11": "曰。斯之與吾生死不定。將不先成正覺。安",
    "T50n2060_028:0688c12": "可妄輕之耶。以貞觀八年四月。跏坐而終。",
    "T50n2060_028:0688c13": "人謂入定。停于五宿。既似長逝。又不臭腐。",
    "T50n2060_028:0688c14": "乃合床內于窟中。",
    "T50n2060_028:0688c15": "[0688c15] 釋法誠。姓樊氏。雍州萬年人。童小出家。止",
    "T50n2060_028:0688c16": "藍田王效寺。事沙門僧和。和亦鄉族所",
    "T50n2060_028:0688c17": "推。奉之比聖。嘗有人欲害。夜往其房。見",
    "T50n2060_028:0688c18": "門內猛火騰焰昇帳。遂即退悔。性飲清泉。",
    "T50n2060_028:0688c19": "潔清故也。人或弄之。密以羊骨沈水。和素",
    "T50n2060_028:0688c20": "不知。飲便嘔吐。其冥感潛識為若此矣。誠",
    "T50n2060_028:0688c21": "奉佩訓。勗講法華經以為恒任。又謁禪林",
    "T50n2060_028:0688c22": "寺相禪師。詢于定行。而德茂時宗。學優眾",
    "T50n2060_028:0688c23": "仰。晚住雲花綱理僧鎮。隋文欽德請遵",
    "T50n2060_028:0688c24": "戒範。乃陳表固辭。薄言抗禮。遂負笈長驅。",
    "T50n2060_028:0688c25": "歷遊名岳追蹤勝友。咸承志道。因見超公",
    "T50n2060_028:0688c26": "隱居幽靜。乃結心期栖遲藍谷。處既局狹",
    "T50n2060_028:0688c27": "纔止一床。旋轉經行恐顛深壑。便&#x5257;&#x8FF9;開",
    "T50n2060_028:0688c28": "林披雲附景。茅茨葺宇甕牖&#x758E;簷。情事相",
    "T50n2060_028:0688c29": "依欣然符合。今所謂悟真寺也。法華三昧翹",
    "T50n2060_028:0689a01": "心奉行。澡沐中表溫恭朝夕。夢感普賢勸",
    "T50n2060_028:0689a02": "書大教。誠曰。大教大乘也。諸佛智慧所謂",
    "T50n2060_028:0689a03": "般若。於即入淨行道。重惠匠人。書八部般",
    "T50n2060_028:0689a04": "若。香臺寶軸莊嚴成就。又於寺南橫嶺造",
    "T50n2060_028:0689a05": "華嚴堂。&#x967B;山闐谷列棟開甍。前對重巒",
    "T50n2060_028:0689a06": "右臨斜谷。吐納雲霧下瞰雷霆。余曾遊",
    "T50n2060_028:0689a07": "焉。實奇觀也。又竭其精志書寫受持。弘文",
    "T50n2060_028:0689a08": "學士張靜者。時號筆工。罕有加勝。乃請至",
    "T50n2060_028:0689a09": "山舍令受齋戒。潔淨自修。口含香汁身被",
    "T50n2060_028:0689a10": "新服。然靜長途寫經不盈五十。誠料其見",
    "T50n2060_028:0689a11": "財。兩紙酬其五百。靜利其貨竭力寫之。",
    "T50n2060_028:0689a12": "終部以來誠恒每日燒香供養。在其案前。",
    "T50n2060_028:0689a13": "點畫之間。心緣目&#x89A9;略無遺漏。故其剋心鑽",
    "T50n2060_028:0689a14": "注。時感異鳥形色希世。飛入堂中徘徊鼓",
    "T50n2060_028:0689a15": "舞。下至經案復上香爐。攝靜住觀自然馴",
    "T50n2060_028:0689a16": "狎。久之翔逝。明年經了將事興慶。鳥又飛",
    "T50n2060_028:0689a17": "來如前馴擾。鳴唳哀亮貞觀初年。造畫千",
    "T50n2060_028:0689a18": "佛。鳥又飛來登上匠背。後營齊供慶諸經",
    "T50n2060_028:0689a19": "像。日次中時。怪其不至。誠顧山岑曰。鳥",
    "T50n2060_028:0689a20": "既不至。誠吾無感也。將不兼諸穢行致",
    "T50n2060_028:0689a21": "有此徵。言已欻然飛來。旋環鳴囀入香水",
    "T50n2060_028:0689a22": "中。奮迅而浴。中後便逝。前如此者非復",
    "T50n2060_028:0689a23": "可述。素善翰墨。鄉曲所推。山路巖崖勒",
    "T50n2060_028:0689a24": "諸經偈。皆其筆也。手寫法華正當露地。因",
    "T50n2060_028:0689a25": "事他行未營收舉。屬洪雨滂注溝澗波",
    "T50n2060_028:0689a26": "飛。走往看之。而合案並乾。餘便流潦。嘗&#x5374;",
    "T50n2060_028:0689a27": "偃橫松。遂落懸溜。未至下澗。不覺已登",
    "T50n2060_028:0689a28": "高岸。無損一毛。又青泥坊側有古佛龕。周",
    "T50n2060_028:0689a29": "氏瘞藏今猶未出。誠夜夢其處大有尊形。",
    "T50n2060_028:0689b01": "既覺往開。恰獲古龕像。年月積久並悉剝",
    "T50n2060_028:0689b02": "壞。就而修理。道俗稱善。斯並冥術之功。自",
    "T50n2060_028:0689b03": "誠開發。至貞觀十四年夏末日。忽感餘疾。",
    "T50n2060_028:0689b04": "自知即世。願生兜率。索水浴訖又索終",
    "T50n2060_028:0689b05": "輿。旁自檢校不許榮厚。恰至月末明相",
    "T50n2060_028:0689b06": "將現。無故語曰。欲來但入未假弦歌。",
    "T50n2060_028:0689b07": "顧侍人曰。吾聞諸行無常生滅不住。九品往",
    "T50n2060_028:0689b08": "生此言驗矣。今有童子相迎久在門外。吾",
    "T50n2060_028:0689b09": "今去世。爾等。佛有正戒無得有虧。後致",
    "T50n2060_028:0689b10": "悔也。言已口出光明照于楹內。又聞異香",
    "T50n2060_028:0689b11": "苾芬而至。但見端坐儼思。不覺其神已逝。",
    "T50n2060_028:0689b12": "時年七十有八。然誠之誦習也一夏法華料",
    "T50n2060_028:0689b13": "五百遍。餘日讀誦兼而行之。猶獲兩遍縱",
    "T50n2060_028:0689b14": "有人客要須與語者。非經部度中不他",
    "T50n2060_028:0689b15": "言。略計十年之勤萬有餘遍。",
    "T50n2060_028:0689b16": "[0689b16] 釋空藏。俗姓王氏。先祖晉陽。今在雍州之新",
    "T50n2060_028:0689b17": "豐焉。母初孕日。自然不食酒肉五辛。時以",
    "T50n2060_028:0689b18": "同塵身子故。密加異之。既誕育後。靈鑒日",
    "T50n2060_028:0689b19": "陳。情用高遠。讀誦經論思存拔濟。至年十",
    "T50n2060_028:0689b20": "九。同佛出家。既惟一己二親留礙。乃於父",
    "T50n2060_028:0689b21": "前以身四布。七日不起。恐其命絕方從所",
    "T50n2060_028:0689b22": "願。即辭向藍田負兒山中私自剃落。初齎",
    "T50n2060_028:0689b23": "麵六斗。擬作月糧。日噉二升。三年不盡。屢",
    "T50n2060_028:0689b24": "感神鼎自然而至。由是增其禪誦。晨宵無",
    "T50n2060_028:0689b25": "輟。後依止判法師住龍池寺。欽重經論日",
    "T50n2060_028:0689b26": "誦萬言。前後總計三百餘卷。三論涅槃探窮",
    "T50n2060_028:0689b27": "巖穴。大業之始。以藏名稱惟遠道俗所聞。",
    "T50n2060_028:0689b28": "下&#x52C5;徵延入住禪定。唐運既興崇繕法宇。",
    "T50n2060_028:0689b29": "有&#x52C5;於金城坊建會昌寺。并請大德十",
    "T50n2060_028:0689c01": "人。度僧五十人。永用住持。以藏行德夙彰。",
    "T50n2060_028:0689c02": "又請住焉。供事彌隆極光恒美。而性樂山",
    "T50n2060_028:0689c03": "水志存清曠。每年仲春遊浪林阜。行次玉",
    "T50n2060_028:0689c04": "泉。遂有終焉之思。居止載紀眾聚如山。說",
    "T50n2060_028:0689c05": "導亡疲開悟逾廣。後為亢旱。經時山泉乃",
    "T50n2060_028:0689c06": "竭。合寺僧眾咸以驚嗟。藏乃至心祈請。其泉",
    "T50n2060_028:0689c07": "應時還復。遠近道俗動色相歡。兼又弘操嶽",
    "T50n2060_028:0689c08": "峙器局川停。不擾榮利不懷寵辱。濟度",
    "T50n2060_028:0689c09": "群有不略寸陰。乃鈔摘眾經大乘要句。以",
    "T50n2060_028:0689c10": "為卷軸。紙別五經三經。卷部二十五十。總",
    "T50n2060_028:0689c11": "有十卷。每講開務極增成學。聞義兩持偏",
    "T50n2060_028:0689c12": "無迷忘。夏分常行方等懺法。賢劫千佛日",
    "T50n2060_028:0689c13": "禮一遍。常坐不臥垂三十年。翹勤專注難",
    "T50n2060_028:0689c14": "加係&#x8FF9;。以貞觀十六年五月十二日。終於",
    "T50n2060_028:0689c15": "會昌。春秋七十有四。遺身於龍池寺側。收",
    "T50n2060_028:0689c16": "骨起塔。觀其讀誦之富。振古罕儔。視其髏",
    "T50n2060_028:0689c17": "骨。兩耳通明。頂有雙孔。眼眶含竅各有三",
    "T50n2060_028:0689c18": "焉。弟子等追惟永往。樹碑於會昌寺中。金",
    "T50n2060_028:0689c19": "紫光祿大夫衛尉卿于志寧為文。",
    "T50n2060_028:0689c20": "[0689c20] 釋慧銓。姓蕭氏。今特進宋公瑀之兄子也。",
    "T50n2060_028:0689c21": "父仕隋為梁公。祖即梁明帝矣。性度恢簡志",
    "T50n2060_028:0689c22": "用&#x51B2;粹。姑即隋煬之后也。自幼及長恒在",
    "T50n2060_028:0689c23": "宮闕。慕樂超世無因自達年既冠成。帝乃",
    "T50n2060_028:0689c24": "尚以秦孝王女為妻。非其願也。事不獲",
    "T50n2060_028:0689c25": "已。時行伉儷。及妻終後方遂夙心。以鄭",
    "T50n2060_028:0689c26": "氏東都預茲剃落。及武德初歲。方還京輦",
    "T50n2060_028:0689c27": "住莊嚴寺。廣聽眾部。而以攝論為心。頗",
    "T50n2060_028:0689c28": "懷篇什尤能草&#x96B7;。隨筆所被用為模楷。故",
    "T50n2060_028:0689c29": "經題寺額。咸推仰之。兄鈞任東宮中舍。文",
    "T50n2060_028:0690a01": "才之舉朝廷攸屬。每歲春秋相&#x643A;巖岫。觸",
    "T50n2060_028:0690a02": "興題篇連句同韻。時以為難兄弟也。又弟",
    "T50n2060_028:0690a03": "智證。出家同住。即宋公之兄太府卿之子也。",
    "T50n2060_028:0690a04": "略榮位之好欣懷道業。勤勤自課無擇昏",
    "T50n2060_028:0690a05": "曉。證與兄銓相次而卒。以家世信奉偏弘",
    "T50n2060_028:0690a06": "法華。同族尊卑咸所成誦。故蕭氏法華。皂",
    "T50n2060_028:0690a07": "素稱富。特進撰疏。總集十有餘家。採掇菁",
    "T50n2060_028:0690a08": "華揉以胸臆。勒成卷數常自敷弘。時召",
    "T50n2060_028:0690a09": "京輦名僧。指摘瑕累。或集親屬僧尼。數將",
    "T50n2060_028:0690a10": "二十。給惠以時四事無怠。故封祿所及惟",
    "T50n2060_028:0690a11": "存通濟。太府情好讀誦為先。故生至終",
    "T50n2060_028:0690a12": "誦盈萬遍雇人抄寫總有千部。每日朝參",
    "T50n2060_028:0690a13": "必使儐者執經在前。至於公事微隙。便就",
    "T50n2060_028:0690a14": "轉讀朝伍仰屬以為絕倫。自釋化東傳。流",
    "T50n2060_028:0690a15": "味彌遠。承受讀誦世罕伊人。蕭氏一門。可",
    "T50n2060_028:0690a16": "為天下模楷矣。",
    "T50n2060_028:0690a17": "[0690a17] 釋遺俗。不知何許人。以唐運初開遊止",
    "T50n2060_028:0690a18": "雍州醴泉縣南美泉鄉陽陸家。鎮常供養清",
    "T50n2060_028:0690a19": "儉寡慾。惟誦法華為業。晝夜相係乃數",
    "T50n2060_028:0690a20": "千遍以貞觀初。因疾將終。遺囑友人慧廓",
    "T50n2060_028:0690a21": "曰。比雖誦經意望靈驗以生蒙俗信向之",
    "T50n2060_028:0690a22": "善。若身死後。不須棺盛露骸埋之。十載",
    "T50n2060_028:0690a23": "可為發出。舌根必爛知無受持。若猶存在。",
    "T50n2060_028:0690a24": "當告道俗為起一塔以示感靈。言訖而",
    "T50n2060_028:0690a25": "終。遂依埋葬。至貞觀十一年。廓與諸知故",
    "T50n2060_028:0690a26": "就墓發之。身肉都銷惟舌不朽。一縣士女",
    "T50n2060_028:0690a27": "咸共仰戴。誦持之流又倍恒度。乃函盛其",
    "T50n2060_028:0690a28": "舌。於陽陸村北甘谷南岸為建&#x750E;塔。識",
    "T50n2060_028:0690a29": "者尊嚴彌隆信敬誦讀更甚。又京城西南豐",
    "T50n2060_028:0690b01": "谷鄉福水南史村史呵擔者。少懷善念。常誦",
    "T50n2060_028:0690b02": "法華行安樂行。慈悲在意不乘畜產。虛",
    "T50n2060_028:0690b03": "約為心名霑令史。往還京省以習誦相。仍",
    "T50n2060_028:0690b04": "恐路逢相識。人事暄涼便廢所誦。故其所",
    "T50n2060_028:0690b05": "行必小徑左道低氣怡顏緣念相續。初不",
    "T50n2060_028:0690b06": "告倦。及終之時。感異香氣充於村曲。親&#x758E;",
    "T50n2060_028:0690b07": "同怪遂埋殯之。爾後十年妻亡。乃發屍出。",
    "T50n2060_028:0690b08": "舌根鮮明餘並朽盡。乃別標顯葬。",
    "T50n2060_028:0690b09": "[0690b09] 又黃州隨華寺僧玄秀者。性清慎溫恭為",
    "T50n2060_028:0690b10": "志。常誦法華。每感徵異。未以為怪。時屬",
    "T50n2060_028:0690b11": "炎暑同友逐涼。遣召秀來欲有談笑。既",
    "T50n2060_028:0690b12": "至房前。但見羽衛嚴肅人馬偉大。怖而返",
    "T50n2060_028:0690b13": "告。同往共觀。如初不異。轉至後門其徒彌",
    "T50n2060_028:0690b14": "盛。上望空中填塞無際。多乘象馬類雜鬼",
    "T50n2060_028:0690b15": "神。乃知其感通也。置而&#x5374;返。明晨慚謝。朋",
    "T50n2060_028:0690b16": "從遂絕。秀專斯業。隋末終寺。",
    "T50n2060_028:0690b17": "[0690b17] 釋寶相。姓馬。雍州長安人。十九出家。清貞",
    "T50n2060_028:0690b18": "栖德住羅漢寺。專聽攝論。深惟妄識之難",
    "T50n2060_028:0690b19": "伏也。無時不諠乃入禪坊。頭陀自靜。六",
    "T50n2060_028:0690b20": "時禮悔四十餘年。夜自篤課誦阿彌陀經七",
    "T50n2060_028:0690b21": "遍。念佛名六萬遍。晝讀藏經初無散捨。",
    "T50n2060_028:0690b22": "後專讀涅槃。一千八十遍。兼誦金剛般若。",
    "T50n2060_028:0690b23": "終于即世。然身絕患惱休健翕習。冷食&#x9E81;",
    "T50n2060_028:0690b24": "衣隨得便服。情無憚苦。又志存正業翹注",
    "T50n2060_028:0690b25": "晨霄。蚤蝨流身不暇觀採。遇患將極念",
    "T50n2060_028:0690b26": "誦無捨。剋至大期。累屬道俗以念佛為",
    "T50n2060_028:0690b27": "先。西方相待勿虛度世。又屬當燒散吾",
    "T50n2060_028:0690b28": "屍不勞銘塔。用塵庸俗。言訖而逝。年八十",
    "T50n2060_028:0690b29": "三。六十二夏。不畜尺財無勞僧法。",
    "T50n2060_028:0690c01": "[0690c01] 又同寺僧法達者。以誠素見稱。供嚫之直",
    "T50n2060_028:0690c02": "用寫華嚴八部般若。燒香自讀一百餘遍。",
    "T50n2060_028:0690c03": "而生常清潔不畜門人。單己自怡食無餘",
    "T50n2060_028:0690c04": "粒。斯亦輕清之高士也。年登七十。便齎所",
    "T50n2060_028:0690c05": "讀經贈同行者。但捧勝天一部以為終",
    "T50n2060_028:0690c06": "老。即擲公名趣雲陽巖中。擁緣送死。經",
    "T50n2060_028:0690c07": "于四載遂卒彼山。並是即目近事。且夫讀誦",
    "T50n2060_028:0690c08": "徵感。其類繁焉。別有紀傳。故不曲盡。略引",
    "T50n2060_028:0690c09": "數條。示光緒耳。",
    "T50n2060_028:0690c10": "[0690c10] 論曰。尋夫讀誦之為業也。功務本文。經歎",
    "T50n2060_028:0690c11": "說行。要先受誦。何以然耶。但由庸識未剖",
    "T50n2060_028:0690c12": "必假聞持。崑竹不斷鳳音寧顯。義當纔登",
    "T50n2060_028:0690c13": "解髮即須通覽。採酌經緯窮搜名理。疑偽",
    "T50n2060_028:0690c14": "雜錄單複出生。普閱目前銓品人世。然後",
    "T50n2060_028:0690c15": "要約法句誦鎮心神。廣說緣本用&#x758E;迷結。",
    "T50n2060_028:0690c16": "遂能條貫本支。釋疑滯以通化。統略玄旨。",
    "T50n2060_028:0690c17": "附事用以徵治。是故經云。受持讀誦書寫解",
    "T50n2060_028:0690c18": "說如法修行。斯誠誡也。世多惰學。愚計相",
    "T50n2060_028:0690c19": "封。以尋理為諸見。用博文為障道。故調",
    "T50n2060_028:0690c20": "達善星之廣富。未免泥犁。槃特薄拘之寡",
    "T50n2060_028:0690c21": "約。尚參中聖。凡斯等議未成通論。原夫。道",
    "T50n2060_028:0690c22": "障之起。起乎心行。道在無滯。滯則障道。焉",
    "T50n2060_028:0690c23": "有多聞能為道障。夫聞本筌解。封附不行。",
    "T50n2060_028:0690c24": "此則滯指亡月。正違出要。是以愚夫當斯",
    "T50n2060_028:0690c25": "一計莫非學既未功隨言便著於經律論",
    "T50n2060_028:0690c26": "生未曾沾。惑妄發心誓不執卷。見學教",
    "T50n2060_028:0690c27": "者目為文字。故使慢水覆心。膏盲誰遣。",
    "T50n2060_028:0690c28": "至於決斷篇聚判析偽真。由來未知事逾",
    "T50n2060_028:0690c29": "聾瞽。既恥來問反啟寧陳。遂即惟心臆斷。",
    "T50n2060_028:0691a01": "汎浪無准。傍為啟齒。何急如前。又有薄讀",
    "T50n2060_028:0691a02": "數帙略誦短章。謂為止足。更絕欣尚。便引",
    "T50n2060_028:0691a03": "大集法行比丘十住不貴多讀。竊以。教門宏",
    "T50n2060_028:0691a04": "曠待對塵勞。藥病相投豈徒繁積。藏部所設",
    "T50n2060_028:0691a05": "止在奉持。聞而莫依校量非一。今倒想如",
    "T50n2060_028:0691a06": "草之蔓慢我如山之立。要資博讀見有廣",
    "T50n2060_028:0691a07": "治之能。隨境流觀務存祛滯之本。但以暗",
    "T50n2060_028:0691a08": "識未萌集熏怠構。稱情昏倒反福成罪。故",
    "T50n2060_028:0691a09": "此方見錄卷止六千。尚怖不希壅迷頓足。何",
    "T50n2060_028:0691a10": "論天竺遺典龍藏現經。敢慕窺求通觀聞",
    "T50n2060_028:0691a11": "海。必能追功。起觀無暇廣尋。要拔苦輪",
    "T50n2060_028:0691a12": "方聞為飾。斯則莊嚴道論慧解前驅。不待",
    "T50n2060_028:0691a13": "抑揚自然會理。又有曲媚佛言詐辭學",
    "T50n2060_028:0691a14": "論。便言論作小聖吐言隱密。彫淳樸散道",
    "T50n2060_028:0691a15": "味已離。故我誦持無心悟入。斯言何哉。妄",
    "T50n2060_028:0691a16": "有穿鑿。原夫。諸佛說法。本惟至道。赴接凡",
    "T50n2060_028:0691a17": "小方便乘權。權道多謀任機而現。或以聲",
    "T50n2060_028:0691a18": "光動之。或以威容鼓之。法譬亂舉緣事相",
    "T50n2060_028:0691a19": "開。以悟達為本言。以亡筌為意得。但",
    "T50n2060_028:0691a20": "以去聖久遠時接澆浮。專寶文詞罕會幽",
    "T50n2060_028:0691a21": "旨。所以大小諸聖。悲大道之將崩。廣採了",
    "T50n2060_028:0691a22": "義。製明論以通教。故文云。隨聲取義有",
    "T50n2060_028:0691a23": "五過失。謗佛輕法誑人退信。斯言極矣。不",
    "T50n2060_028:0691a24": "量己之神府。而輒揆於成教。明佛而侮",
    "T50n2060_028:0691a25": "賢聖。憎愛於是由生。嗟乎法侶又何詳哉。",
    "T50n2060_028:0691a26": "且夏屋非散材所成。大智豈庸情所搆。固",
    "T50n2060_028:0691a27": "當通其所滯悟其所迷。不然則至聖於何",
    "T50n2060_028:0691a28": "起悲。正士於何揚化。事敘緣於本紀。故不",
    "T50n2060_028:0691a29": "廣之。"
}