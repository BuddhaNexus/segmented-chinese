{
    "X13n0287_008:0721b21": "大佛頂首楞嚴經疏解蒙鈔卷第八(之一)",
    "X13n0287_008:0721b22": "海印弟子　蒙叟錢謙益鈔",
    "X13n0287_008:0721b23": "(○躡上示地位堦差科)。([○@●]第二返妄歸真辨地位之相三。從此去盡若他觀者名為邪觀)。(○【疏】初辨漸次",
    "X13n0287_008:0721b24": "修行者。前由無明。動彼靜心。從細至麤。遂成三相。及二顛倒。又由世界。和合相涉。根塵相對。成業性故。十",
    "X13n0287_008:0721c01": "二區分。類生差別。流浪苦海。如汲井輪。其猶空華。於湛精明。亂生亂滅。此皆塵勞煩惱汙染真性。不得清",
    "X13n0287_008:0721c02": "淨。今欲轉染歸淨。返流復源。故立漸次修行。以為對治。下喻云。如淨器中。除去毒蜜。以諸湯水。并雜灰香。",
    "X13n0287_008:0721c03": "洗滌其器。後貯甘露。由此漸次。以立地位也文二)。([?∴]一結前生後二)。(卍一結前顛倒因)。",
    "X13n0287_008:0721c04": "阿難。如是眾生。一一類中。亦各各具十二顛倒。猶如",
    "X13n0287_008:0721c05": "揑目。亂華發生。顛倒妙圓。真淨明心。具足如斯虗妄",
    "X13n0287_008:0721c06": "亂想。",
    "X13n0287_008:0721c07": "【疏】眾生妄心。無始熏習。業苦種子。如恒河沙。何啻",
    "X13n0287_008:0721c08": "十二八萬四千。故一一類。獲具十二。於妙圓中。皆",
    "X13n0287_008:0721c09": "是狂勞虗妄華相(〔標指〕一切眾生。種種幻化。皆生如來圓覺妙心。故一念妄動。諸",
    "X13n0287_008:0721c10": "相具足)。(△〔孤山云〕各具。即互具也。以一一類心。妄種皆足。一則現起名事造。餘則冥伏名理具。以妄本無",
    "X13n0287_008:0721c11": "體。元是真心。是故妄具。元是真具。具無其相。一切皆空也〔補遺云〕准止觀事理二造。今此各各具十二類。",
    "X13n0287_008:0721c12": "事造也。於事造中。眾生實造。三世業果各具者。各造也。所謂變造。猶如捏目。亂華發生。正顯變造之相貌",
    "X13n0287_008:0721c13": "也。然此事具。並由理具。故云真淨明心具足等)。(卍二生後漸次法)。",
    "X13n0287_008:0721c14": "汝今修證。佛三摩提。於是本因。元所亂想。立三漸次。",
    "X13n0287_008:0721c15": "方得除滅。如淨器中。除去毒蜜。以諸湯水。并雜灰香。",
    "X13n0287_008:0721c16": "洗滌其器。後貯甘露。",
    "X13n0287_008:0721c17": "【疏】真心如器。顛倒即毒。湯水等即戒定慧。洗即修",
    "X13n0287_008:0721c18": "習。甘露即無生忍。若本無垢。亦無修證。既有修證。",
    "X13n0287_008:0721c19": "須具眾因。故此三種。皆為本也(〔吳興云〕淨器喻伏惑行人。除滅亂想。",
    "X13n0287_008:0721c20": "身器清淨也。除去毒蜜。喻除其助因。及刳其正性也。湯水如正行。灰香如助行。甘露喻所證之理)。(△〔王舜",
    "X13n0287_008:0721c21": "鼎曰〕既云一一類中。各具十二顛倒。虗妄亂想。如恒河沙。伏斷功夫。從何下手。故云。於是本因。元所亂想。立",
    "X13n0287_008:0721c22": "三漸次。本因。即前文因明因動。所謂陀那細識。根本無明。亦即所謂結心也)。(△〔私謂〕淨名經云。何者為如",
    "X13n0287_008:0721c23": "來種。文殊師利言。有身為種。無明有愛為種。貪恚痴為種。四顛倒為種。乃至一切煩惱。皆是佛種。若見無",
    "X13n0287_008:0721c24": "為。入正位者。不能復發阿耨菩提心。譬如高原陸地。不生蓮華。[(白日+田)/廾]溼淤泥。乃生此華。煩惱泥中。乃有眾生",
    "X13n0287_008:0722a01": "起佛法耳。經云。汝欲脩證。佛三摩提。於是本因。元所亂想。立三漸次。正此義也。故肇公曰。自非凡夫。沒命",
    "X13n0287_008:0722a02": "洄淵。遊盤塵海。進無無為之歡。退有生死之畏。何能發迹塵勞。標心正覺。拔斯無上之寶乎。經從三漸次。",
    "X13n0287_008:0722a03": "安聖位。增進修行。必曰始於凡夫。意葢如此)。(○〔引證〕〔淨名經云〕得甘露滅覺道成。什曰。梵本云。寂滅甘露。",
    "X13n0287_008:0722a04": "寂滅甘露。即實相法也。諸天以種種名藥著海中。以寶山摩之。令成甘露。名不死藥。佛法中以涅槃甘露。",
    "X13n0287_008:0722a05": "令生死永斷。是真不死藥也)。(△〔智論云〕若菩薩甘有三毒者。云何能集無量佛法。譬如毒缾。雖著甘露。皆",
    "X13n0287_008:0722a06": "不中食。菩薩集諸純白功德。乃得作佛。若雜三毒。云何能具清淨佛法)。([?∴]二正辨修行二)。(卍一徵列)。",
    "X13n0287_008:0722a07": "云何名為三種漸次。一者修習。除其助因。二者真修。",
    "X13n0287_008:0722a08": "刳其正性。三者增進。違其現業。",
    "X13n0287_008:0722a09": "【疏】前問至何漸次。得修行目。今此第二。名正修行。",
    "X13n0287_008:0722a10": "故云真修。(以持聲聞菩薩戒律。是無漏之學。故標真修。簡前修習)五種辛菜。",
    "X13n0287_008:0722a11": "名為助因。以能資助煩惱業故。淫殺盜妄。名為正",
    "X13n0287_008:0722a12": "性。以是生死根本。解脫怨故。根塵偶對。流逸奔趣。",
    "X13n0287_008:0722a13": "正是無明。現行業用。是故除而去之。刳而空之。違",
    "X13n0287_008:0722a14": "而背之。苟三行漸著。功用漸成。六用不行。返流全",
    "X13n0287_008:0722a15": "一。妙圓平等。身心快然。是人即獲無生法忍(〔孤山云〕漸",
    "X13n0287_008:0722a16": "次者。事偏理圓不同偏教之漸也。斷辛持戒。從麤至細。破惑入位。自淺由深。皆以菩提之心。即理而修。無",
    "X13n0287_008:0722a17": "非圓行也)。(△賀中男云。欲修觀音耳根圓通。當立此三漸次。方得證入)。(卍二別釋三)。([○@●]一除其助因二)。([○@(?∴)]",
    "X13n0287_008:0722a18": "一總指食為助因)。",
    "X13n0287_008:0722a19": "云何助因。阿難。如是世界。十二類生。不能自全。依四",
    "X13n0287_008:0722a20": "食住。所謂段食觸食思食識食。是故佛言。一切眾生。",
    "X13n0287_008:0722a21": "皆依食住。",
    "X13n0287_008:0722a22": "【疏】皆依食住者。食以資益諸根大種。心心所法。能",
    "X13n0287_008:0722a23": "生喜樂。相續執持。故有四種。(唯識文同)段謂分段。以欲",
    "X13n0287_008:0722a24": "界香味觸三。正消變時。有資益義。乃名為食。(〔唯識云〕一",
    "X13n0287_008:0722b01": "者段食。變壞為相。香味觸三。於變壞時。能為食事。以變壞時色無用故)觸食。謂根境",
    "X13n0287_008:0722b02": "識三和合。能引意識。相應觸起。觸對前境。能生喜",
    "X13n0287_008:0722b03": "樂。資益諸根。及心心所故。(二者觸食。觸境為相。謂有漏觸。裁取境時。攝受",
    "X13n0287_008:0722b04": "喜等。能為食事。此觸雖與識相應。屬六識者。食義偏勝〔證真云〕觸謂觸對。取六識中相應觸。對前境時。生",
    "X13n0287_008:0722b05": "喜樂故)思食。謂意識相應思。與欲俱轉。於可意境。希",
    "X13n0287_008:0722b06": "望偏勝。有資益義故。(三者思食。希望為相。謂有漏思。與欲俱轉。希可愛境。能為",
    "X13n0287_008:0722b07": "食事。此思雖與諸識相應。屬意識者。食義偏勝〔證真云〕思謂意思。取第六識相應思。於中意境。生希望故。",
    "X13n0287_008:0722b08": "相應觸及相應思。皆心所徧行中法。思想飲食。令人不死。亦名思食。冷煖等觸。亦名觸食。此乃分通。非正",
    "X13n0287_008:0722b09": "食義)識食。謂第八識。由前三食。緣助勢力。令此第八。",
    "X13n0287_008:0722b10": "體有增勝。故能執持諸根大種。能與諸法為長養",
    "X13n0287_008:0722b11": "因。有攝受義。故名為食(四者識食。執持為相。謂有漏識。由段觸思。勢力增長。",
    "X13n0287_008:0722b12": "能為食事。此識通諸識自體。而第八識。食義偏勝。若無此識。彼識食體。不能有故。由此定知。異諸轉識。有",
    "X13n0287_008:0722b13": "異熟識。一類恒遍。執持身命。令不斷壞。世尊依此故作是言。一切有情。皆依食住〔證真云〕段食唯在欲界。",
    "X13n0287_008:0722b14": "以色無色界。無香味二塵。餘三徧通三界)。(△〔真際云〕佛成道後。為除自餓外道苦行。說一切眾生。皆依食",
    "X13n0287_008:0722b15": "住。正覺正說。餘不能知。外道嗤曰。愚者亦知。何言正覺正知。佛返問食有幾種。外不能答。因說四食云云)。",
    "X13n0287_008:0722b16": "([○@(?∴)]二別示食辛過患二)。([○@卍]一勸令斷)。",
    "X13n0287_008:0722b17": "阿難。一切眾生。食甘故生。食毒故死。是諸眾生。求三",
    "X13n0287_008:0722b18": "摩提。當斷世間五種辛菜。",
    "X13n0287_008:0722b19": "【疏】有資益義。皆名為甘。不正消變。能壞身心。皆名",
    "X13n0287_008:0722b20": "為毒。是五性熱。氣葷味辣。脩行者食。能殺法身。如",
    "X13n0287_008:0722b21": "食毒也。五辛者。謂大蒜茖蔥(一作革葱。薤也。其形似韮。類山葱也)慈",
    "X13n0287_008:0722b22": "蔥(乃葱之正名)蘭蔥(即小蒜也。雜阿含云。非小蒜。木葱是也。木葱即韭也)興渠(興渠",
    "X13n0287_008:0722b23": "譌也。應法師云。此云少。正云興宜。出烏荼婆他那國。慈愍三。藏云。根如蘿蔔。出土辛臭。冬到彼土。不見其",
    "X13n0287_008:0722b24": "苗。此方無故不翻。石門云。此方以胡荽稱之)。(△〔梵網云〕若佛子。不得食五辛〔楞伽云〕一切葱韭薤蒜。臭穢",
    "X13n0287_008:0722c01": "不淨。能障聖道。亦障世間人天淨處。何況諸佛淨土果報)。(△〔翻譯云〕楞嚴開有五失。一生過。二天遠。三鬼",
    "X13n0287_008:0722c02": "近。四福消五魔集)。([○@卍]二示過患二)。([│/○]一現同鬼住)。",
    "X13n0287_008:0722c03": "是五種辛。熟食發淫。生啖增恚。如是世間。食辛之人。",
    "X13n0287_008:0722c04": "縱能宣說。十二部經。十方天仙。嫌其臭穢。咸皆遠離。",
    "X13n0287_008:0722c05": "諸餓鬼等。因彼食次。舐其唇吻。常與鬼住。福德日銷。",
    "X13n0287_008:0722c06": "長無利益。",
    "X13n0287_008:0722c07": "【疏】生死根本。無過淫殺。此五能助。復加葷穢。引諸",
    "X13n0287_008:0722c08": "邪惡。唯增癡惑。汙清淨道。故福德天眾遠離。無益",
    "X13n0287_008:0722c09": "惡鬼同住也(〔智論云〕行者欲令大德天來。惡鬼遠去。故身心輕便。近諸惡鬼。令人身心",
    "X13n0287_008:0722c10": "漸惡。譬如近瞋人。能令人瞋。近美色。則令人好色情發)。(△〔私謂〕龍樹言北方有雪山。雪山冷故。藥草能殺",
    "X13n0287_008:0722c11": "諸毒。所食米糓。三毒不能大發。三毒不能大發。故眾生柔輭。信等五根。皆得勢力。如是善因緣。北方多行",
    "X13n0287_008:0722c12": "般若波羅蜜。夫以雪山之藥草。其力能殺三毒。長五根。多行般若波羅蜜。則五辛能發淫增恚殺法身。障",
    "X13n0287_008:0722c13": "聖道。益可反而徵矣。草木之滋。轉移如是。謂之助因。豈不信乎)。([│/○]二終作魔民)。",
    "X13n0287_008:0722c14": "是食辛人。修三摩地。菩薩天仙。十方善神。不來守護。",
    "X13n0287_008:0722c15": "大力魔王。得其方便。現作佛身。來為說法。非毀禁戒。",
    "X13n0287_008:0722c16": "讚淫怒癡。命終自為魔王眷屬。受魔福盡。墮無間獄。",
    "X13n0287_008:0722c17": "【疏】臭辣葷穢。非可聖意。故不守護。魔不持戒。而修",
    "X13n0287_008:0722c18": "邪定。及修世福。遂感魔宮。以定福力。且順生報。其",
    "X13n0287_008:0722c19": "毀禁業。順後方受。",
    "X13n0287_008:0722c20": "([○@卍]三結成行)。",
    "X13n0287_008:0722c21": "阿難。修菩提者。永斷五辛。是則名為第一增進修行",
    "X13n0287_008:0722c22": "漸次。",
    "X13n0287_008:0722c23": "(〔私謂〕禁食五辛。口腹麤戒。庸夫婦孺。胥能遮止。如來特開為三漸次之一。居四十四心之前。此何以故。良",
    "X13n0287_008:0722c24": "以修三昧人。禪定專勤。修習猛利。欲以凡身。頓超直入。此諸佛菩薩之所愍念。亦煩惱四魔之所尋伺也。",
    "X13n0287_008:0723a01": "障濃智薄。觀弱境強。影明非真狂解旋起。依四食之妄因。忽五辛為小戒。有曰。三淨五淨。猶云神力化生。",
    "X13n0287_008:0723a02": "此五元無命根。何以不同草菜。有曰。食甘食毒。豈是生死真因。此辛即歸變壞。何云皆依食住。有曰。我誦",
    "X13n0287_008:0723a03": "十二部經。身口意三俱淨。五葷入口。成甘露味。何用區分淨穢。有曰。我得妙三摩地。婬怒痴三無礙。五菜",
    "X13n0287_008:0723a04": "段食。非毒器蜜。安能發動貪嗔。邪見惡覺。盤互因依。舉心動念。罥觸魔網。由是大力魔王。乘便說法。破除",
    "X13n0287_008:0723a05": "律儀。埽蕩因果。生魔民而死魔眷。積劫沈淪。莫之返矣。起信辨魔事云。或現天像菩薩像。亦作如來像。相",
    "X13n0287_008:0723a06": "好具足。今經現作佛身也。若說陀羅尼。若說布施六度。亦能使人得諸三昧。少分相似。今經來為說法也。",
    "X13n0287_008:0723a07": "或說平等空。無相無願。無怨無親。無因無果。畢竟空寂。是真涅盤。今經非毀禁戒。讚淫怒痴也。下經廣辨",
    "X13n0287_008:0723a08": "魔事。於色陰盡。則云。乃謗持戒。名為小乘。菩薩悟空。有何持犯。飲酒食肉。廣行淫穢。於受陰盡。則云。破佛",
    "X13n0287_008:0723a09": "律儀。潛行婬欲。如是魔事。行相微細。起信精辨於止觀雙照之後。此經嚴辨於色受既盡之餘。今於三漸",
    "X13n0287_008:0723a10": "次之首。特舉食辛一戒。豈偶然哉。三漸次中。一二皆名助行。助行者。正行之助也。正助二行。皆正修行之",
    "X13n0287_008:0723a11": "目也。今謂斷葷。但除辛食。不同第二。正名修行。則如來於此。何以特標。第一增進修行漸次。後文何以結",
    "X13n0287_008:0723a12": "云。如是皆以三增進故。成就五十五位。真菩薩路哉。長水謂助因非正修。略標疑義。近師列五十五位。遂",
    "X13n0287_008:0723a13": "敢於奮筆。簡去第一漸次。其過大矣。蒙是以詳辨焉)。([○@●]二刳其正性二)。([○@(?∴)]一勸持戒二)。([○@卍]一正勸止持)。",
    "X13n0287_008:0723a14": "云何正性。阿難。如是眾生。入三摩地。要先嚴持。清淨",
    "X13n0287_008:0723a15": "戒律。永斷淫心。不飡酒肉。以火淨食。無啖生氣。",
    "X13n0287_008:0723a16": "【疏】正性者。以殺盜婬性是罪故。復是生死根本性",
    "X13n0287_008:0723a17": "故。然飲酒合是助因。今為正性者。以過惡深於辛",
    "X13n0287_008:0723a18": "故。以火淨食者。以淺況深。生菓尚須淨食。何況酒",
    "X13n0287_008:0723a19": "肉。婬盜殺妄。涅槃護譏嫌戒。與性重等。故須防微。",
    "X13n0287_008:0723a20": "免致大過(〔熏聞云〕中五菓之屬。皆須淨人。以火觸之。然後得食。防壞生故。此名火淨。又淨",
    "X13n0287_008:0723a21": "食有五種。火淨。刀淨。爪淨。鸚鵡嘴淨。子不生淨。出十誦律)。",
    "X13n0287_008:0723a22": "阿難。是修行人。若不斷婬。及與殺生。出三界者。無有",
    "X13n0287_008:0723a23": "是處。當觀婬慾。猶如毒蛇。如見怨(怨一作冤)賊。",
    "X13n0287_008:0723a24": "【疏】豈有具諸功德。出離之體。而從婬殺盜妄中得。",
    "X13n0287_008:0723b01": "必不然也。毒蛇怨賊。能殺生身。不損法體。婬慾能",
    "X13n0287_008:0723b02": "損法身慧命。真修行者。必須永斷。涅槃經說。菩薩",
    "X13n0287_008:0723b03": "觀愛。有九種過患。一如債有餘。二如羅剎女婦。三",
    "X13n0287_008:0723b04": "如妙華。莖有毒蛇。四如惡食。性所不便而強食之。",
    "X13n0287_008:0723b05": "五如婬女。六如摩樓迦子。七如瘡中息肉。八如暴",
    "X13n0287_008:0723b06": "風。九如彗星。下文云。十方如來。色目行婬。同名欲",
    "X13n0287_008:0723b07": "火。菩薩觀欲。如避火坑(〔智論三十五〕欲如怨者。失人善利。亦如刺客。外如親",
    "X13n0287_008:0723b08": "善。內心懷害。又知五欲。如鈎賊魚。如強害鹿。如燈焚蛾。是故說欲如怨。怨家之苦。不過一世。著五欲因緣。",
    "X13n0287_008:0723b09": "墮三惡道。無量世受諸苦毒〔熏聞云〕於四重中。略誡前二。又於二中。偏誡淫慾。刳性之意。斯為本。與法華",
    "X13n0287_008:0723b10": "云。諸苦所因。貪欲為本。若滅貪欲。無所依止。智論云。世間無不愛樂五欲。於五欲中。觸為第一。能繫人心。",
    "X13n0287_008:0723b11": "如人墮在深泥。難可拔濟。若受餘欲。猶不失智慧。婬欲會時。身心荒迷。無所省覺。深著自沒)。([○@卍]二教行次",
    "X13n0287_008:0723b12": "第)。",
    "X13n0287_008:0723b13": "先持聲聞四棄八棄。執身不動。後行菩薩清淨律儀。",
    "X13n0287_008:0723b14": "執心不起。",
    "X13n0287_008:0723b15": "〔資中〕入大乘道。而先學小者。如十輪經說。學行",
    "X13n0287_008:0723b16": "次第。若不先學小乘。即學大乘。無有是處。乃至云。",
    "X13n0287_008:0723b17": "無力飲河池。詎能吞大海。是故。一切菩薩。皆先學",
    "X13n0287_008:0723b18": "三乘。唯不究竟證於小耳(〔標指〕小乘戒律。身觸為犯。大乘戒律。起心即犯。",
    "X13n0287_008:0723b19": "四棄。殺盜婬妄為性戒。謂之四根本罪。小乘比丘所持。因此生二百四十六條輕重之律。八棄如前四。亦",
    "X13n0287_008:0723b20": "二百四十六條。都五百也菩薩只十波羅夷也)後行菩薩清淨律儀。即梵",
    "X13n0287_008:0723b21": "網所制也。亦應如地持及瓔珞所說。三聚戒相。謂",
    "X13n0287_008:0723b22": "攝律儀戒。十波羅夷。攝善法戒。八萬四千法。攝眾",
    "X13n0287_008:0723b23": "生戒。慈悲喜捨【疏】比丘四重。尼復加四。謂觸八覆",
    "X13n0287_008:0723b24": "隨。故云八棄。(〔熏聞云〕觸八覆隨者。謂第五不得染心男身相觸。六不得染心男捉手捉",
    "X13n0287_008:0723c01": "衣。入屏處。屏處並立共語共行。身相倚共期等。八事。七不得覆他重罪。八不得隨舉大眾供給衣食)梵",
    "X13n0287_008:0723c02": "云波羅夷。此云棄。謂犯此者。永棄佛法邊外。猶如",
    "X13n0287_008:0723c03": "死屍。大海不受。故名為棄(棄從眾法絕分為名。眾法絕分者。四人已上。凡",
    "X13n0287_008:0723c04": "於羯磨。不任僧用。四分偈云。諸作惡行者。猶如彼死屍。眾所不容受。以此當持戒)。([○@(?∴)]二明利益二)。([○@卍]一遠",
    "X13n0287_008:0723c05": "多過累)。",
    "X13n0287_008:0723c06": "禁戒成就。則於世間。永無相生相殺之業。偷劫不行。",
    "X13n0287_008:0723c07": "無相負累。亦於世界。不還宿債。",
    "X13n0287_008:0723c08": "【疏】三緣若斷。三因不生。故於世間。不相詶報。皆由",
    "X13n0287_008:0723c09": "持戒成就故爾(〔吳興云〕不婬故無相生。乃至不妄故不還宿債)。([○@卍]二獲多神用)。",
    "X13n0287_008:0723c10": "是清淨人。脩三摩地。父母肉身。不須天眼。自然觀見",
    "X13n0287_008:0723c11": "十方世界。覩佛聞法。親奉聖旨。得大神通。遊十方界。",
    "X13n0287_008:0723c12": "宿命清淨。得無艱險。是則名為第二增進修行漸次。",
    "X13n0287_008:0723c13": "【疏】持戒清淨。魔事不生。觀行既成。故能發用。於父",
    "X13n0287_008:0723c14": "母所生之身。得相似五通。此同法華觀行持經。於",
    "X13n0287_008:0723c15": "現身中。獲六根淨。文云。雖未得天眼。但用父母所",
    "X13n0287_008:0723c16": "生眼。徹見三千界等〔資中〕此如法華。現身所得。",
    "X13n0287_008:0723c17": "六根清淨。即相似位也(〔法華論云〕眼能見大千。應是天眼。那名肉眼。智者大",
    "X13n0287_008:0723c18": "師通云。此是圓教位。因經之力。有勝根用。既未發真。不得稱天眼。猶名肉眼。是分段之身。故稱父母所生。",
    "X13n0287_008:0723c19": "雖云肉眼。具五眼用。見大千內外)。(△〔熏聞云〕得大神通。遊十方界。別言。應屬身根。即如意通。總說者。六根",
    "X13n0287_008:0723c20": "清淨。皆神通故。智者指法華。并普賢觀。及菩薩處胎經。皆以六根而為六通。則佗心宿命漏盡。同是意根",
    "X13n0287_008:0723c21": "淨也)。(△〔中川云〕三種漸次。以戒為體。戒屬奢摩他觀。寶積論曰。以戒故。於奢摩他分同。戒是三昧因故。以",
    "X13n0287_008:0723c22": "多聞故。毗婆舍那分同。能領得無漏智故)。([○@●]三違其現業三)。([○@(?∴)]一返流全一)。",
    "X13n0287_008:0723c23": "云何現業。阿難。如是清淨。持禁戒人。心無貪婬。於外",
    "X13n0287_008:0723c24": "六塵。不多流逸。",
    "X13n0287_008:0724a01": "【疏】由前超後也。清禁既圓。觀行仍就。於六塵境。已",
    "X13n0287_008:0724a02": "知虗幻。終不信任。隨流奔逸。妄有取著(〔合解云〕現業乃現行",
    "X13n0287_008:0724a03": "業果。即六根分別六塵。第二決定義。言逆彼無始織妄業流也)。(△〔清涼云〕勤習守心。不犯塵境。名不放逸。",
    "X13n0287_008:0724a04": "是修習相。涅槃云。不放逸根。深固難拔。因不放逸。一切善根。皆得增長)。",
    "X13n0287_008:0724a05": "因不流逸。旋元自歸。塵既不緣。根無所偶。反流旋一。",
    "X13n0287_008:0724a06": "六用不行。",
    "X13n0287_008:0724a07": "【疏】正違現業也。既不隨塵。復歸元性。元性之中。本",
    "X13n0287_008:0724a08": "無根塵。夫何為偶。根境不生。六用不起。唯一圓常。",
    "X13n0287_008:0724a09": "妙覺明性。此同觀音圓通。生滅既滅。寂滅現前也。",
    "X13n0287_008:0724a10": "故上偈云。一處成休復。六用皆不成。塵垢應念消。",
    "X13n0287_008:0724a11": "成圓明淨妙(〔吳興云〕因不流逸。由斷客塵煩惱也。旋元自歸。漸入如來藏心也。塵既不",
    "X13n0287_008:0724a12": "緣下。進破根本無明。前屬似位。但云不多放逸。今取真證。乃是根塵泯亡。逆無明流。純一真性。六用不行)。",
    "X13n0287_008:0724a13": "(△〔阿含云〕佛告比丘。當修一行。謂他物莫取。比丘言。我已知已。謂色聲香味觸法。佛言善哉。若能不取此",
    "X13n0287_008:0724a14": "六。即所作已辦。能得涅槃)。([○@(?∴)]二獲忍無生)。",
    "X13n0287_008:0724a15": "十方國土。皎然清淨。譬如琉璃。內懸寶月。",
    "X13n0287_008:0724a16": "【疏】此敘證真相也。國土融真。圓明體現。故如琉璃。",
    "X13n0287_008:0724a17": "內懸寶月。清淨者空義。琉璃寶月。空假中也。故圓",
    "X13n0287_008:0724a18": "覺云。覺圓明故。顯心清淨。心清淨故。乃至一世界。",
    "X13n0287_008:0724a19": "多世界清淨等(〔直解云〕十方國土。即六塵境也。根塵不偶。妙湛旋復。則外六塵自淨。",
    "X13n0287_008:0724a20": "故云晈然清淨)。",
    "X13n0287_008:0724a21": "身心快然。妙圓平等。獲大安隱。",
    "X13n0287_008:0724a22": "【疏】前則世為圓明。此則身心圓明。本由迷倒。身之",
    "X13n0287_008:0724a23": "與心。外洎山河虗空大地。咸我妙明真心中物。今",
    "X13n0287_008:0724a24": "復本元。故身心世界。妙圓平等。更無差別。法界一",
    "X13n0287_008:0724b01": "性。創證此境。快然安隱。即分得涅槃安樂處也(〔論云〕",
    "X13n0287_008:0724b02": "如來法身。徧一切處。能與眾生。作平等緣。所謂一切菩薩。依於三昧。乃得平等。見諸佛故。圓覺言。四大不",
    "X13n0287_008:0724b03": "動。當知覺性平等不動。由不動。故安隱也)。",
    "X13n0287_008:0724b04": "一切如來。密圓淨妙皆現其中。",
    "X13n0287_008:0724b05": "【疏】此獲聖德。即所證理顯也。現謂顯發。理智行三。",
    "X13n0287_008:0724b06": "名密圓淨。即涅槃三德也。(密。理也。圓。智也。淨。妙行也。即法身三德)一",
    "X13n0287_008:0724b07": "一德中。具一切法。三一無礙。故稱為妙。此三種法。",
    "X13n0287_008:0724b08": "諸佛所證。是佛果德。攝盡十方三世佛法。今日於",
    "X13n0287_008:0724b09": "此。一念顯現。通達無礙。故云皆現其中。(△〔圓覺云〕清淨奢摩",
    "X13n0287_008:0724b10": "他。如鏡現諸像。又云。由寂靜故。十方世界。諸如來心。於中顯現。疏云。眾生心者。猶如於鏡。鏡若有垢。色像",
    "X13n0287_008:0724b11": "不現。心若有垢。法身不現〔中川云〕一切如來。密圓淨妙。皆現其中。即奢摩他觀也)。(△〔熏聞云〕獲大安隱。即",
    "X13n0287_008:0724b12": "涅槃也。皆現其中者。謂極果之德。入分真之性也)。",
    "X13n0287_008:0724b13": "是人即獲無生法忍。",
    "X13n0287_008:0724b14": "【疏】結能證也。真如實相。名無生法。無漏真智。名之",
    "X13n0287_008:0724b15": "為忍。得此智時。忍可印持。法無生理。決定不謬。境",
    "X13n0287_008:0724b16": "智相冥。名無生忍(〔熏聞云〕忍謂忍可印持。決定不謬。即能證智也。無生法。從所斷",
    "X13n0287_008:0724b17": "惑得名〔共〕約所證。亦名寂滅忍)華嚴初住。餘經初地。是得忍位。今",
    "X13n0287_008:0724b18": "經第三漸次。便得此忍。逈異餘說。(無盡曰。表圓通之直截也)於",
    "X13n0287_008:0724b19": "此忍中。隨所證得。不異而異。即立諸位。故名聖位。",
    "X13n0287_008:0724b20": "此則初漸次。正修觀行。(觀行即。五品位)第二漸次。觀成入",
    "X13n0287_008:0724b21": "似。(相似即。十信位)第三漸次。既言獲無生忍。即同初住至",
    "X13n0287_008:0724b22": "等覺位(分證即。初住至等覺位)。(△〔溫陵云〕華嚴十忍。第三無生法忍。謂不見有少法生。不見",
    "X13n0287_008:0724b23": "有少法滅。離諸情垢。無作無願。安住是道。名之曰忍。言法忍者。揀異二乘伏忍也)。(△〔私謂〕華嚴中七住。得",
    "X13n0287_008:0724b24": "不退轉無生法忍。天台即入初住得也。清涼六地疏。仁王經說有五忍。伏。信。順。無生。寂滅。前四各有上中",
    "X13n0287_008:0724c01": "下品。地前但得伏忍三品。九地如次配三忍。十地及佛。得寂滅忍。又云。若約空無我理。為無生者。即初地",
    "X13n0287_008:0724c02": "證如。若約證實反望。則七地方得。若約契本常寂。即十地後得。此皆入地證無生忍之明文也。李長者言。",
    "X13n0287_008:0724c03": "經云。入一切法。如虗空性。是名得無生法忍者。明八地已前。十住至十向。是地前隨行順無生忍。從初地",
    "X13n0287_008:0724c04": "至三地。總取地前三位。作一法修行。名長養智悲。亦名順忍。直至八地。功用已終。得無生忍。以論配疏。則",
    "X13n0287_008:0724c05": "互有不同。今經所云得無生忍者。以次位推。應是順無生忍。而於三漸次即獲者。清涼云。上來諸門。多通",
    "X13n0287_008:0724c06": "始終。獨一無生。兼通頓教也。言從是漸修。隨所發行者。方山云。十忍等。是十地位終。入生死。利眾生之方",
    "X13n0287_008:0724c07": "便。亦是十住。十行。十迴向。十地。十一地。五位通修。正圓漸修證之旨也)。(△〔賀中男云〕是人即獲無生法忍。",
    "X13n0287_008:0724c08": "是人。指前清淨持禁戒人。功用至此。始得不生不滅果地覺。為因地心也。菩薩初入流時。即以如幻三昧。",
    "X13n0287_008:0724c09": "觀察俱空不生之理。故當下即獲此理。諸經入地方證無生法忍。今信前即獲者。此經因地發心。與果地",
    "X13n0287_008:0724c10": "覺。名目相應故。從是漸修等。通指後之諸位也。謂以此不生不滅。為因地心。然後圓成果地修證。由是信",
    "X13n0287_008:0724c11": "住行向。入地證位。皆以此位為基。此正答前問。至何漸次。得修行目也〔私謂〕長水指前文二者真修。為答",
    "X13n0287_008:0724c12": "修行之目。故後人有揀第一助行之說。今指漸修發行為正答修行。則問答分明。都無疑義。亦與蒙之小",
    "X13n0287_008:0724c13": "辨。相助發也)。(○〔引證〕〔法華玄義云〕五品已圓解一實四諦。圓伏枝客根本惑。故名伏忍。十信之位。伏道轉",
    "X13n0287_008:0724c14": "強。發得似解。正是伏道。未得入中。若入初住。正破無明。始名斷道。名圓教無生忍。十行十迴向十地等覺。",
    "X13n0287_008:0724c15": "皆。破無明。同是無生忍位。妙覺斷道已周。究竟成就。名寂滅忍。若論通義。妙覺寂滅。亦名無生忍。仁王云。",
    "X13n0287_008:0724c16": "從初發心。至金剛頂。皆名伏忍。伏順既其通上。寂滅無生。亦應通下)。(○〔智論云〕菩薩摩訶薩。上菩薩位。當",
    "X13n0287_008:0724c17": "學般若波羅蜜。菩薩位者。無生法忍是。若菩薩能觀一切法。不生不滅。不不生。不不滅。不共非不共。如是",
    "X13n0287_008:0724c18": "觀諸法。於三界得脫。不以空。不以非空。一心信忍十方諸佛所用實相智慧。無能壞。無能動者。是名無生",
    "X13n0287_008:0724c19": "法忍。無生法忍。即是阿鞞拔致。若得無生忍法。斷諸結使。此則清淨末後肉身。盡得法性真身。結使所不",
    "X13n0287_008:0724c20": "礙。不須教戒。如大恒中船。不須將御。自至大海。深入佛法。心通無礙。不動不退。名無生忍。是人得無生忍。",
    "X13n0287_008:0724c21": "一心直進。無有廢退。菩薩未得無生法忍。諸煩惱厚。雖有諸法。善心濡薄不集。故為煩惱所遮。得無生法",
    "X13n0287_008:0724c22": "忍。無復是事。未得無生法忍。用力艱難。譬如陸行。得無生法忍。用力甚易。譬如乘船。是故無生法忍。諸佛",
    "X13n0287_008:0724c23": "所貴。又論八十三。云何行般若。云何生。云何修。有人言。行者。在乾慧地。得者。得無生法忍。修者。得無生法",
    "X13n0287_008:0724c24": "忍後。以禪波羅蜜修般若)。([○@(?∴)]三結顯正位)。",
    "X13n0287_008:0725a01": "從是漸修。隨所發行。安立聖位。是則名為第三增進",
    "X13n0287_008:0725a02": "修行漸次。",
    "X13n0287_008:0725a03": "【疏】從此第三漸次。隨起何行。隨行附義。以立位名。",
    "X13n0287_008:0725a04": "不離前來密圓淨妙。境智行也(〔海印云〕三漸次中。已證無生。五十五",
    "X13n0287_008:0725a05": "位。從此建立。故云即獲無生法忍。隨所發行安立聖位)。(○〔台家柏庭月曰〕凡明入位。必論用觀破惑。今曰",
    "X13n0287_008:0725a06": "返流旋一。六用不行。則觀莫妙於是真修妙觀。又令帶事兼修。故有除正因。刳正性等言。無非圓觀也。既",
    "X13n0287_008:0725a07": "而曰。獲無生忍。非破無明。其能至是。夫行為能階。位為所涉。未始前後也。經言獲無生忍。又曰安立聖位。",
    "X13n0287_008:0725a08": "此並據行成而言。以文相不可並陳。故先行而後位。此後始正明位始終耳。今所明位。與一家教門異者",
    "X13n0287_008:0725a09": "三。乾慧本是通位。今立為圓位初心也。四善根本三藏內凡位。今立為妙圓加行也。等覺一生。即入妙覺。",
    "X13n0287_008:0725a10": "今言始獲金剛心中初乾慧地也。通理論之。初立乾慧者。約外凡位齊。非此無以入信位也。次設加行者。",
    "X13n0287_008:0725a11": "以入地為方便也。金剛心中。猶有乾慧地者。等覺後心。既曰入重玄門。倒修凡事。則金剛心中。始獲乾慧。",
    "X13n0287_008:0725a12": "正是重玄門也。況一家明位。以經論異文。尚有借位之義。未始定論也。又曰。如是皆以三增進故。善能成",
    "X13n0287_008:0725a13": "就五十五位者。以行顯位也。亦是以位明行之極)。(△〔雪浪云〕三漸次之文。不應如台家。分配觀行相似等",
    "X13n0287_008:0725a14": "位。隨所發行。安立聖位。謂從無生滅發行。即修進乾慧信住等住。乃至等妙。中間永無諸委曲相也)。(△〔無",
    "X13n0287_008:0725a15": "盡云〕斷殺盜婬。修三漸次。六塵旋元獲無生忍。欲乾慧發。有其地矣。則十信已去乃至二覺。隨行而證)。",
    "X13n0287_008:0725a16": "([○@●]【疏】二明地位差別。夫論地位者。皆是諸佛菩薩。親證境界。約伏斷次第。發真妙用。功力淺深。以立位次。",
    "X13n0287_008:0725a17": "起信約相似覺。隨分覺。究竟覺。以分地前地上。及究竟位。華嚴經。智度論。約入大海。辨功用淺深。但遲速",
    "X13n0287_008:0725a18": "有異。分根性利鈍。如涉長途。非無里數。諸大乘經。若就平等法界。無佛無眾生。無修無證。無迷無悟。則無",
    "X13n0287_008:0725a19": "地位可立。上文云。本來無有世界眾生。此顯心真如門也。若依心生滅門。有迷有悟。熾然修證。差別不同。",
    "X13n0287_008:0725a20": "故華嚴云。不為鈍根下劣眾生。說於地位。仁王云。若言越此地位。得成佛者。是魔所說。此則異諸外道天",
    "X13n0287_008:0725a21": "魔。各自謂得無上覺道不說地位。今顯佛法。有不思議功德。曠劫修行。因圓果滿。方稱究竟。又諸經論建",
    "X13n0287_008:0725a22": "立地位。多少不同。仁王五十一位。瓔珞五十二位。華嚴四十一位。大品四十二位。此經五十七位。下文復",
    "X13n0287_008:0725a23": "云六十聖位。聖說不同。或開或合。若約天台圓教。對今經者。有同有異。同故地前俱是證位。異故此乾慧",
    "X13n0287_008:0725a24": "心。便是第三漸次。無生忍中。隨義建立。不同天台初住。方證無生忍也)。(○〔法華文句云〕有言頓悟即佛。無",
    "X13n0287_008:0725b01": "復位次之殊。楞伽云。初地即二地。二地即三地。寂滅真如。有何位次。而有四十二地者。是化鈍根方便。立",
    "X13n0287_008:0725b02": "淺深之名耳。然平等法界。尚不論悟與不悟。孰淺孰深。既得論悟不悟。不妨論於淺深。究竟大乘。無過華",
    "X13n0287_008:0725b03": "嚴大集大品法華涅槃。雖明法界平等。無說無示。而菩薩行位。終自炳然。實相平等。雖無次位。見實相者。",
    "X13n0287_008:0725b04": "判位次何咎。大論云。譬如入海。有始入者。到中者。至彼岸者。若見真判位。如江河深淺。若實相判位。如入",
    "X13n0287_008:0725b05": "海深淺。論諸次位。非徒臆說。隨順契經。以四悉檀明位何妨)。(○〔宗鏡云〕問既論初心入道。何用廣錄上地",
    "X13n0287_008:0725b06": "行位。答若論其道。必有其果。若無行位。即是天魔外道。經論所說微細難知。台教有六即之文。仁王具五",
    "X13n0287_008:0725b07": "忍之位。恐墮上慢。執解不修。皆是古聖所詮。不敢不錄)。(○〔清涼十住品疏〕若定位者。略有十義)。(○一依唯",
    "X13n0287_008:0725b08": "識五位。十住即當初位。一資糧位。即是三賢。從初發心。積習福智。為道資糧。為眾生故。修解脫分善。二加",
    "X13n0287_008:0725b09": "行位。順解脫分。既圓滿已。為入見道。復加修行。亦名順決擇分。三通達位。即是見道。謂初入地。三種見道。",
    "X13n0287_008:0725b10": "四修習位。始從初二。第二住心。乃至金剛無間心位。名為修道。五究竟位。金剛心後。解脫道中。盡未來際。",
    "X13n0287_008:0725b11": "皆此位攝)。(○二依攝論第六。說有四位。十住當初位之初。一勝解行位。始從十信。終於地前。餘三見修究",
    "X13n0287_008:0725b12": "竟。同五中後三)。(○三依瑜伽四十七。說十二住。十住當。第二之初。一菩薩種性住。二勝解住。二極喜住。四",
    "X13n0287_008:0725b13": "增上戒。五增上心。六七八三。名增上慧。九無相有功用。十無相無功用。十一無礙解。十二最上菩薩住。十",
    "X13n0287_008:0725b14": "三最上如來住。言十二住。依菩薩說。後加如來。為十三住。第二即是三賢。第三已去。如次十地)。(○四亦依",
    "X13n0287_008:0725b15": "瑜伽。及顯揚第七。於十三住。建立七地。一種性地。二勝解行地。三淨勝意樂地。即前十住。四行正行地。謂",
    "X13n0287_008:0725b16": "從第四。乃至第九住。五決定地。即第十住。六決定行地。即第十一住。七已後二住。為到究竟地。前六唯菩",
    "X13n0287_008:0725b17": "薩。第七菩薩如來。雜立為地)。(○五依仁王下卷。說十三法師。各住一位。十住即當第一。一習種性。二性種",
    "X13n0287_008:0725b18": "性。三道種性。四善覺摩訶衍。五德慧。六明慧。七爾焰。八勝達。九常現真實。十玄達。十一等覺。即八地。十二",
    "X13n0287_008:0725b19": "慧光神變。即當九地。十三觀佛菩薩。義當十地及等覺。而佛非十三之數)。(○六依仁王上卷。五忍之中。十",
    "X13n0287_008:0725b20": "住當伏忍之下。言五忍者。伏忍。信忍。順忍。無生忍。寂滅忍。各有上中下。如次配三賢十地。等覺妙覺)。(○七",
    "X13n0287_008:0725b21": "亦依仁王五十二位。十住當第六。亦即上品五忍。尅實唯五十一。開等覺故。亦通諸經。有五十二)。(○八依",
    "X13n0287_008:0725b22": "瓔珞四十二賢聖位。當於下賢。十住不立十信。十信攝在十住中故。鈔云。但除十信。信未成位故)。(○九依",
    "X13n0287_008:0725b23": "瓔珞六種性。十住亦當第一。一習種性。二性種性。三道種性。四聖種性。五等覺性。六妙覺性。即總收大位",
    "X13n0287_008:0725b24": "為四。後二。因圓果滿為二)。(○若依楞伽等。不立地位。此非立位。不別為門。欲成五教。故此附出。以十門中。",
    "X13n0287_008:0725c01": "前四是始教。次五終教。此楞伽當頓教。十即圓教。小非大位。故略不論)。(○十依華嚴。說四十二位。無別資",
    "X13n0287_008:0725c02": "糧加行等名。然所說位。依法性立。行布圓融。二俱無礙。雖言四十二。以具圓融行布。則融前九。一經通明)。",
    "X13n0287_008:0725c03": "(○今別開四門)。(○大品四十二位。大品四十二法門。表四十二位。經云。初阿後茶。中有四十。若聞阿字門。",
    "X13n0287_008:0725c04": "則解一切義。所謂諸法不生故。即圓教初住。初得無生法忍。過茶無字可說。豈非妙覺)。(○法華五十二位。",
    "X13n0287_008:0725c05": "天台玄義。約七種以明堦位。謂十信十住十行十迴向十地等妙。於十信前。開五品之位。如此五品。所謂",
    "X13n0287_008:0725c06": "諸法初。圓信功德。雖是初心。而勝聲聞無學。如通教乾慧地位。亦如伏忍位義推)。(○起信賢首疏。約息除",
    "X13n0287_008:0725c07": "生住異滅四相。寄顯四位。一滅相。論云。如凡夫人。覺知前念起惡。位在十信。二異相。論云。如二乘觀智。初",
    "X13n0287_008:0725c08": "發意菩薩。名相似覺屬三賢菩薩位。三住相。論云。如法身菩薩等。名隨分覺。屬初立至九地位。四生相。論",
    "X13n0287_008:0725c09": "云。如菩薩地盡。名究竟覺。屬十地學窮位。圭峰科圓覺清淨慧章。依論中分齊。明證位堦差。亦立四位。初",
    "X13n0287_008:0725c10": "信位。二賢位。三聖位。四果位。具如彼疏)。(○天台六即。一理即佛。二名字即佛。三觀行即佛。此五品位。四相",
    "X13n0287_008:0725c11": "似即佛。此十信位。五分證即佛。此十住至等覺位。六究竟即佛。此極果妙覺位)。(○上來依清涼約經論立",
    "X13n0287_008:0725c12": "位)。(○〔私謂〕謹按智者大師。辨法門行位之文曰。若明位數。須依瓔珞仁王。若明伏斷高下。須依大品三觀。",
    "X13n0287_008:0725c13": "若對法門。須依涅槃。用眾經意。共成初心觀教兩門。使分明耳。諸上聖位。非凡能測。豈可妄說。粗知大意",
    "X13n0287_008:0725c14": "者。為破行人增上慢心。又為銷經文。引〔怖〕物向。不可〔徧〕執。諍競是非也。竊謂天台圓教。不同今經者。以大",
    "X13n0287_008:0725c15": "師未見佛頂故。設使大師得見佛頂。此經既不同華嚴。四十一地。不開十信。又不同諸大乘經。及前四時",
    "X13n0287_008:0725c16": "般若。不正辨位。函葢相合。居然可知。今山家諸師。執一家教相。科判今經。本非大師宗旨。而近德又欲橫",
    "X13n0287_008:0725c17": "埽台教。終日是非。大師有言曰。末世學者。多執經論方使。斷伏鬪諍。如水性冷。不飲安知。此乃諸佛赴緣。",
    "X13n0287_008:0725c18": "不思議語。隨機增減。位數不同。爾未證得。空諍何為。普願法界眾生。歸僧息諍論。入大和合海。至哉聖人",
    "X13n0287_008:0725c19": "之言。懸鏡當來。宜為尅骨。柏庭月師論曰。以一家明位經論異文。亦有借位之義。未始定論他。山家後人。",
    "X13n0287_008:0725c20": "持議若此。亦逈異乎無目諍日者矣)。(○已上總列地位竟。今正明安立聖位文九)。([○@●]一乾慧地)。",
    "X13n0287_008:0725c21": "(○〔合釋〕〔乾慧地〕〔智論云〕大乘是為地。地有十分。從初地至二地。是名發趣。此中是何等十地。答地有二種。",
    "X13n0287_008:0725c22": "一者但菩薩地。二者共地。共地者。所謂乾慧地。乃至佛地。但菩薩地者。歡喜地。乃至法雲地。佛言菩薩摩",
    "X13n0287_008:0725c23": "訶薩。具足乾慧地。性地。八人地。見地。薄地。離欲地。已作地。辟支佛地。菩薩地。佛地。釋曰。乾慧地有二種。一",
    "X13n0287_008:0725c24": "者聲聞。二者菩薩。聲聞人獨為涅槃。故勤精進。持戒清淨。堪任受道。分別集諸善法。捨不善法。雖有智慧。",
    "X13n0287_008:0726a01": "不得禪定水。則不能得道。故名乾慧地。於菩薩。則初發心。乃至未得順忍。菩薩地者。從乾慧地。乃至離垢",
    "X13n0287_008:0726a02": "地。如上說)。(○〔法華玄義云〕今於十信之前。更明五品之位。一乾慧地者。三乘之初。同名乾慧。即是體發五",
    "X13n0287_008:0726a03": "停心。別相總相。住是觀中。修正勤如意。根力覺道。雖未得煗法相似理水。而總相智慧深利。故稱乾慧地",
    "X13n0287_008:0726a04": "也〔吳興云〕大品十地。初名乾慧。天台圓教。立五品位。且曰義推如大品乾慧地也。沇師亦謂。此經乾慧。是",
    "X13n0287_008:0726a05": "天台五品位)。(○〔殷邁曰〕佛明三種倒因。顯三漸次。入無生忍。即堦乾慧。起行立位。是乾慧。聖位之初也。而",
    "X13n0287_008:0726a06": "〔而〕吳興判為五品外凡。五十五位。真菩提路。是乾慧。聖路之始也。而吳興揀為非真。是善男子。正指上三",
    "X13n0287_008:0726a07": "增進之人也。而吳興謂不躡上文。以別位當無生法忍。經云。從乾慧心。至等覺已。從何增進。豈非過信他",
    "X13n0287_008:0726a08": "經。反捨本經耶。溫陵判信前立乾慧。地前立四加。妙前立金剛乾慧。為轉位之關要。則乾慧當居兩位。經",
    "X13n0287_008:0726a09": "言五十五位。作何安立也)。(○〔海印云〕此明進趣因位。華嚴明因有二種。前三賢名差別因。地上名平等因。",
    "X13n0287_008:0726a10": "天台判地前地上為五位。此經總不如然。始從觀行。以乾慧心即為聖位。無內凡外凡之別。就聖言比量。",
    "X13n0287_008:0726a11": "明文較著。庶可依通耳)。",
    "X13n0287_008:0726a12": "阿難。是善男子。欲愛乾枯。根境不偶。現前殘質。不復",
    "X13n0287_008:0726a13": "續生。",
    "X13n0287_008:0726a14": "【疏】持戒清淨。遠離貪婬。故名初乾。即斷煩惱障也。",
    "X13n0287_008:0726a15": "乾義有二。一欲盡。故曰乾。二但慧。故曰乾。今即初",
    "X13n0287_008:0726a16": "義。根境不偶。由三昧力。返流全一。破所知也。現前",
    "X13n0287_008:0726a17": "二句。報障盡也。亡欲愛。故無潤惑。根不偶故。無業",
    "X13n0287_008:0726a18": "性。縱有業苦種子。無潤不生。盡此報身。更不相續。",
    "X13n0287_008:0726a19": "即生實報地也。此即惑業苦亡。無潤生理。即乾義",
    "X13n0287_008:0726a20": "也(〔雪浪云〕是善男子。即指上如是清淨持禁戒人。欲愛二句。即上文心不流逸。塵既不緣。根無所偶等。",
    "X13n0287_008:0726a21": "現前殘質。不復續生。即無生法忍也)。(△〔海印云〕此觀行初心單約斷欲。故立此位諸經所無。根境不偶。則",
    "X13n0287_008:0726a22": "發業不生。不復續生。則潤生永絕。此二不生。即真無生忍。無生忍。即不生滅心。以不生滅心。斷此二種無",
    "X13n0287_008:0726a23": "明。是以果地覺。為本因心。故從乾慧。即名聖位。不比他經。分破分證之旨)。",
    "X13n0287_008:0726a24": "執心虗明。純是智慧。慧性明圓。瑩十方界。乾有其慧。",
    "X13n0287_008:0726b01": "名乾慧地。",
    "X13n0287_008:0726b02": "【疏】戒定既圓。從此發慧。即轉前三障。純成智慧。慧",
    "X13n0287_008:0726b03": "光發明。瑩(瑩鎣字同)十方界。即慧義也。(〔雪浪云〕執心虗明即是亡欲愛。",
    "X13n0287_008:0726b04": "根境不偶。故純是智慧也)末二句。結名也。此即但有其慧。故前",
    "X13n0287_008:0726b05": "云純也。既云隨所發行。安立聖位。故約欲枯返流。",
    "X13n0287_008:0726b06": "純成智慧。未沾果海法流之水。故受此名。此約無",
    "X13n0287_008:0726b07": "生忍中義說故爾。真謂圓融不礙行布。下皆倣此",
    "X13n0287_008:0726b08": "(〔中川云〕忍獲則智圓。欲乾則慧生。依慧住持。故名曰地)。(△〔賀中男云〕欲愛乾枯。牒上旋元自歸一段。執心",
    "X13n0287_008:0726b09": "虗明。牒上十方國土一段。故知此非別立一位。即攝在違現業中)。",
    "X13n0287_008:0726b10": "([○@●]〔二十信位〕)。(○〔合釋〕〔天台云〕初以圓聞。能起圓信。因此圓行。得入圓位。以善修平等法界。即入善心。善修",
    "X13n0287_008:0726b11": "慈愍。即入念心。善修寂照。即入進心。善修破法。即入慧心。善修通塞。即入定心。善修道品。即入不退心。善",
    "X13n0287_008:0726b12": "修正助。即入迴向心。善修凡聖品。即入護法心。善修不動。即入戒心。善修無著。即入願心。瓔珞云。一信有",
    "X13n0287_008:0726b13": "十。十信有百。百法為一切法之根本。入此信心。能破界內見思盡。又破界外塵沙無知。能伏無明住地之",
    "X13n0287_008:0726b14": "惑。仁王云。十善菩薩發大心。長〔住〕三界苦輪海。亦此位也〔瓔珞云〕法內者。所謂十信心。是一切行本。是故",
    "X13n0287_008:0726b15": "十信心中。一信心有十品信心。為百法明門。復從是百法明心中。一心有百心。故為千法明門。萬法同上。",
    "X13n0287_008:0726b16": "如是增進。至無量明。轉轉勝進。上上法故。為明明法門。百萬阿僧祇功德。一切行。盡入此明門)。(○〔賢首品",
    "X13n0287_008:0726b17": "疏云〕天台智者。依此一品。立圓頓止觀。云此菩薩。聞圓法。起圓信。立圓行。住圓位。此中發心。該於初後。取",
    "X13n0287_008:0726b18": "其成德。乃是信終。取其為本。乃在初發。雖如輕毛。功如初簣。故十住初發。即是此終。成彼初發。其發心品。",
    "X13n0287_008:0726b19": "正顯十住初心之功德耳。古德釋此。略有二門。一行布次第門。謂從微至著。從淺至深。次第相乘。以堦彼",
    "X13n0287_008:0726b20": "岸。如瓔珞仁王起信瑜伽等說。二法界融攝門。謂此法界。圓融無限。隨在一位。即具一切。今在信門。救無",
    "X13n0287_008:0726b21": "不盡。縱有行布。亦皆圓攝)。(○〔又疏鈔云〕仁王不開十信。攝在十住。以十信自不成位。是住方便。攝在住中。",
    "X13n0287_008:0726b22": "故仁王云。善男子。初發相心。信恒河沙眾生修行伏忍。於三寶中。生習種性十心。信心乃至迴向心。是為",
    "X13n0287_008:0726b23": "菩薩能少分度眾生。已起過二乘一切善地。一切諸佛菩薩。長養十心為善胎。釋曰。此之十心。是習種性",
    "X13n0287_008:0726b24": "中。為十住因。開因異果。故加此十。尅實唯五十一。又依瓔珞四十二賢聖位。不立十信。有四義故。信不入",
    "X13n0287_008:0726c01": "位。一進退不定故。二雜修十心。無定堦降故。三未隨法界。修廣大行故。四未得法身。顯佛種性故〔私謂〕仁",
    "X13n0287_008:0726c02": "王瓔珞不開十信。清涼云。始教開十信。終教不開十信。開與不開。皆行布也。此經五十五位。別開十信。所",
    "X13n0287_008:0726c03": "謂縱有行布。亦法界圓攝也。圓師依瓔珞。判十信。為初住開出。可謂固矣)。(○〔李長者云〕賢首品中。從凡夫",
    "X13n0287_008:0726c04": "位。以信為首。一切諸佛。從此信生。故法界乘中。以根本為信心。是隨信心中。理智現前。以信因中。契諸佛",
    "X13n0287_008:0726c05": "果法。分毫不謬。方成信心。以定慧進修。經歷十住十行十迴向十地十一地。法界如本不動。佛智如舊。因",
    "X13n0287_008:0726c06": "果不遷。時劫不改。方成信也。進修之中。雖經十住十行十迴向。還將十信之中。十箇智果。以成十地之體。",
    "X13n0287_008:0726c07": "畢竟佛果。不離初信之法。十地之體。若無十信。能信自心初佛果者。十地亦不成故)。(○〔起信記云〕十信一",
    "X13n0287_008:0726c08": "位。有三種心。謂入住終。入謂始離異心。入初住位。終謂信心成滿。即第十信也。住心即中間八信。十信既",
    "X13n0287_008:0726c09": "爾餘住行向等例然)。([○@卍]文二。初躡前總示)。",
    "X13n0287_008:0726c10": "欲習初乾。未與如來法流水接。",
    "X13n0287_008:0726c11": "【疏】躡前乾慧義也。創乾欲愛。果法未沾。即用此心。",
    "X13n0287_008:0726c12": "為信方便。標如來者。顯是果法(〔中川云〕仁王於法忍位。修長養已。次",
    "X13n0287_008:0726c13": "起乾慧。與此文同。而華嚴論於第七地。方入法流者。教觀不同也。以單觀真理。名曰乾慧。止觀雙運。名入",
    "X13n0287_008:0726c14": "法流。十地論云。第七地菩薩。於一念中。奢摩他毗婆那。二行雙修。入法流水)。(○〔引證〕〔瓔珞云〕三賢菩薩。入",
    "X13n0287_008:0726c15": "聖人位。但法性流中。心心寂滅。自然流入妙覺大海。解云。法流水者。即法性智流水中。任運至佛位。初水",
    "X13n0287_008:0726c16": "後水。一性水者。因佛果佛。一性佛故。於其中間。無初中後。不隔念故)。(○〔清涼云〕七地菩薩。本願力故。諸佛",
    "X13n0287_008:0726c17": "世尊。現在其前。與如來智。令其入法流門中。法流者。決彼無生止水。令起無功用行河。任運越佛智海。又",
    "X13n0287_008:0726c18": "法流者。即是行海)。",
    "X13n0287_008:0726c19": "即以此心。中中流入。圓妙開敷。從真妙圓。重發真妙。",
    "X13n0287_008:0726c20": "【疏】此下總示。即以下三句。標也。即用此乾慧中智。",
    "X13n0287_008:0726c21": "合中道理。理智俱中。故名中中。又離一切二邊相",
    "X13n0287_008:0726c22": "故。雙照二諦。無不真實。又此中智。念念相繼。而進",
    "X13n0287_008:0726c23": "上位。故云中中流入。言流入者。顯無功用。任運而",
    "X13n0287_008:0726c24": "進也。以證中道。自然流入薩婆若海。此則更增一",
    "X13n0287_008:0727a01": "番智斷功能。故云圓妙開敷。此即於乾慧心。增明",
    "X13n0287_008:0727a02": "觀智。以為方便。得入十信。下二句。釋也。上句。釋此",
    "X13n0287_008:0727a03": "心流入。下句。釋圓妙開敷(〔吳興云〕以觀行心。緣中道理。相續無間。流入初",
    "X13n0287_008:0727a04": "信智者偈云。實心繫實境。實緣次第生。實實迭相注。自然入實理)。(△〔海印云〕此十信位。即在乾慧觀心中。",
    "X13n0287_008:0727a05": "以中道直觀八識。漸漸研窮。故曰。即以此心中中流入。心精發化。則圓妙開敷。此乃自心開悟。如蓮華開。",
    "X13n0287_008:0727a06": "真心忽現。大論云。性戒清淨。猶如蓮華開敷。發生自他善因果故)。(△〔中川云〕前枯欲愛。但有其慧。今深入",
    "X13n0287_008:0727a07": "法流。回智入悲。則菩提生長。故曰開敷重發。圓覺云。如幻三摩提。如苗漸增長)。(△〔雪浪云〕圓妙。即上文妙",
    "X13n0287_008:0727a08": "圓平等。如來密圓淨妙也。從自心圓妙體上。重發真妙。則妙信常住〔私謂〕從真妙圓。重發真妙。正釋圓妙",
    "X13n0287_008:0727a09": "開敷也。溫陵云。圓妙開敷。猶餘妄習。非真妙圓。必須重發。此中又多一層轉折。會解亦刊之矣)。([○@卍]二正開",
    "X13n0287_008:0727a10": "十心十)。([?(○/○)]一信心)。",
    "X13n0287_008:0727a11": "妙信常住。一切妄想。滅盡無餘。中道純真。名信心住。",
    "X13n0287_008:0727a12": "【疏】以中道智。證法界一體三寶。於實德能深忍樂",
    "X13n0287_008:0727a13": "欲。冥合常住。清淨妙心。名為妙信。此信即理。亦名",
    "X13n0287_008:0727a14": "常住。(〔圓覺鈔云〕準大品中意。不信一切。名妙信也。妙信是能信之智。常住是所信之理)一",
    "X13n0287_008:0727a15": "切妄想滅無餘者。即斷所知。無明住地。一斷徧斷。",
    "X13n0287_008:0727a16": "始因迷覺成不覺。今既圓妙智發。翻不覺成覺。故",
    "X13n0287_008:0727a17": "云一切滅盡無餘。(〔吳興云〕涅槃明須陀洹所斷見惑。如四十里水。其餘在者。如一",
    "X13n0287_008:0727a18": "毛渧。今約此義。故云一切滅盡無餘)中道純真者。妙智決定。不偏不",
    "X13n0287_008:0727a19": "邪。是佛正因。不雜偽故。故云純真。以不住法。即住",
    "X13n0287_008:0727a20": "其中。故名為住。經中多說地住二位。是發真處。今",
    "X13n0287_008:0727a21": "於乾慧信位立之。表是證真。非是似解耳(〔圓覺鈔又云〕亦",
    "X13n0287_008:0727a22": "可此妙信之心。但能常住。不退不失。即妄想滅盡)。(△〔熏聞云〕謂從乾慧。真妙圓心。重發此位真妙信心。心",
    "X13n0287_008:0727a23": "與理冥。故曰妙信常住)。(△〔中川云〕此圓妙心。入流即住。名妙信常住。由此菩薩。已枯欲流。得乾慧性。其心",
    "X13n0287_008:0727a24": "易住故)。([?(○/○)]二念心)。",
    "X13n0287_008:0727b01": "真信明了。一切圓通。蔭處界三。不能為礙。如是乃至。",
    "X13n0287_008:0727b02": "過去未來。無數劫中。捨身受身。一切習氣。皆現在前。",
    "X13n0287_008:0727b03": "是善男子。皆能憶念。得無遺失。名念心住。",
    "X13n0287_008:0727b04": "【疏】躡前信心也。妙信常住。不偏不邪。純一真如。故",
    "X13n0287_008:0727b05": "云真信明了。一切圓通者。了三科無不是如也。無",
    "X13n0287_008:0727b06": "明妄想既亡。陰界自然解脫。故云不能為礙。妄想",
    "X13n0287_008:0727b07": "若存。陰界為礙。妄失煩惱。隨此而生。今既妄滅陰",
    "X13n0287_008:0727b08": "消。過未如一。無遠無近。所經未經。一念現前。此即",
    "X13n0287_008:0727b09": "過去宿命。未來天眼。明記不失。故名為念(〔吳興云〕捨身受",
    "X13n0287_008:0727b10": "身即分段生死。一切習氣。是思惑正使。以下明五不還天。所斷欲惑。亦名習氣故。又應通指二死為捨身。",
    "X13n0287_008:0727b11": "總目五住為習氣)。(△〔雪浪云〕一切妄想是現行。習氣是種子。今言習氣。即妄想先滅盡者。經文自明。勿依",
    "X13n0287_008:0727b12": "吳興。指五住等)。(△〔海印云〕初信圓成。七識不行。故捨身受身。欲愛習氣。皆現在前。見惑已盡。思惑漸斷。故",
    "X13n0287_008:0727b13": "能憶念不忘。名念心住)。([?(○/○)]三精進心)。",
    "X13n0287_008:0727b14": "妙圓純真。(躡上妙信純真等)真精發化。無始習氣。通一精明。",
    "X13n0287_008:0727b15": "唯以精明。進趣真淨。名精進心。",
    "X13n0287_008:0727b16": "【疏】圓妙淨智。無二邊之雜。無妄想之偽。故云純真。",
    "X13n0287_008:0727b17": "現用自在。故云發化。乃能融通習氣。唯一精真。(〔吳興",
    "X13n0287_008:0727b18": "云〕化變也。變諸妄習。純成真明。言其精也〔直解云〕此真實妙淨之信心。發化無盡。故無始刦中。生死習氣。",
    "X13n0287_008:0727b19": "化為一精明也)以真精智。脩真淨行。故名精進(〔海印云〕進斷思惑。故",
    "X13n0287_008:0727b20": "曰妙圓純真。由真精觀智。消融愛習。變習成智。故曰通一精明。是則習消智明。唯以精明。進趣真淨妙理。",
    "X13n0287_008:0727b21": "以盡聞不住。故名為精進心)。([?(○/○)]四慧心)。",
    "X13n0287_008:0727b22": "心精現前。(躡上精明進趣)純以智慧。名慧心住。",
    "X13n0287_008:0727b23": "【疏】真精之心。明了顯現。此現前心。純是圓智。用名",
    "X13n0287_008:0727b24": "慧心。智之與慧。左右言耳(〔溫陵云〕妄習既盡。心精現前。進趣云為。純智無",
    "X13n0287_008:0727c01": "習矣)。(△〔海印云〕從此智慧。二惑已除故)。(△〔如說云〕前云純是智慧。斷惑之智。如夜向曉。此云純以智慧。證",
    "X13n0287_008:0727c02": "真之智。如曉出日)。(△〔法數云〕善入佛法。造心分別曰慧)。([?(○/○)]五定心)。",
    "X13n0287_008:0727c03": "執持智明。(躡上純以智慧)周徧湛寂。寂妙常凝。名定心住。",
    "X13n0287_008:0727c04": "【疏】智照凝明。無動無亂。照而常寂。湛然不動。名曰",
    "X13n0287_008:0727c05": "定心(〔溫陵云〕慧既純明。須定以持之)。(△〔補遺云〕前言智慧。此言智明。智受覺明。湛而不流。故曰寂湛。",
    "X13n0287_008:0727c06": "妙而無作。故言寂妙。此定相也。故曰常凝)。(△〔如說云〕前因定生慧。是逆流之定。如器澄濁水。此先慧後定。",
    "X13n0287_008:0727c07": "是常光之慧。如燈貯密室)。([?(○/○)]六不退心)。",
    "X13n0287_008:0727c08": "定光發明。(躡上智明寂湛)明性深入。唯進無退。名不退心。",
    "X13n0287_008:0727c09": "【疏】寂定慧光。互相明發。於理於行。唯深唯進。故云",
    "X13n0287_008:0727c10": "不退(〔溫陵云〕以定持慧至於寂湛。故性光發明。於道深入)。(△〔如說云〕定慧雙運。如車兩輪。三信",
    "X13n0287_008:0727c11": "精進。如馬見鞭。此位不退。如車得路)。(△〔海印云〕一向判位。當七信為不退。斷見思惑。得六根清淨。今於三",
    "X13n0287_008:0727c12": "信。已斷見思。六根圓通。而六信得不退者。彼約先斷見思。以及塵沙。後及無明。今經發覺初心。三漸次中。",
    "X13n0287_008:0727c13": "即以中道。經破根本無明。任運麤垢先落。如澄濁水。沙土自沉。清水現前。單約中道觀智。故逈別也)。(○〔引",
    "X13n0287_008:0727c14": "證〕〔李長者云〕此經發十信心。俱以法界不思乘。一切智乘。而發其心。但無所依。發菩提心。入此信者。皆無",
    "X13n0287_008:0727c15": "有退。正信自己身心。總是法界佛全身全心。一切境界。總是法界一真法身體用。理智。住在何所。退至何",
    "X13n0287_008:0727c16": "處。自了身心。本無依住本無所得。了如斯法。而生信解。即無退轉。有所依法而發心者。放却所得所依著",
    "X13n0287_008:0727c17": "處。即有退轉。起信云。證發心者。多住退位。以有所得可證故)。([?(○/○)]七護法心)。",
    "X13n0287_008:0727c18": "心進安然。(躡上唯進無退)保持不失。十方如來。氣分交接。名",
    "X13n0287_008:0727c19": "護法心。",
    "X13n0287_008:0727c20": "【疏】寂照增進。不動不退。故曰安然。保任護持。令此",
    "X13n0287_008:0727c21": "與佛。冥然通合。故云交接。由保持故。名為護法(〔海印",
    "X13n0287_008:0727c22": "云〕前位不退尚有進趣猛利之相。至此進趣功純。定慧兩全。故曰心進安然。保持不失。見思緣影已盡。仗",
    "X13n0287_008:0727c23": "中道觀。分破無明。法身漸顯。故曰。十方如來。氣分交接)。(△〔如說云〕乾慧未與法流水接。初信中中流入。安",
    "X13n0287_008:0727c24": "然坐進。始接法流。如江水海潮兩相交接之候也)。(△〔熏聞云〕圓位至此。斷三界思盡。即六根清淨之正位。",
    "X13n0287_008:0728a01": "配瓔珞屬七住。對大品當佛地。約婆沙齊三十四心。智者云。三藏佛位。同除四住。此處為齊。若伏無明。三",
    "X13n0287_008:0728a02": "藏即劣。是發真斷惑之大節。故特標云。十方如來氣分相接。按此台家判位之文。近師多不承用)。([?(○/○)]八迴",
    "X13n0287_008:0728a03": "向心)。",
    "X13n0287_008:0728a04": "覺明保持。(躡上保持不失)能以妙力。迴佛慈光。向佛安住。猶",
    "X13n0287_008:0728a05": "如雙鏡。光明相對。其中妙影。重重相入。名迴向心。",
    "X13n0287_008:0728a06": "【疏】由前寂照。互相顯發。保持無退。妙用強勝。能感",
    "X13n0287_008:0728a07": "果德。因心中現。故云迴佛慈光。此寂照因。決能感",
    "X13n0287_008:0728a08": "果。無有乖失。故云向佛安住。果中現因相。因中現",
    "X13n0287_008:0728a09": "果相。因果不二。互現互入。故云。妙影重重相入名",
    "X13n0287_008:0728a10": "迴向心(〔吳興云〕覺明保持。即護法心也。上氣分交接。則自他心佛。相應相冥。今迴前覺照。住",
    "X13n0287_008:0728a11": "佛光中。所謂回因向果也。己智佛光。相照相對。故曰猶如雙鏡等。又約十方如來對照亦然)。(△〔法數云〕以",
    "X13n0287_008:0728a12": "護法之心。微妙之力。感佛光來照。又復迴光以向於佛。如雙鏡之[牙(必心)+?]照也)。(△〔雪浪云〕能以妙力。迴佛慈光。",
    "X13n0287_008:0728a13": "向自己佛安住。自己與佛猶如雙鏡。光光相對。佛與自己。彼此相涉)。([?(○/○)]九戒心)。",
    "X13n0287_008:0728a14": "心光密迴。(躡上迴佛慈光)獲佛常凝。無上妙淨。安住無為。得",
    "X13n0287_008:0728a15": "無遺失。名戒心住。",
    "X13n0287_008:0728a16": "【疏】即寂之照。故曰心光。即照之寂。名佛常凝。此圓",
    "X13n0287_008:0728a17": "定慧。離二邊染。斷性亦無。故曰無上妙淨。二邊不",
    "X13n0287_008:0728a18": "動。即無為作。故云安住無為也。得無遺失。戒圓明",
    "X13n0287_008:0728a19": "也。此則定道圓融。離妄想染。故云戒心(〔吳興云〕迴向既成。同",
    "X13n0287_008:0728a20": "佛常寂。常寂之體。即是無上妙淨明心。正防無明微細之患。故佛戒名)。(△〔溫陵云〕由迴佛心光。而得之於",
    "X13n0287_008:0728a21": "我。故曰獲佛常凝)。(△〔融室云〕佛之慈光。即心光也)。(△〔法數云〕心迴向佛。則於淨戒。安住不失)。(△〔海印云〕以",
    "X13n0287_008:0728a22": "憑觀之力。一念失照。即墮無明。故名戒心住)。(△〔定林云〕前言以妙力迴。此言心光密迴。前言妙影相入。此",
    "X13n0287_008:0728a23": "言獲佛妙淨。所謂密迴者。機括獨運。非麤浮所見。經言因戒生定。因定發慧。今慧心在定心前。戒心在定",
    "X13n0287_008:0728a24": "心後。此所謂定。非發慧定。乃趣過慧境。周徧寂湛。寂妙常凝者也。此所謂戒。非生定戒。乃獲佛常凝。無上",
    "X13n0287_008:0728b01": "妙淨。無為性戒者也)。([?(○/○)]十願心)。",
    "X13n0287_008:0728b02": "住戒自在。(躡上安住無為)能游十方。所去隨願。名願心住。",
    "X13n0287_008:0728b03": "【疏】戒根圓淨。過累不拘。故云自在。以此為足。游履",
    "X13n0287_008:0728b04": "十方。妙用現前。隨欲利益。故名願心(〔法數云〕心住淨戒而得自",
    "X13n0287_008:0728b05": "在。故能徧游十方。化導眾生。隨願滿足)。(△〔吳興云〕准天台圓教。未斷無明。生同居者。名為願生。又說十信",
    "X13n0287_008:0728b06": "出假。利益眾生。正符此文也)。(△〔智論三十云〕佛菩薩有如意疾速神通。如金翅鳥子。始從[穀禾+卵]出。從一須彌。",
    "X13n0287_008:0728b07": "至一須彌。諸佛菩薩。亦復如是。以無生忍力故。破諸煩惱無明[穀禾+卵]。即時一念中。作無量力。徧至十方)。(○〔合",
    "X13n0287_008:0728b08": "釋〕〔宗鏡云〕此十信心。難發。難信。難入。聞者皆云。我是凡夫。何由可得是佛。設少分信者。即責神通道力。是",
    "X13n0287_008:0728b09": "故當知。且須如是正信。方始以正信正見。法行加行。如法進修。分分無明薄。解脫智慧明。依自力淺深。漸",
    "X13n0287_008:0728b10": "得神通妙用。隨自己得。信猶未得。何學神通)。(○〔溫陵云〕修行之初。必枯絕欲愛。使心性虗明。然後能入法",
    "X13n0287_008:0728b11": "流。開妙圓性。真性明圓。細習乃現。遂發行治之。使純智無習。又持之以定。使習湛發光。深入于道。護持不",
    "X13n0287_008:0728b12": "失。斯能迴佛慈光。護佛淨戒。而涉塵不染。所去隨願。此十信之序也。聖位以十信為初因。以十住十行十",
    "X13n0287_008:0728b13": "願十地為漸次。而終於等妙。皆相躡而說。欲令行人從信趣入。住佛智地。而依智起行。濟行以願由。是超",
    "X13n0287_008:0728b14": "賢入聖。躋于等妙。此修證之序也)。(○〔海印云〕信位雖列十名。實是觀行成就。圓成一心。以中道純真故。非",
    "X13n0287_008:0728b15": "相似比。向後三賢位只依此一心。研窮三觀。次第而入。故為差別因也)。(○上來信位竟)。",
    "X13n0287_008:0728b16": "([○@●]三十住位)。(○〔合釋〕天台云。二明十住位者。以從相似十信。能入十位真中智也。初住成就十德。應是十",
    "X13n0287_008:0728b17": "信中十法。轉似為真。一住具十。細意尋之。對當相應。何者。十信百法。為一切法本。豈不得此釋耶。初住既",
    "X13n0287_008:0728b18": "爾。三觀現前。斷法界無量品無明。一往大分。略為十品智斷。即是十住。故仁王云。入理般若名為住。即是",
    "X13n0287_008:0728b19": "十番進修無漏。同見中道佛性第一義理。以不住法。從淺至深。住佛三德。及一切佛法。故名十住位。約分",
    "X13n0287_008:0728b20": "別義者。伏順二忍。未是真因。無生一忍。未是真果。從十住去名真因。妙覺名真果。順忍中。斷除見思。如水",
    "X13n0287_008:0728b21": "上油。虗妄易吹。無明是同體之惑。如水內乳。唯登住已去。菩薩鵞王。能唼無明乳。清法性水。從此已去。乃",
    "X13n0287_008:0728b22": "判真因)。(○〔華嚴十住品云〕法慧菩薩言。菩薩住處廣大。與法界虗空等。菩薩住三世諸佛家。疏云。今此住",
    "X13n0287_008:0728b23": "位。名住處者。若從增勝。則以深般若。住於真如。即復由此而為行願之所住處。經云。住三世諸佛家。準論",
    "X13n0287_008:0728b24": "名不怯弱處。謂菩薩所住。即佛所住。故名佛家。進住佛家。是不怯弱。經謂向言住處。何所住耶。謂住佛家。",
    "X13n0287_008:0728c01": "即是大菩提心。諸佛住此。生菩薩故。真如悲願。究竟唯佛。方能住故。然住有二義。一約能所合釋。故言慧",
    "X13n0287_008:0728c02": "依於理。則理是所住。慧是能住。二約唯慧釋。信未終極。慧未安住。得入正位。位不動搖。故云得位不退。然",
    "X13n0287_008:0728c03": "位不退復有二義。一約三乘。至第七住。位方不退。二約終教。入初住位。即云不退。異輕毛故。今依後義。則",
    "X13n0287_008:0728c04": "通十住。位皆不退。從初受名)。(○〔李長者曰〕華嚴十方諸佛。根本智法。及差別智。大慈大悲。法出情塵。教深",
    "X13n0287_008:0728c05": "難信。要待入證十住之位。生在佛家。為佛真子。方是流通。如起信中。十住菩薩。少分見性。以誓願力。能八",
    "X13n0287_008:0728c06": "相成佛。雖未圓滿。為如來真子。生佛家故。不同餘教。假真如假智等。待於初地。方生佛家。明見性力。真勝",
    "X13n0287_008:0728c07": "餘宗。少分如是。何況全得乎。十住者。生諸佛大智慧中。住入此位。永不退還。故名為住。此十住。入真見道",
    "X13n0287_008:0728c08": "初心。與後十行十迴向十地十一地。為正覺之果。如人百歲。以初生為長故。人生十子。初生為長)。(○〔十地",
    "X13n0287_008:0728c09": "疏云〕藏中大十住經。以古譯十地為十住。十住毗婆沙云。十皆住處。名之為地。仁王兼明云。入理般若名",
    "X13n0287_008:0728c10": "為住。住生功德稱為地。故知十住即十地攝。如發心住。即歡喜地攝。對凡夫無修證故。稱之為賢。又瓔珞",
    "X13n0287_008:0728c11": "云。空理智心。習故佛法。一切功德。不自造心。生一切功德故。不名為地。但名為住。釋曰。學他非自有。故名",
    "X13n0287_008:0728c12": "住不名地。大鈔云。圓教十住。似十地故)。([○@卍]文十)。([?(○/○)]一發心住)。",
    "X13n0287_008:0728c13": "阿難。是善男子。以真方便。發此十心。(躡上十信心)心精發",
    "X13n0287_008:0728c14": "暉。十用涉入。(十用即十信心之用)圓成一心。名發心住。",
    "X13n0287_008:0728c15": "【疏】圓融妙慧。名真方便。由此妙慧。發前十信。以此",
    "X13n0287_008:0728c16": "十心。本是一性。所具功德。由妙慧發。令一一心皆",
    "X13n0287_008:0728c17": "具十心。十用無礙。一多相即。唯是一心。心即祕藏。",
    "X13n0287_008:0728c18": "今於此藏。開發顯現。以不住法。即住其中。名發心",
    "X13n0287_008:0728c19": "住(〔吳興云〕真方便者。謂真家之方便。又真即方便。皆以中道心修。故十用涉入。圓成一心)。(△〔王舜",
    "X13n0287_008:0728c20": "鼎曰〕此名十信。亦名十發心。圓成一信。方謂之真發心)。(△〔海印云〕華嚴每位。約觀行。有入住出三相。總躡",
    "X13n0287_008:0728c21": "前位以為勝進。此文云。以真方便發此十心。是則以三漸次。乾慧地。為真方便。為入。發此十種信心。為住。",
    "X13n0287_008:0728c22": "至十信滿心。寂照雙流。圓成一心。為出。是以十信觀行。勝進功圓。總成初住一位也。由本覺顯本覺。發本",
    "X13n0287_008:0728c23": "明耀。故曰心精發暉。以此心初顯。名發心住)。(○〔引證〕〔十住疏云〕瓔珞云。是上進分善根人。始從具縛凡夫。",
    "X13n0287_008:0728c24": "值佛菩薩教法之中。起一念信。便發菩提心。若一劫二劫。一恒二恒佛所。行十信心。信三寶常住。八萬四",
    "X13n0287_008:0729a01": "千般若波羅蜜。修一切行。一切法門。乃至始入空界。住空性位。故名為住。依仁王起信。即十千劫來。修信",
    "X13n0287_008:0729a02": "行滿。入位不退。創起大心。發心即住。名發心住。即信成就發心也〔瓔珞云〕未上住前。有十順名字菩薩。常",
    "X13n0287_008:0729a03": "行十心。所謂信心。乃至願心。佛子修行是心。若經一劫二劫三劫。乃得入初住位中。住是位中。增修百法",
    "X13n0287_008:0729a04": "明門。所謂十信心。心心有十。故修行百法明門。常發無量有行無行大願。得入習種性中)。(○〔李長者曰〕發",
    "X13n0287_008:0729a05": "心有二種。一修信解發心。但修十信解故。二信滿發心。十住位初。名初發心住故。此中入初發心住者。住",
    "X13n0287_008:0729a06": "一切諸佛智慧大悲海境界中。住即五位通修。以初住及十地。不離一佛智慧境界故。但明生熟慣習勝",
    "X13n0287_008:0729a07": "劣。安立住地之名。於初發心住中。以自在決定解力。信眼清明。智光照耀。普觀境界。離一切障。契會悟入",
    "X13n0287_008:0729a08": "十住初心。以隨位進修中。安立五十佛果。次第方便法門。如是万行。但為長初生佛家之智慧大悲。令慣",
    "X13n0287_008:0729a09": "習自在故。時亦不改。法亦不異。智亦不遷。猶如竹葦。依舊而成。初生與終。無有麤細。亦如小兒。長初生而",
    "X13n0287_008:0729a10": "為大。無異大也。佛果在於初發心。直以十行十向十地十一地。為長養道之方便故)。(○〔宗鏡云〕台教云。若",
    "X13n0287_008:0729a11": "人圓聞妙理。起圓信解。信一念中具十法界。欲依此心而修圓行。是名圓教初隨喜品。從此具修十法。得",
    "X13n0287_008:0729a12": "入圓教初發心住。分真即中。初阿後茶發心畢竟二不別。以行位念。三不退故。台教接人。止住於此。爾後",
    "X13n0287_008:0729a13": "十行十向。十地二覺。所有智斷昇進。任運無功。念念圓滿無上菩提)。([?(○/○)]二治地住)。",
    "X13n0287_008:0729a14": "心中發明。(躡上心精發暉)如淨琉璃。內現精金。以前妙心。履",
    "X13n0287_008:0729a15": "以成地。名治(平)地住。",
    "X13n0287_008:0729a16": "【疏】琉璃。空也。精金。中也。現即假也。淨寶精金。互相",
    "X13n0287_008:0729a17": "映現。無礙融通。不一不異。以此妙心而為所依。然",
    "X13n0287_008:0729a18": "後出生無量德用。故名治地。(△〔長沙岑和尚曰〕如淨琉璃中。內現真金",
    "X13n0287_008:0729a19": "體。以淨琉璃為法界體。以真金體為無漏智。體能生智。智能達體故)。(△〔吳興云〕能證心如琉璃。故顯性如",
    "X13n0287_008:0729a20": "精金。治。理也。依前心地。以觀治之。以前妙心。智也。智以照理。如履地然)。(△〔溫陵云〕履是妙心。以為真基。如",
    "X13n0287_008:0729a21": "將築室。必先治地)。(△〔海印云〕以前微妙觀智。遊履此心。淨治無明。履以成地。謂到此有歸著處)。(○〔引證〕〔瓔",
    "X13n0287_008:0729a22": "珞云〕治地住者。常修空心淨。八万四千法門。清淨潔白故〔疏云〕謂練治心地。使悲智增明。名治地住)。([?(○/○)]三",
    "X13n0287_008:0729a23": "修行住)。",
    "X13n0287_008:0729a24": "心地涉知。(躡上妙心履地)俱得明了。遊履十方。得無留礙。名",
    "X13n0287_008:0729b01": "修行住。",
    "X13n0287_008:0729b02": "【疏】法界心地。即前一心。妙行能涉。妙智能知。(〔溫陵云〕由",
    "X13n0287_008:0729b03": "內外精鎣。治成心地。所涉所知。俱得明了)理智行三。自在圓融。不以二",
    "X13n0287_008:0729b04": "邊之所住著。名無留礙。此真修行。名修行住(〔法數云〕發",
    "X13n0287_008:0729b05": "心住地。二住之智。俱已明了。普徧修行。皆無礙故)。(△〔海印云〕由前治地。以智照理。理隨智現。故曰心地涉",
    "X13n0287_008:0729b06": "知。境智歷然。故曰俱得明了。智照既明。理境亦大。盡十方際。成一真界。故曰遊履十方。理智冥符。不落空",
    "X13n0287_008:0729b07": "有。空不能留。有不能礙。故曰得無留礙。心心無間。名修行住)。(○〔十住疏云〕三巧觀空有。增修正行故（十皆",
    "X13n0287_008:0729b08": "瓔珞）)。([?(○/○)]四生貴住)。",
    "X13n0287_008:0729b09": "行與佛同。(躡修行住)受佛氣力。如中陰身。自求父母。陰信",
    "X13n0287_008:0729b10": "冥通。入如來種。名生貴住。",
    "X13n0287_008:0729b11": "【疏】智行微妙。冥通果德。故云行與佛同。自然合佛",
    "X13n0287_008:0729b12": "慈種。名受佛氣分。(〔孤山云〕分真智與究竟智等。名行與佛同。分證理與究竟理等。",
    "X13n0287_008:0729b13": "名受佛氣分)如中陰身。自求父母者。以佛權實二智。為",
    "X13n0287_008:0729b14": "父母故。淨名云。智度菩薩母。方便以為父。既分入",
    "X13n0287_008:0729b15": "果智。密合果德。故云冥通。入如來種(任運相合。名自求父母。密",
    "X13n0287_008:0729b16": "齊果德。如陰信冥通〔海印云〕初以智熏真如。真如漸顯。亦返熏智。智得所如。曰受佛氣分。以本覺種子。今",
    "X13n0287_008:0729b17": "被觀智。新熏發生。名生貴住。般若尊重。特以貴名。以智攝理。故如入胎)。(△〔溫陵云〕將生佛家。為法王子。故",
    "X13n0287_008:0729b18": "名生貴)。(○〔十住疏〕四生佛法家。種性尊貴故)。(○〔李長者云〕如經所說。以信心為胎。至十住位。名初生佛家。",
    "X13n0287_008:0729b19": "今以東方為金色世界者。明金。正月胞。二月胎。三月成形。四月生于辛。五月養於午。六月冠帶於未。七月",
    "X13n0287_008:0729b20": "相。八月王。明金胎二月。表十信為聖胎故)。([?(○/○)]五方便具足住)。",
    "X13n0287_008:0729b21": "既遊道胎。親奉覺胤。如胎已成。人相不缺。名方便具",
    "X13n0287_008:0729b22": "足住。",
    "X13n0287_008:0729b23": "【疏】以自行化他。一切種智。具足成就。名人相不缺",
    "X13n0287_008:0729b24": "(〔海印云〕以始覺觀照。含育本覺。故曰親奉覺胤。觀行成就。故曰如胎已成。方便。即觀智也。謂非觀智。本覺",
    "X13n0287_008:0729c01": "不顯。乃由方具而具足者)。(△〔講錄云〕悲智具足。乃是如來人相)。(○〔十住疏〕五帶真隨俗。無量善巧。化無住",
    "X13n0287_008:0729c02": "故)。([?(○/○)]六正心住)。",
    "X13n0287_008:0729c03": "容貌如佛。心相亦同。名正心住。",
    "X13n0287_008:0729c04": "【疏】一切種智。自利利他。相用顯現。名為容貌。無緣",
    "X13n0287_008:0729c05": "慈悲。名之為心。故觀經云。佛心者。大慈悲是。此菩",
    "X13n0287_008:0729c06": "薩分得其用。名之為同(〔溫陵云〕容貌外同。心相內異。非正心也)。(△〔如說云〕心",
    "X13n0287_008:0729c07": "相。喻佛心不動之相也。華嚴明此菩薩。有十種心定不動。即此經正心也)。(△〔淨名經云〕如自觀身實相。觀",
    "X13n0287_008:0729c08": "佛亦然。肇曰。實相之相。即如來相。故經云。見實相法。為見佛也)。([?(○/○)]七不退住)。",
    "X13n0287_008:0729c09": "身心合成。(躡上容貌心相)日益增長。名不退住。",
    "X13n0287_008:0729c10": "【疏】一切種智。慈悲相用。和合成就。任運增長。無有",
    "X13n0287_008:0729c11": "退屈。名為不退(〔融室云〕道胎中。佛身佛心。二種合成。漸漸增長。故曰不退)。(△〔海印云〕",
    "X13n0287_008:0729c12": "理智冥合。理隨智增。故云不退)。(○〔華嚴六住文云〕欲令其心。轉復增進。得不退轉。無生法忍。疏曰。此如順",
    "X13n0287_008:0729c13": "忍。欲進後位不退忍故。十地配五忍。四五六地。配於順忍。七八九地。配無生忍。無生忍者。即不退忍。此七",
    "X13n0287_008:0729c14": "住得無生忍之明文也)。([?(○/○)]八童真住)。",
    "X13n0287_008:0729c15": "十身靈相。一時具足。名童真住。",
    "X13n0287_008:0729c16": "【疏】十身靈相。十身盧舍那也。謂聲聞及緣覺。菩薩",
    "X13n0287_008:0729c17": "如來身。法智空業報。眾生及國土。又如來身。自具",
    "X13n0287_008:0729c18": "十種。謂菩提願化力莊嚴。威勢意生福法智。此十",
    "X13n0287_008:0729c19": "妙應。如隨色珠。顯現自在。即不思議種智之妙用。",
    "X13n0287_008:0729c20": "智體本具。隨障盡處而得顯現。既以權實二智。大",
    "X13n0287_008:0729c21": "悲熏修。功用頓顯。雖未全如於佛分得此相。(資中文問)",
    "X13n0287_008:0729c22": "即一身現無量身也。華嚴云。雖未具足一切智。已",
    "X13n0287_008:0729c23": "獲如來自在力(〔熏聞云〕盧舍那。寶梁經翻為淨滿。諸患都盡。故稱淨。眾德悉圓。故云",
    "X13n0287_008:0729c24": "滿。今以童真無染。與十身舍那。淨滿相似故)。(△〔講錄云〕淮華嚴八地。方現十身。彼經云。十身相作。此言具",
    "X13n0287_008:0730a01": "足者。以分具故。皆圓位也。勿依岳師此圓彼別之說)。(○〔引證〕〔智論云〕或有菩薩作願世世童男。出家行道。",
    "X13n0287_008:0730a02": "不受世間愛欲。是名鳩羅伽地。又如王子名鳩摩羅伽。佛為法王。菩薩入法王位。乃至十地故。悉名王子。",
    "X13n0287_008:0730a03": "皆任為佛。如文殊尸利。十力四無所畏等。悉具佛事故。住鳩摩伽地。廣度眾生故。又如童子。過四歲已上。",
    "X13n0287_008:0730a04": "未滿二十。名為鳩摩羅伽地。若菩薩初生菩薩家者。如嬰兒得無生法忍。乃至十住地。名鳩摩羅伽地。應",
    "X13n0287_008:0730a05": "法師云。鳩摩。正言究摩羅浮多。究磨羅。舊名童子。浮多。舊譯云真。言童真地也。表初入佛法故。亦顯非童",
    "X13n0287_008:0730a06": "行不能入故。或云實。亦是一義今應為相。言童相也。經順俗名。以童標八地已上菩薩。或云法王子者。別",
    "X13n0287_008:0730a07": "號也)。([?(○/○)]九法王子住)。",
    "X13n0287_008:0730a08": "形成出胎。親為佛子。名法王子住。",
    "X13n0287_008:0730a09": "【疏】十身具足。故曰形成。出因顯果。故云出胎。堪任",
    "X13n0287_008:0730a10": "繼嗣。紹隆佛法。名法王子(〔孤山云〕出胎。喻破第九住無明。又從理起用。亦",
    "X13n0287_008:0730a11": "如出胎)。(△〔溫陵云〕自發心至生貴。名入聖胎。自方便至童真。名長養聖胎。長養功終。名出聖胎)。(○〔十住疏",
    "X13n0287_008:0730a12": "云〕九從法王教生解。當任佛法故。經文勝進十法。法王處善巧。乃至法王讚嘆。皆言法王者。既言王子。倣",
    "X13n0287_008:0730a13": "佛之儀。合於法度。如世王之於父王)。(○〔智論二十九〕有二種菩薩家。有退轉家。有不退轉家。名字家。實家。",
    "X13n0287_008:0730a14": "淨家。雜家。有信堅固家。不堅固家。為不退轉家。乃至信堅固家。故言欲生菩薩家)。(○〔妙嚴疏云〕佛子者。一",
    "X13n0287_008:0730a15": "外子。謂諸凡夫。未能紹隆佛家事故。二庶子。謂諸二乘。不從如來大法生故。三真子。謂大菩薩。從大法喜",
    "X13n0287_008:0730a16": "正所生故。即九地已下。三種佛子)。([?(○/○)]十灌頂住)。",
    "X13n0287_008:0730a17": "表以成人。如國大王。以諸國事。分委太子。彼剎利王。",
    "X13n0287_008:0730a18": "世子長成。陳列灌頂。名灌頂住。",
    "X13n0287_008:0730a19": "【疏】行願內充。慈悲外發。德相漸成。化物功著。故云",
    "X13n0287_008:0730a20": "表以成人。於十方界。次補佛處。堪任付囑。傳法利",
    "X13n0287_008:0730a21": "生。故如國王委政太子。陳列灌頂也(問。准華嚴經。初住菩薩。即",
    "X13n0287_008:0730a22": "能成佛。教化眾生。何故至第十住。方名陳列灌頂。表成佛耶。答。圓融之教。二經頗同。以行布不礙圓融故。",
    "X13n0287_008:0730a23": "華嚴初住。便能成佛。圓融不礙行布故。今經十住。方列灌頂。故彼經云。菩薩住處廣大。與虗空等。又云。初",
    "X13n0287_008:0730a24": "發心時。便成正覺。了達諸法真實之相。所有聞法。不由他悟。具修十種智力。究竟離虗妄。無染如虗空。清",
    "X13n0287_008:0730b01": "淨妙法身。湛然應一切。亦同大品云。從初發心時。即坐道場。轉法輪。度眾生。當知此菩薩為如佛。今經云。",
    "X13n0287_008:0730b02": "十用涉入。圓成一心。又云。十身靈相。一時具足。此上皆明一位具諸位。即行布不礙圓融也。又華嚴明第",
    "X13n0287_008:0730b03": "十地菩薩。方論受職。此經第十住。明陳列灌頂。即圓融不礙行布也。圓融即橫論。行布即豎說。二無障礙。",
    "X13n0287_008:0730b04": "二經頗同。故無疑也。言陳列灌頂者。華嚴云。轉輪聖王所生太子。母是正后。身相具足。坐白象寶。妙金之",
    "X13n0287_008:0730b05": "座。張大網縵。奏諸音樂。取四大海水。置金缾內。王執此瓶。灌太子頂。是時即名受王職位。菩薩受職。亦復",
    "X13n0287_008:0730b06": "如是。諸佛智水。灌其頂故。名為受大智職菩薩。彼明第十地。方是受職。今此十住。既名灌頂。故說受職。彼",
    "X13n0287_008:0730b07": "約究竟。此約分得。又無生忍中。一位具諸位。故得[牙(必心)+?]說)。(△〔無盡云〕華嚴初住。即佛住也。十地灌頂。以轉輪",
    "X13n0287_008:0730b08": "王太子。受王職位。此經第四住。行方同佛。比國王灌太子頂。分委國事。淺深之序可見〔私謂〕無盡之說是",
    "X13n0287_008:0730b09": "也。轉輪王之太子。受王灌頂。是時即名受王職位。亦得名為轉輪聖王。經云。如國大王。以諸國事。分委太",
    "X13n0287_008:0730b10": "子。指轉輪王太子受職之事也。若十住菩薩之取喻則不然。曰彼剎利王。則剎利粟散而已。非轉輪聖王",
    "X13n0287_008:0730b11": "也。曰世子長成。則諸王之世子而已。非轉輪王所生太子也。曰陳列灌列而已。則亦未有象寶妙金。網縵",
    "X13n0287_008:0730b12": "幢幡種種莊嚴也。以陳列灌頂表其成人。則亦未即受王職位。墮在灌頂剎王數也。此亦地住二位之行",
    "X13n0287_008:0730b13": "布。條然可見者也)。(○〔十住疏云〕十從上九住觀空。得無生心。最為上故。諸佛智水。灌心頂故)。(○〔溫陵云〕夫",
    "X13n0287_008:0730b14": "發心必治地。治地乃修行。修行然後生如來家。而具覺相。同佛心。長道體。圓十身。為佛子。任佛事。此十住",
    "X13n0287_008:0730b15": "始終之序也)。(○上來十住位竟)。",
    "X13n0287_008:0730b16": "([○@●]四十行位)。(○〔合釋〕〔天台云〕即是從十住後。實相真明。不可思議。更十番智斷。破十品無明。一行一切行。",
    "X13n0287_008:0730b17": "念念進趣。流入平等法界海。諸波羅蜜。任運生長。自行化他功德。與虗空等。故名十行位)。(○〔十行疏云〕釋",
    "X13n0287_008:0730b18": "名者。隨緣順理。造修名行。數越塵沙。寄圓辨十。仁王名為十止。故三學中。定心增故。梵網名為十長養。長",
    "X13n0287_008:0730b19": "道五根故。本業經總明從住入行。云從灌頂。進入五陰法界空。亦行八万四千波羅蜜。故名十行)。(○〔李長",
    "X13n0287_008:0730b20": "者曰〕世間以禾稼為資糧。長養有為之身。佛法以十波羅蜜行。為資糧。長養法身。十信十住。總為見道之",
    "X13n0287_008:0730b21": "位。十迴向十地。總為加行。總為資糧。如此十行。與佛果資糧。猶如黃瓜。果華同出。華果相資。以無功而為",
    "X13n0287_008:0730b22": "自在也。第四會夜摩天宮說十行者。為明從須彌山頂。至相盡處。證佛智身。至夜摩天下。依法空本智。起",
    "X13n0287_008:0730b23": "普賢万行。以處表法。令易解故)。(○〔宗鏡云〕如圓教圓修。至十行中。第二行。便與別教妙覺位齊。若登三行。",
    "X13n0287_008:0730b24": "所有智斷。別人不識其名。況知其法。別教但知十行第二行中。只斷十二品無明。為己家之極果。不知是",
    "X13n0287_008:0730c01": "他家之下因)。([○@卍]文十)。([?(○/○)]一歡喜行)。",
    "X13n0287_008:0730c02": "阿難。是善男子。成佛子已。具足無量如來妙德。十方",
    "X13n0287_008:0730c03": "隨順名歡喜行。",
    "X13n0287_008:0730c04": "【疏】初二句結前。具足下正明。此有二義。故歡喜。一",
    "X13n0287_008:0730c05": "具足無量佛德故。如觀音云。我又獲是圓通修證。",
    "X13n0287_008:0730c06": "無上道故。又能善獲四不思議。無作妙德。既云不",
    "X13n0287_008:0730c07": "思議。即是無量佛德也。此之妙德。先未曾獲。今日",
    "X13n0287_008:0730c08": "具足。故云歡喜。二眾生受化故歡喜。十方者。現十",
    "X13n0287_008:0730c09": "界身。利眾生也。隨順有二。一眾生趣向不等。根行",
    "X13n0287_008:0730c10": "有異。菩薩隨順。以形以說。此明能化隨順也。二菩",
    "X13n0287_008:0730c11": "薩現種種化。眾生隨順。一一受化。咸皆得益。此明",
    "X13n0287_008:0730c12": "所化隨順也。能所既皆隨順。機應俱生歡喜。故以",
    "X13n0287_008:0730c13": "名焉(〔海印云〕如來藏性。具有恒沙稱性功德。無明既滅。性德用顯。故云具足。不住果覺。故十方",
    "X13n0287_008:0730c14": "隨順。理滿心足。自他利備。機應俱喜。名歡喜行。此躡十住滿心。融成一片生大法樂也)。(△〔私謂〕華嚴標此",
    "X13n0287_008:0730c15": "菩薩為大施主。疏約三施說。施悅自他。故名歡喜。亦與此經隨順歡喜相應。然正不須配屬彼經。判此行",
    "X13n0287_008:0730c16": "為施度也。餘行倣此)。([?(○/○)]二饒益行)。",
    "X13n0287_008:0730c17": "善能利益一切眾生。名饒益行。",
    "X13n0287_008:0730c18": "【疏】如上隨順眾生。即是善能利益。始能歡喜生善。",
    "X13n0287_008:0730c19": "終能破惡入理。故名饒益(〔溫陵云〕善推妙德。益以利人。名饒益行)。(△〔私謂〕",
    "X13n0287_008:0730c20": "十行疏云。三聚淨戒。亦益自他故名饒益。攝論云。若人住前二種淨戒。則能引攝利眾生戒。成熟有情。此",
    "X13n0287_008:0730c21": "言饒益。即饒益有情戒。與華嚴戒度相應。今師必欲逐文配合。匣葢差殊。非圓融行布之義也。清涼謂北",
    "X13n0287_008:0730c22": "京李長者。以十向配於十度。欲顯多塗。不礙行布。多分相似。故非正義。長水不取分配。意亦如是)。([?(○/○)]三無",
    "X13n0287_008:0730c23": "瞋恨行)。",
    "X13n0287_008:0730c24": "自覺覺他。得無違拒。名無瞋恨行。",
    "X13n0287_008:0731a01": "【疏】自覺。故無明不能拒智。覺他。故有情不能違化。",
    "X13n0287_008:0731a02": "障不能拒。物不能違。二利既兼。故無瞋恨(〔海印云〕以觀眾",
    "X13n0287_008:0731a03": "生。隨順覺性。永無違拒。名無嗔恨)。(○華嚴名無違逆行。晉云無恚恨。經云。此菩薩常行忍法。為眾生說法。",
    "X13n0287_008:0731a04": "令斷貪嗔痴等惡。令安住忍辱慈和。菩薩成就忍法。假使百千億那由他阿僧祇眾生。一一眾生。化作百",
    "X13n0287_008:0731a05": "千億那由他阿僧祇口。一一口。出百千億那由他阿僧祇語。毀辱菩薩。又此眾生。一一各有百千億那由",
    "X13n0287_008:0731a06": "他阿僧祇手。一一手。各執百千億那由他阿僧祇器。逼害菩薩。如是經於阿僧祇劫。曾無休息。菩薩受此",
    "X13n0287_008:0731a07": "極大楚毒。身毛皆竪。命將欲斷。作是念言。我因是苦。心若動亂。則自不調伏。自不守護。云何令得他心清",
    "X13n0287_008:0731a08": "淨。我從無始劫。住於生死。受諸苦惱。如是思惟。重自勤厲。令心清淨。而得歡喜。自能安住於佛法中。亦令",
    "X13n0287_008:0731a09": "眾生。同得此法。今按此經無嗔恨行。即全與華嚴忍度相應也)。([?(○/○)]四無盡行)。",
    "X13n0287_008:0731a10": "種類出生。窮未來際。三世平等。十方通達。名無盡行。",
    "X13n0287_008:0731a11": "【疏】隨機隨感。現種類身。盡未來際。化復作化。三世",
    "X13n0287_008:0731a12": "下。釋所以也。以知三世空寂。故得窮未來際。以達",
    "X13n0287_008:0731a13": "十方無礙。故能現種類身。若時若處。現化不絕。故",
    "X13n0287_008:0731a14": "云無盡(〔融室云〕受化眾生。皆菩薩種類。大願無盡。種類出生。窮未來際。亦復無盡。古今一念。",
    "X13n0287_008:0731a15": "則三世平等。中外一如。則十方通達)。(△〔孤山云〕窮未來際。益物無盡。竪〔偏〕三世。橫周十方)。(○華嚴第四。名",
    "X13n0287_008:0731a16": "無屈撓行。晉經云無盡。本業云。常住功德。現化眾生。故名無盡)。([?(○/○)]五離痴亂行)。",
    "X13n0287_008:0731a17": "一切合同。種種法門。得無差悞。名離癡亂行。",
    "X13n0287_008:0731a18": "【疏】現種類身。即普現色身三昧。說無量法。不離四",
    "X13n0287_008:0731a19": "種辯才。若身若說。皆是智用。咸歸於理。華嚴云。此",
    "X13n0287_008:0731a20": "菩薩於一念頃。得無數三昧。(經云。菩薩於一念中。得無數百千三昧。聞",
    "X13n0287_008:0731a21": "如是聲。心不惑亂。令其三昧。漸更增廣)了知此之三昧。同一體性。乃",
    "X13n0287_008:0731a22": "至得一切法。真實智慧。(善入一切諸禪定門。知諸三昧。同一體性。了一切法。",
    "X13n0287_008:0731a23": "無有邊際。得一切法。真實智慧)故能合種種法門。得無差悞。由無",
    "X13n0287_008:0731a24": "差悞。故離癡亂(〔孤山云〕妙智了覺塵沙法門。異名別說。同歸一理。故離痴亂)。(△〔雪浪",
    "X13n0287_008:0731b01": "云〕不了種種法門。名痴亂行)。(△〔海印云〕佛界眾生界。一界無二界。故一切合同。鑒機說法。故無差悞。不著",
    "X13n0287_008:0731b02": "法相。名離痴亂)。(○〔本業云〕命終之時。無明鬼不亂。不濁正念。故無痴亂。經云。於世間中。死此生彼。心無痴",
    "X13n0287_008:0731b03": "亂。入胎出胎。心無痴亂。乃至發菩提心。事善知識。勤修佛法。覺知魔事。離諸魔業。於不可說劫修菩薩行。",
    "X13n0287_008:0731b04": "共八句。皆有心無痴亂四字)。([?(○/○)]六善現行)。",
    "X13n0287_008:0731b05": "則於同中。顯現群異。一一異相。各各見同。名善現行。",
    "X13n0287_008:0731b06": "【疏】一中現無量。故云於同現異。無量中現一。故云",
    "X13n0287_008:0731b07": "異相見同。身說皆然也。以知一切法。同一法性。能",
    "X13n0287_008:0731b08": "作種種異說。而不失一性一相之旨。維摩云。能善",
    "X13n0287_008:0731b09": "分別一切法。於第一義而不動。故名善現(〔孤山云〕同中現",
    "X13n0287_008:0731b10": "異。達理即事故。異相見同。達事即理故)。(△〔溫陵云〕由無痴亂故。能於種種法門。互現隨應。圓融自在。所謂",
    "X13n0287_008:0731b11": "善現也)。(○〔十行疏云〕慧能顯三諦之理。般若現前。故名善現)。([?(○/○)]七無著行)。",
    "X13n0287_008:0731b12": "如是乃至。十方虗空。滿足微塵。一一塵中。現十方界。",
    "X13n0287_008:0731b13": "現塵現界。不相留礙。名無著行。",
    "X13n0287_008:0731b14": "【疏】著謂住著。即留礙也。一塵現十方。是現界。不壞",
    "X13n0287_008:0731b15": "一塵相。是現塵。(〔吳興云〕界全是塵名現塵。塵容界相名現相)世界微塵。",
    "X13n0287_008:0731b16": "各不相妨。此即大小自在。由此菩薩住不思議解",
    "X13n0287_008:0731b17": "脫。故得此用(〔融室云〕十方虗空。徧現微塵。一塵不遺。名為滿足。諸塵各各。現十方界。塵",
    "X13n0287_008:0731b18": "界互現。如帝網珠。有何留礙。而成住著)。(△〔溫陵云〕此由善現。充擴圓融也)。(○〔十行疏云〕七不滯事理。故名",
    "X13n0287_008:0731b19": "無著。彼云。於我無我。乃至一切法空故。此即涉有不迷於空。謂於我而無有我也。若於我無我皆不著者。",
    "X13n0287_008:0731b20": "則雙不滯也。以有不捨不受方便智故。經云。此菩薩。以無著心。於念念中。能入阿僧祇世界。於諸世界。心",
    "X13n0287_008:0731b21": "無所著。又於毛端。徧現世界。於一毛端處。盡不可說不可說劫。教化眾生。如一毛端處。一一毛端。皆亦如",
    "X13n0287_008:0731b22": "是。乃至不於一彈指頃。執著於我。生我我所想)。([?(○/○)]八尊重行)。",
    "X13n0287_008:0731b23": "種種現前。咸是第一。波羅蜜多。名尊重行。",
    "X13n0287_008:0731b24": "【疏】現塵現界。現身現說。不相留礙。故云種種現前。",
    "X13n0287_008:0731c01": "皆從圓融三德。般若之所發現。故云第一。此之妙",
    "X13n0287_008:0731c02": "行。超過一切諸法門故。名為尊重(〔標指〕咸是第一者。俱成佛行。從",
    "X13n0287_008:0731c03": "三德發現絕待。名尊重也)。(△〔吳興云〕大品言智慧輕薄。般若尊重。故以名焉)。(△〔法數云〕謂無著行中。現塵",
    "X13n0287_008:0731c04": "現界。皆般若觀照之力。至尊至重)。(○華嚴名難得行)。([?(○/○)]九善法行)。",
    "X13n0287_008:0731c05": "如是圓融。能成十方諸佛軌則。名善法行。",
    "X13n0287_008:0731c06": "【疏】如上所現無礙妙用。故曰圓融。一一皆能合佛",
    "X13n0287_008:0731c07": "如來。利生軌則。故名善法(〔法數云〕謂於妙觀慧中。種種明現。以顯圓融之",
    "X13n0287_008:0731c08": "德。十方諸佛。莫不依此圓融。證入法界。以是成道利生。而為軌則也)。(○〔十行疏云〕九善巧說法。名善法行。",
    "X13n0287_008:0731c09": "瓔珞云。說法授人。動成物則故。同於九地法師位故。經云。菩薩安住此行。為一切眾生。作清涼法池。能盡",
    "X13n0287_008:0731c10": "一切佛法源故。疏云。以清涼法池。即是行體故)。([?(○/○)]十真實行)。",
    "X13n0287_008:0731c11": "一一皆是。清淨無漏。一真無為。性本然故。名真實行。",
    "X13n0287_008:0731c12": "【疏】依真起用。用不離體。體即真如。無漏清淨。一真",
    "X13n0287_008:0731c13": "法界。此法界體。本具如是無方妙用。故云本然。以",
    "X13n0287_008:0731c14": "即體故。名為真實。(〔吳興云〕上善法行。全性起修。故成軌則。此真實行。全修是性。故",
    "X13n0287_008:0731c15": "皆無為)。(○〔十住疏云〕十言行不虛。故名真實。又稱二諦故。故瓔珞云。二諦非如。非相非非相。故名為真實)",
    "X13n0287_008:0731c16": "此之十行。皆是證真菩薩。自利利他。無礙自在。圓",
    "X13n0287_008:0731c17": "融妙行。一一皆破。微細無明。顯佛智德。漸漸圓滿。",
    "X13n0287_008:0731c18": "有此十番智斷功用。念念與薩婆若相應。華嚴云。",
    "X13n0287_008:0731c19": "此菩薩行。與法界虗空等。以用諸佛不思議妙行",
    "X13n0287_008:0731c20": "故。故此十行。圓融無礙。即一論十。十不離一。故此",
    "X13n0287_008:0731c21": "最後。即云。一一皆是清淨真如。性本然故(〔溫陵云〕如是十",
    "X13n0287_008:0731c22": "行。乃至後位。不離前法。而皆相躡別說者。一使行人。隨位增進。開擴性靈。淨治惑障。而成熟佛果也)。(○上",
    "X13n0287_008:0731c23": "來十行位竟)。",
    "X13n0287_008:0731c24": "([○@●]第五十迴向位)。(○〔合釋〕〔十迴向疏云〕迴者。轉也。向者。趣也。轉自万行。迴向三處。謂眾生。菩提。及以實際。",
    "X13n0287_008:0732a01": "上二皆隨相。實際即離相。迴向不同。有其十種。謂迴自向他等十。通論一一中。皆有三種迴向。謂以善根",
    "X13n0287_008:0732a02": "迴向眾生菩提實際。此三各有二義。故成迴向。一以菩薩善根。必由眾生而成。是眾生之分故。由餘二成。",
    "X13n0287_008:0732a03": "餘二流故。菩提分故。稱實際故。法爾向彼。凡是菩薩必為度生。不爾。同二乘故。必求無上菩提。是家法故。",
    "X13n0287_008:0732a04": "不爾。同凡小故。必證實際。皆無明故。照二空故)。(○〔天台云〕十迴向位者。即是十行之後。無功用道。不可思",
    "X13n0287_008:0732a05": "議真明。念念開發。一切法界願行事理。自然和融。迴入平等法界海。更證十番智斷。破十番無明。故名迴",
    "X13n0287_008:0732a06": "向也)。(○〔李長者曰〕以十住初生諸佛智慧家。雖有第七方便波羅蜜。成大悲行。然為創始應真。出世心多。",
    "X13n0287_008:0732a07": "十行位中。以智眼慧眼法眼。觀根利生。化令出俗。此十迴向位中。明前二位。出俗心多。大悲行劣。以將十",
    "X13n0287_008:0732a08": "十住初心所得諸佛之智慧。十行之中。出世之行門。處俗利生。迴真入俗。故名迴向。大意以無作法身。無",
    "X13n0287_008:0732a09": "依住智。以十迴向大願調和。令得成就大慈悲利眾生之行海。令使一切思量分別。便為智用。令使一切",
    "X13n0287_008:0732a10": "知見。總為禪門本來不動。令使理性本寂定門。起差別智身慧身變易身。令使一毛孔中。安立一切佛剎",
    "X13n0287_008:0732a11": "眾生剎悉皆無礙。令使有為無為。一法界自在故。如是迴向)。(○〔溫陵云〕十迴向亦名十願。前十住十行。出",
    "X13n0287_008:0732a12": "俗心多。大悲行劣。此須濟以悲願。處俗利生。回真向俗。回智向悲。使真俗圓融。智悲不二。是名迴向。修進",
    "X13n0287_008:0732a13": "妙行至此備矣)。([○@卍]文十)。([?(○/○)]一救護眾生離眾生相迴向)。",
    "X13n0287_008:0732a14": "阿難。是善男子。滿足神通。成佛事已。純潔精真。遠諸",
    "X13n0287_008:0732a15": "留患。(結前十行)當度眾生。滅除度相。迴無為心。向涅槃路。",
    "X13n0287_008:0732a16": "名救護一切眾生離眾生相迴向。",
    "X13n0287_008:0732a17": "【疏】依體起用。故云滿足神通。自利利他。妙行無礙。",
    "X13n0287_008:0732a18": "故云成佛事已。佛以度生利他為事業故。純潔精",
    "X13n0287_008:0732a19": "真。顯智德也。遠離留患。顯斷德也。此十番智斷。皆",
    "X13n0287_008:0732a20": "是非證而證。非斷而斷。智本真故。惑本亡故。(〔海印云〕本",
    "X13n0287_008:0732a21": "覺出纏遠離空有。入空不留。入有無患)當度下。正明也。約用就體。能",
    "X13n0287_008:0732a22": "所俱亡。眾生相空。本涅槃故。能化緣生。本無性故。",
    "X13n0287_008:0732a23": "故云滅除度相。般若經中。亦同此說。亡緣之智。名",
    "X13n0287_008:0732a24": "無為心。無作妙理。名涅槃路。攝用歸體。名為迴向。",
    "X13n0287_008:0732b01": "涅槃。果也。路即理也。履以成地。到究竟故。名涅槃",
    "X13n0287_008:0732b02": "路。結名可知。問。十行位中。豈有度相耶。答。前即依",
    "X13n0287_008:0732b03": "體起用。且論神通化物。未言滅除度相。今此攝用",
    "X13n0287_008:0732b04": "歸體。順寂滅義。故除度相。約義雖異。為行則同。豈",
    "X13n0287_008:0732b05": "有證真大士。猶懷度生之相耶(〔海印云〕當度眾生。迴向眾生也。滅除",
    "X13n0287_008:0732b06": "度相。以眾生如故。本來平等。迴向實際也。回無為心。向涅槃路。迴向菩提也)。(○〔十向品疏云〕一迴向二字。",
    "X13n0287_008:0732b07": "皆是能迴之願。救護等名。皆是所迴之行。故皆依主受名。二救護等名。皆迴向之別相。迴向二字。皆別相",
    "X13n0287_008:0732b08": "之通名。當名相望。救護等即迴向。若[牙(必心)+?]相揀。是救護之迴向。非不壞之迴向。則通依主。第一救護等者。大",
    "X13n0287_008:0732b09": "悲廣濟。名為救護一切眾生。大智無著。故云離眾生相。即是廣大不顛倒心。迴向是行。謂以善根迴成救",
    "X13n0287_008:0732b10": "生離相之行。故名迴向。從所向立名。故下文云。顯此善根。普能饒益一切眾生。明知救護非是所迴。自以",
    "X13n0287_008:0732b11": "十度為所迴向耳。又唯以離眾生相為能迴者。則迴向中無隨相也。將墜者護。已墜者救。救令脫苦。護令",
    "X13n0287_008:0732b12": "息惡。並以善根。願能成此。又於初迴向明十義者。一迴自向他故。文云。若有善根。不欲饒益一切眾生不",
    "X13n0287_008:0732b13": "名迴向。二迴少向多故。大智導悲。能善緣故。如聲入角。少亦遠聞。文云。善根雖少。普攝眾生。以歡喜心。廣",
    "X13n0287_008:0732b14": "大迴向等)。([?(○/○)]二不壞迴向)。",
    "X13n0287_008:0732b15": "壞其可壞。遠離諸離。名不壞迴向。",
    "X13n0287_008:0732b16": "【疏】應當遠離一切幻化虗妄境界。故云壞其可壞。",
    "X13n0287_008:0732b17": "(〔海印云〕可壞者。無明煩惱。雜染眾生相也)。(△〔如說云〕上經言。諸世間可作之法。誰為不壞)心如",
    "X13n0287_008:0732b18": "幻者。亦復遠離。遠離為幻。亦復遠離。離遠離幻。亦",
    "X13n0287_008:0732b19": "復遠離。(圓覺文)故云遠離諸離。得無所離。即合涅槃。",
    "X13n0287_008:0732b20": "(彼經又云。諸幻既離。覺心不動)故云不壞迴向(〔中川云〕以生死涅槃為迴向義。可壞",
    "X13n0287_008:0732b21": "者。生死之境。諸離者。涅槃之心。俱舍。涅槃名離〔什注淨名曰〕心識滅盡。名為遠離。肇曰。小離離世憒悶。大",
    "X13n0287_008:0732b22": "離離身心盡)。(○〔十向疏云〕於三寶等。得不壞信。以此善根。用將迴向)。([?(○/○)]三等一切佛迴向)。",
    "X13n0287_008:0732b23": "本覺湛然。覺齊佛覺。名等一切佛迴向。",
    "X13n0287_008:0732b24": "【疏】本性覺體。未嘗起滅。故云湛然。此湛覺體。三世",
    "X13n0287_008:0732c01": "諸佛。無二圓滿。故云覺齊佛覺。此則得平等覺。與",
    "X13n0287_008:0732c02": "諸佛同。故云等一切佛(〔標指〕寂而常照。與三世佛無異)。(△〔溫陵云〕無壞不壞。",
    "X13n0287_008:0732c03": "無離不離。湛然齊佛。名等一切佛)。(△〔中川云〕即本始二覺為迴向義湛然。本覺也。齊佛覺者。即等覺故)。(○",
    "X13n0287_008:0732c04": "〔十向疏〕三學三世佛所作迴向。名等諸佛。下文云。如過去佛所行一切善根。我亦如是。即從所等立名。即",
    "X13n0287_008:0732c05": "等一切佛之所迴向。以深入法性。行普門善。而為其體)。([?(○/○)]四至一切處迴向)。",
    "X13n0287_008:0732c06": "精真發明。地如佛地。名至一切處迴向。",
    "X13n0287_008:0732c07": "【疏】精真發明。智顯也。地如佛地。理現也。智冥理體。",
    "X13n0287_008:0732c08": "無二無別。智徧理徧。名至一切處(〔吳興云〕上覺言智。此地言理。因",
    "X13n0287_008:0732c09": "果體同。故言等至)。(△〔溫陵云〕覺湛。故精真發明。地如佛地。前覺等一切。則真如體遍也。此地至一切。則真",
    "X13n0287_008:0732c10": "如界遍也)。(△〔中川云〕真如隨遍為迴向義。精真。即真如地。即所遍。佛地無所不徧。故真如隨徧而至)。(△〔如",
    "X13n0287_008:0732c11": "說云〕地即本覺境。地以因地心中。所含無邊境界。全同諸佛果地故。一月普照一切水。故曰至一切處)。(○",
    "X13n0287_008:0732c12": "〔經云〕此菩薩。修善根時。願此善根功德之力。至一切處。譬如實際。無處不至。至一切物。至一切世間。至一",
    "X13n0287_008:0732c13": "切國土。至一切法。至一切虗空。至一切有為無為。願此善根。亦復如是。徧至一切諸如來所。供養三世一",
    "X13n0287_008:0732c14": "切諸佛。乃至菩薩住此迴向時。得至一切處身業。普能應現一切世間故。得至一切語業。於一世界中演",
    "X13n0287_008:0732c15": "說法故。得至一切處意業。受持一切佛所說法故。乃至得至一切處法界。於一毛孔中。普入一切世界故)。",
    "X13n0287_008:0732c16": "([?(○/○)]五無盡功德藏迴向)。",
    "X13n0287_008:0732c17": "世界如來。互相涉入。得無罣礙。名無盡功德藏迴向。",
    "X13n0287_008:0732c18": "【疏】此菩薩得如來身。及國土身。互相涉入。無礙自",
    "X13n0287_008:0732c19": "在。此是如來藏心。諸功德法。受用無盡也(〔無盡云〕圓覺頌",
    "X13n0287_008:0732c20": "曰。恒沙諸佛入我身。我身徧入恒沙佛)。(△〔吳興云〕世界即理。如來即智)。(△〔融室云〕至一切處。是世界。則約",
    "X13n0287_008:0732c21": "於如。等一切佛是如來。則約於覺。如來即一切處之如來。世界即一切佛之世界。世界如來。涉入無礙。曰",
    "X13n0287_008:0732c22": "如曰覺。功德無盡)。(△〔中川云〕約依正迴向。如來名正。世界為依。此即依中現正也)。(○〔十向疏〕由緣無盡境",
    "X13n0287_008:0732c23": "行迴向。故成無盡善根功德之行。得十無盡藏之果。從能迴行及果受名。或無盡功德之藏。或即藏。通二",
    "X13n0287_008:0732c24": "釋。以迴向望行。迴向為能藏。無盡功德是所藏。以因望果亦然。並相財釋)。([?(○/○)]六隨順平等善根迴向)。",
    "X13n0287_008:0733a01": "於同佛地。地中各各。生清淨因。依因發揮。取涅槃道。",
    "X13n0287_008:0733a02": "名隨順平等善根迴向。",
    "X13n0287_008:0733a03": "【疏】同佛地。如來藏也。即前地如佛地。本來具足無",
    "X13n0287_008:0733a04": "漏性德。(〔如說云〕此藏中功德無盡。六度万行。万德莊嚴。皆其本有。故言各各)此德能",
    "X13n0287_008:0733a05": "為萬行所依。故云清淨因。於諸佛理地。起萬行真",
    "X13n0287_008:0733a06": "因。依此真因。起趣果之行。發越揮散。周徧法界。以",
    "X13n0287_008:0733a07": "取究竟涅槃之道。故曰。依因發揮。取涅槃道。道即",
    "X13n0287_008:0733a08": "因也。此則萬德為萬行因。萬行為涅槃因。合理之",
    "X13n0287_008:0733a09": "行。行從理起。故云隨順平等。能生妙果。名曰善根",
    "X13n0287_008:0733a10": "(〔溫陵云〕於一切處。各起淨因。取涅槃道。是為平等善根〔無盡云〕十方三世。諸佛果海。各各有清淨因。佛地",
    "X13n0287_008:0733a11": "即佛果也。如盧舍那十身。婆伽婆六義。各依其因。發揮證取故)。(△〔海印云〕既依正互入。圓融交涉。通為一",
    "X13n0287_008:0733a12": "真。草芥塵毛。皆是成佛真體。故云各各生清淨因)。(○〔十向疏〕經名隨順堅固一切善根迴向。順理修善。理",
    "X13n0287_008:0733a13": "事無違。入於平等。本分名入一切平等。善入即隨順。平等即堅固。若順等理。則順諸善根。故下文云。則為",
    "X13n0287_008:0733a14": "隨順佛性等。謂捨住著故。隨順施善。無異求故。隨順戒善。忍深理故。隨順忍善。離色相故。隨順進善。不馳",
    "X13n0287_008:0733a15": "散故。隨順定善。了無生故。隨順慧善。如是乃至一切由順實際。任運順於一切稱性之善。如是離相迴向",
    "X13n0287_008:0733a16": "自然隨順佛法等)。([?(○/○)]七隨順等觀一切眾生迴向)。",
    "X13n0287_008:0733a17": "真根既成。十方眾生。皆我本性。性圓成就。不失眾生。",
    "X13n0287_008:0733a18": "名隨順等觀一切眾生迴向。",
    "X13n0287_008:0733a19": "【疏】初句。躡前也。十方下正顯。一切眾生。皆我心性。",
    "X13n0287_008:0733a20": "心性無外。攝無不周。(〔溫陵云〕平等善根。性真圓融。周徧法界。故十方眾生。皆我",
    "X13n0287_008:0733a21": "本性)我之本性。既圓滿成就。眾生亦爾。故云不失。(我善",
    "X13n0287_008:0733a22": "既就。故能成就一切眾生善根。無有遺失。無有高下。名隨順等觀)此得同體大悲。",
    "X13n0287_008:0733a23": "是故然也(〔真際曰〕性圓成就。生佛體同。不失眾生。唯識各別)。(△〔孤山云〕十方眾生。皆我本",
    "X13n0287_008:0733a24": "性。非有眾生也。不失眾生。非無眾生也。非有非無。名為性圓成就)。(△〔海印云〕法界眾生。平等真如。故曰皆",
    "X13n0287_008:0733b01": "我本性。以成就自性。即是成就眾生。還以自性。度自性眾生。故曰不失眾生)。(○〔十向疏〕第七等隨順一切",
    "X13n0287_008:0733b02": "眾生迴向謂以善根等心順益故。等即平等。通於能所。所順眾生。無相平等。能隨順心。智照平等。此從迴",
    "X13n0287_008:0733b03": "向受名。等即隨順。故本業云。以觀察善惡父母無二相。一合相故。名隨順觀察一切眾生迴向)。([?(○/○)]八真如",
    "X13n0287_008:0733b04": "相迴向)。",
    "X13n0287_008:0733b05": "即一切法。離一切相。唯即與離。二無所著。名真如相",
    "X13n0287_008:0733b06": "迴向。",
    "X13n0287_008:0733b07": "【疏】如故。即一切法。真故。離一切相。此真如體。亦不",
    "X13n0287_008:0733b08": "可得。故云二俱無著。亦即三諦。對文可見。(〔孤山云〕離。空也。",
    "X13n0287_008:0733b09": "即。假也。無著。中也)此菩薩。了一切法。即真法界。無相可離。",
    "X13n0287_008:0733b10": "名為如相(〔溫陵云〕如故。即真故離。有即有離。是假真如。二無所著。乃真真如〔中川云〕真如",
    "X13n0287_008:0733b11": "隨緣故即。隨緣不變故離。此即性相為迴向義)。(○〔十向疏〕善根合如。以成迴向。從所依得名。義通能所故。",
    "X13n0287_008:0733b12": "從所依得名者。但言真如。即是所依。善根一合如相。故通能所。即以法界印而為其性。此與前彼異者。第",
    "X13n0287_008:0733b13": "七明會事向理。故云平等。此明事盡理現。故行等同如。第九明從體起用。第十明用同體。同體而用。故無",
    "X13n0287_008:0733b14": "濫也)。(○〔李長者云〕如上迴向。皆以無性無著真如。為迴向體。以真如徧世間出世間一切法。迴向還徧世",
    "X13n0287_008:0733b15": "間出世間一切法。為以迴向為方便。興起無作真如中。大智大悲大陀羅尼門。大神通道力。令稱真如無",
    "X13n0287_008:0733b16": "作大自在。作用恒寂故)。([?(○/○)]九無縛解脫迴向)。",
    "X13n0287_008:0733b17": "真得所如。十方無礙。名無縛解脫迴向。",
    "X13n0287_008:0733b18": "【疏】初句。躡前十方無礙者。既能即法離相。則不為",
    "X13n0287_008:0733b19": "心境諸法所繫。故云無縛。以無縛故。自在無礙。故",
    "X13n0287_008:0733b20": "曰解脫。此解脫相。本性亦離。故皆無也(〔海印云〕依假真如。則",
    "X13n0287_008:0733b21": "有縛解脫。真得所如。則無不如。縛脫兩亡矣)。(△〔中川云〕十方。所也。無礙。如也。此即能所縛脫。為迴向義)。(○",
    "X13n0287_008:0733b22": "〔十向疏〕經名無著無縛解脫迴向。謂理智無依。不為能所見著。相惑所縛。由此即名解脫。於何無縛著耶。",
    "X13n0287_008:0733b23": "略有十事五對。一由離凡故。不縛生死。以出小乘。不著二乘。二離六識取。不縛外境。離第七執。不著於內。",
    "X13n0287_008:0733b24": "三離現行縛。無種子著。四不取有縛。不執空著。五無惑障縛。如智障著。皆縛麤著細。若約一事。由著故縛。",
    "X13n0287_008:0733c01": "於中無著無縛解脫心。是能迴之心。成就普賢事業。正是所向。前諸善根。即是所迴。此一迴向。不願成佛。",
    "X13n0287_008:0733c02": "願成普賢者。以普賢通位前位後。得道不捨因行。窮極生界。利益有情故)。(○〔李長者曰〕託事於月天子。表",
    "X13n0287_008:0733c03": "力波羅蜜。以無縛無著法性。虗空智慧。照燭眾生。淨煩惱熱。得法清涼故)。([?(○/○)]十法界無量迴向)。",
    "X13n0287_008:0733c04": "性德圓成。法界量滅。名法界無量迴向。",
    "X13n0287_008:0733c05": "【疏】聖法因義。故云法界。然有四種。謂事。理。理事無",
    "X13n0287_008:0733c06": "礙。事事無礙。今皆渾為一真法界。故云量滅。此惟",
    "X13n0287_008:0733c07": "性德圓成。於一真界。無量可量。故云法界無量。又",
    "X13n0287_008:0733c08": "證性德。一一圓融成就。不可算敷邊涯故也。(〔孤山云〕三",
    "X13n0287_008:0733c09": "德妙徃。於此圓成。不見十界高下差別。故云法界量滅)。(△〔溫陵云〕初證性德以為齊佛。以為如佛。以為至",
    "X13n0287_008:0733c10": "一切處等。皆存量見。則法界未離有量。及乎性德圓成。乃滅量見。得無量。此總治前位限量情見也。此性",
    "X13n0287_008:0733c11": "圓成。可超三賢。入十聖矣)。(△〔中川云〕法界量滅。拂迹泯相。以明解絕)。(○〔十向疏〕經名等法界無量迴向。謂",
    "X13n0287_008:0733c12": "以稱法界之大智。迴等法界之善根。向同法界之大用。成法界之大體。此則位至滿極。故標法界之名。當",
    "X13n0287_008:0733c13": "法受稱。言無量者。一無分量。即理法界。二無數量。即事法界。前迴向。明依體起用。此明體用無礙。圓極自",
    "X13n0287_008:0733c14": "在)。(○〔李長者云〕以日天子託事表之。明十迴向中。智波羅蜜。如日處空。下照群有。其智益高。其行益下。徹",
    "X13n0287_008:0733c15": "至人天人鬼。外道邪行。畜生地獄。盡同其行。云等法界無量迴向者。如法界無中邊。迴向心無中邊。如法",
    "X13n0287_008:0733c16": "果無作者。迴向心無作者。法界無來去遠近。迴向心無來去遠近。法界如虗空。迴向智如虗空。法界智不",
    "X13n0287_008:0733c17": "思議。迴向智不思議。法界無所依。迴向智無所依。法界一切諸佛之所共住。如無依智一切佛之所共住。",
    "X13n0287_008:0733c18": "法界非三世及一切生滅時分所攝。迴向之智。非三世時分所攝。法界圓滿三世事業在於現前。迴向之",
    "X13n0287_008:0733c19": "智圓三世事業在于現前。法界有無自在。迴向之智有無自在。為自他皆如法界。無礙自在。如諸佛故。如",
    "X13n0287_008:0733c20": "是十迴向。均十信。十住。十行。十地。十一地行門。均在其中)然此十位。所有迴向。",
    "X13n0287_008:0733c21": "不離菩提實際眾生。今此且約向實際說。餘二含",
    "X13n0287_008:0733c22": "躡。此則依真起用。皆為趣向大涅槃界。隨順法界。",
    "X13n0287_008:0733c23": "體用相稱。圓融自在。故華嚴云。此菩薩所脩願行。",
    "X13n0287_008:0733c24": "等法界。如虗空量。盡迴與一切眾生。同向一究竟",
    "X13n0287_008:0734a01": "菩提。故名迴向。前後諸位。無非此義。以約增勝。立",
    "X13n0287_008:0734a02": "此名耳。然此諸位。皆於一無生忍中。隨所發行。義",
    "X13n0287_008:0734a03": "立別名。皆能圓證聖性。不別而別。故分諸位。不異",
    "X13n0287_008:0734a04": "而異。唯是一心。故涅槃云。發心畢竟二不別也。地",
    "X13n0287_008:0734a05": "前既爾。後位可知。前文云。此人即獲無生法忍。從",
    "X13n0287_008:0734a06": "此漸次。安立聖位。既言聖位。豈非證耶。(○上來十迴向位竟)。",
    "X13n0287_008:0734a07": "([○@●]六四加行位)。(○先明迴向加行定位〔清涼十向疏云〕第四定位者。若約資粮等五。諸說不同。一云。此迴",
    "X13n0287_008:0734a08": "向位。是修大乘順解脫分。資粮位終。從十信來。皆資粮故。十迴向後。別立加行故。有云。此十迴向。是加行",
    "X13n0287_008:0734a09": "位。復有二說。一云四順決擇分中。是後二攝。謂十解為煖。十行為頂。前九迴向為忍。第十迴向為世第一",
    "X13n0287_008:0734a10": "法。一云四加行中。世第一攝故〔私謂〕清涼疏有二釋。前屬資粮。後屬加行。今經十信後。別立十迴向。十迴",
    "X13n0287_008:0734a11": "向後。別立四加行。即同清涼前釋。別立加行之文。清涼又云。據終教說。三賢總為趣聖方便。不分資粮加",
    "X13n0287_008:0734a12": "行遠近。此即今經之正義也。後二釋。皆明地前無別加行位。與今經列位。條然不同。彼云。十信十住十行",
    "X13n0287_008:0734a13": "十迴向。為菩薩聖道。四種方便。清涼自破云。若依此釋。則無五位。地前四十心。皆加行故也)。(○次明加行",
    "X13n0287_008:0734a14": "入地方便〔清涼初地疏云〕別有九種集。上五皆同加行。下四皆已入地。前五集者。一行集。即經善脩諸行。",
    "X13n0287_008:0734a15": "二定集。即善集助道。三親近集。即供養諸佛。四聚集。即善集白淨法。成煖頂位。五獲集。即為善知識善攝。",
    "X13n0287_008:0734a16": "立於忍位。及世第一。華嚴正約四十二位。文無彰灼。四善根名。論無釋文。義旨含有。且十地皆有十句加",
    "X13n0287_008:0734a17": "行。起十種心。十心已滿。即入初地。未滿屬何。例於下九。即在地前。迴向會竟。既非迴向。當屬何人。為加行",
    "X13n0287_008:0734a18": "位。理極成矣。然初地方便。復有二種。一收三賢。為趣地之遠方便。二取加行。為近方便。三賢別會。已廣說",
    "X13n0287_008:0734a19": "竟。今為加行。於理無違。復有人言。此中十句。唯屬初地。四加行位。總屬十地。斯人不曉唯識云。為入見道。",
    "X13n0287_008:0734a20": "復修加行。明知即是初地加行故。四加行義。通於總別。勿復麤心)。(○〔長水云〕大小二乘經論。明言資糧等",
    "X13n0287_008:0734a21": "五位。然有開有合。不定明現。諸小乘論。及大乘法相。即顯說四位。名四善根。是順決擇分。若瓔珞仁王華",
    "X13n0287_008:0734a22": "嚴等經。即合而不論。攝在第十迴向。唯此經文。具顯四位。葢以圓融之教。一多無礙。只於一忍。圓開諸位。",
    "X13n0287_008:0734a23": "不開則已。開則具明。故於十迴向後。備論四種妙圓加行。又此經文。前則圓融。後則歷別。以圓融中不礙",
    "X13n0287_008:0734a24": "行布也。即一位一切位。一切位一位。一多無礙。華嚴亦同)。(○〔私謂〕清涼判四加行為初地加行。於理極成。",
    "X13n0287_008:0734b01": "而長水不言者。以是為十迴向後。妙圓加行。不同清涼尚依唯識名為順決擇分。近見道故。立加行名也。",
    "X13n0287_008:0734b02": "然此四加行。是菩薩將登初地。起斷障證真。超賢入聖之關要。清涼判同十句加行。為入地之方便。正符",
    "X13n0287_008:0734b03": "今經妙圓之旨。長水云。華嚴亦同。正謂此耳)。(○〔唯識第九云〕菩薩先於初無數劫。善備福德智慧資粮。順",
    "X13n0287_008:0734b04": "解脫分。既圓滿已。為入見道。住唯識性。復修加行。伏除二取。謂煖頂忍世第一法。此四總名順決擇分。順",
    "X13n0287_008:0734b05": "趣真實。決擇分故。近見道故。立加行名。非前資粮。無加行義。清涼釋曰。決擇是智。即擇法也。決揀疑品。擇",
    "X13n0287_008:0734b06": "揀見品。今此具二。決擇即分（俗詮云真決擇在見後即擇法智此位中依彼決擇智修故名順決擇分）)。([○@卍]",
    "X13n0287_008:0734b07": "文二。一結前生後)。",
    "X13n0287_008:0734b08": "阿難。是善男子。盡是清淨。四十一心。次成四種妙圓",
    "X13n0287_008:0734b09": "加行。",
    "X13n0287_008:0734b10": "【疏】餘處所說。加行屬內凡。未證聖位故。今經從乾",
    "X13n0287_008:0734b11": "慧來。便名聖位。何但加行。故此特云。妙圓加行(〔標指〕",
    "X13n0287_008:0734b12": "前文。即以此心。中中流入。圓妙開敷。從真妙圓。重發真妙)。(△〔溫陵云〕三賢位極。當於此際。復加功行。即入",
    "X13n0287_008:0734b13": "聖位。四十一心者。乾慧一。信住行向各十。小乘通教。皆有加行。非妙非圓。故此揀也)。(△〔海印云〕前雖三觀",
    "X13n0287_008:0734b14": "歷然。中道理顯。猶存歷別。在華嚴為差別因。今立四加行位。亡能所。絕對待。泯前觀智。融四十一心以為",
    "X13n0287_008:0734b15": "一味。方證寂滅一心。平等法界。義當空所空滅。以觀智難亡。故須展轉四重。離即離非。名為妙圓。說雖次",
    "X13n0287_008:0734b16": "第。其實在一念中。法爾具足也。總四十一心。通名清淨。故知乾己為真。信非相似也)。([○@卍]二正辨加行二)。([?(○/○)]",
    "X13n0287_008:0734b17": "一煖位)。",
    "X13n0287_008:0734b18": "即以佛覺。用為己心。若出未出。猶如鑽火。欲然其木。",
    "X13n0287_008:0734b19": "名為[而/火]地。",
    "X13n0287_008:0734b20": "【疏】佛覺。果智也。己心。因心也。如前文云。本覺湛然。",
    "X13n0287_008:0734b21": "覺齊佛覺。精真發明。地如佛地。此即用佛果智。為",
    "X13n0287_008:0734b22": "己因心也。(〔溫陵云〕前雖能齊。未能正證。今賢極趣聖須用佛果覺。為己因心。復加功行。以",
    "X13n0287_008:0734b23": "求正證)然猶未能離因顯果。故云若出未出。近於登",
    "X13n0287_008:0734b24": "地。將發此智。故云若出。猶拘因相。尚未能離。故云",
    "X13n0287_008:0734c01": "未出。喻如鑽火。熱相先現。火出不久。(〔法數云〕喻如以智慧火。燒",
    "X13n0287_008:0734c02": "煩惱薪。雖未得無漏智。已見智火之前相)火喻佛覺。鑽喻加行。木喻因",
    "X13n0287_008:0734c03": "相。(〔蕅益云〕以十向始覺。鑽於障初地之無明。此火欲出未出。無明之木。將然未然)火出則",
    "X13n0287_008:0734c04": "木盡。覺現則因亡。亡因在即。故喻如[而/火]。此約發智",
    "X13n0287_008:0734c05": "以顯也。(○別明煖位)。(○〔涅槃云〕煖法者。即是八聖道之火相。故名煖相。譬如鑽火。先有耎氣。",
    "X13n0287_008:0734c06": "次有火生。後有烟出。煖即是行。火即是果。烟即是修道斷結)。(○〔俱舍云〕從此生煖法者。謂從總相念住。後",
    "X13n0287_008:0734c07": "成就已。生煖法名。聖道如火。能燒積薪。聖火前相。故名為烟)。(○〔妙玄云〕以別總念處觀。能發似解。伏煩惱",
    "X13n0287_008:0734c08": "惑。得佛法氣分。譬如鑽火烟起。以慧鑽境。發相似解。解即喻煗。尊者瞿沙云。求解脫智火。煗最在初。如火。",
    "X13n0287_008:0734c09": "以烟在初為相。無漏智火。亦以煗法在先為相。如日。明相在初為相。是故名烟)。([?(○/○)]二頂地)。",
    "X13n0287_008:0734c10": "又以己心。成佛所履。若依非依。如登高山。身入虗空。",
    "X13n0287_008:0734c11": "下有微礙。名為頂地。",
    "X13n0287_008:0734c12": "【疏】前以佛覺。用為己心。即果辯因也。今以己心。成",
    "X13n0287_008:0734c13": "佛所履。即因合果也。(〔溫陵云〕因心果覺。已隣極矣。故喻登高處空。已到頂地。少",
    "X13n0287_008:0734c14": "需[打丁+雙]進。則微礙除矣)雖因果相合。未亡二相。故云若依。如在",
    "X13n0287_008:0734c15": "山頂。足有所履。將顯法界無所分別。故云非依。如",
    "X13n0287_008:0734c16": "身處虗空也。下有微礙。喻若依也。存二相故。二相",
    "X13n0287_008:0734c17": "即是障入初地無明也。此約斷障以顯(〔海印云〕觀智似亡未",
    "X13n0287_008:0734c18": "亡。其實將亡。故云若依非依。以法界如空。無所依故)。(△〔蕅益云〕初地所證涅槃。猶如虗空。逈超十向變易",
    "X13n0287_008:0734c19": "生死之山。十向位中。一分變易生死。將脫未脫。初地中。虗空涅槃。將證未證。此頂地也)。(○〔圓覺云〕一切菩",
    "X13n0287_008:0734c20": "薩。見解為礙。雖斷解礙。猶住見覺。覺礙為礙。而不自在。此名菩薩。未入地者。隨順覺性。鈔曰。此結成地前",
    "X13n0287_008:0734c21": "證覺之相。佛頂經四善根頂地之文。亦是地前頂相。彼云。如登高山等。此亦如是。諸礙既盡。如身處空。見",
    "X13n0287_008:0734c22": "覺猶存。如彼微礙。唯識偈。現前立少物。謂是唯識性。言少物者。即微礙也)。(○〔智論四十一〕於柔順忍無生",
    "X13n0287_008:0734c23": "忍中間。所有法。名為頂。住是頂上。真趣佛道。不復畏墮。譬如聲聞法中。煖忍中閒。名為頂法。問曰。若得頂",
    "X13n0287_008:0734c24": "不墮。今云何云頂墮。答曰。垂近應得而失者名為墮。得頂者。智慧安隱。則不畏墮。譬如上山。既得到頂。則",
    "X13n0287_008:0735a01": "不畏墮。未到之間。傾危畏墮。頂增長堅固。名為菩薩位。入是位中。一切結使。一切魔民。不能動搖。亦名無",
    "X13n0287_008:0735a02": "生忍法)。(○別明頂位〔俱舍云〕煗頂二善。俱名動善。可退動故。動善根中。頂為最勝。如人頂故。忍位是進煗",
    "X13n0287_008:0735a03": "位是退。此頂是進退兩際。猶如山頂。故名為頂)。(△〔妙玄云〕似解轉增。如登山頂。觀矚四方。悉皆明了。故名",
    "X13n0287_008:0735a04": "頂法。復次。應名下頂。在耎法頂。故名頂。在忍法下。故名下。復有說者。如山頂之道。人不久住。若無難。必過",
    "X13n0287_008:0735a05": "此到彼。若遇難。即便退還。行者在頂不久。若無難。必到忍。若有難。退還煗。猶如山頂。故名頂)。([?(○/○)]三忍位)。",
    "X13n0287_008:0735a06": "心佛二同。善得中道。如忍事人。非壞非出。名為忍地。",
    "X13n0287_008:0735a07": "【疏】初則未亡因相。次則未亡果相。今因果二相。融",
    "X13n0287_008:0735a08": "為一體。故曰心佛二同。(〔蕅益云〕佛覺用為己心。是佛與心同。己心成佛所履。",
    "X13n0287_008:0735a09": "是心與佛同)因果既亡。二邊不立。故云善得中道。此中",
    "X13n0287_008:0735a10": "道體。將證不久。故云非懷。然猶未亡中道之相。故",
    "X13n0287_008:0735a11": "云非出。此約顯理以明也(〔海印云〕觀智將泯。故非懷。緣影未斷。故非出)。(△",
    "X13n0287_008:0735a12": "〔吳興云〕忍取信順之義。心佛二同等。即信順也。如僧中辦事。忍則默然。既不懷疑。亦不說出)。(△〔蕅益云〕胸",
    "X13n0287_008:0735a13": "中了了。無復懷疑。唯獨自知。非有出說。此以初地菩提涅槃。喻如所忍之事也)。(○別明忍位〔俱舍云〕從頂",
    "X13n0287_008:0735a14": "有善根生。名為法忍。忍可四諦。最殊勝故。又無退故。名為忍法)。(○〔妙玄云〕亦是似解增長。五種善法。增進",
    "X13n0287_008:0735a15": "成根。於四諦中。堪忍樂欲。亦忍可義)。([?(○/○)]四世第一地)。",
    "X13n0287_008:0735a16": "數量銷滅。迷覺中道。二無所目。名世第一地。",
    "X13n0287_008:0735a17": "【疏】迷覺是二。即因是也。中道是一。所證理也。此名",
    "X13n0287_008:0735a18": "數量。中邊不存。故云二無所目。無所目故。名為銷",
    "X13n0287_008:0735a19": "滅。(〔溫陵云〕前謂二同。則已墮數量。見有中邊則強分迷覺。此俱銷滅。名亦不立)數量正",
    "X13n0287_008:0735a20": "屬世間。今雖銷滅。若望初地證真。猶名為似。以有",
    "X13n0287_008:0735a21": "所得故。初地見道。名出世間。今是世間最後邊際。",
    "X13n0287_008:0735a22": "故名第一(超於三賢。故名世第一。若進十聖。極乎妙覺。乃出世第一地)。(△〔海印云〕一往理",
    "X13n0287_008:0735a23": "行證斷。一切俱泯。故云數量銷滅。十信尚迷為有。三賢屬覺為空。至此中道。泯絕無寄。方有出世之分。名",
    "X13n0287_008:0735a24": "世第一。由是觀三賢位。乃通以中道觀智。總照無明住地。任運淺深而顯。約此以明次第。知非分斷分證",
    "X13n0287_008:0735b01": "也)。(○別明世第一)。(○〔妙玄云〕世第一法位者。即是上忍一剎那。於凡夫所。得最勝善根。名為世間第一法。",
    "X13n0287_008:0735b02": "此心心敷法。於餘法為最為勝。為長為尊。為上為妙。或言都勝。非謂一切事業中勝。但以能開聖道門故。",
    "X13n0287_008:0735b03": "釋籤云。此是有漏。故名世間。於中最勝。故云第一)。(△〔婆沙云〕世第一法。表聖道之始。異生之終)。",
    "X13n0287_008:0735b04": "【疏】此上四位。唯識中說。前二位。依明得明增二定。",
    "X13n0287_008:0735b05": "發尋伺觀。觀名等四法。能所俱空。(論釋煖相文云。依明得定。發下",
    "X13n0287_008:0735b06": "尋思觀。無所取。立為煖位。謂此位中。創觀所取名等四法。皆自心變。假說施有。實不可得。初獲慧日前行",
    "X13n0287_008:0735b07": "相故。立明得名。即此所獲道火前相。故亦名煖。明得定者。攝論云。明謂能照。無有義智。所求果遂。故名為",
    "X13n0287_008:0735b08": "得。清涼云。明得是定。尋思是慧。故云發也。尋伺觀者。論言下品尋思觀。謂四尋思。尋思名義自性差別四",
    "X13n0287_008:0735b09": "法。假有實無。各各皆空也。次頂相文大同。言依明增定者。以明相轉盛故。言尋思則云上品。言觀法。則云",
    "X13n0287_008:0735b10": "重觀。皆增上之義也)後二位。依印順無間二定。發四如實觀。",
    "X13n0287_008:0735b11": "印前二空等。(論依忍相云。依印順定。發下品如實智。於無所取。決定印持。無能取中。亦",
    "X13n0287_008:0735b12": "順樂忍。既無實境。離能取識。寧有實識。離所取境。印順忍時。總立為忍。印前順後。立印順名。忍境識空。故",
    "X13n0287_008:0735b13": "亦名忍。清涼曰。忍有三品。下品名印忍。印所取無故。中品名樂順。樂無能取。順彼脩故。上忍名印順。印能",
    "X13n0287_008:0735b14": "取無順觀彼故。故云印順忍時。總立名忍。印順俱定。名印順定。忍即智也。如實徧知。此四離緣。及識非有。",
    "X13n0287_008:0735b15": "名如實智。創得如實智果。故名為下。次云。依無間定。發上品如實智。印二取空。立世第一法。謂前上忍。唯",
    "X13n0287_008:0735b16": "印能取空。今世第一法。二空雙印。從此無間。必入見道。立無間名。異生法中。此最勝故。名世第一法)然",
    "X13n0287_008:0735b17": "皆有所得。未證法身。故云。以有所得故。非實住唯",
    "X13n0287_008:0735b18": "識。(論總釋云。如是煗等。依能取識。觀所取空。下忍起時。印境空相。中忍轉位。於能取識。如境是空。順樂",
    "X13n0287_008:0735b19": "忍可。上忍起位。印能取空。世第一法。雙印空相。皆帶相故。未能證實。故說菩薩。此四位中。猶於現前安立",
    "X13n0287_008:0735b20": "少物。謂是唯識真勝義性。以彼空有二相未除。帶相觀心。有所得故。非實安住真唯識理。彼相滅已。方實",
    "X13n0287_008:0735b21": "安住。清涼引古釋云。心上變如。名為少物。此非無相。故名帶相。若證真時。彼相便滅。相者即是空所執相。",
    "X13n0287_008:0735b22": "有依他相。名空有相位。謂有空相。是彼唯識真勝義性。由有此相。未證真理。滅空有相。方證真如)此",
    "X13n0287_008:0735b23": "皆歷別之談也。今經圓融不礙行布。故得以圓擬",
    "X13n0287_008:0735b24": "別而說。由是此地。名為世間。(〔證真云〕瓔珞等經。皆不列四加行位。唯識",
    "X13n0287_008:0735c01": "等論。以地前四十心。為外凡資粮位。十〔四〕向後。別名煖等為內凡加行位。今經正如所說。彼於地前分內",
    "X13n0287_008:0735c02": "外凡位。乃別教一途之義。以登地是菩薩聖位。聖位難入。故開此加行耳。今經借別名圓。如仁王云。三賢",
    "X13n0287_008:0735c03": "十聖住果報。妙圓加行。簡異偏小也)。(△〔冥樞云〕天台圓教。分真初住至妙覺。四十二位。共破四十二品無",
    "X13n0287_008:0735c04": "明。今經安立聖位。所破無明。大分亦同。四加行位雖開四。秪合總屬初地一品。以十向後。正破初地無明",
    "X13n0287_008:0735c05": "故。解云。前雖斷異住滅相無明各十品。唯生相無明十二品。其第一品最難斷。故復起四種妙圓加行。共",
    "X13n0287_008:0735c06": "斷一品生相無明。登初地也。紫柏云。三細為見思塵沙根本。於楞嚴經中。分四十二品治之。經言生住異",
    "X13n0287_008:0735c07": "滅。分齊頭數。是也。有人謂住向行地。四十二位。位位各有修行勝進。豈但為破無明。立四加行。夫永斷無",
    "X13n0287_008:0735c08": "明。方成佛道。除破無明更有何修行勝進。華嚴十地每地皆斷障證如。豈得四加行位。不應斷一品無明",
    "X13n0287_008:0735c09": "耶)。",
    "X13n0287_008:0735c10": "(上來四加行位)。",
    "X13n0287_008:0735c11": "(經文譬如琉璃內懸寶月。乾道本作內懸明月)。",
    "X13n0287_008:0735c13": "大佛頂首楞嚴經疏解蒙鈔卷第八(之一)"
}