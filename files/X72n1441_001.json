{
    "X72n1441_001:0674b05": "No. 1441-A",
    "X72n1441_001:0674b06": " 法會錄序",
    "X72n1441_001:0674b08": "[0674b08] 東晉遠公。與隱士劉遺民雷次宗宗炳諸&#x8D12;。結社東",
    "X72n1441_001:0674b09": "林。每於六齋日講道。互相徵詰。究明佛理。為淨土資",
    "X72n1441_001:0674b10": "糧。",
    "X72n1441_001:0674b11": "[0674b11] 霖和尚之飛錫白雲也。亦於齋日。會諸仁者。東語西",
    "X72n1441_001:0674b12": "話。若禪若教。不靳披剝。明白簡易。如指諸掌。即釋尊",
    "X72n1441_001:0674b13": "四十九&#x79CA;。隨機說法。及末後拈花示眾。不是過也。豈",
    "X72n1441_001:0674b14": "非師之婆心徹困。落草求人者乎。予少嗜內典。尚作",
    "X72n1441_001:0674b15": "文字解。迨歷三十載。窮通得喪。而津津有得。至今日",
    "X72n1441_001:0674b16": "而寢食與俱。當凶悔憂虞之境。所謂愛別離苦。冤憎",
    "X72n1441_001:0674b17": "會苦。求不得苦。諸苦畢集。然真張一菴。決不受此苦",
    "X72n1441_001:0674b18": "也。吾師心生憐憫。時時惠我。以所鋟經函。及古德名",
    "X72n1441_001:0674b19": "言。&#x8462;知予胸中。曉了投以佛語必讀。讀之必終卷不",
    "X72n1441_001:0674b20": "忘。所謂更以異方便。助顯第。",
    "X72n1441_001:0674c06": "No. 1441",
    "X72n1441_001:0674c07": "雲山法會錄",
    "X72n1441_001:0674c09": "為霖禪師說優婆塞弟子(謝大材。潘道靖。黃大廣)同錄",
    "X72n1441_001:0674c10": "[0674c10] 師云。今日與諸公聚首。將東語西話。結箇般若因緣。",
    "X72n1441_001:0674c11": "不知從甚麼處啟口。良久云。淨法界身。本無出沒。大",
    "X72n1441_001:0674c12": "悲願力。示現受生。我釋迦如來。成道以來。已經塵點",
    "X72n1441_001:0674c13": "劫數。此番出現。不為別事。唯為一大事因緣。所謂欲",
    "X72n1441_001:0674c14": "令眾生開示悟入佛之知見。然眾生本來是佛。知見",
    "X72n1441_001:0674c15": "是佛本有。只為無人開示。無由悟入。所以無始劫來。",
    "X72n1441_001:0674c16": "念念只開眾生知見。造業受報。沉淪生死。無由得出。",
    "X72n1441_001:0674c17": "世尊以同體大悲。深生愍念。乘願出現。華嚴經云。爾",
    "X72n1441_001:0674c18": "時世尊以無障礙清淨智眼。普觀法界眾生。皆具有",
    "X72n1441_001:0674c19": "如來智慧德相。但以妄想顛倒執著而不證得。若離",
    "X72n1441_001:0674c20": "妄想。一切智。自然智。無礙智。即得現前。我當教以聖",
    "X72n1441_001:0674c21": "道。令離妄想。于自身中。得見如來廣大智慧。與佛無",
    "X72n1441_001:0674c22": "異。於是於菩提場。示成正覺。為諸根熟大士。及天龍",
    "X72n1441_001:0674c23": "八部。稱法界性。說華嚴經。又為一類聲聞緣覺。雖在",
    "X72n1441_001:0674c24": "法會。如聾如瞽。不見不聞。乃脫珍著獘。示釋迦丈六",
    "X72n1441_001:0675a01": "之身。於鹿野苑。為諸根劣者。於一佛乘。分別說三。所",
    "X72n1441_001:0675a02": "謂為聲聞乘說四諦法。為緣覺乘說十二因緣法。為",
    "X72n1441_001:0675a03": "權乘菩薩說事六度。至方等。則為諸菩薩廣說大乘",
    "X72n1441_001:0675a04": "諸經。以誘引小乘。入于大乘。又以般若多方淘汰。蕩",
    "X72n1441_001:0675a05": "其法執。直至法華會上。開權顯實。會三歸一。所謂十",
    "X72n1441_001:0675a06": "方佛土中。唯有一乘法。無二亦無三。為諸聲聞弟子",
    "X72n1441_001:0675a07": "授記作佛。至今日。但有信解之者。亦在授記之內。至",
    "X72n1441_001:0675a08": "此出世事畢。乃唱入無餘涅槃。以此觀之。如來從始",
    "X72n1441_001:0675a09": "至終。種種方便。權實偏圓。說無量法。無非為諸眾生",
    "X72n1441_001:0675a10": "破諸妄想。令見佛性。不為別事也。然身心世界一切",
    "X72n1441_001:0675a11": "諸法。無非是妄。若能達妄本空。非使之空。知真本有。",
    "X72n1441_001:0675a12": "非是新得。則入佛法也。其庶幾乎。",
    "X72n1441_001:0675a13": "[0675a13] 師云。世尊一日陞座。拈一枝金色波羅花示眾。百萬",
    "X72n1441_001:0675a14": "人天。悉皆罔測。唯迦葉尊者一人。破顏微笑。世尊云。",
    "X72n1441_001:0675a15": "吾有正法眼藏。涅槃妙心。實相無相。微妙法門。不立",
    "X72n1441_001:0675a16": "文字。教外別傳。付囑摩訶迦葉。傳化將來。毋令斷絕。",
    "X72n1441_001:0675a17": "宗門不立文字。直指人心。見性成佛。其源始此。&#x8462;世",
    "X72n1441_001:0675a18": "尊四十九年。以語言文字。權實頓漸。逐機演說。未暢",
    "X72n1441_001:0675a19": "本懷。至此覿面拈出。全體現前。唯上根利智。頓見頓",
    "X72n1441_001:0675a20": "證。始堪領荷。迦葉傳二祖阿難。阿難傳三祖商那和",
    "X72n1441_001:0675a21": "修。三祖傳四祖優波&#x6BF1;多。乃至第二十八祖菩提達",
    "X72n1441_001:0675a22": "摩。見我東土有大乘法器。乃特航海而來。是為東土",
    "X72n1441_001:0675a23": "初祖。始見梁武帝。問以有為之事。不契。遂潛渡江至",
    "X72n1441_001:0675a24": "魏。居止少林。凡九年。終日面壁而坐。後得二祖神光。",
    "X72n1441_001:0675b01": "斷臂安心。禮拜得髓。遂付衣法。有偈云。吾本來茲土。",
    "X72n1441_001:0675b02": "傳法救迷情。一花開五葉。結果自然成。所云傳法者。",
    "X72n1441_001:0675b03": "乃傳一心之法。非自心外別有法可傳。唯為人解粘",
    "X72n1441_001:0675b04": "去縳。反迷就悟。令見自性。是為傳耳。二祖傳三祖僧",
    "X72n1441_001:0675b05": "璨大師。三祖傳四祖道信大師。四祖傳五祖弘忍大",
    "X72n1441_001:0675b06": "師。五祖傳六祖慧能大師。六祖八十生為善知識。示",
    "X72n1441_001:0675b07": "不識文字。唯開見性法門。其道大振。永嘉云。六代傳",
    "X72n1441_001:0675b08": "衣天下聞。後人得道無窮數。曹溪門下。得道如林。先",
    "X72n1441_001:0675b09": "是達摩以來。唯人傳一人。至六祖止其衣&#x9262;。其法普",
    "X72n1441_001:0675b10": "傳。大弟子二人。一曰青原思。一曰南嶽讓。讓出馬祖",
    "X72n1441_001:0675b11": "一。馬祖出八十餘員善知識。大弟子曰百丈海。海出",
    "X72n1441_001:0675b12": "二人。一曰溈山祐。一日黃蘗運。運出臨濟玄。是為臨",
    "X72n1441_001:0675b13": "濟宗。祐出仰山寂。是為溈仰宗。青原出石頭遷。遷大",
    "X72n1441_001:0675b14": "弟子二人。一曰天皇道悟。一曰藥山惟儼。儼出雲巖",
    "X72n1441_001:0675b15": "晟。晟出洞山价。价出曹山寂。是為曹洞宗。天皇出龍",
    "X72n1441_001:0675b16": "潭信。信出德山鑒。鑒出雪&#x5CEF;存。存大弟子二人。一曰",
    "X72n1441_001:0675b17": "雲門偃。是為雲門宗。一曰玄沙備。備出地藏琛。琛出",
    "X72n1441_001:0675b18": "法眼益。是為法眼宗。雖五宗接人機用不同。無非發",
    "X72n1441_001:0675b19": "明世尊拈花一著子。直指人心。見性成佛而已。其溈",
    "X72n1441_001:0675b20": "仰。雲門。法眼三宗。與宋運俱終。傳至今日唯臨濟曹",
    "X72n1441_001:0675b21": "洞二宗。時當末法。人根下劣。學人既無真實為生死",
    "X72n1441_001:0675b22": "之心。又少真正師承。唯以拂子名利居懷。人我&#x95D8;諍",
    "X72n1441_001:0675b23": "為事。充塞閭閻。成風成俗。先師&#x751E;言。今日臨濟不成",
    "X72n1441_001:0675b24": "臨濟。不待曹洞非之也。曹洞不成曹洞。不待臨濟非",
    "X72n1441_001:0675c01": "之也。此言盡之矣。有志之士。一聞此言。痛心疾首孰",
    "X72n1441_001:0675c02": "肯受之。唯望法門有越格道流。向釋迦未現西乾。達",
    "X72n1441_001:0675c03": "摩未來東土。自己未入父母胞胎已前。一&#x89B7;&#x89B7;破。釋",
    "X72n1441_001:0675c04": "迦。達摩。自己。是什麼。陽燄空花。始好向這裏赤身擔",
    "X72n1441_001:0675c05": "荷。庶幾挽回末法獘惡之風。苟無其人。則所謂宗門",
    "X72n1441_001:0675c06": "者。掃地盡矣。尚何言哉。又云。學佛法者。學出世法也。",
    "X72n1441_001:0675c07": "苟夾&#x894D;一念世法之心。則雖勤苦修持。談玄說妙[糸*息]",
    "X72n1441_001:0675c08": "在世法上著倒。與佛法沒交涉。須信得這一件是出",
    "X72n1441_001:0675c09": "世大事因緣。須辦得一副出世心行。始堪入門。如今",
    "X72n1441_001:0675c10": "日與諸大眾。焚香靜坐。講論片時。乃是世人所無者。",
    "X72n1441_001:0675c11": "傅大士云。世人愛黃金。我愛剎那靜。金多亂人心。心",
    "X72n1441_001:0675c12": "靜入正定。唯杜絕諸緣。堅凝正念。使靜慧發生。方能",
    "X72n1441_001:0675c13": "明理。不然。雖終日談宗說教。畢竟法不入心也。",
    "X72n1441_001:0675c14": "[0675c14] 隱和尚曰。大珠禪師云。身口意清淨。是名佛出世。身",
    "X72n1441_001:0675c15": "口意不清淨。是名佛滅度。所謂佛者。非外有相佛。乃",
    "X72n1441_001:0675c16": "當人本有靈覺之性也。三業清淨則現。不清淨則隱。",
    "X72n1441_001:0675c17": "不清淨者。以三業具于十惡。身有三惡。謂殺盜婬。口",
    "X72n1441_001:0675c18": "有四惡。謂妄言。綺語。惡口。兩舌。意有三惡。謂貪嗔痴。",
    "X72n1441_001:0675c19": "是惡若止。即名十善。以惡有逆性之用。故佛性隨之",
    "X72n1441_001:0675c20": "而隱。義說為滅度耳。善有順性之功。故佛性隨之而",
    "X72n1441_001:0675c21": "現。義說為出世耳。所以學道之士。當時時檢較三業。",
    "X72n1441_001:0675c22": "諸惡莫作。眾善奉行。自淨其心。是諸佛意也。",
    "X72n1441_001:0675c23": "[0675c23] 士雲居士問曰。此心難制。晝夜不住。行坐紛馳。為之",
    "X72n1441_001:0675c24": "柰何。師曰。此心意識作祟。正當以佛知見治之。永嘉",
    "X72n1441_001:0676a01": "云。損法財。滅功德。莫不繇茲心意識。是以禪門了&#x5374;",
    "X72n1441_001:0676a02": "心。頓入無生知見力。唯知見力。為能了心而入無生",
    "X72n1441_001:0676a03": "也。眾生無始劫來未曾離念。若無佛知見力。則永無",
    "X72n1441_001:0676a04": "止息之時。此佛知見。真伐煩惱根之利斧。渡生死海",
    "X72n1441_001:0676a05": "之迅航。不可須臾離者也。",
    "X72n1441_001:0676a06": "[0676a06] 師云。眾生妄想無量。其最轇轕難解者。不出身心二",
    "X72n1441_001:0676a07": "見。圓覺經云。一切眾生。妄認四大為自身相。六塵緣",
    "X72n1441_001:0676a08": "影為自心相。譬彼病目。見空中花。然空實無花。病目",
    "X72n1441_001:0676a09": "者妄見有花。圓覺自性本無身心。迷圓覺者。妄認四",
    "X72n1441_001:0676a10": "大六塵為身心。所以千經萬論。廣破身心二見。二見",
    "X72n1441_001:0676a11": "既破。佛性自現。身見破。則幻身即是法身。心見破。則",
    "X72n1441_001:0676a12": "幻心即是靈明佛性。所謂無明實性即佛性。幻化空",
    "X72n1441_001:0676a13": "身即法身是也。七佛世尊。各以一偈傳法。而偈偈皆",
    "X72n1441_001:0676a14": "破身心二見。如毗婆尸佛偈云。身從無相中受生。猶",
    "X72n1441_001:0676a15": "如幻出諸形象。幻人心識本來無。罪福皆空無所住。",
    "X72n1441_001:0676a16": "無相者。實相也。以非心意識所緣之境。故云無相。此",
    "X72n1441_001:0676a17": "身於無相中仗因託緣而生。猶如幻出。既如幻出。則",
    "X72n1441_001:0676a18": "幻人之心意識。本來自無。非使之無也。心意識既無。",
    "X72n1441_001:0676a19": "則所造之善惡罪福。但如浮雲度空。來無所從。去無",
    "X72n1441_001:0676a20": "所至。安有所住著之處乎。其毗舍浮佛偈曰。假借四",
    "X72n1441_001:0676a21": "大以為身。心本無生因境有。前境若無心亦無。罪福",
    "X72n1441_001:0676a22": "如幻起亦滅。四大者。地水火風也。圓覺經云。我今此",
    "X72n1441_001:0676a23": "身。四大和合。所謂髮毛爪齒。皮肉筋骨。髓腦垢色。皆",
    "X72n1441_001:0676a24": "歸於地。唾涕膿血。津液涎沫。痰淚精氣。大小便利。皆",
    "X72n1441_001:0676b01": "歸於水。暖氣歸火。動轉歸風。四大各離。今者妄身。當",
    "X72n1441_001:0676b02": "在何處。即如此身。畢竟無體。和合為相。實同幻化。四",
    "X72n1441_001:0676b03": "緣假合。妄有六根。六根四大。中外合成。妄有緣氣。於",
    "X72n1441_001:0676b04": "中積聚。似有緣相。假名為心。此&#x8657;妄心。若無六塵。則",
    "X72n1441_001:0676b05": "不能有。以此觀之。前佛後佛。同一舌頭。同一音吼。身",
    "X72n1441_001:0676b06": "本無身。唯假借四大以為身。心本無生。唯因前境而",
    "X72n1441_001:0676b07": "妄生。前境若無。則心亦不可得。心不可得。而所起之",
    "X72n1441_001:0676b08": "善惡罪福。又豈可得乎。故云無所住。以無法可住也。",
    "X72n1441_001:0676b09": "萬曆間達觀老人。一生說法接人。唯此一偈。且曰。老",
    "X72n1441_001:0676b10": "漢只持得前兩句熟。若後兩句總熟。則生死二字。不",
    "X72n1441_001:0676b11": "柰我何矣。&#x751E;令人離四大觀身。則此身乃龜毛兔角。",
    "X72n1441_001:0676b12": "離前境觀心。則此心乃陽燄空花。此言尤為痛切。不",
    "X72n1441_001:0676b13": "可不審知也。迦葉佛偈曰。一切眾生性清淨。從本無",
    "X72n1441_001:0676b14": "生無可滅。即此身心是幻生。幻化之中無罪福。此偈",
    "X72n1441_001:0676b15": "直提出清淨之性。本無生滅。身心但是幻生。而幻化",
    "X72n1441_001:0676b16": "之中罪福不可得。較前後諸偈。更痛切明白也。",
    "X72n1441_001:0676b17": "[0676b17] 師云。博地凡夫。未階聖位。孰能無過。但知非改悔。則",
    "X72n1441_001:0676b18": "善莫大焉。苟不知非。則永無改悔之日。而恣情造業。",
    "X72n1441_001:0676b19": "不至泥犁不止也。",
    "X72n1441_001:0676b20": "[0676b20] 師云。一部楞嚴經。最初開口。便曰一切眾生。生死相",
    "X72n1441_001:0676b21": "續。皆由不知常住真心。性淨明體。用諸妄想。此想不",
    "X72n1441_001:0676b22": "真。故有輪轉。意云。若知有常住真心。則不用諸妄想。",
    "X72n1441_001:0676b23": "而無生死輪轉。以常住真心。是人人本有底。只為不",
    "X72n1441_001:0676b24": "知。以不知故。反認妄為真。造生死業。永無出苦之日",
    "X72n1441_001:0676c01": "耳。如僧問古德。如何是頭。古德答曰。只須知有。僧曰。",
    "X72n1441_001:0676c02": "如何是尾。古德曰。盡&#x5374;今時。蓋有頭方有尾。直得頭",
    "X72n1441_001:0676c03": "尾完全。更須知有向上一著。",
    "X72n1441_001:0676c04": "[0676c04] 師云。佛祖出世。建立無量法門。別無他事。只是要人",
    "X72n1441_001:0676c05": "知有。如達摩祖師西來。最初見梁武帝。帝問如何是",
    "X72n1441_001:0676c06": "聖諦第一義。祖曰。廓然無聖。達祖可謂劈腹剜心了",
    "X72n1441_001:0676c07": "也。無柰武帝不領。猶存人我之見。乃曰。對朕者誰。祖",
    "X72n1441_001:0676c08": "曰。不識。只這不識二字。盡大地人不柰何。唯知有者。",
    "X72n1441_001:0676c09": "默契于言外可也。",
    "X72n1441_001:0676c10": "[0676c10] 師云。臨濟一日上堂曰。有一無位真人。在諸人面門",
    "X72n1441_001:0676c11": "出入。未證據者看看。臨濟已貴買賤賣了也。若也搆",
    "X72n1441_001:0676c12": "得。則知赤肉團上。壁立萬仞。更討甚麼生死。時有僧",
    "X72n1441_001:0676c13": "出問。如何是無位真人。臨濟下禪床擒住曰。速道速",
    "X72n1441_001:0676c14": "道。可謂徹困婆心。恩大難酬。怎柰這僧不會。臨濟推",
    "X72n1441_001:0676c15": "開曰。無位真人是甚麼乾屎橛。臨濟到這裏。又現出",
    "X72n1441_001:0676c16": "三頭六臂了也。誰人&#x51D1;泊得他。古德云。若無後語。討",
    "X72n1441_001:0676c17": "什麼臨濟。知言哉。",
    "X72n1441_001:0676c18": "[0676c18] 師云。藥山一日在石上坐次。石頭問曰。汝在這裏作",
    "X72n1441_001:0676c19": "麼。曰一物不為。頭曰。恁麼則閒坐也。曰若閒坐即為",
    "X72n1441_001:0676c20": "也。頭曰。汝道不為。不為箇甚麼。曰千聖亦不識。頭以",
    "X72n1441_001:0676c21": "偈讚曰。從來共住不知名。任運相將祇麼行。自古上",
    "X72n1441_001:0676c22": "賢猶不識。造次凡流豈可明。師云。藥山只箇閒字亦",
    "X72n1441_001:0676c23": "不肯受。坐斷凡聖路頭。直見根抵。石頭不得不讚之",
    "X72n1441_001:0676c24": "也。大眾若要知有。只須識得箇千聖不識底。只如千",
    "X72n1441_001:0677a01": "聖不識底作麼生識。不識不識。",
    "X72n1441_001:0677a02": "[0677a02] 師云。藥山坐次。有僧問。兀兀地。思量箇甚麼。山曰。思",
    "X72n1441_001:0677a03": "量箇不思量底。曰不思量底作麼生思量。曰非思量。",
    "X72n1441_001:0677a04": "師曰。這箇便是古人參禪底捷徑工夫。凡夫終日在",
    "X72n1441_001:0677a05": "思量裏過日。焉知得自己本有箇不思量底。若也知",
    "X72n1441_001:0677a06": "得。然後時時但思量那箇不思量底是何面目。思之。",
    "X72n1441_001:0677a07": "思之。又重思之。思之既久。豁然了悟。如雲開見月。始",
    "X72n1441_001:0677a08": "知這箇思量底。原非思量。如此。可謂善思量者矣。",
    "X72n1441_001:0677a09": "[0677a09] 師云。南泉曰。三世諸佛不知有。白牯黧奴&#x5374;知有。師",
    "X72n1441_001:0677a10": "云。三世諸佛為什麼不知有。只為無有可知。白牯黧",
    "X72n1441_001:0677a11": "奴為什麼&#x5374;知有。為他不曾失。山僧分明道破矣。大",
    "X72n1441_001:0677a12": "家各自看取。",
    "X72n1441_001:0677a13": "[0677a13] 士雲居士問曰。佛法廣大。畢竟從何門而入。師云。從",
    "X72n1441_001:0677a14": "信門而入。大智度論云。佛法大海。信為能入。智為能",
    "X72n1441_001:0677a15": "度。華嚴經云。信為道源功德母。宗門云。一入信門。便",
    "X72n1441_001:0677a16": "登祖位。世尊多生不妄語。感廣長舌相之報。每說法。",
    "X72n1441_001:0677a17": "出舌示人。顯言可信。無&#x8657;妄也。故云佛言不信。何言",
    "X72n1441_001:0677a18": "可信。所謂信者。一信佛語。二信自心。忠國師云。禪宗",
    "X72n1441_001:0677a19": "學者。須信佛語。一乘了義。契自心源。不了義者。互不",
    "X72n1441_001:0677a20": "相許。如師子身中虫。自食師子肉。今之不信佛語者。",
    "X72n1441_001:0677a21": "非不信佛語。是不信自心也。",
    "X72n1441_001:0677a22": "[0677a22] 夢蘇居士問曰。苦空之理。請師開示。師曰。昔世尊臨",
    "X72n1441_001:0677a23": "滅度。阿難問佛。世尊涅槃後。我等依止何人。佛告阿",
    "X72n1441_001:0677a24": "難。若今現在。若我過去。依止四念處。莫依止餘。四念",
    "X72n1441_001:0677b01": "處者。謂身。受。心。法。一觀身不淨。不淨有五。一種子不",
    "X72n1441_001:0677b02": "淨。謂父母赤白二點。二住處不淨。謂母腹中熟臟之",
    "X72n1441_001:0677b03": "下。生臟之上。如處廁坑。三相不淨。謂九孔常流。四性",
    "X72n1441_001:0677b04": "不淨。謂性是不淨。即洗至微塵。亦臭穢故。五究竟不",
    "X72n1441_001:0677b05": "淨。謂捐棄塚間。如朽敗木。二觀受是苦。受者。領納義。",
    "X72n1441_001:0677b06": "受有三種。一領違境。則生苦受。二領順境。則生樂受。",
    "X72n1441_001:0677b07": "三領中庸境。則生捨受。三觀心無常。謂乍善乍惡。起",
    "X72n1441_001:0677b08": "滅不停。遺教經云。心之可畏。甚于毒蛇。惡獸。怨賊。大",
    "X72n1441_001:0677b09": "火越逸。未足喻也。古德云。當作心師。勿師於心。四觀",
    "X72n1441_001:0677b10": "法無我。謂此身唯有四大。無有我者。身且無我。況身",
    "X72n1441_001:0677b11": "外乎。此四念處。以智慧力。常勤觀察。勿令暫忘。除世",
    "X72n1441_001:0677b12": "貪愛。速證泥洹。",
    "X72n1441_001:0677b13": "[0677b13] 師云。旴江壽昌無明師翁。諱慧經。撫州崇仁裴氏子。",
    "X72n1441_001:0677b14": "嗣廩山忠和尚。閱傳燈。見僧問興善如何是道。善曰。",
    "X72n1441_001:0677b15": "大好山。不諭其旨。遂致疑苦參。一日因舉石。豁然大",
    "X72n1441_001:0677b16": "悟。有偈曰。欲參無上菩提道。急急疏通大好山。知道",
    "X72n1441_001:0677b17": "始知山不好。翻身跳出祖師關。道霈&#x751E;頌曰。問道無",
    "X72n1441_001:0677b18": "端答好山。木人推倒出重關。而今拔地凌空起。依舊",
    "X72n1441_001:0677b19": "蒼蒼薄霧間。",
    "X72n1441_001:0677b20": "[0677b20] 師云。博山無異師伯。諱元來。舒城沙氏子。一日&#x89A9;上",
    "X72n1441_001:0677b21": "樹人大悟。走見壽昌。昌問曰。近日如何。山曰。有一條",
    "X72n1441_001:0677b22": "活路。只是不許人知。昌曰。為什麼不知。山曰。不知不",
    "X72n1441_001:0677b23": "知。道霈頌曰。一條活路滑如苔。捷足如飛不點埃。佛",
    "X72n1441_001:0677b24": "祖不傳真秘訣。黧奴自得笑盈&#x984B;。",
    "X72n1441_001:0677c01": "[0677c01] 師云。先師永覺老人。諱元賢。建陽蔡氏。初聞南泉斬",
    "X72n1441_001:0677c02": "貓話有省。作偈呈壽昌。昌令放下苦參。一日讀法華。",
    "X72n1441_001:0677c03": "至寂寞無人處。讀誦此經典。我爾時為現。清淨光明",
    "X72n1441_001:0677c04": "身。喜不自勝。遂問昌曰。如何是清淨光明身。昌挺身",
    "X72n1441_001:0677c05": "而立。師曰。祇此更別有。昌遂行。師當下豁然。如釋重",
    "X72n1441_001:0677c06": "負。隨入方丈通所得。昌遽棒之三曰。向後不得草草。",
    "X72n1441_001:0677c07": "仍示偈曰。一回透入一回深。佛祖從來不許人。直饒",
    "X72n1441_001:0677c08": "跨上金毛背。也教棒下自翻身。師猶疑。因甚更要棒",
    "X72n1441_001:0677c09": "下翻身。越四載。因過延津。聞同行僧唱經云。一時謦",
    "X72n1441_001:0677c10": "欬。俱共彈指。是二音聲。&#x5FA7;至十方諸佛世界。廓然大",
    "X72n1441_001:0677c11": "悟。徹見壽昌用處。道霈頌曰。奇珍滿載泊延津。兩岸",
    "X72n1441_001:0677c12": "風光越樣新。一自釣船翻&#x5374;後。瞿曇無地著閑身。",
    "X72n1441_001:0677c13": "[0677c13] 師云。諸佛說法。有二種語。一者隨自意語。二者隨他",
    "X72n1441_001:0677c14": "意語。隨自意語者。如來出世。無非為一大事因緣。所",
    "X72n1441_001:0677c15": "謂欲令眾生開示悟入佛之知見。無柰眾生積習濃",
    "X72n1441_001:0677c16": "厚。不能領荷。只得隨他意語。始于鹿野苑。為憍陳如",
    "X72n1441_001:0677c17": "五比丘。三轉四諦法輪。四諦者。謂苦集滅道也。苦集",
    "X72n1441_001:0677c18": "是世間果因。滅道是出世間果因。三轉者。謂示轉。勸",
    "X72n1441_001:0677c19": "轉。證轉。示轉者。謂此是苦。逼迫相欲界苦苦。色界壞",
    "X72n1441_001:0677c20": "苦。無色界行苦。是也。此是集。招感相。貪。嗔。痴。慢。疑。身。",
    "X72n1441_001:0677c21": "見。邊見。戒取。戒禁取。邪見等。是也。此是滅。可證相。真",
    "X72n1441_001:0677c22": "諦涅槃。離諸生滅。是也。此是道。可修相。三十七助道",
    "X72n1441_001:0677c23": "品等。是也。勸轉者。謂此是苦。汝應知。此是集。汝應斷。",
    "X72n1441_001:0677c24": "此是滅。汝應證。此是道。汝應修。證轉者。謂此是苦。我",
    "X72n1441_001:0678a01": "已知。不復更知。此是集。我已斷。不復更斷。此是滅。我",
    "X72n1441_001:0678a02": "已證。不復更證。此是道。我已修。不復更修。陳如五比",
    "X72n1441_001:0678a03": "丘。聞佛法音。頓斷見思。證阿羅漢。是為聲聞乘也。緣",
    "X72n1441_001:0678a04": "覺乘有二種。一者利根。出無佛世。是為獨覺。孤&#x5CEF;獨",
    "X72n1441_001:0678a05": "宿。觀緣散滅。自悟無生。二者出有佛世。觀十二因緣",
    "X72n1441_001:0678a06": "得道。名為緣覺。十二因緣者。一無明。(不了第一義諦。故名無明)二",
    "X72n1441_001:0678a07": "無明緣行。(行。謂罪行。福行。不動行。此二支是因。屬過去)三行緣識。(識者。第八阿賴",
    "X72n1441_001:0678a08": "耶識。為行牽引。最初投胎)四識緣名色。(與識共生四取蘊。為名色也。)五名色緣",
    "X72n1441_001:0678a09": "六入。(謂名色增長。為六八也。識名色六入三支。俱在胎位)六六入緣觸。(謂出胎之後。漸",
    "X72n1441_001:0678a10": "至長大。根境識三事和合生觸)七觸緣受。(謂觸境領納為受也。識。名色。六入。觸。受。五支是果。屬",
    "X72n1441_001:0678a11": "現在)八受緣愛。(於受染&#x7740;生愛也)九愛緣取。(謂受增長是取也)十取緣",
    "X72n1441_001:0678a12": "有。(謂取所起有漏業為有也。愛取有三支。是未來因)十一有緣生。(謂從業起蘊為生)",
    "X72n1441_001:0678a13": "十二生緣老死憂悲苦惱。(謂蘊熟為老。蘊壞為死。意地為憂。涕泗咨嗟為悲。五",
    "X72n1441_001:0678a14": "根為苦。憂苦轉多為惱)已上十二因緣。三世流轉。此因緣故集。",
    "X72n1441_001:0678a15": "無有集者。無明滅則行滅。行滅則識滅。乃至有滅則",
    "X72n1441_001:0678a16": "生老死憂悲苦惱滅。此因緣故滅。無有滅者。如是隨",
    "X72n1441_001:0678a17": "順觀察緣起之相。是緣覺乘也。菩薩乘修行六度。謂",
    "X72n1441_001:0678a18": "施戒忍進禪慧也。六度度六獘。謂布施度慳貪。持戒",
    "X72n1441_001:0678a19": "度毀犯。忍辱度嗔恚。精進度懈怠。禪定度散亂。智慧",
    "X72n1441_001:0678a20": "度愚痴。是權乘菩薩事六度。若了知自性本無慳貪。",
    "X72n1441_001:0678a21": "隨順修行檀波羅蜜。了知自性本無毀犯。隨順修行",
    "X72n1441_001:0678a22": "尸波羅蜜。了知自性本無嗔恚。隨順修行羼提波羅",
    "X72n1441_001:0678a23": "蜜。了知自性本無懈怠。隨順修行毗離耶波羅蜜。了",
    "X72n1441_001:0678a24": "知自性本無散亂。隨順修行禪定波羅蜜。了知自性",
    "X72n1441_001:0678b01": "本無愚痴。隨順修行般若波羅蜜。度度皆是隨順自",
    "X72n1441_001:0678b02": "性。非自性外別有六度可修。如是。則能優入圓頓。是",
    "X72n1441_001:0678b03": "謂無作妙行。為菩薩乘也。",
    "X72n1441_001:0678b04": "[0678b04] 師曰。三因佛性。應須知。三因者。一曰正因。二曰了因。",
    "X72n1441_001:0678b05": "三曰緣因。正因者。即一切眾生本有靈覺之性。了因",
    "X72n1441_001:0678b06": "者。謂眾生雖有此性。無始劫來未曾了悟。須得了因",
    "X72n1441_001:0678b07": "力。方能照見。所謂非生因之所生。惟了因之所了。是",
    "X72n1441_001:0678b08": "也。緣因者。既了悟已。應稱性修行。六度萬行。自利利",
    "X72n1441_001:0678b09": "他。福慧圓滿。成兩足尊。",
    "X72n1441_001:0678b10": "[0678b10] 師曰。學道之士。先須究明萬法生起根本。根本若明。",
    "X72n1441_001:0678b11": "入道自然無惑。昔世尊未出世。西天九十六種外道。",
    "X72n1441_001:0678b12": "各宗其宗。入主出奴。互相是非。猶如水火。總而言之。",
    "X72n1441_001:0678b13": "不出無因邪因二種。無而忽有。是曰無因。所計&#x8657;謬。",
    "X72n1441_001:0678b14": "是曰邪因。有計萬物無因無緣。皆自然生。自然滅。如",
    "X72n1441_001:0678b15": "烏色非染。鶴色自白。瑜伽論中有問曰。何因緣故。彼",
    "X72n1441_001:0678b16": "諸外道。起自然見。答。謂見世間。無有因緣。或時&#x6B58;爾。",
    "X72n1441_001:0678b17": "大風卒起。或時一日。寂然止息。或時忽爾。暴沙瀰漫。",
    "X72n1441_001:0678b18": "於一時間。頓即空竭。或時&#x9B31;爾。果木敷榮。或一時間。",
    "X72n1441_001:0678b19": "颯然衰&#x9847;。由如是故。起如是見。立無因論。或計二十",
    "X72n1441_001:0678b20": "五諦從冥生等。或計六句。謂實。德。業。大有。同異。和合",
    "X72n1441_001:0678b21": "等生。或謂大梵天等生。或計時。方。微塵。&#x8657;空等。而為",
    "X72n1441_001:0678b22": "世間及涅槃本。即是邪因也。如此方儒道二教。儒以",
    "X72n1441_001:0678b23": "大極為因。道以自然為因。道經云。人法地。地法天。天",
    "X72n1441_001:0678b24": "法道。道法自然。周易云。易有太極。是生兩儀。兩儀生",
    "X72n1441_001:0678c01": "四象。四象生八卦。八卦。定吉凶。吉凶生大業等。皆不",
    "X72n1441_001:0678c02": "出此。若謂無因。乃成大過。謂不應生物。則合常生。石",
    "X72n1441_001:0678c03": "女則應生兒。龜毛亦應生物。不修萬行。應得涅槃。則",
    "X72n1441_001:0678c04": "世出世法。一時俱壞。若計邪因。因雖不無。不達唯心。",
    "X72n1441_001:0678c05": "所計&#x8657;謬。其過亦等。世尊出世。立正因緣。諸計皆破。",
    "X72n1441_001:0678c06": "正因緣者。人天教中。謂三界六道。依正二報。皆從業",
    "X72n1441_001:0678c07": "因緣生。小乘教以六識三毒為世間根本。中論云。三",
    "X72n1441_001:0678c08": "毒因緣起于三業。(身口意)三業因緣起于三行。(謂罪行福行不",
    "X72n1441_001:0678c09": "動行)是故有一切法。大乘始教。說有八識。唯是生滅。建",
    "X72n1441_001:0678c10": "立生死。及涅槃因。故攝論云。無始時來界。一切法等",
    "X72n1441_001:0678c11": "依。由此有諸趣。及涅槃證得。界即因義。謂種子識也。",
    "X72n1441_001:0678c12": "其所立識。唯業惑生。真如凝然。常恒不變。不許隨緣。",
    "X72n1441_001:0678c13": "大乘終教。所立八識。通如來藏。隨緣成立。經云。佛說",
    "X72n1441_001:0678c14": "如來藏。以為阿賴耶。如金與指環。展轉無差別。一切",
    "X72n1441_001:0678c15": "眾生。平等一性。但是真如。隨緣成立。頓教總不說法",
    "X72n1441_001:0678c16": "相。唯辨真性。亦無八識差別之相。一切所有。唯是妄",
    "X72n1441_001:0678c17": "想。一切法界。唯是絕言。一乘圓教。所說唯是無盡法",
    "X72n1441_001:0678c18": "界。性海圓融。緣起無礙等。若能從淺至深。究竟窮極。",
    "X72n1441_001:0678c19": "知一切法。皆是性海緣起。圓融無礙。一即一切。一切",
    "X72n1441_001:0678c20": "即一。生死即涅槃。煩惱即菩提。平等。平等。無盡無盡。",
    "X72n1441_001:0678c21": "不唯始終頓是圓。即小乘人天。以及儒道西天九十",
    "X72n1441_001:0678c22": "六種等。皆是圓教也。",
    "X72n1441_001:0678c23": "[0678c23] 師曰。諸佛眾生。山河大地。與我同一法身。諸公還信",
    "X72n1441_001:0678c24": "得及麼。夫法身者。即當人本有之自性也。周遍十方。",
    "X72n1441_001:0679a01": "彌綸萬有。迎之不見其首。隨之罔眺其後。高而無頂。",
    "X72n1441_001:0679a02": "深而無底。旁而無邊。中而無在。淨&#x8EB6;&#x8EB6;。赤洒洒。譬如",
    "X72n1441_001:0679a03": "&#x8657;空。具含眾相。於諸國土平等隨入。於諸境界無所",
    "X72n1441_001:0679a04": "分別。口欲譚而詞喪。心欲緣而慮忘。唯證者相應耳。",
    "X72n1441_001:0679a05": "昔小壽禪師因負薪墮地。豁然開悟。乃作偈曰。撲落",
    "X72n1441_001:0679a06": "非他物。縱橫不是塵。山河并大地。全露法王身。看他",
    "X72n1441_001:0679a07": "得底人。吐語何等親切。直下如空合空。了無縫罅也。",
    "X72n1441_001:0679a08": "如或不然。當信佛語。一乘了義。契自心源。&#x8462;佛語者。",
    "X72n1441_001:0679a09": "一句是一句。一字是一字。真實不&#x8657;。非浪語也。華嚴",
    "X72n1441_001:0679a10": "經云。十方諸如來。同共一法身。一心一智慧。力無畏",
    "X72n1441_001:0679a11": "亦然。此偈蓋謂佛佛同體也。又云。心佛及眾生。是三",
    "X72n1441_001:0679a12": "無差別。謂上至諸佛。下至&#x7FA3;生。與當人自心。同一體",
    "X72n1441_001:0679a13": "性。何差別之有。又云。法身遍在一切處。一切眾生及",
    "X72n1441_001:0679a14": "國土。三世悉在無有餘。亦無形相而可得。謂此法身",
    "X72n1441_001:0679a15": "雖無形相可得。而與眾生同。與國土同。與三世同。&#x8462;",
    "X72n1441_001:0679a16": "眾生國土三世即法身。法身即眾生國土三世。設有",
    "X72n1441_001:0679a17": "毫末許不是法身。則法身有不遍之處。故肇法師云。",
    "X72n1441_001:0679a18": "天地與我同根。萬物與我一體。亦是發明此旨。又云。",
    "X72n1441_001:0679a19": "會萬物為己者。其唯聖人乎。昔石頭遷禪師讀至此。",
    "X72n1441_001:0679a20": "乃拊几歎曰。聖人無己。靡所不己。法身無象。誰云自",
    "X72n1441_001:0679a21": "他。圓鑑靈炤于其間。萬象體玄而自現。境智非一。孰",
    "X72n1441_001:0679a22": "云去來。至哉斯語也。此可謂善會者也。諸公若欲會",
    "X72n1441_001:0679a23": "萬物為己。不妨恁麼會也。石頭後上堂示眾云。吾之",
    "X72n1441_001:0679a24": "法門。先佛傳受。不論禪定精進。唯達佛之知見。即心",
    "X72n1441_001:0679b01": "即佛。心佛眾生。菩提煩惱。名異體一。汝等當知自己",
    "X72n1441_001:0679b02": "心靈。體離斷常。性非垢淨。湛然圓滿。凡聖齊同。應用",
    "X72n1441_001:0679b03": "無方。離心意識。三界六道。唯自心現。水月鏡像。豈有",
    "X72n1441_001:0679b04": "生滅。汝能知之。無所不備。今眾生不見法身者。以目",
    "X72n1441_001:0679b05": "前有法。見有自己身心。見有三界六道。只在髑髏上",
    "X72n1441_001:0679b06": "作活計。所以眼不超色。耳不越聲。若明得萬法皆是",
    "X72n1441_001:0679b07": "自心變現。如水中月。鏡中像。本無生滅。則所謂法身",
    "X72n1441_001:0679b08": "者。冷冷然。頭頭中顯露矣。時有僧問曰。曹溪意旨。誰",
    "X72n1441_001:0679b09": "人得。頭曰。會佛法人得。曰師還得否。頭曰。不得。曰為",
    "X72n1441_001:0679b10": "什麼不得。頭曰。我不會佛法。你看他古人下語。這裏",
    "X72n1441_001:0679b11": "箇會字。也容不得。又僧問如何是解脫。頭曰。誰縛汝。",
    "X72n1441_001:0679b12": "曰如何是淨土。頭曰。誰垢汝。曰如何是涅槃。頭曰。誰",
    "X72n1441_001:0679b13": "將生死與汝。若知得石頭落處。兩頭坐斷。中道不居。",
    "X72n1441_001:0679b14": "許渠親見法身。三世諸佛證極法身。與諸佛眾生。山",
    "X72n1441_001:0679b15": "河國土。同一體性。故能具足同體大悲。一苦一切苦。",
    "X72n1441_001:0679b16": "一樂一切樂。盡法界。&#x8657;空界。凡一眾生起一念處。悉",
    "X72n1441_001:0679b17": "皆知得。現身捄拔。故經云。佛身充滿於法界。普現一",
    "X72n1441_001:0679b18": "切&#x7FA3;生前。隨緣赴感靡不周。而恒處此菩提座。若能",
    "X72n1441_001:0679b19": "信佛功德者。此人具足大福智。不是等閒人也。",
    "X72n1441_001:0679b20": "[0679b20] 師曰。諸佛眾生。皆具三身四智。三身者。法身。報身。化",
    "X72n1441_001:0679b21": "身也。六祖大師云。清淨法身。汝之性也。圓滿報身。汝",
    "X72n1441_001:0679b22": "之智也。千百億化身。汝之行也。佛與眾生。同一法身。",
    "X72n1441_001:0679b23": "無二無別。佛之報身有二。一自受用身。唯佛與佛。乃",
    "X72n1441_001:0679b24": "能知之。二他受用身。則盧舍那佛。萬德莊嚴。為十地",
    "X72n1441_001:0679c01": "菩薩說華嚴經者。是也。化身者。即梵網經云。爾時盧",
    "X72n1441_001:0679c02": "舍那。方坐蓮花臺。周匝千華上。復見千釋迦。一華百",
    "X72n1441_001:0679c03": "億國。一國一釋迦。各坐菩提樹。一時成佛道者。是也。",
    "X72n1441_001:0679c04": "但諸佛已證。眾生猶迷。體雖本具。日用不知也。四智",
    "X72n1441_001:0679c05": "者。曰大圓鏡智。曰平等性智。曰妙觀察智。曰成所作",
    "X72n1441_001:0679c06": "智。迷即為識。悟即成智。識有八種。一眼識。第二耳識。",
    "X72n1441_001:0679c07": "第三鼻識。第四舌識。第五身識。第六意識。第七末那",
    "X72n1441_001:0679c08": "識。此云染汙意。即六識之根也。以與我痴。我愛。我見。",
    "X72n1441_001:0679c09": "我慢。四惑相應。執第八阿賴耶識見分為自內我。一",
    "X72n1441_001:0679c10": "向內緣。眾生我執堅固。牢不可拔。根本在此。第八阿",
    "X72n1441_001:0679c11": "賴耶識。此云藏識。具三藏義故。一能藏。以能含藏根",
    "X72n1441_001:0679c12": "身器界種子故。二所藏。以自體藏於根身器界種子",
    "X72n1441_001:0679c13": "中故。三我愛執藏。為末那執為我故。亦名根本識。為",
    "X72n1441_001:0679c14": "前七識作根本故。又名異熟識。以能酬第六識所造",
    "X72n1441_001:0679c15": "引滿二業。隨類受生。謂異時而熟。異性而熟。異類而",
    "X72n1441_001:0679c16": "熟故。轉智者。轉阿賴耶識為大圓鏡智。轉末那識為",
    "X72n1441_001:0679c17": "平等性智。轉第六意識為妙觀察智。轉前五識為成",
    "X72n1441_001:0679c18": "所作智。識智本無二體。但有迷悟之殊。眾生用識。菩",
    "X72n1441_001:0679c19": "薩用智。涅槃經四依品中。令依智不依識者。正令其",
    "X72n1441_001:0679c20": "轉之之功也。",
    "X72n1441_001:0679c21": "[0679c21] 師曰。眾生無始以來。昧&#x5374;靈明廣大自性。妄認四大",
    "X72n1441_001:0679c22": "為身。見聞覺知為心。楞嚴所謂。譬如百千澄清大海",
    "X72n1441_001:0679c23": "棄之。唯認一浮漚。目為全潮。窮盡瀛渤。名為可憐憫",
    "X72n1441_001:0679c24": "者。夫四大者。無過一髑髏耳。雖行坐去來。語言音響",
    "X72n1441_001:0680a01": "猶如機關木人。線斷即休。見聞覺知者。無過一六塵",
    "X72n1441_001:0680a02": "緣影耳。雖聞聲見色。昭昭靈靈。猶如水中之月。旋即",
    "X72n1441_001:0680a03": "蕩漾。目因業受身。身還造業。從心起境。境復生心。轇",
    "X72n1441_001:0680a04": "轕纏綿。無由得出。華嚴經云。此諸凡夫。愚痴無智。甚",
    "X72n1441_001:0680a05": "為可愍。有無數身。已滅。今滅。當滅。如是盡滅。不能於",
    "X72n1441_001:0680a06": "身而生厭想。轉更增長機關苦事。隨生死流。不能還",
    "X72n1441_001:0680a07": "反。於諸蘊宅不求出離。不知憂畏四大毒蛇。不能拔",
    "X72n1441_001:0680a08": "出諸慢見箭。不能息滅貪恚痴火。不能破壞無明黑",
    "X72n1441_001:0680a09": "暗。不能乾竭愛欲大海。不求十力大聖導師。入魔意",
    "X72n1441_001:0680a10": "稠林。於生死海中。為覺觀波濤之所漂溺。此諸眾生。",
    "X72n1441_001:0680a11": "受如是苦。孤窮困迫。無捄無依。無洲無舍。無隳無目。",
    "X72n1441_001:0680a12": "無明覆翳。黑暗纏裹我今為彼一切眾生。修行福智",
    "X72n1441_001:0680a13": "助道之法。獨一發心。不求伴侶。以是功德。令諸眾生。",
    "X72n1441_001:0680a14": "畢竟清淨。乃至獲得如來十力無礙智慧。今菩薩發",
    "X72n1441_001:0680a15": "心欲度眾生。先令看破此身。身見既破。則心見不破",
    "X72n1441_001:0680a16": "而自破矣。昔有人獨宿空亭。至中夜。見一鬼持髑髏",
    "X72n1441_001:0680a17": "至。後一鬼隨來。二鬼各爭。謂是我屍。爭之不已。遂問",
    "X72n1441_001:0680a18": "人曰。此尸是誰持來。其人思惟。二鬼凶惡。不若實言。",
    "X72n1441_001:0680a19": "遂指前鬼曰。是彼持來。後鬼大怒。遂拔其人一手食",
    "X72n1441_001:0680a20": "之。前鬼曰。是吾累汝。遂拔尸一手補之。通身拔食既",
    "X72n1441_001:0680a21": "盡。乃舉手拭口而去。前鬼一一以尸補之。天明其人",
    "X72n1441_001:0680a22": "心中狂亂。乃至祇陀林。見諸比丘問曰。我有身否。由",
    "X72n1441_001:0680a23": "一僧房。至一僧房。皆如是問。有尊者曰。此人知無身。",
    "X72n1441_001:0680a24": "可以度矣。遂謂之曰汝本無身。乃假借四大以為身。",
    "X72n1441_001:0680b01": "耳其人大悟。證阿羅漢果。",
    "X72n1441_001:0680b02": "[0680b02] 陳蔚公居士曰。維天之命。於穆不已。此天命之本體",
    "X72n1441_001:0680b03": "也。天命之謂性。此天命之流行及物也。師曰。此亦一",
    "X72n1441_001:0680b04": "說也。但性字似說得淺了。愚謂天命二字。即本詩維",
    "X72n1441_001:0680b05": "天之命於穆不已而來。於穆謂天。不已謂命。之謂性",
    "X72n1441_001:0680b06": "三字。乃子思子註&#x811A;之詞。謂天命。即凡聖共有之玅",
    "X72n1441_001:0680b07": "性也眾人與聖賢。皆同此一性。但眾人背之而妄行。",
    "X72n1441_001:0680b08": "日用不知。聖賢盡之而還源。循性起用。若能依道修",
    "X72n1441_001:0680b09": "習。忘情合性。則眾人亦可以至於聖賢也。",
    "X72n1441_001:0680b10": "[0680b10] 蔚公居士曰。周子主靜。程朱主敬。此超凡作聖要訣",
    "X72n1441_001:0680b11": "云云。師曰。靜敬孔門玅諦也。宋儒拈出示人。極力發",
    "X72n1441_001:0680b12": "揮。最為親切。即釋氏入道之方。亦豈能外此。若更明",
    "X72n1441_001:0680b13": "得靜敬之本體。如伐樹得根。灸病得穴。皆可應手而",
    "X72n1441_001:0680b14": "驗矣。古云。學佛始知儒。此語豈欺人哉。但今初學佛",
    "X72n1441_001:0680b15": "法。且從一門深入。不必一一配合。若果於佛法深生",
    "X72n1441_001:0680b16": "正信。子細研窮。豁然貫通。則不獨靜敬與佛法合。凡",
    "X72n1441_001:0680b17": "四書五經中。無一句一字。不是佛法中第一義諦也。",
    "X72n1441_001:0680b18": "答程墨庵居士三問",
    "X72n1441_001:0680b19": "[0680b19] 一問曰。文殊師利菩薩言。脩行菩薩。割截身髮。染色",
    "X72n1441_001:0680b20": "袈裟。不應如是出家。割截煩惱。除一切眾生貪嗔癡",
    "X72n1441_001:0680b21": "色。則名為出家。具足梵行。獨住寂靜。不應如是出家。",
    "X72n1441_001:0680b22": "攝惡眾生。令住智慧。則名為出家。自樂精進。意求涅",
    "X72n1441_001:0680b23": "槃。不應如是出家。勸化眾生。先為一切眾生。堅心求",
    "X72n1441_001:0680b24": "涅槃趣路。則名為出家。洵如是言。在家出家。有何分",
    "X72n1441_001:0680c01": "別。世尊必以剃度為制。其間差別。當在何處。又世尊",
    "X72n1441_001:0680c02": "言。一切天梵王臣婆羅門眾。俱可同住。唯聲聞緣覺。",
    "X72n1441_001:0680c03": "非真善知識。不可與同往。吾輩出家。當從事何人。師",
    "X72n1441_001:0680c04": "答曰。二乘出世論其&#x8FF9;。故以割截身髮染色袈裟為",
    "X72n1441_001:0680c05": "出家菩薩入世論其心。故以割截煩惱除一切眾生",
    "X72n1441_001:0680c06": "貪嗔痴色為出家。若得其心。則割髮畜髮。在家出家。",
    "X72n1441_001:0680c07": "無可不可。苟滯於&#x8FF9;。則非獨割截身髮染色袈裟非",
    "X72n1441_001:0680c08": "是出家。即執割截煩惱之言。而忽夫割髮染衣之制。",
    "X72n1441_001:0680c09": "亦非真出家矣。二乘志于自利。故以具足戒行獨住",
    "X72n1441_001:0680c10": "寂靜意求涅槃等為出家。菩薩志于利他。故以攝惡",
    "X72n1441_001:0680c11": "眾生令住。智慧。乃至先為一切眾生求涅槃路等為",
    "X72n1441_001:0680c12": "出家。若果發大乘心。自未得度。先度眾生。其利他之",
    "X72n1441_001:0680c13": "功。即是自利也。至云。一切天梵王臣婆羅門眾俱可",
    "X72n1441_001:0680c14": "同住者。以凡夫識性無定。尚可發心。所謂卑濕污泥。",
    "X72n1441_001:0680c15": "乃生蓮花。是也。唯聲聞緣覺非真善知識不可與同",
    "X72n1441_001:0680c16": "住者。以二乘定性。不能發心。所謂高原陸地。不生蓮",
    "X72n1441_001:0680c17": "花。是也。故法華不許親近二乘。而梵網有背大向小。",
    "X72n1441_001:0680c18": "及暫念小乘之戒。正恐親狎既久。染其二乘狹劣之",
    "X72n1441_001:0680c19": "習也。",
    "X72n1441_001:0680c20": "[0680c20] 二問曰。貪嗔痴三毒雜心。真可怖畏。而菩薩貪取大",
    "X72n1441_001:0680c21": "乘亦貪。忿怒不修亦嗔。百劫千生欲化難化亦痴。豈",
    "X72n1441_001:0680c22": "三毒于菩薩。分中不為毒耶。然此三者。罪垢何輕何",
    "X72n1441_001:0680c23": "重。何後何先。何可犯。何不可犯。何能去。何不能去。貪",
    "X72n1441_001:0680c24": "生于慾。慾淡則滅。嗔生于忿。忿熾則增。痴秉于性。性",
    "X72n1441_001:0681a01": "愚則固。欲修行人。情可去而性不可強。將如之何。師",
    "X72n1441_001:0681a02": "答曰。眾生三毒根于情識。而菩薩三毒發於智悲。較",
    "X72n1441_001:0681a03": "之以實際理地。不立一塵。則智悲亦名為毒矣。較之",
    "X72n1441_001:0681a04": "以情識。則相去霄壤。[(厂@((既-旡)-日+口))*頁]可同日而語哉。至謂情可去",
    "X72n1441_001:0681a05": "而性不可強者。乃稟賦習性。非真性也。以真性離念。",
    "X72n1441_001:0681a06": "本來清淨。智悲且不可得。況情識乎。未見真性而謂",
    "X72n1441_001:0681a07": "情可去者。亦徒&#x8657;語耳。",
    "X72n1441_001:0681a08": "[0681a08] 三問曰。偉幼性愚鈍。執&#x629D;蠢頑。不信佛乘。然夢寐間。",
    "X72n1441_001:0681a09": "或升天上。題詠讚嘆。或在極樂界。禮拜佛塔。見塔無",
    "X72n1441_001:0681a10": "央數。或在玉山上行。而夢亦多靈。或驗于時日。或驗",
    "X72n1441_001:0681a11": "于年遠。語言事跡。無不符合。近來日中口談般若。不",
    "X72n1441_001:0681a12": "能無夢。已不勝慚愧矣。亦多不靈。甚或所作。皆非意",
    "X72n1441_001:0681a13": "想。或入王宮與嬪妃彩女娛樂。受大恐怖。或為大將",
    "X72n1441_001:0681a14": "軍。指麾戰陣。殺人無數。或往羅剎國招親生子。或乘",
    "X72n1441_001:0681a15": "大船。入大海水。漂泊無極。或入地獄。為閻羅王所嗔。",
    "X72n1441_001:0681a16": "既又為王拜讚。食肉毀禁。無所不至。若斯夢境豈道",
    "X72n1441_001:0681a17": "力之不堅耶。抑多生積習之未忘耶。抑或有他讖先",
    "X72n1441_001:0681a18": "兆之耶。請解其惑。師答曰。夢者想也。以多生般若種",
    "X72n1441_001:0681a19": "子不純一。夾&#x894D;妄想。故發于夢寐。亦善惡逆順。變易",
    "X72n1441_001:0681a20": "多端。道力不堅。多生積習。他讖先兆。皆有之矣。若能",
    "X72n1441_001:0681a21": "豁開正眼。洞見性源。則夢想斷而大夢覺矣。梵語佛",
    "X72n1441_001:0681a22": "陀。此云覺者。華嚴經云。佛心無有他。正覺覺世間。此",
    "X72n1441_001:0681a23": "之謂也。曰至人無夢。信矣。然則佛夢金&#x76B7;。孔子夢奠",
    "X72n1441_001:0681a24": "兩楹。此何以通。師曰。喚作佛。喚作孔子。早是夢了也。",
    "X72n1441_001:0681b01": "況金&#x76B7;兩楹乎。問者唯而退。",
    "X72n1441_001:0681b02": "五位宗旨",
    "X72n1441_001:0681b03": "[0681b03] 正中來。乃五位之樞紐。前二位。入此者也。後二位。從",
    "X72n1441_001:0681b04": "此出者也。正中偏。約初悟時立。理是正。悟是偏。故有",
    "X72n1441_001:0681b05": "莫&#x6060;相逢不相識。隱隱猶懷舊日嫌之語也。偏中正。",
    "X72n1441_001:0681b06": "約轉功就位時立。偏是功。位是正。故云分明覿面別",
    "X72n1441_001:0681b07": "無真。休更迷頭猶認影。亟策其攝偏歸正。盡力推爺",
    "X72n1441_001:0681b08": "向裡頭也。正中來一位有三。前半則轉功而猶未就",
    "X72n1441_001:0681b09": "位。只是一色境界。次則一色已消。歸於正位。尊貴之",
    "X72n1441_001:0681b10": "極。毋容觸犯。教中云。此是學位。非是證位。故須從中",
    "X72n1441_001:0681b11": "轉身。不許住著也。後半則已於位中轉身就功。而猶",
    "X72n1441_001:0681b12": "未與塵境合。所云無中有路隔塵埃。是也。同安云。纔",
    "X72n1441_001:0681b13": "著垢衣云是佛。&#x5374;裝珍御復名誰。又云。木人夜半穿",
    "X72n1441_001:0681b14": "靴去。石女天明戴帽歸。皆此意也。古德立小五位。及",
    "X72n1441_001:0681b15": "四轉靈機。皆為此而設。蓋此一位。初入為難。既入而",
    "X72n1441_001:0681b16": "從位中轉身。為尤難也。苟未入此。只是博地凡夫。既",
    "X72n1441_001:0681b17": "入不能轉身。而便於中作證。又墮二乘。試讀華嚴第",
    "X72n1441_001:0681b18": "八地。則可知矣。兼中至約功位雙彰時立。兼中到。約",
    "X72n1441_001:0681b19": "功位雙泯時立。大意如此。且止葛藤。",
    "X72n1441_001:0681b20": "[0681b20] 開化禪人聞余與石潮禪師論五位宗旨。大生喜",
    "X72n1441_001:0681b21": "樂。出紙請書。遂為述其梗概。看畢付之&#x7070;燼可也。",
    "X72n1441_001:0681b22": "誡捕黃蛤文",
    "X72n1441_001:0681b23": "[0681b23] 百丈山黃蛤者。&#x5EFC;蝦蟆之種族也。每臨春候。牝牡&#x7FA3;",
    "X72n1441_001:0681b24": "來。盈于田疇。塞于道路。止圖生男育女。不知避死趨",
    "X72n1441_001:0681c01": "生。鄉人無知。競取而食。不啻拾礫之易也。梟其首而",
    "X72n1441_001:0681c02": "剝其皮。刳其&#x8193;而戮其肉。血流滿地。宛與人血無殊。",
    "X72n1441_001:0681c03": "頭集成堆。竟與人頭何異。痛苦莫忍而殺者不知。怨",
    "X72n1441_001:0681c04": "恨徹天而食者不恤。相傳昔黃巢&#x751E;聚兵于此。劫殺",
    "X72n1441_001:0681c05": "民命。感報如斯。夫殺人而為人所殺。因果無差。食蛤",
    "X72n1441_001:0681c06": "而轉身作蛤。酬償不爽。至於牛。羊。犬。豕。&#x9DC4;。鵝。鴨。鴿。魚。",
    "X72n1441_001:0681c07": "鱉。鰍。鱔。蝦。蜆。螃。&#x880F;。螺。螄。之類。但有生命而殺食之者。",
    "X72n1441_001:0681c08": "其填報一如黃巢之於黃蛤。等無異耳。生生常在輪",
    "X72n1441_001:0681c09": "轉。世世無繇解脫。匪憑三寶之力。曷釋累劫之愆。崇",
    "X72n1441_001:0681c10": "禎癸未冬。余住靜此山。&#x751E;集同袍。代為懺悔。二十餘",
    "X72n1441_001:0681c11": "年。此類絕跡。至于近年。又復繁盛。後生輩沿其故習。",
    "X72n1441_001:0681c12": "爭相捕食。不念他命死苦。惟資我舌味甘。皆由未遇",
    "X72n1441_001:0681c13": "佛法。不信因果。不知罪福。故造茲殺業。釀現世他生",
    "X72n1441_001:0681c14": "無窮之苦也。今康熙辛亥秋。余復遊芝城。乃特邀諸",
    "X72n1441_001:0681c15": "善友。倣癸未故事。為蛤與食蛤者。同伸懺悔。所冀佛",
    "X72n1441_001:0681c16": "光洞照。法力冥資。俾捕蛤者。凶心頓息。不噉蛤肉而",
    "X72n1441_001:0681c17": "免墮蛤身。為蛤者。慧性增明。不銜冤報而永超蛤趣。",
    "X72n1441_001:0681c18": "慈眼相視。彼此無殺害之心。法會同登。人物有恩親",
    "X72n1441_001:0681c19": "之樂。期生安養。畢證菩提。是所願也。惟祈高明者。轉",
    "X72n1441_001:0681c20": "相勸化。功莫大焉。",
    "X72n1441_001:0681c21": "李偉吾居士五十慶九文",
    "X72n1441_001:0681c22": "[0681c22] 余來富沙白雲。興建覺皇寶殿。辱大長者偉吾李公",
    "X72n1441_001:0681c23": "行檀波羅蜜。而功德有成又每策馬過從。論道談心",
    "X72n1441_001:0681c24": "亹亹不倦。可見夙具般若因緣。一旦會遇。非偶爾也。",
    "X72n1441_001:0682a01": "茲辛亥冬。十月十有九日。值公大衍用九之辰。念無",
    "X72n1441_001:0682a02": "可為公壽。乃織蕪語而進之。以申曝獻之誠。&#x751E;聞之",
    "X72n1441_001:0682a03": "古德曰。福觀人量。壽觀人用心。意謂量之大小。則福",
    "X72n1441_001:0682a04": "之有無見焉。用心之厚薄。則壽久豐歉見焉。公之量。",
    "X72n1441_001:0682a05": "包含恩怨。和融上下。汪汪然。若萬頃滄溟。攪之而不",
    "X72n1441_001:0682a06": "渾。注之而不溢。納百川而匯眾水。其為量也。詎谿澗",
    "X72n1441_001:0682a07": "盆池之量。可測而知哉。公量如此。則其福德深廣。曷",
    "X72n1441_001:0682a08": "可涯涘。公之用心也。雖身處塵勞。而心遊物表。問道",
    "X72n1441_001:0682a09": "諸山。津梁廣佈宛有摩詰老龐之風。其造佛飯僧。印",
    "X72n1441_001:0682a10": "經濟眾。皆公之無作玅行矣。公之用心。孳孳在此。則",
    "X72n1441_001:0682a11": "其壽量。曷可量乎。公今方當五十知命之年。正如赫",
    "X72n1441_001:0682a12": "日方中。普天照&#x77C5;。而余與公。同遊如來大光明藏中。",
    "X72n1441_001:0682a13": "互為賓主。相為激揚。即一語一默。一動一靜。無非公",
    "X72n1441_001:0682a14": "之壽光掩映。流通發揚者。豈世俗龜齡鶴筭。日升月",
    "X72n1441_001:0682a15": "恒之論。可同日而語哉。至于法身無相。壽量無量。根",
    "X72n1441_001:0682a16": "盤天地之先。光逾日月之上。則公已默契于言外矣。",
    "X72n1441_001:0682a17": "非區區筆舌所能盡。姑述公之雅量廣大。與用心福",
    "X72n1441_001:0682a18": "善。為公大福大年之卜云。",
    "X72n1441_001:0682a19": "遠公詠",
    "X72n1441_001:0682a20": "[0682a20] 遠公居廬山下。持律精苦。過中不受蜜湯。而作詩換",
    "X72n1441_001:0682a21": "酒飲陶彭澤。送客亡貴賤不過虎溪。而與陸道士修",
    "X72n1441_001:0682a22": "靜。行過溪百步。大笑而別。禪月有詩云。愛陶長官醉",
    "X72n1441_001:0682a23": "兀兀。送陸道士行遲遲。買酒過溪皆破戒斯何人斯",
    "X72n1441_001:0682a24": "師如斯。宋黃魯直詩云。邀陶淵明把酒&#x6900;。送陸修靜",
    "X72n1441_001:0682b01": "過虎溪。胸次九流明似鏡。人間萬事醉如泥。余竊倣",
    "X72n1441_001:0682b02": "之曰。愛陶醉裏能深省。友陸異中還有同。換酒過橋",
    "X72n1441_001:0682b03": "楔出楔。直令千古仰高風。",
    "X72n1441_001:0682b04": "黃宇珍十二影詩序",
    "X72n1441_001:0682b05": "[0682b05] 天地萬物。總是箇影子。舉世之人。是箇弄影的漢。殊",
    "X72n1441_001:0682b06": "不知形為影本。影自形生。而於影上求影。轉見差錯。",
    "X72n1441_001:0682b07": "黃公宇珍。隱居村落。年德既高。眼目亦正。乃作十二",
    "X72n1441_001:0682b08": "影詩。即其近者言之。令易曉耳。讀者苟能即其詩以",
    "X72n1441_001:0682b09": "求其影。即影以求其非影。則宇老此作。實有深益非",
    "X72n1441_001:0682b10": "浪語也。若徒留連於風月。吟&#x548F;於字句。則劍去久矣",
    "X72n1441_001:0682b11": "方乃劾舟。余又不能無弄影之嘆云。",
    "X72n1441_001:0682b12": "等韻指月序",
    "X72n1441_001:0682b13": "[0682b13] 等韻反切。出於釋氏。余幼忝入釋。而韻學素未&#x751E;關",
    "X72n1441_001:0682b14": "心。一日黃子季瑜。持所編韻法橫圖音切指月。索序。",
    "X72n1441_001:0682b15": "一為展卷。不啻於菟之視水車。了不見其縫隙。序曷",
    "X72n1441_001:0682b16": "可為。雖然。&#x751E;聞之清&#x51C9;國師曰。字母是一切字根本。",
    "X72n1441_001:0682b17": "如迦佉&#x8A90;伽等三十四字。以娑(上)娑(平)枲嘶等十二",
    "X72n1441_001:0682b18": "音。入此三十四字。則一字中成十二字。復有二合。三",
    "X72n1441_001:0682b19": "合。乃至六合。出一切字。故名為母。梵天之書。千古無",
    "X72n1441_001:0682b20": "易。不同此土。篆&#x96B7;隨時也。觀此。則世人徒知等韻字",
    "X72n1441_001:0682b21": "母能切字。而不知其能生一切諸字也。徒知始於神",
    "X72n1441_001:0682b22": "珙。而不知實本諸經論。為世尊金口親宣也。脣可以",
    "X72n1441_001:0682b23": "不學乎。字&#x5F5A;音切橫直二圖。出於等韻。最為簡便。而",
    "X72n1441_001:0682b24": "黃子指月一書。又出於字&#x5F5A;。是簡便中以簡便。凡留",
    "X72n1441_001:0682c01": "心韻學者。能因指月而入字&#x5F5A;。因字&#x5F5A;而入等韻。因",
    "X72n1441_001:0682c02": "等韻而了一切諸字。因字而了盡萬法譬如尋流得",
    "X72n1441_001:0682c03": "源。伐樹得根而季瑜嘉惠後學一段苦心。庶不至唐",
    "X72n1441_001:0682c04": "捐云。",
    "X72n1441_001:0682c05": "五經宗趣序",
    "X72n1441_001:0682c06": "[0682c06] 永明壽禪師。晦無師智。而用眾智為智。集經律論。及",
    "X72n1441_001:0682c07": "西天東土諸聖師。以及六經子史百家之言。為宗鏡",
    "X72n1441_001:0682c08": "錄一百卷。所謂舉一心為宗。照萬法為鏡。如融眾器",
    "X72n1441_001:0682c09": "以為金。匯百川而為海。明白示人。如指諸掌。法施之",
    "X72n1441_001:0682c10": "大。不可思議。但時當末法。人安寡聞。每一展卷。罔測",
    "X72n1441_001:0682c11": "涯涘。所以束置高閣。封野馬而飽&#x8827;魚者。在在皆是",
    "X72n1441_001:0682c12": "也。淵雷靜主。粵東香山人。為空隱老人執侍弟。子見",
    "X72n1441_001:0682c13": "地隱實。履行精嚴。習靜建溪之高山。二十餘載。以是",
    "X72n1441_001:0682c14": "錄為照心之明鏡。涵泳其中。凡遇拈提法華。楞嚴。圓",
    "X72n1441_001:0682c15": "覺。維摩。金剛處。&#x8F19;手抄出。成兩鉅帙。名曰五經宗趣。",
    "X72n1441_001:0682c16": "&#x8462;欲使讀者。得其宗趣以明經。由經以入宗鏡。照了",
    "X72n1441_001:0682c17": "一心。融通萬法持以示予。且徵序焉。予惟法華開佛",
    "X72n1441_001:0682c18": "知見楞嚴顯示真心。圓覺指體投機。淨名彈偏折小。",
    "X72n1441_001:0682c19": "金剛則頓空諸相。諸相既空。則可以入不二之門。證",
    "X72n1441_001:0682c20": "圓明之性。至一切事究竟堅固之地。而如來出世大",
    "X72n1441_001:0682c21": "事因緣。究竟圓滿矣。是乃遊法海之慧舟。開寶藏之",
    "X72n1441_001:0682c22": "金鑰。不特為宗鏡發起而已。淵公法施之心。亦不可",
    "X72n1441_001:0682c23": "思議。敬辨數語。以為來者勸云。",
    "X72n1441_001:0682c24": "重刻月上女經序",
    "X72n1441_001:0683a01": "[0683a01] 謝碩公茂才。刻月上菩薩經。印施流通。為報母也。其",
    "X72n1441_001:0683a02": "緣起於郡隍請懸明講師誦月上女經五百部。祈母",
    "X72n1441_001:0683a03": "轉女身云。管東溟公。以因緣序之於前。而龍山和尚",
    "X72n1441_001:0683a04": "以劫初事跋之於後。謝子一日持經見過。而咨以經",
    "X72n1441_001:0683a05": "中大旨。余曰。眾生無始劫來。沉淪欲海。無由得出。月",
    "X72n1441_001:0683a06": "上菩薩以同體大悲。示作端正女人。發其欲意。即曉",
    "X72n1441_001:0683a07": "欲之重患。而令入離欲真際。所謂先以欲&#x920E;牽。後令",
    "X72n1441_001:0683a08": "入佛智者。是也。經云。若有起欲來觀者。乃得清淨無",
    "X72n1441_001:0683a09": "欲心。不其然乎。眾人欲意既息。即引向佛所。而途中",
    "X72n1441_001:0683a10": "遇舍利弗。摩訶迦葉等。欲勘驗其得忍與否。月上縱",
    "X72n1441_001:0683a11": "其無礙之辨。而直與本分相見。即維摩詰彈叱諸聲",
    "X72n1441_001:0683a12": "聞人。令入大乘。無以異也。舍利弗問月上言。汝於今",
    "X72n1441_001:0683a13": "者。行何乘也。為行聲聞乘。為行辟支佛乘。為行大乘。",
    "X72n1441_001:0683a14": "月上報言。如舍利弗所證法者。為行聲聞乘。為行辟",
    "X72n1441_001:0683a15": "支佛乘。為行大乘。舍利弗報彼女言。非也。月上。所以",
    "X72n1441_001:0683a16": "者何。然彼法者。無可分別。亦無言說。非別非一。亦非",
    "X72n1441_001:0683a17": "眾多。爾時月上報言。舍利弗。是故不應分別。諸法一",
    "X72n1441_001:0683a18": "相異相。無別異相。於諸法中。無有可住故。涅槃者。實",
    "X72n1441_001:0683a19": "無可滅。&#x8FF9;斯語也。政所謂佛祖位中留不住。夜深依",
    "X72n1441_001:0683a20": "舊宿蘆花者也。舍利弗輩以女相求之。而欲試驗。豈",
    "X72n1441_001:0683a21": "非捕風捉影者乎。月上既見佛。而記其往生極樂。供",
    "X72n1441_001:0683a22": "養彌陀。及賢劫中諸佛。然後成佛。即名月上。以此觀",
    "X72n1441_001:0683a23": "之。今禪者徒執理性而篾視淨土。不肯發願親覲諸",
    "X72n1441_001:0683a24": "佛者。不唯失見佛之緣。恐相似悟頭。而於理性實未",
    "X72n1441_001:0683b01": "曾大通也。更有甚者。直詆念佛求生淨土為下根。而",
    "X72n1441_001:0683b02": "障人進修者。是月上亦下根人。而世尊記其往生極",
    "X72n1441_001:0683b03": "樂。不亦謬乎。自誤誤人。其害匪細。故特表出之。以告",
    "X72n1441_001:0683b04": "諸同志者。謝子懽忭踊躍。再拜。請即次其說以冠諸",
    "X72n1441_001:0683b05": "經首。余不得而辭。",
    "X72n1441_001:0683b06": "復弁山且拙和尚書",
    "X72n1441_001:0683b07": "[0683b07] 前歲有禪者自寶山來。示以金剛般若尊註。展讀之",
    "X72n1441_001:0683b08": "下。但見辯鋒凜烈。慧海汪深。不落常塗。別出手眼。始",
    "X72n1441_001:0683b09": "知義山古佛出現。放大光明久矣。瞻仰之私。匪一旦",
    "X72n1441_001:0683b10": "夕。限於山川。每以不獲親炙為歉。辛亥秋杪。遊建溪。",
    "X72n1441_001:0683b11": "白雲。忽令嗣巢鳴磐石二公見顧。拜領惠書。並尊錄。",
    "X72n1441_001:0683b12": "宛如面&#x89A9;慈容。親聆謦咳。懽忭踴躍。無以云喻。竊惟",
    "X72n1441_001:0683b13": "我洞上一宗。盛於唐。衰於宋。故當時明教和尚。有大",
    "X72n1441_001:0683b14": "旱引孤泉之喻。然其人雖落落。一一皆法門龍象。悟",
    "X72n1441_001:0683b15": "門既真。道德大備。投子而下。如芙蓉。大洪。真歇。宏智",
    "X72n1441_001:0683b16": "諸祖。皆足肩任大法。傳化將來。至於今日。濟宗不在",
    "X72n1441_001:0683b17": "言。即本宗往往不問人之可否。唯以得之為勝。充塞",
    "X72n1441_001:0683b18": "閭巷。退人信心。正恐絕此一&#x7DAB;。不在人少而在人多。",
    "X72n1441_001:0683b19": "為可憂也。座下所得既真。發用廣大。力荷法門。慷慨",
    "X72n1441_001:0683b20": "激烈。真有程嬰公孫杵臼之心。但此風大行。不知何",
    "X72n1441_001:0683b21": "所抵止。某道孤力薄。目擊時獘。救之既無術。隨之又",
    "X72n1441_001:0683b22": "豈肯。所以近日退院捨眾。急欲於無人處卓自了菴。",
    "X72n1441_001:0683b23": "隨緣遣日。又安用以閑名字流落人間。與時輩相頡",
    "X72n1441_001:0683b24": "頏耶。往歲有人來索語錄行實。所以不敢與者。意亦",
    "X72n1441_001:0683c01": "在此。其人不諒。密懷生滅。乃為座下所檢點。不免勞",
    "X72n1441_001:0683c02": "動一番神用。則又某之罪過也。既不敢固執前見。謹",
    "X72n1441_001:0683c03": "略錄數則上呈。以便筆削。路遠無可將意。唯有望弁",
    "X72n1441_001:0683c04": "峰而跂瞻耳。諸惟慈諒不盡。",
    "X72n1441_001:0683c05": "答檀園大師書",
    "X72n1441_001:0683c06": "[0683c06] (附來書 竊惟&#x613D;山先老祖&#x5D53;岸太高眼目太空。非東苑與先鼓山之得人。以布&#x8462;天之網則何有於今",
    "X72n1441_001:0683c07": "日也。意者謂和尚年甚□德甚重化緣甚旺。門庭甚尊。即嚮風依依如某者。有同天隔世之懷&#x51B5;及其門。",
    "X72n1441_001:0683c08": "入其室。承其法。叨其惠者乎。其毋使他日有如某者其人。而憾於&#x613D;嶠幸矣)。",
    "X72n1441_001:0683c09": "[0683c09] 師答曰。博山老人非不求人。只是當時無人可求耳。",
    "X72n1441_001:0683c10": "故寧絕其人。存其道。以待後來。豈如今人之濫相授",
    "X72n1441_001:0683c11": "受。便謂之得人可乎。博山嘗謂余集生居士曰。宗門",
    "X72n1441_001:0683c12": "中事。貴在心髓相符。不在門庭相紹。若實得其人。見",
    "X72n1441_001:0683c13": "知聞知。先後一揆。絕而非絕。若不得其人。則乳添水",
    "X72n1441_001:0683c14": "而味薄。烏三寫而成馬。存豈真存。故我意寧不得人。",
    "X72n1441_001:0683c15": "勿授非器。不得其人。嗣雖絕而道自直。自無傷于大",
    "X72n1441_001:0683c16": "法。授非器者。嗣雖存而道自偽。反自破其先宗。有智",
    "X72n1441_001:0683c17": "之士。當知所擇。以此觀之。則博山當時非無所見。而",
    "X72n1441_001:0683c18": "甘作斷佛種人。愚見亦爾。故十餘載來。欲&#x8994;一箇半",
    "X72n1441_001:0683c19": "箇有真心者。不可得。又豈肯隨波逐浪。以佛祖慧命。",
    "X72n1441_001:0683c20": "作世諦流布乎。座下有志荷擔。切在傳持。志固可嘉。"
}