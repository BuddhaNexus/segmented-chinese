{
    "T14n0489_019:0748b08": "佛說除蓋障菩薩所問經卷第十",
    "T14n0489_019:0748b09": "九",
    "T14n0489_019:0748b11": "西天譯經三藏朝散大夫試鴻臚",
    "T14n0489_019:0748b12": "卿傳梵大師賜紫沙門臣法護等",
    "T14n0489_019:0748b13": "奉 詔譯",
    "T14n0489_019:0748b14": "[0748b14] 「復次，善男子！菩薩若修十種法者，即能善知",
    "T14n0489_019:0748b15": "四攝法行。何等為十？一者、行利益施攝化有",
    "T14n0489_019:0748b16": "情；二者、行安樂施；三者、行無盡施；四者、利益",
    "T14n0489_019:0748b17": "語；五者、如義語；六者、如法語；七者、如理語；八",
    "T14n0489_019:0748b18": "者、利益行；九者、同財而行利益；十者、同其濟",
    "T14n0489_019:0748b19": "命受用等事，而行利益攝化有情。[0748b19] 「善男子！利",
    "T14n0489_019:0748b20": "益施者，是謂法施。安樂施者，是謂財施。無盡",
    "T14n0489_019:0748b21": "施者，謂與他人宣示正道。利益語者，所謂宣",
    "T14n0489_019:0748b22": "說諸善品法。如義語者，所謂宣說真實之理。",
    "T14n0489_019:0748b23": "如法語者，所謂隨順如來正教宣說諸法。如",
    "T14n0489_019:0748b24": "理語者，所謂不壞真實之義。利益行者，謂令",
    "T14n0489_019:0748b25": "有情不善不起、善法安立。同財利益者，謂同",
    "T14n0489_019:0748b26": "飲食財物平等受用，同其濟命受用等事。行利",
    "T14n0489_019:0748b27": "益者，所謂金銀摩尼真珠&#x7460;璃，螺貝璧玉象",
    "T14n0489_019:0748b28": "馬車乘等，同其受用而行利益。善男子！菩薩",
    "T14n0489_019:0748b29": "若修如是十種法者，即能善知四攝法行。[0748b29] 「又，",
    "T14n0489_019:0748c01": "善男子！菩薩若修十種法者，得妙相具足。何",
    "T14n0489_019:0748c02": "等為十？一者、常修寂靜威儀；二者、常修無矯",
    "T14n0489_019:0748c03": "詐威儀；三者、常修清淨威儀；四者、見者皆生",
    "T14n0489_019:0748c04": "愛樂；五者、見者皆生善相；六者、見者無厭；七",
    "T14n0489_019:0748c05": "者、見者悅意；八者、一切有情見者無礙；九者、",
    "T14n0489_019:0748c06": "一切有情見者皆生歡喜之心；十者、一切有",
    "T14n0489_019:0748c07": "情見者皆生清淨之心。善男子！菩薩若修如",
    "T14n0489_019:0748c08": "是十種法者，即得妙相具足。[0748c08] 「又，善男子！菩薩",
    "T14n0489_019:0748c09": "若修十種法者，為他所依。何等為十？一者、有",
    "T14n0489_019:0748c10": "情久處生死怖畏中者，為作守護；二者、有情",
    "T14n0489_019:0748c11": "久在生死曠野險難者，為作善導；三者、有情",
    "T14n0489_019:0748c12": "沒溺生死大海中者，而為濟渡；四者、有情無",
    "T14n0489_019:0748c13": "親屬者，為作主宰；五者、有情久嬰煩惱重病",
    "T14n0489_019:0748c14": "苦者，為作醫師；六者、有情無救護者，為作救",
    "T14n0489_019:0748c15": "護；七者、有情無棲託者，為作舍宅；八者、有情",
    "T14n0489_019:0748c16": "無歸投者，為作歸投；九者、有情無安止者，為",
    "T14n0489_019:0748c17": "作洲渚；十者、有情無趣向者，為作趣向。善男",
    "T14n0489_019:0748c18": "子！菩薩若修如是十種法者，即能為他所依。",
    "T14n0489_019:0748c19": "[0748c19] 「又，善男子！菩薩若修十種法者，如大藥樹。善",
    "T14n0489_019:0748c20": "男子！譬如世間有大藥樹，其名善見，若彼有",
    "T14n0489_019:0748c21": "情嬰纏一切病苦之者，隨取受用悉愈其疾。",
    "T14n0489_019:0748c22": "何等為十？一者、受用其根；二者、受用其莖；三",
    "T14n0489_019:0748c23": "者、受用其枝；四者、受用其葉；五者、受用其花；",
    "T14n0489_019:0748c24": "六者、受用其果；七者、見時受用其色；八者、嗅",
    "T14n0489_019:0748c25": "時受用其香；九者、&#x751E;時受用其味；十者、舉動",
    "T14n0489_019:0748c26": "受用其觸。[0748c26] 「善男子！菩薩亦復如是，從初發心",
    "T14n0489_019:0748c27": "已來，善能治療一切有情諸煩惱病，而諸有",
    "T14n0489_019:0748c28": "情隨所修作悉愈其疾。一者、受用菩薩布施",
    "T14n0489_019:0748c29": "波羅蜜多；二者、受用菩薩持戒波羅蜜多；三",
    "T14n0489_019:0749a01": "者、受用菩薩忍辱波羅蜜多；四者、受用菩薩",
    "T14n0489_019:0749a02": "精進波羅蜜多；五者、受用菩薩禪定波羅蜜",
    "T14n0489_019:0749a03": "多；六者、受用菩薩般若波羅蜜多；七者、見菩",
    "T14n0489_019:0749a04": "薩身受用其色；八者、聞菩薩名受用其聲；九",
    "T14n0489_019:0749a05": "者、嘗於菩薩清淨功德法味；十者、親近菩薩",
    "T14n0489_019:0749a06": "恭敬供養。善男子！菩薩若修如是十種法者，",
    "T14n0489_019:0749a07": "即得如大藥樹。[0749a07] 「又，善男子！菩薩若修十種法",
    "T14n0489_019:0749a08": "者，而能勤修福行。何等為十？一者、隨力供養",
    "T14n0489_019:0749a09": "三寶；二者、病苦有情為施妙藥；三者、飢渴有",
    "T14n0489_019:0749a10": "情為施飲食；四者、諸有情類若為寒熱所逼",
    "T14n0489_019:0749a11": "惱者，施其覆護；五者、常當尊重恭敬軌範之",
    "T14n0489_019:0749a12": "師及親教師；六者、見諸同梵行人，應起承迎",
    "T14n0489_019:0749a13": "合掌恭敬禮拜問訊；七者、修治園林精舍；八",
    "T14n0489_019:0749a14": "者、於時時中出諸庫藏財穀等物而行給施；",
    "T14n0489_019:0749a15": "九者、於諸奴婢及傭作人，平等養育而為護",
    "T14n0489_019:0749a16": "持；十者、於時時中常行供養持戒沙門及婆",
    "T14n0489_019:0749a17": "羅門。善男子！菩薩若修如是十種法者，即能",
    "T14n0489_019:0749a18": "勤修福行。[0749a18] 「又，善男子！菩薩若修十種法者，善",
    "T14n0489_019:0749a19": "能施作諸變化事。何等為十？一者、於一佛剎",
    "T14n0489_019:0749a20": "不動身相，能於無數佛剎諸如來所請問深",
    "T14n0489_019:0749a21": "義；二者、於一佛剎不動身相，能於無數佛剎",
    "T14n0489_019:0749a22": "諸如來所聽受深法；三者、於一佛剎不動身",
    "T14n0489_019:0749a23": "相，能於無數佛剎諸如來所承事供養；四者、",
    "T14n0489_019:0749a24": "於一佛剎不動身相，能於無數佛剎之中，而",
    "T14n0489_019:0749a25": "悉圓滿菩提資糧；五者、於一佛剎不動身相，",
    "T14n0489_019:0749a26": "能於無數佛剎之中，有諸菩薩成正覺時，悉",
    "T14n0489_019:0749a27": "皆尊重作供養事；六者、於一佛剎不動身相，",
    "T14n0489_019:0749a28": "能於無數佛剎之中，自身示現成等正覺；七",
    "T14n0489_019:0749a29": "者、於一佛剎不動身相，能於無數佛剎之中，",
    "T14n0489_019:0749b01": "示現往詣菩提道場；八者、於一佛剎不動身",
    "T14n0489_019:0749b02": "相，能於無數佛剎之中轉妙法輪；九者、於一",
    "T14n0489_019:0749b03": "佛剎不動身相，能於無數佛剎之中示現涅",
    "T14n0489_019:0749b04": "槃；十者、於一佛剎不動身相，能於無數佛剎",
    "T14n0489_019:0749b05": "之中，乃至有情所可化者，隨其所應而悉為",
    "T14n0489_019:0749b06": "作諸變化事，菩薩雖復作諸化事，而不分別",
    "T14n0489_019:0749b07": "能化所化。」",
    "T14n0489_019:0749b08": "[0749b08] 爾時，除蓋障菩薩白佛言：「世尊！云何菩薩作",
    "T14n0489_019:0749b09": "諸化事而不分別能化所化？」[0749b09] 佛言：「善男子！我",
    "T14n0489_019:0749b10": "今喻說，汝應諦聽。譬如日月照四大洲，隨攝",
    "T14n0489_019:0749b11": "世間一切有情普遍照曜，而彼日月亦不分",
    "T14n0489_019:0749b12": "別，我為能照，一切有情是為所照。何以故？彼",
    "T14n0489_019:0749b13": "之日月，皆由往昔所修業報故能照曜。[0749b13] 「善男",
    "T14n0489_019:0749b14": "子！菩薩亦復如是，雖復作諸化事，亦不分別",
    "T14n0489_019:0749b15": "能化所化，都無發悟亦無造作。何以故？謂由",
    "T14n0489_019:0749b16": "菩薩往昔勝善業報所成，菩薩往昔修菩薩",
    "T14n0489_019:0749b17": "行時，隨其願力隨其行業，故能今時作諸化",
    "T14n0489_019:0749b18": "事無所分別。善男子！菩薩若修如是十種法",
    "T14n0489_019:0749b19": "者，善能施作諸變化事。[0749b19] 「又，善男子！菩薩若修",
    "T14n0489_019:0749b20": "十種法者，即能速證阿耨多羅三藐三菩提",
    "T14n0489_019:0749b21": "果。何等為十？一者、能善具足，及善積集布施",
    "T14n0489_019:0749b22": "之行；二者、善具足戒，善積集戒，無缺漏戒，不",
    "T14n0489_019:0749b23": "雜染戒，出過一切聲聞緣覺，清淨潔白戒蘊",
    "T14n0489_019:0749b24": "具足；三者、善具忍辱；四者、善具精進；五者、善",
    "T14n0489_019:0749b25": "具禪定；六者、善具勝慧；七者、善具方便；八者、",
    "T14n0489_019:0749b26": "善具諸願；九者、善具諸力；十者、善具正智善",
    "T14n0489_019:0749b27": "積集智，以菩薩成就不共智故，而能出過一",
    "T14n0489_019:0749b28": "切聲聞緣覺之智，超越菩薩初地，乃至超越",
    "T14n0489_019:0749b29": "菩薩九地之智。善男子！菩薩若修如是十種",
    "T14n0489_019:0749c01": "法者，即能速證阿耨多羅三藐三菩提果。」",
    "T14n0489_019:0749c02": "[0749c02] 世尊宣說如是諸正法時，即此三千大千世",
    "T14n0489_019:0749c03": "界六種震動。",
    "T14n0489_019:0749c04": "[0749c04] 又此三千大千世界所有須彌山王、目真&#x96A3;",
    "T14n0489_019:0749c05": "陀山、摩訶目真&#x96A3;陀山、小鐵圍山、大鐵圍山，",
    "T14n0489_019:0749c06": "及餘寶山、黑山、諸小山等&#x5CEF;岫，自然皆悉低",
    "T14n0489_019:0749c07": "屈向象頭山，而伸供養佛及正法。",
    "T14n0489_019:0749c08": "[0749c08] 又此三千大千世界，一切花樹、一切果樹，皆",
    "T14n0489_019:0749c09": "悉低垂向象頭山，供養世尊及其正法。",
    "T14n0489_019:0749c10": "[0749c10] 是時，復有無數百千俱胝那庾多菩薩，化現",
    "T14n0489_019:0749c11": "種種衣服莊嚴，其積量如須彌山王，供養世",
    "T14n0489_019:0749c12": "尊及其正法。",
    "T14n0489_019:0749c13": "[0749c13] 復有無數百千帝釋、梵王、護世天等，皆悉合",
    "T14n0489_019:0749c14": "掌頂禮世尊，雨天曼陀羅花、摩訶曼陀羅花，",
    "T14n0489_019:0749c15": "散於佛上。",
    "T14n0489_019:0749c16": "[0749c16] 復有無數百千諸天子眾各持天衣，住虛空",
    "T14n0489_019:0749c17": "中舉身旋轉，作百千種清妙之聲而伸供養。",
    "T14n0489_019:0749c18": "復以天花散於佛上，咸作是言：「我等今日見",
    "T14n0489_019:0749c19": "佛、世尊，於第二時出現世間，於第二時轉正",
    "T14n0489_019:0749c20": "法輪。世尊！若諸有情，具大福德修諸善業，於",
    "T14n0489_019:0749c21": "先佛所植眾德本者，是人方得聞此正法，何",
    "T14n0489_019:0749c22": "況有能聞已發生清淨心者？」",
    "T14n0489_019:0749c23": "[0749c23] 復有無數百千摩&#x777A;羅伽，咸悉震發大雲雷",
    "T14n0489_019:0749c24": "音。又復化現種種大雲，遍覆於此三千大千",
    "T14n0489_019:0749c25": "世界及象頭山，雨眾香水皆悉充滿，是中有",
    "T14n0489_019:0749c26": "情亦不嬈惱，如是施作而伸供養。",
    "T14n0489_019:0749c27": "[0749c27] 復有無數百千龍女，於世尊前出歌詠聲而",
    "T14n0489_019:0749c28": "伸供養。",
    "T14n0489_019:0749c29": "[0749c29] 復有無數百千乾闥婆眾、緊那羅眾，右繞於",
    "T14n0489_019:0750a01": "此三千大千世界及象頭山，出美妙聲歌詠",
    "T14n0489_019:0750a02": "供養。"
}