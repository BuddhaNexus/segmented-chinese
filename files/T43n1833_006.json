{
    "T43n1833_006:0929a02": "成唯識論演祕卷第六(疏第七餘)",
    "T43n1833_006:0929a04": "沙門智周撰",
    "T43n1833_006:0929a05": "論。莊嚴論許心似二現等者。按隋所譯論第",
    "T43n1833_006:0929a06": "五云。能取．及所取此二唯心光。貪光．及信",
    "T43n1833_006:0929a07": "光二光無二法　釋曰。求唯識人應知能",
    "T43n1833_006:0929a08": "取．所取此之二種唯是心光。如是貪等煩惱",
    "T43n1833_006:0929a09": "光．及信等善法光。如是二光亦無染．淨二",
    "T43n1833_006:0929a10": "法。何以故。不離心光別有貪等染．淨法故",
    "T43n1833_006:0929a11": "　詳曰。准此疏云能取．所取名似二現。文",
    "T43n1833_006:0929a12": "理相順。",
    "T43n1833_006:0929a13": "論。他性相應非自性者。按對法云。同行相",
    "T43n1833_006:0929a14": "應者。謂心．心法於一所緣展轉同行。此相",
    "T43n1833_006:0929a15": "應復有多義。謂他性相應非己性。如心不",
    "T43n1833_006:0929a16": "與餘心相應。受不與受相應。瑜伽所明如",
    "T43n1833_006:0929a17": "前已引。",
    "T43n1833_006:0929a18": "論。又如何說至如與日光等者。按楞伽經第",
    "T43n1833_006:0929a19": "七云。心．心數法一時非前後。如日共光明",
    "T43n1833_006:0929a20": "一時而有。分別種種相。",
    "T43n1833_006:0929a21": "疏。彼計六識體一等者。有義彈云。此未必",
    "T43n1833_006:0929a22": "然。彼意但說同是了別。前後分位六識不同",
    "T43n1833_006:0929a23": "　詳曰。識若有六喻豈得成。所喻四蘊體計",
    "T43n1833_006:0929a24": "一故。若了別同約位分六。體實別者應所",
    "T43n1833_006:0929a25": "比蘊蘊義是同約位分四。體應各別同能",
    "T43n1833_006:0929a26": "喻識。由斯過故故計體一。縱非本計然為",
    "T43n1833_006:0929a27": "前難故轉計也。況復經論明一心詩。",
    "T43n1833_006:0929a28": "疏。經說燈明喻者。略有二釋。一云燈明及炷",
    "T43n1833_006:0929a29": "以喻同時心．心所法。二云如燃眾燈其明",
    "T43n1833_006:0929b01": "和合。諸心．心所和合亦爾　詳曰。前釋為善。",
    "T43n1833_006:0929b02": "何以所然。瑜伽論云。又餘經說。如是諸法恒",
    "T43n1833_006:0929b03": "共和合。又佛世尊為欲成立此和合義說",
    "T43n1833_006:0929b04": "燈明喻。若如後解喻有不遍。以燃燈事或",
    "T43n1833_006:0929b05": "一或多而不定故。燈明與炷必定相隨和合",
    "T43n1833_006:0929b06": "義盡。",
    "T43n1833_006:0929b07": "論。緣謂作意等緣者。有義然說取色必藉",
    "T43n1833_006:0929b08": "明者。依闇所障瓶瓦等說。理實暗色眼亦",
    "T43n1833_006:0929b09": "能見。又夜行類不藉明生。水行之類不待",
    "T43n1833_006:0929b10": "空發。又於瑠璃．頗眤迦等障色之中亦不",
    "T43n1833_006:0929b11": "藉空。天眼發識空．明不藉　詳曰。或夜行",
    "T43n1833_006:0929b12": "等亦待明等。望於人等雖即是暗。對鵂鶹",
    "T43n1833_006:0929b13": "等何廢是明。如於一境四見異故。人觀",
    "T43n1833_006:0929b14": "瑠璃障外之色。要彼瑠璃而遠於眼方能",
    "T43n1833_006:0929b15": "見之。若近於眼中無空者亦不能見。以",
    "T43n1833_006:0929b16": "此而言還待於空。魚等類悉。",
    "T43n1833_006:0929b17": "論。謂五識身內依本識等者。問今言內外",
    "T43n1833_006:0929b18": "依何義明　答有二釋。一云約十二處。本",
    "T43n1833_006:0929b19": "識意處之所攝故名之為內。作意法處故名",
    "T43n1833_006:0929b20": "外也。二唯第八識。若種若現生根本故獨名",
    "T43n1833_006:0929b21": "為內。所餘諸緣非根本故皆名為外。論依",
    "T43n1833_006:0929b22": "後說。",
    "T43n1833_006:0929b23": "疏。雖總言六遠三近一者。有二釋。一云當地",
    "T43n1833_006:0929b24": "名近。異地名遠。眼．耳身三下地法故。二云",
    "T43n1833_006:0929b25": "先滅名遠。後滅名近。由生彼天四識不生",
    "T43n1833_006:0929b26": "有前後故。前釋為正。本意顯彼所滅之識",
    "T43n1833_006:0929b27": "非皆當地。置遠近言。",
    "T43n1833_006:0929b28": "論。聖教說彼無轉識故者。即顯揚論第一云。",
    "T43n1833_006:0929b29": "無想天者謂先於此間得無想定。由此後",
    "T43n1833_006:0929c01": "生無想有情天處。不恒現行諸心．心法滅",
    "T43n1833_006:0929c02": "性。又五蘊論亦云不恒現行心．心法滅。對法",
    "T43n1833_006:0929c03": "亦同。",
    "T43n1833_006:0929c04": "論。必起潤生煩惱故者。按瑜伽論五十九云。",
    "T43n1833_006:0929c05": "結生相續略有七種。一纏及隨眠結生相續。",
    "T43n1833_006:0929c06": "謂諸異生。二唯隨眠結生相續。謂見聖迹。三",
    "T43n1833_006:0929c07": "正知入胎結生。謂輪王。四正知入住結生。",
    "T43n1833_006:0929c08": "謂獨覺。五於一切位不失正念結生。謂諸",
    "T43n1833_006:0929c09": "菩薩。六業所引發結生。謂除菩薩。七智所",
    "T43n1833_006:0929c10": "引發結生。謂諸菩薩　又對法論第五云。中",
    "T43n1833_006:0929c11": "有初相續剎那唯無覆無記。以是異熟攝故。",
    "T43n1833_006:0929c12": "從此已後或善．不善．無記。隨其所應除彼",
    "T43n1833_006:0929c13": "沒心。以中有沒心常是染污。故知中有而有",
    "T43n1833_006:0929c14": "心也。",
    "T43n1833_006:0929c15": "疏。非然即次至第一念心者。即本有初名第",
    "T43n1833_006:0929c16": "二念。對前生有得第二名。此顯所除。",
    "T43n1833_006:0929c17": "疏。不爾至有意故者。顯除所以。由彼卵生",
    "T43n1833_006:0929c18": "初在胎藏無意識故。",
    "T43n1833_006:0929c19": "論。即能引發至異熟果故者。問彼天初生異",
    "T43n1833_006:0929c20": "熟六識。有無二心何心能感　答招總別報",
    "T43n1833_006:0929c21": "名為行支。故感第八業而亦招彼也。若初",
    "T43n1833_006:0929c22": "六識是善等者。省斯問答　問准小乘宗",
    "T43n1833_006:0929c23": "彼沒生欲。欲有五趣生何趣耶　答按婆",
    "T43n1833_006:0929c24": "沙論總有三說。有說定生地獄。有說定生",
    "T43n1833_006:0929c25": "惡趣。如是說者定生欲界處所不定。",
    "T43n1833_006:0929c26": "論。有義至究竟故者。准有宗義順正理論第",
    "T43n1833_006:0929c27": "十二說。通欲．色起。色界之中而有兩釋。一",
    "T43n1833_006:0929c28": "云唯下三靜慮。非在第四。勿因與果極相",
    "T43n1833_006:0929c29": "隣逼。有說亦在第四靜慮。除無想天。已生",
    "T43n1833_006:0930a01": "彼天受彼果故　俱舍論同　婆沙一百五",
    "T43n1833_006:0930a02": "十二中有三說別。有說唯欲人心猛利有說",
    "T43n1833_006:0930a03": "力故。後之二說同順正理色界二義。雜心論",
    "T43n1833_006:0930a04": "說同婆沙論初師所明。",
    "T43n1833_006:0930a05": "疏。雖知離染諸地皆然等者。此遮外難外難",
    "T43n1833_006:0930a06": "意云第四定中諸地皆同離遍淨染。退後重",
    "T43n1833_006:0930a07": "得第四定時。無想天染亦必離矣。後生何",
    "T43n1833_006:0930a08": "不即在彼天住下三處　疏答意云。若離",
    "T43n1833_006:0930a09": "染同令生彼者。若爾彼天應無九處。離染",
    "T43n1833_006:0930a10": "同故。九處既差。明離染同熏修而異。雖復",
    "T43n1833_006:0930a11": "重得第四靜慮。其無想定未暇熏修。即便",
    "T43n1833_006:0930a12": "命終生彼下三竟有何失。",
    "T43n1833_006:0930a13": "疏。又解至說名為退者。問豈離下染即得",
    "T43n1833_006:0930a14": "彼定　設爾何失　若爾初得第四定時應",
    "T43n1833_006:0930a15": "得無想　答初得第四由未先得彼無想",
    "T43n1833_006:0930a16": "定。故假熏習後方得之。退由先得故不相",
    "T43n1833_006:0930a17": "例　問退第四定後還作意。厭遍淨染方",
    "T43n1833_006:0930a18": "得引生。無想重得何即不爾。若亦須修未",
    "T43n1833_006:0930a19": "修命謝生下三天何理不許　答必於此",
    "T43n1833_006:0930a20": "生而能修成方命終故。故不生下　問疏二",
    "T43n1833_006:0930a21": "釋中何師為勝　答有義斷云後解為勝。不",
    "T43n1833_006:0930a22": "明所以　詳曰。前解應善。後義雖云此生",
    "T43n1833_006:0930a23": "必得彼無想定。而無文證。設不得者復連",
    "T43n1833_006:0930a24": "何理。",
    "T43n1833_006:0930a25": "論。此由厭想至非聖所起者。按瑜伽論五十",
    "T43n1833_006:0930a26": "三云。前無想定非學所入亦非無學。何以",
    "T43n1833_006:0930a27": "故。此中無有惠現行故。此上有勝寂靜住",
    "T43n1833_006:0930a28": "及生故。又復此定不能證得所未證得諸",
    "T43n1833_006:0930a29": "勝善法。由是稽留誑幻處故　釋曰。如求滅",
    "T43n1833_006:0930b01": "定起無漏惠。無想不爾故云無惠。以滅盡",
    "T43n1833_006:0930b02": "定在無想上。名此上有勝寂靜住。上有無",
    "T43n1833_006:0930b03": "色四處可生名為生也。或五淨居是聖生處",
    "T43n1833_006:0930b04": "名為生也。如阿羅漢必依滅定證無餘依。",
    "T43n1833_006:0930b05": "無想不然。云未證得諸勝善法。或入滅盡",
    "T43n1833_006:0930b06": "前方便中入色．無色諸有漏定名證善法。",
    "T43n1833_006:0930b07": "無想不爾。由此多因故聖不入。",
    "T43n1833_006:0930b08": "論。令不恒行恒行染污心心所滅者。顯揚第",
    "T43n1833_006:0930b09": "一云。不恒現行諸心心法。及恒行一分諸心．",
    "T43n1833_006:0930b10": "心法滅　對法第一．五蘊等同。與唯識別。",
    "T43n1833_006:0930b11": "如疏所辨。",
    "T43n1833_006:0930b12": "論。此定初修等者。七地已前二乘等得名為",
    "T43n1833_006:0930b13": "初也。故瑜伽論第十二云。復次云何超越入",
    "T43n1833_006:0930b14": "諸等至。謂即於已得圓滿清白故。從初靜",
    "T43n1833_006:0930b15": "慮無間超入第三靜慮。第三無間超入空無",
    "T43n1833_006:0930b16": "邊處。空處無間超入無所有處。乃至逆超亦",
    "T43n1833_006:0930b17": "爾。以極遠故無有能超第三等至。唯除如",
    "T43n1833_006:0930b18": "來及出第二阿僧企耶諸大菩薩。彼隨所",
    "T43n1833_006:0930b19": "欲入諸定故　釋曰　言清白者。顯超加",
    "T43n1833_006:0930b20": "行而離染等　無超第三者。明無超二",
    "T43n1833_006:0930b21": "能至第三。餘文可悉。而疏云唯得超一地",
    "T43n1833_006:0930b22": "無漏入故者。未自在者依瑜伽論唯超一",
    "T43n1833_006:0930b23": "地。故超越者將入滅定。而從初禪漸次超",
    "T43n1833_006:0930b24": "一至無所有而超非想入於滅定。名超",
    "T43n1833_006:0930b25": "一地　若爾如何言依非想而入滅定",
    "T43n1833_006:0930b26": "　答依非超說。依非想種兩釋如疏。",
    "T43n1833_006:0930b27": "論。遊觀無漏者。有義疏簡本智。今解通簡",
    "T43n1833_006:0930b28": "根本．後得。後得之中亦有斷道故。遊觀者",
    "T43n1833_006:0930b29": "簡根本全．後得斷道。又根本智亦有遊觀。",
    "T43n1833_006:0930c01": "若言無者豈根本心皆能斷惑。如無學者",
    "T43n1833_006:0930c02": "不斷惑故。八地已去純無漏心。豈念念中皆",
    "T43n1833_006:0930c03": "能斷惑。故今說者根本。後得俱有遊觀。為",
    "T43n1833_006:0930c04": "加行入亦無違也。諸論皆云有二緣故然",
    "T43n1833_006:0930c05": "初修者可唯後得　詳曰。今依教理取疏",
    "T43n1833_006:0930c06": "為正。且遊觀名非不斷惑獨得其稱　設",
    "T43n1833_006:0930c07": "然何失　若爾佛位應唯遊觀。不斷惑故。",
    "T43n1833_006:0930c08": "由此故知若不斷惑及不觀理總名遊觀。",
    "T43n1833_006:0930c09": "故佛位中有非遊觀。遊觀既非根本智攝。",
    "T43n1833_006:0930c10": "明定加行必後得智　設根本智為加行引。",
    "T43n1833_006:0930c11": "復有何失　答既云加行。本智何得有加",
    "T43n1833_006:0930c12": "行相。縱至佛果雖任運起。亦必須依滅盡",
    "T43n1833_006:0930c13": "相入。觀滅盡相非本智用。不爾二因顯不",
    "T43n1833_006:0930c14": "盡失　若云二因據因位說。亦為不可。果",
    "T43n1833_006:0930c15": "位滅定教何不論。亦無文斷二唯因位。緣滅",
    "T43n1833_006:0930c16": "盡相任運者依通果何失　若云依彼滅",
    "T43n1833_006:0930c17": "盡相者即是本智此亦不然。瑟恥羅經云。",
    "T43n1833_006:0930c18": "正思惟無相界故。正思惟者諸文皆說是後",
    "T43n1833_006:0930c19": "得智。況此下云要證二空隨應後得所引",
    "T43n1833_006:0930c20": "發故。何得隨情而強會耶。由斯理准唯",
    "T43n1833_006:0930c21": "依後得為加行也　問有頂既無根本之",
    "T43n1833_006:0930c22": "智。云何得有後得智耶　答有三釋。一云無",
    "T43n1833_006:0930c23": "所有處根本智引。二云初靜慮中根本智後。",
    "T43n1833_006:0930c24": "三云後智本智後生。若不證正不了俗故。",
    "T43n1833_006:0930c25": "非要隣次後生方是。由此彼處有後得智。",
    "T43n1833_006:0930c26": "智者當思　又按瑜伽第十二中依二因入。",
    "T43n1833_006:0930c27": "即彼論問。以何方便入此等至。答若諸聖者",
    "T43n1833_006:0930c28": "已離無所有處欲。或依非想非非想處相而",
    "T43n1833_006:0930c29": "入於定。或依滅盡相而入於定。依非想非",
    "T43n1833_006:0931a01": "非想處相而入定者。謂於此上心深生厭",
    "T43n1833_006:0931a02": "捨。非想非非想處進趣所緣皆滅盡故心便",
    "T43n1833_006:0931a03": "寂滅。依滅盡相而入定者亦復如是　釋",
    "T43n1833_006:0931a04": "曰。緣非非想心．心所法生厭離心而入彼",
    "T43n1833_006:0931a05": "定。此依初修。依滅盡者即任運緣非非想",
    "T43n1833_006:0931a06": "處心．心所法生厭離等。與前相似云亦如",
    "T43n1833_006:0931a07": "是。此依久習　又釋初緣有為行厭捨想",
    "T43n1833_006:0931a08": "心。後緣無為行厭捨想心。厭捨義同云亦",
    "T43n1833_006:0931a09": "如是。亦約初久二修別也。",
    "T43n1833_006:0931a10": "疏。以下品有心勝者。勝字疑誤。合為緣字。",
    "T43n1833_006:0931a11": "無心用彼有心為緣而後方起。又語亦略。",
    "T43n1833_006:0931a12": "思之可悉。",
    "T43n1833_006:0931a13": "疏。體即無漏種者。依無漏種之所立故名",
    "T43n1833_006:0931a14": "無漏種。",
    "T43n1833_006:0931a15": "疏。非相應者。非心．心所故非相應。",
    "T43n1833_006:0931a16": "論。已得自在等者。問准大般若超等至者",
    "T43n1833_006:0931a17": "欲界等心。而能入出滅盡定等。瑜伽十二八",
    "T43n1833_006:0931a18": "地已去．及於如來方能超定。八地已去意純",
    "T43n1833_006:0931a19": "無漏。云何得起欲界心耶　答正會如疏。",
    "T43n1833_006:0931a20": "復有說云。經中既云起欲界心。明知八地得",
    "T43n1833_006:0931a21": "起有漏。而言無漏依多分說　詳曰。若八",
    "T43n1833_006:0931a22": "地去許第六識起有漏者。即第七識我執乃",
    "T43n1833_006:0931a23": "行。如何瑜伽言八地等唯成轉識不成賴",
    "T43n1833_006:0931a24": "耶。若據多分。二乘無學應亦同之。同一句",
    "T43n1833_006:0931a25": "故。又大般若云。不退位得漏盡通。以彼諸",
    "T43n1833_006:0931a26": "漏永不起故。若許更起豈不違經。若據多",
    "T43n1833_006:0931a27": "分即第七地應名漏盡及捨賴耶。多不起",
    "T43n1833_006:0931a28": "故。若云第七方八不及。亦應第八不如後",
    "T43n1833_006:0931a29": "地。應第九等方名捨執得漏盡通。若云第",
    "T43n1833_006:0931b01": "八是不退故七不例者。既齊容有我執等",
    "T43n1833_006:0931b02": "行。亦應同七不名不退。若依勝劣還第九",
    "T43n1833_006:0931b03": "等合名不退。由此定知不起有漏。疏會為",
    "T43n1833_006:0931b04": "善　今助一釋。大般若言起欲界心通實",
    "T43n1833_006:0931b05": "及似。彼經但言菩薩能超諸等至等。不言",
    "T43n1833_006:0931b06": "唯是不退位故。故通諸地皆能超定。隨應",
    "T43n1833_006:0931b07": "真．似。瑜伽且據唯無漏者自在人說。亦不",
    "T43n1833_006:0931b08": "相違欲界心　問心．心所法界繫自別。准",
    "T43n1833_006:0931b09": "何得知而似於彼便立彼名　答按瑜伽",
    "T43n1833_006:0931b10": "論六十九云。又從欲界無記無間色界善心",
    "T43n1833_006:0931b11": "生。如色界果欲界變化心。即從色界善心",
    "T43n1833_006:0931b12": "無間此欲界無記心生。又說此心為欲界",
    "T43n1833_006:0931b13": "者。當知是彼影像類故。非自性故。既云是",
    "T43n1833_006:0931b14": "彼影像類故非自性等。云何得是實欲界",
    "T43n1833_006:0931b15": "心。實欲界心何須云類非自性耶。論既自",
    "T43n1833_006:0931b16": "釋是影像類非自性故。明變化心似欲名",
    "T43n1833_006:0931b17": "欲。不爾云何言影像類非自性耶。此既色",
    "T43n1833_006:0931b18": "界似欲界。菩薩似欲名欲何失。",
    "T43n1833_006:0931b19": "疏。第二解至仍非想地為依等者。問即無學",
    "T43n1833_006:0931b20": "等應恒住此。以非想種恒時有故　答曾",
    "T43n1833_006:0931b21": "得彼定後餘定心引無心位。方依彼種建",
    "T43n1833_006:0931b22": "立斯定。豈但有種即得定耶　問准超定",
    "T43n1833_006:0931b23": "者身中理有厭．不厭種。由初習時厭勞慮",
    "T43n1833_006:0931b24": "故今依何立　答因位可通昔厭種立。果",
    "T43n1833_006:0931b25": "位不然。得勝捨劣無厭種故。",
    "T43n1833_006:0931b26": "疏。無進趣止息行相者。無進不同有學。無",
    "T43n1833_006:0931b27": "止不同無學。",
    "T43n1833_006:0931b28": "疏。不同餘種非止息故者。此釋外難。外難可",
    "T43n1833_006:0931b29": "悉。此談其定有止心等不起之能。名為",
    "T43n1833_006:0931c01": "不止息不同無學學窮名止。",
    "T43n1833_006:0931c02": "疏。通有為無為有為中通有無漏者。顯學．無",
    "T43n1833_006:0931c03": "學被法通局。",
    "T43n1833_006:0931c04": "論。後上二界至意成天故者。問七地以前未",
    "T43n1833_006:0931c05": "變易者。往還二界理教無遮。云何欲界不",
    "T43n1833_006:0931c06": "得後起　答且談二乘不據菩薩。由斯",
    "T43n1833_006:0931c07": "但引鄔陀夷經以之為證。疏據此理云欲",
    "T43n1833_006:0931c08": "不起　鄔陀夷事如婆沙論一百五十三云。",
    "T43n1833_006:0931c09": "如契經說。尊者舍利子告苾芻眾言。戒定",
    "T43n1833_006:0931c10": "惠具足者能數數入滅受想定。彼於現法及",
    "T43n1833_006:0931c11": "將死時。若不能辨如來聖旨。命終起段",
    "T43n1833_006:0931c12": "食天生在意成天中。於彼復能數數入出",
    "T43n1833_006:0931c13": "滅想受定。斯有是處應如實知。具壽鄔陀",
    "T43n1833_006:0931c14": "夷在彼會坐語尊者舍利子言。彼苾芻生",
    "T43n1833_006:0931c15": "意成身天能數入出滅想受定無有是處。",
    "T43n1833_006:0931c16": "第二第三亦如是說。佛告鄔陀夷。汝以何",
    "T43n1833_006:0931c17": "等為意成天。豈不欲說非非想處為意",
    "T43n1833_006:0931c18": "成耶。彼答如是。世尊告曰。汝是愚人盲無",
    "T43n1833_006:0931c19": "惠眼。云何乃與上座苾芻共論甚深阿毘",
    "T43n1833_006:0931c20": "達磨。廣如彼說　問准所引經不言無色",
    "T43n1833_006:0931c21": "得起滅定何為誠證　答由經隱祕大小",
    "T43n1833_006:0931c22": "乘解各有不同。取證亦別。故有宗云。意成天",
    "T43n1833_006:0931c23": "者是色界繫。故佛見訶沙彌所說。若經部計",
    "T43n1833_006:0931c24": "通無色界中。無色界中亦起滅定。故婆沙論",
    "T43n1833_006:0931c25": "一百五十二云。譬喻者說戒定惠具由斯無",
    "T43n1833_006:0931c26": "色起無有失　有義大乘者說。舍利子說",
    "T43n1833_006:0931c27": "色．無色界名意成天皆得起定。故佛便訶",
    "T43n1833_006:0931c28": "鄔陀夷云。二果八地如身子說皆能現起。",
    "T43n1833_006:0931c29": "汝今云何將非想地為意成天而不起耶。",
    "T43n1833_006:0932a01": "故今引證無色起定　詳曰。今觀論意引",
    "T43n1833_006:0932a02": "經證彼色．無色界是意成天。意成天成即得",
    "T43n1833_006:0932a03": "證彼無色入定　證理云何　答若無色界",
    "T43n1833_006:0932a04": "非意成天。沙彌不合難舍利子。佛不應",
    "T43n1833_006:0932a05": "云汝豈不謂非非想處為意成耶。准佛",
    "T43n1833_006:0932a06": "沙彌訶難之辭。明知先許意成天者通無色",
    "T43n1833_006:0932a07": "界。次證定云。身子但言意成天者即得重",
    "T43n1833_006:0932a08": "起。言不簡故故通無色。若云身子意談色",
    "T43n1833_006:0932a09": "界。此亦不然。文不言故。設縱爾者文既不",
    "T43n1833_006:0932a10": "遮。明知彼意但一時爾。佛訶但云不得尊",
    "T43n1833_006:0932a11": "意。不云無色無得起義。由斯論主依文約",
    "T43n1833_006:0932a12": "理引之為證。",
    "T43n1833_006:0932a13": "疏。非不定人至無餘地說者。按彼論云。如",
    "T43n1833_006:0932a14": "迴向菩提聲聞由遇緣故乘無上乘而般涅",
    "T43n1833_006:0932a15": "槃。如是菩薩設為如來及諸菩薩之所棄",
    "T43n1833_006:0932a16": "捨因棄捨故。若遭尤重求下劣乘般涅槃",
    "T43n1833_006:0932a17": "緣。應乘下乘而般涅槃。然無處無容諸佛",
    "T43n1833_006:0932a18": "菩薩如是放逸棄捨於彼定無是處。",
    "T43n1833_006:0932a19": "疏。與定性人有何別者。若不定性永入無餘",
    "T43n1833_006:0932a20": "與彼定性而有何別。",
    "T43n1833_006:0932a21": "疏。或此文與五十六別等者。五十六意據建",
    "T43n1833_006:0932a22": "立已一切皆起。此據少分。即彼論云。在聖",
    "T43n1833_006:0932a23": "相續通學．無學起者。先於此起。後於色",
    "T43n1833_006:0932a24": "界重現在前。託色所依方現前故。此據未",
    "T43n1833_006:0932a25": "建立阿賴耶識教。若已建立於一切處皆",
    "T43n1833_006:0932a26": "得現前。",
    "T43n1833_006:0932a27": "論。要斷三界至所引發故者。有義此依有頂",
    "T43n1833_006:0932a28": "善心等說。謂於有頂意識。麁動不能厭患",
    "T43n1833_006:0932a29": "制伏息滅。非謂制伏染心．心所。有頂染法",
    "T43n1833_006:0932b01": "全未伏斷。亦能現起滅盡定故。前論亦言",
    "T43n1833_006:0932b02": "有頂上貪若伏若斷不決定故。又若依染即",
    "T43n1833_006:0932b03": "下八地見所斷全修斷迷理。異生有漏亦不",
    "T43n1833_006:0932b04": "伏故　詳曰。本明滅定要斷見惑而方得",
    "T43n1833_006:0932b05": "起。故說異生不能伏滅見道煩惱顯彼",
    "T43n1833_006:0932b06": "不得。今者乃云不伏彼善。說之何為。與",
    "T43n1833_006:0932b07": "論文意殊不相當。又辨見惑如何以彼有",
    "T43n1833_006:0932b08": "頂修惑未滅為難。而細被之便成可咲。餘",
    "T43n1833_006:0932b09": "過思之。",
    "T43n1833_006:0932b10": "疏。有云至能入此定者。問彼人意何　答滅",
    "T43n1833_006:0932b11": "盡定者三乘同得。法空智者唯大乘有。故不",
    "T43n1833_006:0932b12": "許之。",
    "T43n1833_006:0932b13": "論。唯不還至得此定故者。攝論第三云。又入",
    "T43n1833_006:0932b14": "滅定等言。除佛．獨覺．若阿羅漢．若不還果．",
    "T43n1833_006:0932b15": "及不退位諸菩薩等。餘不能入。",
    "T43n1833_006:0932b16": "論。彼隨應生上八地等者。問隨上八生。即",
    "T43n1833_006:0932b17": "顯不定得第四定。與對法論豈不相違。彼",
    "T43n1833_006:0932b18": "論第九作四句云。若已離色界欲者。一切",
    "T43n1833_006:0932b19": "皆能入無色界寂靜解脫定耶。設能入無色",
    "T43n1833_006:0932b20": "界寂靜解脫定者。一切已離色界欲耶　答",
    "T43n1833_006:0932b21": "此初句者謂依未至定已離色界欲。而不",
    "T43n1833_006:0932b22": "能得入無色界寂靜解脫定　釋曰。即那",
    "T43n1833_006:0932b23": "含人而不得彼色．無色界根本定者。能離",
    "T43n1833_006:0932b24": "色欲而不能入無色定也　言無色界寂",
    "T43n1833_006:0932b25": "靜解脫即無色定。離苦．樂等得解脫名。非",
    "T43n1833_006:0932b26": "滅定也　第二句者。謂諸聖者已得第四靜",
    "T43n1833_006:0932b27": "慮。不求生無色界。而起厭背第四靜慮行。",
    "T43n1833_006:0932b28": "恒現在前捨斷結道依勝進道。漸次能入",
    "T43n1833_006:0932b29": "無色界寂靜解脫定　釋曰。即那含人依六",
    "T43n1833_006:0932c01": "行道欣上厭下得無色定不斷色染。勝進",
    "T43n1833_006:0932c02": "道者即六行道。對前斷道得勝進名。然由",
    "T43n1833_006:0932c03": "能入無色解脫方入滅定。第三句者謂即此",
    "T43n1833_006:0932c04": "行者勤求離欲依斷結道。漸次能入無色",
    "T43n1833_006:0932c05": "界寂靜解脫定。第四句者謂除上爾所相。答",
    "T43n1833_006:0932c06": "如疏中會。或唯識師云。我不以雜集之言",
    "T43n1833_006:0932c07": "以為定量。何得以彼而為難耶。",
    "T43n1833_006:0932c08": "疏。若爾異生應唯種子潤者。此難意云。不還",
    "T43n1833_006:0932c09": "伏現即以種潤。異生亦爾。何非種潤　設",
    "T43n1833_006:0932c10": "爾何過　答即無異生得生上失。以下地",
    "T43n1833_006:0932c11": "種而未斷故。",
    "T43n1833_006:0932c12": "疏。異生現行潤至應生上界者。其意難云。如",
    "T43n1833_006:0932c13": "言異生而以現潤。下雖有現不潤生上。聖",
    "T43n1833_006:0932c14": "言種潤下雖有種不潤生上　答如疏明",
    "T43n1833_006:0932c15": "　有義釋云。聖人種正潤。有種不上生。異",
    "T43n1833_006:0932c16": "生正潤惑不伏不生上。分別起者及細俱",
    "T43n1833_006:0932c17": "生。非正潤惑故。雖不伏而得生上。全界煩",
    "T43n1833_006:0932c18": "惱能潤生者。若有正潤亦能潤生。無正潤",
    "T43n1833_006:0932c19": "者餘即不能。無所助故　詳曰第六意識俱",
    "T43n1833_006:0932c20": "生我見相應貪等豈非正潤。若言是者正潤",
    "T43n1833_006:0932c21": "惑在。云何言無故得生上。若言不是便違",
    "T43n1833_006:0932c22": "諸教。若云雖是由闕餘者。此即疏意何煩",
    "T43n1833_006:0932c23": "更云。又不得言及細俱生非正潤也。",
    "T43n1833_006:0932c24": "疏。若伏下八地或五地等者。即前二師說伏",
    "T43n1833_006:0932c25": "八地．五地惑也。形滅定故並名為下。若伏",
    "T43n1833_006:0932c26": "八地二種無為皆非擇滅。若伏五地唯想",
    "T43n1833_006:0932c27": "受滅不得擇滅。不動無為擇滅所攝。下四",
    "T43n1833_006:0932c28": "地惑並皆斷故。疏文總也。應如此知　有",
    "T43n1833_006:0932c29": "疏本云一地．五地。一字錯也合為八字。有",
    "T43n1833_006:0933a01": "依一字作多解釋有多過難。故八字正。",
    "T43n1833_006:0933a02": "論。說已入遠地菩薩等者。即瑜伽論六十二",
    "T43n1833_006:0933a03": "云。一切異生不能行故。唯除已入遠地菩",
    "T43n1833_006:0933a04": "薩。",
    "T43n1833_006:0933a05": "論有從初地至皆入此定者。問對法但云永",
    "T43n1833_006:0933a06": "伏煩惱不言起定。此論指彼文何不同",
    "T43n1833_006:0933a07": "　答文雖不言意必許起　何所以者　答煩",
    "T43n1833_006:0933a08": "惱未伏定無由得。既一切惑永伏不行何",
    "T43n1833_006:0933a09": "不能起。此論取彼論意而言皆起此定。亦",
    "T43n1833_006:0933a10": "無爽矣。",
    "T43n1833_006:0933a11": "論。經說至滅盡定者。按楞伽經第七道品",
    "T43n1833_006:0933a12": "明前六地。第七地去與二乘人所入滅定",
    "T43n1833_006:0933a13": "有差別也。故彼經云。佛告大惠。菩薩從初",
    "T43n1833_006:0933a14": "地乃至六地入滅盡定。聲聞．辟支佛亦入",
    "T43n1833_006:0933a15": "滅定。大惠諸菩薩摩訶薩於七地中念念入",
    "T43n1833_006:0933a16": "滅盡定。以諸菩薩悉能遠離一切諸法有無",
    "T43n1833_006:0933a17": "相故。大惠聲聞．辟支佛不能念念入滅盡",
    "T43n1833_006:0933a18": "定。以聲聞．辟支佛緣有為行入滅盡定。隨",
    "T43n1833_006:0933a19": "在所取．能取境界。是故聲聞．辟支佛不能",
    "T43n1833_006:0933a20": "入七地中念念滅定。",
    "T43n1833_006:0933a21": "疏。雖瑜伽論至無違者。此言意云。取彼實",
    "T43n1833_006:0933a22": "緣無相界者不取其似。故除二乘。故與",
    "T43n1833_006:0933a23": "八十義不相違。菩薩．二乘雖俱後得。變有",
    "T43n1833_006:0933a24": "親疎故分真似。今助一釋。七地以上緣無",
    "T43n1833_006:0933a25": "相界亦變相緣。不爾便非依後得智而入",
    "T43n1833_006:0933a26": "滅定。然二乘者不能念念而入彼定故名",
    "T43n1833_006:0933a27": "不共。按彼論云。於一切相不復思惟。唯正",
    "T43n1833_006:0933a28": "思惟真無相界。漸入滅定滅轉識等。次異",
    "T43n1833_006:0933a29": "熟識捨所依止。由異熟識無有取故。諸轉",
    "T43n1833_006:0933b01": "識等不復得生。唯餘清淨無為離垢真法界",
    "T43n1833_006:0933b02": "在　問既住無心後何能出　答按瑜伽論",
    "T43n1833_006:0933b03": "第十二云。問入滅定時無有分別我當入",
    "T43n1833_006:0933b04": "定我當出定。正在定時心寂靜故遠離加",
    "T43n1833_006:0933b05": "行。將出定時心先滅故亦無作意。云何能",
    "T43n1833_006:0933b06": "出。答先於期心善修治故。若有諸行．諸狀",
    "T43n1833_006:0933b07": "諸相。能入於定能出於定。於彼修習極多",
    "T43n1833_006:0933b08": "修習。由修習故任運能入任運能出　釋曰。",
    "T43n1833_006:0933b09": "由修習力雖無分別而能任運出入此定。",
    "T43n1833_006:0933b10": "先由修習有心定故。有諸行．相．狀入出於",
    "T43n1833_006:0933b11": "定。於有心定由多修習厭離加行。加行力",
    "T43n1833_006:0933b12": "故任運入出　又釋此據自在。若未自在亦",
    "T43n1833_006:0933b13": "由期願而方出定。今觀此文通初．久習。",
    "T43n1833_006:0933b14": "言先期心是初業者。善修治故是久業者。",
    "T43n1833_006:0933b15": "下文但釋久習出定。闕初不云　又十二",
    "T43n1833_006:0933b16": "云。出滅定時緣三種觸等。如樞要．燈並已",
    "T43n1833_006:0933b17": "具釋。今依婆沙百五十三。問如是三觸有",
    "T43n1833_006:0933b18": "何差別。彼有四說。第二說云。空是不動觸。",
    "T43n1833_006:0933b19": "無願是無所有觸。無相是無相觸。依三解脫",
    "T43n1833_006:0933b20": "以配三觸。餘繁不錄。",
    "T43n1833_006:0933b21": "論。悶絕者。悶有二種。一者悶觸。二悶心所",
    "T43n1833_006:0933b22": "由悶觸故引生心悶。疏取前義。有義取後。",
    "T43n1833_006:0933b23": "所以者何。既言悶觸起時唯有意識。明知即",
    "T43n1833_006:0933b24": "是意識心聚名不共也。亦不可說雖觸引",
    "T43n1833_006:0933b25": "生非悶即心。眼由緣引尚別有體。悶由",
    "T43n1833_006:0933b26": "觸引心等不明名悶何失。下無心悶不言",
    "T43n1833_006:0933b27": "由引及似彼者。一云識聚不明之時名之為",
    "T43n1833_006:0933b28": "悶。非如眠有別心所法。故不言之。二云",
    "T43n1833_006:0933b29": "義准知故所以不說　詳曰觀乎有義引證",
    "T43n1833_006:0933c01": "為理。理恐未可。論但說云悶觸起時唯有",
    "T43n1833_006:0933c02": "意識。不言意聚而是悶攝。何以得證心聚",
    "T43n1833_006:0933c03": "為悶。以眠例者亦為不齊。如緣引眠眠不",
    "T43n1833_006:0933c04": "引眠。如緣引悶如何今悶更引心悶。又眠",
    "T43n1833_006:0933c05": "緣引立心所眠。緣引心悶亦應別立悶為",
    "T43n1833_006:0933c06": "心所。既不別立。何以得眠而為其例。不相",
    "T43n1833_006:0933c07": "似故。然疏本意顯悶不同眠別有體。云悶",
    "T43n1833_006:0933c08": "非心。不障依於意識總聚而假立彼名",
    "T43n1833_006:0933c09": "心悶也。",
    "T43n1833_006:0933c10": "疏。以觸末摩等者。末摩梵言此云死穴。或",
    "T43n1833_006:0933c11": "云死節。順正理論第三十云。末摩無別物。",
    "T43n1833_006:0933c12": "身有異支節觸便致死。",
    "T43n1833_006:0933c13": "疏。第二解以觸處少分為體等者。即此唱文",
    "T43n1833_006:0933c14": "是第二解。以前論文是第一釋。",
    "T43n1833_006:0933c15": "論。又如浪像起一惑等者。又按瑜伽五十一。",
    "T43n1833_006:0933c16": "於一剎那而有四業。諸識不俱四業不立。",
    "T43n1833_006:0933c17": "故彼論云。何故若無諸識俱轉。業用差別不",
    "T43n1833_006:0933c18": "應道理。謂若略說有四種業。一了別器業。",
    "T43n1833_006:0933c19": "二了別依業。三了別我業。四了別境業。",
    "T43n1833_006:0933c20": "此所了別剎那剎那俱轉可得。是故一識於",
    "T43n1833_006:0933c21": "一剎那有如是等業用差別不應道理",
    "T43n1833_006:0933c22": "　釋曰。器世界名器。五根．扶塵．及種名為依。",
    "T43n1833_006:0933c23": "是識因緣增上依故。此二第八所緣之境。末",
    "T43n1833_006:0933c24": "那恒計第一為我名了別我。餘之六識各",
    "T43n1833_006:0933c25": "了自境名了別境。隨前四識有緣境能",
    "T43n1833_006:0933c26": "並名為業。其證意云。謂契經說第四了境",
    "T43n1833_006:0933c27": "一識現前。剎那剎那即四業轉。諸識不俱便",
    "T43n1833_006:0933c28": "違聖言四業轉義　問五位無心六識不有。",
    "T43n1833_006:0933c29": "如何剎那四業轉耶　答有第四業必四業",
    "T43n1833_006:0934a01": "俱。不言恒時皆四業並。故無其失。若恒時",
    "T43n1833_006:0934a02": "俱但前三業。",
    "T43n1833_006:0934a03": "疏。此中意起至復助五生者。五俱意識而有",
    "T43n1833_006:0934a04": "二義。一明了取。二能助五。若二眼識雖有",
    "T43n1833_006:0934a05": "明了。無助引生故不為例。如定意識雖實",
    "T43n1833_006:0934a06": "復明了不能助五。",
    "T43n1833_006:0934a07": "疏。理實俗真者。生起於下。第二俗等而對",
    "T43n1833_006:0934a08": "真等有四三二重數差別。",
    "T43n1833_006:0934a09": "疏。或轉變者是變異義者。問初解何別　答",
    "T43n1833_006:0934a10": "所變之用是依他起故與前別。此用實非見",
    "T43n1833_006:0934a11": "相二分。依此二用計能所取方名二分。用",
    "T43n1833_006:0934a12": "是二分執所起處。二分之用用名二分。",
    "T43n1833_006:0934a13": "疏。上文安惠說餘非佛者。上言二分安惠明",
    "T43n1833_006:0934a14": "餘不據佛說。佛無二分。下文明佛有二",
    "T43n1833_006:0934a15": "分者。護法適爾非惠本意。",
    "T43n1833_006:0934a16": "論。又契經三界唯心者。此十地經。無性攝",
    "T43n1833_006:0934a17": "論廣釋其意。疏中雖引隨文兼釋。初學難",
    "T43n1833_006:0934a18": "分。今更引之冀令易悟　論云唯有心者",
    "T43n1833_006:0934a19": "心識是一。唯聲為遣所取境義。由彼無故",
    "T43n1833_006:0934a20": "能取亦無。不遮心法。由彼與心不相離",
    "T43n1833_006:0934a21": "故。如說若無心所有法心未曾轉。若爾滅",
    "T43n1833_006:0934a22": "定何故唯心　釋曰。此經部難。若言有心定",
    "T43n1833_006:0934a23": "有心法。如何滅定唯有心王。經部滅定唯",
    "T43n1833_006:0934a24": "有心故　論是彼宗過。我大乘宗若處有心",
    "T43n1833_006:0934a25": "必定亦有心相應法。若處無有心相應法",
    "T43n1833_006:0934a26": "心亦定無。如是三界皆唯有心。此言顯示",
    "T43n1833_006:0934a27": "三界唯識。言三界者。謂與欲等愛結相應",
    "T43n1833_006:0934a28": "墮在三界　釋曰。舉欲界愛等色．無色二",
    "T43n1833_006:0934a29": "界愛結。無漏清昇。對彼有漏名之為隨　論",
    "T43n1833_006:0934b01": "此唯識言成立唯有諸心．心法。無有三界",
    "T43n1833_006:0934b02": "橫計所緣。此言不遣真如所緣依他所緣。謂",
    "T43n1833_006:0934b03": "道諦攝根本．後得二種所緣。由不為愛之",
    "T43n1833_006:0934b04": "所執故。非所治故。非迷亂故。非三界攝。",
    "T43n1833_006:0934b05": "亦不離識故不待說。若爾應說如是二",
    "T43n1833_006:0934b06": "界。無色界中經部唯有心．心法故　釋曰。",
    "T43n1833_006:0934b07": "若以二智不執外境。二智所緣不離識故",
    "T43n1833_006:0934b08": "唯識自成故不待說。無色經部心不執外。",
    "T43n1833_006:0934b09": "彼界唯識不說應成。對彼應言二界唯識",
    "T43n1833_006:0934b10": "　論此難不然。識所取義皆無義故。非但色",
    "T43n1833_006:0934b11": "無說名唯識　釋曰。但識所取心外之境並",
    "T43n1833_006:0934b12": "皆是無名為唯識。不唯色無得唯識名",
    "T43n1833_006:0934b13": "　論何者　釋曰。外人問也。除色等外何者更",
    "T43n1833_006:0934b14": "是識所取耶　論亦無餘虛空等識所取義",
    "T43n1833_006:0934b15": "　釋曰。此出色外所取之義　論經部諸師許",
    "T43n1833_006:0934b16": "無色界諸心．心法是無色相無體無實所",
    "T43n1833_006:0934b17": "取境義顯現所依　釋曰。敘彼計也。彼計",
    "T43n1833_006:0934b18": "虛空是無色相。無體實等。然此空者由心．",
    "T43n1833_006:0934b19": "心所破色觀空虛空方顯。故心．心法是空",
    "T43n1833_006:0934b20": "所依　論恐彼執為非心．心法故說三界",
    "T43n1833_006:0934b21": "皆唯有心　釋曰。恐執虛空離心．心所名",
    "T43n1833_006:0934b22": "非心法。或恐彼執能依空無。所依心法亦",
    "T43n1833_006:0934b23": "復不有。由斯故說三界唯心。披此觀疏疏",
    "T43n1833_006:0934b24": "可悟矣。",
    "T43n1833_006:0934b25": "論。又說所緣唯識所現者。按解深經。慈氏菩",
    "T43n1833_006:0934b26": "薩問世尊。諸毘鉢舍那三摩地所行影像。彼",
    "T43n1833_006:0934b27": "與此心當言有異。當言無異。善男子當",
    "T43n1833_006:0934b28": "言無異。何以故。由彼影像唯是識故。善男",
    "T43n1833_006:0934b29": "子我說識所緣唯識所現故。世尊若彼所行",
    "T43n1833_006:0934c01": "影像即與此心無有異者。云何此心還見",
    "T43n1833_006:0934c02": "此心。善男子此中無有小法能見小法。然",
    "T43n1833_006:0934c03": "即此心如是生時。即有如是影像顯現。善",
    "T43n1833_006:0934c04": "男子如依善瑩清淨鏡面以質為緣還見",
    "T43n1833_006:0934c05": "本質。而謂我今見於影像。及謂離質別有",
    "T43n1833_006:0934c06": "所行影像如是顯現。此心生時相似。有異",
    "T43n1833_006:0934c07": "三摩地所行影像顯現。世尊若諸有情自性",
    "T43n1833_006:0934c08": "而住。緣色等心所行影像。彼與此心亦無",
    "T43n1833_006:0934c09": "異耶。善男子亦無有異。而諸愚夫由顛倒",
    "T43n1833_006:0934c10": "覺於諸影像。不能如實知唯是識。作顛",
    "T43n1833_006:0934c11": "倒解　無性攝論第四釋云。三摩地者是能",
    "T43n1833_006:0934c12": "令心住一境性。心法為體。此所緣境說名",
    "T43n1833_006:0934c13": "所行。本境名質。似彼現者說名影像。謂一",
    "T43n1833_006:0934c14": "切法作用作者皆不成故　名無小法能取",
    "T43n1833_006:0934c15": "小法。譬如依止自面等質。於鏡等中還見",
    "T43n1833_006:0934c16": "本質由迷亂故。謂我見影由鏡等緣威力",
    "T43n1833_006:0934c17": "大故。雖無異影而似別有影像顯現。此",
    "T43n1833_006:0934c18": "心亦爾　問此鏡中像為有無耶　答有兩",
    "T43n1833_006:0934c19": "釋。一云鏡中有別影像。眼識起時緣影而",
    "T43n1833_006:0934c20": "生。不爾便應有見無相。喻不似法。又攝",
    "T43n1833_006:0934c21": "論等鏡像況依他。空花類遍計。又七十六",
    "T43n1833_006:0934c22": "云。如淨鏡若有一影生緣現前唯一影起。多",
    "T43n1833_006:0934c23": "影亦然。准此別有。但無實用說離質無。攝",
    "T43n1833_006:0934c24": "影從質云見自質。一云離質無別影像。",
    "T43n1833_006:0934c25": "由迷亂故謂見影像　故佛地論第四說",
    "T43n1833_006:0934c26": "云。謂諸有情顛倒執著影像熏習成就力故。",
    "T43n1833_006:0934c27": "鏡面為緣自識變異似面影現。由是世間",
    "T43n1833_006:0934c28": "起增上慢。謂我鏡中見其面影。以無別影",
    "T43n1833_006:0934c29": "鏡中生故。經但說言眾像顯現不言生起。",
    "T43n1833_006:0935a01": "佛地第五言生起者依現假說　又無性攝",
    "T43n1833_006:0935a02": "論第五說云。又如影像於鏡等中還見本",
    "T43n1833_006:0935a03": "質。而謂我今見於影像。而此影像實無所",
    "T43n1833_006:0935a04": "有　又世親攝論亦第五云。譬如影像實無",
    "T43n1833_006:0935a05": "有義。即於本質起影像覺。然影像義無別",
    "T43n1833_006:0935a06": "可得　詳曰。後釋為勝。會餘違文具義燈",
    "T43n1833_006:0935a07": "辨。小乘同異如瑜伽鈔。",
    "T43n1833_006:0935a08": "疏。空定唯空等者。作觀行者而依空定觀",
    "T43n1833_006:0935a09": "境皆空。若餘人等即於其境而為其實既",
    "T43n1833_006:0935a10": "互相違。明境隨心種種見別。",
    "T43n1833_006:0935a11": "論。二無所緣識智者。有義應云無所緣識相",
    "T43n1833_006:0935a12": "智。無所緣相識得生故。文略不言。待今",
    "T43n1833_006:0935a13": "說故　詳曰。意云無境而識得生。言無所",
    "T43n1833_006:0935a14": "緣顯境無矣。何繁相言。若言相者而是境",
    "T43n1833_006:0935a15": "相。故須置者四緣之中亦應說云所緣緣",
    "T43n1833_006:0935a16": "相。相是境故。彼不言相得知是境。故此何",
    "T43n1833_006:0935a17": "須。又相亦名所緣相也。論若言無所緣相",
    "T43n1833_006:0935a18": "者。豈不濫彼相分無耶。有相濫失故無為",
    "T43n1833_006:0935a19": "善。但見前文有識相言。便謂第二亦合有",
    "T43n1833_006:0935a20": "相。二文全別不可例同。",
    "T43n1833_006:0935a21": "疏。應言境非真慮起者。有義舊說緣無得",
    "T43n1833_006:0935a22": "起慮者亦無有失。但約本質說此言故。",
    "T43n1833_006:0935a23": "影像即心非所說故。舊義勝疏　詳曰。若",
    "T43n1833_006:0935a24": "言緣無得起慮者。恐惑者言相無心生。故",
    "T43n1833_006:0935a25": "境非真便遣斯惑。何得非勝　又影像者",
    "T43n1833_006:0935a26": "但不離心。如何得云即是心耶。",
    "T43n1833_006:0935a27": "疏。以是法故即有體法者。論云所緣法者。即",
    "T43n1833_006:0935a28": "是因法既云所緣。必須有體故所緣因除",
    "T43n1833_006:0935a29": "彼空花。疏云以是法者以是法緣法也。省",
    "T43n1833_006:0935b01": "所緣言但云是法。",
    "T43n1833_006:0935b02": "疏。又解除彼亦得者。因中應云除彼空花",
    "T43n1833_006:0935b03": "所緣法故。以言簡之亦無過也。",
    "T43n1833_006:0935b04": "疏。據理而言四事皆通者。有義彈云。身不定",
    "T43n1833_006:0935b05": "難如何得說通非情耶。若言情．非情境於",
    "T43n1833_006:0935b06": "多相續皆不定屬說通非情。此亦不然。境",
    "T43n1833_006:0935b07": "通非情仍約有情名不定故。故應思之",
    "T43n1833_006:0935b08": "　詳曰。言四皆通通定不定　或通有情。",
    "T43n1833_006:0935b09": "不云四種通情非情名皆通也。",
    "T43n1833_006:0935b10": "論。謂識所變至說為法空者。按二十唯識論",
    "T43n1833_006:0935b11": "云。非知諸法一切種無。乃得名為入法無",
    "T43n1833_006:0935b12": "我。然達愚夫遍計所執自性差別諸法無我。",
    "T43n1833_006:0935b13": "如是乃名八法無我。非諸佛境離言法性",
    "T43n1833_006:0935b14": "亦都無故名法無我。",
    "T43n1833_006:0935b15": "論。是惡趣空諸佛說為不可治者。按寶積經",
    "T43n1833_006:0935b16": "云。一切諸見以空得脫。若起空見即不可",
    "T43n1833_006:0935b17": "除。",
    "T43n1833_006:0935b18": "論。亂相及亂體等者。攝論第四無性釋云。亂",
    "T43n1833_006:0935b19": "相許為似色變識。亂體許為非色變識。順",
    "T43n1833_006:0935b20": "結頌法。故文隔越其義相屬。若無似色所變",
    "T43n1833_006:0935b21": "因識。非色果識不應得有。似若無境有境",
    "T43n1833_006:0935b22": "亦無　釋曰。言順結等而釋外難。外難意",
    "T43n1833_006:0935b23": "云。准長行釋與彼頌文何故不次。故答彼",
    "T43n1833_006:0935b24": "言約順結頌。取義相屬故文隔越亦不相",
    "T43n1833_006:0935b25": "違。其文隔越對看可悉。先因後果名之為",
    "T43n1833_006:0935b26": "順　又云。似若無境無似色境。有境亦無。",
    "T43n1833_006:0935b27": "能有彼境顛倒之心名為有境。",
    "T43n1833_006:0935b28": "論。現量證時不執外等者。依二十論通破",
    "T43n1833_006:0935b29": "正量．及薩婆多。故彼論云。如夢等時雖無",
    "T43n1833_006:0935c01": "外境。而亦得有如是現覺。餘時現覺應知",
    "T43n1833_006:0935c02": "亦爾。故彼引此為證不成　釋曰。通破二",
    "T43n1833_006:0935c03": "宗　又若爾時有此現覺。我今現證如是",
    "T43n1833_006:0935c04": "色等。爾時於境能見已無。要在意識能分",
    "T43n1833_006:0935c05": "別故。時眼等識必已謝故　釋曰。破正量部。",
    "T43n1833_006:0935c06": "以彼計境相續有故。故但破見　又剎那",
    "T43n1833_006:0935c07": "論者有此覺時色等現境亦皆已滅。如何此",
    "T43n1833_006:0935c08": "時許有現量　釋曰。此破有宗。有宗境．識",
    "T43n1833_006:0935c09": "皆剎那滅。",
    "T43n1833_006:0935c10": "疏。後五識生何故執斷者。有何所以意執斷",
    "T43n1833_006:0935c11": "耶。執既不斷與五同緣。故知五俱第六意識",
    "T43n1833_006:0935c12": "有執無妨。",
    "T43n1833_006:0935c13": "疏。若小乘等難至不是破他者。本雖破他設",
    "T43n1833_006:0935c14": "他有難。此文即成顯正義也　問設他有",
    "T43n1833_006:0935c15": "難依五識說。何乃不破彼五識耶　答前",
    "T43n1833_006:0935c16": "已顯五不執為外故不破之　有義彈云。",
    "T43n1833_006:0935c17": "疏說此但顯其正義不是破他。今解破他",
    "T43n1833_006:0935c18": "者　詳曰。疏意如前非不破他　問何以",
    "T43n1833_006:0935c19": "得知疏亦破他　答疏既說云不可執為",
    "T43n1833_006:0935c20": "是實外色。若不破他而誠於誰云不可",
    "T43n1833_006:0935c21": "執又。下方云若小乘等。若前不是破他說",
    "T43n1833_006:0935c22": "者。何乃中間言若等耶。以此而觀。疏意不",
    "T43n1833_006:0935c23": "唯明中自義顯對他難理通辨正。思之。",
    "T43n1833_006:0935c24": "論。若覺時色等者。按攝論云。若於覺時一",
    "T43n1833_006:0935c25": "切時處皆如夢等唯有識者。如從夢覺便",
    "T43n1833_006:0935c26": "覺夢中皆唯有識。覺時何故不如是轉。",
    "T43n1833_006:0935c27": "論。要至覺時等。按攝論云。真智覺時亦如",
    "T43n1833_006:0935c28": "是轉。如在夢中此覺不轉。從夢覺時此覺",
    "T43n1833_006:0935c29": "乃轉。如是未得真智覺時此覺不轉。得真",
    "T43n1833_006:0936a01": "智覺此覺乃轉　又二十唯識論云。如未覺",
    "T43n1833_006:0936a02": "位不知夢境非外實有。覺時乃知。如是世",
    "T43n1833_006:0936a03": "間虛妄分別串習惛熟。如世夢中諸有所見",
    "T43n1833_006:0936a04": "皆非實有。未得真覺不能自知。若時得",
    "T43n1833_006:0936a05": "彼出世對治無分別智乃名真覺。此後所得",
    "T43n1833_006:0936a06": "世間淨智現在前位。如實了知彼境非實。",
    "T43n1833_006:0936a07": "疏。彼間等流種等者。即彼第二而明等流異",
    "T43n1833_006:0936a08": "熟因處。",
    "T43n1833_006:0936a09": "疏。若前解等者。解等流中第一釋也。對彼",
    "T43n1833_006:0936a10": "等流二種之義以辨餘因。下疏准知。",
    "T43n1833_006:0936a11": "疏。若約後解等流果等者。後解等流種親生",
    "T43n1833_006:0936a12": "現亦等流果。故取作意種子望心為士用",
    "T43n1833_006:0936a13": "也。",
    "T43n1833_006:0936a14": "疏。若後解等流至亦增上者。亦等流果顯所",
    "T43n1833_006:0936a15": "生現望能生種有二果義。",
    "T43n1833_006:0936a16": "論。有展轉力等者。有義今別敘難。難云豈",
    "T43n1833_006:0936a17": "不由種生現對治方證離繫。何故不說故",
    "T43n1833_006:0936a18": "論通也　詳曰。種生能治望離繫果但為",
    "T43n1833_006:0936a19": "疎緣。與疏所敘對增上緣為難何別云別",
    "T43n1833_006:0936a20": "敘難。請審披之。",
    "T43n1833_006:0936a21": "疏。一切種子於彼四果攝果不盡者。不攝無",
    "T43n1833_006:0936a22": "漏有為果也。",
    "T43n1833_006:0936a23": "論。有說異類至或隨轉門者。按對法云。當",
    "T43n1833_006:0936a24": "知此中以自性等六種因相顯因緣義。具",
    "T43n1833_006:0936a25": "如彼辨。恐繁不錄。故顯楊論第十八中。廣",
    "T43n1833_006:0936a26": "非有宗六因不得為因緣云。且同類因有",
    "T43n1833_006:0936a27": "三過失。若言同類之因名同類因。有已成",
    "T43n1833_006:0936a28": "過。何以故。若善等法善等體性前已成就彼",
    "T43n1833_006:0936a29": "何用因。若言同類即因名同類因是即無",
    "T43n1833_006:0936b01": "果。有不定過。何以故。不示其果是誰因",
    "T43n1833_006:0936b02": "耶。又非決定因體同類。不相似法亦為因",
    "T43n1833_006:0936b03": "故。若言非同類即因亦非同類之因。是即",
    "T43n1833_006:0936b04": "言名有虛設過。同類因言無有所生浪",
    "T43n1833_006:0936b05": "施設故。如是於餘四因三過。如理廣說",
    "T43n1833_006:0936b06": "　問與攝大乘豈不相違。彼許俱有是因",
    "T43n1833_006:0936b07": "緣故　答顯揚破彼現行相望俱有因義不",
    "T43n1833_006:0936b08": "同攝論。如前已會。",
    "T43n1833_006:0936b09": "論。淨居天上大自在宮等者。十地論云。現報",
    "T43n1833_006:0936b10": "利益受佛位故。後報利益摩醯首羅智處生",
    "T43n1833_006:0936b11": "故　釋曰。行滿今生即證佛果名為現報。",
    "T43n1833_006:0936b12": "以前諸行但為遠因。所以佛位不名後報。",
    "T43n1833_006:0936b13": "菩薩後身地前業感故名後報。聖者不造招",
    "T43n1833_006:0936b14": "後業故。後身菩薩名之為智。因智最勝以",
    "T43n1833_006:0936b15": "智標名。即此菩薩處彼天中名智處生。處",
    "T43n1833_006:0936b16": "謂安處。然自在宮諸教不同。如燈略辨。瑜",
    "T43n1833_006:0936b17": "伽．對法二鈔之中更當會釋。",
    "T43n1833_006:0936b18": "論。二乘迴趣等者。問前三果迴趣大乘。為",
    "T43n1833_006:0936b19": "更經生方受變易。為不經生　答有經不",
    "T43n1833_006:0936b20": "經而非一向。故佛地論第二云。若有學位",
    "T43n1833_006:0936b21": "迴向菩提。或隨煩惱感生勢力。感彼生已",
    "T43n1833_006:0936b22": "於最後生。伏諸煩惱起定願力。資現身因",
    "T43n1833_006:0936b23": "乃至成佛。或迴心已即伏煩惱起定願力。",
    "T43n1833_006:0936b24": "資現身因乃至成佛　問若經生者如初果",
    "T43n1833_006:0936b25": "人要受七生。為不爾耶。餘問准此　答佛",
    "T43n1833_006:0936b26": "地論中但許經生不定生數。隨多小生未",
    "T43n1833_006:0936b27": "必具受　問既許經生取後果不　答佛",
    "T43n1833_006:0936b28": "地論云。經生伏惑而不言斷。故不取後所",
    "T43n1833_006:0936b29": "未得果。",
    "T43n1833_006:0936c01": "論。第六轉識至更相引故者。諸心相引具如",
    "T43n1833_006:0936c02": "燈辨。故此不云。",
    "T43n1833_006:0936c03": "論。初起無漏至唯欲界者。顯楊論證如下當",
    "T43n1833_006:0936c04": "引。",
    "T43n1833_006:0936c05": "論。三所緣緣至所慮所託者。具如疏明。有",
    "T43n1833_006:0936c06": "義人物等質雖體是有。水鏡等法能帶己相",
    "T43n1833_006:0936c07": "然無彼質水鏡亦有。彼質但能生鏡等影",
    "T43n1833_006:0936c08": "不生鏡等。非但生影名之為緣。要生能",
    "T43n1833_006:0936c09": "照方名緣故。故質非是鏡等所慮。亦非所",
    "T43n1833_006:0936c10": "託。是故應以二義雙簡　詳曰。理實慮託",
    "T43n1833_006:0936c11": "鏡望質無。然鏡中影非不由質。據此一邊",
    "T43n1833_006:0936c12": "云闕所慮亦何爽也。或鏡等體不待質生。",
    "T43n1833_006:0936c13": "能照之用因所照顯。若無所照將對於誰",
    "T43n1833_006:0936c14": "得名能照。亦猶真性本自無為。要待惑亡",
    "T43n1833_006:0936c15": "果義方顯。鏡之能照類亦應然。據此義言",
    "T43n1833_006:0936c16": "有所託者理亦應通　又疏云設本意可",
    "T43n1833_006:0936c17": "知。",
    "T43n1833_006:0936c18": "疏。親所緣者。即謂見分是帶己相者。相分",
    "T43n1833_006:0936c19": "名己。見分帶相名帶己相。",
    "T43n1833_006:0936c20": "疏。此疎中即影像相分是帶本質之相等者。",
    "T43n1833_006:0936c21": "有義彈云。若爾疎者應是相分之所緣緣。故",
    "T43n1833_006:0936c22": "應說云。親所緣緣己體之相。是能緣心親",
    "T43n1833_006:0936c23": "所帶故。彼疎所緣雖非親帶。然親所帶杖",
    "T43n1833_006:0936c24": "彼而生。與彼相似。展轉言之亦名所帶。所",
    "T43n1833_006:0936c25": "緣既爾緣義亦然。親所帶相藉彼而生方起",
    "T43n1833_006:0936c26": "心等。故展轉說名之為緣。然親所緣非無",
    "T43n1833_006:0936c27": "帶彼疎所緣義。然今論文言帶己相。意顯",
    "T43n1833_006:0936c28": "能緣帶彼所緣己體相故　詳曰。心帶境",
    "T43n1833_006:0936c29": "相據展轉言非疏不許。故前疏云。緣生於",
    "T43n1833_006:0937a01": "誰。誰帶己相。謂心相應明心帶境。若云疏",
    "T43n1833_006:0937a02": "據親所緣者。在疏無文。又疏科云初釋出",
    "T43n1833_006:0937a03": "體。豈初段中疏主不許通疎親緣。以此故",
    "T43n1833_006:0937a04": "知。疏主許心帶境相也。今言影像是帶質",
    "T43n1833_006:0937a05": "者。帶謂狹帶親附之義。依此義言云相帶",
    "T43n1833_006:0937a06": "質。見望本質隔相疎遠故不言之。由斯",
    "T43n1833_006:0937a07": "前後望義不同理無有失　今又解者。帶",
    "T43n1833_006:0937a08": "有二義。一帶者挾帶親附之義。能緣親附所",
    "T43n1833_006:0937a09": "緣之境而不相離名為挾帶。而猶世言身",
    "T43n1833_006:0937a10": "佩釰矣。二帶者似也。能緣有似本質之相。",
    "T43n1833_006:0937a11": "相即相分。心質相離名為帶似。亦若世言",
    "T43n1833_006:0937a12": "面帶火也。雖境望心近遠不同。然心對彼",
    "T43n1833_006:0937a13": "總得名帶。如次名為二所緣緣。心因親疎",
    "T43n1833_006:0937a14": "二境起故。故論總中言帶己相。心或相應",
    "T43n1833_006:0937a15": "不遮何相。別中方說能所二緣不離相離。",
    "T43n1833_006:0937a16": "由斯不假據展轉說方名為帶。智者思之。",
    "T43n1833_006:0937a17": "論。非諸有情種皆等故者。問設種不等變之",
    "T43n1833_006:0937a18": "何失　答他種為質自種為影。若有多少",
    "T43n1833_006:0937a19": "即有質影不同之失。若云不同亦何失者。應",
    "T43n1833_006:0937a20": "亦青質而相是黃種種之過　又變他種應",
    "T43n1833_006:0937a21": "有聖凡雜亂之失。如凡第八緣聖無漏凡",
    "T43n1833_006:0937a22": "應成聖。有無漏故。二乘聖等緣凡之種",
    "T43n1833_006:0937a23": "應還成凡。具惑種故。若云凡八不緣無",
    "T43n1833_006:0937a24": "漏。若爾凡可無違。聖緣有漏成惑種過",
    "T43n1833_006:0937a25": "　問佛緣凡夫不成於凡。二乘緣凡何令起",
    "T43n1833_006:0937a26": "惑　答有漏第八變即有用。無漏第八但現",
    "T43n1833_006:0937a27": "彼影非皆有用。故不相例。",
    "T43n1833_006:0937a28": "論。能於餘法等者。除自已外與餘一切皆",
    "T43n1833_006:0937a29": "為其緣不同所緣。所緣緣者唯對能緣以",
    "T43n1833_006:0937b01": "為緣故。",
    "T43n1833_006:0937b02": "論。生住成得四事別故者。按顯揚論第十八",
    "T43n1833_006:0937b03": "云。問以誰為先。誰為建立。誰和合故。何法",
    "T43n1833_006:0937b04": "生耶。答自種子為先。除所依種。外所餘若",
    "T43n1833_006:0937b05": "色．非色所依及業以為建立。伴及所緣境為",
    "T43n1833_006:0937b06": "和合故。如其所應欲繫．色繫．無色繫．及不",
    "T43n1833_006:0937b07": "繫諸法生　大論同之。所言住者對法第五",
    "T43n1833_006:0937b08": "云。任持增上者。謂風輪等於水輪等。器世間",
    "T43n1833_006:0937b09": "於有情世間。大種於所造。諸根於諸識",
    "T43n1833_006:0937b10": "　釋曰。風輪．器世．大種．諸根為依。令彼水輪．",
    "T43n1833_006:0937b11": "有情．所造．諸識而得住故。所言成者具如",
    "T43n1833_006:0937b12": "疏引　所言得者顯揚十八云。問以誰為",
    "T43n1833_006:0937b13": "先。誰為建立。誰和合故得何法耶。答三乘",
    "T43n1833_006:0937b14": "種姓為先。內因力為建立。外因力為和合",
    "T43n1833_006:0937b15": "故。證得煩惱離繫涅槃。此中內因力者。謂如",
    "T43n1833_006:0937b16": "理作意小欲知足等內分善法。又得人身生",
    "T43n1833_006:0937b17": "在聖處諸根無缺無諸業障。於如來所具",
    "T43n1833_006:0937b18": "淨信心。如是等法是名內因力。外因力者謂",
    "T43n1833_006:0937b19": "諸佛出世宣說妙法。住正法者共為伴侶。",
    "T43n1833_006:0937b20": "具悲信者以為施主。如是等法名外因力",
    "T43n1833_006:0937b21": "　彼顯揚論又有作用。此論所無故彼論云。",
    "T43n1833_006:0937b22": "問辭同前。答自種為先。即彼前生為建立。",
    "T43n1833_006:0937b23": "彼生緣為和合故。自作業者自所作用。而得",
    "T43n1833_006:0937b24": "成辨。自所作業者。如眼之見業。如是所餘",
    "T43n1833_006:0937b25": "諸根當知各別作業。又如地能持．水能爤",
    "T43n1833_006:0937b26": "火能燒．風能燥。如是等類是名外法各別",
    "T43n1833_006:0937b27": "作業。此論所無。會如本疏。",
    "T43n1833_006:0937b28": "論。然增上緣至二十二根者。按對法第五。",
    "T43n1833_006:0937b29": "增上緣者有九增上。後六增上依彼二十二",
    "T43n1833_006:0937c01": "根建立。故彼論云。此後增上依二十二根",
    "T43n1833_006:0937c02": "建立。境界增上者。謂眼．耳．鼻．舌．身．意。由",
    "T43n1833_006:0937c03": "此增上力色等生故。產生增上者謂男．女根。",
    "T43n1833_006:0937c04": "由此增上力得入胎故。住持增上者謂命",
    "T43n1833_006:0937c05": "根。由此增上力眾同分得住故。受用果增",
    "T43n1833_006:0937c06": "上者謂苦．樂．憂．喜．捨根。依此能受愛．非愛",
    "T43n1833_006:0937c07": "異熟故。世間清淨離欲增上者謂信等五根。",
    "T43n1833_006:0937c08": "由此制伏諸煩惱故。出世清淨離欲增上者",
    "T43n1833_006:0937c09": "謂三無漏根。由此永害諸煩惱隨眠故　又",
    "T43n1833_006:0937c10": "云。云何根幾是根。為何義故觀根耶。謂取",
    "T43n1833_006:0937c11": "境增上故。種族不斷增上故。眾同分住增上",
    "T43n1833_006:0937c12": "故。受用淨不淨業果增上故。世間離欲增上",
    "T43n1833_006:0937c13": "故。出世離欲增上故。是根所境增上者謂眼",
    "T43n1833_006:0937c14": "等六。由此增上力於色等境心．心法轉故。",
    "T43n1833_006:0937c15": "種族不斷增上者謂男．女根。由此增上力子",
    "T43n1833_006:0937c16": "孫等胤流轉不絕故。餘如前說。為捨執著",
    "T43n1833_006:0937c17": "增上我故故觀察根。",
    "T43n1833_006:0937c18": "疏。云俗家族者。男女二根。餘頌配論義可",
    "T43n1833_006:0937c19": "知也。又瑜伽論五十七。有八復次廢立斯",
    "T43n1833_006:0937c20": "義。初同對法。餘七有別。恐煩不錄。",
    "T43n1833_006:0937c21": "論。除後剎那等者。如疏具明。諸論有違。義",
    "T43n1833_006:0937c22": "燈廣會。故此不云。",
    "T43n1833_006:0937c23": "論。近能引發根本位故等者。顯得無漏根",
    "T43n1833_006:0937c24": "名所以。或釋外難。外難意云。三根無漏。資",
    "T43n1833_006:0937c25": "糧．加行何得名為未知當知。故以引生遠",
    "T43n1833_006:0937c26": "資等釋。",
    "T43n1833_006:0937c27": "論。於此三位至為此根性者。問菩薩要託第",
    "T43n1833_006:0937c28": "四靜慮。若據二乘三受不俱。如何此位得",
    "T43n1833_006:0937c29": "有九根　答通依三乘得有九根。不言",
    "T43n1833_006:0938a01": "九根而俱起也。",
    "T43n1833_006:0938a02": "論。加行等位至故多不說者。問加行善根是",
    "T43n1833_006:0938a03": "色界法。離欲方得。云何此位猶有憂根",
    "T43n1833_006:0938a04": "　答決擇分善通依色界本地．近分。近分起者",
    "T43n1833_006:0938a05": "既未離欲得有憂根。固無有失。故按對",
    "T43n1833_006:0938a06": "法第十本論說云。未知欲知根者。謂於方便",
    "T43n1833_006:0938a07": "道及於見道十五心剎那所有諸根　釋論",
    "T43n1833_006:0938a08": "云。諸根者謂意根．信等五根。由未至定等地",
    "T43n1833_006:0938a09": "所依差別故。如其所應有樂．喜．憂．捨。",
    "T43n1833_006:0938a10": "疏。然此無漏根通三界等者。生起下論。今按",
    "T43n1833_006:0938a11": "彼云。問空無邊處地幾根可得。答十一。識無",
    "T43n1833_006:0938a12": "邊處．無所有處地應知亦爾　釋曰。信等五",
    "T43n1833_006:0938a13": "根．意捨命三．三無漏根合為十一　論云問",
    "T43n1833_006:0938a14": "非想非非想處地幾根可得。答八　釋曰前",
    "T43n1833_006:0938a15": "十一根中除三無漏。三無漏無如此下釋。此",
    "T43n1833_006:0938a16": "等皆約諸人容有現行而言。不依一切及",
    "T43n1833_006:0938a17": "種子說。凡無無漏。下界種子上身有故。不",
    "T43n1833_006:0938a18": "唯八等。論七根入無色等。如義燈釋。",
    "T43n1833_006:0938a19": "論。前三無色有勝見道等者。如疏具明。諸多",
    "T43n1833_006:0938a20": "同異燈中亦辨。三類邊智如前鈔說。故不重",
    "T43n1833_006:0938a21": "云。",
    "T43n1833_006:0938a22": "疏。唯得修修非行修修者。得謂所得。修謂熏",
    "T43n1833_006:0938a23": "修。由現道力令所得法種子增明。故所得",
    "T43n1833_006:0938a24": "法名之為修。行謂現行。修謂習學亦名習",
    "T43n1833_006:0938a25": "修。疏第八。",
    "T43n1833_006:0938a26": "成唯識論演祕卷第六(終)"
}