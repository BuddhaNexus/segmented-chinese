{
    "X08n0240_022:0642c01": "大方廣佛華嚴經綱要卷第二十二",
    "X08n0240_022:0642c02": "于闐國三藏沙門實叉難陀　譯經",
    "X08n0240_022:0642c03": "清涼山大華嚴寺沙門澄觀　疏義",
    "X08n0240_022:0642c04": "明匡山法雲寺憨山沙門德清提挈",
    "X08n0240_022:0642c05": "第五會兜率天宮金剛幢菩薩說十迴向等法門。",
    "X08n0240_022:0642c06": "令已行者起願。自二十二卷起。至三十三卷止。有",
    "X08n0240_022:0642c07": "三品經。初二品明當會由致。三品者。",
    "X08n0240_022:0642c08": "(昇兜率天宮品　兜率天宮偈讚品　十迴向品)",
    "X08n0240_022:0642c09": "昇兜率天宮品第二十三",
    "X08n0240_022:0642c10": "自下第五會說十迴向法。初來意。先會來者。正為",
    "X08n0240_022:0642c11": "答前迴向問故。迴前解行以向真證。廣益自他。令",
    "X08n0240_022:0642c12": "行彌綸無不周故。菩薩大乘藏經云。以少善根引",
    "X08n0240_022:0642c13": "無量果者。謂迴向心。以迴向心為大利故。故行後",
    "X08n0240_022:0642c14": "明之。又前解行既著。令悲願彌博。後品來者。前會",
    "X08n0240_022:0642c15": "既終。將明後說。先明說處。表法故來。二釋名者。先",
    "X08n0240_022:0642c16": "會得名。亦有三義。同前二會。二釋品名者。兜率是",
    "X08n0240_022:0642c17": "處。佛以法界之身不起而應。故名為升。處此說者。",
    "X08n0240_022:0642c18": "表位超勝。是次第故。又上下放逸。此天知足。表世",
    "X08n0240_022:0642c19": "間行滿故居喜足之天。又以彼有一生補處。表菩",
    "X08n0240_022:0642c20": "提之心。功行滿故。又積劫累勳知階未足。迴勳授",
    "X08n0240_022:0642c21": "子。乃知有餘。菩薩亦爾。勤苦積行未見有餘迴向",
    "X08n0240_022:0642c22": "眾生乃知自足。又欲界六天此居其中。表悲智均",
    "X08n0240_022:0642c23": "平。處於中故。又生此天而修三福謂施戒定。自餘",
    "X08n0240_022:0642c24": "不具偏多不均。故處此說也。三宗趣者。會以十向。",
    "X08n0240_022:0643a01": "大願為宗。得地為趣。品以升天赴感為宗。說向為",
    "X08n0240_022:0643a02": "趣。",
    "X08n0240_022:0643a03": "爾時佛神力故。十方一切世界一一四天下閻浮提",
    "X08n0240_022:0643a04": "中。皆見如來坐於樹下。各有菩薩承佛神力。而演說",
    "X08n0240_022:0643a05": "法。靡不自謂恒對於佛。",
    "X08n0240_022:0643a06": "第四釋文。此會有三品經。初二品當會由致。後一",
    "X08n0240_022:0643a07": "品正說。所以無勝進者。由二義故。一以此會是三",
    "X08n0240_022:0643a08": "賢位終。攝前解行總為趣地方便。迴向當體。自是",
    "X08n0240_022:0643a09": "勝進。是故無也。此經上下其例有四。一約行滿入",
    "X08n0240_022:0643a10": "位之際。如賢首品。信滿總為入住方便。二約願滿",
    "X08n0240_022:0643a11": "入證之際。如此迴向。初僧祇滿。總為入地方便。三",
    "X08n0240_022:0643a12": "約功用滿。約無功用之際。如第八地。總攝前七地",
    "X08n0240_022:0643a13": "以為方便。此第二僧祇也。四約因位成滿之際。如",
    "X08n0240_022:0643a14": "第十地初。攝前九地為入方便。此約三僧祇滿處",
    "X08n0240_022:0643a15": "攝也。餘位相接。即別有方便。故非一例。二方欲入",
    "X08n0240_022:0643a16": "地。必離進趣相。與無分別為方便故。上辯勝進。就",
    "X08n0240_022:0643a17": "初二品。前一化主赴機。後品助化讚佛。今初品中。",
    "X08n0240_022:0643a18": "大分十段。一本會齊現。二不離而昇。三見佛嚴處。",
    "X08n0240_022:0643a19": "四迎佛興供。五覩佛勝德。六請佛處殿。七如來受",
    "X08n0240_022:0643a20": "請。八天王獲益。九承力偈請。十如來就座。今初也。",
    "X08n0240_022:0643a21": "初言神力。即是徧因。未必起神境通。但是修成心",
    "X08n0240_022:0643a22": "力自在。",
    "X08n0240_022:0643a23": "爾時世尊復以神力。不離於此菩提樹下及須彌頂",
    "X08n0240_022:0643a24": "夜摩天宮。而往詣於兜率陀天一切妙寶所莊嚴殿。",
    "X08n0240_022:0643b01": "第二爾時下明不離而昇。謂前十方一切四會。皆",
    "X08n0240_022:0643b02": "儼然不散而昇。故云不離菩提樹等。此說意明橫",
    "X08n0240_022:0643b03": "徧十方竪該九會。佛法界徧時處故。",
    "X08n0240_022:0643b04": "時兜率天王遙見佛來。即於殿上敷摩尼藏師子之",
    "X08n0240_022:0643b05": "座。其師子座。天諸妙寶之所集成。過去修行善根所",
    "X08n0240_022:0643b06": "得。一切如來神力所現。無量百千億那由他阿僧祇",
    "X08n0240_022:0643b07": "善根所生。一切如來淨法所起。無邊福力之所嚴瑩。",
    "X08n0240_022:0643b08": "清淨業報不可沮壞。觀者欣樂無有厭足。是出世法",
    "X08n0240_022:0643b09": "非世所染。一切眾生咸來觀察。無有能得究其妙好。",
    "X08n0240_022:0643b10": "第三見佛嚴處。即於下正顯嚴處。有二。初一方嚴。",
    "X08n0240_022:0643b11": "後結通十方。初中分二。初總顯體德。後有百萬下",
    "X08n0240_022:0643b12": "別明體用。今初有十一句。初一句總。餘十句為別。",
    "X08n0240_022:0643b13": "別中分三段。初一句自體相。以寶成故。次六句因",
    "X08n0240_022:0643b14": "相。謂過去善根。後三句總顯殊特。",
    "X08n0240_022:0643b15": "有百萬億層級周帀圍繞。百萬億金網百萬億華帳",
    "X08n0240_022:0643b16": "百萬億寶帳百萬億鬘帳百萬億香帳張施其上。華",
    "X08n0240_022:0643b17": "鬘垂下香氣普熏。百萬億華蓋百萬億鬘蓋百萬億",
    "X08n0240_022:0643b18": "寶蓋諸天執持四面行列。百萬億寶衣以敷其上。",
    "X08n0240_022:0643b19": "二別明體用中。通有二百九十九種百萬億。廣上",
    "X08n0240_022:0643b20": "三段。即為三別。初自此已下有二百一十四句。廣",
    "X08n0240_022:0643b21": "自體。次有百萬億初發心下七十五句。廣前殊特。",
    "X08n0240_022:0643b22": "三百萬億善根下十句。廣前因相。初一多明器世",
    "X08n0240_022:0643b23": "間嚴。後二顯眾生世間嚴。皆智正覺世間之力也。",
    "X08n0240_022:0643b24": "皆言百萬億。位增十行之百萬故。初中長分為十。",
    "X08n0240_022:0643c01": "前九色嚴。後一音聲嚴。",
    "X08n0240_022:0643c02": "百萬億樓閣綺煥莊嚴。百萬億摩尼網百萬億寶網",
    "X08n0240_022:0643c03": "彌覆其上。百萬億寶瓔珞網四面垂下。百萬億莊嚴",
    "X08n0240_022:0643c04": "具網百萬億蓋網百萬億衣網百萬億寶帳網以張",
    "X08n0240_022:0643c05": "其上。百萬億寶蓮華網開敷光榮。百萬億寶香網其",
    "X08n0240_022:0643c06": "香美妙稱悅眾心。",
    "X08n0240_022:0643c07": "第二樓閣下十句。復於殿內建立樓閣。繞座莊嚴。",
    "X08n0240_022:0643c08": "網嚴樓閣。",
    "X08n0240_022:0643c09": "百萬億寶鈴帳其鈴微動出和雅音。百萬億旃檀寶",
    "X08n0240_022:0643c10": "帳香氣普熏。百萬億寶華帳其華敷榮。百萬億眾妙",
    "X08n0240_022:0643c11": "色衣帳世所希有。百萬億菩薩帳百萬億雜色帳百",
    "X08n0240_022:0643c12": "萬億真金帳百萬億瑠璃帳百萬億種種寶帳悉張",
    "X08n0240_022:0643c13": "其上。百萬億一切寶帳大摩尼寶以為莊嚴。",
    "X08n0240_022:0643c14": "第三寶鈴帳下十句辨帳嚴。是繞座前已辨覆故。",
    "X08n0240_022:0643c15": "百萬億妙寶華周帀瑩飾。百萬億頻婆帳殊妙間錯。",
    "X08n0240_022:0643c16": "百萬億寶鬘百萬億香鬘四面垂下。百萬億天堅固",
    "X08n0240_022:0643c17": "香其香普熏。百萬億天莊嚴具瓔珞百萬億寶華瓔",
    "X08n0240_022:0643c18": "珞百萬億勝藏寶瓔珞百萬億摩尼寶瓔珞百萬億",
    "X08n0240_022:0643c19": "海摩尼寶瓔珞莊嚴座身。百萬億妙寶繒采以為垂",
    "X08n0240_022:0643c20": "帶。",
    "X08n0240_022:0643c21": "第四如寶華下有十二句。辨嚴座身。頻婆羅此云",
    "X08n0240_022:0643c22": "影質。謂帳莊嚴中。現外質之影故。",
    "X08n0240_022:0643c23": "百萬億因陀羅金剛寶百萬億自在摩尼寶百萬億",
    "X08n0240_022:0643c24": "妙色真金藏以為間飾。百萬億毗盧遮那摩尼寶百",
    "X08n0240_022:0644a01": "萬億因陀羅摩尼寶光明照耀。百萬億天堅固摩尼",
    "X08n0240_022:0644a02": "寶以為牕牖。百萬億清淨功德摩尼寶彰施妙色。百",
    "X08n0240_022:0644a03": "萬億清淨妙藏寶以為門闥。百萬億世中最勝半月",
    "X08n0240_022:0644a04": "寶百萬億離垢藏摩尼寶百萬億師子面摩尼寶間",
    "X08n0240_022:0644a05": "錯莊嚴。百萬億心王摩尼寶所求如意。百萬億閻浮",
    "X08n0240_022:0644a06": "檀摩尼寶百萬億清淨藏摩尼寶百萬億帝幢摩尼",
    "X08n0240_022:0644a07": "寶咸放光明彌覆其上。百萬億白銀藏摩尼寶百萬",
    "X08n0240_022:0644a08": "億須彌幢摩尼寶莊嚴其藏。",
    "X08n0240_022:0644a09": "第五因陀羅金剛寶下有十七句。亦嚴座四周。皆",
    "X08n0240_022:0644a10": "明妙寶以為牕門及覆。亦嚴座體。莊嚴其藏。是蓮",
    "X08n0240_022:0644a11": "華藏不言蓮華。或是座身之龕名藏。",
    "X08n0240_022:0644a12": "百萬億真珠瓔珞。百萬億瑠璃瓔珞。百萬億赤色寶",
    "X08n0240_022:0644a13": "瓔珞。百萬億摩尼瓔珞。百萬億寶光明瓔珞。百萬億",
    "X08n0240_022:0644a14": "種種藏摩尼瓔珞。百萬億甚可樂見赤真珠瓔珞。百",
    "X08n0240_022:0644a15": "萬億無邊色相藏摩尼寶瓔珞。百萬億極清淨無比",
    "X08n0240_022:0644a16": "寶瓔珞。百萬億勝光明摩尼寶瓔珞周帀垂布。以為",
    "X08n0240_022:0644a17": "莊嚴。百萬億摩尼身殊妙嚴飾。百萬億因陀羅妙色",
    "X08n0240_022:0644a18": "寶。",
    "X08n0240_022:0644a19": "第六真珠瓔珞下十二句。瓔珞周垂嚴。其摩尼身",
    "X08n0240_022:0644a20": "下二句。文似闕略。謂妙色寶下無所結屬。",
    "X08n0240_022:0644a21": "百萬億黑旃檀香。百萬億不思議境界香。百萬億十",
    "X08n0240_022:0644a22": "方妙香。百萬億最勝香。百萬億甚可愛樂香。咸發香",
    "X08n0240_022:0644a23": "氣普熏十方。百萬億頻婆羅香普散十方。百萬億淨",
    "X08n0240_022:0644a24": "光香普熏眾生。百萬億無邊際種種色香普熏一切",
    "X08n0240_022:0644b01": "諸佛國土。永不歇滅。百萬億塗香。百萬億熏香。百萬",
    "X08n0240_022:0644b02": "億燒香。香氣發越普熏一切。百萬億蓮華藏沉水香",
    "X08n0240_022:0644b03": "出大音聲。百萬億遊戲香能轉眾心。百萬億阿樓那",
    "X08n0240_022:0644b04": "香香氣普熏其味甘美。百萬億能開悟香普徧一切。",
    "X08n0240_022:0644b05": "令其聞者諸根寂靜。復有百萬億無比香王香種種",
    "X08n0240_022:0644b06": "莊嚴。",
    "X08n0240_022:0644b07": "第七黑旃檀下有十六句。以香為嚴。阿樓那此云",
    "X08n0240_022:0644b08": "紅赤色。",
    "X08n0240_022:0644b09": "雨百萬億天華雲。雨百萬億天香雲。雨百萬億天末",
    "X08n0240_022:0644b10": "香雲。雨百萬億天拘蘇摩華雲。雨百萬億天波頭摩",
    "X08n0240_022:0644b11": "華雲。雨百萬億天優鉢羅華雲。雨百萬億天拘物頭",
    "X08n0240_022:0644b12": "華雲。雨百萬億天芬陀利華雲。雨百萬億天曼陀羅",
    "X08n0240_022:0644b13": "華雲。雨百萬億一切天華雲。雨百萬億天衣雲。雨百",
    "X08n0240_022:0644b14": "萬億摩尼寶雲。雨百萬億天蓋雲。雨百萬億天幡雲。",
    "X08n0240_022:0644b15": "雨百萬億天冠雲。雨百萬億天莊嚴具雲。雨百萬億",
    "X08n0240_022:0644b16": "天寶鬘雲。雨百萬億天寶瓔珞雲。雨百萬億天旃檀",
    "X08n0240_022:0644b17": "香雲。雨百萬億沉水香雲。",
    "X08n0240_022:0644b18": "第八雨百萬下二十句。雨雲為嚴。",
    "X08n0240_022:0644b19": "建百萬億寶幢。懸百萬億寶幡。垂百萬億寶繒帶。然",
    "X08n0240_022:0644b20": "百萬億香鑪。布百萬億寶鬘。持百萬億寶扇。執百萬",
    "X08n0240_022:0644b21": "億寶拂。懸百萬億寶鈴網微風吹動出妙音聲。百萬",
    "X08n0240_022:0644b22": "億寶欄楯周帀圍繞。百萬億寶多羅樹次第行列。百",
    "X08n0240_022:0644b23": "萬億妙寶牕牖綺麗莊嚴。百萬億寶樹周帀垂陰。百",
    "X08n0240_022:0644b24": "萬億寶樓閣延袤綺飾。百萬億寶門垂布瓔珞。百萬",
    "X08n0240_022:0644c01": "億金鈴出妙音聲。百萬億吉祥相瓔珞嚴淨垂下。百",
    "X08n0240_022:0644c02": "萬億寶悉底迦能除眾惡。百萬億金藏金縷織成。百",
    "X08n0240_022:0644c03": "萬億寶蓋眾寶為竿執持行列。百萬億一切寶莊嚴",
    "X08n0240_022:0644c04": "具網間錯莊嚴。",
    "X08n0240_022:0644c05": "第九建百萬下四十八句。座外四面嚴。於中有四。",
    "X08n0240_022:0644c06": "初二十句雜莊嚴。羅列座側。言樓閣延袤者。淨法",
    "X08n0240_022:0644c07": "云。梵云蒲莫迦。此云帳轝。前文已有樓閣故。寶悉",
    "X08n0240_022:0644c08": "底迦者。具云塞縛悉底迦。此云有樂。若見此相。必",
    "X08n0240_022:0644c09": "獲安樂。其形如卍字。",
    "X08n0240_022:0644c10": "百萬億光明寶放種種光。百萬億光明周徧照耀。百",
    "X08n0240_022:0644c11": "萬億日藏輪百萬億月藏輪並無量色寶之所集成。",
    "X08n0240_022:0644c12": "百萬億香燄光明暎徹。百萬億蓮華藏開敷鮮榮。百",
    "X08n0240_022:0644c13": "萬億寶網百萬億華網百萬億香網彌覆其上。",
    "X08n0240_022:0644c14": "次光明寶下九句光明嚴。言網覆者。如世之燈以",
    "X08n0240_022:0644c15": "護夕蟲。成隱暎故。",
    "X08n0240_022:0644c16": "百萬億天寶衣百萬億天青色衣百萬億天黃色衣",
    "X08n0240_022:0644c17": "百萬億天赤色衣百萬億天奇妙色衣百萬億天種",
    "X08n0240_022:0644c18": "種寶奇妙衣百萬億種種香熏衣百萬億一切寶所",
    "X08n0240_022:0644c19": "成衣百萬億鮮白衣悉善敷布見者歡喜。",
    "X08n0240_022:0644c20": "三天寶衣下九句。寶衣敷布嚴。",
    "X08n0240_022:0644c21": "百萬億天鈴幢百萬億金網幢出微妙音。百萬億天",
    "X08n0240_022:0644c22": "繒幢眾采具足。百萬億香幢垂布香網。百萬億華幢",
    "X08n0240_022:0644c23": "雨一切華。百萬億天衣幢。懸布妙衣。百萬億天摩尼",
    "X08n0240_022:0644c24": "眾幢眾寶莊嚴。百萬億天莊嚴具幢眾具校飾。百萬",
    "X08n0240_022:0645a01": "億天鬘幢種種華鬘四面行布。百萬億天蓋幢寶鈴",
    "X08n0240_022:0645a02": "和鳴。聞皆歡喜。",
    "X08n0240_022:0645a03": "四天鈴幢下十句。寶幢行列嚴。上九段色相嚴。",
    "X08n0240_022:0645a04": "次下第十一段音聲嚴。",
    "X08n0240_022:0645a05": "百萬億天螺出妙音聲。百萬億天鼓出大音聲。百萬",
    "X08n0240_022:0645a06": "億天箜篌出微妙音。百萬億天牟陀羅出大妙音。百",
    "X08n0240_022:0645a07": "萬億天諸雜樂同時俱奏。百萬億天自在樂出妙音",
    "X08n0240_022:0645a08": "聲。其聲普徧一切佛剎。百萬億天變化樂其聲如響",
    "X08n0240_022:0645a09": "普應一切。百萬億天鼓因於撫擊而出妙音。百萬億",
    "X08n0240_022:0645a10": "天如意樂自然出聲音節相和。百萬億天諸雜樂出",
    "X08n0240_022:0645a11": "妙音聲滅諸煩惱。",
    "X08n0240_022:0645a12": "第十天螺出妙音聲下辨音聲嚴。於中二。初十句",
    "X08n0240_022:0645a13": "樂音嚴。",
    "X08n0240_022:0645a14": "百萬億悅意音讚歎供養。百萬億廣大音讚歎承事。",
    "X08n0240_022:0645a15": "百萬億甚深音讚歎脩行。百萬億眾妙音歎佛業果。",
    "X08n0240_022:0645a16": "百萬億微細音歎如實理。百萬億無障礙真實音歎",
    "X08n0240_022:0645a17": "佛本行。百萬億清淨音讚歎過去供養諸佛。百萬億",
    "X08n0240_022:0645a18": "法門音讚歎諸佛最勝無畏。百萬億無量音歎諸菩",
    "X08n0240_022:0645a19": "薩功德無盡。百萬億菩薩地音讚歎開示一切菩薩",
    "X08n0240_022:0645a20": "地相應行。百萬億無斷絕音歎佛功德無有斷絕。",
    "X08n0240_022:0645a21": "後悅意下二十句法音嚴。前樂音中牟陀羅者。此",
    "X08n0240_022:0645a22": "云蜂鼓。謂天樂初奏。此鼓先作故。後法音嚴中初",
    "X08n0240_022:0645a23": "十一句。讚歎三寶。",
    "X08n0240_022:0645a24": "百萬億隨順音讚歎稱揚見佛之行。百萬億甚深法",
    "X08n0240_022:0645b01": "音讚歎一切法無礙智相應理。百萬億廣大音其音",
    "X08n0240_022:0645b02": "充滿一切佛剎。百萬億無礙清淨音隨其心樂悉令",
    "X08n0240_022:0645b03": "歡喜。百萬億不住三界音令其聞者深入法性。百萬",
    "X08n0240_022:0645b04": "億歡喜音令其聞者心無障礙深信恭敬。百萬億佛",
    "X08n0240_022:0645b05": "境界音隨所出聲悉能開示一切法義。百萬億陀羅",
    "X08n0240_022:0645b06": "尼音善宣一切法句差別決了如來祕密之藏。百萬",
    "X08n0240_022:0645b07": "億一切法音其音和暢克諧眾樂。",
    "X08n0240_022:0645b08": "後隨順音下九句說法益物。上廣自體竟。",
    "X08n0240_022:0645b09": "有百萬億初發心菩薩。纔見此座。倍更增長一切智",
    "X08n0240_022:0645b10": "心。百萬億治地菩薩心淨歡喜。百萬億修行菩薩悟",
    "X08n0240_022:0645b11": "解清淨。百萬億生貴菩薩住勝志樂。百萬億方便具",
    "X08n0240_022:0645b12": "足菩薩起大乘行。百萬億正心住菩薩勤修一切菩",
    "X08n0240_022:0645b13": "薩道。百萬億不退菩薩淨修一切菩薩地。百萬億童",
    "X08n0240_022:0645b14": "真菩薩得一切菩薩三昧光明。百萬億法王子菩薩",
    "X08n0240_022:0645b15": "入不思議諸佛境界。百萬億灌頂菩薩能現無量如",
    "X08n0240_022:0645b16": "來十力。",
    "X08n0240_022:0645b17": "大文第二廣顯殊特。前略云見者無厭。亦已略明",
    "X08n0240_022:0645b18": "益相。今廣顯之。即座之德用。恭敬供養。復顯為嚴。",
    "X08n0240_022:0645b19": "文中二。初明獲益。後申供儀。前有三十九句。曲分",
    "X08n0240_022:0645b20": "為四。初十約位辨益。",
    "X08n0240_022:0645b21": "百萬億菩薩得自在神通。百萬億菩薩生清淨解。百",
    "X08n0240_022:0645b22": "萬億菩薩心生愛樂。百萬億菩薩深信不壞。百萬億",
    "X08n0240_022:0645b23": "菩薩勢力廣大。百萬億菩薩名稱增長。百萬億菩薩",
    "X08n0240_022:0645b24": "演說法義令智決定。百萬億菩薩正念不亂。百萬億",
    "X08n0240_022:0645c01": "菩薩生決定智。百萬億菩薩得聞持力持一切佛法。",
    "X08n0240_022:0645c02": "百萬億菩薩出生無量廣大覺解。百萬億菩薩安住",
    "X08n0240_022:0645c03": "信根。",
    "X08n0240_022:0645c04": "二得萬自在下有十二句。雜辨得益。",
    "X08n0240_022:0645c05": "百萬億菩薩得檀波羅蜜能一切施。百萬億菩薩得",
    "X08n0240_022:0645c06": "尸波羅蜜具持眾戒。百萬億菩薩得忍波羅蜜心不",
    "X08n0240_022:0645c07": "妄動。悉能忍受一切佛法。百萬億菩薩得精進波羅",
    "X08n0240_022:0645c08": "蜜。能行無量出離精進。百萬億菩薩得禪波羅蜜。具",
    "X08n0240_022:0645c09": "足無量禪定光明。百萬億菩薩得般若波羅蜜。智慧",
    "X08n0240_022:0645c10": "光明能普照耀。百萬億菩薩成就大願悉皆清淨。百",
    "X08n0240_022:0645c11": "萬億菩薩得智慧燈明照法門。百萬億菩薩為十方",
    "X08n0240_022:0645c12": "諸佛法光所照。百萬億菩薩周徧十方演離癡法。",
    "X08n0240_022:0645c13": "三得檀下約行辨益。",
    "X08n0240_022:0645c14": "百萬億菩薩普入一切諸佛剎土。百萬億菩薩法身",
    "X08n0240_022:0645c15": "隨到一切佛國。百萬億菩薩得佛音聲能廣開悟。百",
    "X08n0240_022:0645c16": "萬億菩薩得出生一切智方便。百萬億菩薩得成就",
    "X08n0240_022:0645c17": "一切法門。百萬億菩薩成就法智猶如寶幢。能普顯",
    "X08n0240_022:0645c18": "示一切佛法。百萬億菩薩能悉示現如來境界。",
    "X08n0240_022:0645c19": "四普入一切佛剎下七句。約大用辨益。上四段",
    "X08n0240_022:0645c20": "通明獲益。",
    "X08n0240_022:0645c21": "百萬億諸天王恭敬禮拜。百萬億龍王諦觀無厭。百",
    "X08n0240_022:0645c22": "萬億夜叉王頂上合掌。百萬億乾闥婆王起淨信心。",
    "X08n0240_022:0645c23": "百萬億阿修羅王斷憍慢意。百萬億迦樓羅王口銜",
    "X08n0240_022:0645c24": "繒帶。百萬億緊那羅王歡喜踴躍。百萬億摩睺羅伽",
    "X08n0240_022:0646a01": "王歡喜瞻仰。百萬億世主稽首作禮。百萬億忉利天",
    "X08n0240_022:0646a02": "王瞻仰不瞬。百萬億夜摩天王歡喜讚歎。百萬億兜",
    "X08n0240_022:0646a03": "率天王布身作禮。百萬億化樂天王頭頂禮敬。百萬",
    "X08n0240_022:0646a04": "億他化天王恭敬合掌。百萬億梵天王一心觀察。百",
    "X08n0240_022:0646a05": "萬億摩醯首羅天王恭敬供養。百萬億菩薩發聲讚",
    "X08n0240_022:0646a06": "歎。",
    "X08n0240_022:0646a07": "二諸天恭敬。明供儀。文分為五段。初十七句雜明",
    "X08n0240_022:0646a08": "八部人天菩薩三業設敬。其中所作各隨所宜。",
    "X08n0240_022:0646a09": "百萬億天女專心供養。百萬億同願天踴躍歡喜。百",
    "X08n0240_022:0646a10": "萬億往昔同住天妙聲稱讚。百萬億梵身天布身敬",
    "X08n0240_022:0646a11": "禮。百萬億梵輔天合掌於頂。百萬億梵眾天圍繞侍",
    "X08n0240_022:0646a12": "衛。百萬億大梵天讚歎稱揚無量功德。百萬億光天",
    "X08n0240_022:0646a13": "五體投地。百萬億少光天宣揚讚歎佛世難值。百萬",
    "X08n0240_022:0646a14": "億無量光天遙向佛禮。百萬億光音天讚歎如來甚",
    "X08n0240_022:0646a15": "難得見。百萬億淨天與宮殿俱而來詣此。百萬億少",
    "X08n0240_022:0646a16": "淨天以清淨心稽首作禮。百萬億無量淨天願欲見",
    "X08n0240_022:0646a17": "佛投身而下。百萬億徧淨天恭敬尊重親近供養。百",
    "X08n0240_022:0646a18": "萬億廣天念昔善根。百萬億少廣天於如來所生希",
    "X08n0240_022:0646a19": "有想。百萬億無量廣天決定尊重生諸善業。百萬億",
    "X08n0240_022:0646a20": "廣果天曲躬恭敬。百萬億無煩天信根堅固恭敬禮",
    "X08n0240_022:0646a21": "拜。百萬億無熱天合掌念佛情無厭足。百萬億善見",
    "X08n0240_022:0646a22": "天頭面作禮。百萬億善現天念供養佛心無懈歇。百",
    "X08n0240_022:0646a23": "萬億阿迦尼吒天恭敬頂禮。百萬億種種天皆大歡",
    "X08n0240_022:0646a24": "喜發聲讚歎。百萬億諸天各善思惟而為莊嚴。",
    "X08n0240_022:0646b01": "二天女專心下二十六句。唯明諸天三業敬養。",
    "X08n0240_022:0646b02": "百萬億菩薩天護持佛座莊嚴不絕。百萬億華手菩",
    "X08n0240_022:0646b03": "薩雨一切華。百萬億香手菩薩雨一切香。百萬億鬘",
    "X08n0240_022:0646b04": "手菩薩雨一切鬘。百萬億末香手菩薩雨一切末香。",
    "X08n0240_022:0646b05": "百萬億塗香手菩薩雨一切塗香。百萬億衣手菩薩",
    "X08n0240_022:0646b06": "雨一切衣。百萬億蓋手菩薩雨一切蓋。百萬億幢手",
    "X08n0240_022:0646b07": "菩薩雨一切幢。百萬億幡手菩薩雨一切幡。百萬億",
    "X08n0240_022:0646b08": "寶手菩薩雨一切寶。百萬億莊嚴手菩薩雨一切莊",
    "X08n0240_022:0646b09": "嚴具。",
    "X08n0240_022:0646b10": "三菩薩天下有十二句。明菩薩事供養。",
    "X08n0240_022:0646b11": "百萬億諸天子從天宮出至於座所。百萬億諸天子",
    "X08n0240_022:0646b12": "以淨信心并宮殿俱。百萬億生貴天子以身持座。百",
    "X08n0240_022:0646b13": "萬億灌頂天子舉身持座。",
    "X08n0240_022:0646b14": "四諸天子從天宮出下四句。諸天身供養。",
    "X08n0240_022:0646b15": "百萬億思惟菩薩恭敬思惟。百萬億生貴菩薩發清",
    "X08n0240_022:0646b16": "淨心。百萬億菩薩諸根悅樂。百萬億菩薩深心清淨。",
    "X08n0240_022:0646b17": "百萬億菩薩信解清淨。百萬億菩薩諸業清淨。百萬",
    "X08n0240_022:0646b18": "億菩薩受生自在。百萬億菩薩法光照耀。百萬億菩",
    "X08n0240_022:0646b19": "薩成就於地。百萬億菩薩善能教化一切眾生。",
    "X08n0240_022:0646b20": "五思惟菩薩下十句。菩薩修法供養。亦明得益。菩",
    "X08n0240_022:0646b21": "薩多明得益。諸天但說供養者。諸天供養是益因",
    "X08n0240_022:0646b22": "故。",
    "X08n0240_022:0646b23": "百萬億善根所生。百萬億諸佛護持。百萬億福德所",
    "X08n0240_022:0646b24": "圓滿。百萬億殊勝心所清淨。百萬億大願所嚴潔。百",
    "X08n0240_022:0646c01": "萬億善行所生起。百萬億善法所堅固。百萬億神力",
    "X08n0240_022:0646c02": "所示現。百萬億功德所成就。百萬億讚歎法而以讚",
    "X08n0240_022:0646c03": "歎。",
    "X08n0240_022:0646c04": "第三百萬億善根下廣前因深。十句可知。所以此",
    "X08n0240_022:0646c05": "會嚴事偏多者。一以此天補處為王故。二以賢位",
    "X08n0240_022:0646c06": "已極大悲普周故。而此勝相。皆是如來海印所現",
    "X08n0240_022:0646c07": "法界差別自在實德。人法無礙。依正渾融之嚴也。",
    "X08n0240_022:0646c08": "亦表蘊前妙行積於此位故。",
    "X08n0240_022:0646c09": "補義曰。疏言表蘊前妙行積於此位者。前十無盡",
    "X08n0240_022:0646c10": "藏品正明所蘊之行法。今將以行迴向成德。故約",
    "X08n0240_022:0646c11": "事以表。正顯事理無二之行也。",
    "X08n0240_022:0646c12": "如此世界兜率天王奉為如來敷置高座。一切世界",
    "X08n0240_022:0646c13": "兜率天王。悉為於佛如是敷座。如是莊嚴。如是儀則。",
    "X08n0240_022:0646c14": "如是信樂。如是心淨。如是欣樂。如是喜悅。如是尊重。",
    "X08n0240_022:0646c15": "如是而生希有之想。如是踴躍。如是渴仰。悉皆同等。",
    "X08n0240_022:0646c16": "第二如此世界下結通十方。",
    "X08n0240_022:0646c17": "爾時兜率天王。為如來敷置座已。心生尊重。與十萬",
    "X08n0240_022:0646c18": "億阿僧祇兜率天子奉迎如來。",
    "X08n0240_022:0646c19": "第四爾時下迎佛興供於中二。先將迎興供。二爾",
    "X08n0240_022:0646c20": "時如來威神力下見佛興供。前中初奉迎。",
    "X08n0240_022:0646c21": "以清淨心。雨阿僧祇色華雲。雨不思議色香雲。雨種",
    "X08n0240_022:0646c22": "種色鬘雲。雨廣大清淨旃檀雲。雨無量種種蓋雲。雨",
    "X08n0240_022:0646c23": "細妙天衣雲。雨無邊眾妙寶雲。雨天莊嚴具雲。雨無",
    "X08n0240_022:0646c24": "量種種燒香雲。雨一切旃檀沉水堅固末香雲。諸天",
    "X08n0240_022:0647a01": "子眾各從其身出此諸雲。時百千億阿僧祇兜率天",
    "X08n0240_022:0647a02": "子。及餘在會諸天子眾。心大歡喜恭敬頂禮。阿僧伽",
    "X08n0240_022:0647a03": "天女踴躍欣慕諦觀如來。",
    "X08n0240_022:0647a04": "二以清淨下興供。於中先諸天興供。皆從身出者。",
    "X08n0240_022:0647a05": "非唯顯諸天福力。亦表身供養具供自心生。",
    "X08n0240_022:0647a06": "兜率宮中不可說諸菩薩眾住虗空中。精勤一心。以",
    "X08n0240_022:0647a07": "出過諸天諸供養具。供養於佛恭敬作禮。阿僧祇音",
    "X08n0240_022:0647a08": "樂一時同奏。",
    "X08n0240_022:0647a09": "後兜率宮下菩薩興供。",
    "X08n0240_022:0647a10": "爾時如來威神力故。往昔善根之所流故。不可思議",
    "X08n0240_022:0647a11": "自在力故。兜率宮中一切諸天及諸天女。皆遙見佛",
    "X08n0240_022:0647a12": "如對目前。",
    "X08n0240_022:0647a13": "第二見佛興供。於中先諸天。後百千億下明菩薩。",
    "X08n0240_022:0647a14": "同興念言。如來出世難可值遇。我今得見具一切智",
    "X08n0240_022:0647a15": "於法無礙正等覺者。如是思惟。如是觀察。與諸眾會",
    "X08n0240_022:0647a16": "悉共同時奉迎如來。",
    "X08n0240_022:0647a17": "二同興下慶遇奉迎。",
    "X08n0240_022:0647a18": "各以天衣盛一切華。盛一切香。盛一切寶。盛一切莊",
    "X08n0240_022:0647a19": "嚴具。盛一切天旃檀末香。盛一切天沉水末香。盛一",
    "X08n0240_022:0647a20": "切天妙寶末香。盛一切天香華。盛一切天曼陀羅華。",
    "X08n0240_022:0647a21": "悉以奉散供養於佛。",
    "X08n0240_022:0647a22": "三各以下。正明興供於中三。初十句衣盛供以散",
    "X08n0240_022:0647a23": "佛。表修寂滅以趣果故。",
    "X08n0240_022:0647a24": "百千億那由他阿僧祇兜率陀天子住虗空中。咸於",
    "X08n0240_022:0647b01": "佛所起智慧境界心。燒一切香。香氣成雲莊嚴虗空。",
    "X08n0240_022:0647b02": "又於佛所起歡喜心。雨一切天華雲莊嚴虗空。又於",
    "X08n0240_022:0647b03": "佛所起尊重心。雨一切天蓋雲莊嚴虗空。又於佛所",
    "X08n0240_022:0647b04": "起供養心。散一切天鬘雲莊嚴虗空。又於佛所生信",
    "X08n0240_022:0647b05": "解心。布阿僧祇金網彌覆虗空。一切寶鈴常出妙音。",
    "X08n0240_022:0647b06": "又於佛所生最勝福田心。以阿僧祇帳莊嚴虗空。雨",
    "X08n0240_022:0647b07": "一切瓔珞雲無有斷絕。又於佛所生深信心。以阿僧",
    "X08n0240_022:0647b08": "祇諸天宮殿莊嚴虗空。一切天樂出微妙音。又於佛",
    "X08n0240_022:0647b09": "所生最勝難遇心。以阿僧祇種種色天衣雲莊嚴虗",
    "X08n0240_022:0647b10": "空。雨於無比種種妙衣。又於佛所生無量歡喜踴躍",
    "X08n0240_022:0647b11": "心。以阿僧祇諸天寶冠莊嚴虗空。雨無量天冠廣大",
    "X08n0240_022:0647b12": "成雲。又於佛所起歡喜心。以阿僧祇種種色寶莊嚴",
    "X08n0240_022:0647b13": "虗空。雨一切瓔珞雲無有斷絕。",
    "X08n0240_022:0647b14": "二百千億下十句。明起心雨供。嚴空顯所修萬行",
    "X08n0240_022:0647b15": "稱法性空。空有無礙。是嚴空義。",
    "X08n0240_022:0647b16": "百千億那由他阿僧祇天子咸於佛所生淨信心。散",
    "X08n0240_022:0647b17": "無數種種色天華。然無數種種色天香。供養如來。又",
    "X08n0240_022:0647b18": "於佛所起大莊嚴變化心。持無數種種色天旃檀末",
    "X08n0240_022:0647b19": "香。奉散如來。又於佛所起歡喜踴躍心。持無數種種",
    "X08n0240_022:0647b20": "色蓋。隨逐如來。又於佛所起增上心。持無數種種色",
    "X08n0240_022:0647b21": "天寶衣。敷布道路。供養如來。又於佛所起清淨心。持",
    "X08n0240_022:0647b22": "無數種種色天寶幢。奉迎如來。又於佛所起增上歡",
    "X08n0240_022:0647b23": "喜心。持無數種種色天莊嚴具。供養如來。又於佛所",
    "X08n0240_022:0647b24": "生不壞信心。持無數天寶鬘。供養如來。又於佛所生",
    "X08n0240_022:0647c01": "無比歡喜心。持無數種種色天寶幡。供養如來。百千",
    "X08n0240_022:0647c02": "億那由他阿僧祇諸天子。以調順寂靜無放逸心。持",
    "X08n0240_022:0647c03": "無數種種色天樂。出妙音聲供養如來。",
    "X08n0240_022:0647c04": "三百千億那由他阿僧祇天子下九句。雜申供養。",
    "X08n0240_022:0647c05": "表萬行雜修故。上諸天興供下菩薩。",
    "X08n0240_022:0647c06": "百千億那由他不可說先住兜率宮諸菩薩眾。以從",
    "X08n0240_022:0647c07": "超過三界法所生。離諸煩惱行所生。周徧無礙心所",
    "X08n0240_022:0647c08": "生。甚深方便法所生。無量廣大智所生。堅固清淨信",
    "X08n0240_022:0647c09": "所增長。不思議善根所生起。阿僧祇善巧變化所成",
    "X08n0240_022:0647c10": "就。供養佛心之所現。無作法門之所印。出過諸天諸",
    "X08n0240_022:0647c11": "供養具供養於佛。",
    "X08n0240_022:0647c12": "第二菩薩興供中二。先明行成依報供。後其諸菩",
    "X08n0240_022:0647c13": "薩下身出正報供。前中二十七句。文分為三。初十",
    "X08n0240_022:0647c14": "句多因成一果之供。次八句一因成一果之供。後",
    "X08n0240_022:0647c15": "九句一因成多果之供。",
    "X08n0240_022:0647c16": "以從波羅蜜所生一切寶蓋。於一切佛境界清淨解",
    "X08n0240_022:0647c17": "所生一切華帳。無生法忍所生一切衣。入金剛法無",
    "X08n0240_022:0647c18": "礙心所生一切鈴網。解一切法如幻心所生一切堅",
    "X08n0240_022:0647c19": "固香。周徧一切佛境界如來座心所生一切佛眾寶",
    "X08n0240_022:0647c20": "妙座。供養佛不懈心所生一切寶幢。解諸法如夢歡",
    "X08n0240_022:0647c21": "喜心所生佛所住一切寶宮殿。",
    "X08n0240_022:0647c22": "第二一因一果中。皆因果相似。疏各有義。",
    "X08n0240_022:0647c23": "無著善根無生善根所生一切寶蓮華雲一切堅固",
    "X08n0240_022:0647c24": "香雲一切無邊色華雲一切種種色妙衣雲一切無",
    "X08n0240_022:0648a01": "邊清淨旃檀香雲一切妙莊嚴寶蓋雲一切燒香雲",
    "X08n0240_022:0648a02": "一切妙鬘雲一切清淨莊嚴具雲。皆徧法界出過諸",
    "X08n0240_022:0648a03": "天供養之具供養於佛。",
    "X08n0240_022:0648a04": "第三無著下一因多果供。無著無生但是一義。無",
    "X08n0240_022:0648a05": "生約理。無著約智。此二契合方成一因。文有九句。",
    "X08n0240_022:0648a06": "其諸菩薩一一身各出不可說百千億那由他菩薩。",
    "X08n0240_022:0648a07": "皆充滿法界虗空界。其心等於三世諸佛。以從無顛",
    "X08n0240_022:0648a08": "倒法所起。無量如來力所加。開示眾生安隱之道。具",
    "X08n0240_022:0648a09": "足不可說名味句。普入無量法一切陀羅尼種中。生",
    "X08n0240_022:0648a10": "不可窮盡辯才之藏。心無所畏。生大歡喜。以不可說",
    "X08n0240_022:0648a11": "無量無盡如實讚歎法。讚歎如來。無有厭足。",
    "X08n0240_022:0648a12": "第二身出正報供。文有十句。上四迎佛興供竟。",
    "X08n0240_022:0648a13": "爾時一切諸天及諸菩薩眾。見於如來應正等覺不",
    "X08n0240_022:0648a14": "可思議人中之雄。",
    "X08n0240_022:0648a15": "大文第五。爾時一切下明覩佛勝德。於中分二。先",
    "X08n0240_022:0648a16": "明觀佛身雲勝德。後爾時如來大悲下明現勝德",
    "X08n0240_022:0648a17": "之意。前中分二。初覩勝德。後時彼大眾咸見下覩",
    "X08n0240_022:0648a18": "佛光用。今初總觀如來。後別觀德相。然此經文。次",
    "X08n0240_022:0648a19": "第具顯如來二十一種殊勝功德。文分三。初總觀",
    "X08n0240_022:0648a20": "如來。次別觀德相。三結成觀解。今初總觀。",
    "X08n0240_022:0648a21": "其身無量不可稱數。現不思議種種神變。令無數眾",
    "X08n0240_022:0648a22": "生心大歡喜。普徧一切虗空界一切法界。以佛莊嚴",
    "X08n0240_022:0648a23": "而為莊嚴。令一切眾生安住善根。示現無量諸佛神",
    "X08n0240_022:0648a24": "力。超過一切諸語言道諸大菩薩所共欽敬。隨所應",
    "X08n0240_022:0648b01": "化皆令歡喜。住於諸佛廣大之身。功德善根悉已清",
    "X08n0240_022:0648b02": "淨。色相第一無能暎奪。",
    "X08n0240_022:0648b03": "第二其身下別觀德相。二十一德分二十段。後二",
    "X08n0240_022:0648b04": "合故。然攝論中二十一德。通有三節。一先列經二",
    "X08n0240_022:0648b05": "十一句。二無著菩薩立功德名。以為解釋。三無性",
    "X08n0240_022:0648b06": "等。但釋論名以符經旨。今各句句配屬。今初。明不",
    "X08n0240_022:0648b07": "二現行經也。即觀察如來一向無障轉功德。此是",
    "X08n0240_022:0648b08": "無著立名。他皆倣此。",
    "X08n0240_022:0648b09": "智慧境界不可窮盡無比三昧之所出生。其身無際。",
    "X08n0240_022:0648b10": "徧住一切眾生身中。令無量眾生皆大歡喜。令一切",
    "X08n0240_022:0648b11": "智種性不斷。",
    "X08n0240_022:0648b12": "第二智慧已下明趣無相法。即觀察如來於有無",
    "X08n0240_022:0648b13": "二相。真如最勝清淨能入功德。",
    "X08n0240_022:0648b14": "住於諸佛究竟所住。生於三世諸佛之家。令不可數",
    "X08n0240_022:0648b15": "眾生信解清淨。令一切菩薩智慧成就。諸根悅豫。法",
    "X08n0240_022:0648b16": "雲普覆虗空法界。教化調伏無有遺餘。隨眾生心悉",
    "X08n0240_022:0648b17": "令滿足。令其安住無分別智。出過一切眾生之上。",
    "X08n0240_022:0648b18": "第三住於諸佛究竟已下明住佛住。即觀察如來",
    "X08n0240_022:0648b19": "無功用佛事不休息功德。",
    "X08n0240_022:0648b20": "獲一切智放大光明。宿世善根皆令顯現。普使一切",
    "X08n0240_022:0648b21": "發廣大心。令一切眾生安住普賢不可壞智。徧住一",
    "X08n0240_022:0648b22": "切眾生國土。從於不退正法中生。住於一切平等法",
    "X08n0240_022:0648b23": "界。明了眾生心之所宜。現不可說不可說種種差別",
    "X08n0240_022:0648b24": "如來之身。非世言詞而歎可盡。能令一切常思念佛。",
    "X08n0240_022:0648c01": "充滿法界廣度羣生。隨初發心所欲利益。以法惠施",
    "X08n0240_022:0648c02": "令其調伏。信解清淨。示現色身不可思議。",
    "X08n0240_022:0648c03": "第四獲一切智下。明逮得一切佛平等性。下云得",
    "X08n0240_022:0648c04": "佛平等即觀察如來於法身中。所依意樂作事無",
    "X08n0240_022:0648c05": "差別功德。",
    "X08n0240_022:0648c06": "等觀眾生心無所著。住無礙住。得佛十力無所障礙。",
    "X08n0240_022:0648c07": "心常寂定未曾散亂。住一切智。",
    "X08n0240_022:0648c08": "第五等觀眾下明到無障處。即觀察如來修一切",
    "X08n0240_022:0648c09": "障對治功德。",
    "X08n0240_022:0648c10": "善能開演種種文句真實之義。能悉深入無邊智海。",
    "X08n0240_022:0648c11": "出生無量功德慧藏。",
    "X08n0240_022:0648c12": "第六善能開演下明不可轉法。即觀察如來降伏",
    "X08n0240_022:0648c13": "一切外道功德。",
    "X08n0240_022:0648c14": "恒以佛日普照法界。隨本願力常現不沒。恒住法界",
    "X08n0240_022:0648c15": "住佛所住。無有變異。於我我所俱無所著。住出世法",
    "X08n0240_022:0648c16": "世法無染。",
    "X08n0240_022:0648c17": "第七恒以佛日下明所行無礙。即觀察如來生在",
    "X08n0240_022:0648c18": "世間不為世法所礙功德。",
    "X08n0240_022:0648c19": "於一切世間建智慧幢。其智廣大超過世間無所染",
    "X08n0240_022:0648c20": "著。拔諸眾生令出淤泥置於最上智慧之地。所有福",
    "X08n0240_022:0648c21": "德饒益眾生。而無有盡。了知一切菩薩智慧。信向決",
    "X08n0240_022:0648c22": "定當成正覺。以大慈悲。現不可說無量佛身種種莊",
    "X08n0240_022:0648c23": "嚴。以妙音聲演無量法。隨眾生意悉令滿足。",
    "X08n0240_022:0648c24": "第八於一切下。明其所安立不可思議。即觀察如",
    "X08n0240_022:0649a01": "來安立正法功德。文中分二。初約所詮以辨深廣。",
    "X08n0240_022:0649a02": "次以大慈下現身說法。約能詮教以明安立。",
    "X08n0240_022:0649a03": "於去來今心常清淨。令諸眾生不著境界。恒與一切",
    "X08n0240_022:0649a04": "諸菩薩記。令其皆入佛之種性。生在佛家。得佛灌頂。",
    "X08n0240_022:0649a05": "第九於去來今下。明遊於三世平等法性。即觀察",
    "X08n0240_022:0649a06": "如來授記功德。",
    "X08n0240_022:0649a07": "常遊十方未曾休息。而於一切無所樂著。法界佛剎",
    "X08n0240_022:0649a08": "悉能徧往。諸眾生心靡不了知。所有福德離世清淨。",
    "X08n0240_022:0649a09": "不住生死而於世間如影普現。",
    "X08n0240_022:0649a10": "第十常遊十方下。明其身流布一切世間。即觀察",
    "X08n0240_022:0649a11": "如來於一切世界示現受用變化身功德。",
    "X08n0240_022:0649a12": "以智慧月普照法界。了達一切悉無所得。恒以智慧",
    "X08n0240_022:0649a13": "知諸世間如幻如影如夢如化一切皆以心為自性。",
    "X08n0240_022:0649a14": "如是而住。隨諸眾生業報不同心樂差別諸根各異",
    "X08n0240_022:0649a15": "而現佛身。如來恒以無數眾生而為所緣。為說世間",
    "X08n0240_022:0649a16": "皆從緣起。知諸法相皆悉無相。唯是一相智慧之本。",
    "X08n0240_022:0649a17": "欲令眾生離諸相著。示現一切世間性相而行於世。",
    "X08n0240_022:0649a18": "為其開示無上菩提。",
    "X08n0240_022:0649a19": "第十一以智慧月下。明於一切法智無疑滯。即觀",
    "X08n0240_022:0649a20": "察如來斷疑功德。文中有二。初自斷疑。後文隨諸",
    "X08n0240_022:0649a21": "眾生下能斷他疑。",
    "X08n0240_022:0649a22": "為欲救護一切眾生。出現世間開示佛道。令其得見",
    "X08n0240_022:0649a23": "如來身相。攀緣憶念勤加修習。除滅世間煩惱之相。",
    "X08n0240_022:0649a24": "修菩提行心不散動。於大乘門皆得圓滿。成就一切",
    "X08n0240_022:0649b01": "諸佛義利。",
    "X08n0240_022:0649b02": "第十二為欲救護下。明於一切行成就大覺。即觀",
    "X08n0240_022:0649b03": "察如來令入種種行功德。文中有二。初約說法令",
    "X08n0240_022:0649b04": "入。開示佛道者令悟入故。次令其得見下約現身",
    "X08n0240_022:0649b05": "令入。",
    "X08n0240_022:0649b06": "悉能觀察眾生善根。而不滅壞清淨業報。智慧明了",
    "X08n0240_022:0649b07": "普入三世。",
    "X08n0240_022:0649b08": "第十三悉能觀察下。明於諸法智無有疑惑。即觀",
    "X08n0240_022:0649b09": "察如來當來法生妙智功德。",
    "X08n0240_022:0649b10": "永離一切世間分別。放光明網普照十方。一切世界",
    "X08n0240_022:0649b11": "無不充滿。色身妙好見者無厭。以大功德智慧神通",
    "X08n0240_022:0649b12": "出生種種菩薩諸行。諸根境界自在圓滿。作諸佛事",
    "X08n0240_022:0649b13": "作已便沒。",
    "X08n0240_022:0649b14": "第十四永離一切下。明凡所現身不可分別。下經",
    "X08n0240_022:0649b15": "但云無能測身。即觀察如來如其勝解示現功德。",
    "X08n0240_022:0649b16": "善能開示過現未來一切智道。為諸菩薩普雨無量",
    "X08n0240_022:0649b17": "陀羅尼雨。令其發起廣大欲樂受持修習。",
    "X08n0240_022:0649b18": "第十五善能開示下。明一切菩薩等所求智。即觀",
    "X08n0240_022:0649b19": "察如來無量所依調伏有情加行功德。",
    "X08n0240_022:0649b20": "成就一切諸佛功德圓滿熾盛。無邊妙色莊嚴其身。",
    "X08n0240_022:0649b21": "一切世間靡不現覩。永離一切障礙之法。於一切法",
    "X08n0240_022:0649b22": "真實之義已得清淨。於功德法而得自在。",
    "X08n0240_022:0649b23": "第十六成就一切下。明得佛無二住勝彼岸。即觀",
    "X08n0240_022:0649b24": "察如來平等法身波羅蜜多成滿功德。",
    "X08n0240_022:0649c01": "為大法王如日普照。為世福田具大威德。於一切世",
    "X08n0240_022:0649c02": "間普現化身。放智慧光悉令開悟。欲令眾生知佛具",
    "X08n0240_022:0649c03": "足無邊功德。以無礙繒繫頂受位。隨順世間方便開",
    "X08n0240_022:0649c04": "導。以智慧手安慰眾生。為大醫王善療眾病。一切世",
    "X08n0240_022:0649c05": "間無量國土。悉能徧往未曾休息。清淨慧眼離諸障",
    "X08n0240_022:0649c06": "翳悉能明見。於作不善惡業眾生。種種調伏令其入",
    "X08n0240_022:0649c07": "道。善取時宜無有休息。若諸眾生起平等心。即為化",
    "X08n0240_022:0649c08": "現平等業報。隨其心樂。隨其業果。為現佛身。種種神",
    "X08n0240_022:0649c09": "變而為說法。令其悟解得法智慧。心大歡喜諸根踊",
    "X08n0240_022:0649c10": "躍。見無量佛起深重信。生諸善根永不退轉。",
    "X08n0240_022:0649c11": "第十七為大法王下。明不相間雜如來解脫妙智",
    "X08n0240_022:0649c12": "究竟。即觀察如來隨其勝解示現差別佛土功德。",
    "X08n0240_022:0649c13": "一切眾生。隨業所繫長眠生死。如來出世能覺悟之。",
    "X08n0240_022:0649c14": "安慰其心使無憂怖。若得見者。悉令證入無依義智。",
    "X08n0240_022:0649c15": "智慧善巧了達境界。莊嚴妙好無能暎奪。智山法牙",
    "X08n0240_022:0649c16": "悉已清淨。或現菩薩。或現佛身。令諸眾生至無患地。",
    "X08n0240_022:0649c17": "無數功德之所莊嚴。業行所成現於世間。一切諸佛",
    "X08n0240_022:0649c18": "莊嚴清淨。莫不皆以一切智業之所成就。",
    "X08n0240_022:0649c19": "第十八一切眾生下。明證無中邊佛平等地。即觀",
    "X08n0240_022:0649c20": "察佛身方處無分限功德。",
    "X08n0240_022:0649c21": "常守本願不捨世間。作諸眾生堅固善友。清淨第一",
    "X08n0240_022:0649c22": "離垢光明。令一切眾生皆得現見。六趣眾生無量無",
    "X08n0240_022:0649c23": "邊。佛以神力常隨不捨。若有往昔同種善根皆令清",
    "X08n0240_022:0649c24": "淨。而於六趣一切眾生。不捨本願無所欺誑。悉以善",
    "X08n0240_022:0650a01": "法方便攝取。令其修習清淨之業。摧破一切諸魔鬬",
    "X08n0240_022:0650a02": "諍。",
    "X08n0240_022:0650a03": "第十九常守本願下。明極於法界。即觀察如來窮",
    "X08n0240_022:0650a04": "生死際。常現利益安樂一切有情功德。",
    "X08n0240_022:0650a05": "從無礙際出廣大力。最勝日藏無有障礙。於淨心界",
    "X08n0240_022:0650a06": "而現影像。一切世間無不覩見。以種種法廣施眾生。",
    "X08n0240_022:0650a07": "佛是無邊光明之藏。諸力智慧皆悉圓滿。恒以大光",
    "X08n0240_022:0650a08": "普照眾生。隨其所願皆令滿足。離諸怨敵。為上福田",
    "X08n0240_022:0650a09": "一切眾生共所依怙。凡有所施悉令清淨。修少善行",
    "X08n0240_022:0650a10": "受無量福。悉令得入無盡智地。為一切眾生種植善",
    "X08n0240_022:0650a11": "根淨心之主。為一切眾生發生福德最上良田。智慧",
    "X08n0240_022:0650a12": "甚深。方便善巧。能救一切三惡道苦。",
    "X08n0240_022:0650a13": "第二十從無礙際下顯於二句。謂盡虗空性窮未",
    "X08n0240_022:0650a14": "來際。即觀察如來無盡等功德。深密佛地具斯二",
    "X08n0240_022:0650a15": "句。開則別中自有二十一句。今文合之。上所引功",
    "X08n0240_022:0650a16": "德之名。全依無著。其所解釋。疏中多依無性。與離",
    "X08n0240_022:0650a17": "世間品小有同異。大旨無違。至下品中當更顯示。",
    "X08n0240_022:0650a18": "如是信解。如是觀察。",
    "X08n0240_022:0650a19": "第三如是下結成觀解。",
    "X08n0240_022:0650a20": "如是入於智慧之淵。如是遊於功德之海。如是普至",
    "X08n0240_022:0650a21": "虗空智慧。如是而知眾生福田。如是正念現前觀察。",
    "X08n0240_022:0650a22": "如是觀佛諸業相好。如是觀佛普現世間。如是觀佛",
    "X08n0240_022:0650a23": "神通自在。",
    "X08n0240_022:0650a24": "末後八句就所觀德以辨能觀。前四句內德。後四",
    "X08n0240_022:0650b01": "句外相。前中謂佛內德無量不出福智。前二句福",
    "X08n0240_022:0650b02": "智之體。次二句福智之用。後外相中。初一句重舉",
    "X08n0240_022:0650b03": "能觀。正念者明非散心。後三句亦就所觀以辨能",
    "X08n0240_022:0650b04": "觀。初一句總。後二句別。身雲普現即是相好。神通",
    "X08n0240_022:0650b05": "自在即前業用。上觀佛身雲勝德竟。",
    "X08n0240_022:0650b06": "時彼大眾見如來身一一毛孔出百千億那由他阿",
    "X08n0240_022:0650b07": "僧祇光明。一一光明有阿僧祇色阿僧祇清淨阿僧",
    "X08n0240_022:0650b08": "祇照明。令阿僧祇眾觀察。阿僧祇眾歡喜。阿僧祇眾",
    "X08n0240_022:0650b09": "快樂。阿僧祇眾深信增長。阿僧祇眾志樂清淨。阿僧",
    "X08n0240_022:0650b10": "祇諸根清涼。阿僧祇眾恭敬尊重。",
    "X08n0240_022:0650b11": "第二時彼大眾下明見佛光用。前雖有用乃觀如",
    "X08n0240_022:0650b12": "來常所具德。今現目覩。故不同也。文中三。初覩常",
    "X08n0240_022:0650b13": "光。二覩放光。三顯光意。今初有十一句。初總。餘別。",
    "X08n0240_022:0650b14": "別中前三光相。後七光益。",
    "X08n0240_022:0650b15": "爾時大眾咸見佛身。放百千億那由他不思議大光",
    "X08n0240_022:0650b16": "明。一一光明皆有不思議色不思議光。照不思議無",
    "X08n0240_022:0650b17": "邊法界。",
    "X08n0240_022:0650b18": "二爾時下覩放光中。先舉體相。",
    "X08n0240_022:0650b19": "以佛神力出大妙音。其音演暢百千億那由他不思",
    "X08n0240_022:0650b20": "議讚頌。超諸世間所有言詞。出世善根之所成就。復",
    "X08n0240_022:0650b21": "現百千億那由他不思議微妙莊嚴。於百千億那由",
    "X08n0240_022:0650b22": "他不思議劫歎不可盡。皆是如來無盡自在之所出",
    "X08n0240_022:0650b23": "生。又現不可說諸佛如來出興於世。令諸眾生入智",
    "X08n0240_022:0650b24": "慧門解甚深義。又現不可說諸佛如來所有變化。盡",
    "X08n0240_022:0650c01": "法界虗空界。令一切世間平等清淨。如是皆從如來",
    "X08n0240_022:0650c02": "所住無障礙一切智生。亦從如來所修行不思議勝",
    "X08n0240_022:0650c03": "德所生。復現百千億那由他不思議妙寶光燄。從昔",
    "X08n0240_022:0650c04": "大願善根所起。以曾供養無量如來修清淨行無放",
    "X08n0240_022:0650c05": "逸故。薩婆若心無有障礙生善根故。為顯如來力廣",
    "X08n0240_022:0650c06": "徧故。為斷一切眾生疑故。為令咸得見如來故。令無",
    "X08n0240_022:0650c07": "量眾生住善根故。顯示如來神通之力無暎奪故。欲",
    "X08n0240_022:0650c08": "令眾生普得入於究竟海故。為令一切諸佛國土菩",
    "X08n0240_022:0650c09": "薩大眾皆來集故。為欲開示不可思議佛法門故。",
    "X08n0240_022:0650c10": "後以佛下。辨光業用中有五現。一現說法。二現嚴。",
    "X08n0240_022:0650c11": "三現佛。四現神變。五現寶燄光。後為顯如來下四",
    "X08n0240_022:0650c12": "行經。明現光意。",
    "X08n0240_022:0650c13": "爾時如來大悲普覆。示一切智所有莊嚴。",
    "X08n0240_022:0650c14": "第二爾時如來下明現勝德之意。文分為二別。先",
    "X08n0240_022:0650c15": "牒前現德。",
    "X08n0240_022:0650c16": "欲令不可說百千億那由他阿僧祇世界中眾生。",
    "X08n0240_022:0650c17": "二欲令下正明現意。分二。先明下益眾生。次開示",
    "X08n0240_022:0650c18": "如來下明上弘佛道。今初分二。先彰現因。後世尊",
    "X08n0240_022:0650c19": "下辨現益之因。今初。先舉所益。",
    "X08n0240_022:0650c20": "未信者信。已信者增長。已增長者令其清淨。已清淨",
    "X08n0240_022:0650c21": "者令其成熟。已成熟者令心調伏。觀甚深法。具足無",
    "X08n0240_022:0650c22": "量智慧光明。發生無量廣大之心。薩婆若心無有退",
    "X08n0240_022:0650c23": "轉。不違法性不怖實際。證真實理。滿足一切波羅蜜",
    "X08n0240_022:0650c24": "行。出世善根皆悉清淨。猶如普賢得佛自在。離魔境",
    "X08n0240_022:0651a01": "界入諸佛境。了知深法獲難思智。大乘誓願永不退",
    "X08n0240_022:0651a02": "轉。常見諸佛未曾捨離。成就證智證無量法。具足無",
    "X08n0240_022:0651a03": "邊福德藏力。發歡喜心入無疑地。離惡清淨。依一切",
    "X08n0240_022:0651a04": "智見法不動。得入一切菩薩眾會。常生三世諸如來",
    "X08n0240_022:0651a05": "家。",
    "X08n0240_022:0651a06": "後未信者下辨益不同。此中文義。若約行布則從",
    "X08n0240_022:0651a07": "初信以至地滿。疏各有指。若約圓融初之五句信",
    "X08n0240_022:0651a08": "中攝位。句各一位。從觀甚深下義通諸位。以圓教",
    "X08n0240_022:0651a09": "中位位攝德故。",
    "X08n0240_022:0651a10": "世尊所現如是莊嚴。皆是過去先所積集善根所成。",
    "X08n0240_022:0651a11": "為欲調伏諸眾生故。",
    "X08n0240_022:0651a12": "二辨現因。既積善所成故為益深大。亦結前因。生",
    "X08n0240_022:0651a13": "後開示。",
    "X08n0240_022:0651a14": "開示如來大威德故。照明無礙智慧藏故。示現如來",
    "X08n0240_022:0651a15": "無邊勝德極熾然故。顯示如來不可思議大神變故。",
    "X08n0240_022:0651a16": "以神通力於一切趣現佛身故。示現如來神通變化",
    "X08n0240_022:0651a17": "無邊際故。本所志願悉成滿故。顯示如來勇猛智慧",
    "X08n0240_022:0651a18": "能徧往故。於法自在成法王故。出生一切智慧門故。",
    "X08n0240_022:0651a19": "示現如來身清淨故。又現其身最殊妙故。顯示證得",
    "X08n0240_022:0651a20": "三世諸佛平等法故。開示善根清淨藏故。顯示世間",
    "X08n0240_022:0651a21": "無能為喻上妙色故。顯示具足十力之相令其見者",
    "X08n0240_022:0651a22": "無厭足故。為世間日照三世故。",
    "X08n0240_022:0651a23": "第二開示下明上弘佛道。分二。先別彰所為。二自",
    "X08n0240_022:0651a24": "在已下舉因結歎。前中有二十七句。為欲顯前二",
    "X08n0240_022:0651b01": "十一種殊勝功德。",
    "X08n0240_022:0651b02": "自在法王一切功德。皆從往昔善根所現。一切菩薩",
    "X08n0240_022:0651b03": "於一切劫稱揚讚說不可窮盡。",
    "X08n0240_022:0651b04": "第二舉因結歎。前舉積因。後歎無盡。",
    "X08n0240_022:0651b05": "爾時兜率陀天王奉為如來嚴辦如是諸供具已。與",
    "X08n0240_022:0651b06": "百千億那由他阿僧祇兜率天子。向佛合掌白佛言。",
    "X08n0240_022:0651b07": "善來世尊。善來善逝。善來如來應正等覺。唯見哀愍",
    "X08n0240_022:0651b08": "處此宮殿。",
    "X08n0240_022:0651b09": "第六爾時兜率下。天王請佛處殿。",
    "X08n0240_022:0651b10": "爾時世尊。以佛莊嚴而自莊嚴。具大威德。為令一切",
    "X08n0240_022:0651b11": "眾生生大歡喜故。一切菩薩發深悟解故。一切兜率",
    "X08n0240_022:0651b12": "陀天子增益欲樂故。兜率陀天王供養承事無厭足",
    "X08n0240_022:0651b13": "故。無量眾生緣念於佛而發心故。無量眾生種見佛",
    "X08n0240_022:0651b14": "善根福德無盡故。常能發起清淨信故。見佛供養無",
    "X08n0240_022:0651b15": "所求故。所有志願皆清淨故。勤集善根無懈息故。發",
    "X08n0240_022:0651b16": "大誓願求一切智故。受天王請。入一切寶莊嚴殿。如",
    "X08n0240_022:0651b17": "此世界。十方所有一切世界悉亦如是。",
    "X08n0240_022:0651b18": "第七爾時世尊下如來受請。分二。先受請入殿。二",
    "X08n0240_022:0651b19": "爾時一切下入已現嚴。前中先明此界。次如此世",
    "X08n0240_022:0651b20": "界下結通十方。",
    "X08n0240_022:0651b21": "爾時一切寶莊嚴殿自然而有妙好莊嚴。出過諸天",
    "X08n0240_022:0651b22": "莊嚴之上一切寶網周帀彌覆。普雨一切上妙寶雲。",
    "X08n0240_022:0651b23": "普雨一切莊嚴具雲。普雨一切寶衣雲。普雨一切旃",
    "X08n0240_022:0651b24": "檀香雲。普雨一切堅固香雲。普雨一切寶莊嚴蓋雲。",
    "X08n0240_022:0651c01": "普雨不可思議華聚雲。普出不可思議妓樂音聲。讚",
    "X08n0240_022:0651c02": "揚如來一切種智。悉與妙法而共相應。如是一切諸",
    "X08n0240_022:0651c03": "供養具悉過諸天供養之上。",
    "X08n0240_022:0651c04": "第二入已現嚴。顯是佛力。故出過諸天。",
    "X08n0240_022:0651c05": "時兜率宮中妓樂歌讚熾然不息。以佛神力。令兜率",
    "X08n0240_022:0651c06": "王心無動亂。往昔善根皆得圓滿。無量善法益加堅",
    "X08n0240_022:0651c07": "固。增長淨信。起大精進。生大歡喜。淨深志樂發菩提",
    "X08n0240_022:0651c08": "心。念法無斷總持不忘。",
    "X08n0240_022:0651c09": "第八時兜率宮下天王獲益。文中心無動亂。得定",
    "X08n0240_022:0651c10": "益。往昔已下進善益。十住位中攝散歸靜。故樂音",
    "X08n0240_022:0651c11": "止息。此位超勝。得動實性。故動寂無二。故樂音熾",
    "X08n0240_022:0651c12": "然心不動也。",
    "X08n0240_022:0651c13": "爾時兜率陀天王承佛威力。即自憶念過去佛所所",
    "X08n0240_022:0651c14": "種善根。而說頌言。",
    "X08n0240_022:0651c15": "第九爾時下承力偈讚。然憶念昔因。亦是益相。故",
    "X08n0240_022:0651c16": "為說偈依。先明此處偈讚。後結通十方。",
    "X08n0240_022:0651c17": "　昔有如來無礙月　　諸吉祥中最殊勝",
    "X08n0240_022:0651c18": "　彼曾入此莊嚴殿　　是故此處最吉祥",
    "X08n0240_022:0651c19": "　昔有如來名廣智　　諸吉祥中最殊勝",
    "X08n0240_022:0651c20": "　彼曾入此金色殿　　是故此處最吉祥",
    "X08n0240_022:0651c21": "　昔有如來名普眼　　諸吉祥中最殊勝",
    "X08n0240_022:0651c22": "　彼曾入此蓮華殿　　是故此處最吉祥",
    "X08n0240_022:0651c23": "　昔有如來號珊瑚　　諸吉祥中最殊勝",
    "X08n0240_022:0651c24": "　彼曾入此寶藏殿　　是故此處最吉祥",
    "X08n0240_022:0652a01": "　昔有如來論師子　　諸吉祥中最殊勝",
    "X08n0240_022:0652a02": "　彼曾入此山王殿　　是故此處最吉祥",
    "X08n0240_022:0652a03": "　昔有如來名日照　　諸吉祥中最殊勝",
    "X08n0240_022:0652a04": "　彼曾入此眾華殿　　是故此處最吉祥",
    "X08n0240_022:0652a05": "　昔有佛號無邊光　　諸吉祥中最殊勝",
    "X08n0240_022:0652a06": "　彼曾入此樹嚴殿　　是故此處最吉祥",
    "X08n0240_022:0652a07": "　昔有如來名法幢　　諸吉祥中最殊勝",
    "X08n0240_022:0652a08": "　彼曾入此寶宮殿　　是故此處最吉祥",
    "X08n0240_022:0652a09": "　昔有如來名智燈　　諸吉祥中最殊勝",
    "X08n0240_022:0652a10": "　彼曾入此香山殿　　是故此處最吉祥",
    "X08n0240_022:0652a11": "　昔有佛號功德光　　諸吉祥中最殊勝",
    "X08n0240_022:0652a12": "　彼曾入此摩尼殿　　是故此處最吉祥",
    "X08n0240_022:0652a13": "後正陳偈讚。十頌頌各一佛。佛各各異。略無別德。",
    "X08n0240_022:0652a14": "此佛即前會次前十佛。寄位漸深憶念漸遠耳。",
    "X08n0240_022:0652a15": "如此世界兜率天王承佛神力以頌讚歎過去諸佛。",
    "X08n0240_022:0652a16": "十方一切諸世界中兜率天王。悉亦如是歎佛功德。",
    "X08n0240_022:0652a17": "第二如此世界下結通。",
    "X08n0240_022:0652a18": "爾時世尊於一切寶莊嚴殿摩尼寶藏師子座上。結",
    "X08n0240_022:0652a19": "加趺坐。",
    "X08n0240_022:0652a20": "第十爾時世尊下如來就座。文分四別。一明就座。",
    "X08n0240_022:0652a21": "法身清淨妙用自在。與三世佛同一境界。住一切智。",
    "X08n0240_022:0652a22": "與一切佛同入一性。佛眼明了。見一切法皆無障礙。",
    "X08n0240_022:0652a23": "有大威力。普遊法界未嘗休息。具大神通。隨有可化",
    "X08n0240_022:0652a24": "眾生之處。悉能徧往。以一切諸佛無礙莊嚴而嚴其",
    "X08n0240_022:0652b01": "身。善知其時為眾說法。",
    "X08n0240_022:0652b02": "二法身下顯德。亦大同前二十一德。",
    "X08n0240_022:0652b03": "不可說諸菩薩眾。各從他方種種國土而共來集。眾",
    "X08n0240_022:0652b04": "會清淨。法身無二。無所依止。而能自在起佛身行。",
    "X08n0240_022:0652b05": "三不可說下眾集。即眷屬圓滿。",
    "X08n0240_022:0652b06": "坐此座已。於其殿中自然而有無量無數殊特妙好",
    "X08n0240_022:0652b07": "出過諸天供養之具。所謂華鬘衣服。塗香末香。寶蓋",
    "X08n0240_022:0652b08": "幢幡。妓樂歌讚。如是等事。一一皆悉不可稱數。以廣",
    "X08n0240_022:0652b09": "大心恭敬尊重供養於佛。十方一切兜率陀天悉亦",
    "X08n0240_022:0652b10": "如是。",
    "X08n0240_022:0652b11": "四坐此座已下現嚴。初此界。後十方下結通。",
    "X08n0240_022:0652b13": "大方廣佛華嚴經綱要卷第二十二"
}