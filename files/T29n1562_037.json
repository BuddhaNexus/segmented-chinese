{
    "T29n1562_037:0551a02": "阿毘達磨順正理論卷第三十七",
    "T29n1562_037:0551a04": "尊者眾賢造",
    "T29n1562_037:0551a05": "三藏法師玄奘奉 詔譯",
    "T29n1562_037:0551a06": "辯業品第四之五",
    "T29n1562_037:0551a07": "[0551a07] 如是建立表與無表及成就已。於中律儀三",
    "T29n1562_037:0551a08": "種差別云何而得。頌曰。",
    "T29n1562_037:0551a09": " 定生得定地  彼聖得道生",
    "T29n1562_037:0551a10": " 別解脫律儀  得由他教等",
    "T29n1562_037:0551a11": "[0551a11] 論曰。靜慮律儀與心俱得。若得有漏近分根",
    "T29n1562_037:0551a12": "本。靜慮地心靜慮律儀。爾時便得彼心俱故。",
    "T29n1562_037:0551a13": "從無色界歿生色界時。隨得彼地中生得靜",
    "T29n1562_037:0551a14": "慮。即亦得彼俱行律儀。無漏律儀亦心俱",
    "T29n1562_037:0551a15": "故。若得無漏近分根本靜慮地心。爾時便得",
    "T29n1562_037:0551a16": "此復二種。謂由加行及離染故。由加行者如",
    "T29n1562_037:0551a17": "得勝進加行道攝。由離染者如得無間解脫",
    "T29n1562_037:0551a18": "道攝。彼聲為顯前靜慮心。復說聖言簡取無",
    "T29n1562_037:0551a19": "漏。六靜慮地有無漏心。謂未至中間及四根",
    "T29n1562_037:0551a20": "本定非三近分如後當辨。頌言定生得定",
    "T29n1562_037:0551a21": "地者。此言有失以定地言總攝此地所有諸",
    "T29n1562_037:0551a22": "法律儀。亦是此地所收是則得律儀。由得律",
    "T29n1562_037:0551a23": "儀故若作是說便無所成。經主此中應自思",
    "T29n1562_037:0551a24": "擇。故但應說得靜慮言。別解脫律儀由他教",
    "T29n1562_037:0551a25": "等得。能教他者說名為他。從如是他教力發",
    "T29n1562_037:0551a26": "戒故。說此戒由他教得。此復二種。謂從僧",
    "T29n1562_037:0551a27": "伽補特伽羅有差別故。從僧伽得者謂苾芻",
    "T29n1562_037:0551a28": "苾芻尼及正學戒。從補特伽羅得者謂餘五",
    "T29n1562_037:0551a29": "種戒。諸毘奈耶毘婆沙師說。有十種得具戒",
    "T29n1562_037:0551b01": "法。為攝彼故復說等言。何者為十。一由自",
    "T29n1562_037:0551b02": "然謂佛獨覺自然。謂智以不從師證此智時",
    "T29n1562_037:0551b03": "得具足戒。二由佛命善來苾芻。謂耶舍等由",
    "T29n1562_037:0551b04": "本願力佛威加故。三由得入正性離生。謂五",
    "T29n1562_037:0551b05": "苾芻由證見道得具足戒。四由信受佛為大",
    "T29n1562_037:0551b06": "師謂大迦葉。五由善巧酬答所問謂蘇陀夷。",
    "T29n1562_037:0551b07": "六由敬受八尊重法謂大生主。七由遣使謂",
    "T29n1562_037:0551b08": "法授尼。八由持律為第五人謂於邊國。九由",
    "T29n1562_037:0551b09": "十眾謂於中國。十由三說歸佛法僧。謂六十",
    "T29n1562_037:0551b10": "賢部共集受具戒。此中或由本願力故。或阿",
    "T29n1562_037:0551b11": "世耶極圓滿故。或薄伽梵威所加故。隨其所",
    "T29n1562_037:0551b12": "應得具足戒。如是所說別解律儀。應齊幾時",
    "T29n1562_037:0551b13": "要期而受。頌曰。",
    "T29n1562_037:0551b14": " 別解脫律儀  盡壽或晝夜",
    "T29n1562_037:0551b15": "[0551b15] 論曰。七眾所依別解脫戒。唯應盡壽要期而",
    "T29n1562_037:0551b16": "受。近住所依別解脫戒。唯一晝夜要期而受。",
    "T29n1562_037:0551b17": "此時定爾何因故然非毘奈耶相應義理。非",
    "T29n1562_037:0551b18": "一切智者能測量其實。謂有何因別解脫戒。有",
    "T29n1562_037:0551b19": "於眾內執三衣等。禮眾求師審問遮難。白四",
    "T29n1562_037:0551b20": "羯磨為先故得。或有但籍補特伽羅教命等",
    "T29n1562_037:0551b21": "緣為先故得。或有得戒不籍外緣。此等必應",
    "T29n1562_037:0551b22": "有決定理。佛知而說非餘所量。又以何因造",
    "T29n1562_037:0551b23": "無間者。後雖悔愧修諸善業。於因果理能定",
    "T29n1562_037:0551b24": "信知。而於身中戒無容發故。佛遮彼出家受",
    "T29n1562_037:0551b25": "具。定知別有順受戒身。以受尸羅能救惡趣。",
    "T29n1562_037:0551b26": "非所受戒於無間生。必定能招所應受果。亦",
    "T29n1562_037:0551b27": "非於後無招果能。又非彼人非佛悲境。理應",
    "T29n1562_037:0551b28": "定有律儀種性。唯依此處餘處不生。是故",
    "T29n1562_037:0551b29": "不應徵其所以。有餘師說。世尊覺知戒時邊",
    "T29n1562_037:0551c01": "際但有二種。一壽命邊際。二晝夜邊際。重說",
    "T29n1562_037:0551c02": "晝夜為半月等。故佛但說二受戒時。何法名",
    "T29n1562_037:0551c03": "時非離諸行。但光闇位四洲不同。如次應知",
    "T29n1562_037:0551c04": "立為晝夜。此中經部作如是言。二邊際中盡",
    "T29n1562_037:0551c05": "壽可爾。於命終後雖有要期。而不能生別解",
    "T29n1562_037:0551c06": "脫戒。依身別故別依身中。無加行故無憶念",
    "T29n1562_037:0551c07": "故。一晝夜後或五或十。晝夜等中受近住戒。",
    "T29n1562_037:0551c08": "何法為障令彼眾多。近住律儀非亦得起。彼",
    "T29n1562_037:0551c09": "如是說豈不違經。遍覽諸經曾不見說過晝",
    "T29n1562_037:0551c10": "夜受近住律儀。汝等何緣以己劣慧貶量諸",
    "T29n1562_037:0551c11": "佛一切智境。數言五夜等受近住律儀。以佛",
    "T29n1562_037:0551c12": "經中唯說晝夜故。對法者亦作是言。近住律",
    "T29n1562_037:0551c13": "儀唯晝夜受。必應有法能為障礙。令過晝夜",
    "T29n1562_037:0551c14": "彼戒不生。故佛經中唯說晝夜。然彼復說應",
    "T29n1562_037:0551c15": "共尋思。為佛正觀一晝夜後理無容起近住",
    "T29n1562_037:0551c16": "律儀。故於經中說一晝夜。為觀所化根難",
    "T29n1562_037:0551c17": "調者。且應授與一晝夜戒。依何理教作如是",
    "T29n1562_037:0551c18": "言。過此戒生不違理故。復減於此何理相違。",
    "T29n1562_037:0551c19": "謂所化根有難調者。已許為說晝夜律儀。何",
    "T29n1562_037:0551c20": "不為調漸難調者。說唯一夜一晝須臾。以難",
    "T29n1562_037:0551c21": "調根有多品故。由此知有近住定時。若減若",
    "T29n1562_037:0551c22": "增便不發戒。世尊觀見故唯說此。是故經部",
    "T29n1562_037:0551c23": "與正理師無諍理中橫興諍論。依何邊際得",
    "T29n1562_037:0551c24": "不律儀。頌曰。",
    "T29n1562_037:0551c25": " 惡戒無晝夜  以非如善受",
    "T29n1562_037:0551c26": "[0551c26] 論曰。要期盡壽造諸惡業得不律儀非一晝",
    "T29n1562_037:0551c27": "夜如近住戒。所以者何。以此非如善戒受故。",
    "T29n1562_037:0551c28": "謂必無有立限對師受不律儀。如近住戒我",
    "T29n1562_037:0551c29": "一晝夜定受不律儀。此是智人所訶厭業故。",
    "T29n1562_037:0552a01": "雖亦無有立限對師我當盡形造諸惡業。而",
    "T29n1562_037:0552a02": "由發起壞善意樂。欲永造惡得不律儀。非起",
    "T29n1562_037:0552a03": "暫時造惡意樂。無師而有得不律儀。故不律",
    "T29n1562_037:0552a04": "儀無一晝夜。然近住戒功德可欣。由現對師",
    "T29n1562_037:0552a05": "要期受力。雖無畢竟壞惡意樂。而於一晝夜",
    "T29n1562_037:0552a06": "得近住律儀。故得不律儀與得律儀異。此俱",
    "T29n1562_037:0552a07": "實有已廣成立說一晝夜近住律儀。欲正受",
    "T29n1562_037:0552a08": "時當如何受。頌曰。",
    "T29n1562_037:0552a09": " 近住於晨旦  下座從師受",
    "T29n1562_037:0552a10": " 隨教說具支  離嚴飾晝夜",
    "T29n1562_037:0552a11": "[0552a11] 論曰。近住律儀於晨旦受。謂受此戒要日出",
    "T29n1562_037:0552a12": "時。此戒要經一晝夜故。諸有先作如是要期。",
    "T29n1562_037:0552a13": "我當恒於月八日等決定受此近住律儀。若",
    "T29n1562_037:0552a14": "旦有礙緣齋竟亦得受。言下座者謂在師前",
    "T29n1562_037:0552a15": "居卑劣座身心謙敬。身謙敬者或蹲或跪曲",
    "T29n1562_037:0552a16": "躬合掌唯除有病。心謙敬者於施戒師心不",
    "T29n1562_037:0552a17": "輕慢於三寶所生極尊重殷淨信心。以諸律",
    "T29n1562_037:0552a18": "儀從敬信發。若不謙敬不發律儀。此必從師",
    "T29n1562_037:0552a19": "無容自受。以後若遇諸犯戒緣由愧戒師能",
    "T29n1562_037:0552a20": "不違犯。謂彼雖闕自法增上由世增上亦能",
    "T29n1562_037:0552a21": "無犯。受此律儀應隨師教。受者後說勿前勿",
    "T29n1562_037:0552a22": "俱。如是方成從師教受。異此授受二俱不成。",
    "T29n1562_037:0552a23": "具受八支方成近住。隨有所闕近住不成。諸",
    "T29n1562_037:0552a24": "遠離支互相屬故。由是四種離殺等支。於一",
    "T29n1562_037:0552a25": "身中可俱時起。以諸遠離相繫屬中或少或",
    "T29n1562_037:0552a26": "多相差別故。受此戒者必離嚴飾憍逸處故。",
    "T29n1562_037:0552a27": "常嚴身具不必須捨。緣彼不能生其憍逸如",
    "T29n1562_037:0552a28": "新異故。受此律儀必須晝夜。謂至明旦日",
    "T29n1562_037:0552a29": "初出時。經如是時戒恒相續。異此受者唯生",
    "T29n1562_037:0552b01": "妙行不得律儀。然為令招可愛果故亦應為",
    "T29n1562_037:0552b02": "受。又若如斯盡晝夜受。具制屠獵姦盜有情。",
    "T29n1562_037:0552b03": "近住律儀深成有用。言近住者謂此律儀近",
    "T29n1562_037:0552b04": "阿羅漢住以隨學彼故。有說。此近盡壽戒",
    "T29n1562_037:0552b05": "住。有說。此戒近時而住。如是律儀或名長養。",
    "T29n1562_037:0552b06": "長養薄少善根有情令其善根漸增多故。何",
    "T29n1562_037:0552b07": "緣受此近住律儀。必具八支非增非減。頌",
    "T29n1562_037:0552b08": "曰。",
    "T29n1562_037:0552b09": " 戒不逸禁支  四一三如次",
    "T29n1562_037:0552b10": " 為防諸性罪  失念及憍逸",
    "T29n1562_037:0552b11": "[0552b11] 論曰。八中前四是尸羅支。謂離殺生至虛誑",
    "T29n1562_037:0552b12": "語。由此四種離性罪故。次有一種是不放逸",
    "T29n1562_037:0552b13": "支。謂離飲諸酒生放逸處。雖受尸羅若飲諸",
    "T29n1562_037:0552b14": "酒。心則放逸毀犯尸羅。醉必無能護餘支故。",
    "T29n1562_037:0552b15": "後有三種是禁約支。謂離塗飾香鬘乃至食",
    "T29n1562_037:0552b16": "非時食。以能隨順厭離心故。厭離能證律儀",
    "T29n1562_037:0552b17": "果故。何緣具受如是三支。若不具支便不能",
    "T29n1562_037:0552b18": "離性罪失念憍逸過失。謂初離殺至虛誑語",
    "T29n1562_037:0552b19": "能防性罪。離貪瞋癡所起殺等諸惡業故。次",
    "T29n1562_037:0552b20": "離飲酒能防失念。以飲酒時能令忘失應不",
    "T29n1562_037:0552b21": "應作諸事業故。則不能護餘遠離支。後離餘",
    "T29n1562_037:0552b22": "三能防憍逸。以若受用種種香鬘高廣床座",
    "T29n1562_037:0552b23": "習近歌舞。心便憍舉尋即毀戒。由遠彼故心",
    "T29n1562_037:0552b24": "便離憍。謂香鬘等若恒受用。尚順憍慢為犯",
    "T29n1562_037:0552b25": "戒緣。況受新奇曾未受者。故一切種皆應捨",
    "T29n1562_037:0552b26": "離。若有能持依時食者。以能遮止恒時食故。",
    "T29n1562_037:0552b27": "便憶自受近住律儀。能於世間深生厭離。若",
    "T29n1562_037:0552b28": "非時食二事俱無。數食能令心縱逸故。由此",
    "T29n1562_037:0552b29": "大義故具受三。有餘師言。離非時食名為齋",
    "T29n1562_037:0552c01": "體。餘有八種說名齋支。塗飾香鬘舞歌觀聽",
    "T29n1562_037:0552c02": "分為二故。若作此執便違契經。契經說離非",
    "T29n1562_037:0552c03": "時食已。便作是說。此第八支我今隨聖阿羅",
    "T29n1562_037:0552c04": "漢學隨行隨作。若爾有何別齋體而說此八",
    "T29n1562_037:0552c05": "名齋支。毘婆沙師作如是說。離非時食是齋",
    "T29n1562_037:0552c06": "亦齋支。所餘七支是齋支非齋。如正見是道",
    "T29n1562_037:0552c07": "亦道支。餘七支是道支非道。擇法覺是覺亦",
    "T29n1562_037:0552c08": "覺支。餘六支是覺支非覺。三摩地是靜慮亦",
    "T29n1562_037:0552c09": "靜慮支。所餘支是靜慮支非靜慮。經主於此",
    "T29n1562_037:0552c10": "謬作是責。不可正見等即正見等支。若謂前",
    "T29n1562_037:0552c11": "生正見等為後生正見等支。則初剎那聖道",
    "T29n1562_037:0552c12": "等應不具有八支等。非毘婆沙說正見等其",
    "T29n1562_037:0552c13": "體即是正見等支。亦非前生正見等為後生",
    "T29n1562_037:0552c14": "正見等支。然於俱生正見等八。唯一正見有",
    "T29n1562_037:0552c15": "能尋求諸法相力說名為道。以能尋求是道",
    "T29n1562_037:0552c16": "義故即此正見。復能隨順正思惟等故名為",
    "T29n1562_037:0552c17": "支。所餘七支望俱生法能隨順故說名為支。",
    "T29n1562_037:0552c18": "非能尋求不名為道。實義如是。若就假名。餘",
    "T29n1562_037:0552c19": "七皆能長養正見。故思惟等亦得道名。見名",
    "T29n1562_037:0552c20": "道支亦不違理。是則一切亦道亦支。餘隨所",
    "T29n1562_037:0552c21": "應皆如是說。由此類釋齋戒八支。經主於中",
    "T29n1562_037:0552c22": "何憑說過。為唯近事得受近住。為餘亦有受",
    "T29n1562_037:0552c23": "近住耶。頌曰。",
    "T29n1562_037:0552c24": " 近住餘亦有  不受三歸無",
    "T29n1562_037:0552c25": "[0552c25] 論曰。諸有未受近事律儀。一晝夜中歸依三",
    "T29n1562_037:0552c26": "寶。說三歸已受近住戒。彼亦受得近住律儀。",
    "T29n1562_037:0552c27": "異此則無除不知者。由意樂力亦發律儀。豈",
    "T29n1562_037:0552c28": "不三歸即成近事。如契經說佛告大名。諸有",
    "T29n1562_037:0552c29": "在家白衣男子。男根成就歸佛法僧。起殷淨",
    "T29n1562_037:0553a01": "心發誠諦語。自稱我是鄔波索迦。願尊憶持",
    "T29n1562_037:0553a02": "慈悲護念。齋是名曰鄔波索迦。此不相違受",
    "T29n1562_037:0553a03": "三歸位未成近事。所以者何。要發律儀成近",
    "T29n1562_037:0553a04": "事故。於何時發近事律儀。頌曰。",
    "T29n1562_037:0553a05": " 稱近事發戒  說如苾芻等",
    "T29n1562_037:0553a06": "[0553a06] 論曰。起殷淨心發誠諦語。自稱我是鄔波索",
    "T29n1562_037:0553a07": "迦。願尊憶持慈悲護念。爾時乃發近事律儀。",
    "T29n1562_037:0553a08": "稱近事等言方發律儀故。以經復說我從今",
    "T29n1562_037:0553a09": "者乃至命終護生言故。若離稱號但受三歸",
    "T29n1562_037:0553a10": "成近事者。自稱我是近事等言便為無用。依",
    "T29n1562_037:0553a11": "何義故說護生言。別解律儀護生得故。然有",
    "T29n1562_037:0553a12": "別誦言捨生者。此言意說捨殺生等。略去殺",
    "T29n1562_037:0553a13": "等但說捨生。彼雖已得近事律儀。為令了知",
    "T29n1562_037:0553a14": "所應學處故。復為說離殺生等五種戒相。令",
    "T29n1562_037:0553a15": "識堅持如得苾芻具足戒已。說重學處令識",
    "T29n1562_037:0553a16": "堅持勤策亦然。此亦應爾。是故近事必具律",
    "T29n1562_037:0553a17": "儀。非受三歸即成近事。頌曰。",
    "T29n1562_037:0553a18": " 若皆具律儀  何言一分等",
    "T29n1562_037:0553a19": " 約能持故說",
    "T29n1562_037:0553a20": "[0553a20] 論曰。經部於前所說義理心不生喜。復設是",
    "T29n1562_037:0553a21": "難若諸近事皆具律儀。何緣世尊言有四種。",
    "T29n1562_037:0553a22": "一能學一分。二能學少分。三能學多分。四能",
    "T29n1562_037:0553a23": "學滿分。豈不由此且已證成。非唯三歸即成",
    "T29n1562_037:0553a24": "近事。謂若別有但受三歸即成近事。如是近",
    "T29n1562_037:0553a25": "事非前所說四種所收。應更說有第五近事。",
    "T29n1562_037:0553a26": "此於學處全無所學。亦應說為一近事故。佛",
    "T29n1562_037:0553a27": "觀近事非離律儀。故契經中唯說四種。雖諸",
    "T29n1562_037:0553a28": "近事皆具律儀。然約能持故說四種。謂雖具",
    "T29n1562_037:0553a29": "受五支律儀。而後遇緣或便毀缺。其中或有",
    "T29n1562_037:0553b01": "於諸學處能持一分。乃至或有具持五支故",
    "T29n1562_037:0553b02": "作是說。能持先所受故說能學言。不爾應言",
    "T29n1562_037:0553b03": "受一分等。故此四種但據能持。經主此中作",
    "T29n1562_037:0553b04": "如是說。如是所執違越契經。如何違經。謂無",
    "T29n1562_037:0553b05": "經說自稱我是近事等言便發五戒。此經不",
    "T29n1562_037:0553b06": "說我從今者乃至命終捨生言故。經如何說",
    "T29n1562_037:0553b07": "如大名經。唯此經中說近事相。餘經不爾故",
    "T29n1562_037:0553b08": "違越經。然餘經說。我從今時乃至命終捨生",
    "T29n1562_037:0553b09": "歸淨。是歸三寶發誠信言。此中顯示已見諦",
    "T29n1562_037:0553b10": "者由得證淨。舉命自要表於正法深懷愛重。",
    "T29n1562_037:0553b11": "乃至為救自生命緣。終不捨於如來正法。非",
    "T29n1562_037:0553b12": "彼為欲說近事相。故說如是捨生等言。未審",
    "T29n1562_037:0553b13": "此中經主說意。為欲勸勵我國諸師。受持外",
    "T29n1562_037:0553b14": "方經部所誦。為受持佛所說契經。然有眾經",
    "T29n1562_037:0553b15": "不違正理。外方經部曾不受持。有阿笈摩越",
    "T29n1562_037:0553b16": "於總頌。彼率意造還自受持。經主豈容令我",
    "T29n1562_037:0553b17": "國內善鑒聖教諸大論師。同彼背真受持偽",
    "T29n1562_037:0553b18": "教。且經所說我從今時。乃至命終捨生等者。",
    "T29n1562_037:0553b19": "何理唯說得證淨人。非諸異生亦立此誓。諸",
    "T29n1562_037:0553b20": "異生類將受律儀。亦有如斯堅固意樂。乃至",
    "T29n1562_037:0553b21": "為救自生命緣。終不虧違所受學處。如斯誓",
    "T29n1562_037:0553b22": "受世現可得。然此文句大名經中。現有受持",
    "T29n1562_037:0553b23": "不違正理。故不應捨所誦正文。設大名經無",
    "T29n1562_037:0553b24": "此文句。於我宗義亦無所違。非我宗言說此",
    "T29n1562_037:0553b25": "文句。究竟方發近事律儀。由說自稱我是近",
    "T29n1562_037:0553b26": "事。請持護念便發律儀。以自發言表為弟子。",
    "T29n1562_037:0553b27": "如大迦葉得具足戒世尊既說鄔波索迦。應",
    "T29n1562_037:0553b28": "具受持五種學處。彼說我是鄔波索迦。必具",
    "T29n1562_037:0553b29": "律儀何勞致惑。如稱我是國大軍師。彼必具",
    "T29n1562_037:0553c01": "閑兵將事業。依如是喻智者應思。如是分明",
    "T29n1562_037:0553c02": "無過理教。若不忍受知奈之何。又經主言。約",
    "T29n1562_037:0553c03": "持犯戒說一分等。尚不應問況應為答。誰有",
    "T29n1562_037:0553c04": "已解近事律儀必具五支。而不能解於所學",
    "T29n1562_037:0553c05": "處持一非餘。乃至具持名一分等。由彼未解",
    "T29n1562_037:0553c06": "近事律儀受量少多故應請問。凡有幾種鄔",
    "T29n1562_037:0553c07": "波索迦能學學處。答言有四鄔波索迦。謂能",
    "T29n1562_037:0553c08": "學一分等猶未能了。復問何名能學一分。乃至",
    "T29n1562_037:0553c09": "廣說此全無理。唯對法宗所說理中應問答",
    "T29n1562_037:0553c10": "故。雖知近事必具律儀而未了知。隨犯一種",
    "T29n1562_037:0553c11": "為越一切為一非餘。由有此疑故應請問。諸",
    "T29n1562_037:0553c12": "部若有未見此文。於此義中迄今猶諍。若異",
    "T29n1562_037:0553c13": "此者佛經數言。鄔波索迦具五學處。誰有於",
    "T29n1562_037:0553c14": "此已善了知。而復懷疑問受多少。設許爾者",
    "T29n1562_037:0553c15": "疑問相違。謂彼本疑受量多少。而問有幾能",
    "T29n1562_037:0553c16": "學學處。答學一分等豈除本所疑。故彼義中",
    "T29n1562_037:0553c17": "不應問答。經主於此不正尋思。於諍理中懷",
    "T29n1562_037:0553c18": "朋黨執。翻言對法所說義中。問尚不應況應",
    "T29n1562_037:0553c19": "為答。有餘師說。由別契經證離律儀亦成近",
    "T29n1562_037:0553c20": "事。如契經說齊何名為鄔波索迦尸羅圓滿。",
    "T29n1562_037:0553c21": "謂有近事能斷殺生能離殺生乃至飲酒。故",
    "T29n1562_037:0553c22": "知近事有闕律儀。彼於此經甚迷義意。此經",
    "T29n1562_037:0553c23": "意說無漏尸羅。以此中無盡壽聲故。又如經",
    "T29n1562_037:0553c24": "說齊何名為鄔波索迦信根圓滿。謂有近事",
    "T29n1562_037:0553c25": "於如來所住有根信乃至廣說。不可說有鄔波",
    "T29n1562_037:0553c26": "索迦此信不成即全無信。如此經說信圓滿言",
    "T29n1562_037:0553c27": "但約無漏。故知所說戒。圓滿言非據有漏。但",
    "T29n1562_037:0553c28": "據無漏說如是言。是故不應引此經說。證有",
    "T29n1562_037:0553c29": "近事不具律儀。無漏戒中無離飲酒。故此所",
    "T29n1562_037:0554a01": "釋。理必不然。此難不然。此經顯說無漏戒",
    "T29n1562_037:0554a02": "體有勝能故。謂佛顯示無漏戒力。能令所受",
    "T29n1562_037:0554a03": "近事律儀。乃至遮戒亦定無犯。故此經約無",
    "T29n1562_037:0554a04": "漏尸羅說離飲酒亦無有失。故契經說見圓",
    "T29n1562_037:0554a05": "滿者。終不故思犯諸學處。或此經說尸羅圓",
    "T29n1562_037:0554a06": "滿。欲顯尸羅遍清淨義。謂於五戒全無毀缺。",
    "T29n1562_037:0554a07": "方名尸羅遍清淨者。依遍清淨立圓滿名。若",
    "T29n1562_037:0554a08": "決定無離戒近事。便違經說。或有一類具信",
    "T29n1562_037:0554a09": "非戒鄔波索迦。此不相違此說近事不能具",
    "T29n1562_037:0554a10": "足。持五戒者名為具信非具尸羅。或此具言",
    "T29n1562_037:0554a11": "顯可讚義。如言此劍磨已具色。非此未磨色",
    "T29n1562_037:0554a12": "全非有。戒亦應爾可讚名具。戒具眾德立",
    "T29n1562_037:0554a13": "可讚名。與此相違名不具戒。若闕律儀亦名",
    "T29n1562_037:0554a14": "近事。苾芻勤策闕亦應成。然經主言何緣不",
    "T29n1562_037:0554a15": "許。由佛教力施設不同。雖闕律儀而成近事。",
    "T29n1562_037:0554a16": "苾芻勤策要具律儀。此率己情無經說故。彼",
    "T29n1562_037:0554a17": "前已說唯大名經說近事相餘經不爾。今應",
    "T29n1562_037:0554a18": "定說世尊於何說離律儀而成近事。曾聞經",
    "T29n1562_037:0554a19": "部有作是執。亦有無戒勤策苾芻。彼執便同",
    "T29n1562_037:0554a20": "布剌拏等諸外道見非佛法宗。一切律儀品",
    "T29n1562_037:0554a21": "類等不。品類非等有三品故。下中上別隨何",
    "T29n1562_037:0554a22": "故成。頌曰。",
    "T29n1562_037:0554a23": " 下中上隨心",
    "T29n1562_037:0554a24": "[0554a24] 論曰。八眾所受別解脫戒。隨受心力成上中",
    "T29n1562_037:0554a25": "下。由如是理諸阿羅漢。或有成就下品律儀。",
    "T29n1562_037:0554a26": "然諸異生或成上品。此中上座作是撥言。如",
    "T29n1562_037:0554a27": "是所宗違正理教。若必爾者是則應無勇猛",
    "T29n1562_037:0554a28": "正勤修持禁戒。世尊亦說軌則所行皆得圓",
    "T29n1562_037:0554a29": "滿。於微細罪見大怖畏。此但為持如先所得",
    "T29n1562_037:0554b01": "令不毀壞。故應發起勇猛正勤。非由修持令",
    "T29n1562_037:0554b02": "下中品轉成中上。亦非由起勇猛正勤。便捨",
    "T29n1562_037:0554b03": "下中得中上戒。由此即釋所引契經。亦但就",
    "T29n1562_037:0554b04": "持如先所得。能於毀犯微細罪中見大怖畏",
    "T29n1562_037:0554b05": "故作是說。不言由此令戒漸增。又彼所言諸",
    "T29n1562_037:0554b06": "有為法剎那不住。故所受戒由眾緣力及阿",
    "T29n1562_037:0554b07": "世耶。從下生中從中生上此亦非理。所受律",
    "T29n1562_037:0554b08": "儀依殊勝緣方得生故。謂所受戒必託受緣。",
    "T29n1562_037:0554b09": "得已無容數數重受。若先受已後離受緣。汎",
    "T29n1562_037:0554b10": "遇餘緣可更得者。先未受戒汎遇餘緣。亦應",
    "T29n1562_037:0554b11": "可得無差別故。雖諸有為皆託緣起。而戒必",
    "T29n1562_037:0554b12": "託。殊勝緣生。故彼所言定不應理。依何義說",
    "T29n1562_037:0554b13": "鄔波索迦彼先歸依佛法僧寶。親近承事所",
    "T29n1562_037:0554b14": "尊重師。便獲尸羅故名近事。或能習近如理",
    "T29n1562_037:0554b15": "所為。壞惡事業故名近事。或能親近事佛為",
    "T29n1562_037:0554b16": "師故名近事。分同諸佛得淨尸羅善意樂故。",
    "T29n1562_037:0554b17": "如有頌言。",
    "T29n1562_037:0554b18": " 居遠而近佛  由勤勇歸禮",
    "T29n1562_037:0554b19": " 有悲離惡想  故名為近事",
    "T29n1562_037:0554b20": "[0554b20] 今應思擇。無智世間所事種種諸天神眾。為",
    "T29n1562_037:0554b21": "諸近事應禮彼天。如禮世尊為不應禮。何緣",
    "T29n1562_037:0554b22": "於此欻爾生疑。以於世間現有一類。事邪天",
    "T29n1562_037:0554b23": "愛染習其心。樂率己情作諸事業。不依理教",
    "T29n1562_037:0554b24": "妄作是言。鄔波索迦應禮天眾。佛聽許故。謂",
    "T29n1562_037:0554b25": "佛聽許供養天神。故契經言供養天者名奉",
    "T29n1562_037:0554b26": "佛教。又隨念故謂世尊說應隨念天故應禮",
    "T29n1562_037:0554b27": "天。如說隨念佛法僧寶。又不遮故。謂無經",
    "T29n1562_037:0554b28": "遮鄔波索迦禮諸天眾。又有恩故。謂彼諸天",
    "T29n1562_037:0554b29": "承奉合儀能與恩福。又能損故。謂彼天神承",
    "T29n1562_037:0554c01": "奉失儀能為大損。故諸近事應禮天神。略敘",
    "T29n1562_037:0554c02": "彼宗所說如是此皆非理。且彼所言佛聽許",
    "T29n1562_037:0554c03": "故。應禮天者佛意不然簡別說故。謂彼經說",
    "T29n1562_037:0554c04": "諸淨施主。於諸應受祠祀天神。於時時間應",
    "T29n1562_037:0554c05": "以三事無倒供養以禮承奉。彼於施主必起",
    "T29n1562_037:0554c06": "善心。哀愍護念令無損惱。一於時時應施嚴",
    "T29n1562_037:0554c07": "淨。二於時時應施供具。三於時時應施頌願。",
    "T29n1562_037:0554c08": "以標三事為決定因。證知世尊除三事外。凡",
    "T29n1562_037:0554c09": "所施作皆非所許。非標數名便顯定義。如說",
    "T29n1562_037:0554c10": "地動不犯等言。謂如經言四因緣故大地震",
    "T29n1562_037:0554c11": "動。非不更有四因緣外地動因緣。又如經言",
    "T29n1562_037:0554c12": "諸阿羅漢。能於五處畢竟不犯。非不更有餘",
    "T29n1562_037:0554c13": "不犯處。又如經說在家出家於五處中應數",
    "T29n1562_037:0554c14": "觀察。非不更有餘處應觀。如是等言其類非",
    "T29n1562_037:0554c15": "一。此亦應爾非決定因。此救不然如動地等。",
    "T29n1562_037:0554c16": "餘經說有不可得故。此標定數非於餘經。有",
    "T29n1562_037:0554c17": "不定言如動地等。以此為證知此經中標列",
    "T29n1562_037:0554c18": "數名顯決定理。除此餘理無容有故。或應",
    "T29n1562_037:0554c19": "所說蘊處界等如此數名皆成不定。或如所",
    "T29n1562_037:0554c20": "說蘊處界等。動地因等數亦應定。何緣一類",
    "T29n1562_037:0554c21": "標列數名。所顯義中或定不定。以於餘處除",
    "T29n1562_037:0554c22": "此所明或不見餘或見餘故。若一切處以言",
    "T29n1562_037:0554c23": "說同執事皆等便成大過。若謂經說供養等",
    "T29n1562_037:0554c24": "言。即已顯成應禮拜者。則佛應遣諸天神",
    "T29n1562_037:0554c25": "眾。亦應禮拜能祠施主。如彼經言諸天神眾。",
    "T29n1562_037:0554c26": "既被供養及承奉已。應反供養等以報施主",
    "T29n1562_037:0554c27": "恩。是故此中但據隨彼所樂欲事。皆正供承",
    "T29n1562_037:0554c28": "名供養等非申禮敬。諸天神眾於近事邊無",
    "T29n1562_037:0554c29": "敢希求禮敬事故。如國君主於諸苾芻。定",
    "T29n1562_037:0555a01": "無希求禮敬事者。懼損功德及壽命故。如契",
    "T29n1562_037:0555a02": "經說毘沙門天。請大目連舍利子等五百聖",
    "T29n1562_037:0555a03": "眾。至自宮中。設供養已請施頌願。復請從今",
    "T29n1562_037:0555a04": "諸出家者及近事等。至我寺中一切皆應施",
    "T29n1562_037:0555a05": "我頌願。我等眷屬亦從今時每以專誠護持",
    "T29n1562_037:0555a06": "正法。令佛弟子出家在家。於一切時恒無惱",
    "T29n1562_037:0555a07": "害。時二大聖許其所請。遍告一切出家在家",
    "T29n1562_037:0555a08": "諸有受持佛禁戒者。從今以去至天寺中皆",
    "T29n1562_037:0555a09": "應如法施天頌願。然未曾令合掌敬禮。由此",
    "T29n1562_037:0555a10": "等證定知世尊於此經中非許禮敬。言隨念",
    "T29n1562_037:0555a11": "故應禮天者。亦不應理迷經義故。謂經意說",
    "T29n1562_037:0555a12": "應作念言。彼諸有情成就信等。從此捨命已",
    "T29n1562_037:0555a13": "得上生四大王天及餘天眾。我亦成就信等",
    "T29n1562_037:0555a14": "善法亦應同彼當得生天。令隨念天與己同",
    "T29n1562_037:0555a15": "德。非令禮敬名隨念天。故引此經於彼非證",
    "T29n1562_037:0555a16": "言不遮故。應禮天者亦不應理義已遮故。經",
    "T29n1562_037:0555a17": "唯許三事供養天神。豈不此定言已遮禮敬。",
    "T29n1562_037:0555a18": "又准略說毘柰耶中亦已義遮禮天神故。謂",
    "T29n1562_037:0555a19": "佛曾說略毘柰耶告諸苾芻。我隨文句所遮",
    "T29n1562_037:0555a20": "制者皆不應行。所開許者汝等應行。若非所",
    "T29n1562_037:0555a21": "遮非所開許順穢違淨皆不應行。順淨違穢汝",
    "T29n1562_037:0555a22": "等應行。既執如來不遮近事禮諸天眾。亦不",
    "T29n1562_037:0555a23": "曾見開許近事禮諸天神。豈不此應第三聚",
    "T29n1562_037:0555a24": "攝。然諸近事若禮天神。如是所為順穢違淨。",
    "T29n1562_037:0555a25": "理應是佛所不許行。是則還成佛已遮制言",
    "T29n1562_037:0555a26": "不遮故。因不極成何緣禮天順穢違淨。以若",
    "T29n1562_037:0555a27": "近事樂禮天神。便與外道等無差別。愛樂",
    "T29n1562_037:0555a28": "邪徒所作業故。又若近事禮敬天神。則應愛",
    "T29n1562_037:0555a29": "重讚天邪論。便與愛樂敬天邪徒同稟尸羅",
    "T29n1562_037:0555b01": "作諸勞侶。由此方便習近邪師。墮惡趣因漸",
    "T29n1562_037:0555b02": "堅增盛。從此展轉乃至多生亦樂多行如是",
    "T29n1562_037:0555b03": "邪行。又若禮敬諸邪天神。因此便憎如來",
    "T29n1562_037:0555b04": "聖教。以無不敬邪天神者。聞佛功德生憤恚",
    "T29n1562_037:0555b05": "心。乍可處中心無憎愛。又於過失禮敬持心",
    "T29n1562_037:0555b06": "必定怨嫌敬功德者。何緣信奉大力天神而",
    "T29n1562_037:0555b07": "說名為敬過失者。以彼禮敬恒樂於他。摧伏",
    "T29n1562_037:0555b08": "背恩害諂誑等。有過失境為增上故。由此唯",
    "T29n1562_037:0555b09": "有無聞愚夫。於彼天神深生敬愛。若諸賢聖",
    "T29n1562_037:0555b10": "唯於斷滅遠離寂靜。大智悲等眾德集成。諸",
    "T29n1562_037:0555b11": "佛世尊深生敬愛。依如是義故有。頌言。",
    "T29n1562_037:0555b12": " 貧賤有希怖  愚類敬天神",
    "T29n1562_037:0555b13": " 富貴無悕求  智人唯敬佛",
    "T29n1562_037:0555b14": "[0555b14] 又若近事禮敬天神。引多有情作大衰損。謂",
    "T29n1562_037:0555b15": "事天者咸作是言。鄔波索迦深閑佛教。現來",
    "T29n1562_037:0555b16": "禮敬我所事天。必於天神有懷敬信。善哉我",
    "T29n1562_037:0555b17": "等無倒歸依。又諸世間樂觀察者。推尋佛教",
    "T29n1562_037:0555b18": "未究其真。&#x89A9;此便生如是僻執。佛教應似世",
    "T29n1562_037:0555b19": "間書傳。不能決定辯真義理。乃令如是解佛",
    "T29n1562_037:0555b20": "教人。還來歸依諸天神眾。引如是等無量有",
    "T29n1562_037:0555b21": "情。令增邪執名大衰損。近事如是禮敬天神。",
    "T29n1562_037:0555b22": "違淨順穢佛所遮止。故不應言不遮止故。又",
    "T29n1562_037:0555b23": "不遮止非應作因。如佛不遮苾芻捨戒。以曾",
    "T29n1562_037:0555b24": "無處佛作是言。苾芻不應捨所學戒。非於捨",
    "T29n1562_037:0555b25": "戒佛曾不遮。則諸苾芻法應捨戒。故不應說",
    "T29n1562_037:0555b26": "鄔波索迦應禮天神。佛不遮故言有恩故應",
    "T29n1562_037:0555b27": "禮天者亦不應理聞有怨故。傳聞熱病老死",
    "T29n1562_037:0555b28": "等苦。亦有是彼天神所作。不應定說於世有",
    "T29n1562_037:0555b29": "恩。又婆羅門長者居士。於苾芻眾佛說有恩。",
    "T29n1562_037:0555c01": "供給命緣令無乏故。豈苾芻眾應禮施主。既",
    "T29n1562_037:0555c02": "不應禮一切有恩。故所立因有不定失。又諸",
    "T29n1562_037:0555c03": "含識皆悉受用。自業所招諸異熟果。是故所",
    "T29n1562_037:0555c04": "說所事天神於世有恩有不成失。由此亦破",
    "T29n1562_037:0555c05": "能損故因。一切有情皆依自業。說誰有力能",
    "T29n1562_037:0555c06": "損於誰。又彼於他既能為損。誰有智者愛敬",
    "T29n1562_037:0555c07": "己怨。世有善人能益他者諸蒙益者應敬彼",
    "T29n1562_037:0555c08": "人。是諸天神性多憤恚。恒樂損惱他諸有情。",
    "T29n1562_037:0555c09": "如嫉己怨不應敬禮。故彼所說成相違因。又",
    "T29n1562_037:0555c10": "見世間歸敬天者。天神於彼有時作衰。亦有",
    "T29n1562_037:0555c11": "有情不敬天者。天神於彼不能為害。故彼所",
    "T29n1562_037:0555c12": "說非敬天因。若謂如王亦不應理。世間依屬",
    "T29n1562_037:0555c13": "法應爾故。非諸近事繫屬天神。自是邪徒相",
    "T29n1562_037:0555c14": "率歸附。世間君主眾所依投。非出家人皆應",
    "T29n1562_037:0555c15": "致敬。是故近事不應敬禮一切天神。理極成",
    "T29n1562_037:0555c16": "立。"
}