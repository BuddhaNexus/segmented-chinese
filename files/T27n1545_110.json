{
    "T27n1545_110:0567b16": "阿毘達磨大毘婆沙論卷第一百",
    "T27n1545_110:0567b17": "一十",
    "T27n1545_110:0567b19": "五百大阿羅漢等造",
    "T27n1545_110:0567b20": "三藏法師玄奘奉　詔譯",
    "T27n1545_110:0567b21": "智蘊第三中七聖納息第五之二",
    "T27n1545_110:0567b22": "諸法集智相應。彼法滅智相應耶。答不爾。設",
    "T27n1545_110:0567b23": "法滅智相應。彼法集智相應耶。答不爾。對",
    "T27n1545_110:0567b24": "道智空無相三摩地亦爾。所以者何。非一",
    "T27n1545_110:0567b25": "心故。行相異故。或所緣異故。諸法集智相",
    "T27n1545_110:0567b26": "應。彼法無願三摩地相應耶。答應作四句",
    "T27n1545_110:0567b27": "義不定故。有法集智相應非無願。謂集智",
    "T27n1545_110:0567b28": "相應無願。即集智俱生無願三摩地。此與集",
    "T27n1545_110:0567b29": "智相應非無願。自性與自性不相應故。有",
    "T27n1545_110:0567c01": "法無願相應非集智。謂集智及集智不相應",
    "T27n1545_110:0567c02": "無願相應法。此中集智者。謂無願俱生集智。",
    "T27n1545_110:0567c03": "此與無願相應非集智。自性與自性不相",
    "T27n1545_110:0567c04": "應故。及集智不相應無願相應法者。謂苦忍",
    "T27n1545_110:0567c05": "苦智集忍集智道忍道智俱生聚中無願相應",
    "T27n1545_110:0567c06": "法。此與無願相應非集智是他聚故。有法",
    "T27n1545_110:0567c07": "集智相應亦無願。謂二相應法此法是何。謂",
    "T27n1545_110:0567c08": "集智俱生聚中除集智及無願。諸餘心心所",
    "T27n1545_110:0567c09": "法。即八大地法。十大善地法尋伺及心。有法",
    "T27n1545_110:0567c10": "非集智相應亦非無願。謂集智不相應無",
    "T27n1545_110:0567c11": "願。乃至廣說。此中集智不相應無願者。謂苦",
    "T27n1545_110:0567c12": "忍苦智集忍道忍道智俱生聚中無願。此非",
    "T27n1545_110:0567c13": "集智相應是他聚故。亦非無願相應。自性",
    "T27n1545_110:0567c14": "與自性不相應故。及諸餘心心所法者。謂",
    "T27n1545_110:0567c15": "空無相俱生聚中心心所法。及一切有漏心",
    "T27n1545_110:0567c16": "心所法。此俱不相應是他聚故。色無為心不",
    "T27n1545_110:0567c17": "相應行者。謂一切色。無為心不相應行。此俱",
    "T27n1545_110:0567c18": "不相應無所緣故。對三無漏根七覺支八",
    "T27n1545_110:0567c19": "道支如法智說者。謂如法智對三無漏根",
    "T27n1545_110:0567c20": "等。此集智對三無漏根等。廣說亦爾。",
    "T27n1545_110:0567c21": "諸法滅智相應。彼法道智相應耶。答不爾。設",
    "T27n1545_110:0567c22": "法道智相應。彼法滅智相應耶。答不爾。對",
    "T27n1545_110:0567c23": "空無願三摩地亦爾。所以者何。非一心故。",
    "T27n1545_110:0567c24": "行相異故。所緣異故。諸法滅智相應。彼",
    "T27n1545_110:0567c25": "法無相三摩地相應耶。答應作四句義不定",
    "T27n1545_110:0567c26": "故。有法滅智相應非無相。謂滅智相應無",
    "T27n1545_110:0567c27": "相。即滅智俱生無相三摩地。此與滅智相",
    "T27n1545_110:0567c28": "應非無相。自性與自性不相應故。有法無",
    "T27n1545_110:0567c29": "相相應非滅智。謂滅智及滅智不相應無相",
    "T27n1545_110:0568a01": "相應法。此中滅智者。謂無相俱生滅智。此與",
    "T27n1545_110:0568a02": "無相相應非滅智。自性與自性不相應故。",
    "T27n1545_110:0568a03": "及滅智不相應無相相應法者。謂滅忍俱生",
    "T27n1545_110:0568a04": "無相相應法。此與無相相應非滅智是他",
    "T27n1545_110:0568a05": "聚故。有法滅智相應亦無相。謂二相應法。此",
    "T27n1545_110:0568a06": "法是何。謂滅智俱生聚中。除滅智及無相。諸",
    "T27n1545_110:0568a07": "餘心心所法。即八大地法。十大善地法尋伺",
    "T27n1545_110:0568a08": "及心。有法非滅智相應。亦非無相。謂滅智",
    "T27n1545_110:0568a09": "不相應無相。乃至廣說。此中滅智不相應無",
    "T27n1545_110:0568a10": "相者。謂滅忍俱生無相。此非滅智相應是他",
    "T27n1545_110:0568a11": "聚故。亦非無相相應。自性與自性不相應",
    "T27n1545_110:0568a12": "故。及諸餘心心所法者。謂空無願俱生聚中",
    "T27n1545_110:0568a13": "心心所法。及一切有漏心心所法。此俱不相",
    "T27n1545_110:0568a14": "應是他聚故。色無為心不相應行者。謂一切",
    "T27n1545_110:0568a15": "色。無為心不相應行。此俱不相應。無所緣",
    "T27n1545_110:0568a16": "故。對三無漏根七覺支八道支如法智說",
    "T27n1545_110:0568a17": "者。謂如法智對三無漏根等。此滅智對三",
    "T27n1545_110:0568a18": "無漏根等。廣說亦爾。",
    "T27n1545_110:0568a19": "諸法道智相應。彼法空三摩地相應耶。答不",
    "T27n1545_110:0568a20": "爾。設法空三摩地相應。彼法道智相應耶。答",
    "T27n1545_110:0568a21": "不爾。對無相三摩地亦爾。所以者何。非一",
    "T27n1545_110:0568a22": "心故。行相異故。所緣異故。諸法道智相應。",
    "T27n1545_110:0568a23": "彼法無願三摩地相應耶。答應作四句義不",
    "T27n1545_110:0568a24": "定故。有法道智相應非無願。謂道智相應無",
    "T27n1545_110:0568a25": "願。即道智俱生無願。此與道智相應非無",
    "T27n1545_110:0568a26": "願。自性與自性不相應故。有法無願相應",
    "T27n1545_110:0568a27": "非道智。謂道智及道智不相應無願相應法。",
    "T27n1545_110:0568a28": "此中道智者。謂無願俱生道智。此與無願相",
    "T27n1545_110:0568a29": "應非道智。自性與自性不相應故。及道智",
    "T27n1545_110:0568b01": "不相應無願相應法者。謂苦忍苦智集忍集",
    "T27n1545_110:0568b02": "智道忍俱生聚中無願相應法。此與無願相",
    "T27n1545_110:0568b03": "應非道智是他聚故。有法道智相應亦無",
    "T27n1545_110:0568b04": "願。謂二相應法。此法是何。謂道智俱生聚中",
    "T27n1545_110:0568b05": "除道智及無願。諸餘心心所法。即八大地",
    "T27n1545_110:0568b06": "法。十大善地法尋伺及心。有法非道智相",
    "T27n1545_110:0568b07": "應亦非無願。謂道智不相應無願。乃至廣",
    "T27n1545_110:0568b08": "說。此中道智不相應無願者。謂苦忍苦智集",
    "T27n1545_110:0568b09": "忍集智道忍俱生聚中無願。此非道智相應",
    "T27n1545_110:0568b10": "是他聚故。亦非無願相應。自性與自性不",
    "T27n1545_110:0568b11": "相應故。及諸餘心心所法者。謂空無相俱生",
    "T27n1545_110:0568b12": "聚中心心所法。及一切有漏心心所法。此俱",
    "T27n1545_110:0568b13": "不相應是他聚故。色無為心不相應行者。謂",
    "T27n1545_110:0568b14": "一切色無為心不相應行。此俱不相應無所",
    "T27n1545_110:0568b15": "緣故。對三無漏根七覺支八道支如法智",
    "T27n1545_110:0568b16": "說者。謂如法智對三無漏根等。此道智對",
    "T27n1545_110:0568b17": "三無漏根等。廣說亦爾。",
    "T27n1545_110:0568b18": "諸法空三摩地相應。彼法無願三摩地相應",
    "T27n1545_110:0568b19": "耶。答不爾。設法無願三摩地相應。彼法空三",
    "T27n1545_110:0568b20": "摩地相應耶。答不爾。對無相亦爾。所以者",
    "T27n1545_110:0568b21": "何。非一心故。行相異故。或所緣異故。諸法",
    "T27n1545_110:0568b22": "空三摩地相應。彼法未知當知根相應耶。答",
    "T27n1545_110:0568b23": "應作四句義不定故。有法空相應非未知",
    "T27n1545_110:0568b24": "當知根。謂未知當知根所不攝空相應法。此",
    "T27n1545_110:0568b25": "法是何。謂已知根具知根俱生空相應法。此",
    "T27n1545_110:0568b26": "與空相應非未知當知根是他聚故。有法",
    "T27n1545_110:0568b27": "未知當知根相應非空。謂未知當知根所攝",
    "T27n1545_110:0568b28": "空。及空不攝不相應。未知當知根相應法。此",
    "T27n1545_110:0568b29": "中未知當知根所攝空者。謂未知當知根俱",
    "T27n1545_110:0568c01": "生聚中空。此與未知當知根相應非空。自",
    "T27n1545_110:0568c02": "性與自性不相應故。及空不攝不相應。未",
    "T27n1545_110:0568c03": "知當知根相應法者。謂無願無相俱生聚中",
    "T27n1545_110:0568c04": "未知當知根相應法。此與未知當知根相應",
    "T27n1545_110:0568c05": "非空是他聚故。有法空相應亦未知當知根。",
    "T27n1545_110:0568c06": "謂未知當知根所攝空相應法。此法是何。謂",
    "T27n1545_110:0568c07": "此聚中八根及彼相應諸非根心所法。有法",
    "T27n1545_110:0568c08": "非空相應亦非未知當知根。謂未知當知根",
    "T27n1545_110:0568c09": "所不攝空。乃至廣說。此中未知當知根所",
    "T27n1545_110:0568c10": "不攝空者。謂已知根具知根俱生聚中空。此",
    "T27n1545_110:0568c11": "非空相應。自性與自性不相應故。亦非未",
    "T27n1545_110:0568c12": "知當知根相應是他聚故。及空未知當知根",
    "T27n1545_110:0568c13": "不攝不相應。諸餘心心所法者。謂已知根具",
    "T27n1545_110:0568c14": "知根所攝。無願無相俱生聚中心心所法。及",
    "T27n1545_110:0568c15": "一切有漏心心所法。此俱不相應是他聚",
    "T27n1545_110:0568c16": "故。色無為心不相應行者。謂一切色無為心",
    "T27n1545_110:0568c17": "不相應行。此俱不相應無所緣故。對已",
    "T27n1545_110:0568c18": "知具知根亦爾者。如空三摩地對未知當知",
    "T27n1545_110:0568c19": "根有四句。此對已知具知根亦爾。諸法空",
    "T27n1545_110:0568c20": "三摩地相應。彼法念覺支相應耶。答應作四",
    "T27n1545_110:0568c21": "句義不定故。有法空相應非念。謂空相應",
    "T27n1545_110:0568c22": "念。即空三摩地俱生念覺支。此與空相應非",
    "T27n1545_110:0568c23": "念。自性與自性不相應故。有法念相應非",
    "T27n1545_110:0568c24": "空。謂空及空不相應念相應法。此中空者。謂",
    "T27n1545_110:0568c25": "念覺支俱生空三摩地。此與念相應非空。自",
    "T27n1545_110:0568c26": "性與自性不相應故。及空不相應念相應",
    "T27n1545_110:0568c27": "法者。謂無願無相俱生念覺支相應法。此與",
    "T27n1545_110:0568c28": "念相應非空是他聚故。有法空相應亦念。",
    "T27n1545_110:0568c29": "謂二相應法。即空俱生聚中除空及念。諸餘",
    "T27n1545_110:0569a01": "心心所法。此法是何。謂八大地法。十大善地",
    "T27n1545_110:0569a02": "法尋伺及心。有法非空相應亦非念。謂空",
    "T27n1545_110:0569a03": "不相應念。乃至廣說。此中空不相應念者。謂",
    "T27n1545_110:0569a04": "無願無相俱生念覺支。此非空相應是他聚",
    "T27n1545_110:0569a05": "故。亦非念相應。自性與自性不相應故。及",
    "T27n1545_110:0569a06": "諸餘心心所法者。謂一切有漏心心所法。此",
    "T27n1545_110:0569a07": "俱不相應是他聚故。色無為心不相應行者。",
    "T27n1545_110:0569a08": "謂一切色無為心不相應行。此俱不相應無",
    "T27n1545_110:0569a09": "所緣故。對擇法精進輕安捨覺支正見正精",
    "T27n1545_110:0569a10": "進正念亦爾者。謂如空三摩地對念覺支",
    "T27n1545_110:0569a11": "有四句。此對擇法等亦爾。諸法空三摩地",
    "T27n1545_110:0569a12": "相應。彼法喜覺支相應耶。答應作四句義",
    "T27n1545_110:0569a13": "不定故。有法空相應非喜。謂空相應喜及",
    "T27n1545_110:0569a14": "喜不相應空相應法。此中空相應喜者。謂空",
    "T27n1545_110:0569a15": "俱生聚中喜覺支。此與空相應非喜。自性",
    "T27n1545_110:0569a16": "與自性不相應故。及喜不相應空相應法",
    "T27n1545_110:0569a17": "者。謂未至定靜慮中間。後二靜慮前三無色",
    "T27n1545_110:0569a18": "地中。空三摩地相應法。此與空相應非喜是",
    "T27n1545_110:0569a19": "他地故。有法喜相應非空。謂喜相應空及空",
    "T27n1545_110:0569a20": "不相應喜相應法。此中喜相應空者。謂喜覺",
    "T27n1545_110:0569a21": "支俱生聚中空三摩地。此與喜相應非空。自",
    "T27n1545_110:0569a22": "性與自性不相應故。及空不相應喜相應",
    "T27n1545_110:0569a23": "法者。謂無願無相俱生聚中喜相應法。此與",
    "T27n1545_110:0569a24": "喜相應非空是他聚故。有法空相應亦喜。",
    "T27n1545_110:0569a25": "謂二相應法。即初二靜慮空俱生聚中。除空",
    "T27n1545_110:0569a26": "及喜。諸餘心心所法。此法是何。謂八大地",
    "T27n1545_110:0569a27": "法。十大善地法尋伺及心。有法非空相應",
    "T27n1545_110:0569a28": "亦非喜。謂空不相應喜。乃至廣說。此中空",
    "T27n1545_110:0569a29": "不相應喜者。謂無願無相俱生聚中喜。此非",
    "T27n1545_110:0569b01": "空相應是他聚故。亦非喜相應。自性與自",
    "T27n1545_110:0569b02": "性不相應故。喜不相應空者。謂未至定靜",
    "T27n1545_110:0569b03": "慮中間。後二靜慮前三無色地中空三摩地。",
    "T27n1545_110:0569b04": "此非空相應。自性與自性不相應故。亦非",
    "T27n1545_110:0569b05": "喜相應是他地故。及諸餘心心所法者。謂未",
    "T27n1545_110:0569b06": "至定靜慮中間。後二靜慮前三無色地中。無",
    "T27n1545_110:0569b07": "願無相俱生聚中心心所法。及一切有漏心",
    "T27n1545_110:0569b08": "心所法。此俱不相應是他聚故。色無為心",
    "T27n1545_110:0569b09": "不相應行者。謂一切色無為心不相應行。此",
    "T27n1545_110:0569b10": "俱不相應無所緣故。對正思惟亦爾者。",
    "T27n1545_110:0569b11": "如空三摩地對喜覺支作四句。此對正思",
    "T27n1545_110:0569b12": "惟亦爾。諸法空三摩地相應。彼法定覺支相",
    "T27n1545_110:0569b13": "應耶。答諸法空相應彼法亦定相應。一切",
    "T27n1545_110:0569b14": "空三摩地皆是定覺支攝故。有法定相應非",
    "T27n1545_110:0569b15": "空。謂空所不攝定相應法。此法是何。謂無",
    "T27n1545_110:0569b16": "願無相俱生聚中定覺支相應法。此與定覺",
    "T27n1545_110:0569b17": "支相應非空是他聚故。對正定亦爾者。如",
    "T27n1545_110:0569b18": "空三摩地對定覺支作順前句。此對正定",
    "T27n1545_110:0569b19": "亦爾。如空對後無願無相。對後亦爾者。如",
    "T27n1545_110:0569b20": "空三摩地對後無願無相。對後廣說亦爾。",
    "T27n1545_110:0569b21": "有差別者。如空對喜覺支正思惟無願無",
    "T27n1545_110:0569b22": "相。對喜覺支正見正思惟亦爾。",
    "T27n1545_110:0569b23": "諸法未知當知根相應。彼法已知根相應耶。",
    "T27n1545_110:0569b24": "答不爾。設法已知根相應。彼法未知當知根",
    "T27n1545_110:0569b25": "相應耶。答不爾。對具知根亦爾。所以者何。",
    "T27n1545_110:0569b26": "非一心故位各別故。諸法未知當知根相應。",
    "T27n1545_110:0569b27": "彼法念覺支相應耶。答應作四句義不定故。",
    "T27n1545_110:0569b28": "有法未知當知根相應非念。謂未知當知根",
    "T27n1545_110:0569b29": "所攝念。即未知當知根俱生聚中念。此與未",
    "T27n1545_110:0569c01": "知當知根相應非念覺支。自性與自性不",
    "T27n1545_110:0569c02": "相應故。有法念覺支相應非未知當知根。謂",
    "T27n1545_110:0569c03": "未知當知根所不攝念相應法。此法是何。謂",
    "T27n1545_110:0569c04": "已知根具知根俱生聚中念相應法。此與念",
    "T27n1545_110:0569c05": "相應非未知當知根是他聚故。有法未知當",
    "T27n1545_110:0569c06": "知根相應亦念。謂未知當知根所攝念相應",
    "T27n1545_110:0569c07": "法。此法是何。謂餘八根及彼相應。諸非根心",
    "T27n1545_110:0569c08": "所法。有法非未知當知根相應亦非念。謂",
    "T27n1545_110:0569c09": "未知當知根所不攝念。乃至廣說。此中未知",
    "T27n1545_110:0569c10": "當知根所不攝念者。謂已知根具知根俱生",
    "T27n1545_110:0569c11": "聚中念。此非未知當知根相應。是他聚故。亦",
    "T27n1545_110:0569c12": "非念相應。自性與自性不相應故。及餘心",
    "T27n1545_110:0569c13": "心所法者。謂一切有漏心心所法。此俱不相",
    "T27n1545_110:0569c14": "應。是他聚故。色無為心不相應行者。謂一切",
    "T27n1545_110:0569c15": "色無為心不相應行。此俱不相應。無所緣",
    "T27n1545_110:0569c16": "故。對擇法精進定覺支正見正精進正念正",
    "T27n1545_110:0569c17": "定亦爾者。謂如未知當知根對念覺支有",
    "T27n1545_110:0569c18": "四句。此對擇法覺支等亦爾。諸法未知當",
    "T27n1545_110:0569c19": "知根相應。彼法喜覺支相應耶。答應作四",
    "T27n1545_110:0569c20": "句。義不定故。有法未知當知根相應非喜。",
    "T27n1545_110:0569c21": "謂未知當知根所攝喜。及喜不攝不相應未",
    "T27n1545_110:0569c22": "知當知根相應法。此中未知當知根所攝喜",
    "T27n1545_110:0569c23": "者。謂未知當知根俱生聚中喜。此與未知當",
    "T27n1545_110:0569c24": "知根相應。非喜。自性與自性不相應故。",
    "T27n1545_110:0569c25": "及喜不攝不相應未知當知根相應法者。謂",
    "T27n1545_110:0569c26": "未至定靜慮中間。第三第四靜慮地中未知當",
    "T27n1545_110:0569c27": "知根相應法。此與未知當知根相應非喜。",
    "T27n1545_110:0569c28": "是他地故。有法喜覺支相應。非未知當知",
    "T27n1545_110:0569c29": "根。謂未知當知根所不攝喜相應法。此法是",
    "T27n1545_110:0570a01": "何。謂已知根具知根俱生聚中喜相應法。此",
    "T27n1545_110:0570a02": "與喜相應非未知當知根。是他聚故。有法",
    "T27n1545_110:0570a03": "未知當知根相應亦喜。謂未知當知根所攝",
    "T27n1545_110:0570a04": "喜相應法。此法是何。謂餘八根及彼相應諸",
    "T27n1545_110:0570a05": "非根心所法。有法非未知當知根相應亦",
    "T27n1545_110:0570a06": "非喜。謂未知當知根所不攝喜。乃至廣說。",
    "T27n1545_110:0570a07": "此中未知當知根所不攝喜者。謂已知根具",
    "T27n1545_110:0570a08": "知根俱生聚中喜。此非未知當知根相應。是",
    "T27n1545_110:0570a09": "他聚故。亦非喜相應。自性與自性不相應",
    "T27n1545_110:0570a10": "故。及喜未知當知根不攝不相應諸餘心心",
    "T27n1545_110:0570a11": "所法者。謂未至定靜慮中間。後二靜慮前三",
    "T27n1545_110:0570a12": "無色地中。已知根具知根俱生聚中心心所",
    "T27n1545_110:0570a13": "法。及一切有漏心心所法。此俱不相應。是",
    "T27n1545_110:0570a14": "他聚故。色無為心不相應行者。謂一切色無",
    "T27n1545_110:0570a15": "為心不相應行。此俱不相應。無所緣故。諸",
    "T27n1545_110:0570a16": "法未知當知根相應。彼法輕安覺支相應耶。",
    "T27n1545_110:0570a17": "答應作四句。義不定故。有法未知當知根",
    "T27n1545_110:0570a18": "相應非輕安。謂未知當知根相應輕安。此與",
    "T27n1545_110:0570a19": "未知當知根相應非輕安。自性與自性不",
    "T27n1545_110:0570a20": "相應故。有法輕安相應非未知當知根。謂",
    "T27n1545_110:0570a21": "未知當知根不相應輕安相應法。此法是何。",
    "T27n1545_110:0570a22": "謂已知根具知根俱生聚中。輕安相應法此",
    "T27n1545_110:0570a23": "與輕安相應。非未知當知根。是他聚故。有",
    "T27n1545_110:0570a24": "法未知當知根相應亦輕安。謂未知當知根",
    "T27n1545_110:0570a25": "相應輕安相應法。此法是何。謂十大地法。九",
    "T27n1545_110:0570a26": "大善地法。尋伺及心。有法非未知當知根",
    "T27n1545_110:0570a27": "相應亦非輕安。謂未知當知根不相應輕安",
    "T27n1545_110:0570a28": "即已知根具知根俱生聚中輕安。此非未知",
    "T27n1545_110:0570a29": "當知根相應。是他聚故。亦非輕安相應。自性",
    "T27n1545_110:0570b01": "與自性不相應故。及餘心心所法者。謂一",
    "T27n1545_110:0570b02": "切有漏心心所法。此俱不相應。是他聚故。色",
    "T27n1545_110:0570b03": "無為心不相應行者。謂一切色無為心不相",
    "T27n1545_110:0570b04": "應行。此俱不相應。無所緣故。對捨覺支亦",
    "T27n1545_110:0570b05": "爾者。謂如未知當知根對輕安覺支有四",
    "T27n1545_110:0570b06": "句。此對捨覺支亦爾。諸法未知當知根相",
    "T27n1545_110:0570b07": "應。彼法正思惟相應耶。答應作四句。義不",
    "T27n1545_110:0570b08": "定故。有法未知當知根相應非正思惟。謂未",
    "T27n1545_110:0570b09": "知當知根相應正思惟。及正思惟不相應未",
    "T27n1545_110:0570b10": "知當知根相應法。此中未知當知根相應正",
    "T27n1545_110:0570b11": "思惟者。謂未知當知根俱生聚中正思惟。此",
    "T27n1545_110:0570b12": "與未知當知根相應非正思惟。自性與自",
    "T27n1545_110:0570b13": "性不相應故。及正思惟不相應。未知當知",
    "T27n1545_110:0570b14": "根相應法者。謂靜慮中間後三靜慮地中未知",
    "T27n1545_110:0570b15": "當知根相應法。此與未知當知根相應非正",
    "T27n1545_110:0570b16": "思惟。是他聚故。有法正思惟相應非未知當",
    "T27n1545_110:0570b17": "知根。謂未知當知根不相應正思惟相應法。",
    "T27n1545_110:0570b18": "此法是何。謂已知根具知根俱生聚中正思",
    "T27n1545_110:0570b19": "惟相應法。此法與正思惟相應。非未知當",
    "T27n1545_110:0570b20": "知根。是他聚故。有法未知當知根相應亦正",
    "T27n1545_110:0570b21": "思惟。謂未知當知根相應正思惟相應法。此",
    "T27n1545_110:0570b22": "法是何。謂十大地法。十大善地法。尋伺及",
    "T27n1545_110:0570b23": "心。有法非未知當知根相應亦非正思惟。",
    "T27n1545_110:0570b24": "謂未知當知根不相應正思惟。乃至廣說。此",
    "T27n1545_110:0570b25": "中未知當知根不相應正思惟者。謂已知根",
    "T27n1545_110:0570b26": "具知根俱生聚中正思惟。此非未知當知根",
    "T27n1545_110:0570b27": "相應。是他聚故。亦非正思惟相應。自性與",
    "T27n1545_110:0570b28": "自性不相應故。及諸餘心心所法者。謂靜",
    "T27n1545_110:0570b29": "慮中間後三靜慮前三無色地中已知根具知",
    "T27n1545_110:0570c01": "根俱生聚中心心所法。及一切有漏心心所",
    "T27n1545_110:0570c02": "法。此俱不相應。是他聚故。色無為心不相應",
    "T27n1545_110:0570c03": "行者。謂一切色無為心不相應行。此俱不相",
    "T27n1545_110:0570c04": "應。無所緣故。如未知當知根對後已知具",
    "T27n1545_110:0570c05": "知根對後亦爾。有差別者。具知根對正見",
    "T27n1545_110:0570c06": "應作四句。與前有異。有法具知根相應",
    "T27n1545_110:0570c07": "非正見。謂具知根所攝正見。及正見不攝不",
    "T27n1545_110:0570c08": "相應具知根相應法。此中具知根所攝正見。",
    "T27n1545_110:0570c09": "謂具知根俱生正見。此與具知根相應非正",
    "T27n1545_110:0570c10": "見。自性與自性不相應故。及正見不攝不",
    "T27n1545_110:0570c11": "相應具知根相應法者。謂盡智無生智俱生",
    "T27n1545_110:0570c12": "聚中具知根相應法。此與具知根相應非正",
    "T27n1545_110:0570c13": "見。是他聚故。有法正見相應非具知根。謂",
    "T27n1545_110:0570c14": "具知根所不攝正見相應法。此法是何。謂",
    "T27n1545_110:0570c15": "未知當知根已知根俱生聚中正見相應法。",
    "T27n1545_110:0570c16": "此與正見相應非具知根。是他聚故。有法",
    "T27n1545_110:0570c17": "具知根相應亦正見。謂具知根所攝正見相",
    "T27n1545_110:0570c18": "應法。此法是何。謂餘八根及彼相應諸非",
    "T27n1545_110:0570c19": "根心所法。有法非具知根相應亦非正見。",
    "T27n1545_110:0570c20": "謂具知根所不攝正見。乃至廣說。此中具",
    "T27n1545_110:0570c21": "知根所不攝正見者。謂未知當知根已知根",
    "T27n1545_110:0570c22": "俱生聚中正見。此非具知根相應。是他聚",
    "T27n1545_110:0570c23": "故。亦非正見相應。自性與自性不相應",
    "T27n1545_110:0570c24": "故。及諸餘心心所法者。謂一切有漏心心所",
    "T27n1545_110:0570c25": "法。此俱不相應。是他聚故。色無為心不相應",
    "T27n1545_110:0570c26": "行者。謂一切色無為心不相應行。此俱不相",
    "T27n1545_110:0570c27": "應。無所緣故。念覺支乃至正念對後廣說。",
    "T27n1545_110:0570c28": "如覺支納息者。如此蘊初納息已廣說。如",
    "T27n1545_110:0570c29": "說。苾芻吾當為汝說四十四智事。汝應諦",
    "T27n1545_110:0571a01": "聽極善作意。乃至廣說。問何故作此論。答",
    "T27n1545_110:0571a02": "為廣分別契經義故。如契經說。佛告苾芻。",
    "T27n1545_110:0571a03": "吾當為汝說四十四智事。汝應諦聽。乃至",
    "T27n1545_110:0571a04": "廣說。契經雖作是說而不分別其義。經是",
    "T27n1545_110:0571a05": "此論所依根本。彼未說者今應說之。故作",
    "T27n1545_110:0571a06": "斯論。問世尊何故說此契經。答世尊昔者由",
    "T27n1545_110:0571a07": "此加行為門為路。證得無上正等菩提。今",
    "T27n1545_110:0571a08": "復說此示諸弟子。汝等若能不捨如是加",
    "T27n1545_110:0571a09": "行門路。不久當得諸漏永盡。譬如長者由",
    "T27n1545_110:0571a10": "是方便。集得珍財而受富樂。復亦以此方",
    "T27n1545_110:0571a11": "便教諸子孫告言。汝等若能不捨如是方",
    "T27n1545_110:0571a12": "便。必獲珍財亦受富樂。世尊亦爾。云何四",
    "T27n1545_110:0571a13": "十四智事。謂知老死智。知老死集智。知老",
    "T27n1545_110:0571a14": "死滅智。知趣老死滅行智。如是知生有取",
    "T27n1545_110:0571a15": "愛受觸六處名色識行智。知行集智。知行",
    "T27n1545_110:0571a16": "滅智。知趣行滅行智。是名四十四智事。問",
    "T27n1545_110:0571a17": "此中何故不說知無明智等耶。答應說而",
    "T27n1545_110:0571a18": "不說者。當知此義有餘。復次若法有支所",
    "T27n1545_110:0571a19": "攝。以有支為因。是有支果者。此中說之。",
    "T27n1545_110:0571a20": "無明雖亦有支所攝而不以有支為因。亦",
    "T27n1545_110:0571a21": "非有支果故此不說。復次若依此法具起",
    "T27n1545_110:0571a22": "四智。此中說之。依無明但起三智。不起",
    "T27n1545_110:0571a23": "緣有支集智故此不說。此中知老死智等四",
    "T27n1545_110:0571a24": "十四智事當言法智乃至道智耶。答應言知",
    "T27n1545_110:0571a25": "老死智是四智。謂法類世俗苦智乃至廣說。",
    "T27n1545_110:0571a26": "此中知老死智是四智。謂法智者知欲界老",
    "T27n1545_110:0571a27": "死。類智者知色無色界老死。世俗智苦智",
    "T27n1545_110:0571a28": "者。俱知三界老死。如知苦有四智知集",
    "T27n1545_110:0571a29": "滅道應知亦爾。如依老死起十六智事。乃",
    "T27n1545_110:0571b01": "至依行應知亦爾。如是合有一百七十六",
    "T27n1545_110:0571b02": "智事。若以相續剎那分別則有無量無邊智",
    "T27n1545_110:0571b03": "事。此中世尊依十一支四諦差別各起四",
    "T27n1545_110:0571b04": "智故。但說有四十四智事。",
    "T27n1545_110:0571b05": "此四十四智事。幾有漏幾無漏。答一切皆通",
    "T27n1545_110:0571b06": "有漏無漏。幾緣有漏幾緣無漏。答二十二",
    "T27n1545_110:0571b07": "緣有漏。二十二緣無漏。幾有為。幾無為。答",
    "T27n1545_110:0571b08": "一切是有為。幾緣有為。幾緣無為。答三十",
    "T27n1545_110:0571b09": "三緣有為。十一緣無為。幾過去幾未來幾現",
    "T27n1545_110:0571b10": "在。答一切皆通三世。幾緣過去。幾緣未來。",
    "T27n1545_110:0571b11": "幾緣現在。答三十三緣三世。十一緣非世。",
    "T27n1545_110:0571b12": "若如雜蘊分位三世。應言三緣過去。謂知",
    "T27n1545_110:0571b13": "行智。知行集智。知識集智三緣未來。謂",
    "T27n1545_110:0571b14": "知老死智。知老死集智。知生智。十六緣現",
    "T27n1545_110:0571b15": "在。謂知生集智。知有智。知有集智。知取",
    "T27n1545_110:0571b16": "智知取集智。知愛智。知愛集智知受智。",
    "T27n1545_110:0571b17": "知受集智。知觸智。知觸集智。知六處智。",
    "T27n1545_110:0571b18": "知六處集智。知名色智。知名色集智。知",
    "T27n1545_110:0571b19": "識智。十一緣三世。十一緣非世。問如是",
    "T27n1545_110:0571b20": "智事既不能入正性離生。得果離染及盡",
    "T27n1545_110:0571b21": "諸漏。何緣聖者修令現前。答由四緣故。一",
    "T27n1545_110:0571b22": "為住現法樂故。二為遊戲功德故。三為",
    "T27n1545_110:0571b23": "觀本所作故。四為受聖財故。如說。苾芻",
    "T27n1545_110:0571b24": "吾當為汝說七十七智事。汝應諦聽極善",
    "T27n1545_110:0571b25": "作意。乃至廣說。問何故作此論。答為廣分",
    "T27n1545_110:0571b26": "別契經義故。廣說如前。問世尊何故說此契",
    "T27n1545_110:0571b27": "經。答世尊昔者。由此加行為門為路。廣說",
    "T27n1545_110:0571b28": "如前。云何七十七智事。謂知生緣老死智。",
    "T27n1545_110:0571b29": "知彼非不生緣老死智。知過去生緣老死",
    "T27n1545_110:0571c01": "智。知彼非不生緣老死智。知未來生緣老",
    "T27n1545_110:0571c02": "死智。知彼非不生緣老死智。及法住智。遍",
    "T27n1545_110:0571c03": "知此是無常有為。思所作。從緣生。盡法減",
    "T27n1545_110:0571c04": "法離法滅法。如依生緣老死起七智。乃至",
    "T27n1545_110:0571c05": "依無明緣行亦爾。故有七十七智事。問此",
    "T27n1545_110:0571c06": "中何故不說知無明所從緣智耶。答應說",
    "T27n1545_110:0571c07": "而不說者。當知此義有餘。復次若法有支",
    "T27n1545_110:0571c08": "所攝。以有支為因是有支果者。此中說之。",
    "T27n1545_110:0571c09": "無明雖亦有支所攝。而不以有支為因。亦",
    "T27n1545_110:0571c10": "非有支果。故此不說。復次若依此法起緣",
    "T27n1545_110:0571c11": "有支七智者。此中說之。依無明所從緣不",
    "T27n1545_110:0571c12": "起緣有支七智。故此不說。",
    "T27n1545_110:0571c13": "此中知生緣老死智等。七十七智事。當言法",
    "T27n1545_110:0571c14": "智乃至道智耶。答應言知生緣老死等。前",
    "T27n1545_110:0571c15": "六智皆是四智。謂法類世俗集智。第七法住",
    "T27n1545_110:0571c16": "智。是一世俗智。如知生緣老死七智。乃至",
    "T27n1545_110:0571c17": "知無明緣行七智亦爾。此中法智者。知欲",
    "T27n1545_110:0571c18": "界生緣老死等。類智者。知色無色界生緣老",
    "T27n1545_110:0571c19": "死等。世俗智集智者。俱知三界生緣老死等。",
    "T27n1545_110:0571c20": "問已說生緣老死等。何故復說非不生緣老",
    "T27n1545_110:0571c21": "死等耶。答論有二種。一立自宗。二遮他",
    "T27n1545_110:0571c22": "宗。立自宗者。如善說法者立善說法宗。惡",
    "T27n1545_110:0571c23": "說法者立惡說法宗。應理論者立應理論宗。",
    "T27n1545_110:0571c24": "分別論者立分別論宗。遮他宗者。如善說",
    "T27n1545_110:0571c25": "法者遮惡說法宗。惡說法者遮善說法宗。應",
    "T27n1545_110:0571c26": "理論者遮分別論宗。分別論者遮應理論宗。",
    "T27n1545_110:0571c27": "若但說生緣老死等者。或有生疑為興言",
    "T27n1545_110:0571c28": "論。作如是說。理未必爾。為決彼疑顯此",
    "T27n1545_110:0571c29": "理定。是故復說非不生緣老死等。此中知生",
    "T27n1545_110:0572a01": "緣老死。是法類世俗集四智。知非不生緣老",
    "T27n1545_110:0572a02": "死亦是四智。各有八智。知過去未來生緣",
    "T27n1545_110:0572a03": "老死。亦各有八智。合有二十四智。第七法",
    "T27n1545_110:0572a04": "住智唯是一世俗智故。足前有二十五智。",
    "T27n1545_110:0572a05": "如知生緣老死。乃至知無明緣行亦爾。如",
    "T27n1545_110:0572a06": "是合有二百七十五智。若以相續剎那分",
    "T27n1545_110:0572a07": "別。則有無量無邊智事。此中世尊依十一",
    "T27n1545_110:0572a08": "支。三世差別各起七智。故但說有七十七",
    "T27n1545_110:0572a09": "智事。問何故不說知現在耶。有作是說。",
    "T27n1545_110:0572a10": "七中前二即知現在。復有說者。七中前二通",
    "T27n1545_110:0572a11": "知三世。過去未來難了知故。復別說知。現",
    "T27n1545_110:0572a12": "在不爾。故不別說。此七十七智事。幾有漏。",
    "T27n1545_110:0572a13": "幾無漏。答十一法住智唯有漏。唯是世俗智",
    "T27n1545_110:0572a14": "性攝故。餘六十六智通有漏無漏。四智攝",
    "T27n1545_110:0572a15": "故。有作是說。一切皆通有漏無漏。幾緣有",
    "T27n1545_110:0572a16": "漏。幾緣無漏。答一切皆緣有漏。幾有為。幾",
    "T27n1545_110:0572a17": "無為。答一切皆有為。必無智體。是無為故。幾",
    "T27n1545_110:0572a18": "緣有為。幾緣無為。答一切皆緣有為。幾過",
    "T27n1545_110:0572a19": "去。幾未來。幾現在。答一切皆通三世。幾緣",
    "T27n1545_110:0572a20": "過去。幾緣未來。幾緣現在。答諸有欲令七",
    "T27n1545_110:0572a21": "中前二唯緣現在者。彼說二十二緣過去。",
    "T27n1545_110:0572a22": "二十二緣未來。二十二緣現在。十一緣三",
    "T27n1545_110:0572a23": "世。諸有欲令七中前二通緣三世者。彼說",
    "T27n1545_110:0572a24": "二十二緣過去。二十二緣未來。三十三緣",
    "T27n1545_110:0572a25": "三世。此智不能入正性離生等。由四緣",
    "T27n1545_110:0572a26": "故。修令現前義如前說。",
    "T27n1545_110:0572a27": "問何故第七名法住智。答法者是果。住者是",
    "T27n1545_110:0572a28": "因。知果法所住因故。名法住智。謂知三界",
    "T27n1545_110:0572a29": "下中上果所住之因名法住智。此智唯知因",
    "T27n1545_110:0572b01": "之別相。非聖行相。故唯世俗智攝。有作是",
    "T27n1545_110:0572b02": "說此通四智。謂法類世俗集智。問若爾。何",
    "T27n1545_110:0572b03": "故說是一世俗智。答實通無漏。此中且說",
    "T27n1545_110:0572b04": "是有漏者。此多分知因別相故。復有說",
    "T27n1545_110:0572b05": "者。前六智是知因智故名為法住。緣彼起",
    "T27n1545_110:0572b06": "智名法住智。此智知道非知集因亦四智",
    "T27n1545_110:0572b07": "攝。謂法類世俗道智。問若爾。何故作如是",
    "T27n1545_110:0572b08": "說。遍知此是無常有為。思所作。從緣生。盡法",
    "T27n1545_110:0572b09": "減法離法滅法。無漏豈得名離法耶。答此",
    "T27n1545_110:0572b10": "中但應作如是說。遍知此是無常有為。乃",
    "T27n1545_110:0572b11": "至滅法。不應說離法。而說離法者。欲顯",
    "T27n1545_110:0572b12": "聖者亦厭無漏不生欣樂故說離法。有餘",
    "T27n1545_110:0572b13": "復說。前知因智是四智性。今知彼智名法",
    "T27n1545_110:0572b14": "住智。故此法住智。知彼世俗智亦名知離",
    "T27n1545_110:0572b15": "法。評曰。應知此中初說為善。",
    "T27n1545_110:0572b16": "如世尊說。蘇尸摩當知。先有法住智。後有",
    "T27n1545_110:0572b17": "涅槃智。問此中何者是法住智。何者是涅槃",
    "T27n1545_110:0572b18": "智耶。有作是說。知集智是法住智。知滅智",
    "T27n1545_110:0572b19": "是涅槃智。有餘復說。知苦集智是法住智。",
    "T27n1545_110:0572b20": "知滅道智是涅槃智。或有說者。知苦集道智",
    "T27n1545_110:0572b21": "是法住智。知滅智是涅槃智。問若爾。何故說",
    "T27n1545_110:0572b22": "先有法住智。後有涅槃智耶。答雖有法住",
    "T27n1545_110:0572b23": "智在涅槃智後。而有法住智在涅槃智前。",
    "T27n1545_110:0572b24": "故作是說。復有說者。知流轉智是法住智。",
    "T27n1545_110:0572b25": "知還滅智是涅槃智。復次知緣起智是法",
    "T27n1545_110:0572b26": "住智。知緣起滅智是涅槃智。復次知生死",
    "T27n1545_110:0572b27": "智是法住智。知生死滅智是涅槃智。有餘",
    "T27n1545_110:0572b28": "師說。近分地智是法住智。根本地智是涅槃",
    "T27n1545_110:0572b29": "智。云何知然。經為量故。如契經說。有諸外",
    "T27n1545_110:0572c01": "道共集議言。佛未出時我等多獲名譽利",
    "T27n1545_110:0572c02": "養由佛出世名利頓絕。如日既出爝火潛",
    "T27n1545_110:0572c03": "輝。設何方便名利如本。然憍答摩有二事",
    "T27n1545_110:0572c04": "勝。謂善經論。形貌端嚴。雖形貌難移而經",
    "T27n1545_110:0572c05": "論易竊。我等眾內有蘇尸摩。念慧堅強堪",
    "T27n1545_110:0572c06": "竊彼法。若得彼法名利如本。既共議已告",
    "T27n1545_110:0572c07": "蘇尸摩。彼由二緣遂受眾請。一愛親友二",
    "T27n1545_110:0572c08": "善根熟。便出王舍城詣竹林精舍。謂苾芻",
    "T27n1545_110:0572c09": "曰。我欲出家。時諸苾芻將往白佛。佛知根",
    "T27n1545_110:0572c10": "性。遣諸苾芻。度令出家與受具戒彼後未",
    "T27n1545_110:0572c11": "久誦三藏文。亦少解義。竊作是念。欲利",
    "T27n1545_110:0572c12": "親友今正是時。遂從竹林出欲還王舍城。",
    "T27n1545_110:0572c13": "然佛有遍照護法天眼。恒觀世間誰能竊者。",
    "T27n1545_110:0572c14": "時有五百應真苾芻。蘇尸摩前自讚己德。我",
    "T27n1545_110:0572c15": "生已盡。梵行已立。所作已辦。不受後有。蘇",
    "T27n1545_110:0572c16": "尸摩曰。仁等所證依何定耶。為初靜慮為",
    "T27n1545_110:0572c17": "乃至無所有處耶。諸苾芻言。我等所證皆不",
    "T27n1545_110:0572c18": "依彼。蘇尸摩言。若不依彼如何得證。諸苾",
    "T27n1545_110:0572c19": "芻曰。我等皆是慧解脫者。時蘇尸摩聞已忙",
    "T27n1545_110:0572c20": "然不識所謂。便作是念。脫我親友問此義",
    "T27n1545_110:0572c21": "者。我當云何。還詣佛所問如是義。世尊",
    "T27n1545_110:0572c22": "告曰。蘇尸摩當知。先有法住智。後有涅槃",
    "T27n1545_110:0572c23": "智。蘇尸摩曰。我今不知何者法住智。何者涅",
    "T27n1545_110:0572c24": "槃智。佛言。隨汝知與不知然法應爾。時蘇",
    "T27n1545_110:0572c25": "尸摩不果先願。然彼五百應真苾芻依未至",
    "T27n1545_110:0572c26": "定得漏盡已後。方能起根本等至。由此故",
    "T27n1545_110:0572c27": "知近分地智是法住智。根本地智是涅槃智。"
}