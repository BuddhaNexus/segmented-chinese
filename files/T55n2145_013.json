{
    "T55n2145_013:0094c20": "出三藏記集傳上卷第十三",
    "T55n2145_013:0094c22": "梁建初寺沙門釋僧祐撰",
    "T55n2145_013:0094c23": "安世高傳第一",
    "T55n2145_013:0094c24": "支讖傳第二",
    "T55n2145_013:0094c25": "安玄傳第三",
    "T55n2145_013:0094c26": "康僧會傳第四",
    "T55n2145_013:0094c27": "朱士行傳第五",
    "T55n2145_013:0094c28": "支謙傳第六",
    "T55n2145_013:0094c29": "竺法護傳第七",
    "T55n2145_013:0095a01": "竺叔蘭傳第八",
    "T55n2145_013:0095a02": "尸梨蜜傳第九",
    "T55n2145_013:0095a03": "僧伽跋澄傳第十",
    "T55n2145_013:0095a04": "曇摩難提傳第十一",
    "T55n2145_013:0095a05": "僧伽提婆傳第十二",
    "T55n2145_013:0095a06": "安世高傳第一",
    "T55n2145_013:0095a07": "安清。字世高。安息國王政后之太子也。幼",
    "T55n2145_013:0095a08": "懷淳孝敬養竭誠。惻隱之仁爰及蠢類。其動",
    "T55n2145_013:0095a09": "言立行若踐規矩焉。加以志業聰敏刻意好",
    "T55n2145_013:0095a10": "學。外國典籍莫不該貫。七曜五行之象。風角",
    "T55n2145_013:0095a11": "雲物之占。推步盈縮悉窮其變。兼洞曉醫術",
    "T55n2145_013:0095a12": "妙善鍼脈。覩色知病投藥必濟。乃至鳥獸嗚",
    "T55n2145_013:0095a13": "呼聞聲知心。於是俊異之名被於西域。遠近",
    "T55n2145_013:0095a14": "隣國咸敬而偉之。世高雖在居家。而奉戒精",
    "T55n2145_013:0095a15": "峻。講集法施與時相續。後王薨將嗣國位。乃",
    "T55n2145_013:0095a16": "深惟苦空厭離名器。行服既畢。遂讓國與",
    "T55n2145_013:0095a17": "叔。出家修道博綜經藏。尤精阿毘曇學。諷持",
    "T55n2145_013:0095a18": "禪經。略盡其妙既而遊方弘化遍歷諸國。以",
    "T55n2145_013:0095a19": "漢桓帝之初。始到中夏。世高才悟幾敏一聞",
    "T55n2145_013:0095a20": "能達。至止未久。即通習華語。於是宣釋眾經",
    "T55n2145_013:0095a21": "改胡為漢。出安般守意陰持入經大小十二",
    "T55n2145_013:0095a22": "門及百六十品等。初外國三藏眾護撰述經",
    "T55n2145_013:0095a23": "要為二十七章。世高乃剖析護所集七章。譯",
    "T55n2145_013:0095a24": "為漢文。即道地經也。其先後所出經。凡四",
    "T55n2145_013:0095a25": "十五部。義理明析文字允正。辯而不華質而",
    "T55n2145_013:0095a26": "不野。凡在讀者。皆斖斖而不惓焉。世高窮理",
    "T55n2145_013:0095a27": "盡性自識宿緣。多有神跡世莫能量。初世高",
    "T55n2145_013:0095a28": "自稱。先身已經為安息王子。與其國中。長者",
    "T55n2145_013:0095a29": "子俱共出家。分衛之時施主不稱同學輒怒。",
    "T55n2145_013:0095b01": "世高屢加呵責。同學悔謝而猶不悛改。如此",
    "T55n2145_013:0095b02": "二十餘年。乃與同學辭訣云。我當往廣州畢",
    "T55n2145_013:0095b03": "宿世之對。卿明經精進不在吾後。而性多恚",
    "T55n2145_013:0095b04": "怒。命過當受惡形。我若得道必當相度。既而",
    "T55n2145_013:0095b05": "遂適廣州值寇賊大亂。行路逢一少年。唾手",
    "T55n2145_013:0095b06": "拔刀曰。真得汝矣。世高笑曰。我宿命負卿。故",
    "T55n2145_013:0095b07": "遠來相償。卿之忿怒故是前世時意也。遂申",
    "T55n2145_013:0095b08": "頸受刃容無懼色。賊遂殺之。觀者填路。莫不",
    "T55n2145_013:0095b09": "駭其奇異。既而神識還為安息王太子。即名",
    "T55n2145_013:0095b10": "世高時身也。世高遊化中國宣經事畢。值靈",
    "T55n2145_013:0095b11": "帝之末關洛擾亂。乃杖錫江南云。我當過廬",
    "T55n2145_013:0095b12": "山度昔同學。行達[邱丘+共]亭湖廟。此廟舊有靈驗。",
    "T55n2145_013:0095b13": "商旅祈禱乃分風上下。各無留滯。常有乞神",
    "T55n2145_013:0095b14": "竹者。未許輒取。舫即覆沒竹還本處。自是舟",
    "T55n2145_013:0095b15": "人敬憚莫不懾影。世高同[打丁+宗]三十餘船。奉牲",
    "T55n2145_013:0095b16": "請福。神乃降祝曰。舫有沙門。可更呼上。客",
    "T55n2145_013:0095b17": "咸共驚愕。請世高入廟。神告世高曰。吾昔在",
    "T55n2145_013:0095b18": "外國。與子俱出家學道。好行布施。而性多瞋",
    "T55n2145_013:0095b19": "怒。今為[邱丘+共]亭湖神。周迴千里並吾所統。以布",
    "T55n2145_013:0095b20": "施故珍玩無數。以瞋恚故墮此神中。今見同",
    "T55n2145_013:0095b21": "學悲欣可言。壽盡旦夕而醜形長大。若於此",
    "T55n2145_013:0095b22": "捨命穢污江湖。當度山西空澤中也。此身滅",
    "T55n2145_013:0095b23": "恐墮地獄。吾有絹千匹并雜寶物。可為我立",
    "T55n2145_013:0095b24": "塔營法使生善處也。世高曰。故來相度。何不",
    "T55n2145_013:0095b25": "見形。神曰。形甚醜異。眾人必懼。世高曰。但",
    "T55n2145_013:0095b26": "出。眾不怪也。神從床後出頭。乃是大蟒蛇。至",
    "T55n2145_013:0095b27": "世高膝邊。淚落如雨。不知尾之長短。世高向",
    "T55n2145_013:0095b28": "之胡語。傍人莫解。蟒便還隱。世高即取絹",
    "T55n2145_013:0095b29": "物辭別而去。舟侶颺帆。神復出蟒身。登山頂",
    "T55n2145_013:0095c01": "而望眾人。舉手然後乃滅。倏忽之頃便達豫",
    "T55n2145_013:0095c02": "章。即以廟物造立東寺。世高去後。神即命過。",
    "T55n2145_013:0095c03": "暮有一少年上船。長跪世高前。受其呪願。忽",
    "T55n2145_013:0095c04": "然不見。世高謂船人曰。向之少年。即[邱丘+共]亭廟",
    "T55n2145_013:0095c05": "神。得離惡形矣。於是廟神歇沒。無復靈驗。",
    "T55n2145_013:0095c06": "後人於西山澤中見一死蟒。頭尾相去數里。",
    "T55n2145_013:0095c07": "今尋陽郡蛇村。是其處也。於是頃到廣州。",
    "T55n2145_013:0095c08": "尋其前世害己少年。時少年尚在。年已六十",
    "T55n2145_013:0095c09": "餘。世高徑投其家。共說昔日償對時事。并敘",
    "T55n2145_013:0095c10": "宿緣歡善相向云。吾猶有餘報。今當往會稽",
    "T55n2145_013:0095c11": "畢對。廣州客深悟世高非凡。豁然意解追悔",
    "T55n2145_013:0095c12": "前愆。厚相資供。乃隨世高東行。遂達會稽。至",
    "T55n2145_013:0095c13": "便入市。正值市有鬪者。亂相歐擊誤中世",
    "T55n2145_013:0095c14": "高。應時命終。廣州客頻驗二報。遂精懃佛法。",
    "T55n2145_013:0095c15": "具說事緣。遠近聞知莫不悲歎。明三世之有",
    "T55n2145_013:0095c16": "徵也。高本既王種。名高外國。所以西方賓",
    "T55n2145_013:0095c17": "旅猶呼安侯。至今為號焉。天竺國自稱。書為",
    "T55n2145_013:0095c18": "天書。語為天語。音訓詭蹇與漢殊異。先後",
    "T55n2145_013:0095c19": "傳譯多致謬濫。唯世高出經為群譯之首。安",
    "T55n2145_013:0095c20": "公以為若及面稟不異見聖。列代明德。咸讚",
    "T55n2145_013:0095c21": "而思焉。",
    "T55n2145_013:0095c22": "支讖傳第二",
    "T55n2145_013:0095c23": "支讖。本月支國人也。操行淳深性度開敏。稟",
    "T55n2145_013:0095c24": "持法戒以精勤著稱。諷誦群經志存宣法。漢",
    "T55n2145_013:0095c25": "桓帝末。遊于洛陽。以靈帝光和中平之間。",
    "T55n2145_013:0095c26": "傳譯胡文出般若道行品首楞嚴般舟三昧",
    "T55n2145_013:0095c27": "等三經。又有阿闍世王寶積等十部經。以歲",
    "T55n2145_013:0095c28": "久無錄。安公挍練古今精尋文體云。似讖所",
    "T55n2145_013:0095c29": "出。凡此諸經。皆審得本旨了不加飾。可謂善",
    "T55n2145_013:0096a01": "宣法要弘道之士也。後不知所終。沙門竺朔",
    "T55n2145_013:0096a02": "佛者。天竺人也漢桓帝時。亦齎道行經來適",
    "T55n2145_013:0096a03": "洛陽。即轉胡為漢。譯人時滯雖有失旨。然棄",
    "T55n2145_013:0096a04": "文存質深得經意。朔又以靈帝光和二年。於",
    "T55n2145_013:0096a05": "洛陽譯出般舟三昧經。時讖為傳言。河南洛",
    "T55n2145_013:0096a06": "陽孟福張蓮筆受。時又有支曜譯出成具光",
    "T55n2145_013:0096a07": "明經云。",
    "T55n2145_013:0096a08": "安玄傳第三",
    "T55n2145_013:0096a09": "安玄。安息國人也。志性貞白深沈有理致。為",
    "T55n2145_013:0096a10": "優婆塞。秉持法戒豪釐弗虧。博誦群經多所",
    "T55n2145_013:0096a11": "通習。漢靈帝末。遊賈洛陽有功。號騎都尉。性",
    "T55n2145_013:0096a12": "虛靜溫恭。常以法事為己務。漸練漢言志宣",
    "T55n2145_013:0096a13": "經典。常與沙門講論道義。世所謂都尉言也。",
    "T55n2145_013:0096a14": "玄與沙門嚴佛調。共出法鏡經。玄口譯梵文。",
    "T55n2145_013:0096a15": "佛調筆受。理得音正。盡經微旨郢匠之義見",
    "T55n2145_013:0096a16": "述後代。佛調。臨淮人也。綺年頴悟。敏而好學。",
    "T55n2145_013:0096a17": "信慧自然。遂出家修道。通譯經典見重於時。",
    "T55n2145_013:0096a18": "世稱。安侯。都尉。佛調。三人傳譯號為難繼。",
    "T55n2145_013:0096a19": "佛調又撰十慧。並傳於世。安公稱。佛調出經",
    "T55n2145_013:0096a20": "省不煩全本妙巧。次有康孟詳者。其先康居",
    "T55n2145_013:0096a21": "人也。譯出中本起。安公稱。孟詳出經奕奕流",
    "T55n2145_013:0096a22": "便。足騰玄趣。後有沙門維秖難者。天竺人也。",
    "T55n2145_013:0096a23": "以孫權黃武三年齎曇鉢經胡本來至武昌。",
    "T55n2145_013:0096a24": "曇鉢即法句經也。時支謙請出經。乃令其同",
    "T55n2145_013:0096a25": "道竺將炎傳譯。謙寫為漢文。時炎未善漢言。",
    "T55n2145_013:0096a26": "頗有不盡。然志存義本近於質實。今所傳法",
    "T55n2145_013:0096a27": "句是也。白延者。不知何許人。魏正始之末重",
    "T55n2145_013:0096a28": "譯出首楞嚴。又須賴及除災患經凡三部云。",
    "T55n2145_013:0096a29": "康僧會傳第四",
    "T55n2145_013:0096b01": "康僧會。其先康居人。世居天竺。其父因商賈",
    "T55n2145_013:0096b02": "移于交阯。會年十餘歲。二親並亡。以至性",
    "T55n2145_013:0096b03": "聞。既而出家。礪行甚峻。為人弘雅有識量",
    "T55n2145_013:0096b04": "篤志好學。明練三藏博覽六典。天文圖緯多",
    "T55n2145_013:0096b05": "所貫涉。辯於樞機頗屬文翰。時孫權稱制",
    "T55n2145_013:0096b06": "江左。而未有佛教。會欲運流大法。乃振錫東",
    "T55n2145_013:0096b07": "遊。以赤烏十年至建業。營立茅茨設像行道。",
    "T55n2145_013:0096b08": "有司奏曰。有胡人入境自稱沙門。容服非",
    "T55n2145_013:0096b09": "恒。事應驗察。權曰。吾聞漢明夢神。號稱為",
    "T55n2145_013:0096b10": "佛。彼之所事。豈其遺風耶。即召會詰問。有何",
    "T55n2145_013:0096b11": "靈驗。會曰。如來遷跡忽逾千載。遺骨舍利神",
    "T55n2145_013:0096b12": "曜無方。昔阿育起塔乃八萬四千。夫塔寺之",
    "T55n2145_013:0096b13": "興。所以表遺化也。權以為誇誕。乃謂會曰。若",
    "T55n2145_013:0096b14": "能得舍利。當為造塔。如其虛妄。國有常刑會",
    "T55n2145_013:0096b15": "請期七日。乃謂其屬曰。法之興廢在此一舉。",
    "T55n2145_013:0096b16": "今不至誠。後將何及。乃共潔齋靜室。以銅瓶",
    "T55n2145_013:0096b17": "加几。燒香禮請。七日期畢。寂然無應。求申二",
    "T55n2145_013:0096b18": "七亦復如之。權曰。此欺誑也。將欲加罪。會更",
    "T55n2145_013:0096b19": "請三七。權又特聽。會曰。法雲應被。而吾等無",
    "T55n2145_013:0096b20": "感。何假王憲。當誓死為期耳。三七日暮。猶無",
    "T55n2145_013:0096b21": "所見。莫不震懼。既入五更。忽聞瓶中鎗然",
    "T55n2145_013:0096b22": "有聲。會自往視。果獲舍利。明旦呈權舉朝集",
    "T55n2145_013:0096b23": "觀。五色光爓照耀瓶上。權手自執瓶瀉于",
    "T55n2145_013:0096b24": "銅盤。舍利所衝盤即破碎。權肅然驚起曰。希",
    "T55n2145_013:0096b25": "有之瑞也。會進而言曰。舍利威神。豈直光相",
    "T55n2145_013:0096b26": "而已。乃劫燒之火不能燔。金剛之杵不能壞",
    "T55n2145_013:0096b27": "矣。權命取鐵槌砧使力士擊之。砧搥並陷而",
    "T55n2145_013:0096b28": "舍利無異。權大嗟服。即為建塔以始有佛寺。",
    "T55n2145_013:0096b29": "故曰建初寺。因名其地為佛陀里。由是江左",
    "T55n2145_013:0096c01": "大法遂興。至孫晧昏虐欲燔塔廟。群臣僉諫。",
    "T55n2145_013:0096c02": "以為佛之威力不同餘神。康會感瑞大皇創",
    "T55n2145_013:0096c03": "寺。今若輕毀恐貽後悔。晧悟遣張昱詣寺詰",
    "T55n2145_013:0096c04": "會。昱雅有才辯。難問縱橫。會應機騁辭。文理",
    "T55n2145_013:0096c05": "交出。自旦至夕。昱不能屈既退。會送于門。",
    "T55n2145_013:0096c06": "時寺側有婬祀者。昱曰。玄化既孚。此輩何故",
    "T55n2145_013:0096c07": "近而不革。會曰。震霆破山聾者不聞。非音之",
    "T55n2145_013:0096c08": "細。苟在理通則萬里懸應。如其阻塞則肝膽",
    "T55n2145_013:0096c09": "楚越。昱還歎。會才明非臣所測。願天鑒察之。",
    "T55n2145_013:0096c10": "晧大集朝賢。以馬車迎會。會就坐。晧問曰。佛",
    "T55n2145_013:0096c11": "教所明善惡報應。何者是耶。會對曰。夫明主",
    "T55n2145_013:0096c12": "以孝慈訓世。則赤烏翔面老人星見。仁德育",
    "T55n2145_013:0096c13": "物則醴泉涌而嘉禾出。善既有瑞。惡亦如之。",
    "T55n2145_013:0096c14": "故為惡於隱。鬼得而誅之。為惡於顯。人得而",
    "T55n2145_013:0096c15": "誅之。易稱。積惡餘殃。詩詠。求福不回。雖儒",
    "T55n2145_013:0096c16": "典之格言。即佛教之明訓也。晧曰。若然則",
    "T55n2145_013:0096c17": "周孔已明之矣。何用佛教。會曰。周孔雖言略",
    "T55n2145_013:0096c18": "示顯近。至於釋教則備極幽遠。故行惡則有",
    "T55n2145_013:0096c19": "地獄長苦。修善則有天宮永樂。舉茲以明勸",
    "T55n2145_013:0096c20": "沮。不亦大哉。晧乃服。晧雖聞正法。而昏暴",
    "T55n2145_013:0096c21": "之性不勝其虐。後使宿衛兵入後宮治園。於",
    "T55n2145_013:0096c22": "地中得一立金像。高數尺。以呈晧。晧使著廁",
    "T55n2145_013:0096c23": "前。至四月八日。晧至廁污穢像云。灌佛訖。還",
    "T55n2145_013:0096c24": "與諸臣共笑為樂。未暮陰囊腫痛。叫呼不可",
    "T55n2145_013:0096c25": "堪忍。太史占言。犯大神所為。群臣禱祀諸廟。",
    "T55n2145_013:0096c26": "無所不至。而苦痛彌劇。求死不得。綵女先",
    "T55n2145_013:0096c27": "有奉法者。聞晧病。因問訊云。陛下就佛圖中",
    "T55n2145_013:0096c28": "求福不。晧舉頭問。佛神大耶。綵女答。佛為",
    "T55n2145_013:0096c29": "大聖。天神所尊。晧心還悟。具語意故。綵",
    "T55n2145_013:0097a01": "女即迎像著殿上。香湯洗數十遍。燒香懺",
    "T55n2145_013:0097a02": "悔。晧於枕上叩頭自陳罪逆。有頃所痛即間。",
    "T55n2145_013:0097a03": "遣使至寺問訊。諸道人能說經者令來見。僧",
    "T55n2145_013:0097a04": "會即隨使入。晧問罪福之因。會具為敷析。",
    "T55n2145_013:0097a05": "辭甚精辯晧先有才解。欣然大悅。因求看沙",
    "T55n2145_013:0097a06": "門戒。會以戒文祕禁不可輕宣。乃取本業百",
    "T55n2145_013:0097a07": "三十五願。分作二百五十事。行步坐起皆願",
    "T55n2145_013:0097a08": "眾生。晧見慈願致深世書所不及。益增善意。",
    "T55n2145_013:0097a09": "即就會受五戒。旬日疾瘳。乃修治會所住寺。",
    "T55n2145_013:0097a10": "號為天子寺。宣勅宮內。宗室群臣。莫不必奉。",
    "T55n2145_013:0097a11": "會在吳朝亟說正法。以晧性凶麁。不及妙義。",
    "T55n2145_013:0097a12": "唯敘報應近驗。以開諷其心焉。會於建初寺",
    "T55n2145_013:0097a13": "譯出經法。阿難念彌經。鏡面王察微王梵皇",
    "T55n2145_013:0097a14": "王經。道品及六度集。並妙得經體文義允正。",
    "T55n2145_013:0097a15": "又注安般守意法鏡道樹三經。并製經序。辭",
    "T55n2145_013:0097a16": "趣雅贍義旨微密。並見重後世。會以晉武帝",
    "T55n2145_013:0097a17": "太康元年卒。",
    "T55n2145_013:0097a18": "朱士行傳第五",
    "T55n2145_013:0097a19": "朱士行。頴川人也。志業清粹氣韻明烈。堅正",
    "T55n2145_013:0097a20": "方直勸沮不能移焉。少懷遠悟脫落塵俗",
    "T55n2145_013:0097a21": "出家以後便以大法為己任。常謂入道資慧",
    "T55n2145_013:0097a22": "故專務經典。初天竺朔佛。以漢靈帝時。出道",
    "T55n2145_013:0097a23": "行經。譯人口傳。或不領輒抄撮而過。故意義",
    "T55n2145_013:0097a24": "首尾頗有格礙士行常於洛陽講小品。往往",
    "T55n2145_013:0097a25": "不通。每歎此經大乘之要。而譯理不盡。誓志",
    "T55n2145_013:0097a26": "捐身遠迎大品。遂以魏甘露五年。發迹雍州",
    "T55n2145_013:0097a27": "西渡流沙。既至于闐。果寫得正品梵書。胡",
    "T55n2145_013:0097a28": "本九十章。六十萬餘言。遣弟子不如檀。晉言",
    "T55n2145_013:0097a29": "法饒凡十人。送經胡本還洛陽。未發之間。于",
    "T55n2145_013:0097b01": "闐小乘學眾。遂以白王云。漢地沙門欲以婆",
    "T55n2145_013:0097b02": "羅門書惑亂正典王為地主。若不禁之。將斷",
    "T55n2145_013:0097b03": "大法聾盲漢地。王之咎也。王即不聽齎經。士",
    "T55n2145_013:0097b04": "行憤慨乃求燒經為證。王欲試驗。乃積薪殿",
    "T55n2145_013:0097b05": "庭。以火燔之。士行臨階而誓曰。若大法應流",
    "T55n2145_013:0097b06": "漢地者。經當不燒。若其無應命也。如何。言已",
    "T55n2145_013:0097b07": "投經。火即為滅。不損一字。皮牒如故。大眾",
    "T55n2145_013:0097b08": "駭服稱其神感。遂得送至陳留。倉恒水南寺。",
    "T55n2145_013:0097b09": "河南居士竺叔蘭善解方言。譯出為放光經",
    "T55n2145_013:0097b10": "二十卷。士行年八十而卒。依西方闍維法。薪",
    "T55n2145_013:0097b11": "盡火滅而尸骸猶全。眾咸驚異。乃呪曰。若真",
    "T55n2145_013:0097b12": "得道法當毀壞。應聲碎散。遂斂骨起塔焉。",
    "T55n2145_013:0097b13": "支謙傳第六",
    "T55n2145_013:0097b14": "支謙。字恭明。一名越。大月支人也。祖父法",
    "T55n2145_013:0097b15": "度。以漢靈帝世。率國人數百歸化。拜率善中",
    "T55n2145_013:0097b16": "郎將。越年七歲。騎竹馬戲於隣家。為狗所嚙。",
    "T55n2145_013:0097b17": "脛骨傷碎。隣人欲殺狗取肝傅瘡。越曰。天",
    "T55n2145_013:0097b18": "生此物為人守吠。若不往君舍狗終不見嚙。",
    "T55n2145_013:0097b19": "此則失在於我。不關於狗若殺之得差。尚不",
    "T55n2145_013:0097b20": "可為。況於我無益。而空招大罪。且畜生無知。",
    "T55n2145_013:0097b21": "豈可理責。由是村人數十家感其言。悉不復",
    "T55n2145_013:0097b22": "殺生。十歲學書。同時學者皆伏其聰敏。十三",
    "T55n2145_013:0097b23": "學胡書。備通六國語。初桓靈世。支謙譯出",
    "T55n2145_013:0097b24": "法典。有支亮紀明資學於讖。謙又受業於亮",
    "T55n2145_013:0097b25": "博覽經籍莫不究練。世間藝術多所綜習。其",
    "T55n2145_013:0097b26": "為人細長黑瘦。眼多白而精黃。時人為之語",
    "T55n2145_013:0097b27": "曰。支郎眼中黃。形體雖細是智囊。其本奉大",
    "T55n2145_013:0097b28": "法精練經旨。獻帝之末。漢室大亂。與鄉人數",
    "T55n2145_013:0097b29": "十共奔於吳初發日唯有一被。有一客隨之。",
    "T55n2145_013:0097c01": "大寒無被。越呼客共眠。夜將半。客奪其被而",
    "T55n2145_013:0097c02": "去。明旦同侶問被所在。越曰。昨夜為客所奪。",
    "T55n2145_013:0097c03": "同侶咸曰。何不相告。答曰。我若告發鄉等必",
    "T55n2145_013:0097c04": "以劫罪罪之。豈宜以一被而殺一人乎。遠近",
    "T55n2145_013:0097c05": "聞者莫不歎服。後吳主孫權聞其博學有才",
    "T55n2145_013:0097c06": "慧。即召見之因問經中深隱之義。應機釋難",
    "T55n2145_013:0097c07": "無疑不析。權大悅。拜為博士。使輔導東宮。甚",
    "T55n2145_013:0097c08": "加寵秩。越以大教雖行而經多胡文莫有解",
    "T55n2145_013:0097c09": "者。既善華戎之語。乃收集眾本。譯為漢言。",
    "T55n2145_013:0097c10": "從黃武元年。至建興中。所出維摩詰大般泥",
    "T55n2145_013:0097c11": "洹法句瑞應本起等二十七經曲得聖義辭",
    "T55n2145_013:0097c12": "旨文雅。又依無量壽中本起經製讚菩薩連",
    "T55n2145_013:0097c13": "句。梵唄三契。注了本生死經。皆行於世。後太",
    "T55n2145_013:0097c14": "子登位。遂隱於穹隘山。不交世務。從竺法",
    "T55n2145_013:0097c15": "蘭道人。更練五戒。凡所遊從皆沙門而已。後",
    "T55n2145_013:0097c16": "卒於山中。春秋六十。吳主孫亮。與眾僧書",
    "T55n2145_013:0097c17": "曰。支恭明不救所疾。其業履冲素始終可高。",
    "T55n2145_013:0097c18": "為之惻愴不能已已。其為時所惜如此。",
    "T55n2145_013:0097c19": "竺法護傳第七",
    "T55n2145_013:0097c20": "竺法護。其先月支人也。世居燉煌郡。年八",
    "T55n2145_013:0097c21": "歲出家。事外國沙門高座為師。誦經日萬",
    "T55n2145_013:0097c22": "言。過目則能。天性純懿操行精苦。篤志好學",
    "T55n2145_013:0097c23": "萬里尋師。是以博覽六經。涉獵百家之言。雖",
    "T55n2145_013:0097c24": "世務毀譽。未常介於視聽也。是時晉武帝之",
    "T55n2145_013:0097c25": "世。寺廟圖像雖崇京邑。而方等深經蘊在西",
    "T55n2145_013:0097c26": "域。護乃慨然發憤志弘大道。遂隨師至西域。",
    "T55n2145_013:0097c27": "遊歷諸國。外國異言三十有六。書亦如之。",
    "T55n2145_013:0097c28": "護皆遍學貫綜古訓音義字體無不備曉。遂",
    "T55n2145_013:0097c29": "大齎胡本。還歸中夏。自燉煌至長安。沿路傳",
    "T55n2145_013:0098a01": "譯。寫以晉文所獲。大小乘經。賢劫大哀法",
    "T55n2145_013:0098a02": "華普耀等。凡一百四十九部。孜孜所務。唯以",
    "T55n2145_013:0098a03": "弘通為業。終身譯寫勞不告惓。經法所以廣",
    "T55n2145_013:0098a04": "流中華者。護之力也。護以晉武之末。隱居深",
    "T55n2145_013:0098a05": "山。山間有清澗。恒取澡漱。後有採薪者。穢慢",
    "T55n2145_013:0098a06": "其側。水俄頃而熇。護乃徘徊歎曰。水若永",
    "T55n2145_013:0098a07": "竭真無以自給。正當移去耳。言終而泉流",
    "T55n2145_013:0098a08": "出滿澗。其幽誠所感。皆此類也。後立寺於",
    "T55n2145_013:0098a09": "長安青門外。精勤行道。於是德化四布。聲",
    "T55n2145_013:0098a10": "蓋遠近。僧徒千數咸來宗奉。時有沙彌竺法",
    "T55n2145_013:0098a11": "乘者。八歲聰慧。依護為師。關中有甲族。欲奉",
    "T55n2145_013:0098a12": "大法試護道德。偽往告急求錢二十萬。護未",
    "T55n2145_013:0098a13": "有答。乘年十三。侍在師側即語客曰。和上意",
    "T55n2145_013:0098a14": "已相許矣。客退。乘曰。觀此人神色非實求錢。",
    "T55n2145_013:0098a15": "將以觀和上道德何如耳。護曰。吾亦以為",
    "T55n2145_013:0098a16": "然。明日此客率其一宗百餘口。詣護請受五",
    "T55n2145_013:0098a17": "戒。具謝求錢意。於是四方士庶聞風嚮集。",
    "T55n2145_013:0098a18": "宣隆佛化二十餘年。後值惠帝西幸長安。關",
    "T55n2145_013:0098a19": "中蕭條百姓流移。護與門徒避地東下。至昆",
    "T55n2145_013:0098a20": "池遘疾卒。春秋七十有八。後孫興公製道賢",
    "T55n2145_013:0098a21": "論。以天竺七僧方竹林七賢。以護比山巨源。",
    "T55n2145_013:0098a22": "其論云。護公德居物宗。巨源位登論道。二公",
    "T55n2145_013:0098a23": "風德高遠。足為流輩。其見美後代如此。初護",
    "T55n2145_013:0098a24": "於西域得超日明經胡本譯出。頗多繁重。時",
    "T55n2145_013:0098a25": "有信士聶承遠。乃更詳正文偈。刪為二卷。今",
    "T55n2145_013:0098a26": "之所傳經是也。承遠明練有才理篤志法務。",
    "T55n2145_013:0098a27": "護公出經多參正焉。惠懷之際。有沙門法炬",
    "T55n2145_013:0098a28": "者。不知何許人。譯出樓炭經。炬與沙門法立",
    "T55n2145_013:0098a29": "共出法句喻及福田二經。法立又訪得胡本。",
    "T55n2145_013:0098b01": "別譯出百餘首。未及繕寫。會病卒。尋值永",
    "T55n2145_013:0098b02": "嘉擾亂。散滅不存。",
    "T55n2145_013:0098b03": "竺叔蘭傳第八",
    "T55n2145_013:0098b04": "竺叔蘭。本天竺人也。祖父婁陀。篤志好學。清",
    "T55n2145_013:0098b05": "簡有節操。時國王無道百姓思亂。有賊臣將",
    "T55n2145_013:0098b06": "兵得罪。懼誅以其國豪呼與共反。婁陀怒曰。",
    "T55n2145_013:0098b07": "君出於微賤而任居要職。不能以德報恩。而",
    "T55n2145_013:0098b08": "反為逆謀乎。我寧守忠而死。不反而生也。反",
    "T55n2145_013:0098b09": "者懼謀泄。即殺之而作亂。婁陀子達摩尸羅。",
    "T55n2145_013:0098b10": "齊言法首。先在他國。其婦兄二人並為沙門。",
    "T55n2145_013:0098b11": "聞父被害國內大亂。即與二沙門奔晉。居于",
    "T55n2145_013:0098b12": "河南。生叔蘭。叔蘭幼而聰辯。從二舅諮受",
    "T55n2145_013:0098b13": "經法。一聞而悟。善胡漢語及書。亦兼諸文",
    "T55n2145_013:0098b14": "史。然性頗輕躁。遊獵無度。常單騎逐鹿。值",
    "T55n2145_013:0098b15": "虎墮馬。折其右臂。久之乃差。後馳騁不已。母",
    "T55n2145_013:0098b16": "數呵諫。終不改為之蔬食。乃止性嗜酒。飲至",
    "T55n2145_013:0098b17": "五六升方暢常大醉臥於路傍。仍入河南",
    "T55n2145_013:0098b18": "郡門。喚呼吏錄送河南獄。時河南尹樂廣與",
    "T55n2145_013:0098b19": "賓客共酣。已醉謂蘭曰。君僑客。何以學人飲",
    "T55n2145_013:0098b20": "酒。叔蘭曰。杜康釀酒天下共飲。何以僑舊。",
    "T55n2145_013:0098b21": "廣又曰。飲酒可爾。何以狂亂乎。答曰。民雖狂",
    "T55n2145_013:0098b22": "而不亂。猶府君雖醉而不狂。廣大呼時坐客",
    "T55n2145_013:0098b23": "曰。外國人那得面白。叔蘭曰。河南人面黑尚",
    "T55n2145_013:0098b24": "不疑僕面白復何怪耶。於是賓主歎其機辯。",
    "T55n2145_013:0098b25": "遂釋之。頃之無疾暴亡。三日還蘇。自說入一",
    "T55n2145_013:0098b26": "朱門。金銀為堂見一人。自云。是其祖父。謂叔",
    "T55n2145_013:0098b27": "蘭曰。吾修善累年。今受此報。汝罪人。何得來",
    "T55n2145_013:0098b28": "耶。時守門人以杖驅之。入竹林中見其獵伴。",
    "T55n2145_013:0098b29": "為鷹犬所啄齧。流血號叫求救於叔蘭。叔蘭",
    "T55n2145_013:0098c01": "走避數十步。值牛頭人。欲叉之。叔蘭曰。我",
    "T55n2145_013:0098c02": "累世佛弟子。常供二沙門。何罪見治。牛頭人",
    "T55n2145_013:0098c03": "答。此唯受福。不關獵罪。俄而見其兩舅來。",
    "T55n2145_013:0098c04": "語牛頭曰。我等二人恒受其供。惡少善多可",
    "T55n2145_013:0098c05": "得相免。遂隨道人歸。既而還蘇。於是改節修",
    "T55n2145_013:0098c06": "慈。專志經法。以晉元康元年。譯出放光經及",
    "T55n2145_013:0098c07": "異維摩詰十餘萬言。既學兼胡漢。故譯義",
    "T55n2145_013:0098c08": "精允。後遭母難三月便欲葬。有隣人告曰。",
    "T55n2145_013:0098c09": "今歲月不便。可待來年。叔蘭曰。夫生者必有",
    "T55n2145_013:0098c10": "一死。死者不復再生。人神異塗。理之然也。若",
    "T55n2145_013:0098c11": "使亡母棲靈有地。則烏鳥之心畢矣。若待來",
    "T55n2145_013:0098c12": "年。恐逃走無地。何暇奉營乎。遂即葬畢。明",
    "T55n2145_013:0098c13": "年石勒果作亂。寇賊縱橫。因避地奔荊州。後",
    "T55n2145_013:0098c14": "無疾。忽告知識曰。吾將死矣。數日便卒。識者",
    "T55n2145_013:0098c15": "以為知命。",
    "T55n2145_013:0098c16": "尸梨蜜傳第九",
    "T55n2145_013:0098c17": "尸梨蜜。西域人也。時人呼之為高座。傳云。",
    "T55n2145_013:0098c18": "國王之子。當承繼世。而以國讓弟。闇軌太伯。",
    "T55n2145_013:0098c19": "既而悟心天啟。遂為沙門。蜜天資高朗風骨",
    "T55n2145_013:0098c20": "邁舉。直爾對之。便自卓出於物。永嘉中始",
    "T55n2145_013:0098c21": "到此土。止建初寺。丞相王導一見而奇之。以",
    "T55n2145_013:0098c22": "為吾之徒也。由是名顯。太尉庾元氷光祿",
    "T55n2145_013:0098c23": "周伯仁太常謝幼璵廷尉桓茂倫。皆一代名",
    "T55n2145_013:0098c24": "士。見之終日累歎。披衿致契。道詣蜜。蜜解",
    "T55n2145_013:0098c25": "帶偃伏。悟言神解。時尚書令卞望之。亦與蜜",
    "T55n2145_013:0098c26": "致善。卞斂衿飾容端坐對之。諸公於是歎",
    "T55n2145_013:0098c27": "其精神灑厲皆得其所。桓廷尉曾欲為蜜作",
    "T55n2145_013:0098c28": "目。久之未得。有云。尸梨蜜可稱卓朗。於是桓",
    "T55n2145_013:0098c29": "乃咨嗟絕嘆。以為標題之極。大將軍王處",
    "T55n2145_013:0099a01": "冲。時在南夏。聞王周諸公器重蜜。疑以為",
    "T55n2145_013:0099a02": "失鑒。既見。乃振欣奔至。一面便盡周顗為",
    "T55n2145_013:0099a03": "僕射。領選臨入過視蜜。乃撫背而歎。若使",
    "T55n2145_013:0099a04": "太平世盡得選此賢輩。真令人無恨。俄而顗",
    "T55n2145_013:0099a05": "遇害。蜜往省其孤。對坐作胡唄三契。梵響",
    "T55n2145_013:0099a06": "淩雲。誦呪數千言。聲高韻暢。顏容不變。既",
    "T55n2145_013:0099a07": "而揮涕抆淚。神氣自若。其哀樂廢興。皆此類",
    "T55n2145_013:0099a08": "也。王公曾謂蜜曰。外國正當有君一人而",
    "T55n2145_013:0099a09": "已耳。蜜笑而答曰。若使我如。諸君今日。豈得",
    "T55n2145_013:0099a10": "在此。當時以為當言。蜜性高簡。不學晉語。諸",
    "T55n2145_013:0099a11": "公與之語言。蜜因傳譯。然而神領意得頓盡",
    "T55n2145_013:0099a12": "言前。莫不歎其自然天拔悟得非常。蜜善持",
    "T55n2145_013:0099a13": "呪術。所向皆驗。初江東未有呪法。蜜傳出孔",
    "T55n2145_013:0099a14": "雀王諸神呪。又授弟子覓歷高聲梵唄傳。響",
    "T55n2145_013:0099a15": "于今。年八十餘。咸康中卒。諸公聞之痛惜流",
    "T55n2145_013:0099a16": "涕。宣武桓公常云。少見高座稱其精神淵著",
    "T55n2145_013:0099a17": "當年出倫。其為名士所歎如此。",
    "T55n2145_013:0099a18": "僧伽跋澄傳第十",
    "T55n2145_013:0099a19": "僧伽跋澄。罽賓人也。毅然有淵懿之量。歷尋",
    "T55n2145_013:0099a20": "名師修習精詣博覽眾典特善數經。闇誦阿",
    "T55n2145_013:0099a21": "毘曇毘婆沙。貫其妙旨。常浪志遊方觀風弘",
    "T55n2145_013:0099a22": "化。符堅之末。來入關中。先是大乘之典未廣。",
    "T55n2145_013:0099a23": "禪數之學甚盛。既至長安。咸稱法匠焉。堅祕",
    "T55n2145_013:0099a24": "書郎趙政字文業。博學有才章。即堅之琳瑀",
    "T55n2145_013:0099a25": "也。崇仰大法。常聞外國宗習阿毘曇毘婆",
    "T55n2145_013:0099a26": "沙。而跋澄諷誦。乃四事禮供。請譯梵文。遂共",
    "T55n2145_013:0099a27": "名德法師道安集僧宣譯。跋澄口誦經本。外",
    "T55n2145_013:0099a28": "國沙門曇摩難提筆受。為胡文佛圖羅剎宣",
    "T55n2145_013:0099a29": "譯秦。沙門智敏筆受。為漢文。以偽建元十",
    "T55n2145_013:0099b01": "九年譯出。自孟夏至仲秋方訖。初跋澄又齎",
    "T55n2145_013:0099b02": "婆須蜜胡本自隨。明年趙政復請出之。跋澄",
    "T55n2145_013:0099b03": "乃與曇摩難提及僧伽提婆三人。共執胡本。",
    "T55n2145_013:0099b04": "秦沙門佛念宣譯。慧嵩筆受。安公法和對共",
    "T55n2145_013:0099b05": "挍定。故二經流布傳學迄今。跋澄戒德整峻",
    "T55n2145_013:0099b06": "虛靜離俗。關中僧眾則而象之。後不知所終。",
    "T55n2145_013:0099b07": "佛圖羅剎者。不知何國人。德業純白。該覽經",
    "T55n2145_013:0099b08": "典。久遊中土善閑漢言。其宣譯梵文見重符",
    "T55n2145_013:0099b09": "世焉。",
    "T55n2145_013:0099b10": "曇摩難提傳第十一",
    "T55n2145_013:0099b11": "曇摩難提。兜佉勒人也。齠歲出家聰慧夙",
    "T55n2145_013:0099b12": "成。研諷經典以專精致業。遍觀三藏。闇誦增",
    "T55n2145_013:0099b13": "一中阿鋡經。博識洽聞靡所不練。是以國內",
    "T55n2145_013:0099b14": "遠近咸共推服。少而觀方遍涉諸國常謂弘",
    "T55n2145_013:0099b15": "法之體宜宣布未聞。故遠冒流沙。懷寶東",
    "T55n2145_013:0099b16": "遊。以符堅建元二十年。至于長安。先是中土",
    "T55n2145_013:0099b17": "群經未有四鋡。堅侍臣武威太守趙政。志深",
    "T55n2145_013:0099b18": "法藏。乃與安公共請出經。是時慕容冲已叛",
    "T55n2145_013:0099b19": "起兵擊堅。關中騷動。政於長安城內集義學",
    "T55n2145_013:0099b20": "僧寫出兩經。佛念傳譯。慧嵩筆受。自夏迄",
    "T55n2145_013:0099b21": "春。綿歷二年方訖。具二阿鋡凡一百卷。自",
    "T55n2145_013:0099b22": "經流東夏迄于符世。卷數之繁唯此為廣。難",
    "T55n2145_013:0099b23": "提學業既優。道聲甚盛。堅屢禮請厚致供施。",
    "T55n2145_013:0099b24": "在秦積載。後不知所終。竺佛念。涼州人也。志",
    "T55n2145_013:0099b25": "行弘美辭才辯贍。博見多聞備識風俗。家世",
    "T55n2145_013:0099b26": "河西通習方語。故能交譯戎華宣法關渭。符",
    "T55n2145_013:0099b27": "姚二代常參傳經。二鋡之具。蓋其功也。",
    "T55n2145_013:0099b28": "僧伽提婆傳第十二",
    "T55n2145_013:0099b29": "僧伽提婆。罽賓人也。姓瞿曇氏。入道修學",
    "T55n2145_013:0099c01": "遠求明師。兼通三藏。多所誦持。尤善阿毘曇",
    "T55n2145_013:0099c02": "心洞其纖旨。常誦三法度晝夜嗟味。以為道",
    "T55n2145_013:0099c03": "之府也。為人俊朗有深鑒。儀止溫恭。務在誨",
    "T55n2145_013:0099c04": "人恂恂不怠。符氏建元中。入關宣流法化。初",
    "T55n2145_013:0099c05": "安公之出婆須蜜經也。提婆與僧伽跋澄。共",
    "T55n2145_013:0099c06": "執梵文。後令曇摩難提出二阿鋡。時有慕容",
    "T55n2145_013:0099c07": "之難。戎世建法倉卒未練。安公先所出阿毘",
    "T55n2145_013:0099c08": "曇廣說三法度等諸經。凡百餘萬言。譯人造",
    "T55n2145_013:0099c09": "次未善詳審。義旨句味往往愆謬。俄而安公",
    "T55n2145_013:0099c10": "棄世。不及改正。後山東清平。提婆乃與冀州",
    "T55n2145_013:0099c11": "沙門法和。俱適洛陽。四五年間研講前經。居",
    "T55n2145_013:0099c12": "華歲積。轉明漢語。方知先所出經多有乖失。",
    "T55n2145_013:0099c13": "法和歎恨未定。重請譯改。乃更出阿毘曇及",
    "T55n2145_013:0099c14": "廣說先出眾經。漸改定焉。頃之姚興王秦",
    "T55n2145_013:0099c15": "法事甚盛。於是法和入關。而提婆度江。先",
    "T55n2145_013:0099c16": "是廬山慧遠法師。翹勤妙典廣集經藏。虛心",
    "T55n2145_013:0099c17": "側席延望遠賓。聞其至止。即請入廬岳。以太",
    "T55n2145_013:0099c18": "元十六年。請譯阿毘曇心及三法度等經。提",
    "T55n2145_013:0099c19": "婆乃於波若臺。手執胡本口宣晉言。去華存",
    "T55n2145_013:0099c20": "實務盡義本。今之所傳。蓋其文也。至隆安元",
    "T55n2145_013:0099c21": "年。遊于京師。晉朝王公及風流名士。莫不造",
    "T55n2145_013:0099c22": "席致敬。時衛軍東亭侯王珣。雅有信慧住持",
    "T55n2145_013:0099c23": "正法。建立精舍廣招學眾。提婆至止珣即迎",
    "T55n2145_013:0099c24": "請。仍於其舍講阿毘曇。名僧畢集。提婆宗",
    "T55n2145_013:0099c25": "致既精。辭旨明析振發義奧。眾咸悅悟。時",
    "T55n2145_013:0099c26": "王珣僧等亦在聽坐。後於別屋自講。珣問",
    "T55n2145_013:0099c27": "法網道人。阿字所得云何。答曰。大略全是",
    "T55n2145_013:0099c28": "小未精覈耳。其敷演之明易啟人心如此。其",
    "T55n2145_013:0099c29": "年冬。珣集京都義學沙門四十餘人。更請提",
    "T55n2145_013:0100a01": "婆於其寺譯出中阿鋡。罽賓沙門僧伽羅叉",
    "T55n2145_013:0100a02": "執胡本。提婆翻為晉言。至來夏方訖。其在",
    "T55n2145_013:0100a03": "關洛江左所出眾經。垂百餘萬言。歷遊華戎",
    "T55n2145_013:0100a04": "備悉風俗。從容機警善於談笑。其道化聲譽",
    "T55n2145_013:0100a05": "莫不聞焉。未詳其卒歲月。提婆或作提和。蓋",
    "T55n2145_013:0100a06": "音訛故不同云。",
    "T55n2145_013:0100a07": "出三藏記集傳上卷第十三"
}