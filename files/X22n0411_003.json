{
    "X22n0411_003:0406b13": "靈芝觀經義疏正觀記卷下",
    "X22n0411_003:0406b14": "四明龍山足庵沙門 戒度 述",
    "X22n0411_003:0406b15": "[0406b15] 第五池觀經文略告&#x52C5;人直爾標起示所觀法體相",
    "X22n0411_003:0406b16": "舉數中八池且據大者為言不明其量大本浴池量",
    "X22n0411_003:0406b17": "云或十由旬或二十由旬乃至百千由旬縱廣深淺",
    "X22n0411_003:0406b18": "悉皆正等八功德水湛然盈滿(云云)水色中四句經文",
    "X22n0411_003:0406b19": "自分為二初中水性柔弱故非七寶莊嚴但由塘岸",
    "X22n0411_003:0406b20": "寶色相映使之然也次文經中寶即召水柔軟乃八",
    "X22n0411_003:0406b21": "德之一也世典尚云山蘊玉則艸不枯淵藏珠則水",
    "X22n0411_003:0406b22": "不竭況佛境乎流渠中渠即溝港支即流派是則八",
    "X22n0411_003:0406b23": "池各十四派互相流注上約池塘則具七寶今論水",
    "X22n0411_003:0406b24": "渠但云黃金四渠底中此經但說金剛為沙小本亦",
    "X22n0411_003:0406c01": "云池底純以金沙布地若準大本底沙不一彼云黃",
    "X22n0411_003:0406c02": "金池者底白銀沙白銀池者底黃金沙水精池者底",
    "X22n0411_003:0406c03": "琉璃沙珊瑚池者底琥珀沙硨磲池者底瑪瑙沙白",
    "X22n0411_003:0406c04": "玉池者底紫金沙等二池蓮示數中上明八池數同",
    "X22n0411_003:0406c05": "下校小本色異據大本云眾寶蓮華周&#x5FA7;世界一一",
    "X22n0411_003:0406c06": "寶華百千億葉其葉光明無量種色一一華中出三",
    "X22n0411_003:0406c07": "十六百千億光一一光中出三十六百千億佛身紫",
    "X22n0411_003:0406c08": "金相好等明量中初算量二校異小本車輪者彼疏",
    "X22n0411_003:0406c09": "云車有大小難為定準此間極大不過數尺可依輪",
    "X22n0411_003:0406c10": "王車輪為量十住婆沙云轉輪聖王千輻金輪種種",
    "X22n0411_003:0406c11": "珍寶莊嚴其輞琉璃為轂周圓十五里準此未及半",
    "X22n0411_003:0406c12": "由旬亦約小者耳所以二經不同者慈恩云華有大",
    "X22n0411_003:0406c13": "小彼據極大此約最小今準大本池中蓮華或一由",
    "X22n0411_003:0406c14": "旬乃至百千由旬則知大小不一皆是隨宜趣舉不",
    "X22n0411_003:0406c15": "必以此較經優劣(云云)說法中初會華梵二牒文釋三",
    "X22n0411_003:0406c16": "明說法水自珠出從珠得名前云如意今云摩尼故",
    "X22n0411_003:0406c17": "云互舉金池寶水循華說法皆是彼土奇妙之事故",
    "X22n0411_003:0406c18": "上生經明兜率宮有水游於梁棟之間與此頗同說",
    "X22n0411_003:0406c19": "法中前一說小後二說大彼有三乘隨機所樂大論",
    "X22n0411_003:0406c20": "云美其功德名贊贊之不足又稱揚之名歎三池上",
    "X22n0411_003:0406c21": "光明中文有三節初明從珠發光其下明從光化鳥",
    "X22n0411_003:0406c22": "贊下明鳥稱三寶經但通稱不標別目故引小本及",
    "X22n0411_003:0406c23": "下像觀示之經云百寶知是毛色通收眾禽哀雅即",
    "X22n0411_003:0406c24": "優柔之韻大本非唯贊三寶聲彼云或寂滅聲或慈",
    "X22n0411_003:0407a01": "悲聲十力無畏不共法聲諸通慧聲無生忍聲如是",
    "X22n0411_003:0407a02": "等聲稱其所聞歡喜無量隨順清淨離欲寂滅等良",
    "X22n0411_003:0407a03": "以依正色心無非法界具足諸法故使德水靈禽善",
    "X22n0411_003:0407a04": "說法要若但推讓佛力變化則乖法體未稱圓乘也",
    "X22n0411_003:0407a05": "結示中初別列八德次總歸四塵清即是色不臭是",
    "X22n0411_003:0407a06": "香美則是味餘五並觸此出成論若準唐譯小本云",
    "X22n0411_003:0407a07": "何等名為八功德水一者澄清二者清冷三者甘美",
    "X22n0411_003:0407a08": "四者輕耎五者潤澤六者安和七者飲時除飢渴無",
    "X22n0411_003:0407a09": "有過患八者飲已能長養諸根四大增長今開輕耎",
    "X22n0411_003:0407a10": "為二無安和加不臭餘則大同正因解引晉遠法師",
    "X22n0411_003:0407a11": "傳云師於淨土之修克勤于念憩廬山十一年澄心",
    "X22n0411_003:0407a12": "系想三&#x89A9;勝相後從定起見彌陀佛身滿&#x8657;空并諸",
    "X22n0411_003:0407a13": "菩薩侍立左右又見流水光明分十四支一一支流",
    "X22n0411_003:0407a14": "注上下自能演說苦空無常無我佛告遠曰我以本",
    "X22n0411_003:0407a15": "願力故來安慰汝汝後七日當生我國(此經宋朝始翻廬山預修",
    "X22n0411_003:0407a16": "心想暗與經合)。",
    "X22n0411_003:0407a17": "[0407a17] 第六總觀正明標分中初節經文從初至念比丘僧",
    "X22n0411_003:0407a18": "即別觀寶樓也從此想至寶池即總觀四種也隨釋",
    "X22n0411_003:0407a19": "別觀中又四初示數寶國召彼土者依正境界悉是",
    "X22n0411_003:0407a20": "百寶莊嚴故界即限畔在經不顯故準小本示之餘",
    "X22n0411_003:0407a21": "三對經可見總觀中樓即當觀前三即地樹池也若",
    "X22n0411_003:0407a22": "下釋總別意初心創修則宜別想後心純熟則宜總",
    "X22n0411_003:0407a23": "觀況復至此依報既周恐前別觀有所遺忘故當通",
    "X22n0411_003:0407a24": "總再妙前觀了了分明不令散失也點粗見中據前",
    "X22n0411_003:0407b01": "地觀已入正受何故至此例名粗見思之疏指下文",
    "X22n0411_003:0407b02": "為正受者既能破障除疑驗知三昧成矣第二觀正",
    "X22n0411_003:0407b03": "報中初科經自分三初勸聽中觀依乃是觀正由漸",
    "X22n0411_003:0407b04": "將欲說正恐生怠墮重垂誡&#x52C5;令加渴仰二許說中",
    "X22n0411_003:0407b05": "分別解說者通指後十正報經文種種教詔無非解",
    "X22n0411_003:0407b06": "說除苦惱法者依正兩報悉名為苦妙觀乃是能除",
    "X22n0411_003:0407b07": "法也觀佛三昧一經宗主三身圓證萬德莊嚴一念",
    "X22n0411_003:0407b08": "諦觀三障消殞脫苦之要無越於斯故云非觀佛等",
    "X22n0411_003:0407b09": "三重囑中意在阿難耆山再說望前累囑故曰重也",
    "X22n0411_003:0407b10": "次科聖現中初通示端由依報現土正報現身各從",
    "X22n0411_003:0407b11": "其類以為發起皆云佛力驗非己分佛立下二因明",
    "X22n0411_003:0407b12": "有據世謂立像不尊疏主專據今經&#x751E;作三聖立像",
    "X22n0411_003:0407b13": "記刻石于四明之經院焉閻浮金色雖曰超勝還是",
    "X22n0411_003:0407b14": "世金若較佛光天地相遠三申請中二段如經疏召",
    "X22n0411_003:0407b15": "韋提為菩薩也自非深地豈能為物哀切若此。",
    "X22n0411_003:0407b16": "[0407b16] 四明觀法中指如上者日觀之初將後十觀大分為",
    "X22n0411_003:0407b17": "四故後點之今文四科前二乃是觀正由漸第四廣",
    "X22n0411_003:0407b18": "明觀法方屬當觀也。",
    "X22n0411_003:0407b19": "[0407b19] 隨釋華座初科初敘意先立義次喻顯蔡邕獨斷曰",
    "X22n0411_003:0407b20": "陛即階陛也臣與君言不敢指斥故云陛下次分文",
    "X22n0411_003:0407b21": "從佛告至第七觀正明觀行也又從佛告至簡邪正",
    "X22n0411_003:0407b22": "總勸諦觀也隨釋依處中言華依地者&#x8462;由孤山釋",
    "X22n0411_003:0407b23": "彌陀經華如車輪判為散善此經華葉小者縱廣二",
    "X22n0411_003:0407b24": "百五十由旬判為定善霅川破云定散在心不可從",
    "X22n0411_003:0407c01": "境而判乃至云小本是池中蓮華此是地上佛座之",
    "X22n0411_003:0407c02": "華比類且&#x758E;分判殊失今疏特云依地義同霅川暗",
    "X22n0411_003:0407c03": "斥孤山也經云想念囑令行者起思惟也別列華葉",
    "X22n0411_003:0407c04": "中六段疏文隨難自點釋臺體中即蓮心者如梵網",
    "X22n0411_003:0407c05": "云方坐蓮華臺華嚴云華在下擎天台戒疏云臺者",
    "X22n0411_003:0407c06": "中也驗是蓮心非別臺座也校飾中上以如意珠純",
    "X22n0411_003:0407c07": "作臺體今以四寶復於體上莊嚴也甄叔迦者西域",
    "X22n0411_003:0407c08": "有樹其葉赤色形大如掌此寶顏色似樹之華因以",
    "X22n0411_003:0407c09": "名焉幢體中既云寶幢必具七寶自然者非造作也",
    "X22n0411_003:0407c10": "寶幔中具云須夜摩天此云善時以天光明無晝夜",
    "X22n0411_003:0407c11": "之別故得斯名以天比幔一取廣大二取莊嚴此即",
    "X22n0411_003:0407c12": "佛頂幔也珠光四節經文可見因珠發光光則有色",
    "X22n0411_003:0407c13": "色復變化一一出生重重無盡何止此哉勸觀初中",
    "X22n0411_003:0407c14": "又二初正推寄此點示者由是依報之末正報之初",
    "X22n0411_003:0407c15": "兩楹之間其義最便舉一例諸莫非願力也使下二",
    "X22n0411_003:0407c16": "結歎使知者示佛意也淨土者總依正也依正既因",
    "X22n0411_003:0407c17": "願體願體全是佛心佛心無相從本已來不生不滅",
    "X22n0411_003:0407c18": "寂如&#x8657;空彌陀因中稱此心體發無相大願修無作",
    "X22n0411_003:0407c19": "大行證無得大果所感身土依正莊嚴無非實相此",
    "X22n0411_003:0407c20": "理微玅所以言思不可及也由漸中如上敘意對君",
    "X22n0411_003:0407c21": "視陛義可見矣純一中以前所觀境界差別心想雜",
    "X22n0411_003:0407c22": "亂則不能成故茲教誡令一一觀點文具闕義必定",
    "X22n0411_003:0407c23": "有鏡像無差相似法故利益中滅罪除疑對經可見",
    "X22n0411_003:0407c24": "滅罪多少懸點後二隨觀淺深也正因引淨土傳云",
    "X22n0411_003:0408a01": "釋真慧好窮經律積以成性及得淨土之法追而修",
    "X22n0411_003:0408a02": "之且曰凡夫異念紛紛不一不憑聖力吾孰依焉乃",
    "X22n0411_003:0408a03": "築淨地為方壇壇設高臺珠玉眾寶中外相表臺之",
    "X22n0411_003:0408a04": "西面復設四柱寶幢幢上網幔互相映飾無量壽佛",
    "X22n0411_003:0408a05": "居中觀音勢至侍左右焉其下間以青碧像琉璃地",
    "X22n0411_003:0408a06": "金繩分布用界其道道下又設七寶金幢幢分八方",
    "X22n0411_003:0408a07": "取經七寶金幢擎琉璃地者也慧每作觀必先澡身",
    "X22n0411_003:0408a08": "澣衣而後入挺身整念肅肅然若諸佛常在其前將",
    "X22n0411_003:0408a09": "逝之夕預見蓮華載開載合足如履空頃刻眾聞鐘",
    "X22n0411_003:0408a10": "聲又聞天風四來異光驟發慧遂亡矣。",
    "X22n0411_003:0408a11": "[0408a11] 第八明觀法中初科敘分二節在文易見眾生者通",
    "X22n0411_003:0408a12": "召像末薄地凡夫也無始者迷來日久罔測其初也",
    "X22n0411_003:0408a13": "真佛者且約化相即指應身也形像者刻雕繪素世",
    "X22n0411_003:0408a14": "皆目擊也故使者即佛權巧特彰教意也想佛分文",
    "X22n0411_003:0408a15": "中又有二段初正分文此下二推佛意然此雖則通",
    "X22n0411_003:0408a16": "名像觀其實初段示想佛意意在第九觀佛真身於",
    "X22n0411_003:0408a17": "茲預敘疏特點出一經玅旨者文雖在此義貫初後",
    "X22n0411_003:0408a18": "能知此者&#x5FA7;觀依正十六種境無非心作心是更無",
    "X22n0411_003:0408a19": "他物成佛之要良在於茲囑令學者微細研窮佛應",
    "X22n0411_003:0408a20": "中初徵示釋經所以者何一句也前云想佛故此徵",
    "X22n0411_003:0408a21": "之此下牒釋初釋諸佛良以彌陀與一切佛所證之",
    "X22n0411_003:0408a22": "理非一非多諸佛乃即一之多彌陀乃即多之一一",
    "X22n0411_003:0408a23": "多相即畢竟平等華下引示初句明異下三句顯同",
    "X22n0411_003:0408a24": "法身可見心智慧報身也力無畏應身也既皆云一",
    "X22n0411_003:0408b01": "信無差矣此下二釋法界身也法身則有修性不同",
    "X22n0411_003:0408b02": "今約修說故云果證證無別證全證眾生所迷理心",
    "X22n0411_003:0408b03": "究竟圓滿彌&#x4E98;法界法界乃是無外之稱故云無所",
    "X22n0411_003:0408b04": "不&#x5FA7;則下釋入心想也法身既&#x5FA7;豈異眾生生雖本",
    "X22n0411_003:0408b05": "具全體在迷迷無別迷全迷諸佛所證覺體迷悟乍",
    "X22n0411_003:0408b06": "殊法身理等修智一照性德即顯故云隨應疏下引",
    "X22n0411_003:0408b07": "古助釋天台疏云法界身者報佛法性身也眾生心",
    "X22n0411_003:0408b08": "淨法身自在故言入眾生心想中如似白日升天影",
    "X22n0411_003:0408b09": "現百川即是三十二相八十種好明佛身自在能隨",
    "X22n0411_003:0408b10": "物現玅宗釋云報佛法性身者滿足始覺名為報佛",
    "X22n0411_003:0408b11": "究顯本覺名法性身始本既冥能起應用然須能感",
    "X22n0411_003:0408b12": "應方現前淨心念佛方名能感故云眾生心淨法身",
    "X22n0411_003:0408b13": "自在此二道交是為入義復以白日升天喻始合本",
    "X22n0411_003:0408b14": "影現百川喻應入淨想三十二下牒經相隨物現明",
    "X22n0411_003:0408b15": "佛下釋義由法報冥故應用自在有淨心感悉能示",
    "X22n0411_003:0408b16": "現(云云)若據台疏乃有二釋今文所引即感應道交一",
    "X22n0411_003:0408b17": "釋也復有解入相應釋所不引者彼以心觀為宗行",
    "X22n0411_003:0408b18": "者心觀開解契合本覺是故佛體入觀解心顯自性",
    "X22n0411_003:0408b19": "佛故須此釋今以觀佛為宗心淨佛應頗符今義故",
    "X22n0411_003:0408b20": "獨引之問法界無外無所不&#x5FA7;全是眾生依正色心",
    "X22n0411_003:0408b21": "何故經云入眾生心答法體周&#x5FA7;誠如所言且約眾",
    "X22n0411_003:0408b22": "生未修觀前全體迷背似如於出由修觀故佛從心",
    "X22n0411_003:0408b23": "現似如於入非出非入而出而入也引證中以由上",
    "X22n0411_003:0408b24": "科心佛一念感應無差故引此經證成感應初明佛",
    "X22n0411_003:0408c01": "常應可見若子下二明感有無明無中眾生在迷終",
    "X22n0411_003:0408c02": "日不覺則非玅感佛雖常念無如之何故云有應無",
    "X22n0411_003:0408c03": "感非今所論也明有中一念開悟起心作想佛身隨",
    "X22n0411_003:0408c04": "應生心本具於佛故能感佛心本具於生故能應無",
    "X22n0411_003:0408c05": "非中道自然交契故云感應道交是今所用也結顯",
    "X22n0411_003:0408c06": "中不出以悲拔苦以慈與樂悲既同體慈即無緣也",
    "X22n0411_003:0408c07": "眾生諸佛同一覺源諸佛悟本證涅槃樂眾生迷強",
    "X22n0411_003:0408c08": "受生死苦迷悟雖隔理體元同是以諸佛起同體悲",
    "X22n0411_003:0408c09": "拔性德苦運無緣慈與性德樂苦樂既但性德實無",
    "X22n0411_003:0408c10": "與拔之殊是知慈悲苦樂唯一法界耳文中初句明",
    "X22n0411_003:0408c11": "垂應人同下二句明垂應心隨下三句明垂應用本",
    "X22n0411_003:0408c12": "有之性任運相關不可致詰故絕思議也想成分文",
    "X22n0411_003:0408c13": "初二句中初句指修觀人次句上二字即心下二字",
    "X22n0411_003:0408c14": "即境以心想佛佛從心現故云心境相應也次三句",
    "X22n0411_003:0408c15": "中上二字即因下二句即果相好乃是諸佛所證由",
    "X22n0411_003:0408c16": "心作想佛身隨應所以因心即具果人相好下二句",
    "X22n0411_003:0408c17": "義見次科示益中是心即觀佛之心者如向能觀第",
    "X22n0411_003:0408c18": "六意識緣生心也秖由能觀之心淨如湛水故感佛",
    "X22n0411_003:0408c19": "月應心水中水月交光心佛一際然觀像意在觀真",
    "X22n0411_003:0408c20": "第九觀明八萬四千相好此中但云三十二相等者",
    "X22n0411_003:0408c21": "此下釋通也此亦隨觀淺深任力大小耳教下二句",
    "X22n0411_003:0408c22": "正示利益釋文中正釋心作心是二句文也初釋心",
    "X22n0411_003:0408c23": "作眾生者即指當機依教者即指玅觀修因感果者",
    "X22n0411_003:0408c24": "即指起行行始為因行終為果始於此心者即指意",
    "X22n0411_003:0409a01": "識作謂修治造作也恐下釋心是初二句牒疑秖下",
    "X22n0411_003:0409a02": "釋出疑云佛既因修而有則顯不修心不是佛是故",
    "X22n0411_003:0409a03": "釋云只緣此心本來是佛但久沈欲海具足煩惱杳",
    "X22n0411_003:0409a04": "無出期是故應當依經作觀圓破三障圓顯三身全",
    "X22n0411_003:0409a05": "由性具不從他得故云當體是佛也反顯中初五句",
    "X22n0411_003:0409a06": "正反可見當下諸句順釋初明因已具果蓮下明果",
    "X22n0411_003:0409a07": "即證因釋&#x5FA7;知中初正釋&#x5FA7;知深廣下釋喻深則罔",
    "X22n0411_003:0409a08": "測淵源廣則莫窮邊際所謂佛德無邊如大海也佛",
    "X22n0411_003:0409a09": "德下明略若據十號無非萬善莊嚴皆具眾德經中",
    "X22n0411_003:0409a10": "但云&#x5FA7;知驗是略舉以一攝諸也果下釋心想生也",
    "X22n0411_003:0409a11": "諸佛果德因心既具故勸眾生即心念佛慕果修因",
    "X22n0411_003:0409a12": "必獲克證經云想生生猶現也依果德中初敘經意",
    "X22n0411_003:0409a13": "前下釋通別多下牒文解秖由者躡上科意前約法",
    "X22n0411_003:0409a14": "體是同故通諸佛今欲的指正觀不可相濫佛之名",
    "X22n0411_003:0409a15": "號乃有無量十亦是略況舉三乎此但翻名義如他",
    "X22n0411_003:0409a16": "釋已上通明想佛之意為下觀佛之要也從想彼佛",
    "X22n0411_003:0409a17": "下正明想像方屬當觀也正想標示中示其由漸點",
    "X22n0411_003:0409a18": "出教意也別觀彌陀中經有三節見色相中既云形",
    "X22n0411_003:0409a19": "像雕畫無拘但據所見純熟即可投心作想見莊嚴",
    "X22n0411_003:0409a20": "中指經地池行樹即前所觀依報也寶幔滿空即華",
    "X22n0411_003:0409a21": "座上幢所擎者誡諦觀中指經極令之語也二菩薩",
    "X22n0411_003:0409a22": "中經有二節即座像也經中初句結前復下起後如",
    "X22n0411_003:0409a23": "文自點總觀眼見境中二段如文耳聞法中經云玅",
    "X22n0411_003:0409a24": "法其語通含故以四念六度示之觀心流利常在其",
    "X22n0411_003:0409b01": "中縱使出定所聞不忘囑令行者以教勘驗稍乖教",
    "X22n0411_003:0409b02": "量盡是妄想假饒合教以像望真猶名為麤況不合",
    "X22n0411_003:0409b03": "乎經云麤想即思惟也作是觀下即正受也結示中",
    "X22n0411_003:0409b04": "或謂菩薩無像者天台疏云觀佛先作像想後觀菩",
    "X22n0411_003:0409b05": "薩直明法身者但佛玅極不可一往而觀故先像想",
    "X22n0411_003:0409b06": "後觀法身則易次二大士乃是眷屬譬如王來必有",
    "X22n0411_003:0409b07": "營從等(云云)疏主準經明立三像天台云無聖意難測",
    "X22n0411_003:0409b08": "但云未知顯益中除障即經除無量劫生死罪也近",
    "X22n0411_003:0409b09": "三昧者即經於現身下二句也由是觀佛方便故名",
    "X22n0411_003:0409b10": "為近以因驗果故云必見。",
    "X22n0411_003:0409b11": "[0409b11] 第九佛觀結前生後中初點文示意不容異轍者應",
    "X22n0411_003:0409b12": "當如像觀像如佛觀佛所以二觀之初皆有結標之",
    "X22n0411_003:0409b13": "詞稍或亂倫即非正觀也自下二明身不同且據天",
    "X22n0411_003:0409b14": "台指為法身今準結文名為色身必下釋彼法身之",
    "X22n0411_003:0409b15": "意菩薩例同者例上佛身古今兩判問色身屬應即",
    "X22n0411_003:0409b16": "是生身例如釋迦示生王宮則有父母未審彌陀身",
    "X22n0411_003:0409b17": "自何有若謂胎生則與穢土何別若言化現豈從他",
    "X22n0411_003:0409b18": "方應來人多疑之試為申釋答須憑教判難以情測",
    "X22n0411_003:0409b19": "娑婆安養淨穢雖異莫非同居以土驗身則知彌陀",
    "X22n0411_003:0409b20": "定是胎生寧無父母所以鼓音王經云父名月上母",
    "X22n0411_003:0409b21": "名玅顏疏文上下指為應身仍引觀音補處&#x8462;緣此",
    "X22n0411_003:0409b22": "也但以彌陀因中發願專取淨土至於果上成佛之",
    "X22n0411_003:0409b23": "時所感身土若依若正一時轉為清淨境界所有父",
    "X22n0411_003:0409b24": "母惡道魔王莫不隨轉是故慈雲云佛母乃指降生",
    "X22n0411_003:0409c01": "之時成正覺已國土隨淨必無女人其母或成男子",
    "X22n0411_003:0409c02": "如此方龍女或復命終如悉達母(云云)其猶帝王變家",
    "X22n0411_003:0409c03": "為國人之與境自然天別可以類知若爾彌陀身高",
    "X22n0411_003:0409c04": "六十萬億其量若此安有母胎而能生長舉世不信",
    "X22n0411_003:0409c05": "更為明之答蟪蛄不識春秋朝菌難語晦朔誠哉是",
    "X22n0411_003:0409c06": "言也且如淨華宿王智佛身長六百八十萬由旬此",
    "X22n0411_003:0409c07": "亦同居應身何獨疑此而不疑彼良由彌陀願力微",
    "X22n0411_003:0409c08": "玅難思所感身量超勝諸佛況下文云非是凡夫心",
    "X22n0411_003:0409c09": "力所及諸有智者信教仰理輒莫戲論自貽伊戚也",
    "X22n0411_003:0409c10": "所觀七段初身色中經文如夜摩天即身也閻浮檀",
    "X22n0411_003:0409c11": "金即色也喻其大者夜摩即欲界第三空居天一天",
    "X22n0411_003:0409c12": "已是廣大況百千萬億此乃通取爾許天宮橫廣之",
    "X22n0411_003:0409c13": "量以喻佛身也(或約天身長短為喻者非)二中初二句明量難定",
    "X22n0411_003:0409c14": "文下點經示數即下弘文證成蠡下舉喻顯法言佛",
    "X22n0411_003:0409c15": "身無量者淨名云佛身無為不墮諸數也機見有殊",
    "X22n0411_003:0409c16": "者機分利鈍見有大小也顯非數量者經文雖有恒",
    "X22n0411_003:0409c17": "沙之數其實不可隨言生解(正因節六十萬億為數量恒河沙等為非數量",
    "X22n0411_003:0409c18": "者非)引下二文足顯無量蠡盃酌海者東方朔答客難",
    "X22n0411_003:0409c19": "云以管窺天以蠡測海以莛種鐘豈能通其條貫考",
    "X22n0411_003:0409c20": "其文理發其音聲者哉丈尺量空者華嚴經云如人",
    "X22n0411_003:0409c21": "持尺量&#x8657;空復有隨行計其數&#x8657;空邊際不可得如",
    "X22n0411_003:0409c22": "來境界亦如是台疏乃準眼度身曰世人身長七尺",
    "X22n0411_003:0409c23": "眼長一寸一海八萬四千由旬四海合三十六萬六",
    "X22n0411_003:0409c24": "千由旬身過其眼五十六億倍假令極多無出萬倍",
    "X22n0411_003:0410a01": "何緣佛身長爾許耶乃是譯人謬加恒河沙之言(云云)",
    "X22n0411_003:0410a02": "今疏曾無一語評量其意叵測三中初示相二合數",
    "X22n0411_003:0410a03": "三引古狀如珠者喻上宛轉之相也天台釋五須彌",
    "X22n0411_003:0410a04": "云一山高三百三十六萬里佛毫過此五倍彼疏所",
    "X22n0411_003:0410a05": "引寶性論自釋下文但觀眉間白毫之語欲借釋迦",
    "X22n0411_003:0410a06": "以觀彌陀似非四海量也青白色也世人多謂眼量",
    "X22n0411_003:0410a07": "太窄不稱身量者其義如何當知經中以山喻毫以",
    "X22n0411_003:0410a08": "海比眼乃是趣舉分喻所謂以數顯非數爾不必執",
    "X22n0411_003:0410a09": "喻責其大小也五中毛孔屬身光從孔出驗是身光",
    "X22n0411_003:0410a10": "阿含經云人身具有九萬九千毛孔不知佛身幾毛",
    "X22n0411_003:0410a11": "孔耶六中疏文點經自明七中初科丈六則是化現",
    "X22n0411_003:0410a12": "小身所具相好與釋迦同六十萬億乃是彼土常身",
    "X22n0411_003:0410a13": "人天凡聖悉皆得見所以三數唯至八萬四千者以",
    "X22n0411_003:0410a14": "由彌陀因地對破八萬四千塵勞煩惱故至果上顯",
    "X22n0411_003:0410a15": "出八萬四千相好光明也一一相各有八萬四千好",
    "X22n0411_003:0410a16": "一一好各有八萬四千光重重無盡思議莫及光照",
    "X22n0411_003:0410a17": "即佛心體者亦由彌陀從因至果了一切法無非心",
    "X22n0411_003:0410a18": "性所放光明所化眾生全即自心更無他物也次問",
    "X22n0411_003:0410a19": "答中佛視眾生猶如一子經但云攝念佛眾生則乖",
    "X22n0411_003:0410a20": "平等故須問決答中初二句明應無揀但下約機自",
    "X22n0411_003:0410a21": "殊盲人喻者正因引般若論云十方有佛何以不見",
    "X22n0411_003:0410a22": "曰罪緣障故如日光出盲者不見雷霆震地聾者不",
    "X22n0411_003:0410a23": "聞彰略中以經文略之又略是故疏言身項二光經",
    "X22n0411_003:0410a24": "云不可具說非佛不能但恐凡心罔測反生輕毀故",
    "X22n0411_003:0410b01": "也心眼即是觀慧言意思者觀從發故顯證初科觀",
    "X22n0411_003:0410b02": "一見多者經初一句即指上文所見彌陀一佛也即",
    "X22n0411_003:0410b03": "見十方下乃見多佛也一不定一一即是多多不定",
    "X22n0411_003:0410b04": "多多即是一一多互融無非法界安以定數而擬議",
    "X22n0411_003:0410b05": "哉由修念佛觀想既成即一見多不勞作意自然而",
    "X22n0411_003:0410b06": "然故名三昧前後皆云念佛三昧文出於此像觀為",
    "X22n0411_003:0410b07": "近今乃親證也觀身見心正釋中身為心相者大經",
    "X22n0411_003:0410b08": "云見身口業是心相貌則知身相端醜全是自心善",
    "X22n0411_003:0410b09": "惡業現因相識體由身見心今觀諸佛慈悲之相即",
    "X22n0411_003:0410b10": "見諸佛慈悲之心也無一切心者般若云如來說諸",
    "X22n0411_003:0410b11": "心皆為非心過去現在未來三心俱不可得唯有大",
    "X22n0411_003:0410b12": "慈悲者&#x8462;由諸佛因中所發大心慈悲為本&#x5FA7;緣法",
    "X22n0411_003:0410b13": "界一切眾生而為誓境經云因於眾生得成菩提是",
    "X22n0411_003:0410b14": "故菩提屬於眾生若無眾生終不能成無上正覺故",
    "X22n0411_003:0410b15": "至果上全以慈悲而為心體不捨眾生而為利益皆",
    "X22n0411_003:0410b16": "言大者&#x5FA7;法界故慈與樂者與十界三德之樂也悲",
    "X22n0411_003:0410b17": "拔苦者拔十界二死之苦也當知苦樂悉是眾生性",
    "X22n0411_003:0410b18": "德本具雖終日與不益一毫雖終日拔不減一毫但",
    "X22n0411_003:0410b19": "以眾生全體在迷遂使諸佛與拔不休故云眾生慈",
    "X22n0411_003:0410b20": "悲俱無有盡引示中初通釋三慈並初標起次釋義",
    "X22n0411_003:0410b21": "雖分三慈其實一體不由作意皆曰無心莫非益物",
    "X22n0411_003:0410b22": "故並稱慈初眾生緣慈者實不起心緣他眾生而諸",
    "X22n0411_003:0410b23": "眾生與我慈體無二無別任運相關故云無心攀緣",
    "X22n0411_003:0410b24": "自然現益如涅槃經凡說八事一伏醉象二降力士",
    "X22n0411_003:0410c01": "三化盧至四度女人五塗割瘡六摩調達七救&#x7FA3;賊",
    "X22n0411_003:0410c02": "八醫釋女一一結云慈善根力見如是事今文云自",
    "X22n0411_003:0410c03": "然現益略引第五以示其相經云波羅奈城有優婆",
    "X22n0411_003:0410c04": "夷名摩訶斯那達多夏九十日請僧施藥有一比丘",
    "X22n0411_003:0410c05": "身嬰重病良醫診之當須肉藥是優婆夷尋自取刀",
    "X22n0411_003:0410c06": "割其股肉切以為&#x7FAE;施病比丘服已病差女人瘡苦",
    "X22n0411_003:0410c07": "發聲稱佛我在舍衛聞其音聲於是女人起大悲心",
    "X22n0411_003:0410c08": "是女尋見我持良藥塗其瘡上還復如本善男子我",
    "X22n0411_003:0410c09": "時實不往彼波羅柰城持藥塗彼當知皆是慈善根",
    "X22n0411_003:0410c10": "力令彼女人見如是事(云云)彼經又云慈之所緣一切",
    "X22n0411_003:0410c11": "眾生如緣父母妻子親屬以是義故名眾生緣慈此",
    "X22n0411_003:0410c12": "即俗諦也二法緣慈者了知世間出世間法不離一",
    "X22n0411_003:0410c13": "心畢竟空寂能所俱忘故云無心觀法自然對治涅",
    "X22n0411_003:0410c14": "槃云不見父母妻子親屬見一切法皆從緣生是名",
    "X22n0411_003:0410c15": "法緣既云不見復云緣生驗知是空此即真諦也三",
    "X22n0411_003:0410c16": "無緣慈者中道玅理實無能緣所緣之相故云無心",
    "X22n0411_003:0410c17": "觀理自然安住不著二邊故云平等超出諸法故曰",
    "X22n0411_003:0410c18": "第一以此釋上無緣慈體涅槃云不住法者及眾生",
    "X22n0411_003:0410c19": "相是名無緣此即第一義諦也結斷中初總判事理",
    "X22n0411_003:0410c20": "前之生法猶有所緣能所未泯故屬事用無緣大慈",
    "X22n0411_003:0410c21": "空有不著心境兩忘故屬理體今下二句點示經文",
    "X22n0411_003:0410c22": "以由經中於三種慈獨言無緣斯乃從勝標名以深",
    "X22n0411_003:0410c23": "收淺也謂下七句別釋無緣以彰教意諸佛心者的",
    "X22n0411_003:0410c24": "指無緣慈體也不住有無者正與生法辯異生緣住",
    "X22n0411_003:0411a01": "有法緣住空無緣離著故云不住不依三世者三際",
    "X22n0411_003:0411a02": "斷故平等大慧者諸佛智慧於實相等於眾生等橫",
    "X22n0411_003:0411a03": "廣豎深故云大也常照者即寂而照無有間斷故云",
    "X22n0411_003:0411a04": "常也法界者所照之境也以此攝生者無緣大慈&#x5FA7;",
    "X22n0411_003:0411a05": "十法界無緣而緣任運相攝未始有遺不下二句結",
    "X22n0411_003:0411a06": "釋名目即下三句會同上文結益中初據文釋義故",
    "X22n0411_003:0411a07": "下舉因驗果上品經云聞已即悟無生法忍可驗宿",
    "X22n0411_003:0411a08": "修觀行非淺因果無差故云明矣三勸修中初正明",
    "X22n0411_003:0411a09": "故下引示依教開解對境作觀愚人莫及故云智者",
    "X22n0411_003:0411a10": "諦即諦審解心明白也觀謂觀察行法不謬也以下",
    "X22n0411_003:0411a11": "四句明勸意般舟念佛三昧與今觀合故引示之教",
    "X22n0411_003:0411a12": "入一相多相中初正明從一之要上科觀修但云諦",
    "X22n0411_003:0411a13": "觀相有八萬都想難成故令從毫相入餘相自現若",
    "X22n0411_003:0411a14": "下二據文校正毫相白毫觀成即見八萬知非丈六",
    "X22n0411_003:0411a15": "之毫此對古作是說也(云云)一佛多佛中一多相即體",
    "X22n0411_003:0411a16": "無二故蒙印可者以由行者境觀一合不違聖教功",
    "X22n0411_003:0411a17": "行既成諸佛歡喜同時印證亦如般舟三昧成時佛",
    "X22n0411_003:0411a18": "立空中義頗同此結觀中二義但當不可偏取。",
    "X22n0411_003:0411a19": "[0411a19] 第十正示明觀境中初觀身三節對經可見但身量",
    "X22n0411_003:0411a20": "中天台除佛恒沙之文玅宗遂改二菩薩觀八十以",
    "X22n0411_003:0411a21": "為十八彼云八十者過佛二十萬億故知&#x609E;等(云云)今",
    "X22n0411_003:0411a22": "疏並依經釋所謂仍舊貫也二觀光中初項光經云",
    "X22n0411_003:0411a23": "面各者面面各有百千由旬也次身光垂形五道者",
    "X22n0411_003:0411a24": "請觀音云遊戲於五道是也良由菩薩性具十界運",
    "X22n0411_003:0411b01": "同體悲行四攝法自然關感故現光中三觀冠中初",
    "X22n0411_003:0411b02": "觀冠體疏云毗楞伽即摩尼珠似經雙牒二種梵名",
    "X22n0411_003:0411b03": "同召如意珠也前樹觀中疏文亦作兩名一義而釋",
    "X22n0411_003:0411b04": "與此頗同(或改觀作冠字者非)次觀化佛初示因果次釋身量",
    "X22n0411_003:0411b05": "帶果行因者觀音三昧經云觀音昔已成佛號正法",
    "X22n0411_003:0411b06": "明如來今為菩薩即行因也冠立化佛即帶果也四",
    "X22n0411_003:0411b07": "觀面中面如金色與像觀同眉毫自分三相由色發",
    "X22n0411_003:0411b08": "光由光變現斯皆菩薩不思議用也五觀臂亦有三",
    "X22n0411_003:0411b09": "相臂紅蓮色色即放光光化瓔珞罩菩薩臂復現玅",
    "X22n0411_003:0411b10": "相六觀手亦三云指端者端即正直也文色光中亦",
    "X22n0411_003:0411b11": "各三重八萬四千總別異也舉用中手接眾生者大",
    "X22n0411_003:0411b12": "悲經說手有提拔之力眼有照明之用表菩薩神通",
    "X22n0411_003:0411b13": "智慧任運交感也七觀舉足下足二相言輻輪者輻",
    "X22n0411_003:0411b14": "即轂上周圍輪木書云三十輻共一轂是也八九指",
    "X22n0411_003:0411b15": "同簡辯中肉髻是相無見頂是好菩薩雖具但不及",
    "X22n0411_003:0411b16": "佛因果異故二結觀中據經色身之文故判屬應如",
    "X22n0411_003:0411b17": "前已示三勸修初科上諸相者即前九科也彰功中",
    "X22n0411_003:0411b18": "不遇諸禍淨除業障二句並現難也舉況中獲福如",
    "X22n0411_003:0411b19": "普門品者七難二求莫非稱名而獲應也教觀中菩",
    "X22n0411_003:0411b20": "薩身相既多初心未能具觀教其由漸肉髻乃是一",
    "X22n0411_003:0411b21": "身之尊始從此入自餘天冠化佛乃至足輻輪相各",
    "X22n0411_003:0411b22": "得其所故云次第。",
    "X22n0411_003:0411b23": "[0411b23] 十一隨釋初身量例前可解二光相中初項光觀音",
    "X22n0411_003:0411b24": "則云百千由旬所以多少不同者或菩薩化現有殊",
    "X22n0411_003:0411c01": "或經家一往分異下皆例此照即光用所以倍之身",
    "X22n0411_003:0411c02": "光中十方即量也紫金即色也次有緣者緣即宿世",
    "X22n0411_003:0411c03": "善種誰不具之但生熟異爾得名初中因一孔光見",
    "X22n0411_003:0411c04": "諸佛光者因果雖異內證是同經云淨玅者惑累究",
    "X22n0411_003:0411c05": "盡故淨性德本具故玅二中言拔與者拔二死苦與",
    "X22n0411_003:0411c06": "三德樂十力如後廣釋前名屬智後名屬悲即智而",
    "X22n0411_003:0411c07": "悲即悲而智名雖兩立體實一如三天冠四肉髻對",
    "X22n0411_003:0411c08": "疏節經文相可見所以髻有寶瓶者乃表菩薩內證",
    "X22n0411_003:0411c09": "三德寶瓶法身德也光明般若德也佛事解脫德也",
    "X22n0411_003:0411c10": "五餘相中或結集人或譯經家但出異相同者不繁",
    "X22n0411_003:0411c11": "故指如前疏文略示面臂手三故云等也次行相中",
    "X22n0411_003:0411c12": "若欲表法行即菩薩能觀之智世界即所觀之境十",
    "X22n0411_003:0411c13": "界眾生不離菩薩一念心體悉能破惑顯理故云一",
    "X22n0411_003:0411c14": "切震動也當地動處者即指菩薩觀智所照之境既",
    "X22n0411_003:0411c15": "能破惑必應起行故譬寶華五百億者即五位真因",
    "X22n0411_003:0411c16": "也於五位中增修福慧故曰莊嚴因果不二故曰高",
    "X22n0411_003:0411c17": "顯極樂世界即是所契實相理境也三坐相中或欲",
    "X22n0411_003:0411c18": "表法類前作之說法中由前動搖故使分身集會經",
    "X22n0411_003:0411c19": "云無量塵數乃喻中間國土之多疏云含攝諸佛剎",
    "X22n0411_003:0411c20": "土是也(正因云身非一者誤矣)畟塞乃盈滿之貌疏云填空是",
    "X22n0411_003:0411c21": "也畟初側反說文云治稼畟畟進也結示中同前二",
    "X22n0411_003:0411c22": "觀即應身也彰益中既能破障必定除疑次科可見",
    "X22n0411_003:0411c23": "雙結中經云諸佛國者以生一土則諸土皆通故也",
    "X22n0411_003:0411c24": "脫胞胎游佛土非除疑乎從頂即肉髻至足即輻輪",
    "X22n0411_003:0412a01": "舉其始末任攝中間經中雙牒者以二大士俱佛侍",
    "X22n0411_003:0412a02": "者氣類同故疏準經文結示科意。",
    "X22n0411_003:0412a03": "[0412a03] 十二簡普雜中初例前立總普下二正簡普雜臨文",
    "X22n0411_003:0412a04": "自見先別者華座至勢至觀一一歷別觀之後總者",
    "X22n0411_003:0412a05": "即今二觀通總觀之此約一人次第豎修為言前觀",
    "X22n0411_003:0412a06": "雖成聖相既多恐有忘失今於三聖之後一混而觀",
    "X22n0411_003:0412a07": "庶使別不離總總不離別總別相收觀道通利善入",
    "X22n0411_003:0412a08": "出住斯之謂歟普觀想自身中躡前即見此事時一",
    "X22n0411_003:0412a09": "句指前五觀也起後中起心即作想也想身生彼一",
    "X22n0411_003:0412a10": "時親見依正諸相想心純熟常爾現前瞑目告終往",
    "X22n0411_003:0412a11": "生決矣經云眼目開相者因光來照目即開明也二",
    "X22n0411_003:0412a12": "普見中諸法合教者然說法自屬依正合與不合云",
    "X22n0411_003:0412a13": "云自彼何干行者之事當知說法雖屬依正但恐行",
    "X22n0411_003:0412a14": "者用觀偏邪&#x609E;認魔境是故囑令所聞之法不可遇",
    "X22n0411_003:0412a15": "便信受當以聖量驗之則真偽可別結名義中無量",
    "X22n0411_003:0412a16": "壽佛正報也極樂世界依報也彰感應中依教修習",
    "X22n0411_003:0412a17": "觀行功成淨土緣深往生有分故感三聖而安慰之",
    "X22n0411_003:0412a18": "十三揀機中經屬化教違從任機故非定制觀佛先",
    "X22n0411_003:0412a19": "小中言順機者以此土人慣見丈六故令先觀彼土",
    "X22n0411_003:0412a20": "小身可為觀大之由漸也經云像者乃指彼土真身",
    "X22n0411_003:0412a21": "形像非假像也後大中經云身量無邊驗前六十萬",
    "X22n0411_003:0412a22": "億恒沙之量乃是數顯非數不足致疑三舉況中想",
    "X22n0411_003:0412a23": "像者如前像觀及觀佛三昧經中說觀像法等觀真",
    "X22n0411_003:0412a24": "即指淨土小身丈六大身八萬也(正因云像即當觀者非也)四量",
    "X22n0411_003:0412b01": "不定中經云神通者微玅難測曰神變化無礙曰通",
    "X22n0411_003:0412b02": "如意即六通之一也佛無大小而大小者譬如明鏡",
    "X22n0411_003:0412b03": "鑑像像有萬差鏡體無二五指餘相中當觀佛身大",
    "X22n0411_003:0412b04": "小雖異金色是同餘指如上疏文顯然觀菩薩初科",
    "X22n0411_003:0412b05": "初通點眾生即徒眾者恐濫五濁眾生故特點之中",
    "X22n0411_003:0412b06": "下別簡初明中下無濫中輩二乘下輩人天雖是徒",
    "X22n0411_003:0412b07": "眾定無相混諸下明上輩有濫多是一生補處與二",
    "X22n0411_003:0412b08": "大士身相無別是今對簡故引小本彌陀為證但下",
    "X22n0411_003:0412b09": "正簡。",
    "X22n0411_003:0412b10": "[0412b10] 第十四觀三輩標判中所以爾者&#x8462;緣此經十六種",
    "X22n0411_003:0412b11": "相並是彼土依正兩報皆屬行者所觀之境自古解",
    "X22n0411_003:0412b12": "釋建立不同大略有二一則為見經文所敘修因多",
    "X22n0411_003:0412b13": "是事行遂將九品判屬散善一則據經三輩盡是三",
    "X22n0411_003:0412b14": "乘人天之眾遂將位次揀判此土修觀行人連代共",
    "X22n0411_003:0412b15": "迷唯今疏主生知獨斷準文約理辯疑解惑預於文",
    "X22n0411_003:0412b16": "前標簡剖判皎如指掌文中初三句總標九品並下",
    "X22n0411_003:0412b17": "一句判定所觀因下二句敘世迷由祇緣經文備敘",
    "X22n0411_003:0412b18": "彼土三輩因中所修行相故使古師認為此土欲生",
    "X22n0411_003:0412b19": "之人今下指出經意上三句判定當下四句正示應",
    "X22n0411_003:0412b20": "先徵云既是已生行相經中敘之何為釋曰欲令末",
    "X22n0411_003:0412b21": "世行人識知九品當本因地在此修何等行生彼感",
    "X22n0411_003:0412b22": "何等果庶便隨己智分慕果修因是知已生之人雖",
    "X22n0411_003:0412b23": "分九品及論此土欲生之者悉是凡夫但隨功行淺",
    "X22n0411_003:0412b24": "深到彼進道遲速其猶世間鄉貢取士雖千&#x7FA3;萬眾",
    "X22n0411_003:0412c01": "才思巧拙天地懸殊莫不皆號布衣至於場屋呈文",
    "X22n0411_003:0412c02": "較藝方分甲第優劣智者以譬喻得解可以深思對",
    "X22n0411_003:0412c03": "校引古中即台疏也彼云觀往生人有二義一為令",
    "X22n0411_003:0412c04": "識三品往生捨於中下修習上品二如疏引指非中",
    "X22n0411_003:0412c05": "初約上三則與中下則奪況下復於上三揀行因別",
    "X22n0411_003:0412c06": "尋經校者經云上輩者捨家棄欲而作沙門發菩提",
    "X22n0411_003:0412c07": "心一向專念無量壽佛修諸功德(云云)中輩者發菩提",
    "X22n0411_003:0412c08": "心專念彼佛修眾善根奉持齋戒起立塔像飯食沙",
    "X22n0411_003:0412c09": "門懸繒然燈散華燒香(云云)下輩者欲生彼國假使不",
    "X22n0411_003:0412c10": "能作諸功德當發無上菩提之心一向專意乃是十",
    "X22n0411_003:0412c11": "念無量壽佛(云云)以彼校此上三品人心同行別尚難",
    "X22n0411_003:0412c12": "比擬況中下乎(餘如扶新)顯正中十方世界生者雖多以",
    "X22n0411_003:0412c13": "人攝之不出三類以位攝之不出九品總據已生彼",
    "X22n0411_003:0412c14": "方徒眾為今所觀境也正明列五法中初正列菩提",
    "X22n0411_003:0412c15": "心者即佛心也佛無一切心唯有大慈悲心普覆法",
    "X22n0411_003:0412c16": "界饒益有情故曰大心第一義諦即佛智也一念開",
    "X22n0411_003:0412c17": "發深徹法源故曰大解修行諸行即佛行也涅槃經",
    "X22n0411_003:0412c18": "云復有一行名如來行一行&#x5FA7;攝一切眾行故名大",
    "X22n0411_003:0412c19": "行深信因果即佛信也大乘因者諸法實相大乘果",
    "X22n0411_003:0412c20": "者亦諸法實相了知因果不離實相故名大信迴向",
    "X22n0411_003:0412c21": "往生即佛願也了彼淨土即我自心達彼彌陀即我",
    "X22n0411_003:0412c22": "自性求往唯心淨土願見本性彌陀故名大願由心",
    "X22n0411_003:0412c23": "開解由解立行行始為因行終為果因果所修一毫",
    "X22n0411_003:0412c24": "善種並皆迴向願生安養五法次第闕一不可如下",
    "X22n0411_003:0413a01": "點文出沒下文自明對三品中初對論具闕上上無",
    "X22n0411_003:0413a02": "闕至誠大心也深心大信也發願大願也具戒六念",
    "X22n0411_003:0413a03": "大行也讀誦大乘大解也上中有四善解義趣大解",
    "X22n0411_003:0413a04": "也心不驚動大心也深信因果大信也迴向願求大",
    "X22n0411_003:0413a05": "願也文雖闕行理不可無上下有三亦信因果大信",
    "X22n0411_003:0413a06": "也發無上心大心也迴向願求大願也解行二法文",
    "X22n0411_003:0413a07": "闕義具若下簡辯利害然此五法大心為主解行信",
    "X22n0411_003:0413a08": "願本無大小由心故大生淨土者莫非大心況上品",
    "X22n0411_003:0413a09": "人生彼土已位居菩薩安得不發大心耶無信則撥",
    "X22n0411_003:0413a10": "無因果無願則定不牽生故知四五若闕往生絕分",
    "X22n0411_003:0413a11": "故下對分三品補處即等覺菩薩上上生也不退即",
    "X22n0411_003:0413a12": "初住已去上中生也初心即攝十方來生住前似位",
    "X22n0411_003:0413a13": "上下生也。",
    "X22n0411_003:0413a14": "[0413a14] 上生三心初科中經云若有眾生者索機也願生彼",
    "X22n0411_003:0413a15": "國者標志也發三心下明行也疏文初三句總標一",
    "X22n0411_003:0413a16": "下別釋標中的指三心之體名菩提心具足應云阿",
    "X22n0411_003:0413a17": "耨多羅三藐三菩提心菩提翻道華梵雙舉故云亦",
    "X22n0411_003:0413a18": "名無上道心也直發佛心更無以過故云無上釋中",
    "X22n0411_003:0413a19": "至誠者誠即性也以修契性故曰至誠求佛菩提者",
    "X22n0411_003:0413a20": "期心極果也至佛不移者初後不二也深心者徹法",
    "X22n0411_003:0413a21": "根源也大乘法者圓頓了義也聞思修者一心三慧",
    "X22n0411_003:0413a22": "也至佛不已者法門無量也釋下引證智度即般若",
    "X22n0411_003:0413a23": "深廣無際喻之如海佛窮底者無底之底也迴向發",
    "X22n0411_003:0413a24": "願往生之本功德普施者稱境周&#x5FA7;也至佛無盡者",
    "X22n0411_003:0413b01": "行願無窮也然此三心亦即三因佛性(云云)言有前後",
    "X22n0411_003:0413b02": "理無漸次隨舉一心三心具足佛讚所謂三心圓發",
    "X22n0411_003:0413b03": "是也對三聚中三聚名出地持義通眾典大乘戒法",
    "X22n0411_003:0413b04": "量等&#x8657;空逐境進受無有盡時以類收聚不出有三",
    "X22n0411_003:0413b05": "斷惡修善度生也前二自行後一化他菩薩所修在",
    "X22n0411_003:0413b06": "此而已然此三聚亦無差別斷惡其必修善修善豈",
    "X22n0411_003:0413b07": "不度生況是大乘三聚若果有惡可斷有善可修有",
    "X22n0411_003:0413b08": "生可度心外有法盡屬偏小一一稱性無非法界始",
    "X22n0411_003:0413b09": "契圓宗(云云)對三佛中然據教門三法頗多特以三聚",
    "X22n0411_003:0413b10": "三佛對三心者良由五濁眾生若非淨戒無由出離",
    "X22n0411_003:0413b11": "而此三心即是三佛之體因中能以此心受三聚戒",
    "X22n0411_003:0413b12": "當來必證三佛之果況今經云是心作佛是心是佛",
    "X22n0411_003:0413b13": "眾生心淨佛即隨應欲顯因心即具果德庶令行者",
    "X22n0411_003:0413b14": "慕果修因寄茲點示豈徒然哉濟緣記云眾生識體",
    "X22n0411_003:0413b15": "本來清淨離諸塵染由妄想故翻成煩惱又復本來",
    "X22n0411_003:0413b16": "自在具足方便智慧威神德用由妄想故翻成結業",
    "X22n0411_003:0413b17": "又復本來平等無有彼此愛憎差別由妄想故翻成",
    "X22n0411_003:0413b18": "生死今欲反本故立斷惡誓受攝律儀戒修理染行",
    "X22n0411_003:0413b19": "趣無作解脫門復本清淨證法身佛名為斷德二立",
    "X22n0411_003:0413b20": "修善誓受攝善法戒修方便行趣空解脫門復本自",
    "X22n0411_003:0413b21": "在證報身佛名為智德三立度生誓受攝眾生戒修",
    "X22n0411_003:0413b22": "慈悲行趣無相解脫門復本平等證應身佛名為恩",
    "X22n0411_003:0413b23": "德乃至云濁世障深慣習難斷初心怯懦容退菩提",
    "X22n0411_003:0413b24": "故須期生彌陀淨土圓宗三聚即是上品三心律儀",
    "X22n0411_003:0413c01": "斷惡即至誠心攝善修智即是深心攝生利物即是",
    "X22n0411_003:0413c02": "迴向發願心既具三心必登上品得無生忍不待多",
    "X22n0411_003:0413c03": "生成佛菩提了無退屈此乃行人究竟域心之處矣",
    "X22n0411_003:0413c04": "疏指如別即上所引是也三行具兼中初三句明心",
    "X22n0411_003:0413c05": "必兼行良由發心乃是&#x8657;願應須以行填願故云必",
    "X22n0411_003:0413c06": "修然下二明行不兼心徑猶直也雖云直修然而發",
    "X22n0411_003:0413c07": "心未必修行修行其必發心故云義具故下三點示",
    "X22n0411_003:0413c08": "經文驗有不發三心直修行者故云復有也釋三行",
    "X22n0411_003:0413c09": "中初行經云慈心者眾生殺害由頑惡故今行不殺",
    "X22n0411_003:0413c10": "必起慈心戒即律儀斷惡既能不殺必能奉戒諸戒",
    "X22n0411_003:0413c11": "名通故須簡別須約大乘不依梵網而依善戒者以",
    "X22n0411_003:0413c12": "由梵網通漸頓受兼被道俗善戒唯從漸受則局道",
    "X22n0411_003:0413c13": "眾彼云欲受菩薩戒先五次十次受具戒後受菩薩",
    "X22n0411_003:0413c14": "戒猶如重樓四級不由初級而至二級無有是處等",
    "X22n0411_003:0413c15": "既令四戒漸次而受正合經中諸戒之言所以依之",
    "X22n0411_003:0413c16": "此下對心可見餘二例此次行經云大乘簡非偏小",
    "X22n0411_003:0413c17": "即能詮教方等即所詮理方謂方廣等謂平等實相",
    "X22n0411_003:0413c18": "玅理橫&#x5FA7;諸法故名方廣豎該凡聖故云平等也後",
    "X22n0411_003:0413c19": "行與前是同故云可知更修六念故云仍加六念者",
    "X22n0411_003:0413c20": "法界次第云通言念者內心存憶之異名也專心存",
    "X22n0411_003:0413c21": "憶六種故名六念非但能除世間怖畏亦除三界生",
    "X22n0411_003:0413c22": "死一切障難一念佛者若遭恐怖及眾障難應當念",
    "X22n0411_003:0413c23": "佛神德無量如是念已怖障即除二念法者佛法微",
    "X22n0411_003:0413c24": "玅得今世果離除熱惱能至善處通達無礙三念僧",
    "X22n0411_003:0414a01": "者是佛弟子具足五分法身四雙八輩三乘得果應",
    "X22n0411_003:0414a02": "受供養無上福田四念戒者能遮諸惡安隱住處戒",
    "X22n0411_003:0414a03": "有三種律儀定共道共能除身口諸惡能遮煩惱惡",
    "X22n0411_003:0414a04": "覺能破無明疾得解脫五念捨者捨有二種一者捨",
    "X22n0411_003:0414a05": "施捨能生大功德二者捨煩惱捨因得智慧入般涅",
    "X22n0411_003:0414a06": "槃六念天者四天王天乃至他化自在天復有四種",
    "X22n0411_003:0414a07": "天一世間天二生天三淨天四義天如是果報清淨",
    "X22n0411_003:0414a08": "利安一切玅宗引涅槃疏云前三念他後三念自戒",
    "X22n0411_003:0414a09": "施是自因生天是自果戒是止善施是行善天有近",
    "X22n0411_003:0414a10": "果遠果遠即第一義天也前三雖他若了同體三寶",
    "X22n0411_003:0414a11": "一心施戒第一義理則知六念一念具足言大乘者",
    "X22n0411_003:0414a12": "簡異小乘六念也時限中初正釋經文則下別彰一",
    "X22n0411_003:0414a13": "念感緣隨釋三段牒文解釋疏甚分明得生中初釋",
    "X22n0411_003:0414a14": "喜躍歡喜則發於內心踊躍則形于外儀形下釋往",
    "X22n0411_003:0414a15": "生如蟬蛻&#x6BBB;以喻形留神往十下釋彈指此去西方",
    "X22n0411_003:0414a16": "十萬億剎而云彈指故以佛力業力釋之反掌言其",
    "X22n0411_003:0414a17": "速疾所謂取證如反掌也然往生之相理亦難明大",
    "X22n0411_003:0414a18": "經譬如蠟印印泥印與泥合印滅文成以喻凡夫現",
    "X22n0411_003:0414a19": "在陰滅中有陰生借此比況往生之人此土陰滅彼",
    "X22n0411_003:0414a20": "國陰生垂終自見坐金蓮身即是彼國受生之陰故",
    "X22n0411_003:0414a21": "智者云臨終在定之心即是淨土動念即是生淨土",
    "X22n0411_003:0414a22": "時此之境界親證乃知不可名狀大抵願力堅強三",
    "X22n0411_003:0414a23": "昧純熟況蒙彌陀光誓攝受自然之所牽也以善例",
    "X22n0411_003:0414a24": "惡且如墮落三塗四趣豈有心哉祇緣業熟任運牽",
    "X22n0411_003:0414b01": "生但信佛言不須疑惑後益中五相初中與下為異",
    "X22n0411_003:0414b02": "如後自簡二中對麤名玅顯是大乘已於因中發大",
    "X22n0411_003:0414b03": "心開大解纔生彼國一聞大法故能即悟斷謂破無",
    "X22n0411_003:0414b04": "明證謂顯法性也無生忍者始自初住終至等覺皆",
    "X22n0411_003:0414b05": "此忍收天台云無生忍言登初地也華嚴經云八地",
    "X22n0411_003:0414b06": "菩薩親證無生法忍入無功用道故知此忍攝位最",
    "X22n0411_003:0414b07": "長不可定判以義酌之乃當初住之中(云云)既登忍地",
    "X22n0411_003:0414b08": "獲六神通所以須臾歷諸佛剎四中授記有通有別",
    "X22n0411_003:0414b09": "如諸經云皆得阿耨多羅等法身通記也或標劫國",
    "X22n0411_003:0414b10": "名號應身別記也今云授記但通記爾五中三昧屬",
    "X22n0411_003:0414b11": "定性陀尼屬慧性疏翻總持六翻遮持遮二邊惡持",
    "X22n0411_003:0414b12": "中道善慧性一發何所不通故云無量法門等。",
    "X22n0411_003:0414b13": "[0414b13] 上品中生修因中初點闕善下牒釋初大解也第下",
    "X22n0411_003:0414b14": "大心也信下大信也願如次科狐者媚獸也常懷猶",
    "X22n0411_003:0414b15": "豫不決金剛經云此經功德我若具說或有人聞心",
    "X22n0411_003:0414b16": "則狂亂狐疑不信是也若未解了第一義理聞深必",
    "X22n0411_003:0414b17": "怖聞廣必驚未免生謗也感緣三科可解金臺即蓮",
    "X22n0411_003:0414b18": "華者準下文云經宿則開信無疑矣得生中上云彈",
    "X22n0411_003:0414b19": "指此云一念故云互舉如佛贊云舉念即登寶界彈",
    "X22n0411_003:0414b20": "指仰對慈容&#x8462;用此也後益中九段如文七中不退",
    "X22n0411_003:0414b21": "者生彼國已自凡夫地直至成佛更無退轉如十疑",
    "X22n0411_003:0414b22": "論有五因緣故皆不退然此既云即得不退菩提何",
    "X22n0411_003:0414b23": "故下文又復得忍獲記須知前云不退且據通論永",
    "X22n0411_003:0414b24": "無退轉下文得忍方論實證一增減者謂從人壽十",
    "X22n0411_003:0414c01": "歲時百年增一年增至八萬四千歲從八萬四千歲",
    "X22n0411_003:0414c02": "時又復百年減一年減至十歲是一增減小劫也。",
    "X22n0411_003:0414c03": "[0414c03] 上品下生修因中點文具闕對經可見感緣中蓮華",
    "X22n0411_003:0414c04": "即臺座者上文紫金臺疏以蓮華釋之今文金蓮華",
    "X22n0411_003:0414c05": "&#x5374;以臺座釋之驗知經文臺華互舉其實一爾得生",
    "X22n0411_003:0414c06": "中前云彈指一念可以例知後益中五段如文釋百",
    "X22n0411_003:0414c07": "法中文引華嚴出十地品謂登初地於諸法門皆悉",
    "X22n0411_003:0414c08": "明達隨所證得各彰百數下列十法總在剎那初獲",
    "X22n0411_003:0414c09": "定力照了諸法二於諸佛悉能徹見復知神力三四",
    "X22n0411_003:0414c10": "謂於佛剎能過能動五光所照處能察本末六謂教",
    "X22n0411_003:0414c11": "化眾生七知彼二際百劫中事八於一念頃頓入法",
    "X22n0411_003:0414c12": "門九一多自在十能現眷屬仁王乃約地地增勝為",
    "X22n0411_003:0414c13": "言也釋地位言歡喜者歷劫修行纔登聖位喜不自",
    "X22n0411_003:0414c14": "勝故以為名總結料簡中五異以疏對經纖毫不濫",
    "X22n0411_003:0414c15": "第十五觀中輩總示中據經修因感果判屬聲聞仍",
    "X22n0411_003:0414c16": "引小本證實非&#x8657;釋疑中答文先明此方二種言定",
    "X22n0411_003:0414c17": "性者性已決定更無迴轉菩提心死懶於化導止在",
    "X22n0411_003:0414c18": "鹿苑&#x5FE9;&#x5FE9;取證化火焚身入無餘依界者是也往生",
    "X22n0411_003:0414c19": "論者玅宗云即無量壽經論天親所造有十七成就",
    "X22n0411_003:0414c20": "至第十六大義門成就中偈云大乘善根界等無譏",
    "X22n0411_003:0414c21": "嫌名女人及根闕二乘種不生長行釋云故淨土果",
    "X22n0411_003:0414c22": "報離二種譏嫌過一者體二者名體有三一二乘人",
    "X22n0411_003:0414c23": "二女人三諸根不具足人無此三種過故名離譏嫌",
    "X22n0411_003:0414c24": "也名亦三種非但無三種體乃至不聞二乘女人諸",
    "X22n0411_003:0415a01": "根不具三種名故此十七成就俱明彼土果報故無",
    "X22n0411_003:0415a02": "二乘等論云不生即定性也不定性者即是迴心向",
    "X22n0411_003:0415a03": "大歷諸座席聞大乘法心漸通泰來至法華獲記涅",
    "X22n0411_003:0415a04": "槃知常如富樓那發跡顯本祕菩薩行現聲聞形者",
    "X22n0411_003:0415a05": "是也中間之言遠取釋迦本地為始直至今日法華",
    "X22n0411_003:0415a06": "為終自餘盡屬中間今文且據一期施化鹿苑之後",
    "X22n0411_003:0415a07": "法華之前不可定指引二經證驗非住小淨下正示",
    "X22n0411_003:0415a08": "淨土聲聞皆是臨終發大心者方生彼國恰與此土",
    "X22n0411_003:0415a09": "不定性人氣類同也但下釋疑既發大心何故生彼",
    "X22n0411_003:0415a10": "復證小耶秪緣迴心故得往生秪緣宿習暫履權乘",
    "X22n0411_003:0415a11": "知大證小不為究竟故曰終歸借此類彼皎如白日",
    "X22n0411_003:0415a12": "具眼鑑之(餘如扶新)簡濫中對經可見預此區分臨文不",
    "X22n0411_003:0415a13": "壅中品上生經中對告標起如文修因明行業中初",
    "X22n0411_003:0415a14": "通示經文五八則局諸戒則通約法包於十具約人",
    "X22n0411_003:0415a15": "該於五眾故云諸也五下別列五八婬下二句對簡",
    "X22n0411_003:0415a16": "邪正齋下釋通餘名辯戒非宗故指如律然下總論",
    "X22n0411_003:0415a17": "通別既下點經後語願求中經云以此善根即指五",
    "X22n0411_003:0415a18": "八諸戒是故疏點為因生彼是果其實未生約期心",
    "X22n0411_003:0415a19": "說也感緣說法中因修四戒則通道俗經云偏贊出",
    "X22n0411_003:0415a20": "家所以疏云多收道眾多則對少非不兼俗贊四念",
    "X22n0411_003:0415a21": "處附宿習故近離則約戒分齊遠清則究佛本懷得",
    "X22n0411_003:0415a22": "生中律中男女報有強弱故分長跪互跪之異經文",
    "X22n0411_003:0415a23": "總示與律不同後益中華開合有見佛者準上下文",
    "X22n0411_003:0415a24": "驗知是略聞法中以由因地慣學小法故云順習天",
    "X22n0411_003:0415b01": "台云苦則三相遷移集則四心流動道則對治易奪",
    "X22n0411_003:0415b02": "滅則滅有還無遺教云佛說苦諦實苦不可令樂集",
    "X22n0411_003:0415b03": "直是因更無異因故云皆實此則小乘生滅四諦也",
    "X22n0411_003:0415b04": "(云云)得道果號中結惑盡者三界子縛斷故不後有者",
    "X22n0411_003:0415b05": "三界果縛脫故三名如前已示所證三明中此三名",
    "X22n0411_003:0415b06": "明復得名通餘三但名通者婆沙云身通但是工巧",
    "X22n0411_003:0415b07": "天耳但是聞聲他心緣他別想而已是故非明宿命",
    "X22n0411_003:0415b08": "知過去苦生大厭離天眼知未來苦生大厭離漏盡",
    "X22n0411_003:0415b09": "正觀斷惑是故此三稱明大論問云通明何別答直",
    "X22n0411_003:0415b10": "知過去等名通知過去等因緣行業名明六通中天",
    "X22n0411_003:0415b11": "眼天耳謂於定中發得色界四大清淨造色住眼耳",
    "X22n0411_003:0415b12": "根中即能見聞六道眾生及一切世間形色音聲他",
    "X22n0411_003:0415b13": "心者謂於定中發智能知六道眾生心種種緣念事",
    "X22n0411_003:0415b14": "宿命者謂於定中發智能知自他過去一世二世百",
    "X22n0411_003:0415b15": "千萬世乃至八萬大劫宿命(即本生也)及所行事(即本事也)如",
    "X22n0411_003:0415b16": "意者亦名神境此攝二種一能轉變自身他身世間",
    "X22n0411_003:0415b17": "所有隨心自在即神境也二能飛行速到山障無礙",
    "X22n0411_003:0415b18": "即如意也瓔珞經名六神通神名天心通名慧性天",
    "X22n0411_003:0415b19": "然之慧徹照無礙故名神通八解脫者亦名八背捨",
    "X22n0411_003:0415b20": "大論云皆淨潔五欲捨堅著心故背捨從因立稱解",
    "X22n0411_003:0415b21": "脫從果得名一中內色者即內身骨人外色即四大",
    "X22n0411_003:0415b22": "六根由欲界結使難斷故不壞內而觀外也此觀成",
    "X22n0411_003:0415b23": "時位成初禪能捨自地及下欲界故云背捨二中以",
    "X22n0411_003:0415b24": "由二禪內淨故不留內色骨人亦由欲惑難斷故觀",
    "X22n0411_003:0415c01": "外不淨之相三中緣即外相除外不淨之相但於定",
    "X22n0411_003:0415c02": "中所發光明清淨皎潔名為緣淨身雖受樂心無染",
    "X22n0411_003:0415c03": "著位在三禪四中自四至七通言四空者由四定體",
    "X22n0411_003:0415c04": "並無形色故皆名空各以所證之境為所依處境法",
    "X22n0411_003:0415c05": "持心令心不散故名為定初滅四禪根本色及三背",
    "X22n0411_003:0415c06": "捨等色厭如牢獄而思出離心與無邊&#x8657;空相應名",
    "X22n0411_003:0415c07": "&#x8657;空處此定既依陰入界生故有無常苦空&#x8657;誑不",
    "X22n0411_003:0415c08": "實而心生厭背無復受著故名背捨五中捨空緣識",
    "X22n0411_003:0415c09": "者以&#x8657;空無邊緣多則散即捨&#x8657;空轉心緣識心識",
    "X22n0411_003:0415c10": "相應名識處定(云云)六中捨識者謂三世之識復無邊",
    "X22n0411_003:0415c11": "際緣多則散能破於定還復捨之緣無所有(云云)七中",
    "X22n0411_003:0415c12": "行者厭無所有處如癡有想處如癰瘡緣非非想而",
    "X22n0411_003:0415c13": "入定心與定合名非有想非無相也或謂凡夫外道",
    "X22n0411_003:0415c14": "得此定已名證涅槃斷一切想故言非有想佛弟子",
    "X22n0411_003:0415c15": "如實知有細想依四眾而住故云非無想此從得失",
    "X22n0411_003:0415c16": "共立名也則知此定凡外通修今經則是四果發真",
    "X22n0411_003:0415c17": "無漏遠離諸法八中亦曰滅盡涅槃言滅受想者受",
    "X22n0411_003:0415c18": "謂領納想即諦緣注云心心數法者即受想二心之",
    "X22n0411_003:0415c19": "上籌度思慮之心也諸佛弟子厭患散亂心欲入定",
    "X22n0411_003:0415c20": "以涅槃法安著身中故云身證而受想滅也前三位",
    "X22n0411_003:0415c21": "在色界能離自地五欲也中四位在無色界展轉離",
    "X22n0411_003:0415c22": "於下地後一可知餘下指文如上所引是也。",
    "X22n0411_003:0415c23": "[0415c23] 中品中生修因行業中初點四戒具闕沙彌戒下釋",
    "X22n0411_003:0415c24": "十戒相分七為二者不坐高廣&#x7240;一也不歌舞倡伎",
    "X22n0411_003:0416a01": "二也具足下釋具足名七支則教有分限故&#x5FA7;該則",
    "X22n0411_003:0416a02": "戒無邊際故願求中戒德如香者南山云熏戒香於",
    "X22n0411_003:0416a03": "百億是也感緣中經云教法即指因中所修四戒也",
    "X22n0411_003:0416a04": "後益中亦四諦等者經云聞法其語通漫以中三輩",
    "X22n0411_003:0416a05": "並是聲聞附其本習故云亦即初果翻逆流者始破",
    "X22n0411_003:0416a06": "見惑思惑全在漸與生死流逆故得茲名。",
    "X22n0411_003:0416a07": "[0416a07] 中品下生修因中初釋孝養執勞者語云事父母以",
    "X22n0411_003:0416a08": "竭其力也侍奉者即晨昏定省冬溫夏清之類順色",
    "X22n0411_003:0416a09": "者語云子夏問孝子曰色難注曰承顏順色則為難",
    "X22n0411_003:0416a10": "也承志者禮記曾子曰君子之謂孝者先意承志諭",
    "X22n0411_003:0416a11": "父母於道也儒教下二句結上孝為行本語云孝悌",
    "X22n0411_003:0416a12": "也者其為仁之本歟推下次釋仁慈無所而不愛謂",
    "X22n0411_003:0416a13": "之仁故云推愛及物博施濟眾亦出論語&#x8462;由施恩",
    "X22n0411_003:0416a14": "濟人為易所患不能博博濟猶為易所患不能眾堯",
    "X22n0411_003:0416a15": "舜尚患其難況餘人乎儒宗下二句結上仁慈為德",
    "X22n0411_003:0416a16": "語云一日克己復禮天下歸仁焉遇緣者由假平日",
    "X22n0411_003:0416a17": "孝養仁慈之善得為臨終遇知識之緣也遇緣中初",
    "X22n0411_003:0416a18": "釋知識名法下引經證故下示非局國下釋樂事乃",
    "X22n0411_003:0416a19": "是彼國莊嚴快樂之事非正報也法下釋本願得生",
    "X22n0411_003:0416a20": "中初點文略壯下釋時限勇壯之士臂一屈伸其速",
    "X22n0411_003:0416a21": "可知後益與下料簡兩科節文對經可見。",
    "X22n0411_003:0416a22": "[0416a22] 第十六觀通簡中初明無現因準下明有宿種上下",
    "X22n0411_003:0416a23": "明業重輕論第八疑中釋曰眾生無始以來善惡業",
    "X22n0411_003:0416a24": "種多少強弱並不得知能臨終遇善知識十念成就",
    "X22n0411_003:0416b01": "者皆是宿善業強始得遇善知識若惡業強者善知",
    "X22n0411_003:0416b02": "識尚不可逢豈論十念(云云)泛爾者悠悠無記三時有",
    "X22n0411_003:0416b03": "間故也須知上中二輩並以善業勝劣以分三品下",
    "X22n0411_003:0416b04": "輩乃以惡業輕重以分三品又復上中以善業勝者",
    "X22n0411_003:0416b05": "為上今以惡業輕者為上下品上生隨釋造惡中生",
    "X22n0411_003:0416b06": "來者始終無間故眾惡雖多但由泛爾故非極重經",
    "X22n0411_003:0416b07": "云誹謗即毀呰也誹平去二呼但內懷邪見不與理",
    "X22n0411_003:0416b08": "合即名為謗非謂口出惡言也遇緣中題號難思者",
    "X22n0411_003:0416b09": "&#x8462;由經中所詮無非實相玅理首題一舉經意全彰",
    "X22n0411_003:0416b10": "佛名乃是積劫重修攬其萬德總彰四字是故稱之",
    "X22n0411_003:0416b11": "獲益非淺後益中十二部經者此約大乘故曰甚深",
    "X22n0411_003:0416b12": "小乘秖有九部法華云我此九部法入大乘為本以",
    "X22n0411_003:0416b13": "小乘中無如意珠身故無方廣部又無天&#x76B7;自然鳴",
    "X22n0411_003:0416b14": "故無無問自說部又少授記故無授記部此則大小",
    "X22n0411_003:0416b15": "對論若據各論皆有十二以小乘中亦有記別六道",
    "X22n0411_003:0416b16": "因果或復自唱善哉亦名法空實義也人云大乘九",
    "X22n0411_003:0416b17": "部除因緣譬喻論義大乘人利不假此三有經云小",
    "X22n0411_003:0416b18": "乘有十一部無方廣部斯皆隨緣異說耳疏中但列",
    "X22n0411_003:0416b19": "華名今依大論略出梵號一修多羅此云法本亦云",
    "X22n0411_003:0416b20": "契經二祇夜此云重頌三和伽羅那此云授記四伽",
    "X22n0411_003:0416b21": "陀此云孤起偈五優陀那此云無問而自說六尼陀",
    "X22n0411_003:0416b22": "那此云因緣七阿波陀那此云譬喻八伊帝目多伽",
    "X22n0411_003:0416b23": "此云本事九闍陀伽此云本生十毗佛略此云方廣",
    "X22n0411_003:0416b24": "十一阿浮陀達磨此云未曾有十二優波提舍此云",
    "X22n0411_003:0416c01": "論議最初修多羅名有通別通則十二部皆云修多",
    "X22n0411_003:0416c02": "羅別乃十二部中第一是也餘十一部但就經中隨",
    "X22n0411_003:0416c03": "事分出而已矣亦名十二分教恐濫部帙之名故也",
    "X22n0411_003:0416c04": "應是佛說一切經教不出此之十二類事或具或闕",
    "X22n0411_003:0416c05": "皆不定也料簡中下三至彼即發大心者平日因中",
    "X22n0411_003:0416c06": "雖然作惡秖緣宿有善根故使臨終遇善知識說題",
    "X22n0411_003:0416c07": "稱號一歷耳根已結大種所以生彼即發大心中三",
    "X22n0411_003:0416c08": "先發大心者若不先發執真不忘無由往生所以到",
    "X22n0411_003:0416c09": "彼只論所證不明發心。",
    "X22n0411_003:0416c10": "[0416c10] 下品中生中造惡別列四段毀戒中四戒次第闕一",
    "X22n0411_003:0416c11": "不可驗知文略犯盜中初翻名僧祇還即下四所收",
    "X22n0411_003:0416c12": "欲彰業重故摘標之即下釋義前二中初即重物物",
    "X22n0411_003:0416c13": "處永定是故再言常住次約當日給出供僧之物凡",
    "X22n0411_003:0416c14": "聖霑分故言十方物不可移故言常住後二初中即",
    "X22n0411_003:0416c15": "現前施物人物兩定俱名現前次即亡五眾物大千",
    "X22n0411_003:0416c16": "一化皆應預分故言十方作法限定故言現前盜結",
    "X22n0411_003:0416c17": "犯者或望眾僧或望守護或蘭或夷委如律科非宗",
    "X22n0411_003:0416c18": "且略經下引證即涅槃經未必僧物甚於逆重經所",
    "X22n0411_003:0416c19": "說者俾生畏懼故云極誡說法中法無垢淨由心染",
    "X22n0411_003:0416c20": "污故云不淨凡夫境界孰不患之微有所求悉是邪",
    "X22n0411_003:0416c21": "命以生滅心說實相法尚為佛呵況求利乎未嘗為",
    "X22n0411_003:0416c22": "利說一毫法僧傳所載唯左溪焉無慚中慚愧即羞",
    "X22n0411_003:0416c23": "恥也屏處為惡不慚於天顯露為惡不愧於人經云",
    "X22n0411_003:0416c24": "無慚愧者與諸禽獸無相異也總結中善惡兩業皆",
    "X22n0411_003:0417a01": "假莊嚴即滿業也來報墮獄以因驗果也梵語泥黎",
    "X22n0411_003:0417a02": "義翻地獄謂地下有獄獄縛罪人不得解脫婆沙云",
    "X22n0411_003:0417a03": "梵言捺落迦此云受苦器即召苦之器具也亦云那",
    "X22n0411_003:0417a04": "落迦此言受苦者謂是罪人也舊譯不分總言地獄",
    "X22n0411_003:0417a05": "瑜伽云此下三萬二千踰善那有地獄等世間之獄",
    "X22n0411_003:0417a06": "&#x81EF;陶所造從&#x72BE;從言二犬所以守也&#x72BE;牛斤反兩犬",
    "X22n0411_003:0417a07": "相齧也遇緣中火即是一隨器不同故言眾也天台",
    "X22n0411_003:0417a08": "云者別傳云垂滅之時則令門人唱無量壽經題顧",
    "X22n0411_003:0417a09": "大眾曰四十八願莊嚴淨土華池寶樹易往無人火",
    "X22n0411_003:0417a10": "車相現一念改悔尚得往生況戒定熏修等自心業",
    "X22n0411_003:0417a11": "者善惡因果全是自心更非他法所謂非人燔汝是",
    "X22n0411_003:0417a12": "汝自燔也遇善中三科法門初十力天台云通名力",
    "X22n0411_003:0417a13": "者即諸佛所得如實智用通達一切了了分明無能",
    "X22n0411_003:0417a14": "壞無能勝故名力也大菩薩亦分得此力但比佛小",
    "X22n0411_003:0417a15": "多不受其名五分上三屬因戒禁業非定止散亂慧",
    "X22n0411_003:0417a16": "破昏惑由因取果即得解脫天台云解脫即是涅槃",
    "X22n0411_003:0417a17": "之門行者得入涅槃故名解脫佛地論云前三是因",
    "X22n0411_003:0417a18": "後二是果由慧斷惑惑無之處名解脫出纏破障反",
    "X22n0411_003:0417a19": "照自心名解脫知見(云云)五住如前已示二死者勝鬘",
    "X22n0411_003:0417a20": "一乘章云有二種死何等為二謂分段死不思議變",
    "X22n0411_003:0417a21": "易死分段死者謂&#x8657;偽眾生不思議變易死者謂羅",
    "X22n0411_003:0417a22": "漢辟支佛大力菩薩意生身乃至究竟無上菩提彼",
    "X22n0411_003:0417a23": "經以五因對於二果四住即分段因無明即變易因",
    "X22n0411_003:0417a24": "也父母生身有其形質故名分段自羅漢去斷見思",
    "X22n0411_003:0417b01": "後盡屬變易生死所收因移果易故名變易直至等",
    "X22n0411_003:0417b02": "覺後心方究竟也聞法中境隨心變者心生法生心",
    "X22n0411_003:0417b03": "滅法滅當知猛火涼風皆由心具一念惡則涼風即",
    "X22n0411_003:0417b04": "猛火一念善則猛火即涼風所謂要在心垢淨取證",
    "X22n0411_003:0417b05": "如反掌也後益中亦由因中聞說彌陀十力等法為",
    "X22n0411_003:0417b06": "大乘種至彼復聞二聖開導故能即發大道心也。",
    "X22n0411_003:0417b07": "[0417b07] 下品下生標中通簡三輩對告初明上中有無獨下",
    "X22n0411_003:0417b08": "正明下輩別標以下釋出佛意造惡正釋中初釋五",
    "X22n0411_003:0417b09": "逆上二違恩次二負德後一兩兼生下示苦報言生",
    "X22n0411_003:0417b10": "報者論報有三一曰現報二曰生報三曰後報命終",
    "X22n0411_003:0417b11": "即墮故曰生報梵語阿鼻此翻無間涅槃云間無暫",
    "X22n0411_003:0417b12": "樂故云無間又一人獨墮此獄身&#x5FA7;獄中間無空處",
    "X22n0411_003:0417b13": "其獄四方交過通徹八萬由旬身與獄等不相障礙",
    "X22n0411_003:0417b14": "成論復有五種無間(云云)餘文可解敘問中大本簡去",
    "X22n0411_003:0417b15": "逆謗乃有二文上卷云設我得佛十方眾生至心信",
    "X22n0411_003:0417b16": "樂欲生我國乃至十念若不生者不取正覺唯除五",
    "X22n0411_003:0417b17": "逆誹謗正法下卷云諸有眾生聞佛名號乃至一念",
    "X22n0411_003:0417b18": "正心迴向願生彼國即得往生唯除五逆誹謗正法",
    "X22n0411_003:0417b19": "與今相反故須決通今解中初通敘願力無偏彼下",
    "X22n0411_003:0417b20": "二正示二經收簡諸佛願體周&#x5FA7;法界況復彌陀願",
    "X22n0411_003:0417b21": "力尤深一切眾生平等普攝若或簡除反顯彌陀慈",
    "X22n0411_003:0417b22": "悲誓願猶是生滅未為稱性抑使逆謗之徒永沈惡",
    "X22n0411_003:0417b23": "道仁人君子尚不忍為況佛心乎霅川法師云二文",
    "X22n0411_003:0417b24": "皆是舉劣況勝以顯彌陀願力之深也示收簡中初",
    "X22n0411_003:0417c01": "句明彼簡除者&#x8462;由彼經為彰極樂境界殊勝眾生",
    "X22n0411_003:0417c02": "生者莫非純一清淨良伴豈容逆謗而來參預意在",
    "X22n0411_003:0417c03": "激勸末世眾生遷善改惡攀附上賢次句明今收取",
    "X22n0411_003:0417c04": "者&#x8462;由今經所談淨業乃是究竟一佛乘法是心作",
    "X22n0411_003:0417c05": "佛是心是佛出自今經即同法華開佛知見了義頓",
    "X22n0411_003:0417c06": "教無復過此但能一念迴向願求滅業破障不勞彈",
    "X22n0411_003:0417c07": "指若使逆謗不生則與偏權不了之教何異所以彼",
    "X22n0411_003:0417c08": "抑此揚無非化物兩經收簡有異故曰言乖佛意善",
    "X22n0411_003:0417c09": "惡無偏故云趣合但下二句雙結二經(此略消文餘如扶新具辯)",
    "X22n0411_003:0417c10": "引證中今經正明觀佛三昧故得引彼而為證據初",
    "X22n0411_003:0417c11": "正引一日一夜至一相好舉少況多以彰功勝引下",
    "X22n0411_003:0417c12": "二句結顯示報中上文雖云五逆未必皆具故云隨",
    "X22n0411_003:0417c13": "犯經云受苦無窮者梵語劫波翻無數時一劫尚爾",
    "X22n0411_003:0417c14": "況多劫乎又復劫數大&#x69E9;言之若論心業無窮可知",
    "X22n0411_003:0417c15": "遇緣中初段亦由宿種故遇知識說法教念以為生",
    "X22n0411_003:0417c16": "因恐謂發聲故以觀想釋經念字病苦中惡業發現",
    "X22n0411_003:0417c17": "遂招惡疾眾苦陵逼心識荒茫豈能作觀乎教修中",
    "X22n0411_003:0417c18": "觀想既難且令口稱十念十聲者慈雲乃以十氣名",
    "X22n0411_003:0417c19": "為十念但不緩不急隨氣長短不限佛數(云云)今此臨",
    "X22n0411_003:0417c20": "終時節促迫何暇十氣若準大本下至一念尚得往",
    "X22n0411_003:0417c21": "生況十念乎寶王論云一念為正如佛所說謗佛毀",
    "X22n0411_003:0417c22": "經打僧罵尊五逆四重皆由一念墮無間獄今之念",
    "X22n0411_003:0417c23": "佛亦止一念善業成時即登極樂前一念五陰滅後",
    "X22n0411_003:0417c24": "一念五陰生等觀經十念良有以也&#x8462;為抱疾尪羸",
    "X22n0411_003:0418a01": "力微心劣故須十稱以助其念若心盛不昧一念生",
    "X22n0411_003:0418a02": "焉(彼文)天台疏問云何行者以少時心力能勝於終身",
    "X22n0411_003:0418a03": "造惡邪大論有此責是心雖少時而力猛利如垂死",
    "X22n0411_003:0418a04": "之人必知不免諦心決斷勝百年願力是心名為大",
    "X22n0411_003:0418a05": "心以捨身事急故如人入陣不惜身命名為健人餘",
    "X22n0411_003:0418a06": "如十疑第八疑中(云云)相現中日徑之數計二千四十",
    "X22n0411_003:0418a07": "里今取仰望者&#x8462;由此人功行微淺豈能感華如日",
    "X22n0411_003:0418a08": "輪大但取團欒之狀爾後益中說法文云緣生無性",
    "X22n0411_003:0418a09": "者論云諸法不自生亦不從他生不共不無因是故",
    "X22n0411_003:0418a10": "說無生離四性絕百非故云無性無性之性即是實",
    "X22n0411_003:0418a11": "相行法經偈上半明罪業相初句所造業業該三障",
    "X22n0411_003:0418a12": "故云一切覆蔽三德故名為障深廣無際喻之如海",
    "X22n0411_003:0418a13": "次句能造心業既無性由妄想故不知諸法本性空",
    "X22n0411_003:0418a14": "寂以心取境遂造妄業下半明懺悔法初句索機次",
    "X22n0411_003:0418a15": "句正明端坐示身儀也念即能觀智實相即所觀境",
    "X22n0411_003:0418a16": "既了諸法無非實相何罪不除然實相無相應云何",
    "X22n0411_003:0418a17": "念當知以無念念念無相相以無相相契無念念若",
    "X22n0411_003:0418a18": "念外有相相外有念則非大乘念實相也料簡三段",
    "X22n0411_003:0418a19": "因行入證見佛尋經可了。",
    "X22n0411_003:0418a20": "[0418a20] 正宗第三顯益結勸中初正明眾見前下與前對簡",
    "X22n0411_003:0418a21": "前獨見者即正宗初及華座觀是也今下復點今文",
    "X22n0411_003:0418a22": "經云說是語時及聞佛所說通指十六觀法也得益",
    "X22n0411_003:0418a23": "中初科豁呼括反通達之貌破無明者約即論破也",
    "X22n0411_003:0418a24": "證法性者此就所證理說若據能階之位即初住也",
    "X22n0411_003:0418b01": "初心凡夫聞十六觀隨觀即修親&#x89A9;彼土依正莊嚴",
    "X22n0411_003:0418b02": "復聞心作心是了知一切諸法融通無非法界大乘",
    "X22n0411_003:0418b03": "機發頓破無明頓入圓位故名豁然也侍女初科中",
    "X22n0411_003:0418b04": "隨聞觀故熏發大心且記往生到彼進修方論證入",
    "X22n0411_003:0418b05": "遮疑中論如前引答中初正答以下二引證文有兩",
    "X22n0411_003:0418b06": "段初證無女人次證無根闕是下結顯十疑論即第",
    "X22n0411_003:0418b07": "九疑也天台疏云論說女人根闕不生者就彼為言",
    "X22n0411_003:0418b08": "經語初往故有善心一切得生諸天發心者此點幽",
    "X22n0411_003:0418b09": "宮同聞眾也經文且據釋梵諸天雨華隨從聞法發",
    "X22n0411_003:0418b10": "心自餘待佛還山重述也。",
    "X22n0411_003:0418b11": "[0418b11] 大段第三流通即座中初標分節經可見隨釋初科",
    "X22n0411_003:0418b12": "雙問即指爾時阿難下一段經也答經名中並如釋",
    "X22n0411_003:0418b13": "題已辨教持中則知非信不受非念不持信念力強",
    "X22n0411_003:0418b14": "豈有忘失勸修見境中憶佛念佛即是今經行此三",
    "X22n0411_003:0418b15": "昧現身據因當來約果滅罪中經云憶念即觀想也",
    "X22n0411_003:0418b16": "身勝中初翻名次出義白為眾色之本故稱奇瑞雖",
    "X22n0411_003:0418b17": "生淤泥不為所染故曰性潔涅槃經云水生華中分",
    "X22n0411_003:0418b18": "陀利華最為第一修念佛人等無有異伴勝中此二",
    "X22n0411_003:0418b19": "大士位居等覺故名補處既修三昧長養聖胎氣類",
    "X22n0411_003:0418b20": "是同故得為友報勝中初以成佛釋坐道場得下釋",
    "X22n0411_003:0418b21": "道場名一下釋諸佛家勢下引二經證去佛不遠證",
    "X22n0411_003:0418b22": "上當坐道場不退菩提證上生諸佛家諸佛垂應必",
    "X22n0411_003:0418b23": "具八相謂從兜率託胎降生逾城降魔成道說法入",
    "X22n0411_003:0418b24": "般涅槃文中總舉理必應具求往彌陀淨土經云生",
    "X22n0411_003:0418c01": "諸佛家故以法身一體釋之憶持中經云汝好者令",
    "X22n0411_003:0418c02": "生珍敬不慢易也令對說者佛意令將持名持經兩",
    "X22n0411_003:0418c03": "種對校名字雖少經文雖多若能憶持其功一等以",
    "X22n0411_003:0418c04": "此欲彰持名功大何以然耶&#x8462;由彌陀四字名號從",
    "X22n0411_003:0418c05": "因至果歷劫熏修無量行願之所莊嚴舉念一稱萬",
    "X22n0411_003:0418c06": "德俱備況經所說十六玅境依正兩報復由彌陀願",
    "X22n0411_003:0418c07": "力所成故知持名與持經等眾歡喜中疏以三義釋",
    "X22n0411_003:0418c08": "經大字安養淨邦佛若不說安可得聞聞尚不易何",
    "X22n0411_003:0418c09": "況得生此二自利也大權陳請正為未來自利利他",
    "X22n0411_003:0418c10": "本懷始暢大喜之義無越於斯二轉說中初科聽眾",
    "X22n0411_003:0418c11": "難定故以二義例之二正示轉說累囑者據前經文",
    "X22n0411_003:0418c12": "凡有四處一三福之後二地觀之中三華座之初四",
    "X22n0411_003:0418c13": "即上科重重付囑欲使還山轉說佛意在此也三明",
    "X22n0411_003:0418c14": "眾散此是耆山再說時眾故得與前校其廣略仍點",
    "X22n0411_003:0418c15": "阿難代宣得稱佛說也宿有一毫善獲遇正觀門新",
    "X22n0411_003:0418c16": "疏廣流通直示往生路我今聊贊述塵露於山海普",
    "X22n0411_003:0418c17": "與諸有情迴向發誓願極盡未來際同生安養國願",
    "X22n0411_003:0418c18": "我此疏記毀贊皆成種諸佛賜冥加利益無窮盡。",
    "X22n0411_003:0418c20": "靈芝觀經義疏正觀記&#x52B5;下(終)"
}