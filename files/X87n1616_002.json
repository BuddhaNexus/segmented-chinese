{
    "X87n1616_002:0124b19": "山菴雜錄卷之下",
    "X87n1616_002:0124b21": "天台沙門釋 無慍 述",
    "X87n1616_002:0124b22": "[0124b22] 湖州妙覺期堂僧淨。吳江田家子。幼失學。既得度。謁",
    "X87n1616_002:0124b23": "妙峰玄。玄。中峰之子也。令其參父母未生已前。那&#x4E2A;",
    "X87n1616_002:0124b24": "是我本來面目。淨如是參之。三十年無所入。後明州",
    "X87n1616_002:0124c01": "華嚴寺僧照公至湖。與同處。勉其誦棱嚴經中觀音",
    "X87n1616_002:0124c02": "圓通一品。忽一日。誦至生滅既滅。寂滅現前處。豁然",
    "X87n1616_002:0124c03": "有省。通身歡喜。口不能言。惟手足舞蹈而已。或問云。",
    "X87n1616_002:0124c04": "汝風顛耶。答曰。寂滅現前。洪武初十月二十五日。謂",
    "X87n1616_002:0124c05": "照公曰。十一月旦是我生日。於此日死去也。至期。沐",
    "X87n1616_002:0124c06": "浴更衣。祝香三片。一奉釋迦文佛．一奉無量壽佛．一",
    "X87n1616_002:0124c07": "奉山主了公。公蓋其得度師也。且囑左右云。我死後",
    "X87n1616_002:0124c08": "三日茶毗。七日鍛骨。但恐不受鍛耳。人皆疑其言。及",
    "X87n1616_002:0124c09": "以骨入鍛。骨鎔溢作汁。火冷結作靈芝一枝。光彩燁",
    "X87n1616_002:0124c10": "燁。五色相間。扣之作聲。雖雕鏤繪&#x7575;。有所不如。至今",
    "X87n1616_002:0124c11": "靈芝在妙覺期堂焉。",
    "X87n1616_002:0124c12": "[0124c12] 燕城慶壽寺海雲大士。諱印簡。山西人。姓宋。七齡。父",
    "X87n1616_002:0124c13": "授以孝經．開宗明義章。師問云。開者何宗。明者何義。",
    "X87n1616_002:0124c14": "父異之。&#x643A;見傳戒顏公。公欲觀其根器。以石頭和尚",
    "X87n1616_002:0124c15": "草菴&#x8B0C;命讀之。至壞與不壞主元在處。乃問云。主在",
    "X87n1616_002:0124c16": "什麼處。顏云。什麼主也。師云。離壞不壞者。顏云。此正",
    "X87n1616_002:0124c17": "是客也。師云。主&#x807B;。顏冷笑而已。即往禮中觀沼公為",
    "X87n1616_002:0124c18": "師。薙落受具。偶一夕聞空中有聲召師名曰。印簡。大",
    "X87n1616_002:0124c19": "事將成。行矣。毋滯於此。遂挾策之燕。過松鋪。值雨。宿",
    "X87n1616_002:0124c20": "於岩下。因同行者擊火。師見火星迸散。遂大悟。以手",
    "X87n1616_002:0124c21": "捫面曰。今日始知眉橫鼻直。遂謁慶壽中和璋公。先",
    "X87n1616_002:0124c22": "一夕。公夢一異僧策杖徑趨方丈。踞獅子座。明日。公",
    "X87n1616_002:0124c23": "以所夢語左右。且曰。今日有暫到至。即引見我。迨日",
    "X87n1616_002:0124c24": "晡。師至。公笑曰。此衲子即夜來所夢者。往復徵詰。師",
    "X87n1616_002:0125a01": "機語楗出。透脫無滯。公喜。命典記室。智證益深。乃以",
    "X87n1616_002:0125a02": "衣頌授師。頌曰。天地同根無異殊。家山何處不逢渠。",
    "X87n1616_002:0125a03": "吾今付與空王印。萬法光輝摠一如。出世為璋公嗣。",
    "X87n1616_002:0125a04": "歷諸名剎。凡兩主慶壽。自太祖至世祖。屢朝師奉之。",
    "X87n1616_002:0125a05": "位至僧統。顧遇優渥。年五十六。忽患風痺。一日。說偈",
    "X87n1616_002:0125a06": "辭眾畢。顧侍僧云。汝等毋諠。吾欲偃息。侍僧急乎主",
    "X87n1616_002:0125a07": "事人至。師已吉祥臥逝。闍維。獲設利無筭。奉&#x52C5;&#x585F;於",
    "X87n1616_002:0125a08": "慶壽寺側。建石塔其上。諡佛日圓明大師云。",
    "X87n1616_002:0125a09": "[0125a09] 至元二十五年春。僧統楊輦真迦奉旨引江南教禪",
    "X87n1616_002:0125a10": "諸德詣闕論道。上問。禪以何為宗。於是徑山住持妙",
    "X87n1616_002:0125a11": "高進前答云。禪也者。淨智妙圓。體本空寂。非見聞覺",
    "X87n1616_002:0125a12": "知之所可知。非思量分別之所能解。上又云。禪之宗",
    "X87n1616_002:0125a13": "裔可歷說一遍。高云。禪之宗裔。始於釋迦世尊在靈",
    "X87n1616_002:0125a14": "山會上拈起一枝金色波羅華。普示大眾。惟迦葉微",
    "X87n1616_002:0125a15": "笑。世尊云。吾有正法眼藏。涅槃妙心。分付迦葉。由此",
    "X87n1616_002:0125a16": "代相授受。而至菩提達磨。達磨望此東震旦國有大",
    "X87n1616_002:0125a17": "乘根器。航海而來。不立文字。直指人心。見性成佛。是",
    "X87n1616_002:0125a18": "為禪宗也。上嘉之。高因從容進云。夫禪與教本一體",
    "X87n1616_002:0125a19": "也。譬如百千異流同歸於海。而無異味。又如陛下坐",
    "X87n1616_002:0125a20": "鎮山河。天下一統。四夷百蠻隨方而至。必從順成門",
    "X87n1616_002:0125a21": "外而入。到得黃金殿上。親&#x89A9;金面皮。方可謂之到家。",
    "X87n1616_002:0125a22": "若是教家。只依著文字語言。不達玄旨。猶是順成門",
    "X87n1616_002:0125a23": "外人。若是禪家。雖坐破六七&#x4E2A;蒲團。未得證悟。亦是",
    "X87n1616_002:0125a24": "順成門外人。謂之到家。俱未也。是則習教者。必須達",
    "X87n1616_002:0125b01": "玄旨。習禪者。必須悟自心。如臣等今日親登黃金殿",
    "X87n1616_002:0125b02": "上。面&#x89A9;金面皮一番。方可稱到家人也。上喜。賜食而",
    "X87n1616_002:0125b03": "退。",
    "X87n1616_002:0125b04": "[0125b04] 夢堂和尚。重修晉．唐．宋三代高僧傳。易十科為六學。",
    "X87n1616_002:0125b05": "禪學中。二祖可大師斷臂求法事。禪書載之者不一。",
    "X87n1616_002:0125b06": "獨宣律師謂師遭賊斷臂。同居琳法師尚不使知之。",
    "X87n1616_002:0125b07": "及琳法師亦遭斷臂害。可大師為之包治。運用不便。",
    "X87n1616_002:0125b08": "琳&#x6060;之。大師因曰。爾豈知我亦無臂耶。夢堂欲遵之",
    "X87n1616_002:0125b09": "入傳。余當時告之曰。大師為大法未明。僵立深雪中。",
    "X87n1616_002:0125b10": "命亦不惜。況一臂乎。苟謂斷臂人之所難。今世之小",
    "X87n1616_002:0125b11": "丈夫。操心根暴者。往往為之。曾謂大師為法忘軀。秉",
    "X87n1616_002:0125b12": "志勤愨。顧不能邪。假令盡如律師所傳。豈有賊來傷",
    "X87n1616_002:0125b13": "人。專斷其臂而已。然臂既斷。焉有與之同居者而不",
    "X87n1616_002:0125b14": "知歟。又焉能為人包治其臂歟。此決不可信也。夢堂",
    "X87n1616_002:0125b15": "曰。律師乃肉身菩薩。其言豈誑。余曰。律師所傳之人。",
    "X87n1616_002:0125b16": "非一一親&#x89A9;其行業。必藉他人采集事跡。以此推之。",
    "X87n1616_002:0125b17": "蓋采集者有訛謬在。律師必不以禪律異宗而誣為",
    "X87n1616_002:0125b18": "此說。斷斷矣。蓋亦信以傳信。疑以傳疑之意也。不然。",
    "X87n1616_002:0125b19": "則後之肝膽吳越者妄加更易。而假律師以取信於",
    "X87n1616_002:0125b20": "世焉耳。於是夢堂肯首。遂依傳燈入傳。",
    "X87n1616_002:0125b21": "[0125b21] 佛光道悟禪師。陝右蘭州人。姓冠氏。生而有齒。年十",
    "X87n1616_002:0125b22": "六祝髮。後二年游方。自臨洮歸。夜宿彎子店。夢梵僧",
    "X87n1616_002:0125b23": "喚覺。適聞馬嘶。豁然開悟。自吟唱云。好也羅。好也羅。",
    "X87n1616_002:0125b24": "遍&#x8657;空。只一&#x4E2A;。告其母曰。我夜來拾得一物。母問云。",
    "X87n1616_002:0125c01": "&#x511E;拾得何物。答曰。自無始以來打失底物。一日。欲參",
    "X87n1616_002:0125c02": "訪知識。里人&#x8994;偈於師。師偈有水流須到海。鶴出白",
    "X87n1616_002:0125c03": "雲頭之句。及至熊耳。謁白雲海公。契合。先是。有問。公",
    "X87n1616_002:0125c04": "何不擇法嗣者。海不答。徐云。芝蘭秀發。獨出西秦。比",
    "X87n1616_002:0125c05": "師至。公聞空中人語曰。來日攝郭相公。蓋海所住寺。",
    "X87n1616_002:0125c06": "乃郭子儀建。而師其後身也。海公沒。師出世。住鄭州",
    "X87n1616_002:0125c07": "普照寺。嗣其法。既而退居竹閣菴。浮沈洛川。人莫之",
    "X87n1616_002:0125c08": "測。嘗謂人曰。道我是凡。我向聖位裏去。道我是聖。我",
    "X87n1616_002:0125c09": "向凡位裏去。道我不是聖不是凡。我向&#x511E;眼睛鼻孔",
    "X87n1616_002:0125c10": "裏七顛八倒去。泰和五年五月十三日。無疾而逝。適",
    "X87n1616_002:0125c11": "所居屋上有五色雲如蓋。中有紅光。圓如日者三。壽",
    "X87n1616_002:0125c12": "五十五。",
    "X87n1616_002:0125c13": "[0125c13] 吳興何山耆舊僧某。擅權侮眾。素行不軏。尤嗜殺生。",
    "X87n1616_002:0125c14": "一日。宰&#x732A;饌客。先以首入鍋&#x7151;之。自去。候其生熟。忽",
    "X87n1616_002:0125c15": "見一人首。張目咬齒。頭髮蓬亂。於沸湯中翻覆可畏。",
    "X87n1616_002:0125c16": "僧見之。怖懼戰慄。若無所容。及遣他人覘之。猶豬頭",
    "X87n1616_002:0125c17": "也。其僧因此改行從善。",
    "X87n1616_002:0125c18": "[0125c18] 趙文敏公。訪寂照先師于杭州廨宇。茶罷。公舉近詩。",
    "X87n1616_002:0125c19": "有了此清淨障句。先師云。清淨焉得有障。公曰。猒垢",
    "X87n1616_002:0125c20": "污。愛清淨。得非障乎。先師云。將謂是&#x4E2A;翰林官人。元",
    "X87n1616_002:0125c21": "來是&#x4E2A;冠巾和尚。公因云。老母誕某之日。夢一異僧",
    "X87n1616_002:0125c22": "入室。平生於禪宗向上提持雖未能盡解。然若經教",
    "X87n1616_002:0125c23": "所載。讀之即通大意。",
    "X87n1616_002:0125c24": "[0125c24] 輝東溟。黃岩人。義方右丞妻為母。倚勢恃強。蔑裂先",
    "X87n1616_002:0126a01": "輩。靈石蓮一舟者。得法於龍翔笑隱。受宣政院檄。住",
    "X87n1616_002:0126a02": "持本寺。東溟攘居之。又估鴻福．安國而剎。一己任三",
    "X87n1616_002:0126a03": "處住持事。恣意為非。一夕。醉酒睡起。眼見靈石伽藍",
    "X87n1616_002:0126a04": "神令鬼卒扼其頸。以膝築腰使其跪。而亂杖捶之。且",
    "X87n1616_002:0126a05": "呼自名云。宗輝此回不敢盜常住物也。神幸宥我。神",
    "X87n1616_002:0126a06": "幸宥我。如是三年始卒。",
    "X87n1616_002:0126a07": "[0126a07] 鄞縣寶幢市周婆。生修淨土。每遇歲首。持不語。晝夜",
    "X87n1616_002:0126a08": "長坐。盡正月。遇盛暑。就據會亭施茶湯。盡一夏。年七",
    "X87n1616_002:0126a09": "十餘。一夕。夢見大荷葉&#x5FA7;覆寶市一境。手持念珠。行",
    "X87n1616_002:0126a10": "道荷葉上。既而得微疾。&#x96A3;人夜見幢旛寶蓋入其家。",
    "X87n1616_002:0126a11": "黎明。婆已合掌念佛而逝。嘗聞佛謂。末法中。南閻浮",
    "X87n1616_002:0126a12": "提女人獲生淨土者。多如雨點。今以周婆觀之。良信。",
    "X87n1616_002:0126a13": "洪武庚戌冬。奉化田子中訪余太白。同居者久。余偶",
    "X87n1616_002:0126a14": "言金剛般若經。閻羅王界稱為功德經。故世人薦亡",
    "X87n1616_002:0126a15": "者多讀之。子中誓終身受持。一日。值其母諱日。發心",
    "X87n1616_002:0126a16": "誦此經百過以薦。晨起。坐松榻上。方誦至九遍。見鬼",
    "X87n1616_002:0126a17": "卒枷杻一老媼跪榻前。髮離披覆面。熟視之。乃亡母",
    "X87n1616_002:0126a18": "也。子中倉卒不知所為。須臾引去。若將脫枷者。於是",
    "X87n1616_002:0126a19": "子中大泣。恨不即時輟經。與母相勞問。余謂此經功",
    "X87n1616_002:0126a20": "德之大。不可云喻。若子中發心持誦。即冥感陰界。俾",
    "X87n1616_002:0126a21": "母子兩得相見。以釋其苦。嗚呼。偉哉。",
    "X87n1616_002:0126a22": "[0126a22] 育王&#x8657;菴實首座寄臥雲菴主偈云。黃金園裏馬交",
    "X87n1616_002:0126a23": "馳。徑寸多成按&#x5292;疑。月晒梅花千樹雪。臥雲一枕夢",
    "X87n1616_002:0126a24": "回時。天童幻菴住首座拜應菴塔偈云。耽耽睡虎管",
    "X87n1616_002:0126b01": "窺班。便把中峰作靠山。不得破沙盆一&#x4E2A;。子孫乞活",
    "X87n1616_002:0126b02": "也應難。默中唯西堂詠蚕偈云。桑空柘盡始心休。綿",
    "X87n1616_002:0126b03": "密工夫一繭&#x53CE;。爐炭鑊湯[拚-ㄙ+ㄊ]得入。為人只在一絲頭。",
    "X87n1616_002:0126b04": "佛隴宜行可聽雨偈云。檐前滴滴甚分明。迷己眾生",
    "X87n1616_002:0126b05": "喚作聲。我亦年來多逐物。春宵一枕夢難成。噫。四人",
    "X87n1616_002:0126b06": "學者。偈語雖工。在當時已泯泯無聞。余故錄之。以示",
    "X87n1616_002:0126b07": "後學焉。",
    "X87n1616_002:0126b08": "[0126b08] 竺元先師。老年閑居天台紫籜山。而策發來學不倦。",
    "X87n1616_002:0126b09": "嘗謂。做頌須事理俱到。譬如打索。兩股緊緩不同。則",
    "X87n1616_002:0126b10": "不堪矣。大川和尚作蜘蛛頌固好。但其中三字於理",
    "X87n1616_002:0126b11": "固無害。於事則不然。其頌云。一絲挂得&#x8657;空住。百億",
    "X87n1616_002:0126b12": "絲頭殺氣生。上下四圍羅織了。待無漏網話方行。末",
    "X87n1616_002:0126b13": "後三字於蜘蛛&#x5374;無交涉。又題出山相云。龍姿鳳質",
    "X87n1616_002:0126b14": "出王宮。垢面&#x7070;頭下雪峰。誓願欲窮諸有海。不知諸",
    "X87n1616_002:0126b15": "有幾時窮。以雪峰易雪山。拘韻耳。而此地有雪峰。其",
    "X87n1616_002:0126b16": "名既顯。似覺有妨。所以不純也。又云。&#x8657;舟住金山。因",
    "X87n1616_002:0126b17": "雪上堂云。一夜江風攪玉麈。孤峰不白轉精神。從空",
    "X87n1616_002:0126b18": "放下從空看。徹骨寒來有幾人。學者爭誦之。&#x8657;舟既",
    "X87n1616_002:0126b19": "不識古人舌頭落處。而學者又隨例顛倒。因叩其所",
    "X87n1616_002:0126b20": "以。師乃云。古人謂雪覆千山。因甚孤峰不白。此是一",
    "X87n1616_002:0126b21": "轉語。而&#x8657;舟以為孤峰實不白。誤矣。又云。大凡入院",
    "X87n1616_002:0126b22": "佛事難得精妙者。蓋作者多故也。東嶼住淨慈。山門",
    "X87n1616_002:0126b23": "佛事云。清淨慈門。一湖秋水。入得入不得。虎咬大虫。",
    "X87n1616_002:0126b24": "&#x8675;吞鱉鼻。且移他處用不得。竹泉住中竺。佛殿佛事",
    "X87n1616_002:0126c01": "云。撥塵見佛。誰知佛亦是塵。罕逢穿耳客。多遇刻舟",
    "X87n1616_002:0126c02": "人。甚有體裁。學者可為法。",
    "X87n1616_002:0126c03": "[0126c03] 元菴會藏主。臨安人。久居淨慈蒙堂。雅善趙文敏公。",
    "X87n1616_002:0126c04": "公嘗與寫其所作詩。成巨軸。復題其後。人皆以為夸。",
    "X87n1616_002:0126c05": "而元菴漠如也。寺僧澤藏山者。出資繕修涅槃堂．把",
    "X87n1616_002:0126c06": "針板．&#x9767;所．溺坑。禪流謝以偈卷。元菴見之不懌。眾請",
    "X87n1616_002:0126c07": "其作。遂成偈云。涅槃一路盡掀翻。觸處工夫見不難。",
    "X87n1616_002:0126c08": "洗面驀然摸著鼻。繡針眼裏好藏山。時晦機和尚為",
    "X87n1616_002:0126c09": "住持。特上堂稱美之。以此偈推之。則其詩之精絕也",
    "X87n1616_002:0126c10": "可知矣。",
    "X87n1616_002:0126c11": "[0126c11] 中天竺一溪和尚。諱自如。福建人。元兵下江南。師年",
    "X87n1616_002:0126c12": "少。被游兵虜至臨安。遺之而去。臨安富民胡氏&#x53CE;養",
    "X87n1616_002:0126c13": "之。令伴其子弟讀書鄉&#x58AA;。師隅立。凝神靜聽。默識無",
    "X87n1616_002:0126c14": "所失。胡氏喜。因子之。既長。命&#x96B7;里中無相寺為僧。參",
    "X87n1616_002:0126c15": "雲峰於徑山。得旨。戒撿精嚴。法服應器不離體。又能",
    "X87n1616_002:0126c16": "誦稜嚴．法華．維摩．圓覺等經。初住淛江萬壽寺。寺後",
    "X87n1616_002:0126c17": "有富民黃氏。重師戒行。常供以伊蒲塞饌。一日。請歸",
    "X87n1616_002:0126c18": "其家。進供愈勤。乃開私帑。示師所藏金玉異寶。欲動",
    "X87n1616_002:0126c19": "其心。師歸。謂左右曰。彼黃子氏者。以帑中寶示我。欲",
    "X87n1616_002:0126c20": "眩我死去為其子耳。殊不知我視金玉如瓦礫。古人",
    "X87n1616_002:0126c21": "墮此轍者頗眾。非獨為其子。為其牛馬者有之。我自",
    "X87n1616_002:0126c22": "此其&#x8E08;黃氏矣。天曆初。中天竺住持笑隱訢公奉詔",
    "X87n1616_002:0126c23": "興建大龍翔寺。因舉代住中竺者三人。上以御筆點",
    "X87n1616_002:0126c24": "師名。宣政院具疏禮請。未幾。化去。多靈異云。",
    "X87n1616_002:0127a01": "[0127a01] 錢塘廣化寺住持覺宗聖。徑山本源所度弟子也。群",
    "X87n1616_002:0127a02": "弟子中。唯師最少。常受其慢侮。由是勵志孜孜講學。",
    "X87n1616_002:0127a03": "遂從夢堂于四明。時&#x6060;石住大慈。固招其居侍司。未",
    "X87n1616_002:0127a04": "幾。又從石室學詩。詩日臻其奧。若趙公子昂．虞公伯",
    "X87n1616_002:0127a05": "生．張公仲舉。皆稱賞之。尤篤於廉信。不苟一食於人。",
    "X87n1616_002:0127a06": "與人期。雖風雨弗爽。中歲。究絕學之旨。初參仲謀和",
    "X87n1616_002:0127a07": "尚。無所入。遂叩南堂于本覺。南堂曰。汝自是了事人。",
    "X87n1616_002:0127a08": "但聞見太多。隘塞胸次。以致本地風光不能發現。於",
    "X87n1616_002:0127a09": "是隨問曰。如何是佛。南堂曰。晨朝有粥。齋時有飯。擬",
    "X87n1616_002:0127a10": "再進語。南堂以手揶揄曰。不是。不是。宗聖恨其不為",
    "X87n1616_002:0127a11": "明白說破。次日。謁云。和尚開大爐&#x97B4;。鎔鍛聖凡。我正",
    "X87n1616_002:0127a12": "如一塊頑銅鈍鐵。投入其中。以求鍛煉。成就美器。若",
    "X87n1616_002:0127a13": "不能者。是和尚之爐&#x97B4;欠熱耳。南堂念其虔懇。曲誘",
    "X87n1616_002:0127a14": "之曰。我此法門只貴直截承當。不在世智辨&#x8066;也。若",
    "X87n1616_002:0127a15": "能發決烈志。一刀兩段。有什麼頑銅可鍛。有什麼美",
    "X87n1616_002:0127a16": "器可成。去此二途。向父母未生以前道一句看。宗聖",
    "X87n1616_002:0127a17": "無語。後效古人頂彌勒佛像。旦暮行道。稱念尊號。祈",
    "X87n1616_002:0127a18": "生兜率內院。仍賦詩以自見。年六十二得疾。命左右",
    "X87n1616_002:0127a19": "取平日詩文&#x85C1;悉火之。乃逝。而黃岩人。族蔡氏。嗣怪",
    "X87n1616_002:0127a20": "石云。",
    "X87n1616_002:0127a21": "[0127a21] 無言和尚。居江心東堂寮。揭榜於門云。齋前看經坐",
    "X87n1616_002:0127a22": "禪。齋後接容作務。而於常住庶事未嘗言及。或有對",
    "X87n1616_002:0127a23": "師讚毀當代住持。惟含笑而已。至論叢林典故。宗門",
    "X87n1616_002:0127a24": "綱要。則亹亹笑譚。終日忘倦。蓋得為近代東堂之體",
    "X87n1616_002:0127b01": "也。一日。澡洗畢。偃臥於竹&#x7240;上。乃自笑云。老不好。撼",
    "X87n1616_002:0127b02": "之。已化。時無際和尚亦為東堂。石室岩公領住事。學",
    "X87n1616_002:0127b03": "問膚淺。真率有餘。寺耆舊皆師徒弟。師慮其慢住持。",
    "X87n1616_002:0127b04": "凡旦望聽說法罷。俱詣師處作禮。師必令其舉上堂",
    "X87n1616_002:0127b05": "語。乃唧唧云。今日長老好上堂。其作成住持有方。馭",
    "X87n1616_002:0127b06": "徒弟得法。有岐上座者。乃明巖&#x7188;公所度之子。一日。",
    "X87n1616_002:0127b07": "持郁山主跨驢圖。請無際題。師援筆成偈曰。策蹇溪",
    "X87n1616_002:0127b08": "橋蹉&#x811A;時。&#x609E;將豌荳作真珠。兒曹不解藏家醜。笑倒",
    "X87n1616_002:0127b09": "楊岐老古錐。乃問云。&#x511E;且道楊岐者一笑落在什麼",
    "X87n1616_002:0127b10": "處。岐云。無風荷葉動。必定有魚行。師掌云。歸去師前。",
    "X87n1616_002:0127b11": "分明舉似。其方便為人又如此。岐上座。即大梅仲邠",
    "X87n1616_002:0127b12": "也。",
    "X87n1616_002:0127b13": "[0127b13] &#x8657;谷和尚。婺州人。淨慈石林和尚會中掌內記。昇記",
    "X87n1616_002:0127b14": "室。貧而苦學。寒暑如一。嘗度夏太白。竊東淨手巾為",
    "X87n1616_002:0127b15": "褻衣。後出世領仰山三十年。徑山六年。囑東淨手巾",
    "X87n1616_002:0127b16": "不許題字。意在贍貧也。早年夢入淨慈羅漢堂。至東",
    "X87n1616_002:0127b17": "南隅。忽一尊者指楣梁間詩示師云。一室寥寥絕頂",
    "X87n1616_002:0127b18": "開。數峰如盡碧於苔。等閑翻罷貝多葉。百衲袈裟自",
    "X87n1616_002:0127b19": "剪裁。初不諭其意。迨主二剎。良驗。蓋仰山有貝多葉",
    "X87n1616_002:0127b20": "經。而徑山有楊岐衣也。吁。師之出處。彼應真者為之",
    "X87n1616_002:0127b21": "前定。非果位中人。能致是歟。",
    "X87n1616_002:0127b22": "[0127b22] 溫州壽昌絕照輝公。坐夏淨慈東淨寮。蜃壁中有水",
    "X87n1616_002:0127b23": "墨觀音像。師每夜禮之。祈懇至切。忽見淨瓶水從壁",
    "X87n1616_002:0127b24": "湧出。通身歡悅。從此造詣益深。智鑒益明。嘗有偈云。",
    "X87n1616_002:0127c01": "工夫未到方圓地。幾度憑闌獨自愁。今日是三明日",
    "X87n1616_002:0127c02": "四。雪霜容易上人頭。有志者聞其偈。無不興起。蓋其",
    "X87n1616_002:0127c03": "致誠感人如此。譬如砒霜。全體是毒。苟食之。豈有不",
    "X87n1616_002:0127c04": "死者哉。",
    "X87n1616_002:0127c05": "[0127c05] 宋度宗。為北兵攻急。命道士設大醮。奏章天庭。問國",
    "X87n1616_002:0127c06": "家重事。是時高公伏章久不得報。既[立*昜]事。問故。高公",
    "X87n1616_002:0127c07": "云。為天門不開。定徑山四十八代住持故。得報遲也。",
    "X87n1616_002:0127c08": "虎岩住徑山。寂照先師為第一座。每聞虎岩法座上",
    "X87n1616_002:0127c09": "舉此事以夸眾。謂。住持豈苟然。至於四十八代。尚預",
    "X87n1616_002:0127c10": "定之天庭。寂照頗心非之。及寂照住徑山。適當其代。",
    "X87n1616_002:0127c11": "昔雲居即菴和尚。土地神現夢。謂只有一粥之緣。已",
    "X87n1616_002:0127c12": "而果然。凡為諸方住持皆報緣。絲髮無差。然妄為攘",
    "X87n1616_002:0127c13": "奪。失身囹圄者。往往有之。聞天庭定名。土地神現夢",
    "X87n1616_002:0127c14": "二事。亦當少戢鋩銳。",
    "X87n1616_002:0127c15": "[0127c15] 天目居山有魁一山者。蘇州人。&#x613D;學多才。與天童平",
    "X87n1616_002:0127c16": "石翁交甚密。當叢林全盛時。人皆翕翕求進。魁獨棲",
    "X87n1616_002:0127c17": "遲於巖谷。不與世接。有古大梅．懶瓚之風。獨許山下",
    "X87n1616_002:0127c18": "檀越洪家府諸子弟往來。既終。洪氏夢魁乘一山轎",
    "X87n1616_002:0127c19": "至其家。次日產一子。名應魁。字士元。自幼入學。至娶",
    "X87n1616_002:0127c20": "妻育子。絕無前生趣味。年三十。忽自猛省。盡變平日",
    "X87n1616_002:0127c21": "所為。與一僧明維那者。結屋東天目絕頂。習禪定。至",
    "X87n1616_002:0127c22": "若燒畬．乞食皆躬為之。雖老於頭陀者。有所不如。至",
    "X87n1616_002:0127c23": "正丁酉。&#x732B;獠燒劫徑山。余奔抵其所。士元肅容。禮度",
    "X87n1616_002:0127c24": "和雅。答對從容。徐問其故。乃知魁後身也。因謂之曰。",
    "X87n1616_002:0128a01": "公前身與天童平石翁為莫逆交。今翁年垂九十。耳",
    "X87n1616_002:0128a02": "目&#x8066;明。公蓋作偈寄之。庶見一夢兩覺。而夢覺一如",
    "X87n1616_002:0128a03": "乎。士元乃作偈曰。寄語天童老平石。一念非今亦非",
    "X87n1616_002:0128a04": "昔。欲聽楓橋半夜鐘。吳江依舊連天碧。偈未及到。翁",
    "X87n1616_002:0128a05": "已示寂。",
    "X87n1616_002:0128a06": "[0128a06] 徑山惠洲提點。虎岩徒弟。頗&#x8066;明。有幹蠱才。掌常住",
    "X87n1616_002:0128a07": "眾務三十除年。一切金穀恣其糜費。或以果報諭之。",
    "X87n1616_002:0128a08": "乃答云。滿載戴角來。洲只戴得一雙。至正初。高納麟",
    "X87n1616_002:0128a09": "領行宣政院事。其屬淨珂具狀訴之。結罪杖。斷歸俗。",
    "X87n1616_002:0128a10": "既而潛於化城院。得風痺疾。攣拳如蝟。兩手握拳。承",
    "X87n1616_002:0128a11": "其兩頰。兩&#x811A;反承其尻。看病人欲伸之。痛不可忍。日",
    "X87n1616_002:0128a12": "夜但聞霍霍之聲。如是者三年。始氣絕。洲平昔以&#x9E81;",
    "X87n1616_002:0128a13": "心任事。輕視因果。乃言。滿載戴角來。只戴得一雙。余",
    "X87n1616_002:0128a14": "謂三途報中。歲月長久。一雙去。一雙來。至無量劫戴",
    "X87n1616_002:0128a15": "此角。何止一歲而已。凡司常住金穀人。宜以洲自鑒。",
    "X87n1616_002:0128a16": "洪武八年秋。余訪同門友報復元于象山智門寺。寺",
    "X87n1616_002:0128a17": "有提點彝正堂者。四十餘年管領常住出納。廉能。謀",
    "X87n1616_002:0128a18": "斷有方。撫眾和易。歷六代住持。終始如一。是年七月",
    "X87n1616_002:0128a19": "二十四。夜夢兩童子並立榻前。問之何幹抵此。答曰。",
    "X87n1616_002:0128a20": "請提點考筭單帳。答云。我無單帳可筭。覺而再睡。得",
    "X87n1616_002:0128a21": "夢如前。次日。到方丈說其夢。稟云。夜得此夢。恐今歲",
    "X87n1616_002:0128a22": "庫司知事人懶慢。常住日黃簿未成。和尚宜促之。觀",
    "X87n1616_002:0128a23": "其言貌。絕無愧赧態。少選。報彝歸房跌仆地上。如熟",
    "X87n1616_002:0128a24": "醉。至夜半始甦。急處分後事。然後瞑目。彝於智門可",
    "X87n1616_002:0128b01": "謂有功矣。臨終尚爾。諸方執事者。遇常住物。如鷹拏",
    "X87n1616_002:0128b02": "燕趠。不以罪福為事。聞此自須改行。",
    "X87n1616_002:0128b03": "[0128b03] 徑山耆舊。諱清泚。號一溪。壯年不守戒律。飲啖無所",
    "X87n1616_002:0128b04": "擇。至中年。自念人生於世。壽命能幾何。一旦無常殺",
    "X87n1616_002:0128b05": "鬼到。將何排遣。遂盡斂所積衣資。就普慶寺東。建觀",
    "X87n1616_002:0128b06": "音堂一所。修白淨業。祈生淨土。越數載。手書金剛般",
    "X87n1616_002:0128b07": "若經。至三千大千世界處。握筆正身。安坐而化。至正",
    "X87n1616_002:0128b08": "丁酉。&#x732B;獠燒劫普慶及居民房室。獨觀音堂巋然獨",
    "X87n1616_002:0128b09": "存。佛說善惡報應如影響。渠不信夫。",
    "X87n1616_002:0128b10": "[0128b10] 處州麗水縣白雲山白雲度公。久參華頂無見和尚。",
    "X87n1616_002:0128b11": "平生打硬做工夫。一切時．一切處。卓卓地不喜從事",
    "X87n1616_002:0128b12": "語言。苟有學者求法語。但徑以己躬大事示之。餘無",
    "X87n1616_002:0128b13": "他說。近代居山為化主者。多是採摝古人遺言以為",
    "X87n1616_002:0128b14": "己出。狐媚後學。遇明眼人就其語詰之。恰如為盜者",
    "X87n1616_002:0128b15": "盜主家物。復求售主家。贓證明白。更無他詞。惟面頸",
    "X87n1616_002:0128b16": "發赤。恨藏身無地。諦觀度公機用。天地縣殊。聞入其",
    "X87n1616_002:0128b17": "室者頗多。不知有能領其旨者否。",
    "X87n1616_002:0128b18": "[0128b18] 海會翁。臨海人。年三十。捨家入道。投徑山虎岩披剃。",
    "X87n1616_002:0128b19": "初至栴檀林。歸堂巡按。有見其舉止山野。竊譏誚之。",
    "X87n1616_002:0128b20": "師發憤。翌日即往天目求中峰誨示。於是忘餐廢寢。",
    "X87n1616_002:0128b21": "殫力參究。夜深睡重難遣。摘數珠撒暗地摸。足數乃",
    "X87n1616_002:0128b22": "已。久之無所入。時東州住虎丘。古林住開先。東嶼住",
    "X87n1616_002:0128b23": "楓橋。師如蘇州。出入三老之門。漸臻智證。出世龍華。",
    "X87n1616_002:0128b24": "法嗣古林。年九十三。抵育王。守橫川祖塔。俄平地趺。",
    "X87n1616_002:0128c01": "損左足。不能動履。每&#x7240;坐。當清夜朗吟古人偈語。其",
    "X87n1616_002:0128c02": "徒文渙問曰。一生參禪。到此不能受用。&#x5374;託吟&#x548F;自",
    "X87n1616_002:0128c03": "遣。師曰。不見大惠和尚因疾呻吟。左右云。平生呵佛",
    "X87n1616_002:0128c04": "罵祖。今乃爾。大惠云。癡子。呻吟便不是耶。渙禮拜。既",
    "X87n1616_002:0128c05": "寂。火化。異香襲人。",
    "X87n1616_002:0128c06": "[0128c06] 東魯山。四明人。為人剛介不貪。人敬異之。出世住東",
    "X87n1616_002:0128c07": "山。凡受業房中己資。悉&#x643A;至東山。以助土木之需。無",
    "X87n1616_002:0128c08": "何。一新眾宇。忽疽發背。左右欲請善醫者治之。不從。",
    "X87n1616_002:0128c09": "但安坐處分常住庶事。且言。我死。衣物除送終外。悉",
    "X87n1616_002:0128c10": "歸公帑。寺僧謂師。新度弟子十餘人。萬一不諱。孝服",
    "X87n1616_002:0128c11": "無所出。師不應。再請。乃命各與穀一石。及終。寺眾嗟",
    "X87n1616_002:0128c12": "悼不已。竊觀近代據師席者。大率初領事。即關集眾",
    "X87n1616_002:0128c13": "佃。倒換契帖。得錢應支常住。剋時日取贏羨。迨臨死。",
    "X87n1616_002:0128c14": "衣物盡分與私徒。而送終則靠損常住。吁。其視魯山",
    "X87n1616_002:0128c15": "有間矣。",
    "X87n1616_002:0128c16": "[0128c16] 如一庵者。永嘉人。姓袁氏。先誕五日。父夢一異僧持",
    "X87n1616_002:0128c17": "梵經至。問。何來。曰。五雲山。問姓。曰。姓殷。問名。亦曰。姓",
    "X87n1616_002:0128c18": "殷。且謂後五日當再來。留經表信。至期果誕。師頭骨",
    "X87n1616_002:0128c19": "嶄聳。目光射人。年十五。師事方山和尚。得其要領。住",
    "X87n1616_002:0128c20": "保福。退居西&#x78F5;菴十年。道望益隆。師早年發志暗誦",
    "X87n1616_002:0128c21": "首稜嚴經。至第五卷。得嘔血疾。乃輟。疾瘳。一夕。夢見",
    "X87n1616_002:0128c22": "所未誦經。皆金書布空中。厲聲讀之。既覺猶存。移時",
    "X87n1616_002:0128c23": "始隱。故師再誦足此一經。每日誦一過。至終弗替。",
    "X87n1616_002:0128c24": "[0128c24] 斷江禪師。諱覺恩。族慈溪顧氏。師形模脩瘠。操履清",
    "X87n1616_002:0129a01": "峻。幼依雲門廣孝寺落髮。後從明之延慶聞法。師受",
    "X87n1616_002:0129a02": "四教儀。七日通之。莫不驚訝。時橫川和尚住育王。中",
    "X87n1616_002:0129a03": "興禪宗。學者輻湊。師往炷香入室。機語相投。命典內",
    "X87n1616_002:0129a04": "記。由是得業日彰。遐邇知名。師所製詩頌。典雅蒼古。",
    "X87n1616_002:0129a05": "宋提刑牟公獻之首為之序。一時士大夫若趙文敏",
    "X87n1616_002:0129a06": "公．鄧康莊公．袁文清公。皆相友善。出世蘇之天平。嗣",
    "X87n1616_002:0129a07": "橫川和尚。後遷開元及明之保福。而終于越之天衣。",
    "X87n1616_002:0129a08": "一日。坐丈室次。扶杖而言曰。老僧[山/欺]空倚杖黎。分明",
    "X87n1616_002:0129a09": "&#x7575;出須菩提。顧侍者曰。會麼。曰。不會。即擲杖。倚蒲團",
    "X87n1616_002:0129a10": "而逝。",
    "X87n1616_002:0129a11": "[0129a11] 至正庚子。定海白沙夏太三。以運&#x7CAE;如燕溺海。死後",
    "X87n1616_002:0129a12": "十六年。當洪武乙卯。其妻陳氏與子善追念。太三性",
    "X87n1616_002:0129a13": "稟酷暴。馭下少恩。死於非命。孤魂沈滯。曷由昇濟。遂",
    "X87n1616_002:0129a14": "斂貲來鄞之十字港菴。嚴設道場。種種殊勝。延淨行",
    "X87n1616_002:0129a15": "僧十人。請&#x53F6;萬宗主之。修禮梁皇懺法。陳氏虔&#x6164;懇",
    "X87n1616_002:0129a16": "至。初入道場。眾聽敷陳。無不感泣。是日禮二卷。至中",
    "X87n1616_002:0129a17": "夜。少就寢。有僧宜便。忽驚呻寐語。撼之不寤。惟見其",
    "X87n1616_002:0129a18": "苦辛憂怖狀。於是萬宗等懼其不甦。悉起持&#x546A;。良久",
    "X87n1616_002:0129a19": "疾呼之。乃甦。問故。惟泣而已。再問。乃言曰。有神人若",
    "X87n1616_002:0129a20": "韋天者。冠帶甚偉。傘蓋&#x5292;戟之衛甚嚴。逼令我同取",
    "X87n1616_002:0129a21": "夏太三來此受薦度。道經&#x880F;浦。神威凜凜。行者遠避。",
    "X87n1616_002:0129a22": "備歷諸險。臨大海。見鬼物戢戢。充滿大海。可怖。神人",
    "X87n1616_002:0129a23": "命我入海提挈太三。太三首戴元帽。浮沈波浪間。既",
    "X87n1616_002:0129a24": "難著手。又有神勒要我錢。乃放。適有錢在我手中。遂",
    "X87n1616_002:0129b01": "與之。又盡力扶太三。將登岸。被汝等喚省。言訖又泣。",
    "X87n1616_002:0129b02": "蓋苦於涉歷也。吁。滅罪薦亡。無出此懺之功。余故紀",
    "X87n1616_002:0129b03": "之。以為世勸。",
    "X87n1616_002:0129b04": "[0129b04] 黃巖陳君璋。為人端重寡言。慎交以善。信服一鄉。年",
    "X87n1616_002:0129b05": "幾四十。與室葉氏。暇則披誦法華惟謹。鄉無梁皇懺",
    "X87n1616_002:0129b06": "本。君璋手書之。既畢。門首有山茶。秋吐花。而君璋漠",
    "X87n1616_002:0129b07": "如也。洪武庚戌。君璋年六十。疾篤。其子景星與子婦",
    "X87n1616_002:0129b08": "王氏性孝。躬調藥食。夜不解衣。晝不離病所。王氏又",
    "X87n1616_002:0129b09": "刲股肉為粥以進。是歲十二月十一日。夕陽啣山。君",
    "X87n1616_002:0129b10": "璋命扶之坐。謂景星曰。吾歸去。曰。歸何處去。曰。日沒",
    "X87n1616_002:0129b11": "處去。又曰。我死宜依桑門法闍維。遂命家人同稱念",
    "X87n1616_002:0129b12": "阿彌陀佛。須臾氣絕。君璋有二子。長即景星。次從余",
    "X87n1616_002:0129b13": "出家。居頂是也。",
    "X87n1616_002:0129b14": "[0129b14] 恭行己。上虞人。平生苦學。內外典靡不研究。尤工於",
    "X87n1616_002:0129b15": "詩。母老無託。乞食以養。嘗舁母渡錢塘。有詩云。母在",
    "X87n1616_002:0129b16": "籃輿子在途。子行不止母先呼。斷橋流水斜陽外。羞",
    "X87n1616_002:0129b17": "見寒林返哺烏。觀此。可知其為人矣。",
    "X87n1616_002:0129b18": "[0129b18] 光菩薩者。鄞縣張氏子也。某先世習彫塑。至光藝益",
    "X87n1616_002:0129b19": "精。甫壯年。忽猒家累。將從海會壽梅峰剃落。其妻&#x643A;",
    "X87n1616_002:0129b20": "子訴于官。壽因&#x5374;之。光與萬尸完者都厚善。勸其遁",
    "X87n1616_002:0129b21": "去。遂潛。自引刀斷髮。服僧伽&#x68C3;。絕浙河。逾貝區。登匡",
    "X87n1616_002:0129b22": "阜。&#x5FA7;參有道尊宿。踰十寒暑。還謁。壽已遷化。聞華頂",
    "X87n1616_002:0129b23": "無見和尚道行清峻。挾胸中所疑投之。無見令究狗",
    "X87n1616_002:0129b24": "子無佛性話。獲證入。遂禮無見為得度師。光一生彫",
    "X87n1616_002:0129c01": "飾兩浙諸山佛菩薩像甚多。事畢。掌包即去。未嘗受",
    "X87n1616_002:0129c02": "其毫髮之報。暮年歸隱華頂。遂於石橋菴塑五百應",
    "X87n1616_002:0129c03": "真像。窮極巧玅。始事之晨。雲霧間鼓鐘與梵音洋洋",
    "X87n1616_002:0129c04": "間作。贍工闕園蔬。光欲遣人化之。忽寧海多寶寺圓",
    "X87n1616_002:0129c05": "講主者送菜至。光喜問故。曰。向真菩薩以尊命到寺",
    "X87n1616_002:0129c06": "化菜。故送至。時菴中有名真者。臥病久不出。由是知",
    "X87n1616_002:0129c07": "神人應化也。光亦不經意。年七十有三。無疾坐蛻于",
    "X87n1616_002:0129c08": "華頂。火後。塔&#x585F;山中。",
    "X87n1616_002:0129c09": "[0129c09] 思省菴者。台之寧海人也。不知其氏。兄弟四人。思最",
    "X87n1616_002:0129c10": "長。一時同發心出家。將祖父遺業悉散與宗親。惟留",
    "X87n1616_002:0129c11": "所居一區。族人互爭不已。思與諸弟各執炬燎之而",
    "X87n1616_002:0129c12": "去。思後參訪。具向上知見。出世。領溫之靈雲。遷靈岩。",
    "X87n1616_002:0129c13": "而退止靈雲寺前草舍中。至正甲申。余偕達此原．明",
    "X87n1616_002:0129c14": "性元等往謁。時思年踰九十。厖眉皓髮。頎然清聳。拽",
    "X87n1616_002:0129c15": "履而出。且行且問曰。何處來。余曰。江心。曰。深幾百丈。",
    "X87n1616_002:0129c16": "曰。謾老和尚不得。思揖云。坐。喫茶。思性方介。作詩頗",
    "X87n1616_002:0129c17": "類寒山子。題罵僧詩於壁。云。五薀不打頭自&#x9AE0;。黃布",
    "X87n1616_002:0129c18": "圍身便是僧。佛法世法都不會。&#x5647;豬&#x5647;狗十分能。案",
    "X87n1616_002:0129c19": "上有語錄一冊。予信手揭觀。結夏上堂。有云。以大圓",
    "X87n1616_002:0129c20": "覺．牛角．馬角。為我伽藍．瓜籃．菜籃。又上堂。舉趙州狗",
    "X87n1616_002:0129c21": "子無佛性話。頌云。狗子佛性無。狗子佛性有。猴愁摟",
    "X87n1616_002:0129c22": "搜頭。狗走抖擻口。余與此原等請別。不敢再犯其鋒。",
    "X87n1616_002:0129c23": "是夕。宿靈雲。聞老宿舉思言行數端。皆可傳。",
    "X87n1616_002:0129c24": "[0129c24] 福建有官家子。專為盜。父痛責不改。徐詰之。乃云。盜",
    "X87n1616_002:0130a01": "豈欲為。但每夜有一男子來相拉。不得已從之。父曰。",
    "X87n1616_002:0130a02": "今夜若來。汝當告我。遂備弩矢待之。夜分。男子果來",
    "X87n1616_002:0130a03": "門外。兒指告父。父果見其人。決弩射之。&#x5374;中其兒胸。",
    "X87n1616_002:0130a04": "立死。",
    "X87n1616_002:0130a05": "[0130a05] 至順庚午。浙西連歲饑饉。杭州城中餓殍相枕藉。有",
    "X87n1616_002:0130a06": "司令坊正倩人舁棄六和塔後山大坑中。有一婆子",
    "X87n1616_002:0130a07": "兼旬不腐爛。每日居眾屍之上。人怪之。搜其身。懷中",
    "X87n1616_002:0130a08": "有小囊。貯念彌陀佛圖三幅。事聞有司。為買棺斂。焚",
    "X87n1616_002:0130a09": "之。煙焰中現佛菩薩像。光明燁燁。因此發心念佛者",
    "X87n1616_002:0130a10": "極眾。",
    "X87n1616_002:0130a11": "[0130a11] 建寧府有僧。名末山。後撿一行著定平生詩。有一木",
    "X87n1616_002:0130a12": "移來嶺上安之句。造物預定其名也。好作善緣。平路",
    "X87n1616_002:0130a13": "疊橋。不知其數。既死。現夢於城中鄒氏託生。其友亦",
    "X87n1616_002:0130a14": "有夢之者。既長。雖自知前身是僧。不喜與僧交。癡癡",
    "X87n1616_002:0130a15": "呆呆。若木石然。杭州天目山義斷崖。見高峰得旨。歸",
    "X87n1616_002:0130a16": "向者甚眾。既死。現夢託生於吳興細民家。後為僧。名",
    "X87n1616_002:0130a17": "瑞應。字寶曇。自幼至壯。受人禮拜供養無&#x8657;日。余寓",
    "X87n1616_002:0130a18": "居天界時。寶曇亦在焉。&#x96A3;居頗久。察其所為。碌碌與",
    "X87n1616_002:0130a19": "常人無以異。間有以己躬事叩之者。但&#x61E1;[怡-台+羅]而已。二",
    "X87n1616_002:0130a20": "人前身皆非常人。胡乃頓忘前世所習如是。古人謂。",
    "X87n1616_002:0130a21": "聲聞尚昧於出胎。菩薩猶迷於隔陰。然則修行人可",
    "X87n1616_002:0130a22": "不慎歟。",
    "X87n1616_002:0130a23": "[0130a23] 江西絕學誠公。山居不出世。座下有七人結盟習禪。",
    "X87n1616_002:0130a24": "一人年最少。超然有得。誠公驗以三關語。其答如鼓",
    "X87n1616_002:0130b01": "應桴。不幸早世。生山下民家。父母俱有夢。甫五歲。命",
    "X87n1616_002:0130b02": "讀書。吾伊上口。不煩師訓。又能拆其義。一日。其父&#x643A;",
    "X87n1616_002:0130b03": "入山見誠公。公問。汝前生答我三轉語。記得否。進云。",
    "X87n1616_002:0130b04": "試舉看。既舉。乃點首云。是我語。誠公囑其父善保養",
    "X87n1616_002:0130b05": "之。他寺僧因厚賄其家。求為弟子。使習魚山梵唄。自",
    "X87n1616_002:0130b06": "此赴檀家請。多得嚫施。嬌奢心動。世俗不法事無不",
    "X87n1616_002:0130b07": "為之。誠公因立三種大願勵學者。大凡參禪人於靜",
    "X87n1616_002:0130b08": "定中得&#x4E2A;歡喜處。乃塵勞乍息。惠光少現。然未可以",
    "X87n1616_002:0130b09": "為究竟也。何則。蓋八識田中。無明根本尚在。喻如石",
    "X87n1616_002:0130b10": "壓草。去石再青。無疑矣。後人其預戒之。",
    "X87n1616_002:0130b11": "[0130b11] 前朝天曆初。召天下善書僧儒會杭州淨慈寺。泥金",
    "X87n1616_002:0130b12": "書大藏尊經。王文獻公亦在所召。而公必與眾僧同",
    "X87n1616_002:0130b13": "食。若別為治具則不樂。甚至掣肘詬罵。不食而去。尚",
    "X87n1616_002:0130b14": "記公為僧題懸崖晝蘭云。嫋嫋春風一樣吹。託身高",
    "X87n1616_002:0130b15": "處擬何為。從渠自作顛倒想。要見懸崖撒手時。題東",
    "X87n1616_002:0130b16": "坡像云。五祖禪師世外人。娑婆久矣斷生因。誰將描",
    "X87n1616_002:0130b17": "貌&#x8657;空手。去&#x8994;他年身外身。題山谷像云。笑殺當年",
    "X87n1616_002:0130b18": "老晦堂。相逢剛道桂華香。披圖面目渾依舊。鼻孔何",
    "X87n1616_002:0130b19": "曾有短長。蓋公為一代儒宗。而造詣淵邃。形諸翰墨。",
    "X87n1616_002:0130b20": "雖不經意。而與古德提&#x8117;唱相合。可尚也矣。",
    "X87n1616_002:0130b21": "[0130b21] 古鼎和尚。住杭之中竺。歐陽圭齋以福建廉使任滿。",
    "X87n1616_002:0130b22": "赴召京師。過杭。抵古鼎。&#x6B35;洽道話旬浹。臨別。古鼎送",
    "X87n1616_002:0130b23": "至西湖之上。圭齋云。此別未卜會期。古鼎云。大圓鏡",
    "X87n1616_002:0130b24": "中未嘗與公相別也。圭齋喜。無何。古鼎遷徑山。圭齋",
    "X87n1616_002:0130c01": "寄以偈云。上人力舉龍文鼎。坐斷凌霄第一關。湖上",
    "X87n1616_002:0130c02": "別來圓鏡語。想應照我&#x9B02;毛班。",
    "X87n1616_002:0130c03": "[0130c03] 靈隱竹泉和尚。為人少緣飾。契證穩當。語言精密。元",
    "X87n1616_002:0130c04": "霄上堂云。今朝上元節。雪霽見晴春。梵剎燈千點。長",
    "X87n1616_002:0130c05": "空月一輪。鼓鐘喧靜夜。&#x8B0C;管&#x9599;比&#x96A3;。摠是圓通境。何",
    "X87n1616_002:0130c06": "須別問津。為亡僧森監寺下火。云。森羅萬象。一法所",
    "X87n1616_002:0130c07": "印。即今與汝拈&#x5374;金剛圈栗棘蓬了也。喚什麼作一",
    "X87n1616_002:0130c08": "法。二由一有。一亦莫守。火裏烏龜。作師子吼。其語錄",
    "X87n1616_002:0130c09": "逸此二段。故記之。",
    "X87n1616_002:0130c10": "[0130c10] 泰定初。宣政院起嘉興本覺靈石芝禪師主淨慈。師",
    "X87n1616_002:0130c11": "已年八十有四。四海尊仰如古佛。余自徑山來送入",
    "X87n1616_002:0130c12": "院。遂獲隨例挂搭。其時眾幾滿五百。台溫鄉長忠景",
    "X87n1616_002:0130c13": "初者。本山首座。年德並高。後生多歸之。余方居學地。",
    "X87n1616_002:0130c14": "偶於廊下見鬻文藉人。就購莊子一集。持歸藏主寮",
    "X87n1616_002:0130c15": "圍爐內閱之。恐失業也。適忠自外至。意甚不樂。正坐",
    "X87n1616_002:0130c16": "立余於其前。而數之曰。汝初入眾。不去衣單下做工",
    "X87n1616_002:0130c17": "夫。而反從事&#x894D;學耶。且公界圍爐。乃延客論道之所。",
    "X87n1616_002:0130c18": "而撿閱外書。可乎。後二十餘年。再到淨慈。凡寮舍圍",
    "X87n1616_002:0130c19": "爐。但見少年名勝叢雜。或撫琴。或圍碁。或吮墨圖山",
    "X87n1616_002:0130c20": "水。如是而已。肯撿閱外書者。亦無其人。矧衣單下做",
    "X87n1616_002:0130c21": "工夫者乎。嘻。三思忠之言。與妙喜洋嶼眾寮所揭之",
    "X87n1616_002:0130c22": "牓。何以異。忠後出世婺之華藏云。",
    "X87n1616_002:0130c23": "[0130c23] 羅湖野錄載。烏巨雪堂與淨公書曰。比見禪人傳錄",
    "X87n1616_002:0130c24": "公拈古。於中有問趙州。如何是佛殿裏底。拈曰。須知",
    "X87n1616_002:0131a01": "一&#x4E2A;髑髏裏。而有&#x6491;天柱地人。愚竊疑傳錄之誤。蓋",
    "X87n1616_002:0131a02": "楊岐子孫終不肯認&#x4E2A;鑒覺。若認鑒覺。陰界尚出不",
    "X87n1616_002:0131a03": "得。何有宗門奇特事耶。因此亦嘗頌之。謾以涗聞。頌",
    "X87n1616_002:0131a04": "曰。不立孤危機未峻。趙州老子玉無瑕。當頭指出殿",
    "X87n1616_002:0131a05": "裏底。&#x5257;盡茫茫眼裏花。余謂羅湖肯烏巨撿點淨公",
    "X87n1616_002:0131a06": "認&#x4E2A;鑒覺。善矣。至於許烏巨此頌。於宗門有補。恐未",
    "X87n1616_002:0131a07": "盡善。且如趙州老子玉無瑕。又云&#x5257;盡茫茫眼裏花。",
    "X87n1616_002:0131a08": "非鑒覺而何。余忍俊不禁。就其頌易四字而頌之。亦",
    "X87n1616_002:0131a09": "要後人撿點。不立孤危機始峻。趙州老子玉生瑕。當",
    "X87n1616_002:0131a10": "頭指出殿裏底。添得茫茫眼裏花。",
    "X87n1616_002:0131a11": "[0131a11] 瑞少曇者。閩人也。剛介自持。&#x7C83;糠聲利。常住事悉付",
    "X87n1616_002:0131a12": "執事人。一室肅然。禪誦自怡。登其門者無非老練衲",
    "X87n1616_002:0131a13": "子。至順間。毅然棄去。游金陵。訪龍翔訢公。於是延居",
    "X87n1616_002:0131a14": "第一座。適移忠&#x8657;席。公力薦之。師辭曰。公誠未之思。",
    "X87n1616_002:0131a15": "乃宋奸臣秦檜香火所寄。檜嘗挾私倚勢。編管大惠",
    "X87n1616_002:0131a16": "于梅衡。吾雖不肖。忝承其裔。今何忍而嗣其香火。公",
    "X87n1616_002:0131a17": "誠未之思耳。當時洪儒宿德聞其事者。無不劇口稱",
    "X87n1616_002:0131a18": "譽。後改住歸宗而終。",
    "X87n1616_002:0131a19": "[0131a19] 亨景南者。南昌萬氏子。幼依來福山端公得度。參如",
    "X87n1616_002:0131a20": "菴愚公于百丈．笑隱訢公于龍翔。獲薦名宣政院。奉",
    "X87n1616_002:0131a21": "檄開法香城。久廢之餘。一新其寺。後遷上藍。道風益",
    "X87n1616_002:0131a22": "播。壽七十八。一日。忽命左右具湯沐浴。衣常服。安坐",
    "X87n1616_002:0131a23": "書偈。靠拄杖而化。闍維。堅固子磊磊。獲之者甚眾。其",
    "X87n1616_002:0131a24": "法孫濟盛者。收杖及堅固。作塔藏之來福山中。像季",
    "X87n1616_002:0131b01": "以來。行&#x811A;僧凡到一處求挂搭。必云。生死事大。無常",
    "X87n1616_002:0131b02": "迅速。聞之似覺懇切。既得藉名。略不以前言自勉。惟",
    "X87n1616_002:0131b03": "務奔逐而已。往往皆然。今觀景南臨終如此。其平日",
    "X87n1616_002:0131b04": "踐履可知。",
    "X87n1616_002:0131b05": "[0131b05] 寂照先師。蚤年偕&#x8657;谷參蘇州承天覺菴真公。別後",
    "X87n1616_002:0131b06": "得其啟發。遂賦思洞庭一詩寓意。其實敷揚向上一",
    "X87n1616_002:0131b07": "著。特措辭異耳。詩曰。煙蒼蒼。濤茫茫。洞庭遙遙天一",
    "X87n1616_002:0131b08": "方。上有七十二朵之青芙蓉。下有三萬六千頃之白",
    "X87n1616_002:0131b09": "銀漿。中有人兮體服金鴛鴦。遊龍車。明月璫。直與造",
    "X87n1616_002:0131b10": "化參翱翔。憶昔天風吹我登其堂。飲我以金莖八月",
    "X87n1616_002:0131b11": "之沆瀣。食我以&#x5D10;丘五色之琳琅。換尒精髓。滌尒肝",
    "X87n1616_002:0131b12": "腸。灑然心地常清&#x51C9;。非獨可以眇四極。輕八荒。抑且",
    "X87n1616_002:0131b13": "可以老萬古。凋三光。久不見兮空慨慷。久不見兮空",
    "X87n1616_002:0131b14": "慨慷。又嘗為儒生題古昔十賢詠梅詩圖云。詩之召",
    "X87n1616_002:0131b15": "南。書之說命。孔子昔所刪定也。皆言其實。而不及其",
    "X87n1616_002:0131b16": "花。由梁何遜至唐宋十君子者。讀召南。誦說命。習孔",
    "X87n1616_002:0131b17": "子之業者也。形諸詠歌。述諸章句。皆言其花而不及",
    "X87n1616_002:0131b18": "其實。噫。世道不古。人心益薄。且偽其不敦本也。例皆",
    "X87n1616_002:0131b19": "如是。余觀是圖。竊有感焉。趙松雪．虞邵菴諸公見之。",
    "X87n1616_002:0131b20": "歎曰。元叟識見地位高。命筆吐辭自然。超拔今古。我",
    "X87n1616_002:0131b21": "輩盡力道。也出他彀中不得。寂照乃傳持臨濟正宗",
    "X87n1616_002:0131b22": "人也。游戲翰墨。藻黼宗獸。特餘事耳。然而縉紳推重",
    "X87n1616_002:0131b23": "之如此。無文粲公謂今時叢林中。眼不識丁者。窮則",
    "X87n1616_002:0131b24": "不失真禪和子。達則為真善知識。斯言可謂痛切矣。",
    "X87n1616_002:0131c01": "[0131c01] 天台明巖&#x7188;太古。久依東嶼於淨慈。稟承其法。至正",
    "X87n1616_002:0131c02": "丙戌正月十三日。余自紫籜偕明性元．瑞瑩中。訪香",
    "X87n1616_002:0131c03": "竺曇于寒岩。明日。將謁太古。二子以倦遊不果。會太",
    "X87n1616_002:0131c04": "古抵竺曇。余三人即客位。插香展禮竟。太古忽問云。",
    "X87n1616_002:0131c05": "藏主久參竺源和尚。世尊初生下時。做出許多神頭",
    "X87n1616_002:0131c06": "鬼面。還知落處麼。余對云。美食不中飽人喫。太古忽",
    "X87n1616_002:0131c07": "離位。分手指上下。乃至步武四顧。勵聲云。天上天下。",
    "X87n1616_002:0131c08": "惟我獨尊。嗟乎。方今號稱尊宿者。而於接引後昆之",
    "X87n1616_002:0131c09": "際。往往匿其所易見。示其所難知。以籠罩之。如太古",
    "X87n1616_002:0131c10": "直截舉話。何異索千金之珠於丐者之席褁中也。",
    "X87n1616_002:0131c11": "[0131c11] 元至正十五冬。張嗣誠侵湖州。江淛丞相委令徑山",
    "X87n1616_002:0131c12": "屬院化城僧惠恭團結鄉民守禦界嶺。一日。賊兵犯",
    "X87n1616_002:0131c13": "境。恭率鄉民與之格戰。賊敗走。獲四十餘人。送至官。",
    "X87n1616_002:0131c14": "夜宿西湖鳥窠寺。黎明。適前住饒州天寧謀大猷徐",
    "X87n1616_002:0131c15": "步廊廡間。囚者見師神觀閑雅。持誦不輟。乃齊聲告",
    "X87n1616_002:0131c16": "曰。長老救我。師曰。我救&#x511E;不得。&#x511E;若至誠稱念南無",
    "X87n1616_002:0131c17": "救苦救難阿彌陀佛。&#x5374;救得&#x511E;。中間有三人信受其",
    "X87n1616_002:0131c18": "言。高聲稱念不輟口。既而官司取發。眾囚俱易枷&#x93BB;。",
    "X87n1616_002:0131c19": "偶至此三人。缺刑具。但繫以繩耳。既到審。囚官獨鞠",
    "X87n1616_002:0131c20": "勘此三人。一人供正治麥畦被虜。二人供元是明州",
    "X87n1616_002:0131c21": "奉化鋸匠。來此傭作被虜。三人遂獲縱免。乃別鳥窠。",
    "X87n1616_002:0131c22": "拜謝大猷而去。竊念我佛阿彌陀誓願深廣。稱其名",
    "X87n1616_002:0131c23": "者。非獨臨終獲驗。而現世遭大辟刑者。亦可賴免。人",
    "X87n1616_002:0131c24": "而不信。吾未如之何也已。",
    "X87n1616_002:0132a01": "[0132a01] 西天竺國大沙門板的達。確修禪定。兼善毗尼。三衣",
    "X87n1616_002:0132a02": "一&#x9262;隨身。得施利。隨與貧乏。行世泊如也。洪武七年。",
    "X87n1616_002:0132a03": "將抵南京。上&#x52C5;有司同天界蔣山住持率京城諸寺",
    "X87n1616_002:0132a04": "僧祗迎郊外。以幡幢香花導引入國。及見。上大悅。寵",
    "X87n1616_002:0132a05": "渥殷厚。館之蔣山寺。勞問相仍。是年冬 上親製誥",
    "X87n1616_002:0132a06": "命。鑄銘印。賜以善世禪師之號。時余寓止天界。一日。",
    "X87n1616_002:0132a07": "有金壇刀鑷蔣生者。為師剃髮。受之以盤。初剃一刀。",
    "X87n1616_002:0132a08": "有聲琅然。侍僧&#x8F19;取之。次剃一刀。蔣生自取。獲設利",
    "X87n1616_002:0132a09": "一顆。大如菽。甚圓淨。餘髮悉為見者爭取去。或有或",
    "X87n1616_002:0132a10": "無。凡三顆。惟蔣生得者。出以相示。余歎訝不已。其侍",
    "X87n1616_002:0132a11": "僧乃謂余曰。此吾師常事也。患為世夸。故罕剃其髮。",
    "X87n1616_002:0132a12": "九年秋。奉詔來浙左。禮求育王舍利塔。洎寶陀觀世",
    "X87n1616_002:0132a13": "音示現二處所。感祥光瑞相異常。師皆有伽陀贊詠。",
    "X87n1616_002:0132a14": "作梵字書之云。",
    "X87n1616_002:0132a15": "[0132a15] 元福建都運司某誕辰。胥吏周清甫設賀筵。饌有牛",
    "X87n1616_002:0132a16": "肉。運司亟命撒去。徐為眾賓言曰。某少時同外弟某",
    "X87n1616_002:0132a17": "過屠家。甫坐定。見屠者左手握刀。右手牽牸牛。帶一",
    "X87n1616_002:0132a18": "犢至。繫牛簷楹。置刀於前而去。忽犢子銜刀走園地",
    "X87n1616_002:0132a19": "中。以足跑地而埋之。逮屠者至。不見其刀。怒。乃為言",
    "X87n1616_002:0132a20": "其狀。屠者既得刀。坐門首長歎。移時以刀斷髮棄妻",
    "X87n1616_002:0132a21": "子。出家學道。不知所終。後外弟某出仕江西。舟過黃",
    "X87n1616_002:0132a22": "河。晚泊荒岸下。恍惚中見一甲第。高廣嚴整。類王者",
    "X87n1616_002:0132a23": "居。於是登岸趨揖閽者。問曰。此是何所。閽者曰。此是",
    "X87n1616_002:0132a24": "一衙門。汝欲瞻玩。不禁。入門。見一峨冠&#x613D;帶者當廳",
    "X87n1616_002:0132b01": "正坐。因進前跪拜之。承問曰。汝何來。答曰。都下來。外",
    "X87n1616_002:0132b02": "弟因問曰。此是何衙門。答曰。此是天下太乙牢山。專",
    "X87n1616_002:0132b03": "治宰牛人也。因問。&#x96A3;人宰牛黃四者。死已十日。還在",
    "X87n1616_002:0132b04": "此否。答曰。有。遂呼來。但見黃四枷&#x93BB;而至。黃四見外",
    "X87n1616_002:0132b05": "弟。驚呼云。官人如何到此。答云。我去之任。偶然到此。",
    "X87n1616_002:0132b06": "就問黃四曰。汝之罪犯當何度脫。答曰。我罪最重。無",
    "X87n1616_002:0132b07": "由可脫。若得官人凡到仕官處。勸人不殺牛一百二",
    "X87n1616_002:0132b08": "十&#x4E2A;。能免我罪。言訖。回首。化境沒矣。外弟從此勸人",
    "X87n1616_002:0132b09": "不宰牛。及足其數。一夕。黃四扣門謝曰。某得官人勸",
    "X87n1616_002:0132b10": "不宰牛。今已脫罪。仍放歸家。如有家書。不妨持去。但",
    "X87n1616_002:0132b11": "於門內為之曰。汝歸。向我家中道。早寄衣來。閱兩月。",
    "X87n1616_002:0132b12": "果有衣至。其時。眾賓聞此說。皆誓不食牛肉。",
    "X87n1616_002:0132b13": "[0132b13] 淨土一教。金口所宣。載之群經甚詳。而其教行震旦。",
    "X87n1616_002:0132b14": "則始於東林遠法師也。法師集劉雷諸賢。刻蓮漏。禮",
    "X87n1616_002:0132b15": "六時。願往生西方。精誠悃切。臨終各獲遂其所願。逮",
    "X87n1616_002:0132b16": "至前元。人根既漓。情偽日生。冒名蓮社。假求衣食者。",
    "X87n1616_002:0132b17": "往往有焉。延祐間。優曇度公詣闕上書。革正其弊。退",
    "X87n1616_002:0132b18": "著廬山寶鑒若干卷。闡揚正教。排斥異說。東林故事",
    "X87n1616_002:0132b19": "為之一新。優曇化去未及百載。而庸民僭名。所謂白",
    "X87n1616_002:0132b20": "蓮七佛教者。其弊滋甚。或自稱導師．師長。而位有方",
    "X87n1616_002:0132b21": "等無礙之說。紏合徒眾。非毀正法。廣行魔事。屏處傳",
    "X87n1616_002:0132b22": "授。現種種光。珍饌不以供佛。而出生施食亦皆屏絕。",
    "X87n1616_002:0132b23": "云自是佛。又改三寶為佛．法．師。妄謂導師是三寶數。",
    "X87n1616_002:0132b24": "非僧也。簧鼓愚俗。習以成風。殊不可遏。以致朝廷嚴",
    "X87n1616_002:0132c01": "白蓮之禁。而縉紳鄙東林之修。宜矣。嗚呼。安得如優",
    "X87n1616_002:0132c02": "曇者復興於世以匡救其弊哉。",
    "X87n1616_002:0132c03": "[0132c03] 端雪崖者。黃巖人也。幼得度于秋江湛公。居新城山",
    "X87n1616_002:0132c04": "留慶院。持律嚴謹。日課金剛般若經。尤善瑜伽法事。",
    "X87n1616_002:0132c05": "赴道俗請。必盡恭恪。而施利則不較厚薄。或絕無亦",
    "X87n1616_002:0132c06": "不經意。逮其再請。赴之如初。供武辛亥夏五月。得微",
    "X87n1616_002:0132c07": "疾。索湯沐浴。更衣書偈。趺坐而逝。闍維。大星雜毫光",
    "X87n1616_002:0132c08": "迸散。絕無煙燄。獲堅固子甚多。壽八十三。",
    "X87n1616_002:0132c09": "[0132c09] 宋無逸。餘姚人。別號庸菴。性仁恕端毅。蚤從楊濂夫．",
    "X87n1616_002:0132c10": "陳眾仲二先生游。經明學通。發為文詞。矩則甚嚴。晚",
    "X87n1616_002:0132c11": "年酷嗜禪學。皇朝革命之初。無逸以召至京師。預修",
    "X87n1616_002:0132c12": "元史。得請而歸。余因令吾徒居頂寓止慈溪龍山。時",
    "X87n1616_002:0132c13": "謁無逸。講授為文之法。無逸因吾徒寓書叩入道之",
    "X87n1616_002:0132c14": "要。余既答書云云。復以環公所註楞嚴經及大惠書",
    "X87n1616_002:0132c15": "問寄遺之。無逸自是常斂目危坐。而反覆究二書旨",
    "X87n1616_002:0132c16": "趣。有證入。洪武九年六月。因疾。命門人王至等為書",
    "X87n1616_002:0132c17": "示子詩一首。笑談自若。忽以扇搖曳。止其家人曰。我",
    "X87n1616_002:0132c18": "方靜。汝毋撓我。遂閉目。以扇掩面而終。時天隆暑化。",
    "X87n1616_002:0132c19": "斂容。色含喜笑。益鮮潤。有庸菴&#x85C1;若干卷行于世。",
    "X87n1616_002:0132c20": "[0132c20] 近世有一種剃頭外道。掇拾佛祖遺言。&#x95D8;飣成帙。目",
    "X87n1616_002:0132c21": "之曰語錄。&#x8F19;化檀信刊行。彼既自無所證。又不知佛",
    "X87n1616_002:0132c22": "祖舌頭落處。謬以玄談。就己昏解。使識者讀之不勝",
    "X87n1616_002:0132c23": "惶汗。照千江。四明人。圓直指。天台人。奱休庵。揚州人。",
    "X87n1616_002:0132c24": "三人俱是&#x613D;地凡夫。絕無正見。妄自刊語錄。暉藏主。",
    "X87n1616_002:0133a01": "鄞人。參照千江。將金剛經每分析段。妄為之頌。刊板",
    "X87n1616_002:0133a02": "印施。余在桐谷時。暉來謁。余問暉。此經以何立題。以",
    "X87n1616_002:0133a03": "何為宗。竟&#x77D2;無所曉。況欲其為迷己眾生摽出無上",
    "X87n1616_002:0133a04": "正&#x5FA7;知覺耶。此皆不本正因。務行邪道。劫世善名。誑",
    "X87n1616_002:0133a05": "誘凡愚。良可嗟悼。在今據大&#x7240;座者。宜黜而正之。反",
    "X87n1616_002:0133a06": "從而譽之。或為之序跋。其得罪於教門深矣。",
    "X87n1616_002:0133a07": "[0133a07] 余讀者庵所述叢林公論。足知者庵識見高明。研究",
    "X87n1616_002:0133a08": "精密。他人未易及也。然其間所論亦有過當者。或非",
    "X87n1616_002:0133a09": "其所當論而論之。如論寂音智證傳。指摘數節。以為",
    "X87n1616_002:0133a10": "蟊生禾中。害禾者。蟊也。斯言甚當。其於僧寶傳。謂傳",
    "X87n1616_002:0133a11": "多浮誇。贊多臆說。審如是。彼八十一人俱無實德可",
    "X87n1616_002:0133a12": "稱。誠託寂音以&#x8657;文藻飾之矣。斯其論之過當也。又",
    "X87n1616_002:0133a13": "論陶淵明歸去來詞。閑談優逸。詞理高詣。獨銷憂二",
    "X87n1616_002:0133a14": "字為未善。韓退之送李愿歸盤谷序。意多譏訕怊悵。",
    "X87n1616_002:0133a15": "文過飾非。王元之小竹樓記。如公退之暇。披鶴氅衣。",
    "X87n1616_002:0133a16": "戴華陽巾。手執周易一卷。焚香默坐。幸自可憐生。而",
    "X87n1616_002:0133a17": "繼之云。消遣世慮。猶玉之玷耳。余以為先儒文辭之",
    "X87n1616_002:0133a18": "得失。於吾門固無所涉。而置之叢林公論之間。殊乖。",
    "X87n1616_002:0133a19": "所謂非其所當論而論之者。此其是也。古人有言。尺",
    "X87n1616_002:0133a20": "有所短。寸有所長。豈不然哉。",
    "X87n1616_002:0133a21": "[0133a21] 育王雪&#x7255;和尚。有僧來求住。師云。何處來。僧云。天台。",
    "X87n1616_002:0133a22": "師云。將得&#x76CB;盂來麼。僧云。將得來。師云。何不呈似老",
    "X87n1616_002:0133a23": "僧。僧云。旦過中有。師云。我不問者&#x4E2A;&#x9262;。我問無底&#x9262;。",
    "X87n1616_002:0133a24": "僧罔措。師云。俊快衲僧。能有幾&#x4E2A;去。",
    "X87n1616_002:0133b01": "[0133b01] 禪林寶訓載。湛堂準公與李商老書曰。善弘道者。要",
    "X87n1616_002:0133b02": "在變通。不知變通。拘文執教。滯相殢情。此皆不達權",
    "X87n1616_002:0133b03": "變故。僧問趙州。萬法歸一。一歸何處。州云。我在青州",
    "X87n1616_002:0133b04": "做一領布衫重七觔。謂古人不達權變。能若是之酬",
    "X87n1616_002:0133b05": "酢乎。余謂者僧立&#x4E2A;問端。也是奇&#x6060;。爭奈趙州無你",
    "X87n1616_002:0133b06": "湊泊處。只如答他者一轉語。謂其能達權變。恐未然。",
    "X87n1616_002:0133b07": "夫權變者。乃觀機適宜。用心意識邊事。且者僧與麼",
    "X87n1616_002:0133b08": "問。州與麼答。如兩鏡相照。光影俱泯。奚權變之有哉。",
    "X87n1616_002:0133b09": "湛堂作如是說。豈別有旨要耶。",
    "X87n1616_002:0133b10": "[0133b10] 明善韓先生。書陸放翁普燈錄敘草後云。放翁先生",
    "X87n1616_002:0133b11": "手書普燈錄敘草本。報恩淨上人之所藏也。余故有",
    "X87n1616_002:0133b12": "先生遺文二帙。其間誤處。皆手自塗了。傳燈言。世尊",
    "X87n1616_002:0133b13": "舉華。迦葉一笑。今講者以為經無此事。詆其妄傳。或",
    "X87n1616_002:0133b14": "曰。金陵王丞相於秘省得梵王決疑經。閱之。有此語。",
    "X87n1616_002:0133b15": "有所避諱。故經不入藏。今先生以為書之木葉旁行",
    "X87n1616_002:0133b16": "之間。不知即丞相之所見以否。其言如此。必有所考",
    "X87n1616_002:0133b17": "矣。併書其後云。夫二先生學廣理明。其言豈妄。近翰",
    "X87n1616_002:0133b18": "林宋公為余敘應酬錄。亦曰。予觀大梵天王問佛決",
    "X87n1616_002:0133b19": "疑經所載拈花云云。宋公既親觀之。則此經世必有",
    "X87n1616_002:0133b20": "之。而或者詆以為妄。前云。有所避諱。故不入藏。斯言",
    "X87n1616_002:0133b21": "盡矣。",
    "X87n1616_002:0133b22": "[0133b22] 古人為亡僧作佛事。恐其見道不明。臨終有所滯著。",
    "X87n1616_002:0133b23": "實欲開發之也。而打字歷職機緣之說。未&#x751E;拘拘用",
    "X87n1616_002:0133b24": "之。無準和尚住徑山。為觀上座下火。乃云。觀大海者",
    "X87n1616_002:0133c01": "難為水。窮盡波瀾一漚爾。即今海滅漚亡。回頭踏著",
    "X87n1616_002:0133c02": "自家底云云。座下名勝因&#x52B9;之。打字自此始。乃今叢",
    "X87n1616_002:0133c03": "林以打字為定式。牽綴&#x95D8;合。絕無理趣。而所謂開發",
    "X87n1616_002:0133c04": "亡者。果何在焉。",
    "X87n1616_002:0133c05": "[0133c05] 天童照寮元。素多病。洪武丙辰。病日篤。勉藏司勸其",
    "X87n1616_002:0133c06": "持觀世音菩薩名號。照如其言。日誦萬聲。明年十月",
    "X87n1616_002:0133c07": "十七日午時。自念病勢去死不遠。莫如改持阿彌陀",
    "X87n1616_002:0133c08": "佛號。方興此念。忽見一美婦人。身衣六銖衣。手持一",
    "X87n1616_002:0133c09": "淨缾。自戶外入。立其面前。照驚訝失措。既而定心諦",
    "X87n1616_002:0133c10": "觀。乃是菩薩示相。照涕泣露罪求哀。須臾不見。越五",
    "X87n1616_002:0133c11": "日。病盡脫。今年五十餘矣。",
    "X87n1616_002:0133c12": "[0133c12] 徑山如庵藏主。台州委羽人。由教入禪。沈潛不競。&#x613D;",
    "X87n1616_002:0133c13": "通內外典。而於己躬下事尤研究精徹。晚年隱居于",
    "X87n1616_002:0133c14": "天童山之左。至正甲申。余過其隱所。因語及無情有",
    "X87n1616_002:0133c15": "佛性。有情有佛性。往復徵詰。如庵忽曰。吾記得教中",
    "X87n1616_002:0133c16": "先德曾難云。將無情中本自有佛性耶。抑亦佛性周",
    "X87n1616_002:0133c17": "遍。不隔無情。於無情中有佛性耶。語未竟。余亟止之。",
    "X87n1616_002:0133c18": "曰。佛性&#x8657;曠。&#x9008;出名言。不得道有。不得道無。如庵不",
    "X87n1616_002:0133c19": "覺肯首。",
    "X87n1616_002:0133c20": "[0133c20] 鄞城福聚庵比丘普月。所奉釋迦銅像。古而精。初。像",
    "X87n1616_002:0133c21": "在鄱陽。莫知其始造之由。宋徽宗政和間。錢監氏得",
    "X87n1616_002:0133c22": "之。凡烹三日。而色相益鮮明。咸敬異之。於是迎置饒",
    "X87n1616_002:0133c23": "州光孝寺。而稱曰辟火金銅釋迦寶像。至光宗紹興",
    "X87n1616_002:0133c24": "間。光孝住持普傑命工圖其像。鐫之石。而會稽沙門",
    "X87n1616_002:0134a01": "仲皎為之讚。讚中有云。作家會遇殺佛手。置之列焰",
    "X87n1616_002:0134a02": "令銷鎔。火星迸野&#x4E98;三日。巍巍不動洪爐中。逮史氏",
    "X87n1616_002:0134a03": "當朝。人持以獻。像遂來浙左。今朝洪武壬戌。普月以",
    "X87n1616_002:0134a04": "財贖之史氏。又海會寺舊有顏輝手&#x7575;觀音聖像一",
    "X87n1616_002:0134a05": "大幀。筆力精妙。彩飾嚴麗。世所罕見。元至正間。城中",
    "X87n1616_002:0134a06": "高氏修禮梁皇懺三晝夜。請畫像。設壇場中供養。滿",
    "X87n1616_002:0134a07": "散之夕。至二鼓。其像放大光明。透其屋外。市民以為",
    "X87n1616_002:0134a08": "失火。蒼黃來救。乃是所現光明。後褚氏．張氏修崇佛",
    "X87n1616_002:0134a09": "事。亦請供養。而祥光之現如初。夫淨法身。含攝一切。",
    "X87n1616_002:0134a10": "而經謂三千大千世界無有如芥子許非是菩薩捨",
    "X87n1616_002:0134a11": "身命處。應物現形。隨緣赴感。何莫非真佛所在。譬之",
    "X87n1616_002:0134a12": "日麗乎天。影臨水中。而同觀之人。各有一日隨其人",
    "X87n1616_002:0134a13": "去。以佛菩薩神化較之。何啻倍萬。今觀釋迦銅像．觀",
    "X87n1616_002:0134a14": "音畫像。其靈應如此。則像與真身詎可二之而不生",
    "X87n1616_002:0134a15": "深敬哉。",
    "X87n1616_002:0134a16": "[0134a16] 榮枯木。鄞人也。自幼蔬食。持誦法華。求出家。父母不",
    "X87n1616_002:0134a17": "許。強為婚娶。將醮之夕。師遁臥雪中幾死。外兄陸氏",
    "X87n1616_002:0134a18": "解衣衣之。扶歸。溫以湯火乃甦。首事海會梅峰壽公。",
    "X87n1616_002:0134a19": "次謁淨慈東嶼海公。祝髮登具。澄神禪觀。昕夕無間。",
    "X87n1616_002:0134a20": "發志參叩。若中&#x5CEF;．斷崖．布衲．大梁．無方．古林諸公。皆",
    "X87n1616_002:0134a21": "&#x751E;勤恭禮謁。受其策發者多。雪&#x7ABB;住育王。重師戒行",
    "X87n1616_002:0134a22": "精嚴。見地穩實。特招師居第二座。至正丁酉。勉循眾",
    "X87n1616_002:0134a23": "情。開法海會。道俗信嚮。寺賴以興。今朝洪武四年。往",
    "X87n1616_002:0134a24": "京師預鍾山法會。明年東還。又明年。示寂於鄞城車",
    "X87n1616_002:0134b01": "橋庵。龕留七日。顏貌不變。壽七十三。",
    "X87n1616_002:0134b02": "[0134b02] 明州五臺戒壇。乃靈芝律師重造。既成。講法之次。有",
    "X87n1616_002:0134b03": "老人神氣超邁。眉鬚皓白。進而啟。弟子非常人也。有",
    "X87n1616_002:0134b04": "三珠奉獻。以為壇成之賀。言訖不見。因置其珠于壇",
    "X87n1616_002:0134b05": "心。屢現光相。",
    "X87n1616_002:0134b06": "[0134b06] 皇朝洪武十一年四月十七日。壇主德顒會十師。大",
    "X87n1616_002:0134b07": "開戒法。後二日夜分。慈溪僧子懋。方登壇。忽&#x89A9;珠光",
    "X87n1616_002:0134b08": "外徹。內現善財童子。懋驚呼。一眾環禮。悲欣交集。自",
    "X87n1616_002:0134b09": "是每夜眾益處懇。而珠之所現或金色佛。或六臂觀",
    "X87n1616_002:0134b10": "音。或紫竹碧柳。奇木&#x6060;石。頻伽飛舞左右。或月&#x76D6;執",
    "X87n1616_002:0134b11": "爐。龍神獻珠。神變非一。見聞希有。嗚呼。余聞世尊築",
    "X87n1616_002:0134b12": "壇罷。梵王獻無價寶珠。帝釋亦以雨如意寶輔[羽*戈]之。",
    "X87n1616_002:0134b13": "而世尊顧命之時。屬諸比丘以戒為師。又謂吾法若",
    "X87n1616_002:0134b14": "壞。始自毗尼。然則戒之有關於吾教實重。夫五臺獻",
    "X87n1616_002:0134b15": "珠之事固已奇偉。豈意像季澆漓。戒法一舉。神應煇",
    "X87n1616_002:0134b16": "赫如是。則天龍護戒之心炳然可見。奈何沙門視戒",
    "X87n1616_002:0134b17": "為&#x8657;文。略不加撿痛哉。",
    "X87n1616_002:0134b19": "山庵雜錄卷之下(終)",
    "X87n1616_002:0134b21": "No. 1616-D",
    "X87n1616_002:0134b22": " 題山庵雜錄後",
    "X87n1616_002:0134b24": "[0134b24] 山菴錄者。錄山菴所聞之事也。其間所紀。或善不善。",
    "X87n1616_002:0134c01": "直書無隱。殆緇門之良史也。夫事有關乎宗教者。不",
    "X87n1616_002:0134c02": "可以不書。書而能公合天下之論。尤可嘉也。是書之",
    "X87n1616_002:0134c03": "行。&#x76D6;將與林間．草庵諸作並垂於無窮者矣。",
    "X87n1616_002:0134c04": "[0134c04] 洪武庚午春二月既望 天禧住山 守仁 題",
    "X87n1616_002:0134c06": "No. 1616-E",
    "X87n1616_002:0134c08": "[0134c08] 予早歲侍妙明先師居徑山。每獲參承空室老人于",
    "X87n1616_002:0134c09": "蒙養之室。聽其誨論。啟沃良多。&#x76D6;老人參見前輩尊",
    "X87n1616_002:0134c10": "宿。具正知見。而學問該&#x613D;。提唱高妙。又善誨示學者。",
    "X87n1616_002:0134c11": "亹亹忘倦。至其用向上鉗鎚。有不可得而近傍者也。",
    "X87n1616_002:0134c12": "後兩坐淛東名剎。投閑居大白山中。予時皆在四明。",
    "X87n1616_002:0134c13": "歲時必走拜&#x7240;下。予來鐘山之三年。其上足前住翠",
    "X87n1616_002:0134c14": "山玄極頂公至。自四明距老人化去。已四年矣。一日。",
    "X87n1616_002:0134c15": "出示山菴雜錄一編。讀之皆舊所聞誨示於老人者",
    "X87n1616_002:0134c16": "也。噫。欲再見老人不可復得。而獲讀其平昔所著論。",
    "X87n1616_002:0134c17": "可勝慨嘆哉。老人別有說法語錄行世。或謂語錄多",
    "X87n1616_002:0134c18": "向上拈提。此編乃舉古人前言往行。以廣學者見聞。",
    "X87n1616_002:0134c19": "視語錄崖嶮。此則其平易耳。雖然。初非有二致也。佛",
    "X87n1616_002:0134c20": "世尊固有所謂觀機逗教者。然列祖門庭一拈鎚。一",
    "X87n1616_002:0134c21": "&#x7AEA;拂。一揚眉瞬目。皆欲令學者有所入。而謂此編非",
    "X87n1616_002:0134c22": "向上為人。可乎。學者要當具眼始得。",
    "X87n1616_002:0134c23": "[0134c23] &#x65F9;洪武庚午  靈谷住山 清濬 拜題",
    "X87n1616_002:0135a02": "No. 1616-F",
    "X87n1616_002:0135a04": "[0135a04] 山菴雜錄者。寔緇門良史。而足針藥邪禪膏肓之病。",
    "X87n1616_002:0135a05": "私謂有補扶桑之今日。雖然。未見古時印本。以故三",
    "X87n1616_002:0135a06": "寫之誤甚[多*支]。初學之徒。數窘觀覽矣。余養痾之暇。參",
    "X87n1616_002:0135a07": "攻一二典籍。且加臆斷。略得校定。倘涉猶豫者。乃書",
    "X87n1616_002:0135a08": "之旁。&#x76D6;疑以傳疑之謂也。又為二三子濫加倭點。今",
    "X87n1616_002:0135a09": "也命工勒板。切恐舛差不少。仰望禪林才子不&#x6061;慈",
    "X87n1616_002:0135a10": "意。重煩訂正。[0135a10] 寬永二十年癸未仲春日於丹陽大梅"
}