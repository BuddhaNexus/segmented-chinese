{
    "T30n1579_050:0571a02": "瑜伽師地論卷第五十",
    "T30n1579_050:0571a04": "彌勒菩薩說",
    "T30n1579_050:0571a05": "三藏法師玄奘奉　詔譯",
    "T30n1579_050:0571a06": "本地分中菩薩地第十五第三持究竟",
    "T30n1579_050:0571a07": "瑜伽處建立品第五之二",
    "T30n1579_050:0571a08": "如是別釋佛十力已。今當總辨。嗢拕南",
    "T30n1579_050:0571a09": "曰。",
    "T30n1579_050:0571a10": "　自性與分別　　不共亦平等",
    "T30n1579_050:0571a11": "　作業及次第　　差別最為後",
    "T30n1579_050:0571a12": "如是所說如來十力所有自性應當了知。所",
    "T30n1579_050:0571a13": "有分別應當了知。所有不共應當了知。所有",
    "T30n1579_050:0571a14": "平等應當了知。所有作業應當了知。所有次",
    "T30n1579_050:0571a15": "第應當了知。所有差別應當了知。由是七",
    "T30n1579_050:0571a16": "相應知如來十力略義。",
    "T30n1579_050:0571a17": "云何如來十力自性。謂總五根為其自性。",
    "T30n1579_050:0571a18": "由慧勝故且說十力慧為自性。所以但",
    "T30n1579_050:0571a19": "言處非處智力。不言信力不言餘力。如",
    "T30n1579_050:0571a20": "處非處智力如是。餘力當知亦爾。是名如",
    "T30n1579_050:0571a21": "來十力自性。",
    "T30n1579_050:0571a22": "云何如來十力分別。謂若略說由三分別",
    "T30n1579_050:0571a23": "當知無量。一者由時分分別。謂於墮在過",
    "T30n1579_050:0571a24": "去未來及現在世一切所知。隨悟入故。二者",
    "T30n1579_050:0571a25": "由品類分別。謂於一一諸有為事自相共相",
    "T30n1579_050:0571a26": "一切行相。隨悟入故。三者由相續分別。謂",
    "T30n1579_050:0571a27": "於十方一切有情界各各差別一切相續一",
    "T30n1579_050:0571a28": "切事義。隨悟入故。即由如是三種。分別如",
    "T30n1579_050:0571a29": "來十力。當知無量。是名如來十力分別。",
    "T30n1579_050:0571b01": "云何如來十力不共。謂唯如來有此十力。不",
    "T30n1579_050:0571b02": "共一切聲聞獨覺。是名如來十力不共",
    "T30n1579_050:0571b03": "云何如來十力平等。謂此十力一切如來悉",
    "T30n1579_050:0571b04": "皆平等具足成就。故說平等無有差別。若",
    "T30n1579_050:0571b05": "就如來多所安住。是則如來如是十力展轉",
    "T30n1579_050:0571b06": "差別。謂餘如來多住餘力。其餘如來復住餘",
    "T30n1579_050:0571b07": "力。是名如來十力平等。",
    "T30n1579_050:0571b08": "云何如來十力作業。謂如來所有處非處智",
    "T30n1579_050:0571b09": "力。於諸因中如實知因。於諸果中如實",
    "T30n1579_050:0571b10": "知果。及能降伏無因惡因種種諍論一切沙",
    "T30n1579_050:0571b11": "門婆羅門等。如來所有自業智力。於自所",
    "T30n1579_050:0571b12": "作受用果業如實了知。及能降伏施福移轉",
    "T30n1579_050:0571b13": "種種諍論一切沙門婆羅門等。如來所有靜",
    "T30n1579_050:0571b14": "慮解脫等持等至智力。能現三種神變。無",
    "T30n1579_050:0571b15": "到教授所化有情。及能降伏安住種種相",
    "T30n1579_050:0571b16": "違異品怨害諍論一切沙門婆羅門等。如來",
    "T30n1579_050:0571b17": "所有根勝劣智力。於諸有情軟中上根部分",
    "T30n1579_050:0571b18": "差別。如實了知。及能於彼如應如宜為說",
    "T30n1579_050:0571b19": "正法。如來所有種種勝解智力。於諸有情軟",
    "T30n1579_050:0571b20": "中上品淨與不淨勝解差別如實了知。其",
    "T30n1579_050:0571b21": "淨勝解令漸增長。不淨勝解令漸捨離。如",
    "T30n1579_050:0571b22": "來所有種種界智力。於諸有情劣中妙界部",
    "T30n1579_050:0571b23": "分差別。如實了知。於諸有情能如其根如",
    "T30n1579_050:0571b24": "其意樂如其隨眠。依於彼彼趣入門中。無",
    "T30n1579_050:0571b25": "倒教授如應安立。此中如來為諸聲聞。依",
    "T30n1579_050:0571b26": "於彼彼趣入門中與正教授。如聲聞地。盡",
    "T30n1579_050:0571b27": "一切種無間宣說顯發辯了施設開示。云何",
    "T30n1579_050:0571b28": "如來教授一切始業初業等持資糧攝受安",
    "T30n1579_050:0571b29": "住欲住其心諸菩薩眾。令心得住。謂諸如",
    "T30n1579_050:0571c01": "來為無諂曲恭敬愛重等持資糧始業初業",
    "T30n1579_050:0571c02": "諸菩薩眾。最初施設無倒教授。如是告言。",
    "T30n1579_050:0571c03": "善男子來。汝當安處遠離臥具獨一無二於",
    "T30n1579_050:0571c04": "內寂靜如理思惟。汝之父母所為立名。或",
    "T30n1579_050:0571c05": "汝親教軌範師等所為立名。如是思惟。我",
    "T30n1579_050:0571c06": "今為有離六處法自性真實。或內或外或兩",
    "T30n1579_050:0571c07": "中間。於此有中如是名想施設假立言說",
    "T30n1579_050:0571c08": "轉耶。汝既如是正思惟已。當於此法都無",
    "T30n1579_050:0571c09": "所得。唯當如是如實了知但於客法有",
    "T30n1579_050:0571c10": "客想轉。汝善男子。若於爾時於自己名。",
    "T30n1579_050:0571c11": "唯有客想已生已得。復應在內如理思惟。",
    "T30n1579_050:0571c12": "於汝眼中所有制立眼名。眼想眼假施設。",
    "T30n1579_050:0571c13": "如是思惟。我此眼中唯二可得。謂此制立",
    "T30n1579_050:0571c14": "眼名。眼想眼假施設。及此唯事於中假立",
    "T30n1579_050:0571c15": "名想施設。除此無有若過若增。於此眼",
    "T30n1579_050:0571c16": "中所有制立眼名。眼想眼假施設。且非是",
    "T30n1579_050:0571c17": "眼此唯有事。於中假立眼名想等。當知自",
    "T30n1579_050:0571c18": "性亦非是眼。何以故。非於此中遠離所立",
    "T30n1579_050:0571c19": "眼名眼想眼假施設。少有眼覺而能轉故。",
    "T30n1579_050:0571c20": "若有此事體是真實。稱名所說不應於中",
    "T30n1579_050:0571c21": "更待眼名方有如是眼覺而轉。唯應自性",
    "T30n1579_050:0571c22": "不由聽聞。不由分別。彼所立名但於此",
    "T30n1579_050:0571c23": "事有眼覺轉。然無如是不待名言覺轉",
    "T30n1579_050:0571c24": "可得。是故此中唯於客法。而有其客眼名",
    "T30n1579_050:0571c25": "眼想眼假施設。汝既如是於其內眼如理",
    "T30n1579_050:0571c26": "思惟。復於眼想唯有客想當生當得。如",
    "T30n1579_050:0571c27": "於其眼。如是於耳鼻舌身等。廣說乃至見",
    "T30n1579_050:0571c28": "聞覺知已得已求。若已作意隨尋隨伺。以",
    "T30n1579_050:0571c29": "要言之。普於一切諸法想中。唯有客想當",
    "T30n1579_050:0572a01": "生當得。如是汝於自己身中所有假想。能",
    "T30n1579_050:0572a02": "盡除遣勤加行道當正攝受。廣說乃至一切",
    "T30n1579_050:0572a03": "法中所有假想。能盡除遣勤加行道當正攝",
    "T30n1579_050:0572a04": "受。汝由如是一切所知善觀察覺。普於一",
    "T30n1579_050:0572a05": "切諸法想中起唯客想。於一切法所有一切",
    "T30n1579_050:0572a06": "戲論之想。數數除遣。以無分別無相之心唯",
    "T30n1579_050:0572a07": "取義轉。於此事中多修習住。汝若如是。當",
    "T30n1579_050:0572a08": "依如來妙智清淨等持種性。獲得無倒心",
    "T30n1579_050:0572a09": "一境性。如是汝等若於不淨作意思惟。於",
    "T30n1579_050:0572a10": "此作意勿當捨離。若於慈愍。若於緣性緣",
    "T30n1579_050:0572a11": "起。若於界差別。若於阿那波那念。若於初",
    "T30n1579_050:0572a12": "靜慮。廣說乃至若於非想非非想處無量菩",
    "T30n1579_050:0572a13": "薩靜慮神通等持等至。作意思惟。於此作意",
    "T30n1579_050:0572a14": "勿當捨離。汝若如是修此菩薩無倒作意。",
    "T30n1579_050:0572a15": "漸次乃至當得無上正等菩提究竟出離。當",
    "T30n1579_050:0572a16": "知是名一切菩薩遍趣正行。過去如來亦為",
    "T30n1579_050:0572a17": "始業諸菩薩眾。已正施設如是教授。未來如",
    "T30n1579_050:0572a18": "來亦為始業諸菩薩眾。當正施設如是教授。",
    "T30n1579_050:0572a19": "現在如來亦為始業諸菩薩眾。現正施設如",
    "T30n1579_050:0572a20": "是教授。諸聲聞等於此作意勤修習時。亦",
    "T30n1579_050:0572a21": "能速疾得勝通慧。若能於此無倒作意如",
    "T30n1579_050:0572a22": "實通達。便能獲得諸法現觀。如來所有遍趣",
    "T30n1579_050:0572a23": "行智力。於一切苦能出離行。不出離行。",
    "T30n1579_050:0572a24": "如實了知。及令捨離不出離行。能正授與",
    "T30n1579_050:0572a25": "能出離行。如來所有宿住隨念智力。於其前",
    "T30n1579_050:0572a26": "際本事本生數數念已。為令所化諸有情類",
    "T30n1579_050:0572a27": "心生厭離心生淨信。正為宣說。及能降伏",
    "T30n1579_050:0572a28": "執著常論一切沙門婆羅門等。如來所有",
    "T30n1579_050:0572a29": "死生智力。於諸弟子過往遷謝當所受生。能",
    "T30n1579_050:0572b01": "正記莂。及能降伏執著斷論一切沙門婆",
    "T30n1579_050:0572b02": "羅門等。如來所有漏盡智力。於自解脫無",
    "T30n1579_050:0572b03": "惑無疑。及能降伏於阿羅漢起增上慢一",
    "T30n1579_050:0572b04": "切沙門婆羅門等。是名如來十力作業。",
    "T30n1579_050:0572b05": "云何如來十力次第。謂諸如來於其無上正",
    "T30n1579_050:0572b06": "等菩提初證得時。即便頓得一切十力。頓證",
    "T30n1579_050:0572b07": "得已後時次第方現在前。謂諸如來初成佛",
    "T30n1579_050:0572b08": "時。先起處非處智力。觀察諸法建立一切無",
    "T30n1579_050:0572b09": "倒因果。既觀察已次起自業智力。若有希求",
    "T30n1579_050:0572b10": "即於欲界同分界中可愛殊勝異熟果者。方",
    "T30n1579_050:0572b11": "便為說令其遠離諸不善業。令其現行所",
    "T30n1579_050:0572b12": "有善業。次起靜慮解脫等持等至智力。若諸",
    "T30n1579_050:0572b13": "有情希求世間離欲法者。與其教授令彼",
    "T30n1579_050:0572b14": "趣向世間離欲。令彼獲得如實之道。次起",
    "T30n1579_050:0572b15": "所餘如來七力。若諸有情希求出世離欲",
    "T30n1579_050:0572b16": "法者。如應為說趣出世間離欲之道。謂於",
    "T30n1579_050:0572b17": "此中先起根勝劣智力。如實觀察希求出",
    "T30n1579_050:0572b18": "世離欲者根。次起種種勝解智力。如實觀",
    "T30n1579_050:0572b19": "察彼根為先所有意樂。次起種種界智力。如",
    "T30n1579_050:0572b20": "實觀察意樂為先所有隨眠。如是了知彼",
    "T30n1579_050:0572b21": "根意樂及隨眠已。次起遍趣行智力。如其",
    "T30n1579_050:0572b22": "所應令於所緣趣入門中而得趣入。次起",
    "T30n1579_050:0572b23": "宿住隨念智力及死生智力。彼由如應所緣",
    "T30n1579_050:0572b24": "趣入門加行。攝住心已淨修行已。為說中",
    "T30n1579_050:0572b25": "道。令其遠離薩迦耶見以為根本常斷",
    "T30n1579_050:0572b26": "邊執。為令永斷一切煩惱。從此後起漏盡",
    "T30n1579_050:0572b27": "智力。若有如是正修方便奢摩他力之所任",
    "T30n1579_050:0572b28": "持。雖未永斷一切煩惱。而由獲得不現",
    "T30n1579_050:0572b29": "行故起不作。作增上慢者。令其捨離此增",
    "T30n1579_050:0572c01": "上慢。是名十力一門次第。復有異門十力次",
    "T30n1579_050:0572c02": "第。謂諸如來於其無上正等菩提初證得時。",
    "T30n1579_050:0572c03": "最初發起處非處智力。令現在前。普於一",
    "T30n1579_050:0572c04": "切緣生法中。觀察最勝妙法住智。即依如",
    "T30n1579_050:0572c05": "是妙法住智。次起自業智力。觀在家分。由",
    "T30n1579_050:0572c06": "彼彼業種種差別。依在家分曾當現時修",
    "T30n1579_050:0572c07": "證差別。如是觀察在家分已。次起靜慮解",
    "T30n1579_050:0572c08": "脫等持等至智力。觀出家分。謂於如是出",
    "T30n1579_050:0572c09": "家分中。為有能說出苦離苦正道者耶。",
    "T30n1579_050:0572c10": "為無有耶。如是觀已正知都無。觀諸世間",
    "T30n1579_050:0572c11": "無有救護無所歸依。由大悲故以其佛",
    "T30n1579_050:0572c12": "眼如實觀照一切世間。既觀照已次起根",
    "T30n1579_050:0572c13": "勝劣智力。現前了知住在世間種種有情",
    "T30n1579_050:0572c14": "生在世間長在世間。或有鈍根或有中根",
    "T30n1579_050:0572c15": "或有利根。現前知已便於說法其心趣入。",
    "T30n1579_050:0572c16": "次後如前一切所餘種種勝解智力等事次",
    "T30n1579_050:0572c17": "第。應知是第二門十力次第。復有異門十",
    "T30n1579_050:0572c18": "力次第。謂諸如來於其無上正等菩提。初證",
    "T30n1579_050:0572c19": "得時。最初發起處非處智力。令現在前。觀",
    "T30n1579_050:0572c20": "察一切緣生法界。次起自業智力。即於如",
    "T30n1579_050:0572c21": "是緣生法中。觀察假立有情名想諸有情界。",
    "T30n1579_050:0572c22": "如是有情自造如是色類諸業。還受如是",
    "T30n1579_050:0572c23": "色類諸果。如實觀察如是法界有情界已。",
    "T30n1579_050:0572c24": "次起靜慮解脫等持等至智力。即為如是諸",
    "T30n1579_050:0572c25": "有情類解脫苦故。示現三種無倒神變而",
    "T30n1579_050:0572c26": "教授之。既教授已次起餘力。如前次第知",
    "T30n1579_050:0572c27": "根等已。於其正道令趣入已。然後方便令",
    "T30n1579_050:0572c28": "彼有情解脫眾苦。是第三門十力次第。",
    "T30n1579_050:0572c29": "云何如來十力差別。謂此十力展轉相望。亦",
    "T30n1579_050:0573a01": "有差別亦無差別。處非處智力等與自業",
    "T30n1579_050:0573a02": "智力等。有何差別。若正了知善不善業能",
    "T30n1579_050:0573a03": "感所有愛非愛果。當知此由處非處智力",
    "T30n1579_050:0573a04": "故。若正了知諸有能造善不善業。即彼能受",
    "T30n1579_050:0573a05": "愛非愛果而非所餘。當知此由自業智力",
    "T30n1579_050:0573a06": "故。若正了知諸有能修靜慮解脫等持等至。",
    "T30n1579_050:0573a07": "即彼能入靜慮等定而非所餘。當知此由自",
    "T30n1579_050:0573a08": "業智力故。若正了知即依如是靜慮等定。",
    "T30n1579_050:0573a09": "現三神變無倒教授所化有情。當知此由",
    "T30n1579_050:0573a10": "靜慮解脫等持等至智力故。若正照取信等",
    "T30n1579_050:0573a11": "俱生相應之心。當知此由靜慮解脫等持等",
    "T30n1579_050:0573a12": "至智力故。若正分別即彼諸根軟中上品種",
    "T30n1579_050:0573a13": "種差別。當知此由根勝劣智力故。若正照",
    "T30n1579_050:0573a14": "取諸根為先彼彼法中種種意樂。當知此由",
    "T30n1579_050:0573a15": "根勝劣智力故。若正分別即彼意樂種種差",
    "T30n1579_050:0573a16": "別。當知此由種種勝解智力故。即彼意樂",
    "T30n1579_050:0573a17": "當知分別略有六種。一者不出離意樂。謂",
    "T30n1579_050:0573a18": "於各別大自在天那羅延天梵世間等。起信",
    "T30n1579_050:0573a19": "解者所有意樂。二者出離意樂。謂於三乘",
    "T30n1579_050:0573a20": "起信解者所有意樂。三者遠清淨意樂。謂",
    "T30n1579_050:0573a21": "安住下品中品成熟者所有意樂。四者近清",
    "T30n1579_050:0573a22": "淨意樂。謂安住上品成熟者所有意樂。五者",
    "T30n1579_050:0573a23": "即於現法得涅槃意樂。謂由聲聞乘所得涅",
    "T30n1579_050:0573a24": "槃起信解者所有意樂。六者於當來世得",
    "T30n1579_050:0573a25": "涅槃意樂。謂由大乘所得涅槃起信解者",
    "T30n1579_050:0573a26": "所有意樂。若正照取勝解所起相似種子。當",
    "T30n1579_050:0573a27": "知此由種種勝解智力故。若正照取即彼",
    "T30n1579_050:0573a28": "種子差別。分別無量品類。當知此由種種",
    "T30n1579_050:0573a29": "界智力故。又即彼界當知分別略有四種。",
    "T30n1579_050:0573b01": "一者本性住種子。二者先習起種子。三者可",
    "T30n1579_050:0573b02": "修治種子。謂有般涅槃法者所有種子。四者",
    "T30n1579_050:0573b03": "不可修治種子。謂無般涅槃法者所有種子。",
    "T30n1579_050:0573b04": "若正了知如界種類行跡趣入。當知此由",
    "T30n1579_050:0573b05": "種種界智力故。若正分別即彼行跡一切品",
    "T30n1579_050:0573b06": "類。如是行跡能令離染。如是行跡能令",
    "T30n1579_050:0573b07": "畢竟清淨。如是行跡能令不畢竟清淨。當",
    "T30n1579_050:0573b08": "知此由遍趣行智力故。若如實知前際隨",
    "T30n1579_050:0573b09": "念一切趣因前際俱行。當知此由遍趣行智",
    "T30n1579_050:0573b10": "力故。若正了知如前分別種種隨順八言",
    "T30n1579_050:0573b11": "說句六種略行。當知此由宿住隨念智力",
    "T30n1579_050:0573b12": "故。若正了知依於前際有情死生。當知此",
    "T30n1579_050:0573b13": "由宿住隨念智力故。若正觀見後際種種有",
    "T30n1579_050:0573b14": "情死生。當知此由死生智力故。若正了知",
    "T30n1579_050:0573b15": "於自事義未得究竟。有情後際受生相續。",
    "T30n1579_050:0573b16": "當知此由死生智力故。若正了知於自事",
    "T30n1579_050:0573b17": "義已得究竟心善解脫於現法中證得涅",
    "T30n1579_050:0573b18": "槃。當知此由漏盡智力故。當知是名如來",
    "T30n1579_050:0573b19": "十力展轉相望亦有差別亦無差別。",
    "T30n1579_050:0573b20": "如來所有四無畏文。如契經說應知其相。",
    "T30n1579_050:0573b21": "謂諸如來於其四處。在大眾中而自稱歎。",
    "T30n1579_050:0573b22": "謂所知障永解脫故。於一切種一切法中。現",
    "T30n1579_050:0573b23": "等正覺不共聲聞。是第一處。諸煩惱障永",
    "T30n1579_050:0573b24": "解脫故。證得漏盡共諸聲聞。是第二處。為",
    "T30n1579_050:0573b25": "求解脫諸有情類超過眾苦。說出離道。是",
    "T30n1579_050:0573b26": "第三處。即於能出道得為礙。說諸障法應",
    "T30n1579_050:0573b27": "當遠離。是第四處。如來既於如是四處。如",
    "T30n1579_050:0573b28": "其實義自稱歎已。次後他於自所稱歎前之",
    "T30n1579_050:0573b29": "二處所有相違身語意業而興謗難。復於",
    "T30n1579_050:0573c01": "後二自稱歎處所有相違前後乖反墮非理",
    "T30n1579_050:0573c02": "相而興謗難。謂於世間有眼見者無",
    "T30n1579_050:0573c03": "眼見者。有他心智者無他心智者。如來",
    "T30n1579_050:0573c04": "於此自稱歎處能為對治諸謗難中。都不",
    "T30n1579_050:0573c05": "見有如實因相。由是因緣於此四處能",
    "T30n1579_050:0573c06": "自了知。坦然無畏心無怯劣。無所疑慮都",
    "T30n1579_050:0573c07": "無驚懼。又佛大師唯有爾所正應稱歎。謂",
    "T30n1579_050:0573c08": "自利行及利他行俱善圓滿。當知此中前二",
    "T30n1579_050:0573c09": "稱歎自利行滿。後二稱歎利他行滿。此中如",
    "T30n1579_050:0573c10": "來若自稱歎。於一切法現等覺故成正等",
    "T30n1579_050:0573c11": "覺。當知正為等趣大乘諸菩薩故。若自稱",
    "T30n1579_050:0573c12": "歎一切漏盡。當知正為等趣聲聞及獨覺",
    "T30n1579_050:0573c13": "乘諸有情故。若復稱歎能出離道及諸障",
    "T30n1579_050:0573c14": "法。當知俱為等趣諸乘諸有情故。如是如",
    "T30n1579_050:0573c15": "來所說經句。謂我為諸菩薩聲聞說出離",
    "T30n1579_050:0573c16": "道。乃至廣說。諸結集者。於所結集聲聞藏",
    "T30n1579_050:0573c17": "中。除菩薩言。於所結集菩薩藏中。但唯誦",
    "T30n1579_050:0573c18": "此菩薩之言。如來所有三念住文。如契經說",
    "T30n1579_050:0573c19": "應知其相。謂諸如來於其長夜有如是欲。",
    "T30n1579_050:0573c20": "如何當令諸有情類於我善說法毘柰耶無",
    "T30n1579_050:0573c21": "倒行中。如實隨住。如是長夜欲樂法主化",
    "T30n1579_050:0573c22": "御眾時。若所希欲或遂不遂不生雜染。",
    "T30n1579_050:0573c23": "由三念住略所顯故。此三念住復由三眾差",
    "T30n1579_050:0573c24": "別建立。云何三眾。若彼一切一向正行。是第",
    "T30n1579_050:0573c25": "一眾。若彼一切一向邪行。是第二眾。若彼眾",
    "T30n1579_050:0573c26": "中一分正行一分邪行。是第三眾。",
    "T30n1579_050:0573c27": "如來所有三不護文。如契經說應知其相。",
    "T30n1579_050:0573c28": "謂諸如來以要言之。於一切種鄙惡所作覆",
    "T30n1579_050:0573c29": "藏永斷。由三不護之所顯示。諸阿羅漢由",
    "T30n1579_050:0574a01": "忘念故。於時時間片有無記鄙惡所作。如",
    "T30n1579_050:0574a02": "來於此一切。一切皆無所有。是故如來於",
    "T30n1579_050:0574a03": "諸弟子如所立要即如自性。切切誡勗顯",
    "T30n1579_050:0574a04": "顯呵擯。時復現行率爾敦逼。於諸弟子無",
    "T30n1579_050:0574a05": "所防慮。所謂勿彼共住多時。知我所行三",
    "T30n1579_050:0574a06": "業不淨。因於前事意懷不悅。由斯不順乃",
    "T30n1579_050:0574a07": "事乖違。或面譏我或向他說。",
    "T30n1579_050:0574a08": "當知如來所有大悲一切種相。皆悉如前供",
    "T30n1579_050:0574a09": "養親近無量品說。當知如是如來大悲無量",
    "T30n1579_050:0574a10": "無上。",
    "T30n1579_050:0574a11": "云何如來無忘失法。謂諸如來常隨記念。若",
    "T30n1579_050:0574a12": "事若處若如若時有所為作。如來即於此事",
    "T30n1579_050:0574a13": "此處此如此時。皆正隨念。是名如來無忘失",
    "T30n1579_050:0574a14": "法。所謂如來普於一切所作事業。普於一切",
    "T30n1579_050:0574a15": "方處差別。普於一切所作方便。普於一切",
    "T30n1579_050:0574a16": "時分差別。念無忘失常住正念。當知是名",
    "T30n1579_050:0574a17": "無忘失法。",
    "T30n1579_050:0574a18": "云何如來永害習氣。謂諸如來或於動轉或",
    "T30n1579_050:0574a19": "於瞻視。或於言論或於安住。似有煩惱",
    "T30n1579_050:0574a20": "所起作業多不現行。是名如來永害習氣。",
    "T30n1579_050:0574a21": "諸阿羅漢雖斷煩惱。而於動轉瞻視言論及",
    "T30n1579_050:0574a22": "安住中。而有種種似有煩惱所起作業。",
    "T30n1579_050:0574a23": "云何如來一切種妙智。謂諸如來以要言之。",
    "T30n1579_050:0574a24": "於三聚法現等正覺。何等為三。一者能引",
    "T30n1579_050:0574a25": "有義聚法。二者能引無義聚法。三者非能引",
    "T30n1579_050:0574a26": "有義聚法非能引無義聚法。當知此中若諸",
    "T30n1579_050:0574a27": "如來或於能引無義聚法。或於非能引有義",
    "T30n1579_050:0574a28": "聚法非能引無義聚法。總於如是一切法中。",
    "T30n1579_050:0574a29": "無顛倒智。是名如來一切種智。若諸如來",
    "T30n1579_050:0574b01": "於其能引有義聚法一切法中。無顛倒智。",
    "T30n1579_050:0574b02": "當知是名如來妙智。即於此中若一切種",
    "T30n1579_050:0574b03": "智若妙智。總合為一。名一切種妙智。",
    "T30n1579_050:0574b04": "如是一切。總名如來百四十種不共佛法。即",
    "T30n1579_050:0574b05": "於此中諸相隨好。在菩薩位最後有中。皆",
    "T30n1579_050:0574b06": "已證得極善清淨。若時菩薩坐菩提座住最",
    "T30n1579_050:0574b07": "後有。於菩薩道菩提資糧極善圓滿。爾時無",
    "T30n1579_050:0574b08": "師修三十七菩提分法。得一剎那名無障",
    "T30n1579_050:0574b09": "礙智三摩地。是其菩薩學道所攝金剛喻定。",
    "T30n1579_050:0574b10": "從此無間第二剎那。頓得其餘不共佛法。謂",
    "T30n1579_050:0574b11": "如來十力為初。一切種妙智為後。皆極清淨",
    "T30n1579_050:0574b12": "悉為無上。由得此故普於一切所知境界。",
    "T30n1579_050:0574b13": "無滯無障。最極清淨無垢智轉依。暫發悟",
    "T30n1579_050:0574b14": "思惟圓滿意車圓滿。超過一切菩薩行菩薩",
    "T30n1579_050:0574b15": "地。證入一切如來行如來地。一切在肉所",
    "T30n1579_050:0574b16": "知障品所有麁重無餘斷故。得勝轉依。如",
    "T30n1579_050:0574b17": "是轉依最為無上。其餘一切乃至最上成滿",
    "T30n1579_050:0574b18": "住中菩薩轉依。當知有上。",
    "T30n1579_050:0574b19": "問一切安住到究竟地菩薩智等。如來智等。",
    "T30n1579_050:0574b20": "云何應知此二差別。答如明眼人隔於輕",
    "T30n1579_050:0574b21": "縠覩眾色像。一切安住到究竟地菩薩妙",
    "T30n1579_050:0574b22": "智。於一切境當知亦爾。如明眼人無所障",
    "T30n1579_050:0574b23": "隔覩眾色像。如來妙智於一切境當知亦",
    "T30n1579_050:0574b24": "爾。如畫事業圓布眾彩唯後妙色未淨",
    "T30n1579_050:0574b25": "修治。到究竟地菩薩妙智。當知亦爾。如畫",
    "T30n1579_050:0574b26": "事業圓布眾彩最後妙色已淨修治。如來",
    "T30n1579_050:0574b27": "妙智當知亦爾。如明眼人於微闇中覩見",
    "T30n1579_050:0574b28": "眾色。到究竟地菩薩妙智當知亦爾。如明眼",
    "T30n1579_050:0574b29": "人離一切闇覩見眾色。如來妙智當知亦",
    "T30n1579_050:0574c01": "爾。如明眼人遠覩眾色。到究竟地菩薩妙智",
    "T30n1579_050:0574c02": "當知亦爾。如明眼人近覩眾色。如來妙智",
    "T30n1579_050:0574c03": "當知亦爾。如輕瞖眼觀視眾色。到究竟地",
    "T30n1579_050:0574c04": "菩薩妙智當知亦爾。如極淨眼觀視眾色。",
    "T30n1579_050:0574c05": "如來妙智當知亦爾。如處胎身。到究竟地",
    "T30n1579_050:0574c06": "諸菩薩身當知亦爾。如出胎身。諸如來身",
    "T30n1579_050:0574c07": "當知亦爾。如阿羅漢夢中心行。到究竟地菩",
    "T30n1579_050:0574c08": "薩心行當知亦爾。如阿羅漢覺時心行。如來",
    "T30n1579_050:0574c09": "心行當知亦爾。如昧燈體。到究竟地菩薩",
    "T30n1579_050:0574c10": "智體當知亦爾。如明燈體。如來智體當知",
    "T30n1579_050:0574c11": "亦爾。是故當知一切安住到究竟地諸菩薩",
    "T30n1579_050:0574c12": "眾。與諸如來妙智。身心有大差別。",
    "T30n1579_050:0574c13": "如是如來證菩提已。遍於十方一切佛土。",
    "T30n1579_050:0574c14": "普能施作一切佛事。云何名為一切佛事。謂",
    "T30n1579_050:0574c15": "諸如來如來事業如來所作。略有十種。如是",
    "T30n1579_050:0574c16": "一一如來事業如來所作。能成無量利有情",
    "T30n1579_050:0574c17": "事。此外無有若過若增。何等為十。謂諸如",
    "T30n1579_050:0574c18": "來最初自現大丈夫身。欲令有情心發淨",
    "T30n1579_050:0574c19": "信。大丈夫身於生淨信為最勝故。是名如",
    "T30n1579_050:0574c20": "來第一作事。如是作事。諸相隨好所能成",
    "T30n1579_050:0574c21": "辦。又諸如來普為一切有情之類。起一切種",
    "T30n1579_050:0574c22": "教授加行。是名如來第二作事。如是作事。",
    "T30n1579_050:0574c23": "四一切種清淨所能成辦。又諸如來能作",
    "T30n1579_050:0574c24": "一切利有情事。能斷一切所生疑惑。是名",
    "T30n1579_050:0574c25": "如來第三作事。如是作事。如來十力所能成",
    "T30n1579_050:0574c26": "辦。由前所說如來十力。於能成辦一切有",
    "T30n1579_050:0574c27": "情一切義利。有堪能故。又於如來所證十",
    "T30n1579_050:0574c28": "力所興問難。唯有如來能知能見能解能",
    "T30n1579_050:0574c29": "了。唯有如來於彼問難能正答故。又諸如",
    "T30n1579_050:0575a01": "來普能降伏一切他論。普能成立一切自論。",
    "T30n1579_050:0575a02": "是名如來第四作事。如是作事。四無所畏",
    "T30n1579_050:0575a03": "所能成辦。又諸如來所化有情。於佛教勅",
    "T30n1579_050:0575a04": "若正安住不正安住。如來於彼心無雜染。",
    "T30n1579_050:0575a05": "是名如來第五作事。如是作事。三種念住",
    "T30n1579_050:0575a06": "所能成辦。又諸如來如自所言即如是作。",
    "T30n1579_050:0575a07": "是名如來第六作事。如是作事。三種不護",
    "T30n1579_050:0575a08": "所能成辦。又諸如來常以佛眼於晝夜分",
    "T30n1579_050:0575a09": "遍觀世間。是名如來第七作事。如是作事。",
    "T30n1579_050:0575a10": "如來大悲所能成辦。又諸如來頓於一切一",
    "T30n1579_050:0575a11": "切作事皆無退捨。是名如來第八作事。如",
    "T30n1579_050:0575a12": "是作事無忘失法所能成辦。又諸如來所行",
    "T30n1579_050:0575a13": "儀軌。如實隨轉無越作用。是名如來第九",
    "T30n1579_050:0575a14": "作事。如是作事。永害習氣所能成辦。又諸",
    "T30n1579_050:0575a15": "如來於其能引無義聚法。於不能引有義",
    "T30n1579_050:0575a16": "聚法亦不能引無義聚法。簡擇捨離。於其",
    "T30n1579_050:0575a17": "能引有義聚法。為眾宣說開示顯發。是名",
    "T30n1579_050:0575a18": "如來第十作事。如是作事。一切種妙智所能",
    "T30n1579_050:0575a19": "成辦。如是如來由前所說百四十種不共佛",
    "T30n1579_050:0575a20": "法。能作如來一切所作一切佛事。如是佛事",
    "T30n1579_050:0575a21": "若廣分別不易可數。乃至俱胝那庾多百千",
    "T30n1579_050:0575a22": "大劫說不能盡。",
    "T30n1579_050:0575a23": "如是所說諸如來住諸如來地。名為建立。",
    "T30n1579_050:0575a24": "何以故。依此住此希求品類。諸菩薩眾。於",
    "T30n1579_050:0575a25": "菩薩學能正修學。亦依住此而有所證。即",
    "T30n1579_050:0575a26": "依住此普能成辦一切有情一切義利。是故",
    "T30n1579_050:0575a27": "說此名為建立。又此一切所說佛法。於利",
    "T30n1579_050:0575a28": "他事最為隨順。一切如來是利他事之所顯",
    "T30n1579_050:0575a29": "現。聲聞獨覺則不如是。是故說名不共佛",
    "T30n1579_050:0575b01": "法。又於如是諸佛法中自有佛法。聲聞獨",
    "T30n1579_050:0575b02": "覺一切一切皆所不得。所謂大悲。無忘失",
    "T30n1579_050:0575b03": "法。永害習氣。一切種妙智。自有佛法。雖分",
    "T30n1579_050:0575b04": "似得而一切種皆不圓滿。如來於彼一切。",
    "T30n1579_050:0575b05": "一切悉皆證得。於一切種無不圓滿。最極",
    "T30n1579_050:0575b06": "超過最極殊妙。是故皆說名為不共。當知此",
    "T30n1579_050:0575b07": "中獨一有義。是不共義。如是圓滿顯示一切",
    "T30n1579_050:0575b08": "菩薩學道及學道果。名菩薩地。具說一切菩",
    "T30n1579_050:0575b09": "薩學道及學道果。一切種教實依處故。又此",
    "T30n1579_050:0575b10": "菩薩地亦名菩薩藏摩怛理迦。亦名攝大乘。",
    "T30n1579_050:0575b11": "亦名開示壞不壞路。亦名無障智淨根本。若",
    "T30n1579_050:0575b12": "諸所有天人世間。或天或人。若諸沙門婆羅",
    "T30n1579_050:0575b13": "門等。於此所說菩薩地中起堅信解。樂聞",
    "T30n1579_050:0575b14": "受持精勤修學廣為他說。下至書持供養恭",
    "T30n1579_050:0575b15": "敬深心愛重。所得福聚以要言之。如薄伽",
    "T30n1579_050:0575b16": "梵於菩薩藏所攝一切微妙經典。樂聞等業",
    "T30n1579_050:0575b17": "宣說顯了分別施設開示稱讚所獲福聚。等",
    "T30n1579_050:0575b18": "無有異。何以故。此菩薩地顯示一切菩薩",
    "T30n1579_050:0575b19": "藏中略標廣釋諸門攝故。於此地中能廣",
    "T30n1579_050:0575b20": "開示法毘柰耶。乃至眾多所化有情。於此正",
    "T30n1579_050:0575b21": "法受持讀誦法隨法行。安住增長廣大勝",
    "T30n1579_050:0575b22": "進。於爾所時像似正法不得興盛正法",
    "T30n1579_050:0575b23": "不滅。若於爾時像似正法當得興盛。即於",
    "T30n1579_050:0575b24": "爾時能引實義所有正法當速滅沒。是故",
    "T30n1579_050:0575b25": "於此菩薩地中起堅信解。樂聞受持乃至廣",
    "T30n1579_050:0575b26": "說。所得福聚無量無邊。",
    "T30n1579_050:0575b27": "本地分中菩薩地第十五第四持次第",
    "T30n1579_050:0575b28": "瑜伽處發正等菩提心品",
    "T30n1579_050:0575b29": "如是已說菩薩地義。云何應知此中次第。",
    "T30n1579_050:0575c01": "謂諸菩薩要先安住菩薩種性。乃能正發阿",
    "T30n1579_050:0575c02": "耨多羅三藐三菩提心。既發心已方正修行",
    "T30n1579_050:0575c03": "自他利行。於自他利正修行時。得無雜染方",
    "T30n1579_050:0575c04": "便。無雜染故得無厭倦方便。無厭倦故得",
    "T30n1579_050:0575c05": "諸善根增長方便。於諸善根得增長已。能",
    "T30n1579_050:0575c06": "證無上正等菩提。又於如是自他利加行無",
    "T30n1579_050:0575c07": "雜染方便。無厭倦方便。善根增長方便。得",
    "T30n1579_050:0575c08": "大菩提中。將修行時。先於甚深廣大正法",
    "T30n1579_050:0575c09": "安立信解。立信解已訪求正法。求正法已",
    "T30n1579_050:0575c10": "廣為他說。亦於正行自能成辦。於成辦時",
    "T30n1579_050:0575c11": "若由此於此為此應行。即由此於此為此",
    "T30n1579_050:0575c12": "而行。由此於此為此行時。如令福德智慧",
    "T30n1579_050:0575c13": "增長。所應行者即如是行。福德智慧既增",
    "T30n1579_050:0575c14": "長已。於不捨離生死方便能正修行。即於",
    "T30n1579_050:0575c15": "此中正修行時。能行生死無雜染行。即於",
    "T30n1579_050:0575c16": "此中正修行時。能於自樂行無著行。即於",
    "T30n1579_050:0575c17": "此中正修行時。能於無量生死大苦。能正",
    "T30n1579_050:0575c18": "修行無厭倦行。由於生死無厭倦故。能正",
    "T30n1579_050:0575c19": "訪求種種異論。於一切論得無所畏。善知",
    "T30n1579_050:0575c20": "論已復能了知所應為說所可宣說應",
    "T30n1579_050:0575c21": "如是說。由此智故善知世間。如是菩薩善",
    "T30n1579_050:0575c22": "知諸論及世間已。復能如理訪求正法。既",
    "T30n1579_050:0575c23": "訪求已堪能善斷一切有情一切疑惑。如是",
    "T30n1579_050:0575c24": "堪能斷他疑惑。令自福德展轉增長。福德",
    "T30n1579_050:0575c25": "資糧漸得圓滿。令自智慧亦轉增長。智慧資",
    "T30n1579_050:0575c26": "糧漸得圓滿。二種資糧既圓滿已。於諦行相",
    "T30n1579_050:0575c27": "菩提分法無倒修中能勤修行。於修方便能",
    "T30n1579_050:0575c28": "正了知。即持如是正勤所修。迴向大乘般",
    "T30n1579_050:0575c29": "涅槃果。不求聲聞及獨覺乘般涅槃果。既",
    "T30n1579_050:0576a01": "得如是方便善巧。能於一切菩薩語言聽",
    "T30n1579_050:0576a02": "聞受持。依修力故。於昔未聞所有諸法一",
    "T30n1579_050:0576a03": "切種相皆能辨了。於陀羅尼無礙辯才皆",
    "T30n1579_050:0576a04": "得圓滿。為欲永斷一切障故。精勤修習",
    "T30n1579_050:0576a05": "三解脫門。即於此中正修行時。為斷自他",
    "T30n1579_050:0576a06": "一切顛倒增上慢故。勤修正行。如是能於",
    "T30n1579_050:0576a07": "一切種相。正行圓滿。如是正行得圓滿已。",
    "T30n1579_050:0576a08": "於一切有情及聲聞獨覺皆為殊勝。所謂正",
    "T30n1579_050:0576a09": "行功德殊勝。及可稱讚功德殊勝。當知此中",
    "T30n1579_050:0576a10": "正行功德殊勝菩薩。為利自他勤修正行。",
    "T30n1579_050:0576a11": "用利他事以為自事。聲聞獨覺則不如是。",
    "T30n1579_050:0576a12": "由諸菩薩用利他事為自事故。於一切有",
    "T30n1579_050:0576a13": "情起如自己平等之心。由起如是平等",
    "T30n1579_050:0576a14": "心故。於諸有情常施恩惠不望其報。菩",
    "T30n1579_050:0576a15": "薩如是勤修行時。常於有情發起希望。欲",
    "T30n1579_050:0576a16": "令彼得利益安樂。由是利益安樂意樂。常",
    "T30n1579_050:0576a17": "能起作不虛加行。當知是名展轉引發正",
    "T30n1579_050:0576a18": "行功德殊勝。當知此中稱讚功德殊勝菩薩。",
    "T30n1579_050:0576a19": "於諸佛所獲得授記。非諸聲聞亦非獨覺。",
    "T30n1579_050:0576a20": "得授記已便能安住不退轉地。安住此中",
    "T30n1579_050:0576a21": "能於一切決定所作。恒常所作。獲得堅固無",
    "T30n1579_050:0576a22": "忘失法。如是堅固無忘失法。諸佛菩薩施設。",
    "T30n1579_050:0576a23": "在於一切有情最上施設。普於一切所應作",
    "T30n1579_050:0576a24": "事能無退失。於未得退亦無退失。無退",
    "T30n1579_050:0576a25": "失時恒常無間一切善法運運增長如明分",
    "T30n1579_050:0576a26": "月。由諸善法轉增長故。菩薩爾時得名真",
    "T30n1579_050:0576a27": "實不名相似。由得真實菩薩名故。於一",
    "T30n1579_050:0576a28": "切種一切有情調伏方便。如實了知。如實知",
    "T30n1579_050:0576a29": "故。一切安立皆得善巧。從此尋求於此尋",
    "T30n1579_050:0576b01": "求由此尋求。既尋求已由此究竟皆正安",
    "T30n1579_050:0576b02": "立。如是名為一切安立皆得善巧。於諸安",
    "T30n1579_050:0576b03": "立得善巧故。復於教授能得善巧。於其",
    "T30n1579_050:0576b04": "教授得善巧故。復能獲得無量所緣三摩",
    "T30n1579_050:0576b05": "地王。獲得如是三摩地已能不唐捐。宣說",
    "T30n1579_050:0576b06": "正法種種行相。說正法時皆有勝果。能於",
    "T30n1579_050:0576b07": "大乘究竟出離。以依大性而出離故能攝",
    "T30n1579_050:0576b08": "大乘。由此復於彼彼大乘出離位中。得彼",
    "T30n1579_050:0576b09": "彼名。一切菩薩同共。此名一切世間諸佛菩",
    "T30n1579_050:0576b10": "薩皆共安立皆共稱歎。當知是名所可稱讚",
    "T30n1579_050:0576b11": "功德殊勝。由得如是殊勝名故。當知獲得",
    "T30n1579_050:0576b12": "諸菩薩相。諸相所相成就其相如是。正行",
    "T30n1579_050:0576b13": "一切種相在家出家二分菩薩所能成辦。於",
    "T30n1579_050:0576b14": "二分中能成辦已。正行堅固於諸善品。獲",
    "T30n1579_050:0576b15": "得一向增上意樂。如是意樂或在家品所應",
    "T30n1579_050:0576b16": "攝受。或出家品所應攝受。或於善品能正",
    "T30n1579_050:0576b17": "安立乃至安住。從此已上。故作意思受諸",
    "T30n1579_050:0576b18": "有生。於彼生處常得值遇諸佛菩薩。及能",
    "T30n1579_050:0576b19": "起作一切有情諸饒益事。恒常無間蒙佛菩",
    "T30n1579_050:0576b20": "薩無倒教授。任持善品領受殊勝證得分",
    "T30n1579_050:0576b21": "位。由領受故於可稱讚攝受殊勝證得分",
    "T30n1579_050:0576b22": "位。能正安處如己舍宅。住此位已能於後",
    "T30n1579_050:0576b23": "後殊勝分位一切種相。覺慧昇進。漸次乃至",
    "T30n1579_050:0576b24": "到於究竟。於其中間不生喜足。如是昇進",
    "T30n1579_050:0576b25": "證得究竟。從此不求其餘上地。已到究",
    "T30n1579_050:0576b26": "竟極邊際故名得無上。是名菩薩地義次",
    "T30n1579_050:0576b27": "第。",
    "T30n1579_050:0576b28": "本地分中有餘依地第十六",
    "T30n1579_050:0576b29": "如是已說菩薩地。云何有餘依地。當知此",
    "T30n1579_050:0576c01": "地有三種相。一者地施設安立。二者寂靜施",
    "T30n1579_050:0576c02": "設安立。三者依施設安立。云何地施設安立。",
    "T30n1579_050:0576c03": "謂有餘依地。除五地一分。謂無心地。修所成",
    "T30n1579_050:0576c04": "地聲聞地。獨覺地。菩薩地。除一地全。謂無",
    "T30n1579_050:0576c05": "餘依地。所餘諸地名有餘依地。是名地施設",
    "T30n1579_050:0576c06": "安立。",
    "T30n1579_050:0576c07": "云何寂靜施設安立。謂由四種寂靜。施設",
    "T30n1579_050:0576c08": "安立有餘依地。一由苦寂靜故。二由煩惱",
    "T30n1579_050:0576c09": "寂靜故。三由不損惱有情寂靜故。四由",
    "T30n1579_050:0576c10": "捨寂靜故。云何苦寂靜。謂阿羅漢苾芻。諸漏",
    "T30n1579_050:0576c11": "永盡。所有當來後有眾苦皆悉永斷。已得遍",
    "T30n1579_050:0576c12": "知。如多羅樹斷截根頂不復現前。由得當",
    "T30n1579_050:0576c13": "來不生法故。是名苦寂靜。云何煩惱寂靜。",
    "T30n1579_050:0576c14": "謂阿羅漢苾芻。貪欲永斷。瞋恚永斷。愚癡永",
    "T30n1579_050:0576c15": "斷。一切煩惱皆悉永斷。由得畢竟不生法",
    "T30n1579_050:0576c16": "故。是名煩惱寂靜。云何不損惱有情寂靜。",
    "T30n1579_050:0576c17": "謂阿羅漢苾芻。貪欲永盡。瞋恚永盡。愚癡永",
    "T30n1579_050:0576c18": "盡。一切煩惱皆悉永盡。不造諸惡修習諸",
    "T30n1579_050:0576c19": "善。是名不損惱有情寂靜。云何捨寂靜。謂",
    "T30n1579_050:0576c20": "阿羅漢苾芻。諸漏永盡。於六恒住。恒常無",
    "T30n1579_050:0576c21": "間多分安住。謂眼見色已不喜不憂。安住",
    "T30n1579_050:0576c22": "上捨正念正知。如是耳聞聲已鼻嗅香已",
    "T30n1579_050:0576c23": "舌甞味已身覺觸已意了法已。不喜不憂",
    "T30n1579_050:0576c24": "安住上捨正念正知。是名捨寂靜。即依如",
    "T30n1579_050:0576c25": "是四種寂靜說有餘依地。最極寂靜最極",
    "T30n1579_050:0576c26": "清涼。是名寂靜施設安立。",
    "T30n1579_050:0576c27": "云何依施設安立。謂有八種依。一施設依。二",
    "T30n1579_050:0576c28": "攝受依。三住持依。四流轉依。五障礙依。六苦",
    "T30n1579_050:0576c29": "惱依。七適悅依。八後邊依。云何施設依。謂五",
    "T30n1579_050:0577a01": "取蘊由依此故。施設我及有情命者生者能",
    "T30n1579_050:0577a02": "養育者。補特伽羅意生儒童等諸想等。想",
    "T30n1579_050:0577a03": "假用言說。及依此故。施設如是名字如是",
    "T30n1579_050:0577a04": "生類。如是種姓如是飲食。如是領受苦",
    "T30n1579_050:0577a05": "樂如是。長壽如是久住。如是壽量邊際等",
    "T30n1579_050:0577a06": "諸想等想。假用言說。云何攝受依。謂七攝受",
    "T30n1579_050:0577a07": "事。即自己父母妻子。奴婢作使僮僕。朋友眷",
    "T30n1579_050:0577a08": "屬。七攝受事。如前意地已廣分別。依此了",
    "T30n1579_050:0577a09": "知諸有情類有所攝受。云何住持依。謂四種",
    "T30n1579_050:0577a10": "食。即叚食。觸食。意思食。識食。由依此故已",
    "T30n1579_050:0577a11": "生有情住立支持。又能攝養諸求有者。云",
    "T30n1579_050:0577a12": "何流轉依。謂四種識住及十二緣起。即色趣",
    "T30n1579_050:0577a13": "識住。受趣識住。想趣識住。行趣識住。及無明",
    "T30n1579_050:0577a14": "緣行行緣識。廣說乃至生緣老死。由依此",
    "T30n1579_050:0577a15": "故。諸有情類於五趣生死隨順流轉。云何障",
    "T30n1579_050:0577a16": "礙依。謂諸天魔隨有彼彼修善法處。即往",
    "T30n1579_050:0577a17": "其前為作障礙。云何苦惱依。謂一切欲界皆",
    "T30n1579_050:0577a18": "名苦惱依。由依此故令諸有情領受憂苦。",
    "T30n1579_050:0577a19": "云何適悅依。謂靜慮等至樂名適悅依。由依",
    "T30n1579_050:0577a20": "此故。諸有情類若即於此現入彼定。若生",
    "T30n1579_050:0577a21": "於彼長夜領受靜慮等至所有適悅。云何後",
    "T30n1579_050:0577a22": "邊依。謂阿羅漢相續諸蘊。由依此故說諸",
    "T30n1579_050:0577a23": "阿羅漢任持最後身。問阿羅漢苾芻諸漏永",
    "T30n1579_050:0577a24": "盡住有餘依地。當言與幾種依共相應耶。",
    "T30n1579_050:0577a25": "答當言與一種依一向相應。謂後邊依。與",
    "T30n1579_050:0577a26": "六攝受事不共相應。與流轉依與障礙依。",
    "T30n1579_050:0577a27": "一向全不相應。與所餘依非相應非不相",
    "T30n1579_050:0577a28": "應。是名依施設安立。",
    "T30n1579_050:0577a29": "本地分中無餘依地第十七",
    "T30n1579_050:0577b01": "如是已說有餘依地。云何無餘依地。當知此",
    "T30n1579_050:0577b02": "地亦有三相。一者地施設安立。二者寂滅施",
    "T30n1579_050:0577b03": "設安立。三者寂滅異門安立。",
    "T30n1579_050:0577b04": "云何地施設安立。謂先所除五地一分。當知",
    "T30n1579_050:0577b05": "即此無餘依地所攝。謂無心地。修所成地。聲",
    "T30n1579_050:0577b06": "聞地。獨覺地。菩薩地。",
    "T30n1579_050:0577b07": "云何寂滅施設安立。謂由二種寂滅。施設",
    "T30n1579_050:0577b08": "安立如是無餘依地。一由寂靜寂滅故。二",
    "T30n1579_050:0577b09": "由無損惱寂滅故。云何寂靜寂滅。謂先於",
    "T30n1579_050:0577b10": "有餘依地。獲得觸證四種寂靜。今無餘依涅",
    "T30n1579_050:0577b11": "槃界中。亦有最勝四種寂靜。一數教寂靜。二",
    "T30n1579_050:0577b12": "一切依寂靜。三依依苦寂靜。四依依苦生疑",
    "T30n1579_050:0577b13": "慮寂靜。如說。",
    "T30n1579_050:0577b14": "　由無下劣心　　能忍受勤苦",
    "T30n1579_050:0577b15": "　彼所趣解脫　　譬如燈盡滅",
    "T30n1579_050:0577b16": "云何無損惱寂滅。謂與一切依不相應。違",
    "T30n1579_050:0577b17": "背一切煩惱諸苦流轉生起。轉依所顯真無",
    "T30n1579_050:0577b18": "漏界。如說苾芻永寂滅名真安樂住。又如",
    "T30n1579_050:0577b19": "說言實有無生無起無作無為無等生起。亦",
    "T30n1579_050:0577b20": "有有生有起有作有為有等生起。若當無",
    "T30n1579_050:0577b21": "有無生無起無作無為無等生起。我終不",
    "T30n1579_050:0577b22": "說有生有起有作有為有等生起有永出離。",
    "T30n1579_050:0577b23": "由實有無生無起無作無為無等生起。是故",
    "T30n1579_050:0577b24": "我說有生有起有作有為有等生起有永出",
    "T30n1579_050:0577b25": "離。世尊依此密意說言甚深廣大無量無數",
    "T30n1579_050:0577b26": "是謂寂滅。由於此中所具功德難了知",
    "T30n1579_050:0577b27": "故名為甚深。極寬博故名為廣大。無窮盡",
    "T30n1579_050:0577b28": "故名為無量。數不能數無二說故名為無",
    "T30n1579_050:0577b29": "數。云何此中數不能數。謂有非有不可說",
    "T30n1579_050:0577c01": "故。即色離色不可說故。即受離受不可說",
    "T30n1579_050:0577c02": "故。即想離想不可說故。即行離行不可說",
    "T30n1579_050:0577c03": "故。即識離識不可說故。所以者何。由此清",
    "T30n1579_050:0577c04": "淨真如所顯一向無垢。是名無損惱寂滅。",
    "T30n1579_050:0577c05": "如是二種。總說為一寂滅施設安立。",
    "T30n1579_050:0577c06": "云何寂滅異門施設安立。當知此中寂滅異",
    "T30n1579_050:0577c07": "門有無量種。謂名為常亦名為恒。亦名久",
    "T30n1579_050:0577c08": "住亦名無變。亦名有法。亦名舍宅。亦名洲",
    "T30n1579_050:0577c09": "渚亦名救護。亦名歸依亦名所趣。亦名安",
    "T30n1579_050:0577c10": "隱亦名淡泊。亦名善事亦名吉祥。亦名無",
    "T30n1579_050:0577c11": "轉亦名無垢。亦名難見亦名甘露。亦名無",
    "T30n1579_050:0577c12": "憂亦名無沒。亦名無熾亦名無熱。亦名無",
    "T30n1579_050:0577c13": "病亦名無動。亦名涅槃亦名永絕一切戲",
    "T30n1579_050:0577c14": "論。如是等類應知說名寂滅異門。是名寂",
    "T30n1579_050:0577c15": "滅異門施設安立。",
    "T30n1579_050:0577c16": "瑜伽師地論卷第五十　本地分竟"
}