{
    "T33n1716_006:0746c09": "妙法蓮華經玄義卷第六上",
    "T33n1716_006:0746c11": "天台智者大師說",
    "T33n1716_006:0746c12": "○第六明感應妙者，上來四妙名為圓因，",
    "T33n1716_006:0746c13": "三法祕藏名為圓果：境妙究竟顯，名毘盧遮",
    "T33n1716_006:0746c14": "那；智妙究竟滿，名盧舍那；行妙究竟滿，名釋",
    "T33n1716_006:0746c15": "迦牟尼。三佛不一異、不縱橫，故名妙果。《釋",
    "T33n1716_006:0746c16": "論》云：「稽首智度無子佛」者，果地圓極非復因",
    "T33n1716_006:0746c17": "位，故稱無子。果智寂照，有感必彰，故明感",
    "T33n1716_006:0746c18": "應妙也。即為六：一、釋感應名。二、明相。三、",
    "T33n1716_006:0746c19": "明同異。四、明相對。五、明麁妙。六、明觀心。釋",
    "T33n1716_006:0746c20": "名又三：一、釋名。二、四悉檀帖解。三、料簡。釋名",
    "T33n1716_006:0746c21": "者，《正法華》云：「無數世界廣說經法」，世尊所",
    "T33n1716_006:0746c22": "為感應如是，今故用為名。而經中機語、緣",
    "T33n1716_006:0746c23": "語，並是感之異目，悉語眾生，且從機釋義",
    "T33n1716_006:0746c24": "則易見，緣感例可解。機有三義：一者、機是",
    "T33n1716_006:0746c25": "微義。故《易》云：「機者，動之微，吉之先現。」又《阿含》",
    "T33n1716_006:0746c26": "云：「眾生有善法之機，聖人來應也。」眾生有",
    "T33n1716_006:0746c27": "將生之善，此善微微將動，而得為機。若將",
    "T33n1716_006:0746c28": "生善為機，此結為促；今明可生之善，此語",
    "T33n1716_006:0746c29": "則寬。如弩有可發之機，故射者發之，發之",
    "T33n1716_006:0747a01": "則箭動，不發則不前；眾生有可生之善，故",
    "T33n1716_006:0747a02": "聖應則善生，不應則不生。故言機者微",
    "T33n1716_006:0747a03": "也。二者、《古注楞伽經》云：「機是關義。」何者？眾生",
    "T33n1716_006:0747a04": "有善有惡，關聖慈悲，故機是關義也。三者、",
    "T33n1716_006:0747a05": "機是宜義。如欲拔無明之苦，正宜於悲；欲",
    "T33n1716_006:0747a06": "與法性之樂，正宜於慈，故機是宜義也。次",
    "T33n1716_006:0747a07": "明應者，亦為三義：一者、應是赴義。既言機",
    "T33n1716_006:0747a08": "有可生之理，機微將動，聖人赴之，其善得",
    "T33n1716_006:0747a09": "生，故用赴而釋應。二者、應是對義。如人交",
    "T33n1716_006:0747a10": "關，更相主對，若一欲賣，一不欲買，則不相",
    "T33n1716_006:0747a11": "主對；若賣買兩和，則貿易交決，貴賤無悔。今",
    "T33n1716_006:0747a12": "以眾生譬買，如來譬賣，就機以論關，就",
    "T33n1716_006:0747a13": "應以論對，故以對釋應也。三者、應是應義。",
    "T33n1716_006:0747a14": "既言機是於宜，宜何等法？應以慈悲之法，",
    "T33n1716_006:0747a15": "是善惡所宜。悲則宜救苦，慈則宜與樂。隨",
    "T33n1716_006:0747a16": "以何法，應其所宜，故以應釋應也。二、明",
    "T33n1716_006:0747a17": "四悉檀帖釋者，機應各有三義，即四悉檀意",
    "T33n1716_006:0747a18": "也。若微以釋機，赴以釋應者，是赴樂欲之",
    "T33n1716_006:0747a19": "心也。何但心善可生名之為欲，如草木無",
    "T33n1716_006:0747a20": "心，亦稱可生、欲生、將生，故知赴此善生，是",
    "T33n1716_006:0747a21": "隨樂欲，即世界悉檀明機應也。若關以釋",
    "T33n1716_006:0747a22": "機，對以釋應，更相對當。以悲對其苦機、以",
    "T33n1716_006:0747a23": "慈對其善機者，即是隨對治悉檀以明機",
    "T33n1716_006:0747a24": "應也。次以宜釋機，以應釋應者，即是為人、",
    "T33n1716_006:0747a25": "第一義也。宜以如此等法，與其機感相宜，",
    "T33n1716_006:0747a26": "宜生事善，即為人悉檀；宜生理善，即是第",
    "T33n1716_006:0747a27": "一義悉檀也。三、料簡者。問：何意於理善稱",
    "T33n1716_006:0747a28": "第一義悉檀耶？答：理善明生，理闇必滅，終不",
    "T33n1716_006:0747a29": "理惡滅，方始理善生，故於理善稱第一義悉",
    "T33n1716_006:0747b01": "檀也。若事善生，事惡未必去；事惡去，事善",
    "T33n1716_006:0747b02": "未必生。事是隔別，對治悉檀正是藥病相對，",
    "T33n1716_006:0747b03": "故不於中開第一義悉檀，其意在此。問：眾",
    "T33n1716_006:0747b04": "生機，聖人應，為一為異？若一則非機應，若",
    "T33n1716_006:0747b05": "異，何相交關而論機應？答：不一不異。理論",
    "T33n1716_006:0747b06": "則同如，是故不異；事論有機應，是故不一。",
    "T33n1716_006:0747b07": "譬如父子天性相關，骨肉遺體，異則不可；若",
    "T33n1716_006:0747b08": "同者，父即子，子即父，同又不可；秖不一不",
    "T33n1716_006:0747b09": "異而論父子也。眾生理性與佛不殊，是故",
    "T33n1716_006:0747b10": "不異；而眾生隱如來顯，是故不一，不一不異",
    "T33n1716_006:0747b11": "而論機應也。又同是非事非理故不異，眾",
    "T33n1716_006:0747b12": "生得事，聖人得理；又聖人得事，凡夫有理。",
    "T33n1716_006:0747b13": "故論異(云云)。問：為用法身應？為用應身應？",
    "T33n1716_006:0747b14": "若應身應，應身無本何能應？若用法身應，",
    "T33n1716_006:0747b15": "應則非法。答：至論諸法非去來今，非應非",
    "T33n1716_006:0747b16": "不應而能有應；亦可言法應，亦可言應",
    "T33n1716_006:0747b17": "應。法應則冥益，應應則顯益。分別冥顯",
    "T33n1716_006:0747b18": "有四義。如後說(云云)。第二明機應相者，約",
    "T33n1716_006:0747b19": "善惡明機相，約慈悲論應相。若善惡為",
    "T33n1716_006:0747b20": "機，為單？為共？解者不同。或言單惡為機，引",
    "T33n1716_006:0747b21": "經云：「我為斷一切眾生瘡疣重病。」又云：「如",
    "T33n1716_006:0747b22": "有七子，然於病者心則偏重，如來亦爾，",
    "T33n1716_006:0747b23": "於諸眾生非不平等，然於罪者心則偏",
    "T33n1716_006:0747b24": "重。」又云：「如來不為無為眾生而住於世。」",
    "T33n1716_006:0747b25": "又無記是無明，終屬惡攝，此即單以惡為",
    "T33n1716_006:0747b26": "機。或單以善為機，引《大經》云：「我觀眾",
    "T33n1716_006:0747b27": "生，不觀老少中年貧富貴賤，有善心者",
    "T33n1716_006:0747b28": "即便慈念。」此則單善為機。或云，善惡不",
    "T33n1716_006:0747b29": "得獨為機。何者？如金剛後心即是佛，眾",
    "T33n1716_006:0747b30": "善普會善無過此，此何得為機耶？雖云",
    "T33n1716_006:0747c01": "佛佛相念，此是通語，而無拔無與，故知單善",
    "T33n1716_006:0747c02": "不得為機。單惡不得為機者，如闡提極",
    "T33n1716_006:0747c03": "惡不能感佛，《大經》云：「唯有一髮不能升",
    "T33n1716_006:0747c04": "身」，即是性德理善。此是通機終不成感也。",
    "T33n1716_006:0747c05": "或取善惡相帶為機者，從闡提起改悔心，",
    "T33n1716_006:0747c06": "上至等覺，皆有善惡相帶，故得為機。是故",
    "T33n1716_006:0747c07": "約此善惡明其相也(云云)。次約慈悲以明應",
    "T33n1716_006:0747c08": "相者，或單以慈為應，經云：「慈善根力象見",
    "T33n1716_006:0747c09": "師子，廣說如涅槃(云云)。」或單以悲為應，如",
    "T33n1716_006:0747c10": "《請觀音》，或遊戲地獄大悲代受苦；或合用",
    "T33n1716_006:0747c11": "慈悲為應。何者？良以悲心熏於智慧能拔",
    "T33n1716_006:0747c12": "他苦，慈心熏於禪定能與他樂。下文云：「定",
    "T33n1716_006:0747c13": "慧力莊嚴，以此度眾生。」論云：「水銀和真金，",
    "T33n1716_006:0747c14": "能塗諸色像。」功德和法身，處處應現往，豈",
    "T33n1716_006:0747c15": "是水銀真金單能塗色像耶？當知慈悲合",
    "T33n1716_006:0747c16": "論應也。問：眾生善惡有三世，何世為機？聖",
    "T33n1716_006:0747c17": "法亦有三世，何世為應？過去已謝，現在不",
    "T33n1716_006:0747c18": "住，未來未至，悉不得為機，亦不得為應，",
    "T33n1716_006:0747c19": "云何論機應耶？答：若就至理窮覈三世，皆",
    "T33n1716_006:0747c20": "不可得，故無機亦無應。故經言：「非謂菩提",
    "T33n1716_006:0747c21": "有去、來、今，但以世俗文字數故。」說有三世，",
    "T33n1716_006:0747c22": "以四悉檀力隨順眾生說。或用過去善為",
    "T33n1716_006:0747c23": "機，故言：「我等宿福慶，今得值世尊。」又如五",
    "T33n1716_006:0747c24": "方便人，過去習方便者，發真則易，不習則",
    "T33n1716_006:0747c25": "難，是故以過去善為機。或可以現在善為",
    "T33n1716_006:0747c26": "機，故言：「即生此念時，佛於空中現。」或可",
    "T33n1716_006:0747c27": "以未來善為機，未生善法為令生故，又如",
    "T33n1716_006:0747c28": "無漏無習因而能感佛也，故《大論》云：「譬如",
    "T33n1716_006:0747c29": "蓮華在水，有已生始生未生者，若不得日",
    "T33n1716_006:0748a01": "光，翳死不疑；眾生三世善，若不值佛，無由",
    "T33n1716_006:0748a02": "得成(云云)。」惡亦如是，或以過去之罪，今悉懺",
    "T33n1716_006:0748a03": "悔；現造眾惡，今亦懺悔。未來之罪，斷相續",
    "T33n1716_006:0748a04": "心，遮未來故，名之為救。何者？過去造惡，障",
    "T33n1716_006:0748a05": "現善不得起，為除此惡，是故請佛。又現在",
    "T33n1716_006:0748a06": "果苦報逼迫，眾生而求救護。又未來之惡，",
    "T33n1716_006:0748a07": "與時相值，遮令不起，故通用三世惡為",
    "T33n1716_006:0748a08": "機。應亦如是，或用過去慈悲為應，故云：「我",
    "T33n1716_006:0748a09": "本立誓願，欲令得此法。」或用現在慈悲為",
    "T33n1716_006:0748a10": "應者，一切天人脩羅，皆應至此，為聽法故，",
    "T33n1716_006:0748a11": "未度令度也；又用未來為應者，即是〈壽量〉",
    "T33n1716_006:0748a12": "中，未來世益物也。亦如〈安樂行品〉中云：「我得",
    "T33n1716_006:0748a13": "三菩提時，引之令得，住是法中。」若通論，三",
    "T33n1716_006:0748a14": "世善惡皆為機；別論，但取未來善惡為正",
    "T33n1716_006:0748a15": "機也。何者？過去已謝，現在已定，秖為拔未",
    "T33n1716_006:0748a16": "來惡，生未來善耳。問：若未來為正機者，四",
    "T33n1716_006:0748a17": "正勤意云何？答：此已屬通意！今更別答者，秖",
    "T33n1716_006:0748a18": "為過去惡遮未來善，故勤斷過去惡；秖為",
    "T33n1716_006:0748a19": "過去善不增長，增長者即是未來善也。是故",
    "T33n1716_006:0748a20": "四正勤中，言雖過去，意實未來(云云)。問：未來",
    "T33n1716_006:0748a21": "未有，佛云何照？答：如來智鑒，能如是知，非",
    "T33n1716_006:0748a22": "下地所知。仰信而已，何可分別！問：為是眾",
    "T33n1716_006:0748a23": "生自能感？由佛故感？如來自能應？由眾生",
    "T33n1716_006:0748a24": "故應？答：此應作四句：自、他、共、無因，破是性",
    "T33n1716_006:0748a25": "義悉不可。無此四句故，則無性。無性故，但",
    "T33n1716_006:0748a26": "以世間名字，四悉檀中而論感應能所等。",
    "T33n1716_006:0748a27": "而能應屬佛，所應屬眾生；能感屬眾生，所",
    "T33n1716_006:0748a28": "感屬佛。若更翻疊作諸語言，世諦名字則亂，",
    "T33n1716_006:0748a29": "不可分別。雖作如此名字，是字不住，是",
    "T33n1716_006:0748b01": "字無所有故，如夢如幻(云云)。問：既善惡俱為",
    "T33n1716_006:0748b02": "機者，誰無善惡？此皆應得益耶？答：如世病",
    "T33n1716_006:0748b03": "者延醫，而有差不差。機亦如是，有熟不熟，",
    "T33n1716_006:0748b04": "則應有遠有近。三、明機感不同者，即為三",
    "T33n1716_006:0748b05": "意：一、就四句論不同。二、就三十六句論不",
    "T33n1716_006:0748b06": "同。三、就十法界論不同。但眾生根性百千，",
    "T33n1716_006:0748b07": "諸佛巧應無量，隨其種種得度不同，故文云：",
    "T33n1716_006:0748b08": "「名色各異，種類若干，如上中下根莖葉等，隨",
    "T33n1716_006:0748b09": "其種性，各得生長。」即是機、應不同意也。今略",
    "T33n1716_006:0748b10": "言為四：一者、冥機冥應。二者、冥機顯應。三者、",
    "T33n1716_006:0748b11": "顯機顯應。四者、顯機冥應。其相云何？若過去",
    "T33n1716_006:0748b12": "善修三業，現在未運身口，藉往善力名此",
    "T33n1716_006:0748b13": "為冥機也。雖不現見靈應，而密為法身所",
    "T33n1716_006:0748b14": "益。不見不聞而覺而知，是名為冥益也。二",
    "T33n1716_006:0748b15": "冥機顯益者，過去殖善而冥機已成，便得值",
    "T33n1716_006:0748b16": "佛聞法，現前獲利是為顯益。如佛初出世，",
    "T33n1716_006:0748b17": "最初得度之人，現在何甞修行？諸佛照其宿",
    "T33n1716_006:0748b18": "機，自往度之，即其義也。三、顯機顯應者，現",
    "T33n1716_006:0748b19": "在身口，精勤不懈，而能感降。如須達長跪，佛",
    "T33n1716_006:0748b20": "往祇洹，月蓋曲躬，聖居門閫。如即行人，道",
    "T33n1716_006:0748b21": "場禮懺，能感靈瑞，即是顯機顯應也。四者、顯",
    "T33n1716_006:0748b22": "機冥應者，如人雖一世勤苦，現善濃積而",
    "T33n1716_006:0748b23": "不顯感，冥有其利，此是顯機冥益。若解四",
    "T33n1716_006:0748b24": "意，一切低頭舉手，福不虛棄，終日無感，終日",
    "T33n1716_006:0748b25": "無悔。若見喜殺壽長，好施貧乏，不生邪",
    "T33n1716_006:0748b26": "見；若不解此者，謂其徒功喪計，憂悔失",
    "T33n1716_006:0748b27": "理。《釋論》云：「今我疾苦，皆由過去；今生修福，",
    "T33n1716_006:0748b28": "報在將來，正念無僻。」得此四意也。二、就三",
    "T33n1716_006:0748b29": "十六句論機應不同者，前冥顯互論略舉",
    "T33n1716_006:0748c01": "四句。若具足辨者，用四機為根本，所謂冥",
    "T33n1716_006:0748c02": "機、顯機、亦冥亦顯機、非冥非顯機。冥是過去，",
    "T33n1716_006:0748c03": "顯是現在，冥顯是過現，非冥非顯是未來。如",
    "T33n1716_006:0748c04": "佛為闡提說法(云云)。於一句中，復為四句：",
    "T33n1716_006:0748c05": "所謂冥機冥應、冥機顯應、冥機亦冥亦顯應、",
    "T33n1716_006:0748c06": "冥機非冥非顯應；餘三機亦如是，四四即成",
    "T33n1716_006:0748c07": "十六句。機既召應，應亦有十六句。一機而",
    "T33n1716_006:0748c08": "感四應，一應而赴四機，機應各為十六，合",
    "T33n1716_006:0748c09": "成三十二句。就前根本四句，便是三十六句",
    "T33n1716_006:0748c10": "機應也。三、就十法界論機應不同者，秖約",
    "T33n1716_006:0748c11": "一人身業機具三十六，約三業即有一百",
    "T33n1716_006:0748c12": "八機。約三世、三業，則有三百二十四。一界",
    "T33n1716_006:0748c13": "既爾，十法界即有三千二百四十機應不同。",
    "T33n1716_006:0748c14": "就自行既爾，化他亦然，合則六千四百八十",
    "T33n1716_006:0748c15": "機應，此就歷別十法界。如此，若就十法界",
    "T33n1716_006:0748c16": "交互則增九倍，都六萬四千八百機應也。四、",
    "T33n1716_006:0748c17": "明機應相對者，即有四意：一、明諸有苦樂",
    "T33n1716_006:0748c18": "與三昧慈悲相對。二者、機關等相對。三者、三",
    "T33n1716_006:0748c19": "十六句相對。四者、別圓相對。諸三昧相對者，",
    "T33n1716_006:0748c20": "諸機乃多不出二十五有；諸應乃多不出",
    "T33n1716_006:0748c21": "二十五三昧。地獄有，有善惡之機，關無垢三",
    "T33n1716_006:0748c22": "昧慈悲之應。論其惡者，即有黑業、惡見、思惡、",
    "T33n1716_006:0748c23": "塵沙惡、無明惡；論善，則有白業善，即空善、即",
    "T33n1716_006:0748c24": "假善、即中善，是名地獄機也。無垢三昧慈悲",
    "T33n1716_006:0748c25": "為應者，初修無垢三昧，觀地獄界。因緣觀",
    "T33n1716_006:0748c26": "慈悲，即空觀慈悲，即假觀慈悲，即中觀慈悲。",
    "T33n1716_006:0748c27": "以因緣觀時，悲拔地獄黑業苦。以因緣觀",
    "T33n1716_006:0748c28": "時，慈與白業樂。以即空觀時，悲拔見思苦；",
    "T33n1716_006:0748c29": "以即空觀時，慈與無漏樂。以即假觀時，悲",
    "T33n1716_006:0749a01": "拔塵沙苦；以即假觀時，慈與道種智樂。以",
    "T33n1716_006:0749a02": "即中觀時，悲拔無明苦；以即中觀時，慈與",
    "T33n1716_006:0749a03": "法性樂。是為地獄有善、惡之機，以關無垢",
    "T33n1716_006:0749a04": "三昧慈悲之應。拔苦與樂，相對義也。二者、",
    "T33n1716_006:0749a05": "機關相對者，地獄界中黑業之惡，有微義、",
    "T33n1716_006:0749a06": "有關義、有宜義。如此三機，即關無垢三",
    "T33n1716_006:0749a07": "昧時，慈悲有赴義、有對義、有應義。地獄",
    "T33n1716_006:0749a08": "白業，亦有六義相對，即空、見思、塵沙、無明",
    "T33n1716_006:0749a09": "等。善惡皆具六義相對(云云)。三者、三十六句",
    "T33n1716_006:0749a10": "相對者，地獄黑白業具有冥機冥應、冥機顯",
    "T33n1716_006:0749a11": "應、顯機顯應、顯機冥應，即關無垢三昧慈",
    "T33n1716_006:0749a12": "悲，冥顯四應，赴於地獄。見思、即空，塵沙、種智，",
    "T33n1716_006:0749a13": "無明、中道等，皆具四機、四應相對(云云)。又地獄",
    "T33n1716_006:0749a14": "有冥顯三十六機，即對無垢三昧三十六應",
    "T33n1716_006:0749a15": "(云云)。四者、別圓相對者，若地獄有歷別之機，",
    "T33n1716_006:0749a16": "三昧應即歷別。若有圓普之機，三昧應亦圓",
    "T33n1716_006:0749a17": "普。若歷別機起，三昧別應，一有業謝，餘有業",
    "T33n1716_006:0749a18": "未必謝；三惡思盡，餘有思未必盡；地獄道",
    "T33n1716_006:0749a19": "種智明，餘有未必明；地獄佛性了了，餘有",
    "T33n1716_006:0749a20": "未必了了。若作圓機、圓應者。地獄自在業",
    "T33n1716_006:0749a21": "未究竟，餘有亦未究竟；一有見思未盡，餘",
    "T33n1716_006:0749a22": "有亦未盡；一有道種未明，餘有亦未明；一",
    "T33n1716_006:0749a23": "有佛性未了了，餘有亦未了了。一有了了，",
    "T33n1716_006:0749a24": "餘有亦了了；乃至一有業自在，餘有業亦自",
    "T33n1716_006:0749a25": "在。分別地獄機、應相對如上說。餘二十四",
    "T33n1716_006:0749a26": "有機、應相對，例亦如是。問：頗有善機惡應、",
    "T33n1716_006:0749a27": "惡機善應，偏機圓應、圓機偏應不？答：無方",
    "T33n1716_006:0749a28": "適時，亦有此義。《淨名》云：「或時現風火，照令",
    "T33n1716_006:0749a29": "知無常。」即惡應於善也。妙莊嚴信受邪惡，",
    "T33n1716_006:0749b01": "三菩薩應為妻子，即善應於惡。圓機偏應",
    "T33n1716_006:0749b02": "者，一切智願猶在不失，不失即圓機；教聲",
    "T33n1716_006:0749b03": "聞法，即偏應也。偏機圓應者，先引三車，後",
    "T33n1716_006:0749b04": "與一大。領解云：「無上寶聚，不求自得。」即其",
    "T33n1716_006:0749b05": "義也。拔樂與苦，例此可知(云云)。第五明麁",
    "T33n1716_006:0749b06": "妙者，即為三意：一、明機之麁妙。二、明應之",
    "T33n1716_006:0749b07": "麁妙。三、明開麁顯妙。一、機麁妙者，如樂間",
    "T33n1716_006:0749b08": "地獄，此樂因微善故。《立世毘曇》云：「人養六",
    "T33n1716_006:0749b09": "畜，飲飴溫清者，在熱地獄得冷間，寒地獄",
    "T33n1716_006:0749b10": "得溫間。」若從此義，樂間得論十法界機。阿",
    "T33n1716_006:0749b11": "鼻無樂間則無事善，云何具十？然阿鼻有",
    "T33n1716_006:0749b12": "性善不斷故。又近世雖無事善，遠劫或有，",
    "T33n1716_006:0749b13": "惡強善弱，冥伏未發，若遇因緣，發亦何定。是",
    "T33n1716_006:0749b14": "故阿鼻得具十機。即判麁妙，九界機為麁，",
    "T33n1716_006:0749b15": "佛界機為妙。麁機召方便應，此機有熟、未",
    "T33n1716_006:0749b16": "熟；方便應有淺、有深。機熟者，被應；未熟者，",
    "T33n1716_006:0749b17": "未應。應淺深者，如從無間得之於間，出",
    "T33n1716_006:0749b18": "地獄至畜生，出畜生至鬼，出三惡至人",
    "T33n1716_006:0749b19": "天，出人天至二乘等，悉是機之生、熟，應之",
    "T33n1716_006:0749b20": "淺、深，悉屬麁機攝。妙機召究竟妙應，妙機",
    "T33n1716_006:0749b21": "亦有生、熟；妙應亦有淺、深。如慈童女在於",
    "T33n1716_006:0749b22": "地獄，代人受罪即得生天，此乃妙機淺、熟，",
    "T33n1716_006:0749b23": "近在乎天耳。其餘例可知。二明應有麁妙",
    "T33n1716_006:0749b24": "者，聖人慈悲誓願，願持於行，如物有膠，任",
    "T33n1716_006:0749b25": "運與機相著。故慈善根力，手出師子。若無",
    "T33n1716_006:0749b26": "誓願，雖觀苦、樂，不能拔、與。以慈力故，隨",
    "T33n1716_006:0749b27": "機麁、妙，先熟先應，後熟後應。三藏、通教等聖，",
    "T33n1716_006:0749b28": "亦得有應，但是作意神通，譬如圖寫，經紀",
    "T33n1716_006:0749b29": "乃成，覈論無本。何者？灰身滅智，無常住本，",
    "T33n1716_006:0749c01": "約何起應？若別接通，別惑未斷，亦不得應，",
    "T33n1716_006:0749c02": "縱令赴物，皆名麁應也。若別、圓兩教，初心",
    "T33n1716_006:0749c03": "伏惑，未能有應。初地、初住三觀現前，證二",
    "T33n1716_006:0749c04": "十五三昧。法身清淨，無染如虛空，湛然應",
    "T33n1716_006:0749c05": "一切，無思無念隨機即對。如一月不降，百",
    "T33n1716_006:0749c06": "水不升，而隨河短長，任器規矩，無前無後",
    "T33n1716_006:0749c07": "一時普現，此是不思議妙應也。又如明鏡，表",
    "T33n1716_006:0749c08": "裏清澈，一像千像，無所簡擇，不須功力，任",
    "T33n1716_006:0749c09": "運像似，是名妙應。此是相待論感應妙也。",
    "T33n1716_006:0749c10": "三開麁顯妙者：若九界機麁，一界機妙；未",
    "T33n1716_006:0749c11": "得法身應麁，得法身應妙者，諸大乘經《華",
    "T33n1716_006:0749c12": "嚴》等，明麁妙相隔，二乘不聞不解，如瘂如",
    "T33n1716_006:0749c13": "聾。《無量義經》明麁妙，從一理出生無量麁",
    "T33n1716_006:0749c14": "妙機應；一理為妙，生出無量為麁。此則從",
    "T33n1716_006:0749c15": "妙出麁，隔而未合。今經無量還為一，此則",
    "T33n1716_006:0749c16": "開權顯實，秖麁是妙。何者？本顯一理，作諸",
    "T33n1716_006:0749c17": "方便；方便即是真實。故云：凡有所作，唯為",
    "T33n1716_006:0749c18": "一事，未曾暫廢。譬如三草、二木，秖是一地",
    "T33n1716_006:0749c19": "所生，即是同源機一。一雨所潤，即是同受應",
    "T33n1716_006:0749c20": "一。愚者未解，謂草木四微，永非是地；智者",
    "T33n1716_006:0749c21": "了達四微生秖是地變，四微滅秖是地還，豈",
    "T33n1716_006:0749c22": "有草木而非於地耶！此即開權而顯實，",
    "T33n1716_006:0749c23": "決了聲聞法，是諸經之王。九法界機，皆佛界",
    "T33n1716_006:0749c24": "機；四聖之應，無非妙應也。第六明觀心(云",
    "T33n1716_006:0749c25": "云)。",
    "T33n1716_006:0749c26": "○第七明神通妙者，此為四意：一、明次第。",
    "T33n1716_006:0749c27": "二、名數。三、同異。四、麁妙。來意者，前論機應，",
    "T33n1716_006:0749c28": "止是辨其可生、可赴之相；若正論化用益",
    "T33n1716_006:0749c29": "他，即是三輪不思議化：謂身輪、口輪、他心輪。",
    "T33n1716_006:0750a01": "〈普門品〉但有二文，而兼得三意。「遊於娑婆世",
    "T33n1716_006:0750a02": "界」即是身輪；「而為說法」即是口輪。如見蓮華",
    "T33n1716_006:0750a03": "大，知池水深；若見說法大，則知智慧大。故",
    "T33n1716_006:0750a04": "兩輪兼示他心輪也。又化他多示兩輪，示",
    "T33n1716_006:0750a05": "心輪少。從多但二，故無心輪。經言：「其見聞",
    "T33n1716_006:0750a06": "者，悉皆得度」也。示身輪者，即是示藥樹王",
    "T33n1716_006:0750a07": "身、如意珠王身。示口輪者：即是示毒鼓、天",
    "T33n1716_006:0750a08": "鼓。此是慈悲熏於身、口，則有二身示現，二",
    "T33n1716_006:0750a09": "鼓宣揚。若示心輪，即是示隨自意、隨他意",
    "T33n1716_006:0750a10": "等也，亦是同於病行、嬰兒行。上辨機感相",
    "T33n1716_006:0750a11": "關，而妙理難顯，應須神通發動，現於瑞相，",
    "T33n1716_006:0750a12": "密表乎理。世人以蜘蛛挂則喜事來，[鴰口+(幻ㄠ)]鵲鳴",
    "T33n1716_006:0750a13": "則行人至。小尚有徵，大焉無瑞？以近表遠",
    "T33n1716_006:0750a14": "亦應如是。二、名數者，諸經所出，名數不同。",
    "T33n1716_006:0750a15": "今且依六種：謂天眼、天耳、他心、宿命、如意身",
    "T33n1716_006:0750a16": "通、無漏等也。此六皆稱神通者，如《瓔珞》云：",
    "T33n1716_006:0750a17": "「神名天心，通名慧性。」天心者，天然之心也。",
    "T33n1716_006:0750a18": "慧性者，通達無礙也。《毘曇》亦云障通，無知若",
    "T33n1716_006:0750a19": "去即發慧性也。當知天然慧性與六法相",
    "T33n1716_006:0750a20": "應，即能轉變自在，故名神通。《地持．力品》云：",
    "T33n1716_006:0750a21": "「神謂難測知；通謂無壅礙。」此解與《瓔珞》同。",
    "T33n1716_006:0750a22": "天心即是難測知義；慧性即是無壅礙義。",
    "T33n1716_006:0750a23": "然此六法修無前後、證無次第，用亦任時，",
    "T33n1716_006:0750a24": "故眾經列次不同也。《釋論》云：「幻術事是虛誑",
    "T33n1716_006:0750a25": "法，法於草木，誑惑人眼，物實不變。」神通不",
    "T33n1716_006:0750a26": "爾，實得變法，使物實變：如地有成水之",
    "T33n1716_006:0750a27": "理，水有成地之義。若金、銀得火則融，水遇",
    "T33n1716_006:0750a28": "寒則結；火、寒是融、結法。結則實結，融則實融；",
    "T33n1716_006:0750a29": "若得天然慧性，則實能如此變用自在。所",
    "T33n1716_006:0750b01": "變水、火，令他實得受用，而非其果報，但是",
    "T33n1716_006:0750b02": "神通一時所作耳。三、明神通不同者，鬼道報",
    "T33n1716_006:0750b03": "得通；人能服藥亦得通；外道因根本禪亦",
    "T33n1716_006:0750b04": "發通；諸天報得通；二乘依背捨勝處一切",
    "T33n1716_006:0750b05": "處，修十四變化發得神通；六度菩薩因禪",
    "T33n1716_006:0750b06": "得五通，坐道場時能得六通；通教菩薩因",
    "T33n1716_006:0750b07": "禪得五通，依體法慧得無漏通；別教地前",
    "T33n1716_006:0750b08": "依禪發五通，登地發正無漏通，任運常照，",
    "T33n1716_006:0750b09": "不以二相見諸佛土。圓教通者，依今經及",
    "T33n1716_006:0750b10": "《普賢觀》，以鼻、舌兩根，以為六數。《菩薩處胎",
    "T33n1716_006:0750b11": "經》同：他心、宿命入意根攝。然經文明「鼻通」",
    "T33n1716_006:0750b12": "最委悉，取其互用無壅。舌根，取四辯無礙，",
    "T33n1716_006:0750b13": "能以一妙音遍滿三千界，而不取知味，知",
    "T33n1716_006:0750b14": "味是報法。經云：「諸根通利，智慧明了」也。六根",
    "T33n1716_006:0750b15": "皆智慧，即互用意也。今云六根之通，不因事",
    "T33n1716_006:0750b16": "禪而發，此乃中道之真。真自有通，任運成",
    "T33n1716_006:0750b17": "就，不須作意，故名無記化化禪。不別作意",
    "T33n1716_006:0750b18": "故名無記，任運常明如阿脩羅琴；化復能化，",
    "T33n1716_006:0750b19": "故言化化。中道真通，任運如此，與餘通異。",
    "T33n1716_006:0750b20": "論其修習，皆緣實相常住之理。文云：「得是",
    "T33n1716_006:0750b21": "常眼根清淨。」既言是常，即本性清淨；常性無",
    "T33n1716_006:0750b22": "垢染。《毘曇婆沙》云：「六入殊勝，本自爾故。」《鴦掘》",
    "T33n1716_006:0750b23": "云：「所謂彼眼根，於諸如來常，具足無減修，",
    "T33n1716_006:0750b24": "了了分明見。」乃至耳、鼻、舌、身、意，皆於諸如來",
    "T33n1716_006:0750b25": "常，具足無減修，了了分明，聞、知等也。彼者於",
    "T33n1716_006:0750b26": "佛為自，於眾生為彼；眾生謂為無常，於",
    "T33n1716_006:0750b27": "如來是常也。減修者，依禪而修，名為減脩；",
    "T33n1716_006:0750b28": "依實相修，名無減修。不見佛性，名不了了",
    "T33n1716_006:0750b29": "見；若見佛性，名了了見。又見實相理，名了",
    "T33n1716_006:0750c01": "了。識法界事，名分明也。見有二種：一、相似",
    "T33n1716_006:0750c02": "見。二、分真見。相似者，如六根清淨中辨。論",
    "T33n1716_006:0750c03": "其真見，如《華嚴》所明，佛眼、耳、鼻、舌、身、意也。",
    "T33n1716_006:0750c04": "此經中亦明真身通相：所謂普現色身，示一",
    "T33n1716_006:0750c05": "切眾生所喜見身，即是外身通也；現身如琉",
    "T33n1716_006:0750c06": "璃，十方諸佛悉於身中現，即是內現身通",
    "T33n1716_006:0750c07": "也。眼、耳、鼻、舌等，內、外示現，亦例如此。是則圓",
    "T33n1716_006:0750c08": "教神通，異於前辨(云云)。問：若以六根為六",
    "T33n1716_006:0750c09": "通者，云何功德有增減？答：《大論》四十云：「鼻、",
    "T33n1716_006:0750c10": "舌、身，同稱覺；眼稱見；耳稱聞；意稱知。」三識",
    "T33n1716_006:0750c11": "所知為一；三識所知為別。而三識助道法",
    "T33n1716_006:0750c12": "多，故別說；三識不爾，故合說。又三識但知",
    "T33n1716_006:0750c13": "世間事，故合說；三識亦知世間亦知出世",
    "T33n1716_006:0750c14": "間，故別說。又三識但無記法，三識或緣善、惡、",
    "T33n1716_006:0750c15": "無記等；又三識能生三業因緣，故別說也。",
    "T33n1716_006:0750c16": "若例此義，三根種種義強，故有千二百功",
    "T33n1716_006:0750c17": "德。三根力弱故但八百功德者，蓋一途別說，",
    "T33n1716_006:0750c18": "非經圓意。《正法華》「功德正等等千」。今經顯六",
    "T33n1716_006:0750c19": "根互用，將三根足二百，向三根而互用耳。",
    "T33n1716_006:0750c20": "自在無礙能等，如《正法華》說。能縮，如身眼鼻",
    "T33n1716_006:0750c21": "之八百；能盈，如耳舌意千二百。經云：「若能",
    "T33n1716_006:0750c22": "持是經，功德則無量，如虛空無邊，其福不",
    "T33n1716_006:0750c23": "可限。」互用之意彰矣！四、明麁妙者，若言神",
    "T33n1716_006:0750c24": "通度物，非但變己身同其正報，亦變己國",
    "T33n1716_006:0750c25": "土同其依報。如《纓珞》云：「起一切國土應，起",
    "T33n1716_006:0750c26": "一切眾生應」也。若應同正報者，即是示為",
    "T33n1716_006:0750c27": "十法界像也；若應同依報者，即是同十界",
    "T33n1716_006:0750c28": "所依處也。若應同四惡趣者，用觀惡業慈",
    "T33n1716_006:0750c29": "悲熏無記化化禪，應作地獄等形質：黑髮",
    "T33n1716_006:0751a01": "纏身、猴猨鹿馬、大鷲鵽鳥、脩羅等像，各各皆",
    "T33n1716_006:0751a02": "見，同其事業。若應人天身者，是用觀善",
    "T33n1716_006:0751a03": "業中慈悲熏無記化化禪，作善道身：如後",
    "T33n1716_006:0751a04": "身菩薩，正慧託胎，墮地七步，盥洗手足，楊",
    "T33n1716_006:0751a05": "枝自淨，納妃生子，厭世出家，乃至天像亦",
    "T33n1716_006:0751a06": "復如是，各各皆見，同其事業。若應作三藏",
    "T33n1716_006:0751a07": "二乘者，是用析空慈悲熏無記化化禪：起",
    "T33n1716_006:0751a08": "老比丘像，共僧布薩律儀規矩，各各皆見",
    "T33n1716_006:0751a09": "同其事業。若應通教者，是用即空慈悲",
    "T33n1716_006:0751a10": "熏無記化化禪，作體法應：觀無生習、應苦",
    "T33n1716_006:0751a11": "空等，悉不可得，各各皆見，同其事業。若應",
    "T33n1716_006:0751a12": "別教者，是用即假即中慈悲熏無記化化",
    "T33n1716_006:0751a13": "禪，起漸頓應：示修恒沙佛法，各各皆見，同",
    "T33n1716_006:0751a14": "其事業。若應圓教者，是用即中慈悲熏無",
    "T33n1716_006:0751a15": "記化化禪，起圓頓應：示修一中無量、無量中",
    "T33n1716_006:0751a16": "一，皆各各見，同其事業。如是應同正報，不",
    "T33n1716_006:0751a17": "可稱計，可以意知，不可以言盡(云云)。若",
    "T33n1716_006:0751a18": "得此意，往望漸、頓。五味教中用神通者，乳",
    "T33n1716_006:0751a19": "教所用神力，若多若少，但表兩意：一麁、一",
    "T33n1716_006:0751a20": "妙。三藏用神力，若多若少，但為一麁。方等用",
    "T33n1716_006:0751a21": "神力，若多若少，三麁一妙。般若用神力，若多",
    "T33n1716_006:0751a22": "若少，二麁一妙。此經神力，若多若少，唯為一",
    "T33n1716_006:0751a23": "妙。所以〈序品〉中瑞相有十，咸皆表妙也：「地",
    "T33n1716_006:0751a24": "皆嚴淨」表理妙。「放眉間光」表智妙。「入于三昧」",
    "T33n1716_006:0751a25": "表行妙。「天雨四華」表位妙。「栴檀香風」表乘",
    "T33n1716_006:0751a26": "妙。「四眾咸有疑」表機，「見萬八千土」表應，此",
    "T33n1716_006:0751a27": "二明感應妙也。「地六種動」表神通妙。「天鼓",
    "T33n1716_006:0751a28": "自鳴」及「而為說法」，表說法妙。「天龍大眾歡喜」，",
    "T33n1716_006:0751a29": "表眷屬妙。「又見佛子修種種行」，表利益妙。此",
    "T33n1716_006:0751b01": "用神變，若少若多，俱表妙也。文云：「今佛入",
    "T33n1716_006:0751b02": "于三昧，是不可思議！現希有事！」現希有事，是",
    "T33n1716_006:0751b03": "妙神通也。若應同依報者，有兩意：若國土",
    "T33n1716_006:0751b04": "苦樂，由於眾生，非佛所作，佛但應同而已。",
    "T33n1716_006:0751b05": "若作折伏攝受者，佛鑒機緣，或作苦國、或",
    "T33n1716_006:0751b06": "作樂國，苦樂由佛，不關眾生。今且釋初意：",
    "T33n1716_006:0751b07": "《大論》云：「有國土純聲聞僧，或國土純菩薩",
    "T33n1716_006:0751b08": "僧，或菩薩聲聞共為僧。」或淨、或穢，何故差",
    "T33n1716_006:0751b09": "別？皆由乘、戒緩急。若戒緩乘亦急亦緩者，即",
    "T33n1716_006:0751b10": "是穢土，以聲聞菩薩共為僧。以戒緩故，五",
    "T33n1716_006:0751b11": "濁土穢；乘亦緩故，是開三乘；乘亦急故，是顯",
    "T33n1716_006:0751b12": "一乘，娑婆是也。戒急乘亦緩亦急者，淨土也。",
    "T33n1716_006:0751b13": "戒急故，土無五濁；乘亦緩故，開三乘；亦急故，",
    "T33n1716_006:0751b14": "顯一，安養是也。乘緩戒急者，即是淨土，純聲",
    "T33n1716_006:0751b15": "聞為僧，此可知也。戒緩乘急，即是穢國，純",
    "T33n1716_006:0751b16": "菩薩為僧，此亦可知。淨穢差別，悉由眾生，",
    "T33n1716_006:0751b17": "高下苦樂，不關佛也。若作伏攝義者，國由",
    "T33n1716_006:0751b18": "於佛，不關眾生。佛以觀惡慈悲，與無記化",
    "T33n1716_006:0751b19": "化禪合，起於穢國，折伏攝受四趣眾生也。",
    "T33n1716_006:0751b20": "以善業慈悲，與無記化化禪合，折伏攝受",
    "T33n1716_006:0751b21": "兩趣眾生也。佛以折空六度等慈悲，與無記",
    "T33n1716_006:0751b22": "化化禪合，或起於穢國、或起淨國，折伏攝",
    "T33n1716_006:0751b23": "受聲聞、菩薩兩界眾生也。佛以體空慈悲，與",
    "T33n1716_006:0751b24": "無記化化禪合，或起淨國、或起穢國，折伏",
    "T33n1716_006:0751b25": "攝受通教聲聞、菩薩兩界眾生也。佛以歷別",
    "T33n1716_006:0751b26": "慈悲，與無記化化禪合，或起穢國、淨國，折",
    "T33n1716_006:0751b27": "伏攝受別界菩薩眾生也。佛以即中慈悲，",
    "T33n1716_006:0751b28": "與無記化化禪合，或起淨國、或起穢國，折",
    "T33n1716_006:0751b29": "伏攝受圓界菩薩眾生也。如是種種為國",
    "T33n1716_006:0751c01": "不同，皆由如來神力轉變。今將此依正轉",
    "T33n1716_006:0751c02": "變，待三教作意神通，悉名為麁。譬如圖畫，",
    "T33n1716_006:0751c03": "盡思竭力，終不似真，名之為麁。若明鏡寫",
    "T33n1716_006:0751c04": "容，任運相似，名之為妙。方便神通，譬如麁",
    "T33n1716_006:0751c05": "畫；中道任運，即對即應，譬於淨鏡，故為妙",
    "T33n1716_006:0751c06": "也。就無記化化禪所作神變，自論麁妙。若",
    "T33n1716_006:0751c07": "為九界眾生，用方便神力，作淨作穢，若廣",
    "T33n1716_006:0751c08": "若狹，悉名為麁。若為佛法界眾生，用真實",
    "T33n1716_006:0751c09": "神力，作淨作穢，若廣若狹，悉名為妙。如經：",
    "T33n1716_006:0751c10": "放眉間光照萬八千土，及三變土田。比餘",
    "T33n1716_006:0751c11": "經神力，何足為多？但為開發大事，故言妙",
    "T33n1716_006:0751c12": "也。又約五味論麁妙者，乳教一麁一妙，酪",
    "T33n1716_006:0751c13": "教一麁，生蘇三麁一妙，熟蘇二麁一妙，法華",
    "T33n1716_006:0751c14": "一妙。又諸經妙同麁異，麁有二種：一、難轉",
    "T33n1716_006:0751c15": "麁；二、易轉麁。易轉者，於諸經中已得為妙。",
    "T33n1716_006:0751c16": "難轉者，今於《法華》，無復兩麁，但有一妙。唯",
    "T33n1716_006:0751c17": "一大佛事因緣，曾無他事，假同九界神通。",
    "T33n1716_006:0751c18": "眾生，自謂他事；於佛，常是佛事。客作自謂賤",
    "T33n1716_006:0751c19": "人；長者審知是子。此即相待神通妙也。又諸",
    "T33n1716_006:0751c20": "經諸麁神通、隔妙神通者，今經皆開權顯",
    "T33n1716_006:0751c21": "實，同妙神通，是名絕待明妙神通。此略記，",
    "T33n1716_006:0751c22": "不周悉也。",
    "T33n1716_006:0751c23": "○第八說法妙者，諸法不可示，言辭相寂滅；",
    "T33n1716_006:0751c24": "有因緣故，亦可說示。前藥、珠二身，先以定",
    "T33n1716_006:0751c25": "動，今毒天二鼓，後以慧拔，演說一乘，無三",
    "T33n1716_006:0751c26": "差別，皆悉到於一切智地。其所說法，皆實不",
    "T33n1716_006:0751c27": "虛，是故次說法妙。即為六意：一、釋法名。二、",
    "T33n1716_006:0751c28": "分大小。三、對緣同異。四、判所詮。五、明麁",
    "T33n1716_006:0751c29": "妙。六、明觀心。釋法名者，三世佛法雖多",
    "T33n1716_006:0752a01": "無量，十二部經收罄無不盡。先出達摩欝",
    "T33n1716_006:0752a02": "多羅，有七種分別：體一、相二、制名三、定名",
    "T33n1716_006:0752a03": "四、差別五、相攝六、料簡七。體一者，經以名",
    "T33n1716_006:0752a04": "味章句為體，經無不然，故體一也。相二者，",
    "T33n1716_006:0752a05": "長行直說，有作偈讚頌，兩種相別。何者？以",
    "T33n1716_006:0752a06": "人情喜樂不同，有好質言、有好美語，故相",
    "T33n1716_006:0752a07": "別有二也。制名三者，脩多羅、祇夜、伽陀，三部",
    "T33n1716_006:0752a08": "就字句為名，不就所表。授記等八部，不",
    "T33n1716_006:0752a09": "就所表，又不就字句，從事立稱。方廣一",
    "T33n1716_006:0752a10": "部，名從所表。何者？脩多羅等三部，直說法",
    "T33n1716_006:0752a11": "相，可即名以顯所表。如苦集滅道，依名即",
    "T33n1716_006:0752a12": "顯所表，故就名以為名也。授記等經，所表之",
    "T33n1716_006:0752a13": "法，不可但以言說，要寄事方乃得顯。如授",
    "T33n1716_006:0752a14": "記經，從事為名，止明行因得果道理，理託",
    "T33n1716_006:0752a15": "事彰，事以言辨。如《法華》中，與聲聞授記，彰",
    "T33n1716_006:0752a16": "一切皆當得成佛。寄授記以彰所顯，故名",
    "T33n1716_006:0752a17": "授記經。無問自說經者，聖人說法皆待請問，",
    "T33n1716_006:0752a18": "然亦為眾生作不請之師，故無問自說。又",
    "T33n1716_006:0752a19": "佛法難知，人無能問，若不自說，眾則不知。",
    "T33n1716_006:0752a20": "為說不說，又復不知為說何法，故無問自",
    "T33n1716_006:0752a21": "說，乃所以彰所說。甚深唯證，是以寄無問",
    "T33n1716_006:0752a22": "自說，以彰所顯也。因緣經者，欲明戒法，必",
    "T33n1716_006:0752a23": "因犯彰過，過相彰現方得立制，此亦託因",
    "T33n1716_006:0752a24": "緣以明所顯也。譬喻經者，法相微隱，要假",
    "T33n1716_006:0752a25": "近以喻遠，故以言借況，寄況以彰理也。本",
    "T33n1716_006:0752a26": "事、本生經者，本事說他事，本生說自生，因",
    "T33n1716_006:0752a27": "現事以說往事，託本生以彰所表，名本事",
    "T33n1716_006:0752a28": "經。託本生以彰所行，名本生經也。未曾有",
    "T33n1716_006:0752a29": "經者，說希奇事，由來未有者，未曾有也。示",
    "T33n1716_006:0752b01": "法有大力，有大利益，託未曾有事，以彰所",
    "T33n1716_006:0752b02": "表也。論義經者，諸部中言義隱覆，往復分別",
    "T33n1716_006:0752b03": "得明所顯，寄論義以明理也。故授記等八",
    "T33n1716_006:0752b04": "經，從事立稱。方廣一部從所表為名者，方",
    "T33n1716_006:0752b05": "廣之理，雖以名說，而妙出名言。雖寄事以",
    "T33n1716_006:0752b06": "彰，然不可如事而取，故不就名不就事，",
    "T33n1716_006:0752b07": "就所表以為名也。定名有四，脩多羅名線",
    "T33n1716_006:0752b08": "經。經體是名字，而名從況喻。祇夜、偈陀，當體",
    "T33n1716_006:0752b09": "為名。授記、無問自說、論義等三經，體事合目。",
    "T33n1716_006:0752b10": "自餘從事也。差別者，脩多羅有九種。經云：",
    "T33n1716_006:0752b11": "從如是至奉行，一切名脩多羅。是則脩多",
    "T33n1716_006:0752b12": "羅名通而體總，皆名為經，故名通。就文字",
    "T33n1716_006:0752b13": "經體分為十二部，故體總也。第二、就總脩多",
    "T33n1716_006:0752b14": "羅中，隨事分出十一部，即對十一部，餘直",
    "T33n1716_006:0752b15": "說法相者，是別相脩多羅。三者、論義經，解",
    "T33n1716_006:0752b16": "釋十一部經，是則十一部為經本。當知論",
    "T33n1716_006:0752b17": "所解釋，前十一部皆是脩多羅。又《雜心》中〈脩",
    "T33n1716_006:0752b18": "多羅品〉，亦對論以經為脩多羅。又如婆脩",
    "T33n1716_006:0752b19": "槃馱解提婆〈百論〉，論為經本，亦名論為脩",
    "T33n1716_006:0752b20": "多羅。又經云：除脩多羅，餘四句偈以為偈",
    "T33n1716_006:0752b21": "經。即對四句偈經，餘長行說者是脩多羅。",
    "T33n1716_006:0752b22": "又云：祇夜名偈頌脩多羅。即對祇夜頌偈，",
    "T33n1716_006:0752b23": "所頌即是脩多羅也。又如分別三藏，以敷",
    "T33n1716_006:0752b24": "置理教為脩多羅，對別毘尼、阿毘曇也。又",
    "T33n1716_006:0752b25": "如經說，從佛出十二部經，從十二部經出",
    "T33n1716_006:0752b26": "脩多羅。對十二別教，以通教為脩多羅，是",
    "T33n1716_006:0752b27": "九中、初二偈亦是也。偈陀者，有四種。如言",
    "T33n1716_006:0752b28": "《法華》有阿閦婆等偈，《涅槃》二萬五千偈。是",
    "T33n1716_006:0752b29": "則偈經，復是通總。若四句為偈，一字一句，",
    "T33n1716_006:0752c01": "得名為經。非一字一句，皆名為偈。但以聖",
    "T33n1716_006:0752c02": "言巧妙，章句成就，數句為偈，故通得名偈。",
    "T33n1716_006:0752c03": "二、除脩多羅餘四句為偈。三、偈中重頌者，名",
    "T33n1716_006:0752c04": "祇夜，當知不重頌偈，名為偈經。四、如脩多",
    "T33n1716_006:0752c05": "羅通總，隨事剋分，別為異部，以直說為脩",
    "T33n1716_006:0752c06": "多羅。當知偈中亦隨事剋分，若授記因緣",
    "T33n1716_006:0752c07": "等，別為異部，以不隨事，直爾偈說，名為偈",
    "T33n1716_006:0752c08": "經。祇夜者，名為重頌。頌有三種：一、頌意。二、",
    "T33n1716_006:0752c09": "頌事。三、頌言。頌意者，頌聖意所念法相及",
    "T33n1716_006:0752c10": "事。若頌心所念法相，則名偈陀經。若頌心",
    "T33n1716_006:0752c11": "所念授記等事，則隨事別為異經。頌事，謂授",
    "T33n1716_006:0752c12": "記等事，亦隨所頌事，別為異經。頌言者，若",
    "T33n1716_006:0752c13": "頌隨事之言，隨事別為異經。若頌直說脩",
    "T33n1716_006:0752c14": "多羅者，名為重頌祇夜經也。授記者，果為",
    "T33n1716_006:0752c15": "心期名記，聖言說與名授。授記有二種：若",
    "T33n1716_006:0752c16": "與諸菩薩授佛記莂，是大乘中授記。若記",
    "T33n1716_006:0752c17": "近因、近果，是小乘中記也。無問自說有二種：",
    "T33n1716_006:0752c18": "一、理深意遠，人無能問。二、非不可問，但聽",
    "T33n1716_006:0752c19": "者宜聞，佛為不請之師，不請之師不待問",
    "T33n1716_006:0752c20": "自說也。方廣有二種：一、語廣。二、理廣。相攝",
    "T33n1716_006:0752c21": "者，就脩多羅中出十一部。若偈與直說，相",
    "T33n1716_006:0752c22": "對言之，脩多羅中得出九部，但無二偈。偈",
    "T33n1716_006:0752c23": "陀中得出十部，但無直說脩多羅也。祇夜",
    "T33n1716_006:0752c24": "中得出九部，無脩多羅，亦無偈經也。料簡",
    "T33n1716_006:0752c25": "有無(云云)。釋法名者，上起教中已說。今標名",
    "T33n1716_006:0752c26": "互有不同，翻譯多異。今依《大智論》標名者：",
    "T33n1716_006:0752c27": "一、脩多羅，此云法本，亦云契經，亦線經。二、",
    "T33n1716_006:0752c28": "祇夜，此云重頌，以偈頌脩多羅也。三、和伽",
    "T33n1716_006:0752c29": "羅那，此云授記。四、伽陀，此云不重頌，亦略",
    "T33n1716_006:0753a01": "言偈耳。四句為頌，如此間詩頌也。五、優陀",
    "T33n1716_006:0753a02": "那，此云無問自說。六、尼陀那，此云因緣。七、",
    "T33n1716_006:0753a03": "阿波陀那，此云譬喻。八、伊帝目多伽，此云",
    "T33n1716_006:0753a04": "如是語，亦云本事。九、闍陀伽，此云本生。十、",
    "T33n1716_006:0753a05": "毘佛略，此云方廣。十一、阿浮陀達摩，此云",
    "T33n1716_006:0753a06": "未曾有。十二、優波提舍，此云論議。部者，部",
    "T33n1716_006:0753a07": "別各有類從也。經者，外國云脩多羅，此云",
    "T33n1716_006:0753a08": "線經。線能貫穿，經能經緯，言能持法，如線",
    "T33n1716_006:0753a09": "如經。然《阿毘曇雜心》中，說脩多羅五義者，",
    "T33n1716_006:0753a10": "乃是彼論師解義，非翻名也。世俗亦對緯",
    "T33n1716_006:0753a11": "名經，而訓經為常。如物經亘始終，始終時",
    "T33n1716_006:0753a12": "別，而物無改異，不改異故，名之為常。脩多",
    "T33n1716_006:0753a13": "羅者，諸經中直說者，謂四《阿含》，及二百五十",
    "T33n1716_006:0753a14": "戒，出三藏外諸摩訶衍經直說者，皆名脩",
    "T33n1716_006:0753a15": "多羅也。祇夜者，諸經中偈，四、五、七、九言句，少",
    "T33n1716_006:0753a16": "多不定，重頌上者，皆名祇夜也。和伽羅那",
    "T33n1716_006:0753a17": "者，說三乘、六趣、九道劫數，當得作佛。若後",
    "T33n1716_006:0753a18": "爾所歲，當得聲聞、支佛。後爾所歲，當受六",
    "T33n1716_006:0753a19": "趣報，皆名授記。夫授記法，面門放五色光，",
    "T33n1716_006:0753a20": "從上二牙出，照三惡道。下二牙出，照人天。",
    "T33n1716_006:0753a21": "光中演說，無常無我，安隱涅槃。遇光聞法",
    "T33n1716_006:0753a22": "者，三途中身心安樂，人中癃殘者差，六欲天",
    "T33n1716_006:0753a23": "厭患欲樂，色天厭禪樂。光照十方，遍作佛",
    "T33n1716_006:0753a24": "事，還遶七匝，從佛足下入，是記地獄道。[跳兆+專]",
    "T33n1716_006:0753a25": "入、髀入、臍入、胸入、口入、肩間入、頂入者，是記",
    "T33n1716_006:0753a26": "佛道。《論》不見記脩羅光，當是開鬼道出",
    "T33n1716_006:0753a27": "脩羅，從容在於髀臍之間耳。伽陀者，一切",
    "T33n1716_006:0753a28": "四言、五言、七、九等偈，不重頌者，皆名伽陀",
    "T33n1716_006:0753a29": "也。優陀那者，有法佛必應說，而無有問者，",
    "T33n1716_006:0753b01": "佛略開問端。如佛在舍婆提毘舍佉堂上，",
    "T33n1716_006:0753b02": "陰地經行，自說優陀那。所謂無我、無我所，",
    "T33n1716_006:0753b03": "是事善哉！是名優陀那。又如般若中，諸天",
    "T33n1716_006:0753b04": "子讚須菩提所說，善哉！善哉！希有世尊，難有",
    "T33n1716_006:0753b05": "世尊，是名優陀那。乃至佛滅後，諸弟子抄",
    "T33n1716_006:0753b06": "集要偈，諸無常偈作〈無常品〉，乃至〈婆羅門品〉，",
    "T33n1716_006:0753b07": "皆名優陀那也。尼陀那者，說諸佛本起因",
    "T33n1716_006:0753b08": "緣，佛何因緣說此事？脩多羅中，有人問故",
    "T33n1716_006:0753b09": "為說是事；毘尼中，有人犯是事故結是戒。",
    "T33n1716_006:0753b10": "一切佛語緣起事，皆名尼陀那。阿波陀那",
    "T33n1716_006:0753b11": "者，與世間相似，柔軟淺語。如《中阿含》長譬",
    "T33n1716_006:0753b12": "喻，《長阿含》大譬喻，億耳、二十億耳譬喻等，無",
    "T33n1716_006:0753b13": "量譬喻皆名阿波陀那。伊帝目多伽有二",
    "T33n1716_006:0753b14": "種：一者、結句。言我先許說者，今已說竟。二",
    "T33n1716_006:0753b15": "者、更有經，名一目多伽。有人言：因多伽目多",
    "T33n1716_006:0753b16": "伽，名出三藏及摩訶衍，何等是？如淨飯王",
    "T33n1716_006:0753b17": "強逼千釋令出家，佛選堪得道者五百人，",
    "T33n1716_006:0753b18": "將往舍婆提，令離親屬。身子、目連教化，初",
    "T33n1716_006:0753b19": "中後夜，專精不睡，以夜為長。後得道還本",
    "T33n1716_006:0753b20": "國，從迦毘羅婆林五十里入城乞食，覺道",
    "T33n1716_006:0753b21": "路為長。時有師子，來禮佛足，為三因緣",
    "T33n1716_006:0753b22": "說偈(云云)，說此三事本因緣，故名一目多伽",
    "T33n1716_006:0753b23": "也。闍陀伽者，說菩薩本曾為師子，受獼猴",
    "T33n1716_006:0753b24": "寄，攫脇肉貿猴子。於病世作赤目魚，施",
    "T33n1716_006:0753b25": "諸病者。或作飛鳥，救於泫溺，如是等無量",
    "T33n1716_006:0753b26": "本生，多有所濟，皆名闍陀伽也。毘佛略者，",
    "T33n1716_006:0753b27": "所謂《摩訶衍般若經》、《六波羅蜜經》、《華首》、《法華》、",
    "T33n1716_006:0753b28": "《佛本起》、《因緣雲》、《法雲》、《大雲》，如是等無量諸經，",
    "T33n1716_006:0753b29": "為得阿耨三菩提故，說此毘佛略也。阿浮",
    "T33n1716_006:0753c01": "陀達摩者，如佛現種種神力，眾生怪未曾有。",
    "T33n1716_006:0753c02": "放光動地，種種異相，皆名阿浮陀達摩也。優",
    "T33n1716_006:0753c03": "波提舍者，答諸問者，釋其所以，廣說諸義，",
    "T33n1716_006:0753c04": "如是等問答解義，皆名優波提舍也。佛自",
    "T33n1716_006:0753c05": "說論義經、迦栴延所解，乃至像法凡夫人如",
    "T33n1716_006:0753c06": "法說者，亦名優波提舍經也。二、明分法大",
    "T33n1716_006:0753c07": "小者，此經指九部為入大之本，則九部是",
    "T33n1716_006:0753c08": "小，三部是大，蓋別語耳。通而為言，小亦有",
    "T33n1716_006:0753c09": "記莂六道因果。又《阿含》中亦授彌勒當作",
    "T33n1716_006:0753c10": "佛記，豈非授記經？亦有自唱善哉！無問而",
    "T33n1716_006:0753c11": "說。聲聞經中，以法空為大空，故《成論》中云：",
    "T33n1716_006:0753c12": "「正欲明三藏中實義。」實義者空，是《阿毘曇》",
    "T33n1716_006:0753c13": "所不申，而《成論》申於空。空即廣經。當知小",
    "T33n1716_006:0753c14": "乘，通具十二部也。故《涅槃》云：「先雖得聞十",
    "T33n1716_006:0753c15": "二部經，但聞名字，不聞其義。今因《涅槃》得",
    "T33n1716_006:0753c16": "聞其義。」又云：「先雖得聞十二部經，我意猶",
    "T33n1716_006:0753c17": "謂故不如是《大涅槃經》。」《大品》亦云：「魔作比",
    "T33n1716_006:0753c18": "丘，為菩薩說聲聞十二部經。」有經言：「大小",
    "T33n1716_006:0753c19": "乘各具十二部。若信六部通大小乘，不信",
    "T33n1716_006:0753c20": "六部互不相通。」按此者，即是大小俱有十",
    "T33n1716_006:0753c21": "二部也。但是小乘中說，非大乘之義。故別",
    "T33n1716_006:0753c22": "讓三存九。何者？小乘灰斷，無如意珠身，故",
    "T33n1716_006:0753c23": "無廣經。假令以法空為廣說之文，小乘根",
    "T33n1716_006:0753c24": "鈍說必假緣，無天鼓任鳴，少無問自說，雖",
    "T33n1716_006:0753c25": "有授記，記作佛少。又《涅槃》第七云：「九部中，",
    "T33n1716_006:0753c26": "不明佛性，是人無罪。」例此而言，十二部中",
    "T33n1716_006:0753c27": "不明佛性，是人有罪。有人言：大乘九部，除",
    "T33n1716_006:0753c28": "因緣、譬喻、論義，大乘人根利，不假此三。斯亦",
    "T33n1716_006:0753c29": "別論。通語大乘，何得無此三經耶？有經言：",
    "T33n1716_006:0754a01": "「小乘但讓廣經一部，有十一部。」無方廣者，",
    "T33n1716_006:0754a02": "大乘說如來是常，一切眾生皆有佛性。正理",
    "T33n1716_006:0754a03": "為方，包富為廣。又理融無二，亦名為等。聲聞",
    "T33n1716_006:0754a04": "中所無，但十一部耳。若言小乘定有九，不",
    "T33n1716_006:0754a05": "應復有十一部；既取十一，亦通有十二。為",
    "T33n1716_006:0754a06": "緣別說，或讓三、或讓一，以判大小乘(云云)。",
    "T33n1716_006:0754a07": "妙法蓮華經玄義卷第六上(終)"
}