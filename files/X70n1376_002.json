{
    "X70n1376_002:0057c10": "癡絕和尚語錄卷下",
    "X70n1376_002:0057c12": "徑山癡絕和尚普說",
    "X70n1376_002:0057c13": "嗣法門人　行彌　紹甄　編",
    "X70n1376_002:0057c14": "金山損翁和尚。請山野。以累年之澇。一眾艱食。不免",
    "X70n1376_002:0057c15": "下山持鉢。因得到紫金峯頂。瞻望。堂頭損翁和尚。仰",
    "X70n1376_002:0057c16": "荷不鄙。令為眾東語西話。納此一場敗缺。非明眼人",
    "X70n1376_002:0057c17": "前。安敢拈出。雲門道。光不透脫。有兩般病。一切處不",
    "X70n1376_002:0057c18": "明。面前有物。是一。衲僧家。開眼見明。合眼見暗。要行",
    "X70n1376_002:0057c19": "便行。要坐便坐。有什麼不明。山河大地。明暗色空。本",
    "X70n1376_002:0057c20": "來無一絲毫許。喚什麼作物。設使外不見有山河大",
    "X70n1376_002:0057c21": "地。內不見有見聞覺知。不見之相。蘊在胷中。如仇同",
    "X70n1376_002:0057c22": "處。故知。透得一切法空。隱隱地。似有箇物。亦是光不",
    "X70n1376_002:0057c23": "透脫。法身亦有兩般病。得到法身。為法執不忘。己見",
    "X70n1376_002:0057c24": "猶存。坐在法身邊。是一。直饒透得法身。放過即不可。",
    "X70n1376_002:0058a01": "點檢將來。有甚氣息。亦是病。兄弟饒你礙膺之物。脫",
    "X70n1376_002:0058a02": "然爆落。山河大地。不礙眼光。見聞覺知。了無拘繫。三",
    "X70n1376_002:0058a03": "界二十五有。八萬四千塵勞。一時解脫。盡乾坤大地。",
    "X70n1376_002:0058a04": "是箇真實人體。一坐坐在這裏。執以為是。謂之法執",
    "X70n1376_002:0058a05": "不忘。己見猶存。坐在法身邊。亦是病。更向這裏。不捨",
    "X70n1376_002:0058a06": "前功。翻身一擲。抹過太虗。佛見法見尚不起。豈有世",
    "X70n1376_002:0058a07": "間塵勞之見耶。點檢將來。有什麼氣息。亦是病。所以",
    "X70n1376_002:0058a08": "道。懸崖撒手。自肯承當。絕後再蘇。欺君不得。兄弟家。",
    "X70n1376_002:0058a09": "果能於無氣息處。絕後再蘇。等閑用將出來。不墮在",
    "X70n1376_002:0058a10": "是非得失窠裏。便可出叢林入保社。主賓互換。一挨",
    "X70n1376_002:0058a11": "一拶。著著有出身之路。豈不見。琅瑘和尚。問舉上座",
    "X70n1376_002:0058a12": "云。近離甚處。舉云兩浙。琅瑘云。船來陸來。舉云船來。",
    "X70n1376_002:0058a13": "瑘云。船在什麼處。舉云步下。是佗於無氣息處。轉得",
    "X70n1376_002:0058a14": "身。吐得氣。絕後再蘇底人。露箇消息。自然逈別。琅瑘",
    "X70n1376_002:0058a15": "見佗此語。殺人可恕。無禮難容。便為佗撥轉路頭。向",
    "X70n1376_002:0058a16": "佗道。不涉程途。一句作麼生道。若是別人。死在句下。",
    "X70n1376_002:0058a17": "作萬千技倆。用盡鬼恠。舉上座。到這裏。更無周由者",
    "X70n1376_002:0058a18": "也遂以坐。具摵一摵云。杜撰長老。如麻似粟。有般漢。",
    "X70n1376_002:0058a19": "當這般境界不過。便作是非得失商量。佗琅瑘老子。",
    "X70n1376_002:0058a20": "也不忙。款款地。問侍者云。此是什麼人。侍者云。舉上",
    "X70n1376_002:0058a21": "座。琅瑘遂親下旦過。問云。莫是舉上座麼。莫恠適來",
    "X70n1376_002:0058a22": "相觸悞。儞看。二大老。一人道杜撰長老。如麻似粟。一",
    "X70n1376_002:0058a23": "人道。莫恠適來相觸悞。可謂拳踢相應。彼此不相饒。",
    "X70n1376_002:0058a24": "自然不坐在是非得失裏。當時舉便喝。好喝。若非舉",
    "X70n1376_002:0058b01": "上座。四楞蹋地。未免當面蹉過。舉復問云。長老甚時",
    "X70n1376_002:0058b02": "到汾陽。琅瑘云。某時到。舉云。我在浙江。早聞儞名。元",
    "X70n1376_002:0058b03": "來見解只如此。何得名喧宇宙。琅瑘遂作禮云。惠覺",
    "X70n1376_002:0058b04": "罪過。兄弟。舉上座七事隨身。戰必勝。攻必取。若非琅",
    "X70n1376_002:0058b05": "瑘。暗設機穽。平地[病丙+斯]陷。爭見功高汗馬。直得主賓互",
    "X70n1376_002:0058b06": "換。水乳和同。玉轉珠回。不留影迹。要且是非得失。粘",
    "X70n1376_002:0058b07": "綴伊不著。生死去來。覊絆伊不得。如今兄弟。志願不",
    "X70n1376_002:0058b08": "堅。力量不大。纔見主法者。輕輕道箇不是。便頭紅面",
    "X70n1376_002:0058b09": "赤。打不過。起單去。一時作是非得失會。却如何了得",
    "X70n1376_002:0058b10": "生死。豈不見。昔日慈明和尚。見汾陽。汾陽揣慈明之",
    "X70n1376_002:0058b11": "志。是箇沒量大漢。經二年。不許入室。每見必詬罵。使",
    "X70n1376_002:0058b12": "令去。或毀詆諸方。及有所訓。皆流俗鄙事。激得慈明。",
    "X70n1376_002:0058b13": "三毒無明現前。便乃心憤憤。訴於汾陽曰。自至法席。",
    "X70n1376_002:0058b14": "已再夏。不蒙指示。但增世俗塵勞念。歲月飄忽。己事",
    "X70n1376_002:0058b15": "不明。殊失出家之利。語未卒。汾陽熟視。罵曰。是惡知",
    "X70n1376_002:0058b16": "識。敢裨販我耶。舉杖逐之。慈明擬伸救。汾陽以手掩",
    "X70n1376_002:0058b17": "其口。慈明大悟曰。乃知臨濟道。出常情。兄弟大抵是",
    "X70n1376_002:0058b18": "非之念不深。不足以到無是非之境。生死之心。不重。",
    "X70n1376_002:0058b19": "不足以到無生死之場。看佗汾陽。不容慈明入室。示",
    "X70n1376_002:0058b20": "之以流俗鄙事。意在於何。使其慈明。志願不堅。力量",
    "X70n1376_002:0058b21": "不大。安得於汾陽所示之要。起如是生死之念。是非",
    "X70n1376_002:0058b22": "之心。如此深且重耶。惟其深且重。纔被汾陽輕輕點",
    "X70n1376_002:0058b23": "破。便能到無是非之地。無生死之場。生死去來。籠罩",
    "X70n1376_002:0058b24": "不住。始知臨濟道。出常情。是知慈明。如龍門之躍鱗。",
    "X70n1376_002:0058c01": "汾陽以雷霆。助其威靈。雲霧資其變化。遂能翱翔於",
    "X70n1376_002:0058c02": "九天之上。這箇便是參禪學道。志願堅。力量大。透頂",
    "X70n1376_002:0058c03": "透底。不坐在是非得失窠裏。跳出生死去來底樣子。",
    "X70n1376_002:0058c04": "所謂臨濟道。出常情。盡在是矣。然則臨濟之道。自汾",
    "X70n1376_002:0058c05": "陽而少衰。幸而慈明堀起北方。挾其道而南。於大爐",
    "X70n1376_002:0058c06": "鞴中。得楊岐黃龍二大老。喧轟於天下。是故舟峯庵",
    "X70n1376_002:0058c07": "主道。南之施設。如坐四達之衢。聚珍恠百物鬻之。遺",
    "X70n1376_002:0058c08": "簪墮珥。隨所探焉。駸駸末流。冒其氏者。未可以一二",
    "X70n1376_002:0058c09": "數也。會乃如玉人之治璠璵。珷玞廢矣。故其子孫。皆",
    "X70n1376_002:0058c10": "光明照人。克世其家。蓋碧落碑。無贗本也。在今天下。",
    "X70n1376_002:0058c11": "惟大慧應菴之裔。其光明照人者。能幾人耶。汝等諸",
    "X70n1376_002:0058c12": "人。在此紫金光聚中。朝參暮請。驀然失脚踏翻。則損",
    "X70n1376_002:0058c13": "翁斷不相孤負。始知臨濟道。出常情。然後信碧落之",
    "X70n1376_002:0058c14": "碑。果無贗本。固是一點謾諸人不得。只如碧落碑中。",
    "X70n1376_002:0058c15": "最初一字。是什麼字。試參看。",
    "X70n1376_002:0058c16": "壬辰結夏。是身壽命。如駒過隙。何暇閑情。妄為雜事。",
    "X70n1376_002:0058c17": "既隆釋種。須紹門風。諦審先宗。是何標格。此盖佛眼",
    "X70n1376_002:0058c18": "禪師。十分入泥入水。不顧傍觀。痛的的地。揭示諸人。",
    "X70n1376_002:0058c19": "叢林中。無不念得熟者。求一人半人。親履而行之。直",
    "X70n1376_002:0058c20": "是萬中無一。只如道是身壽命。如駒過隙。一彈指頃。",
    "X70n1376_002:0058c21": "有六千五箇剎那。一剎那。有九百箇生滅。互相推遷。",
    "X70n1376_002:0058c22": "如汲井輪。無有窮已。要得平穩。除非一念頓忘。前後",
    "X70n1376_002:0058c23": "際斷。生滅心死。三祇劫空。然後於一念中。以一剎那。",
    "X70n1376_002:0058c24": "為阿僧祇劫。而不長。以阿僧祇劫。為一剎那。而不促。",
    "X70n1376_002:0059a01": "從朝至暮。念念無虗弃底工夫。儻不如此。何暇閑情。",
    "X70n1376_002:0059a02": "妄為雜事。十二時中。四威儀內。貪瞋愛慢。謟曲嫉妬。",
    "X70n1376_002:0059a03": "墮在三界。二十五有中。被八萬四千。塵勞煩惱籠罩。",
    "X70n1376_002:0059a04": "無有出期。固是雜事。然學佛法。求玄妙。事泯默。廣見",
    "X70n1376_002:0059a05": "聞。以至百千法門。無量妙義。一一透徹。及盡精微。尤",
    "X70n1376_002:0059a06": "為雜事。豈知我此宗中。無剩底法。但能一念頓證。三",
    "X70n1376_002:0059a07": "界二十五有。八萬四千塵勞。當下平沈。貪瞋愛慢。謟",
    "X70n1376_002:0059a08": "曲嫉妬。復是何物。百千法門。無量妙義。直下如紅爐",
    "X70n1376_002:0059a09": "上一點雪。相似。覓其蹤跡。了不可得。學佛法。求玄妙。",
    "X70n1376_002:0059a10": "事泯默。廣見聞。是什麼人。當恁麼時。閑情尚無。安有",
    "X70n1376_002:0059a11": "雜事。儻不如此。何以隆釋種。紹門風。且道是什麼門",
    "X70n1376_002:0059a12": "風。便是釋迦老子。三百六十餘會。橫說竪說。說不到",
    "X70n1376_002:0059a13": "底。一著子。末後於百萬眾前。拈花揭示。獨有迦葉一",
    "X70n1376_002:0059a14": "人。領之於一笑之頃。謂之正法眼藏。涅槃妙心。自此",
    "X70n1376_002:0059a15": "西天四七。唐土二三。天下老和尚。的的相承。直至今",
    "X70n1376_002:0059a16": "日。這箇便是釋迦老子門風。作麼生紹。若紹得去。釋",
    "X70n1376_002:0059a17": "迦本不拈花。迦葉不曾微笑。且道紹箇什麼。儻或尚",
    "X70n1376_002:0059a18": "留觀聽。滯在皮膚。諦審先宗。是何標格。且道是什麼",
    "X70n1376_002:0059a19": "標格。從上若佛若祖。天下老和尚。求道之心。達道之",
    "X70n1376_002:0059a20": "念。行道之志。底標格。大抵疑心不深。不足以到無疑",
    "X70n1376_002:0059a21": "之田地。道念不重。不足達此道之根源。昔日大法眼",
    "X70n1376_002:0059a22": "禪師。久在長慶會中。無所契悟。遂與修進二上人。自",
    "X70n1376_002:0059a23": "漳州。氐湖外。將發足。而雨。溪漲不可渡。顧城隅。有古",
    "X70n1376_002:0059a24": "寺。解包休于門下。雨不止。入堂有老宿。坐地爐。見法",
    "X70n1376_002:0059b01": "眼問云。此行何之。法眼云。行脚去。老宿云。如何是行",
    "X70n1376_002:0059b02": "脚事。法眼云。不知。老宿云。不知最親。者一句子。最是",
    "X70n1376_002:0059b03": "毒害。宗師家。與人解粘去縛。拔楔抽釘。無出這些子。",
    "X70n1376_002:0059b04": "法眼雖疑情未破。亦未免從死邊過。只是死眼未活。",
    "X70n1376_002:0059b05": "三人附火。舉肇論云。天地與我同根。老宿云。山河大",
    "X70n1376_002:0059b06": "地。與自己。是同是則。法眼云同。老宿竪兩指。熟視法",
    "X70n1376_002:0059b07": "眼云。兩箇。拂袖便起。第二下鐵鎚來也。且道。法眼還",
    "X70n1376_002:0059b08": "知痛痒也無。當初法眼。若知痛痒。這老宿拂袖起去。",
    "X70n1376_002:0059b09": "未得在。法眼遂與修輩。同行廊廡間。讀寺額。乃知。是",
    "X70n1376_002:0059b10": "石山地藏。法眼顧修等曰。此老琛禪師也。意欲留。語",
    "X70n1376_002:0059b11": "未卒。琛又至。雨已止。業已成行。琛送之。問云。上座尋",
    "X70n1376_002:0059b12": "常愛說。三界唯心。遂指庭下石云。且道。此石在心內。",
    "X70n1376_002:0059b13": "心外。眼云。在心內。琛乃呵呵大笑云。行脚人。著甚來",
    "X70n1376_002:0059b14": "由。著塊石。在心頭。一等是騎賊馬趕賊。奪賊槍殺賊。",
    "X70n1376_002:0059b15": "羅漢老子。就中奇恠。法眼無以對。若是而今禪和子。",
    "X70n1376_002:0059b16": "撑兩轉語。貴圖口不空。有可祗對。是佗法眼。是箇大",
    "X70n1376_002:0059b17": "根器。大力量。不肯妄通消息。雖不妄通消息。正是法",
    "X70n1376_002:0059b18": "眼疑情將泮。命根將斷。技掚將盡。成佛作祖底時節。",
    "X70n1376_002:0059b19": "將至。遂求決擇。洞徹玄奧。使其疑心不深。道念不重。",
    "X70n1376_002:0059b20": "安得到不疑之田地。徹見此道之淵源。後來出世。遂",
    "X70n1376_002:0059b21": "為地藏之嗣。時有子方首座。乃問云。公久參長慶。而",
    "X70n1376_002:0059b22": "嗣地藏。何耶。法眼云。以不解萬象之中獨露身故。子",
    "X70n1376_002:0059b23": "方竪起拂子示之。且道。明長慶意耶。與法眼相見耶。",
    "X70n1376_002:0059b24": "法眼云。撥萬象。不撥萬象。可謂寸鐵在手。是處割截",
    "X70n1376_002:0059c01": "子方云。撥萬象。法眼云。萬象之中。聻。子方云。不撥萬",
    "X70n1376_002:0059c02": "象。法眼云。獨露身。聻。子方於是大悟。也是因邪打正。",
    "X70n1376_002:0059c03": "乃云。我幾枉過此生。款出囚口。看佗法眼。從地藏處。",
    "X70n1376_002:0059c04": "得這巴鼻入手。等閑用將出來。著著有出身之路。豈",
    "X70n1376_002:0059c05": "止藥子方首座膏肓之疾。至於拈却盡大地禪和子。",
    "X70n1376_002:0059c06": "死在句下之病。其柰知音者少。這箇便是求道之心。",
    "X70n1376_002:0059c07": "達道之念。行道之志底標格。山僧素來。百無所解。只",
    "X70n1376_002:0059c08": "是箇隨時及節。著衣喫飯底。老骨檛。汝等諸人。肯來",
    "X70n1376_002:0059c09": "相聚。千萬以古為標格。只是不得學佛法。求玄妙。事",
    "X70n1376_002:0059c10": "泯默。廣見聞。硬糾糾。各各竪起脊梁一回。透頂透底。",
    "X70n1376_002:0059c11": "生死心破。命根既斷。技掚既忘。直向佛祖頂[寧*頁]上行。",
    "X70n1376_002:0059c12": "便見釋迦拈花。迦葉微笑。當甚閑公事。然後知地藏",
    "X70n1376_002:0059c13": "與法眼。至今坐在草窠裏。出頭不得。若撿點得出來。",
    "X70n1376_002:0059c14": "山僧不曾說著一元字脚。苟或未然。切忌向語脉裏",
    "X70n1376_002:0059c15": "著到。",
    "X70n1376_002:0059c16": "虎丘蒺藜和尚請。雲嵒路滑。到者應稀。劒池水深。如",
    "X70n1376_002:0059c17": "何到底。當恁麼時。莫道山僧。與諸上座。討頭鼻不著。",
    "X70n1376_002:0059c18": "直饒千聖萬聖。現三頭六臂出來。也自入作無門。如",
    "X70n1376_002:0059c19": "今幸遇虎丘蒺藜師兄。放一線道。蔣山借路經過。因",
    "X70n1376_002:0059c20": "行掉臂去也。乃以拂子。擊繩牀左邊云。這裏見得徹",
    "X70n1376_002:0059c21": "去。主則始終主。以拂子。擊繩牀右邊云。這裏見得徹",
    "X70n1376_002:0059c22": "去。賓則始終賓。以拂子。中間點一點云。這裏見得徹",
    "X70n1376_002:0059c23": "去。賓即是主。主即是賓。賓主交參。應用無礙。應用無",
    "X70n1376_002:0059c24": "礙也。賓頭盧日應四天下供。不離當處常湛然。梁寶",
    "X70n1376_002:0060a01": "公現十二面觀音。也知不是閑和尚。是汝諸人。還知",
    "X70n1376_002:0060a02": "蔣山與虎丘落處麼。兩翁總是王蠻子。舉世誰人解",
    "X70n1376_002:0060a03": "賞音　山野一坐鍾山九年。旱澇相仍。一眾艱食。由",
    "X70n1376_002:0060a04": "是下山持鉢。以謀一飽之計。仰荷虎丘師兄。令為眾",
    "X70n1376_002:0060a05": "東語西話。然某道學膚淺。嚴命之辱。不敢固辭。不免",
    "X70n1376_002:0060a06": "借師兄鼻孔出氣。應箇時節。如師兄示眾云。虎丘無",
    "X70n1376_002:0060a07": "可取。只有三轉語。驗盡天下人。非今亦非古。敢問大",
    "X70n1376_002:0060a08": "眾。如何是虎丘三轉語。久參先德。一舉便知。後學初",
    "X70n1376_002:0060a09": "機。如何洞明。如何造入。須知這三轉語。從上若佛若",
    "X70n1376_002:0060a10": "祖。天下老和尚。以此應世。乾坤大地。日月星辰。森羅",
    "X70n1376_002:0060a11": "萬象。色空明暗。以此建立。四聖六凡。情與無情。以此",
    "X70n1376_002:0060a12": "出沒。兄弟家。未透得三轉語時。被從上若佛若祖。天",
    "X70n1376_002:0060a13": "下老和尚謾了。乾坤大地。日月星辰。森羅萬象。色空",
    "X70n1376_002:0060a14": "明暗。謾了。四聖六凡。情與無情。謾了。既一一被謾了。",
    "X70n1376_002:0060a15": "如何得此三轉語現前。除非自家。二六時中。四威儀",
    "X70n1376_002:0060a16": "內。一切時一切處。一動靜一語默。自己三百六十骨",
    "X70n1376_002:0060a17": "節。八萬四千毛竅。以至盡乾坤大地。一時皆是明此",
    "X70n1376_002:0060a18": "三轉語底時節。直得心心無間。念念不忘。日久歲深。",
    "X70n1376_002:0060a19": "逢境遇緣。築著磕著。如崖頺石殞。天崩地裂相似。一",
    "X70n1376_002:0060a20": "回便見。從上佛祖。天下老和尚。盡向手中乞命。乾坤",
    "X70n1376_002:0060a21": "大地。日月星辰。森羅萬象。色空明暗。無處樁立。四聖",
    "X70n1376_002:0060a22": "六凡。情與無情。一時消殞。始信從上佛祖。天下老和",
    "X70n1376_002:0060a23": "尚。謾我不得。乾坤大地。日月星晨。森羅萬象。色空明",
    "X70n1376_002:0060a24": "暗。謾我不得。四聖六凡。情與無情。謾我不得。何故。蓋",
    "X70n1376_002:0060b01": "為從上佛祖。天下老和尚。以至四聖六凡。情與無情。",
    "X70n1376_002:0060b02": "盡從此三轉語中流出。所以道。佛及諸眾生。皆承此",
    "X70n1376_002:0060b03": "恩力。識得此恩力。眾生絕消息。然雖如是。且道。此三",
    "X70n1376_002:0060b04": "轉語。從什麼處流出。須知虎丘師兄。自靈山付授而",
    "X70n1376_002:0060b05": "來。所以流自胷襟。蓋天蓋地。其奈土曠人稀。相逢者",
    "X70n1376_002:0060b06": "少。豈不見。昔日雪峯住菴。有僧來參。雪峯以手托菴",
    "X70n1376_002:0060b07": "門云。是什麼。僧亦云。是什麼。雪峯低頭歸菴。雪峯等",
    "X70n1376_002:0060b08": "閑略露目前些子。如寸銕在手。遍地刀鎗。只是這僧",
    "X70n1376_002:0060b09": "不得柄杷。若得柄杷。甚處有雪峯。僧遂辭雪峯。峯問",
    "X70n1376_002:0060b10": "云。什麼處去。僧云。湖南去。峯云。我有箇同行。住巖頭。",
    "X70n1376_002:0060b11": "寄箇信去。僧云。便請雪峯信。云一自鼇山成道後。直",
    "X70n1376_002:0060b12": "至而今飽不飢。兄弟。這箇是巖頭與雪峯。辭德山。至",
    "X70n1376_002:0060b13": "鼇山店上。阻雪底因緣。看佗古人。念道之切。至于孤",
    "X70n1376_002:0060b14": "村陋店。亦以此道為念。巖頭長伸兩脚眠。且道。意在",
    "X70n1376_002:0060b15": "什麼處。雪峯堆堆打座。向什麼處留心。巖頭云。噇眠",
    "X70n1376_002:0060b16": "去。恰似七村裏土地相似佗日異時。魔魅人家男女",
    "X70n1376_002:0060b17": "去在。是知切瑳琢磨。深錐痛劄。若非具大眼目底。同",
    "X70n1376_002:0060b18": "行道伴。安能誡告。如此之切。雪峯既被巖頭痛處一",
    "X70n1376_002:0060b19": "劄。乃自指胷云。我這裏。實未穩在。是佗大力量人。不",
    "X70n1376_002:0060b20": "肯只麼休去。故得巖云。若恁麼。據你平昔見處。一一",
    "X70n1376_002:0060b21": "舉來。是則與汝證據。非則為汝剗却。峯乃詣實供通",
    "X70n1376_002:0060b22": "云。我初見鹽官。聞舉色空義。有箇見處。只今目前。所",
    "X70n1376_002:0060b23": "見是色。當體即空。空亦不可得。如此見解。還得徹也",
    "X70n1376_002:0060b24": "未。是故巖云。此去三十年後。切忌舉著。峯云。因見洞",
    "X70n1376_002:0060c01": "山過水悟道頌。有箇省處。頌云。切忌從佗覓。迢迢與",
    "X70n1376_002:0060c02": "我踈。我今獨自往。處處得逢渠。渠今正是我。我今不",
    "X70n1376_002:0060c03": "是渠。應須恁麼會。方始契如如。且道。渠與我。是一是",
    "X70n1376_002:0060c04": "二。十二時中。還得如此也無。巖云。若恁麼。自救也未",
    "X70n1376_002:0060c05": "徹在。巖頭鉗鎚在手。應用臨時。峯又云。我因問德山",
    "X70n1376_002:0060c06": "云。從上宗乘中事。某甲還有分也無。德山打一棒云。",
    "X70n1376_002:0060c07": "道什麼。我當下。如桶底脫相似。巖頭云。你豈不見道。",
    "X70n1376_002:0060c08": "從門入者。不是家珍。只如德山。打一棒云。道什麼。還",
    "X70n1376_002:0060c09": "當得從上宗乘也無。雪峯當下。如桶底脫相似。又有",
    "X70n1376_002:0060c10": "甚不得處。因什麼。巖頭道。從門入者。不是家珍。將知",
    "X70n1376_002:0060c11": "萬里無雲。青天猶在。寸絲不掛。赤體猶存。雪峯敵國",
    "X70n1376_002:0060c12": "家財。既被巖頭打併了。計窮力盡。乃問巖頭云。畢竟",
    "X70n1376_002:0060c13": "如何得是。巖頭云。佗後若播揚大教。須是一一從自",
    "X70n1376_002:0060c14": "己胷襟流出。與我蓋天蓋地。雪峯於此大悟。跳下牀",
    "X70n1376_002:0060c15": "禮拜云。今日始是鼇山成道。今日始是鼇山成道。大",
    "X70n1376_002:0060c16": "眾。雪峯自聞色空義。見洞山過水頌。於德山棒下。皆",
    "X70n1376_002:0060c17": "有證悟處。其奈一翳在眼。空花亂墜。當時若不是巖",
    "X70n1376_002:0060c18": "頭有針膏肓。起必死底手段。安有鼇山店上。一段奇",
    "X70n1376_002:0060c19": "事。故信云。一自鼇山成道後。直至而今。飽不飢。也是",
    "X70n1376_002:0060c20": "貧兒思舊債。巖頭遂問這僧云。雪峯更有什麼言句。",
    "X70n1376_002:0060c21": "僧舉前話。巖頭云。雪峯道什麼。僧云。無語低頭歸菴。",
    "X70n1376_002:0060c22": "巖頭云。我當時悔不向伊道末後句。若向佗道。天下",
    "X70n1376_002:0060c23": "人。不奈此老何。且道。如何是末後句。但向雪峯低頭",
    "X70n1376_002:0060c24": "歸菴處會取。這僧既不薦。至夏末。請益巖頭。頭云。雪",
    "X70n1376_002:0061a01": "峯雖與我同條生。不與我同條死。要識末後句。只這",
    "X70n1376_002:0061a02": "是。這僧自雪峯處。擔得一擔骨董。到巖頭處。添得一",
    "X70n1376_002:0061a03": "擔顢頇。直是不奈何。了帶累二大老。費口分疎。究竟",
    "X70n1376_002:0061a04": "不知落處。然則雪峯巖頭。兄呼弟應。激揚此道。即不",
    "X70n1376_002:0061a05": "無。畢竟低頭歸菴。與末後句。如何理會。須信道。雪峯",
    "X70n1376_002:0061a06": "巖頭。如轉輪聖帝。施一號。發一令。四方八表。無不順",
    "X70n1376_002:0061a07": "從。這僧為什麼。頭頭蹉過。汝等諸人。若要徹底分明。",
    "X70n1376_002:0061a08": "須是參取虎丘三轉語。若參透此三轉語。則低頭歸",
    "X70n1376_002:0061a09": "菴。與末後句。自然念念現前。臨機應變。得大自由。生",
    "X70n1376_002:0061a10": "死去來。了無朕跡。然雖如是。蔣山恁麼說話。向虎丘",
    "X70n1376_002:0061a11": "師兄面前。不滿一笑。何故。當門不用栽荊棘。後代兒",
    "X70n1376_002:0061a12": "孫惹著衣。",
    "X70n1376_002:0061a13": "眾道友。就淨慈請。山僧。自住鍾山以來。旱澇相仍。今",
    "X70n1376_002:0061a14": "歲尤甚。下山持鉢。荷眾信檀越。令陞此座。舉揚宗旨。",
    "X70n1376_002:0061a15": "俾得餘利。以為一飽之計。且道。如何是宗旨。作麼生",
    "X70n1376_002:0061a16": "舉揚。據實而論。設使盡大地。若草若木。各各具廣長",
    "X70n1376_002:0061a17": "舌相。亦不能措一詞。今為眾信之心誠確。不免就第",
    "X70n1376_002:0061a18": "二義門。東語西話。應箇時節去也。所謂宗旨者。蓋是",
    "X70n1376_002:0061a19": "釋迦老子。三百六十餘會。橫說竪說。說不著底。一著",
    "X70n1376_002:0061a20": "子。末後於百萬大眾中。拈花示眾。獨有迦葉一人。破",
    "X70n1376_002:0061a21": "顏微笑。釋迦老子。便與佗著一箇名字。謂之正法眼",
    "X70n1376_002:0061a22": "藏。涅槃妙心。分付摩訶大迦葉。自此西天四七。唐土",
    "X70n1376_002:0061a23": "二三。天下老和尚。的的相承。而至今日。鞠其所歸。不",
    "X70n1376_002:0061a24": "出只今見前一眾。各各當人。真實一念。此念未明。以",
    "X70n1376_002:0061b01": "前諸人。日用應緣處。不曾減一絲毫。既明之後。諸人",
    "X70n1376_002:0061b02": "日用應緣處。亦不曾增一絲毫。上至諸聖。下及六道。",
    "X70n1376_002:0061b03": "一切含識。皆具此真實一念。以其於日月應緣處。迷",
    "X70n1376_002:0061b04": "則業緣。悟則佛性。然則業緣佛性。間不容髮。但忘取",
    "X70n1376_002:0061b05": "捨之心。隨處自然解脫。所以佛說。南閻浮提人。念頭",
    "X70n1376_002:0061b06": "猛烈。最能為善。最能為惡。超四果。越十地。坐與諸佛",
    "X70n1376_002:0061b07": "齊等。亦由此一念所為。經三途歷六道。終陷阿鼻地",
    "X70n1376_002:0061b08": "獄。亦由此一念所造。眾信道流。儻能一念頓證。則善",
    "X70n1376_002:0061b09": "之與惡。籠罩不住。所以六祖大師。謂明上座云。不思",
    "X70n1376_002:0061b10": "善不思惡。正當恁麼時。如何是明上座。本來面目。然",
    "X70n1376_002:0061b11": "則諸檀信。見前一眾。日用應緣處。此一念。不系於善。",
    "X70n1376_002:0061b12": "不系於惡。殊不知。此一念。如大日輪。昇于東方。清淨",
    "X70n1376_002:0061b13": "光明。無幽不燭。只如諸檀信。見前一眾。每日起心動",
    "X70n1376_002:0061b14": "念。運轉施為。折旋俯仰。父母夫婦之間。兄弟朋友之",
    "X70n1376_002:0061b15": "際。或流於善。或流於惡。一一皆謾自心不得。既謾自",
    "X70n1376_002:0061b16": "心不得。但於日用應緣處。急急著眼看。此一念之善。",
    "X70n1376_002:0061b17": "一念之惡。自何而來。驀然覰破。知此一念來處。則世",
    "X70n1376_002:0061b18": "間善善惡惡。籠絡不住。三界二十五有。當下氷消。八",
    "X70n1376_002:0061b19": "萬四千塵勞。隨處解脫。全體是自家真實一念。方信",
    "X70n1376_002:0061b20": "道。從上佛祖。天下老宿。以至山河大地。日月星辰。草",
    "X70n1376_002:0061b21": "芥人畜。情與無情。悉從我一念。真實心中流出。所以",
    "X70n1376_002:0061b22": "道。只箇心心心是佛。十方世界最靈物。縱橫妙用可",
    "X70n1376_002:0061b23": "憐生。一切不如心真實。古人雖是慈悲之故。有落草",
    "X70n1376_002:0061b24": "之談。只要箇人。明此真實一念。豈不見。昔日靈山會",
    "X70n1376_002:0061c01": "中。有一上首。為乞士。遇恒迦比丘。問之。乞士從何而",
    "X70n1376_002:0061c02": "來。乞士云。從真實中來。恒迦云。何名真實。乞士云。寂",
    "X70n1376_002:0061c03": "滅故名真實。只如見前。三界綿綿。四生浩浩。僧是僧",
    "X70n1376_002:0061c04": "俗是俗。立底立坐底坐。內為見聞覺知。生住異滅。所",
    "X70n1376_002:0061c05": "惑。外為萬象森羅。色空明暗所移。是寂滅。不是寂滅。",
    "X70n1376_002:0061c06": "這裏若不是真實一念見前。則未免被物所轉。恒迦",
    "X70n1376_002:0061c07": "又問云。寂滅相中。有所求耶。無所求耶。乞士云。無所",
    "X70n1376_002:0061c08": "求。恒迦云。既無所求。何用求耶。乞士云。無所求中。吾",
    "X70n1376_002:0061c09": "故求之耳。看佗二人。問者窮源到底。要見淺深。答者",
    "X70n1376_002:0061c10": "似鏡臨臺。難逃妍醜。恒迦又問。無所求中。何用求耶。",
    "X70n1376_002:0061c11": "乞士云。所有求者。一切皆空。得者亦空。著者亦空。實",
    "X70n1376_002:0061c12": "者亦空。來者亦空。語者亦空。問者亦空。寂滅涅槃。一",
    "X70n1376_002:0061c13": "切虗空分界。亦復皆空。吾為如是次第空法。而求真",
    "X70n1376_002:0061c14": "實。大眾。得者不空。則為得心所累。著者不空。則處處",
    "X70n1376_002:0061c15": "執滯。不得解脫。來者不空。則為動相之所移。語者問",
    "X70n1376_002:0061c16": "者不空。則死在句下。為語言之所役。寂滅涅槃。一切",
    "X70n1376_002:0061c17": "虗空分界不空。則為勝妙境界之所籠罩。無有出期。",
    "X70n1376_002:0061c18": "則真實一念。何由發露。只如山僧。今歲諸莊大浸。顆",
    "X70n1376_002:0061c19": "粒不收。可謂空矣。下山持鉢。所至處。被人所迫。不得",
    "X70n1376_002:0061c20": "已。東語西話。然未甞有一毫實法與人。可謂空矣。便",
    "X70n1376_002:0061c21": "恁麼去。山僧以此一念。無說而說。見前一眾。以此一",
    "X70n1376_002:0061c22": "念。無聞而聞。既無說又無聞。畢竟喚什麼。作真實。喝",
    "X70n1376_002:0061c23": "一喝云。寐語作十麼。",
    "X70n1376_002:0061c24": "聰藏主為母請。古人所謂。養不足以報父母。惟聖人",
    "X70n1376_002:0062a01": "以德報之。德不足以達父母。惟聖人。以道達之。道也",
    "X70n1376_002:0062a02": "者。非世人之所謂道也。妙神明。出生死。聖人之至道",
    "X70n1376_002:0062a03": "者也。德也者。非世之所謂德也。備萬善。被幽明。聖人",
    "X70n1376_002:0062a04": "之至德。如何謂之妙神明。出生死之道。如何謂之備",
    "X70n1376_002:0062a05": "萬善。被幽明之德。儞禪和子。置身在叢林中。潔己虗",
    "X70n1376_002:0062a06": "心。究明自己。自己若明。無一事不是真乘。無一法不",
    "X70n1376_002:0062a07": "為妙用。三界二十五有。八萬四千塵勞。四聖六凡。情",
    "X70n1376_002:0062a08": "與無情。盡向這裏。氷消瓦解。當恁麼時。非特報今生",
    "X70n1376_002:0062a09": "父母以德。達今生父母以道。以至。歷劫以來父母。無",
    "X70n1376_002:0062a10": "不報之以德。達之以道。豈不見。昔日伏駄密多尊者。",
    "X70n1376_002:0062a11": "年五十。口未曾言。足未曾履。且道。佗五十年。口不曾",
    "X70n1376_002:0062a12": "言。足不曾履。意在什麼處。一日見佛陀難提至其家。",
    "X70n1376_002:0062a13": "遽起作禮。而說偈言。父母非我親。誰是最親者。諸佛",
    "X70n1376_002:0062a14": "非我道。誰是最道者。難提以偈答曰。汝言與心親。父",
    "X70n1376_002:0062a15": "母非可比。汝行與道合。諸佛心即是。此便是達親以",
    "X70n1376_002:0062a16": "道。報親以德底張本。只如吾人。稟父母之遺體。三年",
    "X70n1376_002:0062a17": "然後免懷抱。如何說箇父母非我親底道理。吾人剃",
    "X70n1376_002:0062a18": "除鬚髮。著佛衣。喫佛飯。依佛而住。當行佛行。作麼生",
    "X70n1376_002:0062a19": "說箇諸佛非我道底道理。須知伏馱尊者。五十年中。",
    "X70n1376_002:0062a20": "為箇一事。口不敢言。足不敢履。一旦得難提尊者。提",
    "X70n1376_002:0062a21": "金剛王寶劒。不犯鋒鋩。直下向咽喉上一刜。直得伏",
    "X70n1376_002:0062a22": "馱尊者。五十年礙膺之物。渙然氷釋。所以難提道。汝",
    "X70n1376_002:0062a23": "言與心親。父母非可比。汝行與道合。諸佛心即是。如",
    "X70n1376_002:0062a24": "是則言與心親。則全是本來父母。道與行合。則諸佛",
    "X70n1376_002:0062b01": "之心。不從外得。是知妙神明。出生死之道。備萬善。被",
    "X70n1376_002:0062b02": "幽明之德。伏駄密多。五十年間。了然蘊在胷中。口雖",
    "X70n1376_002:0062b03": "不言。言滿天下。足雖不履。獨步大方。驀被難提尊者",
    "X70n1376_002:0062b04": "點發。直得光明盛大。照映寰宇。為在家出家。補報父",
    "X70n1376_002:0062b05": "母重恩底榜樣。是故。今日檀越。張丈省元。巫丈省元。",
    "X70n1376_002:0062b06": "同聰藏主入山。為令尊堂戴氏小一太君愍忌。與百",
    "X70n1376_002:0062b07": "日。同時辨香積供。供養見前。學般若道流。因命山野。",
    "X70n1376_002:0062b08": "陞于此座。舉唱宗乘。所將妙善。以資冥福。用報親恩。",
    "X70n1376_002:0062b09": "真所謂善達其親。以吾聖人之道。善報其親。以吾聖",
    "X70n1376_002:0062b10": "人之德。大凡人生天地間。不論僧之與俗。在家有在",
    "X70n1376_002:0062b11": "家之孝。出家有出家之孝。在家則生事之以禮。死葬",
    "X70n1376_002:0062b12": "之以禮。祭之以禮。出家則參究妙神明。出生死之道。",
    "X70n1376_002:0062b13": "熏煉備萬善。被幽明之德。儻能自己洞明。則此道此",
    "X70n1376_002:0062b14": "德。歷歷見前。到這田地。上無不報之恩。下有可行之",
    "X70n1376_002:0062b15": "道。聞之。尊堂太君。賦性溫謙。樂善不倦。以其稟溫謙",
    "X70n1376_002:0062b16": "之性。自然於日用中。與善相應。燕居食息。動容周旋。",
    "X70n1376_002:0062b17": "無有一事。不中禮法。用是日日晨昏。不暇他務。以看",
    "X70n1376_002:0062b18": "經念佛為務。當不暇佗務之際。便是善心純至。善心",
    "X70n1376_002:0062b19": "既純至。則所看之經。是自心之經。所念之佛。是自心",
    "X70n1376_002:0062b20": "之佛。是皆自溫謙性中。流出也。至於賓轄造門。殫力",
    "X70n1376_002:0062b21": "祇遇。賑人患難。如己之急。自非平昔。樂善不倦。疇克",
    "X70n1376_002:0062b22": "若此。雖臨終之際。索香湯沐浴。集闔門眷。聚乃子若",
    "X70n1376_002:0062b23": "孫。環立寢。所以授遺訓。我沒之後。必生好處。汝等不",
    "X70n1376_002:0062b24": "必憶我。又且誦阿彌陀佛。至瞑目。不輟於口。大抵臨",
    "X70n1376_002:0062c01": "生死之際。不容以偽。看佗令尊堂太君。九十餘年。遊",
    "X70n1376_002:0062c02": "人間世。現婦女身。溫以處己。謙以御眾。樂善不倦。時",
    "X70n1376_002:0062c03": "節既至。付囑便行。真所謂。佛子。若能於一切處。善用",
    "X70n1376_002:0062c04": "其心。則獲一切勝妙功德。此之謂也。昔城東老母。與",
    "X70n1376_002:0062c05": "佛同生。不願見佛。纔見佛來。以兩手掩面。佛於十指",
    "X70n1376_002:0062c06": "間。頓現。直是無迴避處。敢問大眾。且道。城東老母。不",
    "X70n1376_002:0062c07": "願見佛。與令尊堂太君。臨終念佛。不輟於口。還有優",
    "X70n1376_002:0062c08": "劣也無。見前一眾。但能參透妙神明。出生死之道。熏",
    "X70n1376_002:0062c09": "煉備萬善。被幽明之德。透頂透底。了了分明。則知戴",
    "X70n1376_002:0062c10": "氏太君。與城東老母。二人落處。若知得此二人落處。",
    "X70n1376_002:0062c11": "則知各人自己落處。若知各人自己落處。此妙神明。",
    "X70n1376_002:0062c12": "出生死之道。備萬善。被幽明之德。十二時中。無有不",
    "X70n1376_002:0062c13": "現前底時節。既得此時節現前。則世出世間。平等頓",
    "X70n1376_002:0062c14": "超。人與非人。性相無異。獨有蔣山拂子。不入這箇保",
    "X70n1376_002:0062c15": "社。何故。三賢固未明斯旨。十聖那能達此宗。",
    "X70n1376_002:0062c16": "天童中夏。教海淵深。萬論千經。皆攝入。禪門浩博。六",
    "X70n1376_002:0062c17": "凡四聖悉包容。衲僧家。各各負沖天氣宇。掀翻教海。",
    "X70n1376_002:0062c18": "千經萬論。無處棲蹤。擊碎禪門。四聖六凡。無容身地。",
    "X70n1376_002:0062c19": "如是則禪之與教。皆是強名。黃面老子。四十九年。橫",
    "X70n1376_002:0062c20": "說竪說。空有性相。頓漸偏圓。未免徒將五彩。描畫虗",
    "X70n1376_002:0062c21": "空。碧眼胡僧。萬里西來。直指人心。見性成佛。無端特",
    "X70n1376_002:0062c22": "與鉢盂。強安柄杷。軒知。這些貨賂。誰不有之。但能反",
    "X70n1376_002:0062c23": "己而求。自然隨處解脫。豈不見。昔日禾山普禪師。左",
    "X70n1376_002:0062c24": "緜人。賦性豪邁。不受控勒。氣節孤高。見識明敏。講唯",
    "X70n1376_002:0063a01": "識起信論。與眾難疑答問。千變萬化。七縱八橫。無敢",
    "X70n1376_002:0063a02": "嬰其鋒者。常罪圭峯疏。多臆說。摘其失處。以戒學者",
    "X70n1376_002:0063a03": "云。不足信。間有老師宿學。皆數之曰。圭峯。清涼國師",
    "X70n1376_002:0063a04": "之所印可。汝敢雌黃之。蚍蜉撼大樹之謂也。普嘆曰。",
    "X70n1376_002:0063a05": "今之學者。以名位自惑。久矣。清涼圭峯。非有三頭六",
    "X70n1376_002:0063a06": "臂。奈何甘自屈辱乎。是他氣節高。見識明。雖是文字",
    "X70n1376_002:0063a07": "之學。已不為文字所惑。使其參請。有大發明。縱從上",
    "X70n1376_002:0063a08": "佛祖。有所未至。亦必直之。是時黃檗勝和尚。自江西",
    "X70n1376_002:0063a09": "歸成都保福。呂龍圖名大防者。帥成都。執弟子禮。日",
    "X70n1376_002:0063a10": "名參叩。普雖性豪邁。不受控勒。然却疑此事。於是易",
    "X70n1376_002:0063a11": "服。竊聽其議論。終日不曉一詞。遂心憤憤口悱悱。歸",
    "X70n1376_002:0063a12": "臥看屋梁曰。昔勝曾業講有名。而呂公當世第一賢",
    "X70n1376_002:0063a13": "者。相與醻酢。敬信如此。而我乃不信耶。所疑未解。坐",
    "X70n1376_002:0063a14": "寡聞也。大抵參究此事。須是有箇般氣宇始得。乃出",
    "X70n1376_002:0063a15": "蜀。至荊南金鑾。聞其會中。有一老衲。曾見了山情菴",
    "X70n1376_002:0063a16": "主來。叢林目之為飽參。普遂叩之曰。經論何負於禪",
    "X70n1376_002:0063a17": "宗。每見長老家。多譏訶之。何也。老衲謂之曰。業經論",
    "X70n1376_002:0063a18": "者。以其是情識義理。思想邊量。非能發聖成道。脫有",
    "X70n1376_002:0063a19": "發聖成道者。籍經論為緣耳。儻不因自證自悟。唯經",
    "X70n1376_002:0063a20": "論是仗。則世間能讀能誦。能知能解。皆一時證聖成",
    "X70n1376_002:0063a21": "道去。寧肯僕僕。與吾輩。俯仰於叢林中耶。又況經論。",
    "X70n1376_002:0063a22": "皆紙上死語。教家謂之所知障。烏能發聖成道。尋常",
    "X70n1376_002:0063a23": "教家言。所知不是障。是障障所知。山僧舊曾在講下。",
    "X70n1376_002:0063a24": "聽諸講師。講所知障義章。翻覆講解。枝詞蔓語。終不",
    "X70n1376_002:0063b01": "可曉。以今日山僧見處。只就自家日用中。略為評品。",
    "X70n1376_002:0063b02": "只如適來老衲道。業經論者。以其情識義理。思想邊",
    "X70n1376_002:0063b03": "量。是所知障。諸人十二時中。推窮尋逐。情識義理。思",
    "X70n1376_002:0063b04": "想之際。那箇是能知之心。你若當情識義理。思想之",
    "X70n1376_002:0063b05": "境。見前之時。見徹能知之心。本空。則所知之境。自寂。",
    "X70n1376_002:0063b06": "便見所知之境外。無能知之心。能知之心外。無所知",
    "X70n1376_002:0063b07": "之境。心境既空。性相平等。直饒恁麼。向衲僧門下。天",
    "X70n1376_002:0063b08": "地懸隔。是故達磨大師。得得西來。顯言。教外別傳。是",
    "X70n1376_002:0063b09": "也。這老衲。要推鞠普蹉過此事處。遂就佗經論窠子。",
    "X70n1376_002:0063b10": "問佗。只如經中道。一切眾生。本來成佛。汝還信否。普",
    "X70n1376_002:0063b11": "云。世尊之語。安敢不信。老衲曰。既信。何用區區遠來。",
    "X70n1376_002:0063b12": "普曰。吾聞。禪宗有別傳之旨。故來。老衲曰。是則未信。",
    "X70n1376_002:0063b13": "非能信也。大抵禪宗直指之要。非有佗說。蓋亦人人",
    "X70n1376_002:0063b14": "見行。本分事耳。如釋迦老子。纔出頭來。以手指天地",
    "X70n1376_002:0063b15": "云。唯吾獨尊。此乃明明顯示直指之要。以悟人矣。及",
    "X70n1376_002:0063b16": "乎見明星悟道。乃云。奇哉一切眾生。具有如來智慧",
    "X70n1376_002:0063b17": "德相。與夫一切眾生。本來成佛等語。是知。吾佛。重重",
    "X70n1376_002:0063b18": "以直指之要。八字打開。颺在諸人懷裏了也。自是吾",
    "X70n1376_002:0063b19": "人。為其徒者。不能當面便領。却向千經萬論中。尋言",
    "X70n1376_002:0063b20": "逐句。甘自陷溺於語言名相之域。迷而不反。所以達",
    "X70n1376_002:0063b21": "磨大師。航海而來。徑提此事。顯言不立文字。直指人",
    "X70n1376_002:0063b22": "心。見性成佛。是故老衲。以經中所說。一切眾生。本來",
    "X70n1376_002:0063b23": "成佛之語。痛懲詰於普。却似將一箇銕蒺藜。著在普",
    "X70n1376_002:0063b24": "胷中。而普雖不當下便省。而胸中耿耿地。有箇物礙",
    "X70n1376_002:0063c01": "塞。銷鎔不去。此銷鎔不去之時。便是佗漸有契證之",
    "X70n1376_002:0063c02": "地。乃云。其病安在。老衲曰。能見黃龍南禪師。當使汝",
    "X70n1376_002:0063c03": "之疾。有瘳矣。普於是即日遂行。纔至黃龍。便問南禪",
    "X70n1376_002:0063c04": "師云。如阿難問迦葉云。世尊傳金襴外。別傳何物。迦",
    "X70n1376_002:0063c05": "葉遂召阿難。阿難應喏。迦葉云。倒却門前剎竿著。意",
    "X70n1376_002:0063c06": "旨如何。看佗置箇問端。只從佗在講下。罪圭峯臆說",
    "X70n1376_002:0063c07": "處來。及不曉黃檗與呂龍圖議論。乃云。所疑未解。坐",
    "X70n1376_002:0063c08": "寡聞處來。又從老衲。以經論是情識義理。思想邊量",
    "X70n1376_002:0063c09": "處來。黃龍南禪師。眼高一世。覷見佗心肝五臟中病",
    "X70n1376_002:0063c10": "痛。於其問端上。不易絲毫。而問之曰。上人出蜀。曾到",
    "X70n1376_002:0063c11": "玉泉否。云曾到。云曾掛搭否。云一夕便行。南云。智者",
    "X70n1376_002:0063c12": "道場。關將軍打供。與結緣幾時。何妨。此語正是倒却",
    "X70n1376_002:0063c13": "門前剎竿著底註脚。普雖默然良久。復理前問。正是",
    "X70n1376_002:0063c14": "普疑心將破。胸中之物銷鎔。發聖成道之時也。南公",
    "X70n1376_002:0063c15": "遂俛首。可謂殺人不用刀。活人不用劒。普當下大悟。",
    "X70n1376_002:0063c16": "頓忘所證。趨出大驚曰。兩川義虎。不消此老一唾。看",
    "X70n1376_002:0063c17": "佗得這箇時節入手。無言可對。無理可伸。只道得箇",
    "X70n1376_002:0063c18": "兩川義虎。不消此老一唾。後來出世。住禾山。臨遷寂",
    "X70n1376_002:0063c19": "時。受一寺人生祭。足即坐脫而去。古人道。大疑之下。",
    "X70n1376_002:0063c20": "必有大悟。小疑小悟。不疑不悟。原其所悟之由。若不",
    "X70n1376_002:0063c21": "是疑教外別傳之旨。疑之最深。不得南禪師。等閑俛",
    "X70n1376_002:0063c22": "首。以攻其膏肓之疾。安得到大安樂之地。然後知倒",
    "X70n1376_002:0063c23": "却門前剎竿底道理。智者道場。關將軍打供。與夫俛",
    "X70n1376_002:0063c24": "首底時節。了無異轍。到這裏。禪之與教。著不得。佛之",
    "X70n1376_002:0064a01": "與祖。著不得。當之著不得處。事事著得。終日經論。而",
    "X70n1376_002:0064a02": "不墮語言之域。終日聖凡。而頓忘昇沉之跡。出生入",
    "X70n1376_002:0064a03": "死。得大自由。世出出間。了無剩法。便恁麼去。猶是小",
    "X70n1376_002:0064a04": "小歇場。暫時活計。更須知有佛祖未興。禪教未立。禾",
    "X70n1376_002:0064a05": "山未離講肆。未見南禪師底一著始得。汝等諸人。若",
    "X70n1376_002:0064a06": "要知得這一著落處。但如禾山普禪師。見南禪師。大",
    "X70n1376_002:0064a07": "悟一回。自然分曉。不著問人。設或未辨端倪。他日異",
    "X70n1376_002:0064a08": "時。閻羅老子。徵你飯錢。莫言不道。",
    "X70n1376_002:0064a09": "徑山癡絕和尚法語",
    "X70n1376_002:0064a10": "嗣法門人　智圓　元省　元樞　編",
    "X70n1376_002:0064a11": "示巖壽首座(前住彭州天寧)",
    "X70n1376_002:0064a12": "瞿曇老子。費盡口業。橫說竪說。初無一箇元字脚。與",
    "X70n1376_002:0064a13": "人咂啗。達磨大師。得得西來。單傳心印。亦無一針鋒",
    "X70n1376_002:0064a14": "許。與人作道理。須是箇漢。具天然氣槩。於一切時。一",
    "X70n1376_002:0064a15": "切處。向瞿曇未出世。達磨未西來以前。研窮體究。時",
    "X70n1376_002:0064a16": "節既至。噴地一下。明見本地。便知。瞿曇不曾出世。達",
    "X70n1376_002:0064a17": "磨不曾西來。在在處處。常光現前。剎剎塵塵。初非外",
    "X70n1376_002:0064a18": "物。直饒恁麼。猶是小小歇場。暫時活計。未是宗門中",
    "X70n1376_002:0064a19": "事。不見雲門大師道。任你橫說竪說。未是宗門中事。",
    "X70n1376_002:0064a20": "是甚麼熱椀鳴。三乘十二分教說夢。達磨西來說夢。",
    "X70n1376_002:0064a21": "若有老宿開堂。椎殺百千萬箇。有甚麼過。雲門恁麼",
    "X70n1376_002:0064a22": "揭示。且道。還當得宗門中事也無。山僧自住持以來。",
    "X70n1376_002:0064a23": "亦曾為人。東說西說。若是宗門中事。未曾夢見。有人",
    "X70n1376_002:0064a24": "痛下毒手。椎殺山僧。不為分外。巖壽首座。極有志於",
    "X70n1376_002:0064b01": "道。忽來告別。覓語。驀云。某甲下手。山僧只向佗道。善",
    "X70n1376_002:0064b02": "為道路。",
    "X70n1376_002:0064b03": "示法嗣知客",
    "X70n1376_002:0064b04": "衲僧門下。正令全提。如擊石火。閃電光。旱地奔雷。懸",
    "X70n1376_002:0064b05": "崖落石相似。未曾眨眼。早是蹉過。是佗從上老宿。踏",
    "X70n1376_002:0064b06": "得這一脉著。等閑垂一機。示一境。自然去離泥水。活",
    "X70n1376_002:0064b07": "人眼目。初無實法與人。豈不見。良遂座主。參麻谷。谷",
    "X70n1376_002:0064b08": "一見來。便去鋤草。良遂到鋤草處。谷殊不顧。便歸方",
    "X70n1376_002:0064b09": "丈。掩却門。良遂乃敲門。谷問云阿誰。遂擬對。忽然契",
    "X70n1376_002:0064b10": "悟。乃云。和尚莫謾良遂好。若不來禮拜和尚。幾乎被",
    "X70n1376_002:0064b11": "經論。賺過一生。且道。麻谷有指示。無指示。若道有。麻",
    "X70n1376_002:0064b12": "谷向道什麼。若道無。良遂因什麼悟。後歸到講肆中。",
    "X70n1376_002:0064b13": "謂人曰。諸人知處。良遂總知。良遂知處。諸人不知。良",
    "X70n1376_002:0064b14": "遂得這些巴鼻入手。便有活人底眼目。檢點將來。未",
    "X70n1376_002:0064b15": "免乞兒暴富。當時講肆中。忽有箇漢。不受人謾。翻轉",
    "X70n1376_002:0064b16": "面皮。看佗良遂無容身之地。法嗣知客。自錦城講肆",
    "X70n1376_002:0064b17": "中。知有教外別傳一段大事。得得南泉。尋人決擇。兩",
    "X70n1376_002:0064b18": "到山間道聚。山僧曰。袞於人事海中。無暇去鋤草。亦",
    "X70n1376_002:0064b19": "不曾閉却方丈門。只是相煩客司一年了。是箇氣吞",
    "X70n1376_002:0064b20": "宇宙底漢。一點也謾佗不得。但如良遂見麻谷一回。",
    "X70n1376_002:0064b21": "便知經論。果有賺人處。若有賺人處。則自己知處。灼",
    "X70n1376_002:0064b22": "然一切人不知。如是則未離講肆。未出瞿塘。行脚事",
    "X70n1376_002:0064b23": "畢。豈待區區八千里往來。然後為得耶。雖然。歸到講",
    "X70n1376_002:0064b24": "肆中。切忌妄通消息。忽然撞著箇人。翻轉面皮。莫言",
    "X70n1376_002:0064c01": "不道。",
    "X70n1376_002:0064c02": "示悟開首座(前住建康清涼)",
    "X70n1376_002:0064c03": "達磨六傳。而至曹溪。曹溪之後。南嶽收其餘毒。肆其",
    "X70n1376_002:0064c04": "酷於江湖之間。馬駒中毒。殺八十四人。箇箇阿轆轆",
    "X70n1376_002:0064c05": "地。獨有百丈。向一喝下。拾得箇窮性命。坐在大雄峯",
    "X70n1376_002:0064c06": "頂。幸自可憐生。無端被黃檗覰破。喚作大機之用。帶",
    "X70n1376_002:0064c07": "累臨濟。只具一隻眼。自此一人傳一人。習以成風。莫",
    "X70n1376_002:0064c08": "之敢遏。至於楊岐栗棘蓬。白雲上大人。東山暗號子。",
    "X70n1376_002:0064c09": "賺得圓悟於小玉聲中。此毒現前。熏染應菴。斃於睡",
    "X70n1376_002:0064c10": "虎爪牙之下。幸而有箇破沙盆。活得起來。直得炎炎",
    "X70n1376_002:0064c11": "之氣。塞乎天地之間。窮其來處而無蹤。究其用處而",
    "X70n1376_002:0064c12": "無跡。皆所以碎諸方之窠臼。發千聖之靈機。近來此",
    "X70n1376_002:0064c13": "毒。看看掃土而盡。絕無氣息。悟開首座。拚得性命。於",
    "X70n1376_002:0064c14": "無氣息處。發此餘毒。以施來學。則達磨正宗。不致寂",
    "X70n1376_002:0064c15": "寥也。",
    "X70n1376_002:0064c16": "示智沂首座",
    "X70n1376_002:0064c17": "諸佛未出世以前。好箇清平世界。及乎靈山拈花。以",
    "X70n1376_002:0064c18": "正法眼。付金色頭陀之後。便見干戈一動。四海塵昏。",
    "X70n1376_002:0064c19": "西天四七。略露鋒鋩。唐土二三。互施劒戟。帶累後代",
    "X70n1376_002:0064c20": "兒孫。各據一方。遞相皷儱。指南作北。喝水成氷。未曾",
    "X70n1376_002:0064c21": "有一人。端的見正法眼之落處。獨有雲門風穴二大",
    "X70n1376_002:0064c22": "老。較些子。一人道普。一人道瞎。雖則各出隻手。扶此",
    "X70n1376_002:0064c23": "正法眼。欲使其光明燦爛。殊不知。轉見黑墨律崒。便",
    "X70n1376_002:0064c24": "恁麼去。譬如清廟之瑟。朱絃而踈越。一唱而三嘆。有",
    "X70n1376_002:0065a01": "遺音者矣。是故密菴師祖。得其遺音。喚作破沙盆。颺",
    "X70n1376_002:0065a02": "在糞掃堆頭。無人會得。獨有松源老人。知得落處。放",
    "X70n1376_002:0065a03": "出箇拗驢。一踏踏得粉碎。只要於諸佛未出世以前。",
    "X70n1376_002:0065a04": "善自提持。以壽後世無窮之傳也。",
    "X70n1376_002:0065a05": "示了徽侍者(前住渠州延福)",
    "X70n1376_002:0065a06": "佛祖閫域。衲僧巴鼻。非是聰明利智。博見多聞。而能",
    "X70n1376_002:0065a07": "證入。又非峻機慧辯。泯默忘言。而能造詣。直饒具通",
    "X70n1376_002:0065a08": "天作略。蓋世英雄。未舉先知。未言先領。亦未得其髣",
    "X70n1376_002:0065a09": "髴。須是於二六時中。回光返照。乍可不會。不可妄有",
    "X70n1376_002:0065a10": "領覽。纔有一毫髮。妄自領覽。執以為是。則便是生死",
    "X70n1376_002:0065a11": "根本。但一味退步。就己默默參究。愈退步。愈有力。愈",
    "X70n1376_002:0065a12": "不會。愈現成。驀然一處錯踏翻。千處萬處俱透脫。始",
    "X70n1376_002:0065a13": "見從前聦明利智。博見多聞。峻機慧辯。泯默忘言。皆",
    "X70n1376_002:0065a14": "是自家受用三昧。便能欺賢罔聖。破二作三。拈一莖",
    "X70n1376_002:0065a15": "草。作倚天長劒。殺活自由。以黑豆子。換天下人眼睛。",
    "X70n1376_002:0065a16": "聖凡罔測。得到恁麼田地。莫便是佛祖閫域。衲僧巴",
    "X70n1376_002:0065a17": "鼻麼。且喜沒交涉。了徽侍者。為道正切。以省親西泝。",
    "X70n1376_002:0065a18": "一日告別。驀問云。如何是佛祖閫域。衲僧巴鼻。余謂",
    "X70n1376_002:0065a19": "之曰。若要洞明此事。初無佗術。別沒誵訛。余三十年",
    "X70n1376_002:0065a20": "前。與令師祖啞菴老子。於江湖上。究之已熟。此老雖",
    "X70n1376_002:0065a21": "過去久矣。然浮屠巍然。肉猶煖在。歸到家山。但拊塔",
    "X70n1376_002:0065a22": "而問之。此老雖冥冥中。自有方便。然子生平崛強。豈",
    "X70n1376_002:0065a23": "甘受秤鎚落井之譏耶。佗日再南。却須為我說破。無",
    "X70n1376_002:0065a24": "爽此語。",
    "X70n1376_002:0065b01": "示覺照首座(前住江州東林)",
    "X70n1376_002:0065b02": "行脚道流。挑箇鉢囊。置身在叢林中。只要洞明自己。",
    "X70n1376_002:0065b03": "自己若不洞明。麤則被地水火風汩沒。細則被生住",
    "X70n1376_002:0065b04": "異滅流注。內為見聞覺知所惑。外為色空明暗所使。",
    "X70n1376_002:0065b05": "無自由分。是佗本色行脚道流。一旦洞明自己。許多",
    "X70n1376_002:0065b06": "粗細。內外境界。盡向這裏。一時氷銷瓦解。任是從上",
    "X70n1376_002:0065b07": "若佛若祖。天下老和尚。悉須向背後叉手。蓋由佗識",
    "X70n1376_002:0065b08": "得自己分明。於一切處。作得主宰。不為一切善惡凡",
    "X70n1376_002:0065b09": "聖搖撼。到此田地。亦未是本色行脚道流。立地處在。",
    "X70n1376_002:0065b10": "豈不見。曹山和尚云。師僧家。在這箇衲衣下。須會向",
    "X70n1376_002:0065b11": "上事。莫作等閑。若承當得分明。即轉佗諸聖。向自己",
    "X70n1376_002:0065b12": "背後。方始得自由。若也轉佗不歸。直饒學得十成。須",
    "X70n1376_002:0065b13": "向佗背後叉手。說甚大話。若轉得歸自己。一切麤細",
    "X70n1376_002:0065b14": "境來。亦盡作得主宰。曹山等是老婆心切。然就中要",
    "X70n1376_002:0065b15": "妙。只如道。須會向上事。且作麼生是向上事。這裏承",
    "X70n1376_002:0065b16": "當得分明。便知本色行脚道流。立地處。既知行脚道",
    "X70n1376_002:0065b17": "流立地處。非特轉佗諸聖。向自己背後。亦乃敢開大",
    "X70n1376_002:0065b18": "口。說大話。捩轉天下人鼻孔。覺照首座。相處既久。造",
    "X70n1376_002:0065b19": "詣益深。且問大話。作麼生說。捩轉天下人鼻孔。無出",
    "X70n1376_002:0065b20": "這些子。試向未行脚以前。露箇消息。直饒恁麼。衲僧",
    "X70n1376_002:0065b21": "門下。當甚破草鞋。",
    "X70n1376_002:0065b22": "示晞勤藏主",
    "X70n1376_002:0065b23": "為人須得為人眼。見地須得見地句。是佗從上老宿。",
    "X70n1376_002:0065b24": "等閑垂一機。示一境。七縱八橫。千變萬化。不守故常。",
    "X70n1376_002:0065c01": "俾一切人。不覺不知。驀然漆桶破。光影盡。譬如昨夜",
    "X70n1376_002:0065c02": "降雪相似。天昏地黑。朔風撼空。凍雪壓屋。盡大地人。",
    "X70n1376_002:0065c03": "不知所以。及乎曙色纔分。各各起來。豁開戶牖。四方",
    "X70n1376_002:0065c04": "八面。世界一時別了。直得大地山川。了無高下。百草",
    "X70n1376_002:0065c05": "樹木。莫辨洪纖。雖則一色全真。洞然明白。若不見晛",
    "X70n1376_002:0065c06": "則消。遇雨則解。依舊是從前世界。則一切萬物。皆無",
    "X70n1376_002:0065c07": "生意。參學人。若得漆桶破。光影盡。正是坐在一色全",
    "X70n1376_002:0065c08": "真。洞然明白處。若不是箇具大眼目底。與伊痛下毒",
    "X70n1376_002:0065c09": "手。盡底揭翻。使之依舊眼橫鼻直。一切尋常。則未免",
    "X70n1376_002:0065c10": "陷入解脫毒海裏。頭出頭沒。更無活路。只是箇死漢。",
    "X70n1376_002:0065c11": "有甚用處。晞勤藏主。久遊叢林。今欲西泝。袖紙覓語。",
    "X70n1376_002:0065c12": "正值大雪漫漫。因呵凍述此。以遺之。且道。是為人眼。",
    "X70n1376_002:0065c13": "見地句。試辨看。",
    "X70n1376_002:0065c14": "示從聞禪人(前住建康崇因)",
    "X70n1376_002:0065c15": "西天四七。唐土二三。天下老和尚。互興於世。略露目",
    "X70n1376_002:0065c16": "前些子。如劊子手裏刀相似。直下截斷人命根。初無",
    "X70n1376_002:0065c17": "絲毫許。實法與人。入思惟。作道理。向衲僧門下。猶如",
    "X70n1376_002:0065c18": "掘地覓天。那更談玄說妙。舉古明今。三玄戈甲裏。定",
    "X70n1376_002:0065c19": "誵訛。四種料揀中。分得失。絲來線去。露布葛藤。錮鏴",
    "X70n1376_002:0065c20": "人家男女。未有了日。是佗有志參學之士。負衝天氣",
    "X70n1376_002:0065c21": "宇。蘊蓋世英雄。著眼於佛祖未興以前。密契於古今",
    "X70n1376_002:0065c22": "窠臼之外。等閑一語默。一動靜。自然超宗異目。草偃",
    "X70n1376_002:0065c23": "風行。終不肯倚佗墻壁。跨佗門戶。坐佗牀榻。喫佗殘",
    "X70n1376_002:0065c24": "羮餿飯。以自屈抑。於衲僧門下。方較些子。豈不見。高",
    "X70n1376_002:0066a01": "亭參德山。乃隔江問訊。山以手招之。高亭忽然開悟。",
    "X70n1376_002:0066a02": "便橫趨而過。盡道。德山略露目前些子。無法與人。殊",
    "X70n1376_002:0066a03": "不知。無端與賊過梯。高亭橫趨而過。其奈已是喫佗",
    "X70n1376_002:0066a04": "殘羮餿飯了也。蔣山恁麼道。未免罪過彌天。若檢點",
    "X70n1376_002:0066a05": "得出。於衲僧門下。却較些子。苟或未然。三十棒山僧",
    "X70n1376_002:0066a06": "自喫。不干你事。",
    "X70n1376_002:0066a07": "示惠照藏主",
    "X70n1376_002:0066a08": "真實參學之士。欲明此道。至不一也。銳者喜進。怯者",
    "X70n1376_002:0066a09": "日退。敏者易趨。急者思止。或以泯默無言。為實地。或",
    "X70n1376_002:0066a10": "以研窮性理。作根源。或以明辨古今。為極則。或以百",
    "X70n1376_002:0066a11": "無所解。為歇場。智識之偏。趨向之異。雖豪傑特達之",
    "X70n1376_002:0066a12": "士。有不能自免。若不是箇咬猪狗。惡手脚。活爪牙。有",
    "X70n1376_002:0066a13": "三千里外。定誵訛底眼目。提向上鉗鎚。攻其偏墜。擊",
    "X70n1376_002:0066a14": "其乖異。則未免大家袞在草窠裏。以謂此道。只如此。",
    "X70n1376_002:0066a15": "深可憐憫。豈不見。趙州問南泉云。如何是道。南泉云",
    "X70n1376_002:0066a16": "平常心是道。這些子。如砒霜狼毒。峭壁懸崖。無你下",
    "X70n1376_002:0066a17": "口處。無你入作處。獨有趙州較些子。便云。還可趨向",
    "X70n1376_002:0066a18": "也無。泉云。擬向即乖。州云。不擬爭知是道。泉云。道不",
    "X70n1376_002:0066a19": "屬知。不屬不知。知是妄覺。不知是無記。若真達不疑",
    "X70n1376_002:0066a20": "之道。豁然如太虗空。豈可強是非耶。只如南泉恁麼",
    "X70n1376_002:0066a21": "道。莫便是提向上鉗鎚。攻其偏墜。擊其乖異麼。且喜",
    "X70n1376_002:0066a22": "沒交涉。惠照藏主。要知落處。此去天台城外。有箇瑞",
    "X70n1376_002:0066a23": "巖老子。具三千里外。定誵訛底眼目。脚未跨門。必能",
    "X70n1376_002:0066a24": "為子說破。便見光孝一場敗缺。不同小小。",
    "X70n1376_002:0066b01": "示紹明維那(前住建康天禧)",
    "X70n1376_002:0066b02": "達磨大師。自西天。帶得些毒氣。來此土。惟神光中之。",
    "X70n1376_002:0066b03": "一失人身。萬劫不復。自此毒氣。流行天下。遞代熏蒸。",
    "X70n1376_002:0066b04": "直至于今。虐焰愈熾。獨有臨濟老漢。在黃檗山中。毒",
    "X70n1376_002:0066b05": "氣熏心。無理會處。及到高安灘頭。此毒見前。便解掣",
    "X70n1376_002:0066b06": "風掣顛。但有來者。一味喝將去。誰奈伊何。譬如鴆鳥",
    "X70n1376_002:0066b07": "飛空。一毛落處。山無草木。水無鱗介。後來興化。於大",
    "X70n1376_002:0066b08": "覺棒下。此毒一發。於克賓維那法戰之時。痛下毒手。",
    "X70n1376_002:0066b09": "即罰鑽飯。趕出院。便是與臨濟。喫六十拄杖。雪屈在。",
    "X70n1376_002:0066b10": "今叢林列剎相望。據位稱師。孰不自謂曾中此毒。欲",
    "X70n1376_002:0066b11": "求中得親切。善用此毒者。誰歟。禪和家道。我到處行",
    "X70n1376_002:0066b12": "脚。往往尋香逐臭。親切中此毒者。誰歟。山僧自行脚",
    "X70n1376_002:0066b13": "住山而來。橫草不拈。竪草不斬。瞞瞞頇頇。飢餐渴飲。",
    "X70n1376_002:0066b14": "且恁麼過。逈不知此毒來處。但只相煩紹明維那。悅",
    "X70n1376_002:0066b15": "眾茲山。以無心應大帥天禧之命。袖紙覓語。不覺引",
    "X70n1376_002:0066b16": "筆及此。逗到天禧。忽地此毒流行。切莫錯恠蔣山好。",
    "X70n1376_002:0066b17": "示宗雅首座(前住建康奉聖)",
    "X70n1376_002:0066b18": "世之學者。根有大小。性有利鈍。是故從上老宿。以善",
    "X70n1376_002:0066b19": "巧方便。隨其根本之大小利鈍。而誘掖之。或馬面夜",
    "X70n1376_002:0066b20": "叉。或諸佛菩薩。或刀山劒樹。或佛國蓮宮。或隨類分",
    "X70n1376_002:0066b21": "形。予奪縱橫。生殺自在。攻其所偏墜。激其所未到。俾",
    "X70n1376_002:0066b22": "其各悟自本心。明自本性。然窮其用處。初無一絲毫",
    "X70n1376_002:0066b23": "許。實法與人也。譬如物之在天地之間。雖洪纖長短",
    "X70n1376_002:0066b24": "之不齊。及其皷之以風雷。潤之以雨露。俾各遂其生",
    "X70n1376_002:0066c01": "育長養之事。凝之以霜雪肅殺之氣。以成其結實藏",
    "X70n1376_002:0066c02": "斂之功。更無一芥子許。不適其宜。而不得其所。然窮",
    "X70n1376_002:0066c03": "其造化之用。了不可得。我這裏。不問儞根之大小。性",
    "X70n1376_002:0066c04": "之利鈍。只有一圜悟關。透得過底。一任天下橫行。透",
    "X70n1376_002:0066c05": "不過底。一任天下橫行。透得過底。固是天下橫行。透",
    "X70n1376_002:0066c06": "不過底。因甚麼。也天下橫行。要作達磨種草。請著眼",
    "X70n1376_002:0066c07": "看。勉之毋忽。",
    "X70n1376_002:0066c08": "示了心藏主(前住建寧三峯)",
    "X70n1376_002:0066c09": "衲僧家。在母胎中。自解作師子吼。有此體裁。方可擔",
    "X70n1376_002:0066c10": "荷此宗。如其自負依佗。待人指授。記人言語。以當宗",
    "X70n1376_002:0066c11": "乘。總是滅胡種族。近來此道不振。良由師與弟子。遞",
    "X70n1376_002:0066c12": "相印證。撥無因果。誑謼閭閻。自謂能荷此宗。譬如刻",
    "X70n1376_002:0066c13": "糞作旃檀像。縱經塵劫。只成臭氣。有志之士。速須遠",
    "X70n1376_002:0066c14": "離。自著精彩。自著眼腦。自成自立。一旦己眼洞明。放",
    "X70n1376_002:0066c15": "光照破四天下。方始不負行脚之志也。大匠誨人。能",
    "X70n1376_002:0066c16": "與人規矩。不能與人巧。宗師家用處則不然。先與汝",
    "X70n1376_002:0066c17": "拈却規矩。待汝解信手斫方圓。自然規矩符合。則巧",
    "X70n1376_002:0066c18": "在其中矣。雖然如此。亦是暫時岐路。小小歇場。便從",
    "X70n1376_002:0066c19": "衲僧門下過。更參三十年始得。且道。衲僧門下。有甚",
    "X70n1376_002:0066c20": "長處。",
    "X70n1376_002:0066c21": "示祖聦藏主(見徑山無準和尚。前住潭州智度)",
    "X70n1376_002:0066c22": "世尊拈花。迦葉微笑。世尊便道。吾有正法眼藏。涅槃",
    "X70n1376_002:0066c23": "妙心。分付摩訶大迦葉。自此西天四七。唐土二三。人",
    "X70n1376_002:0066c24": "傳一人。如水傳器。的的相承。至於今日。皆是上梁不",
    "X70n1376_002:0067a01": "正。下柱參差。以致天下老和尚。各據一方。播揚大教。",
    "X70n1376_002:0067a02": "明眼漢沒窠臼。且道有恁麼事。無恁麼事。若道有恁",
    "X70n1376_002:0067a03": "麼事。大丈夫氣宇。又安在哉。若道無恁麼事。只如天",
    "X70n1376_002:0067a04": "下叢林。列剎相望。又作麼生排遣。五峯頂上。有箇無",
    "X70n1376_002:0067a05": "面目漢。可往見之。脚未跨門。必為子說破。",
    "X70n1376_002:0067a06": "示巽升維那(前住梓州牛頭山)",
    "X70n1376_002:0067a07": "巽升維那。吾蜀英偉之士。久處叢林。浩然有歸省之",
    "X70n1376_002:0067a08": "志。江湖道舊。欲留之而不可得。道過鍾山出此紙覓",
    "X70n1376_002:0067a09": "語。余謂之曰。所謂法語者。蓋前輩有道之士。提持佛",
    "X70n1376_002:0067a10": "祖不傳之妙。警悟學者。余之不敏。烏足以能之。況子",
    "X70n1376_002:0067a11": "久參浙翁。大得其道。遍歷江湖。飽諳淺深。又安用此。",
    "X70n1376_002:0067a12": "雖然。以子歸省之志。形於夢想。故得發予之緒言。余",
    "X70n1376_002:0067a13": "甞患。今之學者。父母不供甘旨。叢林中行脚。大事邈",
    "X70n1376_002:0067a14": "不加意。甘為明教罪人。真可憐憫。今子非特了行脚",
    "X70n1376_002:0067a15": "大事。又且切切於歸省。是可嘉也。因記得。圓悟禪師",
    "X70n1376_002:0067a16": "示眾云。生身父母居堂上。從本爺娘在頂門。且道如",
    "X70n1376_002:0067a17": "何是從本爺娘。試以子在淛翁爐鎚之下。如爆龜紋。",
    "X70n1376_002:0067a18": "爆則成兆底時節。考之。則娘生面目。遍界難藏。昔日",
    "X70n1376_002:0067a19": "視親庭。奉甘旨。昏定晨省。冬溫夏清。而不為親。及乎",
    "X70n1376_002:0067a20": "別親庭。遊江海。涉山川。尋師擇友。參禪訪道。而不為",
    "X70n1376_002:0067a21": "踈。而今歸省也。脚纔跨門。母念子之心。子寧親之意。",
    "X70n1376_002:0067a22": "啐啄同時。默默相契。語言不及。融融洩洩。和氣靄然",
    "X70n1376_002:0067a23": "於一堂之上。不知與當時。在淛翁爐鎚之下。爆底時",
    "X70n1376_002:0067a24": "節。為同為異。蔣山口門窄。說不能到。子之令兄。儒門",
    "X70n1376_002:0067b01": "宗匠。眼高諸方。必能定當。子若能未言先領。未舉先",
    "X70n1376_002:0067b02": "知。方信道。達磨不來東土。二祖不往西天。更能推此",
    "X70n1376_002:0067b03": "一著。以惠來學。使一切人。知有從本爺娘。在頂門者。",
    "X70n1376_002:0067b04": "真不負生平。行脚眼目。",
    "X70n1376_002:0067b05": "示行彌藏主",
    "X70n1376_002:0067b06": "正法眼藏。自靈山拈花。少林面壁而來。一人傳虗。萬",
    "X70n1376_002:0067b07": "人傳實。是皆贓證分明。偷心已死。然後於一切處。施",
    "X70n1376_002:0067b08": "白拈手。當面換人眼睛。是故三聖賊行愈高。累及興",
    "X70n1376_002:0067b09": "化。於大覺棒下。見徹臨濟在黃檗處。喫棒底意旨。自",
    "X70n1376_002:0067b10": "茲十一傳。而至密菴。向白拈隊。奪得箇破沙盆。非特",
    "X70n1376_002:0067b11": "換却松源眼睛和耳根。一時塞却。至今盡大地人。東",
    "X70n1376_002:0067b12": "西不辨。無處雪屈。若是箇善竊者。鬼神不知底漢。向",
    "X70n1376_002:0067b13": "未拈花。未面壁以前。驗得贓證分明。便見。從上若佛",
    "X70n1376_002:0067b14": "若祖。歷世老宿。白拈款桉。不待鞠勘。一時敗露。則所",
    "X70n1376_002:0067b15": "謂正法眼藏。愈見光明盛大矣。",
    "X70n1376_002:0067b16": "示正受知客(前住建寧府雲溪)",
    "X70n1376_002:0067b17": "古德云。參學人。且向著佛不得處。體取。時中常在識",
    "X70n1376_002:0067b18": "盡功成。瞥然而起。即是傷佗。而況言句乎。只如道著",
    "X70n1376_002:0067b19": "佛不得處體取。且道。佛有甚麼過。阿那箇是著不得",
    "X70n1376_002:0067b20": "處。作麼生體取。這裏見得徹去。識雖盡而不盡。功既",
    "X70n1376_002:0067b21": "成而無成。便見常在底人。脫體現前。妙用縱橫。無有",
    "X70n1376_002:0067b22": "不利。更有何物。瞥起而傷之乎。當恁麼時。一大藏教。",
    "X70n1376_002:0067b23": "千七百因緣。直下氷消瓦解。覓一元字脚。了不可得。",
    "X70n1376_002:0067b24": "全體是自家。常在底生涯。更須和這常在底。一時颺",
    "X70n1376_002:0067c01": "却。衲僧門下。方較些子。千佛不能思。萬聖不能議。乾",
    "X70n1376_002:0067c02": "坤壞不壞。虗空包不包。一切比無倫。三世唱不起。且",
    "X70n1376_002:0067c03": "道是什麼物。得恁麼奇特。十二時中。試著眼看。釋迦",
    "X70n1376_002:0067c04": "老子家法。達磨大師門風。非心思意解。而能洞明。豈",
    "X70n1376_002:0067c05": "語言文字。而能造入。是以靈山拈花。少林面壁。便有",
    "X70n1376_002:0067c06": "人。領之於一笑之頃。得之於覓心了不可得處。自茲",
    "X70n1376_002:0067c07": "千燈續焰。五葉流芳。的的相承。綿綿不斷。等閑垂一",
    "X70n1376_002:0067c08": "機。示一境。一言半句。盡是與人抽釘拔楔。去離泥水。",
    "X70n1376_002:0067c09": "活人眼目。只要盡大地人。各各悟自心。見自性。初無",
    "X70n1376_002:0067c10": "實法與人。作窠窟。開活路。是故古德云。若以實法繫",
    "X70n1376_002:0067c11": "綴人。土亦消不得。既是不以實法。繫綴人。喚什麼。作",
    "X70n1376_002:0067c12": "釋迦老子門風。達磨大師家法。這裏若有轉身一路。",
    "X70n1376_002:0067c13": "始不負平生。參學眼目。",
    "X70n1376_002:0067c14": "示覺崇禪人(前住建寧府三峯)",
    "X70n1376_002:0067c15": "無一定不易之操。不足以行脚。無堅忍力行之志。不",
    "X70n1376_002:0067c16": "足以辦道。是故古來參學之士。堅守其行脚之操。而",
    "X70n1376_002:0067c17": "不為虗文之所惑。力行其辦道之志。不以小小不如",
    "X70n1376_002:0067c18": "意。而自沮。發之以強勉。為之以果敢。斷之以決烈。故",
    "X70n1376_002:0067c19": "其行脚之操。愈久愈固。辦道之志。日進日新。及其日",
    "X70n1376_002:0067c20": "久歲深。或師友激勵。逢場遇緣。驀然洞明。父母未生",
    "X70n1376_002:0067c21": "以前。一段風光。不從佗得。如拋家日久。一旦而返。故",
    "X70n1376_002:0067c22": "鄉父母親屬。舊時丰采。一時頓現。不著問人。始不孤",
    "X70n1376_002:0067c23": "行脚之操。辦道之志。豈不見。雲峯悅禪師。參大愚芝",
    "X70n1376_002:0067c24": "和尚。三問佛法大意。大愚初無佛法玄妙。與之開活",
    "X70n1376_002:0068a01": "路。令其乞食。又令其營炭。而又令充悅眾。且道。大愚",
    "X70n1376_002:0068a02": "老子。意在什麼處。當時雲峯。若無一定不易之操。堅",
    "X70n1376_002:0068a03": "忍力行之志。安能一一受大愚之訓。至於聞桶篐爆",
    "X70n1376_002:0068a04": "聲而悟耶。皆自雲峯。不為虗文所惑。不為世紛自沮。",
    "X70n1376_002:0068a05": "當乞食營炭悅眾之時。其操一定不易。其志堅忍力",
    "X70n1376_002:0068a06": "行。是致桶爆聲中。透頂透底。洞明大事。及乎急走方",
    "X70n1376_002:0068a07": "丈。欲吐所悟。大愚纔見。便謂雲峯曰。且喜大事了畢。",
    "X70n1376_002:0068a08": "且道。具箇什麼眼目。這裏識破大愚。則知俾雲峯乞",
    "X70n1376_002:0068a09": "食營炭悅眾。如善射者。箭不虗發。覺崇上人。見流移",
    "X70n1376_002:0068a10": "壞蘆場安眾之具。事事失準。發心乞食。覓此為警策",
    "X70n1376_002:0068a11": "之方。但如雲峯。有一定不易之操。負堅忍力行之志。",
    "X70n1376_002:0068a12": "何患大事不明。勉之毋忽。",
    "X70n1376_002:0068a13": "示大方首座(前住梓州彌勒)",
    "X70n1376_002:0068a14": "大方首座。道聚既久。一日袖紙覓語。西泝。余見其誠",
    "X70n1376_002:0068a15": "篤。由是以十方虗空為紙。四大海為硯。須彌為墨。大",
    "X70n1376_002:0068a16": "地草木為筆。用此硯。磨此墨。蘸此筆。以此紙。將從上",
    "X70n1376_002:0068a17": "佛祖。傳不及。說不到底法門。一筆寫就。聊以為贈。方",
    "X70n1376_002:0068a18": "遂歡喜踊躍。一心諦受。而謂余曰。好法語。但中間腕",
    "X70n1376_002:0068a19": "頭用力太過。錯了數字。余曰非子之敏。不足以知此。",
    "X70n1376_002:0068a20": "然余方以土木之役。裝懷。未暇釐正。姑持以歸。當有",
    "X70n1376_002:0068a21": "具大眼目者。為汝點破。便見蔣山。未曾容易錯誤人。",
    "X70n1376_002:0068a22": "示宗定書記(前住明州興善)",
    "X70n1376_002:0068a23": "若論此事。非是智惠辯博。多聞強記。而可髣髴。又非",
    "X70n1376_002:0068a24": "泯默忘言。澄心靜慮。而可造詣。設使擊石火裏。挨拶",
    "X70n1376_002:0068b01": "得出。電光影裏。鞭逼將來。正是弄精魂漢。至於機境",
    "X70n1376_002:0068b02": "上。作活計。理性中。求妙解。皆為依草附木之妖訛。總",
    "X70n1376_002:0068b03": "不恁麼。自有轉身一路。也是癡狂外邊走。所以道。絲",
    "X70n1376_002:0068b04": "毫繫念。三塗業因。瞥爾情生。萬劫覊鎻。將知此事。纔",
    "X70n1376_002:0068b05": "恁麼。便不恁麼。是句亦剗。非句亦剗。若有毫芒及不",
    "X70n1376_002:0068b06": "盡。總是天魔外道眷屬。是佗得底人。出得一切險難。",
    "X70n1376_002:0068b07": "離得一切窠臼。終日只閑閑地。如癡似兀。亦不為此",
    "X70n1376_002:0068b08": "事所縛。等閑用將出來。自然裂破古今。搖乾撼坤。悉",
    "X70n1376_002:0068b09": "使盡大地人。各各洞明此事。獨脫無依。不隨許多塗",
    "X70n1376_002:0068b10": "轍。亦未是此事根抵在。豈不見三角示眾云。若論此",
    "X70n1376_002:0068b11": "事。眨上眉毛。早是蹉過。時麻谷出眾云。蹉過即不問。",
    "X70n1376_002:0068b12": "如何是此事。三角云。蹉過了也。谷便掀倒禪牀。三角",
    "X70n1376_002:0068b13": "便打。箇條活路。踏著便知。二大老雖則把手共行。未",
    "X70n1376_002:0068b14": "免各自奔前程。若是此事。夢也未夢見在。宗定書記",
    "X70n1376_002:0068b15": "久歷叢林。深諳此事。我且問書記。那裏是二大老。未",
    "X70n1376_002:0068b16": "夢見處。穿天下人鼻孔。無出這些子。稍或躊躇。待山",
    "X70n1376_002:0068b17": "僧換却舌頭。款款為書記道破。",
    "X70n1376_002:0068b18": "示道如書記",
    "X70n1376_002:0068b19": "真如不動。動用三界之中。至理絕言。言滿四天之下。",
    "X70n1376_002:0068b20": "只如世尊拈花。達磨面壁。是真如不動。是至理忘言。",
    "X70n1376_002:0068b21": "若明辨得出。便知世尊不曾拈花。達磨未嘗面壁。真",
    "X70n1376_002:0068b22": "如至理。皆是空花。動之與言。俱為夢事。自家田地。觸",
    "X70n1376_002:0068b23": "處現成。拈毫端於文彩未彰之前。天回地轉。用一機",
    "X70n1376_002:0068b24": "於語默未施之際。鬼泣神號。如是則未出瞿塘。南詢",
    "X70n1376_002:0068c01": "事畢。不移寸步。已到家山。若是行脚大事。未曾夢見。",
    "X70n1376_002:0068c02": "豈不見。石頭示眾云。言語動用沒交涉。藥山云。直得",
    "X70n1376_002:0068c03": "非言語動用。亦沒交涉。頭云。這裏針劄不入。山云。這",
    "X70n1376_002:0068c04": "裏石上栽花。箇條活路。踏著便知。二大老把手共行。",
    "X70n1376_002:0068c05": "雖則各自奔前程。要且同時而到。若是行脚大事。亦",
    "X70n1376_002:0068c06": "未曾夢見在。道如書記。久從天童老子遊。行脚大事。",
    "X70n1376_002:0068c07": "此老必為說破。江湖興闌。浩然有歸志。故來探水。袖",
    "X70n1376_002:0068c08": "出此紙。覓語為警策之要。然蔣山素來。乾爆爆地。石",
    "X70n1376_002:0068c09": "上栽花。針劄不入。要知淺深。但向未見天童時薦取。",
    "X70n1376_002:0068c10": "示宗仁禪人遊廬山",
    "X70n1376_002:0068c11": "叢林高士。辦一片真實身心。出叢林。入保社。尋師擇",
    "X70n1376_002:0068c12": "友。只要洞明自己。了達生死。若不如此。只是箇遊山",
    "X70n1376_002:0068c13": "翫水。空踏破草鞋。贏得脚板闊。於己無益。所以永嘉",
    "X70n1376_002:0068c14": "大師道。遊江海涉山川。尋師訪道為參禪。自從認得",
    "X70n1376_002:0068c15": "曹溪路。了知生死不相干。古人恁麼告報。已是十分",
    "X70n1376_002:0068c16": "入泥入水。若是箇漢。能善其機。通其變。則不移寸步。",
    "X70n1376_002:0068c17": "獨跨大方。掀翻自己山川。竭盡本來江海。脚根下。踏",
    "X70n1376_002:0068c18": "斷釋迦老子性命。拄杖頭。擉瞎達磨大師眼睛。無道",
    "X70n1376_002:0068c19": "可訪。無師可參。發無師智。縱自然智。豈不見。龍濟修",
    "X70n1376_002:0068c20": "山主。再參地藏琛和尚云。己有未決。這回跋涉許多",
    "X70n1376_002:0068c21": "山川。極是辛苦。地藏云。許多山川。於汝也不惡。看佗",
    "X70n1376_002:0068c22": "地藏。不費纖毫氣力。用將出來。豈止藥龍濟向外馳",
    "X70n1376_002:0068c23": "求之疾。直得盡大地人。馳求之心。於此氷消瓦解。宗",
    "X70n1376_002:0068c24": "仁禪人。鐵塔上足。欲為廬山遊。袖紙覓語。途中為助",
    "X70n1376_002:0069a01": "道之要。但能於地藏所示。許多山川。於汝也不惡。急",
    "X70n1376_002:0069a02": "著眼看。忽然覰透地藏用處。便見一切時。一切處。無",
    "X70n1376_002:0069a03": "虗弃底工夫。一舉足。一動步。盡在曹溪路上。信知生",
    "X70n1376_002:0069a04": "死了不相干。廬山面目。處處發現。直饒恁麼。更須知",
    "X70n1376_002:0069a05": "有諸佛未出世。祖師未西來底一著。始稱行脚高士。",
    "X70n1376_002:0069a06": "蔣山已是不惜口業。前途親見廬山面目。和自己鼻",
    "X70n1376_002:0069a07": "孔。一時打失。却回鐵塔堂上。為師拊背放光。始見蔣",
    "X70n1376_002:0069a08": "山敗缺。不同小小。",
    "X70n1376_002:0069a09": "示祖傳維那",
    "X70n1376_002:0069a10": "祖宗門下。據令而行。何啻法堂前。草深一丈。直得乾",
    "X70n1376_002:0069a11": "坤大地。一時荒却。也未得其髣髴。何況三婆兩嬭。說",
    "X70n1376_002:0069a12": "黃道黑。窮性理。談玄妙。辨古今。從事泯默。遊神覺觀。",
    "X70n1376_002:0069a13": "廣立門庭。展開戶牖。簧皷人家男女。以謂祖宗門中。",
    "X70n1376_002:0069a14": "實有恁麼事。大似鄭州出曹門。是佗從上老宿。具大",
    "X70n1376_002:0069a15": "眼目。初沒周由者也。及其用將出來。如張道陵丹筆。",
    "X70n1376_002:0069a16": "等閑提起。自然石裂崖崩。神號鬼哭。看者不容眨眼。",
    "X70n1376_002:0069a17": "參學之士。到箇裏。若非蘊大根哭。有大力量。往往望",
    "X70n1376_002:0069a18": "崖而退。豈不見。興化和尚。一日為克賓維那云。汝不",
    "X70n1376_002:0069a19": "久為唱道之師。克賓云。不入這保社。興化云。汝會了",
    "X70n1376_002:0069a20": "不入。不會不入。克賓云。總不恁麼。且道。克賓恁麼祗",
    "X70n1376_002:0069a21": "對。還契得興化意也無。若也契得。興化為甚麼便打。",
    "X70n1376_002:0069a22": "罰饡飯。趕出院。若契不得。為什麼嗣佗興化。祖宗門",
    "X70n1376_002:0069a23": "下。得人憎。無出這些子。看佗父子相投。水乳相合雖",
    "X70n1376_002:0069a24": "則就中要妙。未免遞相鈍置。當時興化。更若盡令而",
    "X70n1376_002:0069b01": "行。臨濟正宗。不到如此。祖傳維那。親從華藏會中。來",
    "X70n1376_002:0069b02": "此相聚。興化打克賓底拄杖。在今天下。惟淳菴老子",
    "X70n1376_002:0069b03": "一人有之。想法戰時。決然別有長處。惜余無定古今",
    "X70n1376_002:0069b04": "眼。以辨之。子雖理西泝之舟。不暇與余道破。然佗日",
    "X70n1376_002:0069b05": "再南。驀劄相逢。不勘自敗。始知祖宗門下。令不虗行。",
    "X70n1376_002:0069b06": "青山一會。儼然未散。",
    "X70n1376_002:0069b07": "示惠濟藏主",
    "X70n1376_002:0069b08": "達磨西來。直指人心。見性成佛。且道。有恁麼事。無恁",
    "X70n1376_002:0069b09": "麼事。若道有。埋沒自己。若道無。孤負先聖。這一脉。雖",
    "X70n1376_002:0069b10": "則如天普蓋。似地普擎。如風普吹。如日普照。其奈無",
    "X70n1376_002:0069b11": "你會處。無你不會處。設使有亦不立。無亦不著。不求",
    "X70n1376_002:0069b12": "諸聖。不重己靈。本自天真。不假工夫。學得正是依草",
    "X70n1376_002:0069b13": "附木精靈。守古塚底鬼子。那更擬心湊泊。著意研窮。",
    "X70n1376_002:0069b14": "翫寂默之鄉。遊語言之域。執性難相。析妙剖玄。考古",
    "X70n1376_002:0069b15": "論今。契理就事。譬如蒸砂作飯。豈療飢瘡。掘地覓天。",
    "X70n1376_002:0069b16": "莫覩霄漢。行脚人。等是踏破草鞋。索性一踏踏翻。天",
    "X70n1376_002:0069b17": "崩地裂。周行無轍跡。四顧絕遮欄。驅八面風。鬼神莫",
    "X70n1376_002:0069b18": "測。說甚麼達磨西來。恁是黃面瞿曇。也須向手中乞",
    "X70n1376_002:0069b19": "命。雖然要且只明得達磨西來事。未明得達磨未來",
    "X70n1376_002:0069b20": "事。且道如何是達磨未來事。此去天台瑞嵒。有大導",
    "X70n1376_002:0069b21": "師。名曰高原。達法源底。善說法要。到彼炷香作禮。而",
    "X70n1376_002:0069b22": "問曰。如何是達磨未來事。此老必為說破。却款款來",
    "X70n1376_002:0069b23": "鍾山。請木上座。為汝證明。",
    "X70n1376_002:0069b24": "示思遠禪人",
    "X70n1376_002:0069c01": "宗乘一唱。十二分教。瓦解氷消。祖令當行。盡大地人。",
    "X70n1376_002:0069c02": "亡鋒結舌。威音那畔。無師自悟。正是倚墻傍壁漢。在",
    "X70n1376_002:0069c03": "母胎中。便解作師子吼。何異野干鳴。將知箇一脉子。",
    "X70n1376_002:0069c04": "若不是箇有力量大人。全身擔荷。未免向骨董袋裏。",
    "X70n1376_002:0069c05": "頭出頭沒。豈不見。德山未出峽時。幸自可憐生。纔到",
    "X70n1376_002:0069c06": "南方。向吹滅紙燭處。中龍潭之毒。此毒一發。只據一",
    "X70n1376_002:0069c07": "條白棒。但有來者。從頭打將去。直至于今。盡大地人。",
    "X70n1376_002:0069c08": "忍痛不徹。雖然。要且未曾有一人。知得此痛來處。思",
    "X70n1376_002:0069c09": "遠上人罷講行脚。有志於道。若知此痛來處。便見德",
    "X70n1376_002:0069c10": "山未出峽時。性命已在龍潭手裏。龍潭心肝五臟。未",
    "X70n1376_002:0069c11": "吹滅紙燭。已被德山覰破。如是則萬里南來。孃生面",
    "X70n1376_002:0069c12": "目。在在處處分明。及其西歸本所住處。剎剎塵塵頓",
    "X70n1376_002:0069c13": "現。苟或未然。前途築著脚指頭。驀然悟去。始知蔣山",
    "X70n1376_002:0069c14": "多口。",
    "X70n1376_002:0069c15": "示海印禪人",
    "X70n1376_002:0069c16": "大凡挑囊負鉢。出叢林。入保社。見尊宿。究明袈裟下。",
    "X70n1376_002:0069c17": "一段大事。要得透頂透底。常光現前。自由自在。直是",
    "X70n1376_002:0069c18": "三界二十五有。八萬四千。塵勞煩惱。籠罩不住。等閑",
    "X70n1376_002:0069c19": "行一步。直得盡乾坤大地震動。道一句。則從上若佛",
    "X70n1376_002:0069c20": "若祖。一切言句。盡情氷消瓦解。得到恁麼田地。猶謂",
    "X70n1376_002:0069c21": "之暫時岐路。小小歇場。亦未是袈裟下大事在。那更",
    "X70n1376_002:0069c22": "尋言逐句。向外馳求。古今因緣裏。剖拆玄微。諸方禪",
    "X70n1376_002:0069c23": "牀角頭。咂味野狐涎唾。以當平生。將謂袈裟下事。只",
    "X70n1376_002:0069c24": "如此。真所謂。地獄劫住。未有出期。豈不見。古德云。地",
    "X70n1376_002:0070a01": "獄未是苦。袈裟下事不明。最是苦。古人恁麼告報。雖",
    "X70n1376_002:0070a02": "則一等和泥合水。然就中要妙。若是翻身師子。返擲",
    "X70n1376_002:0070a03": "無蹤。大闡提人。佛也不識。更有甚麼袈裟下事。地獄",
    "X70n1376_002:0070a04": "劫住。又向什麼處著伊。自有超宗異目底氣槩。又何",
    "X70n1376_002:0070a05": "患達磨正宗寂寥耶。海印上人。久歷叢林。今欲西泝。",
    "X70n1376_002:0070a06": "道過鍾山。一見而別。又且需語。信筆遺之。若向此紙",
    "X70n1376_002:0070a07": "上卜度。則山僧當墮無間。",
    "X70n1376_002:0070a08": "示宗亮藏主",
    "X70n1376_002:0070a09": "見成公案。不涉廉纖。匝地普天。籠今罩古。擬心湊泊。",
    "X70n1376_002:0070a10": "分明對面隔西天。脫體承當。猶是依草附木漢。將知",
    "X70n1376_002:0070a11": "此事。無儞會處。須是自家。蘊生鐵鑄就底身心。拚得",
    "X70n1376_002:0070a12": "性命。二六時中。密密體究。時時履踐。驀然打箇沒合",
    "X70n1376_002:0070a13": "殺。逢境遇緣。親師見友。輕輕點著。如睡夢覺。如雲開",
    "X70n1376_002:0070a14": "見日。方省箇事。遍周沙界。為山河大地根源。作四聖",
    "X70n1376_002:0070a15": "六凡本要。而蘊在當人。方寸之中。不從佗處發揮。常",
    "X70n1376_002:0070a16": "在頂門顯露。得到恁麼田地。正好尋大爐鞴。惡鉗鎚",
    "X70n1376_002:0070a17": "底宗師。千煅萬煉。去却從前頂門顯露底。許多光影。",
    "X70n1376_002:0070a18": "然後眉毛。只在眼上。鼻孔依舊大頭垂。只可隨緣放",
    "X70n1376_002:0070a19": "曠。任性逍遙。設或興慈運悲。等閑拈一絲頭。自然搖",
    "X70n1376_002:0070a20": "乾撼坤。與一切人。截生死根源。碎聖凡窠臼。真不負",
    "X70n1376_002:0070a21": "平生行脚志趣。豈不見。馬大師。因水潦問。如何是西",
    "X70n1376_002:0070a22": "來的的大意。馬祖當胷一踏踏倒。水潦起來。拊掌大",
    "X70n1376_002:0070a23": "笑云。百千法門。無量妙義。只向一毫頭上。識得根源",
    "X70n1376_002:0070a24": "去。且道。這一毫頭。從甚處來。這裏知得來處。便見馬",
    "X70n1376_002:0070b01": "大師。與賊過梯。不為好手。若總道。便是馬大師。拈一",
    "X70n1376_002:0070b02": "絲頭。與人截生死根源。碎聖凡窠臼。非但不識馬大",
    "X70n1376_002:0070b03": "師用處。亦乃孤負行脚本志。方今天下。得馬大師用",
    "X70n1376_002:0070b04": "處。惟長蘆老子一人而已。宗亮藏主。宜往問之。將見",
    "X70n1376_002:0070b05": "脚未跨門。先遭一踏。莫言不道。",
    "X70n1376_002:0070b06": "示聞解上人",
    "X70n1376_002:0070b07": "吾蜀有志行脚之士。經萬里之遙。歷三峽之險。初不",
    "X70n1376_002:0070b08": "為遊州縣。看景致而過。直為生死心不明。著身叢林",
    "X70n1376_002:0070b09": "中。尋師擇友。蘄一言半句。以脫生死。然此事。惟在當",
    "X70n1376_002:0070b10": "人辦長久之心。立決定志。晝三夜三。孜孜地。於十二",
    "X70n1376_002:0070b11": "時中。行住坐臥。默默提撕。切切體究。直令自家。三百",
    "X70n1376_002:0070b12": "六十骨節。八萬四千毛竅。以至盡乾坤大地。色空明",
    "X70n1376_002:0070b13": "暗。無一絲毫。不是我生死不明之心。若如此體究。如",
    "X70n1376_002:0070b14": "此提撕。從朝至暮。無有間斷。時節既至。或逢緣遇境。",
    "X70n1376_002:0070b15": "或師友觸撥。驀然啞地一聲。前後際斷。三祇劫空。即",
    "X70n1376_002:0070b16": "此生死不明之心。當下如十日並照。如閙市裏。逢著",
    "X70n1376_002:0070b17": "故人相似。方省本有之物。元來只在這裏。參學人。得",
    "X70n1376_002:0070b18": "到恁麼田地。十箇有五雙。盡向這裏。點頭嚥唾。自謂",
    "X70n1376_002:0070b19": "快活不徹。殊不知。正是生死根本。若不是具大眼目",
    "X70n1376_002:0070b20": "宗師。用蠱毒底手段。爛却肚腸。斷却性命。未免打入",
    "X70n1376_002:0070b21": "依草附木。魍魎孤魂隊裏。無出頭處。在今天下。用得",
    "X70n1376_002:0070b22": "這箇手段底宗師。惟天童老叔一人而已。行脚人。往",
    "X70n1376_002:0070b23": "往貪生畏死。不肯親近此老。聞解上人。既拚得性命",
    "X70n1376_002:0070b24": "而往。決定未過錢塘江。被毒氣一熏。喪却命根。和骨",
    "X70n1376_002:0070c01": "頭一時換却。非特不負行脚本志。抑亦見吾言不妄。",
    "X70n1376_002:0070c02": "示士杰侍者",
    "X70n1376_002:0070c03": "近來學者。挑囊負鉢。見善知識。求朋擇友。到處千百",
    "X70n1376_002:0070c04": "成羣。總道我行脚。及乎問佗。如何是行脚事。十箇有",
    "X70n1376_002:0070c05": "五雙。目瞪口呿。或道不知。或云不會。至於拂袖而出。",
    "X70n1376_002:0070c06": "掩耳便行。竪指擎拳。揚眉瞬目。畫箇圓相。作女人拜。",
    "X70n1376_002:0070c07": "繞禪牀。蹺足立。千般妖恠。萬種技能。總是業識茫茫。",
    "X70n1376_002:0070c08": "無本可據。若是行脚大事。直是未在。且畢竟如何是",
    "X70n1376_002:0070c09": "行脚事。但於十二時中。回思發足。出叢林。入保社。諸",
    "X70n1376_002:0070c10": "方知識指示。良朋善友激勵。其行脚大事。到與不到。",
    "X70n1376_002:0070c11": "徹與未徹。一一在當人方寸之中。不待他人指注。然",
    "X70n1376_002:0070c12": "後始知如是。其已徹已到底消息。未曾添一絲毫。其",
    "X70n1376_002:0070c13": "未徹未到底消息。未曾欠一絲毫。只要當人日用中。",
    "X70n1376_002:0070c14": "念念不忘。心心無間。一旦如三家村裏人。於耕田處。",
    "X70n1376_002:0070c15": "拾得一粒金丹。等閑喫了。直得渾家白日升天相似。",
    "X70n1376_002:0070c16": "其徹與未徹。到與未到底。盡向這裏。氷消瓦解。覔此",
    "X70n1376_002:0070c17": "方寸之地。了不可得。然後於不可得處。拈一絲毫。用",
    "X70n1376_002:0070c18": "將出來。自然一一盖天蓋地。便可於一切處。造千般",
    "X70n1376_002:0070c19": "之妖恠。用萬種之技能。使一切人。知有行脚大事。直",
    "X70n1376_002:0070c20": "饒到恁麼田地。猶是業識茫茫。無本可據。畢竟如何。",
    "X70n1376_002:0070c21": "明眼漢。沒窠臼。却物為上。逐物為下。透得過者。八面",
    "X70n1376_002:0070c22": "玲瓏。透不過者。未免死在句下。可不勉哉。士杰侍者。",
    "X70n1376_002:0070c23": "覔警策之方。因筆此。以示之。倘能信於言意之外。行",
    "X70n1376_002:0070c24": "脚大事現前。始不孤所示之要也。",
    "X70n1376_002:0071a01": "示宗寶藏主",
    "X70n1376_002:0071a02": "昔睦州勉臨濟。問黃檗佛法大意。三度發問。三遭痛",
    "X70n1376_002:0071a03": "棒。議者謂。三入爐鞴。不犯雜毒。殊不知。已深中黃檗",
    "X70n1376_002:0071a04": "之毒了也。只是不知此毒來處。是他睦州。不知具何",
    "X70n1376_002:0071a05": "眼目。又謂黃檗云。問話上座。甚如法。若辭和尚。方便",
    "X70n1376_002:0071a06": "接伊。向後穿鑿。成一株大樹。陰涼天下人去在。若果",
    "X70n1376_002:0071a07": "是陰涼大樹。肯受人穿鑿耶。逗到大愚。此毒一發。便",
    "X70n1376_002:0071a08": "能築大愚三拳。揮黃檗一堂。看他知得此毒來處。拈",
    "X70n1376_002:0071a09": "來便用。豈止天愁地慘。鬼哭神號。縱千佛出來。也不",
    "X70n1376_002:0071a10": "柰伊何。雖然。未免已被人處分。當時睦州勉令問黃",
    "X70n1376_002:0071a11": "檗佛法大意之時。便用此拳。揮此掌。則黃檗宗乘。何",
    "X70n1376_002:0071a12": "翅如此。後來獨據一方。專以一喝用事。快如倚天長",
    "X70n1376_002:0071a13": "劒。鈍似無孔鐵鎚。至於三玄三要。四種料揀。做盡鬼",
    "X70n1376_002:0071a14": "怪。皆是此毒現前。今天下叢林浩浩地。能有幾人。知",
    "X70n1376_002:0071a15": "得此毒來處。若要知得。但於臨濟未見黃檗時會取。",
    "X70n1376_002:0071a16": "宗寶藏主。道聚甚久。袖紙覔語。以為警策之方。因出",
    "X70n1376_002:0071a17": "此以遺之。",
    "X70n1376_002:0071a18": "示祖印侍者",
    "X70n1376_002:0071a19": "達磨祖師。自西天來。將仐無文印子。印破盡大地人",
    "X70n1376_002:0071a20": "面門。更無一仐漏網底。其柰十仐有五雙。不知落處。",
    "X70n1376_002:0071a21": "在今天下。叢林老宿。各各自謂。能用此印。譬如三家",
    "X70n1376_002:0071a22": "村裏人。妄號帝王。自取誅戮。若要作達磨兒孫。遠之",
    "X70n1376_002:0071a23": "遠矣。除是有一口吞盡佛眾生底氣宇。方知得此印",
    "X70n1376_002:0071a24": "落處。便能信手拈來。於一切處。印破人面門。不為忝",
    "X70n1376_002:0071b01": "矣。是他古靈和尚。於百丈處。得此印入手。便將此印。",
    "X70n1376_002:0071b02": "於受業師面前。倒拈逆用。不守故常。一日為其師浴",
    "X70n1376_002:0071b03": "時抓背。錯用此印。令其於無佛處。放光動地。至今掛",
    "X70n1376_002:0071b04": "人唇吻。祖印侍者。以師老而歸。汝師若効古靈之作。",
    "X70n1376_002:0071b05": "勘證汝之所得。試為拈出。",
    "X70n1376_002:0071b06": "示祖徽侍者(見住治平)",
    "X70n1376_002:0071b07": "佛法淡薄。祖道凌遲。無甚今日。間有一仐半仐。有志",
    "X70n1376_002:0071b08": "於道。天資不高。氣宇不大。急近功。忘極果。便軟暖。悅",
    "X70n1376_002:0071b09": "紛華。師家順之則喜。逆之則嗔。示之以諸佛菩薩境",
    "X70n1376_002:0071b10": "界。樂以相從。鍛之以夜叉羅剎手段。懼而棄去。欲佛",
    "X70n1376_002:0071b11": "法之興。祖道之盛。不其難乎。臨濟見黃檗痛棒。大愚",
    "X70n1376_002:0071b12": "言下知歸。德山見高亭。隔江招手。便乃橫趍。黃檗德",
    "X70n1376_002:0071b13": "山恁麼為人。且道逆耶順耶。諸佛菩薩境界耶。夜叉",
    "X70n1376_002:0071b14": "羅剎手段耶。這裏須是有臨濟天資。高亭氣宇。緇素",
    "X70n1376_002:0071b15": "得明。擔荷得行。佛法之興。祖道之盛。盡在是矣。",
    "X70n1376_002:0071b16": "示繼能淨頭",
    "X70n1376_002:0071b17": "古人云。若人欲知佛境界。當淨其意如虗空。遠離妄",
    "X70n1376_002:0071b18": "想及諸取。令心所向皆無礙。如何是佛境界。元是自",
    "X70n1376_002:0071b19": "家自心。日用常行之道。只為當人。日逐埋頭。於事事",
    "X70n1376_002:0071b20": "物物之中。隨境流轉。要得與佛境界相應。但能十二",
    "X70n1376_002:0071b21": "時。念念無間。心心不捨。一旦如閙市裏。逢著故人。噁。",
    "X70n1376_002:0071b22": "你元來只在這裏。到這箇田地。妄想諸取。當下冰消。",
    "X70n1376_002:0071b23": "事事物物。皆為吾之妙用。便可向糞掃堆上。現丈六",
    "X70n1376_002:0071b24": "金身。廁坑裏虫。深談實相。運籌酌水。不是別人。掃地",
    "X70n1376_002:0071c01": "滌槽。皆非他物。譬如虗空。具含眾相。於諸境界。無所",
    "X70n1376_002:0071c02": "分別。便恁麼去。猶是小小歇場。若不遇大手脚底宗",
    "X70n1376_002:0071c03": "師。為伊盡底揭翻。別行一條活路。未免坐在這裏。向",
    "X70n1376_002:0071c04": "解脫毒海。頭出頭沒。無透脫之期。繼能淨頭。直須猛",
    "X70n1376_002:0071c05": "省。徹底洞明。以透脫為期。則諸方具大手脚底宗師。",
    "X70n1376_002:0071c06": "必能為子點破。",
    "X70n1376_002:0071c07": "示本覺長老",
    "X70n1376_002:0071c08": "祖道之不振。蓋始於為師者之不遠到。專立於語言。",
    "X70n1376_002:0071c09": "眩耀於知見。以為籠罩學者之具。而學者無大志。徒",
    "X70n1376_002:0071c10": "徇世之所慕。時之所習。甘自陷溺於知見語言之域。",
    "X70n1376_002:0071c11": "而不知反。師與學者。遞相狐魅。回視拈花微笑。面壁",
    "X70n1376_002:0071c12": "安心之旨。寧有不愧於心乎。大抵無拈花面壁之體",
    "X70n1376_002:0071c13": "裁。不足以為師。無微笑安心之根器。不足以參學。雖",
    "X70n1376_002:0071c14": "曰去古既遠。世變益衰。人心愈訛。淳者日漓。厚者日",
    "X70n1376_002:0071c15": "薄。拈花面壁之風。不復作。微笑安心之人。不常有。而",
    "X70n1376_002:0071c16": "不知此道之在天下。雖歷百千萬億劫。惟一日如也。",
    "X70n1376_002:0071c17": "有人於此。立地頓證。佛法世法。羅籠不著。凡情聖解。",
    "X70n1376_002:0071c18": "殞碎無餘。不墮語言之域。渠自有超宗異目爪牙。等",
    "X70n1376_002:0071c19": "閑用將出來。非特一洗世之所慕。時之所習之弊。便",
    "X70n1376_002:0071c20": "見拈花面壁。已是欺人。微笑安心。未得獨脫。儻能如",
    "X70n1376_002:0071c21": "是。何患祖道之不振耶。",
    "X70n1376_002:0071c22": "示智光侍者",
    "X70n1376_002:0071c23": "逢蒙學射於羿。盡羿之道。於是殺羿。衲僧家。尋師擇",
    "X70n1376_002:0071c24": "友。訪道參禪。縱饒盡羿之道。若無殺羿之心。未免只",
    "X70n1376_002:0072a01": "是箇依草附木精靈。守古塚底鬼子。有什麼用處。山",
    "X70n1376_002:0072a02": "僧百無所解。亦無羿之道可學。縱有殺羿之心。亦無",
    "X70n1376_002:0072a03": "施展處。",
    "X70n1376_002:0072a04": "示祖慶藏主",
    "X70n1376_002:0072a05": "世尊拈花。金色頭陀失笑。達磨面壁。二祖覔心了不",
    "X70n1376_002:0072a06": "可得。自此西天四七。唐土二三。的的相承。如水傳器。",
    "X70n1376_002:0072a07": "涓滴不漏。皆是上樑不正。下柱參差。直得盡大地叢",
    "X70n1376_002:0072a08": "林。浩浩地商量。總道我單傳心印。是有恁麼事。無恁",
    "X70n1376_002:0072a09": "麼事。若道有。丈夫氣宇安在。若道無。只如諸方列剎",
    "X70n1376_002:0072a10": "相望。各各自謂直指人心。又且如何排遣。明眼漢。沒",
    "X70n1376_002:0072a11": "窠臼。却物為上。逐物為下。試向未拈花。未面壁時。薦",
    "X70n1376_002:0072a12": "取有臨濟喫黃檗拄杖體裁。始可參學。無黃檗打臨",
    "X70n1376_002:0072a13": "濟底拄杖。安可為師。而今南方浩浩。師與弟子。遞相",
    "X70n1376_002:0072a14": "狐魅。而不以黃檗臨濟為則者。吾知其為佛法中罪",
    "X70n1376_002:0072a15": "人。相率為地獄種子。豈不大哀也哉。祖慶藏主。乞語。",
    "X70n1376_002:0072a16": "以此示之。儻如所示而行。佛法不致寂寥也。",
    "X70n1376_002:0072a17": "示德瑩侍者(見住超化)",
    "X70n1376_002:0072a18": "衲僧家。出叢林。入寶社。直欲透生死。超佛祖。然則生",
    "X70n1376_002:0072a19": "死之變。人之所畏。作麼生超。佛祖之道。人之所欲。作",
    "X70n1376_002:0072a20": "麼生超。這裏若是个沒量大漢。呼喚不回。籠罩不住。",
    "X70n1376_002:0072a21": "孤危峭絕。獨行無侶。便見未甞有生。安得有死。奚畏",
    "X70n1376_002:0072a22": "之有。未甞有佛。安得有祖。奚欲之有。透與不透。超與",
    "X70n1376_002:0072a23": "不超。生死之變。佛祖之道。更無一絲毫。為障為礙。然",
    "X70n1376_002:0072a24": "後念念生死。不為生死所畏。處處佛祖。不為佛祖所",
    "X70n1376_002:0072b01": "拘。方始名為了事衲僧。真不負平生行脚本志。苟或",
    "X70n1376_002:0072b02": "不然。則十二時中。被生死之變所惑。佛祖之道所欺。",
    "X70n1376_002:0072b03": "無自由分。便是地獄劫住。可不勉哉。",
    "X70n1376_002:0072b04": "示以南侍者",
    "X70n1376_002:0072b05": "江西以南侍者。欲乞語。往參徑山佛鑑老子。余聞暫",
    "X70n1376_002:0072b06": "到。傳其上堂語云。徑山今夏。安眾萬指。口在凌霄峯",
    "X70n1376_002:0072b07": "頂。米在平江管下。將口就飯則易。將飯就口則難。飯",
    "X70n1376_002:0072b08": "是米做。諸人備知。且道喚什麼作口。(良久云)老老大",
    "X70n1376_002:0072b09": "大。搖兩片皮。口也不識。佛鑑老子。大施門開。來者不",
    "X70n1376_002:0072b10": "拒。南欲往見之。而需山野之語。是渠通身是口。通身",
    "X70n1376_002:0072b11": "是飯。豈問難易就不就耶。佛鑑縱有兩片皮。無處施",
    "X70n1376_002:0072b12": "設。方見山僧三十年前。未甞與人。錯下仐注脚。",
    "X70n1376_002:0072b13": "示法印首座",
    "X70n1376_002:0072b14": "無上法印。自黃面老子。於拈花處。一錯分付之後。累",
    "X70n1376_002:0072b15": "及西天四七。唐土二三。天下老和尚。遞相印授。直至",
    "X70n1376_002:0072b16": "于今。將錯就錯。然窮其錯處。初無他術。別沒誵訛。只",
    "X70n1376_002:0072b17": "要仐沒量大人。離心意識。出聖凡路。提此法印。於一",
    "X70n1376_002:0072b18": "切處。與人印破面門。使其个个將錯就錯。知此無上",
    "X70n1376_002:0072b19": "法印。不從他得。不辜黃面老子。一錯分付之旨。而今",
    "X70n1376_002:0072b20": "列剎相望。據位稱師。莫不自謂提此法印者。而參學",
    "X70n1376_002:0072b21": "之士。挑囊負鉢。在處如林。亦莫不自謂求此法印者。",
    "X70n1376_002:0072b22": "雖則各各孜孜克己。汲汲用心。或散於他意。成涉於",
    "X70n1376_002:0072b23": "他岐。或竊美名以自誇。或飾空言以欺世。師與弟子。",
    "X70n1376_002:0072b24": "互相熱瞞。猶如水母。以鰕為目。欲望其黃面老子。一",
    "X70n1376_002:0072c01": "錯分付之旨。直是遠之遠矣。昔永首座。與慈明同辭",
    "X70n1376_002:0072c02": "汾陽。而永未盡此法印之妙。相伴慈明二十年。終不",
    "X70n1376_002:0072c03": "得究竟。一夕圍爐夜深。慈明以火筯敲炭曰。永首座",
    "X70n1376_002:0072c04": "永首座。永咄之曰。野狐精。慈明遂指永曰。訝郎當漢。",
    "X70n1376_002:0072c05": "又恁麼去也。永由是。方得此大法印入手。看慈明。自",
    "X70n1376_002:0072c06": "汾陽處。得此無上法印。便解將錯就錯。用將出來。果",
    "X70n1376_002:0072c07": "能藥永首座無病之疾。雖然。亦未免遞相鈍置。蓬山",
    "X70n1376_002:0072c08": "印首座。親自浙翁會中來。深明黃面老子。一錯分付",
    "X70n1376_002:0072c09": "之旨。與余數處道聚。此無上法印。已不待舉火筯敲",
    "X70n1376_002:0072c10": "炭時。頓領其要。行將提此印。以印破一切人面門。誠",
    "X70n1376_002:0072c11": "不辜浙翁印授。將錯就錯之根源也。",
    "X70n1376_002:0072c12": "示紹甄首座(前住衢州南禪)",
    "X70n1376_002:0072c13": "佛法至妙。妙在明心。心若洞明。十方通徹。既是十方",
    "X70n1376_002:0072c14": "通徹。只如北鬱打三更。因甚西瞿日未暮。這裏見得",
    "X70n1376_002:0072c15": "徹去。便見西天四七。唐土二三。天下老和尚。主賓互",
    "X70n1376_002:0072c16": "換。棒喝交馳。拈拂敲床。搬土曳石。擎杈竪指。打地斬",
    "X70n1376_002:0072c17": "虵。一機一境。一言半句。盡在未屙以前。只要仐人。於",
    "X70n1376_002:0072c18": "父母未生時。薦取自己本來面目。自然有言皆破。無",
    "X70n1376_002:0072c19": "法不摧。風塵草動辨端倪。放去収來無剩法。至於睦",
    "X70n1376_002:0072c20": "州識臨濟。為陰凉大樹底眼目。亦不出這仐元由。在",
    "X70n1376_002:0072c21": "今天下。具此眼目者。如星中之月。紹甄首座。有志於",
    "X70n1376_002:0072c22": "道。心憤憤。口悱悱。探盡諸方淺深。平分靈山半座。已",
    "X70n1376_002:0072c23": "見一斑。更力勉旃。莫惜此大眼目。試請指出一仐半",
    "X70n1376_002:0072c24": "仐。大樹之蔭。俾陰凉天下。非特見凌跨睦州。生吞臨",
    "X70n1376_002:0073a01": "濟底氣宇。亦乃不負平生行脚眼目也。",
    "X70n1376_002:0073a02": "示寶傳維那",
    "X70n1376_002:0073a03": "寶傳維那。自靈山來。乞語。因記得。雲峯悅禪師。參大",
    "X70n1376_002:0073a04": "愚芝和尚。別無玄言妙語。以警之。只向他道。佛法不",
    "X70n1376_002:0073a05": "怕爛却。且為營炭。且為乞食。且為我悅眾。一一就職。",
    "X70n1376_002:0073a06": "殊無難色。然終恨大愚不為其說。正茲悶悶不已。忽",
    "X70n1376_002:0073a07": "聞後架桶篐爆聲。驀然契悟。急走方丈。大愚見之。便",
    "X70n1376_002:0073a08": "云。且喜維那。大事了畢。只如雲峯。不措一詞。大愚便",
    "X70n1376_002:0073a09": "謂其大事了畢。大愚初無一語。以警之。雲峯因甚悟",
    "X70n1376_002:0073a10": "去。大抵煅聖凡。烹佛祖。大爐鞴。惡鉗鎚。的的相承。以",
    "X70n1376_002:0073a11": "壽後世。傳罔極。施無窮。斷要仐生鐵鑄就底漢。脫體",
    "X70n1376_002:0073a12": "荷擔。如雲峯聞桶篐爆一回。始可作達磨種草。若不",
    "X70n1376_002:0073a13": "然者。吾宗喪矣。寶傳維那。乞語為警策之方。以雲峯",
    "X70n1376_002:0073a14": "見大愚因緣。示之。更能向雲峯未見大愚以前。著得",
    "X70n1376_002:0073a15": "一隻眼活。便見。山僧敗闕。不同小小。便以此所示之",
    "X70n1376_002:0073a16": "語。投諸火中。大丈夫之能事畢矣。",
    "X70n1376_002:0073a17": "示紹隆禪人(住慧果)",
    "X70n1376_002:0073a18": "參學人。見地不脫。理智不忘。墮在解脫毒海。情識未",
    "X70n1376_002:0073a19": "泯。識境不空。全是業識癡團。業識癡團不破。解脫毒",
    "X70n1376_002:0073a20": "海不竭。正是生死根本。欲造佛祖之道。直是三生六",
    "X70n1376_002:0073a21": "十劫。但能於此。從空放下。盡底掀翻。獨脫無依。絲毫",
    "X70n1376_002:0073a22": "不犯。未是衲僧家泊頭處在。豈不見。雲門大師道。直",
    "X70n1376_002:0073a23": "得盡乾坤大地。無絲毫過患。猶是轉句。不見一色。始",
    "X70n1376_002:0073a24": "是半提。更須知有全提底時節。且作麼生是全提底",
    "X70n1376_002:0073b01": "時節。這裏著得一隻眼活。便見雲門大師。遍界橫屍",
    "X70n1376_002:0073b02": "露骨。佛祖之道。當甚破草鞋。始不負平生參學眼目。",
    "X70n1376_002:0073b03": "示師智知客(監収前衡州花藥)",
    "X70n1376_002:0073b04": "日用常行之道。豈在事物之中。千聖不傳之宗。不拘",
    "X70n1376_002:0073b05": "玄妙之域。若不是箇脚踏實地漢。妙在轉處。安足以",
    "X70n1376_002:0073b06": "語此。事物之中。見得徹去。千聖不傳之宗。念念現前。",
    "X70n1376_002:0073b07": "玄妙之域。打得脫去。日用常行之道。處處合轍。昔晦",
    "X70n1376_002:0073b08": "堂。一日見黃龍。有不豫之色。因逆而問之。黃龍曰。監",
    "X70n1376_002:0073b09": "収未得人。晦堂以感副寺為對。黃龍曰。感尚暴。恐小",
    "X70n1376_002:0073b10": "人所謀。晦堂曰。化侍者稍廉謹。黃龍曰。不若秀莊主。",
    "X70n1376_002:0073b11": "有量而忠。看他黃龍。擇一監寺。其精審如此。則其煅",
    "X70n1376_002:0073b12": "聖鎔凡三昧。不妄予人。它可知矣。然則參學道流。處",
    "X70n1376_002:0073b13": "事物之變。暴性一發。鮮克有濟。果能於日用中。廉謹",
    "X70n1376_002:0073b14": "處己。忠亮御物。則千聖不傳之宗。夫何遠之有。",
    "X70n1376_002:0073b15": "示若敬藏主(見住普門)",
    "X70n1376_002:0073b16": "游江海。涉山川。尋師訪道為參禪。自從認得曹溪路。",
    "X70n1376_002:0073b17": "了知生死不相干。永嘉大師。才開臭口。便見鄉談。有",
    "X70n1376_002:0073b18": "人向永嘉未開口已前。著得一隻眼活。掀翻本有之",
    "X70n1376_002:0073b19": "江海。踏碎自己之山川。無禪可參。無道可訪。發無師",
    "X70n1376_002:0073b20": "智。縱自然智。曹溪一路。只在目前。南閩故家。不居心",
    "X70n1376_002:0073b21": "外。全生全死。不為生死之所拘。自去自來。豈有去來",
    "X70n1376_002:0073b22": "之所礙。如是則未跨飛猿嶺。遍遊江淛叢林。不出圓",
    "X70n1376_002:0073b23": "悟關。已到海南鄉井。豈不見。玄沙和尚。行脚到飛猿",
    "X70n1376_002:0073b24": "嶺。驀然觸著脚指頭。血出。忍痛云。身非我有。痛從何",
    "X70n1376_002:0073c01": "來。後來雪峯。謂之曰。備頭陀何不遍參去。玄沙云。達",
    "X70n1376_002:0073c02": "磨不來東土。二祖不往西天。大惠云。此語已遲了。當",
    "X70n1376_002:0073c03": "觸著脚指頭。流血時。便恁麼道。亦免雪峯指注。若敬",
    "X70n1376_002:0073c04": "藏主出嶺遍參。而不知曾觸著脚指頭也未。若曾觸",
    "X70n1376_002:0073c05": "著脚指流血。不知在未出嶺時。已出嶺後。世無雪峯。",
    "X70n1376_002:0073c06": "為子證據。山僧亦無定古今底眼目。為子印之。然玄",
    "X70n1376_002:0073c07": "沙自觸著脚指流血時。非但玄沙忍痛不禁。至今盡",
    "X70n1376_002:0073c08": "大地人。忍痛猶未徹在。不知藏主。曾覺痛麼。三十年",
    "X70n1376_002:0073c09": "後。亦未免遭人撿點。",
    "X70n1376_002:0073c10": "示本然禪人(化僧供)",
    "X70n1376_002:0073c11": "古德云。道在邇。而求諸遠。事在易。而求諸難。只如道",
    "X70n1376_002:0073c12": "之與事。為一為二。若也辨白得出。便見。難之與易。近",
    "X70n1376_002:0073c13": "之與遠。皆為吾之妙用。自然在在處處。皆用此心。物",
    "X70n1376_002:0073c14": "物頭頭。復有何事。設使是非得失。極於萬變。逆順取",
    "X70n1376_002:0073c15": "舍。日用萬差。無非活人之路。參學道流。得到恁麼田",
    "X70n1376_002:0073c16": "地。豈止隨處作主。遇緣即宗。一切時。一切處。行住坐",
    "X70n1376_002:0073c17": "臥。逆順縱橫。不動秋毫。摶妙喜世界於掌中。取上方",
    "X70n1376_002:0073c18": "香積。以飽三萬二千眾。皆是游戲三昧。贏得邊事。所",
    "X70n1376_002:0073c19": "以道。佛法至妙。妙在明心。心若洞明。十方通徹。正恁",
    "X70n1376_002:0073c20": "麼時。若向衲僧門下。天地懸隔。本然禪人。極有志於",
    "X70n1376_002:0073c21": "道。見山門三莊被水。一眾乏粮。損自己資千餘緡。蘄",
    "X70n1376_002:0073c22": "轉化一切檀信。自正至八月。開供養門。以濟常住之",
    "X70n1376_002:0073c23": "乏。因袖紙覔語。余嘉其運心殊勝。且問其衲僧門下。",
    "X70n1376_002:0073c24": "有何長處。然曰。待化事畢。即為說破。余曰。靈利衲僧。",
    "X70n1376_002:0074a01": "不撥自轉。前途必有聞絃賞音者。",
    "X70n1376_002:0074a02": "示至明維那(前住袁州報恩)",
    "X70n1376_002:0074a03": "大哉心乎。巨無不周。細無不入。增不為贅。減不為虧。",
    "X70n1376_002:0074a04": "默爾而自運。寂然而善應。不疾而速。不行而至。方體",
    "X70n1376_002:0074a05": "不能拘。度數不能窮。昭昭然。在於日用中。而學者不",
    "X70n1376_002:0074a06": "得受用者無他。蓋情想汩之。利慾昏之。細則為生住",
    "X70n1376_002:0074a07": "異滅所役。麤則為地水火風所使。忘己逐物。棄真取",
    "X70n1376_002:0074a08": "偽。卒於流蕩不返者。舉世皆是。儻能去心之蔽。復性",
    "X70n1376_002:0074a09": "之本。於日用中。明見此心。則情想利慾。生住異滅。地",
    "X70n1376_002:0074a10": "水火風。皆為吾之妙用。以此隨緣自適。更何生死去",
    "X70n1376_002:0074a11": "來之為礙耶。克賓維那。在興化會中。喫棒趕出院。所",
    "X70n1376_002:0074a12": "謂精金百煉。要須本分鉗鎚。非興化。不能行此令。非",
    "X70n1376_002:0074a13": "克賓。不足以當之。雖然。當興化舉令之時。若有一人。",
    "X70n1376_002:0074a14": "拊掌呵呵大笑。管取興化父子。別有長處。當時既已",
    "X70n1376_002:0074a15": "放過。且道。即今事作麼生。却請至明維那。下取一轉",
    "X70n1376_002:0074a16": "語。",
    "X70n1376_002:0074a17": "示智永禪人(開接待)",
    "X70n1376_002:0074a18": "海智隷洪之普賢。實當四通八達之衝。凡發足遊方",
    "X70n1376_002:0074a19": "之士。罔不由茲。而寺素乏恒產。難於供給。智永上人。",
    "X70n1376_002:0074a20": "山中之俊。慨然曰。我遍走諸方。脚頭所至。四事供養。",
    "X70n1376_002:0074a21": "如歸故家。豈我此方。雲水往來。無所棲息。由是發心。",
    "X70n1376_002:0074a22": "募十方檀信。共辦茲事。乞語於余。余謂之曰。百丈以",
    "X70n1376_002:0074a23": "前。無住持之責。無寸土之蓄。得道先輩。隱於深山窮",
    "X70n1376_002:0074a24": "谷。一旦腥羶發路。四方學者。褁糧相從。以覬一言。脫",
    "X70n1376_002:0074b01": "去生死。是故當時。坐脫立亡。扶宗竪教。在在皆是。今",
    "X70n1376_002:0074b02": "則不然。凡出叢林。入保社。游江海。涉山川。足迹所及。",
    "X70n1376_002:0074b03": "即享溫飽。然求一人半人。洞徹此心。宏大此道。蔑聞",
    "X70n1376_002:0074b04": "者何也。永曰。然有是哉。去古既遠。人根微劣。即其草",
    "X70n1376_002:0074b05": "衣木食。山栖水宿。必有顛覆。莫能興之病。我之所志。",
    "X70n1376_002:0074b06": "盖亦黃面老子。化城寶所之本意。請為我書之。以勸",
    "X70n1376_002:0074b07": "一切檀信。共成茲事。自今已往。去來休息之士者。豈",
    "X70n1376_002:0074b08": "無不歷化城。直登寶所。別有生涯者耶。又何患心之",
    "X70n1376_002:0074b09": "不徹。道之不宏。所謂百丈以前事。夫何遠之有。余嘉",
    "X70n1376_002:0074b10": "其用意之博。書以遺之。當有知子之意。了此勝緣。",
    "X70n1376_002:0074b11": "示德琛書記",
    "X70n1376_002:0074b12": "德琛書記。以翫珠歌。相示山僧。展卷諦觀。被珠光一",
    "X70n1376_002:0074b13": "爍。東西不辨。南北不分。不知此珠。自何而來。而珠乃",
    "X70n1376_002:0074b14": "千變萬化。七縱八橫。玩弄此珠。如此之奇絕也。山僧",
    "X70n1376_002:0074b15": "每患。兄弟不識此珠。隨物所轉。三界流浪。間有得此",
    "X70n1376_002:0074b16": "珠者。一味寶惜。以為家珍。不肯放捨。於光影裏。自現",
    "X70n1376_002:0074b17": "神通。向解脫海。自呈妙用。無有出期。正是生死根本",
    "X70n1376_002:0074b18": "恰似箇蜣蜋。抱糞團相似。只管從淨地。袞來袞去。自",
    "X70n1376_002:0074b19": "不知止。亦不知臭。忽被人一擊。擊碎糞團。抹殺蜣蜋。",
    "X70n1376_002:0074b20": "元只是舊來。一片淨地。兄弟既得此珠入手。正好入",
    "X70n1376_002:0074b21": "大爐鞴。求惡鉗鎚。千煅萬煉。俾此珠消殞。光影頓忘。",
    "X70n1376_002:0074b22": "解脫海竭。依前只是舊時人。亦無許多神通。不做這",
    "X70n1376_002:0074b23": "般妙用。終日閑閑地。如尋常人一般。等閑觸著。自然",
    "X70n1376_002:0074b24": "水底火發。豈不見。南泉和尚示僧云。如是弄珠說珠",
    "X70n1376_002:0074c01": "光徧。有金盤在即得。忽被拈却金盤去。何處弄珠。向",
    "X70n1376_002:0074c02": "甚麼處。尋他光。遍與不遍。僧禮拜。泉云。大難大難。古",
    "X70n1376_002:0074c03": "人罵儞。田獵漁捕。喚作運糞人。南泉老人。慈悲深厚。",
    "X70n1376_002:0074c04": "以譬喻言詞。使人識自本珠。頓忘所解。要且只為拈",
    "X70n1376_002:0074c05": "却金盤。不能為此僧。擊碎此珠。是故目之。為田獵漁",
    "X70n1376_002:0074c06": "捕。為運糞人也。大丈夫漢。氣吞佛祖。終不學田獵漁",
    "X70n1376_002:0074c07": "捕。為運糞人者。碎却此珠。自成活計。亦免初翫再翫",
    "X70n1376_002:0074c08": "三翫底工夫。流出胸襟。蓋天蓋地。始不辜負平生行",
    "X70n1376_002:0074c09": "脚本志。然雖如是。且道此珠。畢竟自何而來。却請下",
    "X70n1376_002:0074c10": "一轉語。",
    "X70n1376_002:0074c11": "去俗人家寄宿。看他得底人。吐露箇消息。直是天回",
    "X70n1376_002:0074c12": "地轉。雷動風行相似。無儞近傍處。無儞湊泊處。豈待",
    "X70n1376_002:0074c13": "人禪床上說。雪紙上寫得。以為參學耶。山僧不是作",
    "X70n1376_002:0074c14": "家。只是瞌睡老和尚。雖千聖。亦不知其落處。繼定上",
    "X70n1376_002:0074c15": "人。相聚既久。縱儞有脚纔跨門。便知宗旨底眼目。也",
    "X70n1376_002:0074c16": "未夢見蔣山在。且道。蔣山有甚長處。試檢點看。",
    "X70n1376_002:0074c18": "癡絕和尚語錄卷下(終)"
}