{
    "X75n1512_016:0186a01": "隆興佛教編年通論卷第十六",
    "X75n1512_016:0186a02": "隆興府石室沙門 祖琇 撰",
    "X75n1512_016:0186a03": "  唐",
    "X75n1512_016:0186a04": "[0186a04] 開元十七年。太師燕國公張說薨。說為唐宗臣。朝廷",
    "X75n1512_016:0186a05": "大述作多出其手。為文屬思精壯。尤善釋典。&#x751E;謫岳",
    "X75n1512_016:0186a06": "州而詩益悽婉。時人謂得江山之助。天下不稱姓而",
    "X75n1512_016:0186a07": "曰燕公。著石刻般若心經序曰。萬行起於心。心人之",
    "X75n1512_016:0186a08": "主。三乘歸於一。一法之宗。知心無所得是真得。見一",
    "X75n1512_016:0186a09": "無不通是玄通。如來說五蘊皆空。人本空也。如來說",
    "X75n1512_016:0186a10": "諸法空相。法亦空也。知法照空。見空捨法。二者知見",
    "X75n1512_016:0186a11": "復非空耶。是故定之與慧俱空法中。入此門者為明",
    "X75n1512_016:0186a12": "門。行此路者為超路。非夫行深般若者孰能證於此",
    "X75n1512_016:0186a13": "乎。駙馬都尉榮陽鄭萬鈞。深藝之士也。學有傳僻。書",
    "X75n1512_016:0186a14": "成草聖。乃揮洒手翰鐫刻心經。樹聖善之寶坊。啟未",
    "X75n1512_016:0186a15": "來之華業。佛以無依相而說法本不生。我以無得心",
    "X75n1512_016:0186a16": "而傳今則無滅。道存文字。意齊天壞。國老張說聞而",
    "X75n1512_016:0186a17": "嘉焉。讚揚佛事。題之樂石。又製法池院二法堂贊并",
    "X75n1512_016:0186a18": "序曰。法池西三歸院二法堂。茲院長老初上禪師所",
    "X75n1512_016:0186a19": "造也。禪師姓彭氏。名知。至性篤孝。執親之喪。七日不",
    "X75n1512_016:0186a20": "食。微言密行。志道探玄。究易老莊太一之旨。善正書。",
    "X75n1512_016:0186a21": "擅鍾王品格。其點畫婉秀。毫縷必見。如折槁荷磨文",
    "X75n1512_016:0186a22": "石。筋理洒颯。固非人力之所致也。中朝名士山藪高",
    "X75n1512_016:0186a23": "尚。法流開勝遠近慕焉。及晚年專意於禪頌。平生事",
    "X75n1512_016:0186a24": "業脫若遺塵矣。常歎帝王父母許我出家。雨露生成",
    "X75n1512_016:0186b01": "恩惟一揆。依如來教&#x524F;是功德萬一乎。獻福二宮潛",
    "X75n1512_016:0186b02": "祐七祖。將與一切咸登道場。於是三歸堂以長安元",
    "X75n1512_016:0186b03": "年辛丑子月望日癸卯立。善法堂以開元元年癸丑",
    "X75n1512_016:0186b04": "丑月望日戊辰建。禪師母弟仁婉．弟子啟疑及沙彌",
    "X75n1512_016:0186b05": "令哲。左右斯業實有力焉。而作贊曰。敬告諸佛子。一",
    "X75n1512_016:0186b06": "心清淨觀。欲求正真道。當從信根入。是佛&#x8657;空相。是",
    "X75n1512_016:0186b07": "法微妙光。定慧不相離。是僧和合義。人空法亦空。二",
    "X75n1512_016:0186b08": "空亦復空。住心三空寶。是名三歸處。至哉初上人。建",
    "X75n1512_016:0186b09": "立善法堂。彩翠三世佛。莊嚴清淨眼。能運無礙心。普",
    "X75n1512_016:0186b10": "入於一切。見若不染色。知若不取識。是名真實見。亦",
    "X75n1512_016:0186b11": "名解脫知。佛觀離生滅。諸法等如是。",
    "X75n1512_016:0186b12": "[0186b12] 二十年八月壬申朔。三藏金剛智告其徒曰。白月圓",
    "X75n1512_016:0186b13": "時吾逝矣。至時遶毗盧像。頂梵夾退歸寢室。跏趺而",
    "X75n1512_016:0186b14": "逝。賜諡灌頂國師。敕中書杜鴻漸撰紀德&#x7891;。智西域",
    "X75n1512_016:0186b15": "人。本王種出家。從龍智阿闍梨傳密教。及來東土。初",
    "X75n1512_016:0186b16": "達南海廣州。節度聞于朝。有旨驛馳赴闕入見。帝大",
    "X75n1512_016:0186b17": "悅。&#x8218;于大慈恩寺。未幾夏旱。詔智祈雨。智結壇。圖七",
    "X75n1512_016:0186b18": "俱胝像。約開眸即雨。閱三日像果開眸。有物自壇布",
    "X75n1512_016:0186b19": "雲彌空。斯須而雨。帝特降詔褒美。明年辭游鴈門。不",
    "X75n1512_016:0186b20": "允。遂遷薦福寺。為人語默興居。容止凝粹。喜慍不形",
    "X75n1512_016:0186b21": "于色。見者莫測其涯。所至必結灌頂道場。弟子不空",
    "X75n1512_016:0186b22": "傳其教。初不空事智。智授以梵本悉曇章及聲明論。",
    "X75n1512_016:0186b23": "不逾旬而誦之。智奇其駿。引入金剛道場。以擲華驗",
    "X75n1512_016:0186b24": "之。智以為勝己。不空因求授瑜伽五部。智未之許。不",
    "X75n1512_016:0186c01": "空擬入天竺求之。智一夕夢京城佛像皆東行。及寤",
    "X75n1512_016:0186c02": "以誥不空。空啟以西游意。智曰。汝有授道之資。吾何",
    "X75n1512_016:0186c03": "靳哉。即授以五部及毗盧遮那經蘇息地軌範。及智",
    "X75n1512_016:0186c04": "沒。不空奉遺教游天竺增廣其學。",
    "X75n1512_016:0186c05": "[0186c05] 論曰。自大教東流。諸僧間以神異助化。是皆功行",
    "X75n1512_016:0186c06": "成熟契徹心源。自覺本智現量發聖。絕非&#x546A;力幻",
    "X75n1512_016:0186c07": "術所致也。始自東晉尸利密已降。宣譯秘&#x546A;。要其",
    "X75n1512_016:0186c08": "大歸不過祀鬼神驅邪妄。為人禳&#x707E;釋患而已。其",
    "X75n1512_016:0186c09": "間往往不無假名比丘自外國來。挾術驚愚。有所",
    "X75n1512_016:0186c10": "謂羅漢法者。正么麼邪術下劣之技。亦猶道家雷",
    "X75n1512_016:0186c11": "公法之類也。茲豈高道巨德弘禪主教者齒哉。及",
    "X75n1512_016:0186c12": "開元中西域金剛智．無畏．不空三大士始傳密教。",
    "X75n1512_016:0186c13": "以玄言德祥開佑至尊。即其神&#x52B9;顯&#x52B9;幾與造化",
    "X75n1512_016:0186c14": "之力均焉。故三大士雖宏密教。抑本智現量發聖",
    "X75n1512_016:0186c15": "歟。&#x751E;慨資治通鑒稱貞觀中有僧自西域來。善&#x546A;",
    "X75n1512_016:0186c16": "術。能令人立死。復&#x546A;之使蘇。太宗擇飛騎中莊者",
    "X75n1512_016:0186c17": "試之。皆如其言。因以問傅弈。弈曰。此邪術也。臣聞",
    "X75n1512_016:0186c18": "邪不干正。請使&#x546A;臣必不能行。帝命僧&#x546A;弈。弈初",
    "X75n1512_016:0186c19": "無所覺。須更僧忽僵仆。若為物所擊。遂不復蘇。此",
    "X75n1512_016:0186c20": "恐好事者曲為之辭。何則。若使果有是。則僧非真",
    "X75n1512_016:0186c21": "僧。&#x546A;非真&#x546A;。正謂邪術耳。固不足以張吾教之疵",
    "X75n1512_016:0186c22": "也。矧萬萬無此理。向使彼能自西域遠至長安。厥",
    "X75n1512_016:0186c23": "術能死人而復蘇。乃不暇自衛其身。對常人無故",
    "X75n1512_016:0186c24": "而僵死。雖兒童莫之信也。又當是時。三大士者雖",
    "X75n1512_016:0187a01": "俱未至。若京城大德僧慧乘．玄琬．法琳．明贍諸公。",
    "X75n1512_016:0187a02": "其肯坐視絕域偽僧破壞教門不請峻治。乃留帝",
    "X75n1512_016:0187a03": "命傅弈辯耶。佛制戒律雖春蹊生草猶不許比丘",
    "X75n1512_016:0187a04": "踐之。恐害其生。況說斷人命&#x546A;傳于世乎。故予謂",
    "X75n1512_016:0187a05": "好事者曲為之辭。斷可見矣。",
    "X75n1512_016:0187a06": "[0187a06] 是歲禪師義福卒。舊唐史云。福得法於神秀禪師。初",
    "X75n1512_016:0187a07": "止藍田化感寺。處方丈之室二十餘年。未&#x751E;出宇之",
    "X75n1512_016:0187a08": "外。&#x751E;隨駕幸東都。蒲號二州刺吏及官吏士民皆齎",
    "X75n1512_016:0187a09": "幡華迎之。所在塗路充塞。及卒。有旨賜號大智禪師。",
    "X75n1512_016:0187a10": "葬伊闕之上。送者數萬人。中書嚴挺之為製&#x7891;。初神",
    "X75n1512_016:0187a11": "秀雖德行為禪門之傑。得帝王欽重。而未&#x751E;聚徒開",
    "X75n1512_016:0187a12": "堂傳法。至義福普寂始於京城傳教二十餘年。人皆",
    "X75n1512_016:0187a13": "仰之。",
    "X75n1512_016:0187a14": "[0187a14] 二十一年。恒州刺史韋濟奏方士張果有長年秘衍。",
    "X75n1512_016:0187a15": "自言數百歲矣。則天&#x751E;召之。果佯死不赴。今復見之。",
    "X75n1512_016:0187a16": "帝聞遣中書侍郎徐嶠&#x8CF7;璽書迎之。果至。帝聞其變",
    "X75n1512_016:0187a17": "化不測而疑之。時邢和璞者善筭。能知人壽夭。帝令",
    "X75n1512_016:0187a18": "筭。果懵然莫知其甲子。又有師夜光者。善視鬼。帝召",
    "X75n1512_016:0187a19": "果與之密坐。令夜光視之。夜光不能見。帝聞飲堇汁",
    "X75n1512_016:0187a20": "無苦者真奇士。會天寒。以堇汁賜之。果飲三&#x5DF5;醺然",
    "X75n1512_016:0187a21": "如醉。[(厂@((既-旡)-日+口))*頁]左右曰。非佳酒也。頃之取鏡視齒則盡燋黑。",
    "X75n1512_016:0187a22": "命左右取鐵如意擊齒墮盡。更出神藥傅其齗寢。頃",
    "X75n1512_016:0187a23": "之齒復粲然如故。帝始信之。將妻以公主。果預知。苦",
    "X75n1512_016:0187a24": "辭獲免。後懇辭歸山。下制曰。恒州張果先生。游方之",
    "X75n1512_016:0187b01": "外者也。&#x8FF9;造高尚。深入窈冥。早渾光塵。應詔城闕。莫",
    "X75n1512_016:0187b02": "詳甲子之數。且謂羲皇上人。問以道樞盡會宗極。今",
    "X75n1512_016:0187b03": "特行朝禮。爰昇寵命。可銀青光祿大夫。號通玄先生。",
    "X75n1512_016:0187b04": "其年果入恒山。後不知終。",
    "X75n1512_016:0187b05": "[0187b05] 二十三年。三藏無畏卒。春秋九十有九。詔鴻臚丞李",
    "X75n1512_016:0187b06": "現監護喪事。塔于龍門之西山廣化寺。藏其全身。畏",
    "X75n1512_016:0187b07": "本釋種。蓋甘露飯王之後。以讓國出家。道德名稱為",
    "X75n1512_016:0187b08": "天竺之冠。所至講法必有異相。初在烏茶國演遮那",
    "X75n1512_016:0187b09": "經。須臾眾會咸見空中有毗盧遮那四金字。各尋文",
    "X75n1512_016:0187b10": "排列。久之而沒。又&#x751E;過龍河。一托&#x99DE;負經沒水。畏懼",
    "X75n1512_016:0187b11": "失經。遽隨之入水。於是龍王邀之入宮講法。不許彼",
    "X75n1512_016:0187b12": "請。堅至為留三宿。而出所載梵夾。不濕一字。其神異",
    "X75n1512_016:0187b13": "多類此。",
    "X75n1512_016:0187b14": "[0187b14] 論曰。初南山宣公以律行聲震五天。或謂無畏初",
    "X75n1512_016:0187b15": "至。宣不甚禮。一夕揣虱置地。無畏隔房呼曰。律師",
    "X75n1512_016:0187b16": "能不慈念眾生而撲佛子乎。宣竦然心服。明日攝",
    "X75n1512_016:0187b17": "衣悔謝。此傳者訛也。宣沒於乾封二年。凡五十有",
    "X75n1512_016:0187b18": "一載無畏始至。又舊唐史五行志。天寶九年洛陽",
    "X75n1512_016:0187b19": "有巨蛇出茫山下。其長百餘丈。人觸氣即死。有詔",
    "X75n1512_016:0187b20": "命無畏&#x546A;之。畏驚曰。是將混洛陽為&#x6F74;者也。&#x546A;之",
    "X75n1512_016:0187b21": "三日而斃。然自畏示寂至天寶九年亦十有五載。",
    "X75n1512_016:0187b22": "當是不空三藏&#x546A;蛇也。史以無畏神&#x8FF9;特盛。故件",
    "X75n1512_016:0187b23": "件&#x5190;其名。雖然不空果位中人。以佛心為心。必運",
    "X75n1512_016:0187b24": "神功。導蛇神識脫離惡形而轉生善處耳。非謂直",
    "X75n1512_016:0187c01": "&#x546A;蛇令其遽死也。",
    "X75n1512_016:0187c02": "[0187c02] 是歲。三藏不空於師子國從普賢阿闍梨求開十八",
    "X75n1512_016:0187c03": "會金剛灌頂及大悲胎藏建壇之法。其王一日調象。",
    "X75n1512_016:0187c04": "俄而群象逸。莫敢禦之者。不空遽於衢路安坐。及狂",
    "X75n1512_016:0187c05": "象奔至。見不空皆頓止跪伏。少頃而去。由是舉國神",
    "X75n1512_016:0187c06": "敬之。",
    "X75n1512_016:0187c07": "[0187c07] 二十六年。沙門法秀者夢異僧勸置袈裟五百領。施",
    "X75n1512_016:0187c08": "迴向寺僧。既覺歎異。遂乞丐造之。然遍訪所謂迴向",
    "X75n1512_016:0187c09": "寺者。咸無得焉。一日道逢一僧逆而問曰。託置袈裟",
    "X75n1512_016:0187c10": "今成未。秀曰成矣。僧曰。吾導汝入迴向寺。汝可裏&#x7CAE;",
    "X75n1512_016:0187c11": "載燧從吾以往。秀曰諾。翌日隨之入終南山。行二日",
    "X75n1512_016:0187c12": "至深絕處。所見唯雲物掩苒&#x5D53;洞崎嶇。進遇石壇共",
    "X75n1512_016:0187c13": "止其上。僧命秀鑽燧出火炷香望層霄拜之。忽雲開",
    "X75n1512_016:0187c14": "見崖。半有朱門高聳剎幡飛揚。秀忻然與之攀躋而",
    "X75n1512_016:0187c15": "上。漸聞午梵清圓鍾磬交作。須臾望見其寺。有額曰",
    "X75n1512_016:0187c16": "迴向。其僧即趍而入。命閽者授秀&#x8218;。因具儀謁上方",
    "X75n1512_016:0187c17": "老宿。次見諸僧。皆奇偉雍穆相勞問。明日秀出袈裟",
    "X75n1512_016:0187c18": "遍寺施之。老宿謝畢。&#x643A;秀入一空房。呼侍者取尺八。",
    "X75n1512_016:0187c19": "俄頃侍者持玉簫至。老宿曰。此唐天子舊居之室也。",
    "X75n1512_016:0187c20": "向在此好聲樂。故降為人主。久當復歸。秀止再宿不",
    "X75n1512_016:0187c21": "得留。老宿授與玉簫并袈裟囑曰。持歸獻唐天子。即",
    "X75n1512_016:0187c22": "遣僧送秀出寺。行未遠回望而雲霧四合。秀慨歎而",
    "X75n1512_016:0187c23": "還。詣闕表上所寄。帝覽之。因取玉簫調弄。宛如夙御",
    "X75n1512_016:0187c24": "焉。其後燕沉香亭。詔李白為辭。帝吹玉簫。楊妃起舞。",
    "X75n1512_016:0188a01": "懽甚。疑飄搖而僊去。",
    "X75n1512_016:0188a02": "[0188a02] 論曰。贊寧高僧傳稱秀入迴向寺與上方老宿語",
    "X75n1512_016:0188a03": "次。忽有神介冑立於堂下。秀驚問曰此神謂誰。老",
    "X75n1512_016:0188a04": "宿曰不日大亂唐國者也。後安祿山果亂天下。嗚",
    "X75n1512_016:0188a05": "呼。書此者謬之甚也。何則。秀以是歲得玉簫而進",
    "X75n1512_016:0188a06": "之。又十有六年而祿山反。然則秀見神時。祿山無",
    "X75n1512_016:0188a07": "慮已三四十歲矣。誠使祿山未生而秀見其神。則",
    "X75n1512_016:0188a08": "尚庶幾。詎有已生在世而更有神在彼耶。雖自古",
    "X75n1512_016:0188a09": "鬼神恍惚之事怪怪奇奇不可以端倪。然固有可",
    "X75n1512_016:0188a10": "信有不可信者。使祿山微有一毫異於人。猶可以",
    "X75n1512_016:0188a11": "鬼神出沒難測恕之。且祿山至下愚。至不義。父子",
    "X75n1512_016:0188a12": "相賊殺。而為家奴李&#x732A;兒剖其腹而死。是豈神僊",
    "X75n1512_016:0188a13": "境中現身者耶。贊寧書此。能不厚迴向寺諸公之",
    "X75n1512_016:0188a14": "玷乎。故今削之。怙掩寧之大謬。抑不得已而辨也。",
    "X75n1512_016:0188a15": "[0188a15] 二十八年三月。長者李通玄卒。長者以七年至太原",
    "X75n1512_016:0188a16": "盂縣。有高僊奴者識其為賢者。&#x8218;之。齋中每且唯服",
    "X75n1512_016:0188a17": "棘十顆。&#x6822;葉餅如匕大者一枚。終日濡毫臨&#x5E0B;。未&#x751E;",
    "X75n1512_016:0188a18": "接人事。如是三稔。遷馬氏古佛堂側築土室以居。盡",
    "X75n1512_016:0188a19": "日危坐而已。閱十年忽囊負經書而去。行二十里。偶",
    "X75n1512_016:0188a20": "一虎當塗馴伏。長者撫之曰。吾將著論釋華嚴經。能",
    "X75n1512_016:0188a21": "為擇棲止處否。即以經囊負其背而隨之。至神福山",
    "X75n1512_016:0188a22": "原下土龕之前蹲駐。長者取其囊置龕中。虎即妥尾",
    "X75n1512_016:0188a23": "而去。其龕瑩潔。廣六七肘。圓轉上下。稱之蓋天。設以",
    "X75n1512_016:0188a24": "畀。有道。非人力所為也。長者著論之夕。心窮玄奧。口",
    "X75n1512_016:0188b01": "出白光以代燈燭。于時忽有二女子容華絕世。皆可",
    "X75n1512_016:0188b02": "笄年。衣布衣。俱以白巾幪首。日為畏者汲泉炷香奉",
    "X75n1512_016:0188b03": "&#x5E0B;墨。每於卯辰之間&#x8F19;具淨饌置長者前。齋畢徹器",
    "X75n1512_016:0188b04": "則引去。莫測所之。如是五載。至長者著論畢。遂滅&#x8FF9;",
    "X75n1512_016:0188b05": "不見。長者美髭髯。朗眉目。丹唇紫肌。冠樺皮。衣麻衣。",
    "X75n1512_016:0188b06": "長裙&#x613D;袖散腰徒跣而行。放曠人天靡所拘執。&#x751E;一",
    "X75n1512_016:0188b07": "日出山。遇里人高會燕樂長者就語之曰。汝等好住。",
    "X75n1512_016:0188b08": "吾將歸矣。眾驚其去。有送入山者。至龕而謝遣之。即",
    "X75n1512_016:0188b09": "於是夕煙雲凝布&#x5D53;谷震蕩。有二白鶴翔空哀唳。其",
    "X75n1512_016:0188b10": "餘飛走悲鳴滿山。翌日里人共往候之。則已端坐示",
    "X75n1512_016:0188b11": "寂于龕中。壽九十有五。著華嚴論四十卷．決疑論四",
    "X75n1512_016:0188b12": "卷．會釋二卷．十門玄義排科釋略及緣生解迷十明",
    "X75n1512_016:0188b13": "論各一卷。十玄六相．百門義海．普賢行願．華嚴緣觀",
    "X75n1512_016:0188b14": "偈贊詩賦等。里人聚於方山逝多蘭若。大曆中沙門",
    "X75n1512_016:0188b15": "超廣始獲之。遂行于世。",
    "X75n1512_016:0188b16": "[0188b16] 論曰。華嚴大教。吾佛氏之極談也。重翻於則天之",
    "X75n1512_016:0188b17": "朝。其文始備。時惟賢首國師邃其宗旨。至貞元間",
    "X75n1512_016:0188b18": "清涼國師始造華嚴新疏。長者之論雖成於清涼",
    "X75n1512_016:0188b19": "之前。而當世未顯。久乃杭衡焉。觀其憲章大義。區",
    "X75n1512_016:0188b20": "別宗趣。啟法身本爾之用。顯即心成佛之機。使文",
    "X75n1512_016:0188b21": "殊不動智。體普賢甚深境界。皆廓廓披露頓見無",
    "X75n1512_016:0188b22": "遺。至於倚數表法則約易象以佐之。是以宗門玄",
    "X75n1512_016:0188b23": "學之士多所歆慕。而後世搢紳作者亦由是而知",
    "X75n1512_016:0188b24": "大教之尊焉。或謂長者唐之宗室。少&#x613D;極群書。以",
    "X75n1512_016:0188c01": "則天革命遂長往山林。世莫有識之者。嗚呼。自非",
    "X75n1512_016:0188c02": "聖賢示&#x8FF9;宏宣大教。其孰能與於此哉。",
    "X75n1512_016:0188c03": "[0188c03] 十二月。清原行思禪師示寂。師初見六祖。問當何所",
    "X75n1512_016:0188c04": "務即不落階級。祖曰汝曾作什麼。師曰聖諦亦不為。",
    "X75n1512_016:0188c05": "祖曰落何階級。師曰。聖諦尚不為。何階級之有。祖深",
    "X75n1512_016:0188c06": "器之。及居清原。有沙彌希遷者見師。師問子何方而",
    "X75n1512_016:0188c07": "來。曰曹溪。師曰將得什麼來。曰未到曹溪亦不失。師",
    "X75n1512_016:0188c08": "曰恁麼則用去曹溪作什麼。曰若不到曹溪爭知不",
    "X75n1512_016:0188c09": "失。遷問。曹溪還識和尚否。師曰汝今識吾否。曰識又",
    "X75n1512_016:0188c10": "爭能得。師曰眾角雖多一麟足矣。他日又問遷。汝什",
    "X75n1512_016:0188c11": "麼處來。曰曹溪師。乃堅起拂子云。曹溪還有這箇麼。",
    "X75n1512_016:0188c12": "曰。非但曹溪。西天亦無師。曰子莫曾到西天否。曰若",
    "X75n1512_016:0188c13": "到即有也。師曰未在更道。曰。和尚也須道取一半。莫",
    "X75n1512_016:0188c14": "全靠學人。師曰。不辭向汝道。恐已後無人承當。又令",
    "X75n1512_016:0188c15": "遷往南嶽讓和尚處下書。曰汝達書了速回。吾與汝",
    "X75n1512_016:0188c16": "箇斧子住山去。遷至彼未呈書便問。不重己靈。不求",
    "X75n1512_016:0188c17": "諸聖時如何。讓曰。子問太高生。何不向下問。遷曰。寧",
    "X75n1512_016:0188c18": "可永劫沉倫。不慕諸聖解脫。讓便休。遷回。師問。子返",
    "X75n1512_016:0188c19": "甚速。書達否。遷曰。信亦不通。書亦不達。師曰作麼生。",
    "X75n1512_016:0188c20": "遷舉前話了便云。去時蒙和尚許斧子。便請。師垂下",
    "X75n1512_016:0188c21": "一足。遷禮謝。辭往石頭。即石頭和尚是也。及是師既",
    "X75n1512_016:0188c22": "歸寂。門人咸共尊之為七祖焉。",
    "X75n1512_016:0188c23": "[0188c23] 是歲京都興唐寺神師普寂卒。舊唐史云。寂生河東",
    "X75n1512_016:0188c24": "馬氏。少時遍尋高僧學經律。師事神秀凡六年。秀奇",
    "X75n1512_016:0189a01": "之。盡以其道授焉。秀入京。因薦與則天得度為沙門。",
    "X75n1512_016:0189a02": "秀沒。天下好釋氏者咸師事之。中宗聞其高行。特下",
    "X75n1512_016:0189a03": "制令代神秀統其法眾。開元十三年有旨移寂於都",
    "X75n1512_016:0189a04": "城居止。時王公士庶爭來禮謁。寂嚴重少言。來者難",
    "X75n1512_016:0189a05": "見其和悅之容。遠近尤以此重之。及卒。凡京城士庶",
    "X75n1512_016:0189a06": "曾謁見者。皆制弟子之服。有&#x52D1;賜號大照禪師。葬日",
    "X75n1512_016:0189a07": "河南尹裴寬及其妻子並襄麻列于門徒之次。士庶",
    "X75n1512_016:0189a08": "傾城哭送。市易幾廢。",
    "X75n1512_016:0189a09": "[0189a09] 天寶元年九月。太子詹事嚴挺之卒。挺之少有風操。",
    "X75n1512_016:0189a10": "累登顯用。皆著聲績。天下引領望其為相。帝亦知其",
    "X75n1512_016:0189a11": "賢欲遂相之。晚為李林甫所抑。&#x9B31;&#x9B31;不得逞。至是預",
    "X75n1512_016:0189a12": "為墓誌曰。天寶元年。挺之自絳州刺史抗疏陳乞天",
    "X75n1512_016:0189a13": "恩。允從許養疾歸閑。兼授太子詹事。前後歷三十五",
    "X75n1512_016:0189a14": "官。每承聖恩。常忝&#x5F09;擢不盡。驅窠駑蹇。何階仰答鴻",
    "X75n1512_016:0189a15": "造。春秋七十無所展用。為上士所悲。其年九月寢疾",
    "X75n1512_016:0189a16": "于洛陽之私第。以某月某日葬于大照和尚塔次之",
    "X75n1512_016:0189a17": "西。禮也盡忠事君。叨載國史。勉拙從事。或布人謠陵",
    "X75n1512_016:0189a18": "谷可以自紀文章。焉用為飾。初挺之師事大照禪師",
    "X75n1512_016:0189a19": "惠義。深明釋典。及遺命葬大照塔次。示不忘其德。見",
    "X75n1512_016:0189a20": "舊唐史。",
    "X75n1512_016:0189a21": "[0189a21] 二年。帝遣中使楊庭光入司空山採常春&#x8542;。庭光因",
    "X75n1512_016:0189a22": "詣無相寺問本淨禪師曰。弟子慕道斯久。願和尚慈",
    "X75n1512_016:0189a23": "悲略垂開示。師曰。天下禪宗碩學咸會京城。天使足",
    "X75n1512_016:0189a24": "可咨&#x51B3;。貧道隈山傍水。無所用心。庭光再拜。師曰。天",
    "X75n1512_016:0189b01": "使休禮貧道。天使為求佛耶問道耶。曰。弟子昏昧。未",
    "X75n1512_016:0189b02": "審佛之與道其義云何。師曰。若欲求佛。即心是佛。若",
    "X75n1512_016:0189b03": "欲會道。無心是道。曰云何即心是佛。師曰。佛因心悟。",
    "X75n1512_016:0189b04": "心以佛彰。若悟無心。佛亦不有。曰云何無心是道。師",
    "X75n1512_016:0189b05": "曰。道本無心。無心名道。若了無心。無心即道。庭光跪",
    "X75n1512_016:0189b06": "受。迴闕具以山中所遇聞奏。即敕庭光&#x8CF7;詔起師。以",
    "X75n1512_016:0189b07": "是冬十二月到京。安置白蓮亭。明年正月上元日追",
    "X75n1512_016:0189b08": "兩街名僧碩學赴內道場共師闡揚佛理。有遠禪師",
    "X75n1512_016:0189b09": "者問。如禪師所見以何為道。師曰無心是道。遠曰。道",
    "X75n1512_016:0189b10": "因心有。何得言無心是道。師曰。道本無名。因心名道。",
    "X75n1512_016:0189b11": "心名若有。道不&#x8657;然。窮心既無。道憑何立。二俱&#x8657;妄。",
    "X75n1512_016:0189b12": "總是假名。遠曰。禪師見有身心是道已否。師曰山僧",
    "X75n1512_016:0189b13": "身心本來是道。遠曰。適言無心是道。今又言身心本",
    "X75n1512_016:0189b14": "來是道。豈不相違。師曰。無心是道。心泯道無。心道一",
    "X75n1512_016:0189b15": "如。故言無心是道。身心本來是道。道亦本是身心。身",
    "X75n1512_016:0189b16": "心本既是空。道亦窮源無有。遠曰。觀禪師形體甚小。",
    "X75n1512_016:0189b17": "&#x5374;會此理。師曰。汝只見山僧相。不見山僧無相。遠曰",
    "X75n1512_016:0189b18": "請禪師於相上說出無相。師曰。淨名經云。四大無主。",
    "X75n1512_016:0189b19": "身亦無我。無我所見。與道相應。大德若以四大有主",
    "X75n1512_016:0189b20": "是我。若有我見。窮劫不可會道也。遠慚汗而退。如遠",
    "X75n1512_016:0189b21": "者又七人。往復論道。師皆縱口詞辯傾注。帝及四眾",
    "X75n1512_016:0189b22": "莫不稱善而罷。",
    "X75n1512_016:0189b23": "[0189b23] 三年。南嶽懷讓禪師示寂。元和中名儒張正甫製其",
    "X75n1512_016:0189b24": "&#x7891;曰。天寶三載。觀音大師終于衡嶽。春秋六十八。僧",
    "X75n1512_016:0189c01": "臘四十八。元和十年故大師弟子道一之門人曰惟",
    "X75n1512_016:0189c02": "寬．懷暉。感塵劫遽遷。塔樹已拱。懼絕故老之口。將貽",
    "X75n1512_016:0189c03": "後學之憂。丕若貽謀。思揚祖德。乃列景行託於廢文。",
    "X75n1512_016:0189c04": "強名無跡以慰乎罔極之思曰。自騰蘭演教于此土",
    "X75n1512_016:0189c05": "也。殆將千歲。達磨傳心至六葉也。分為二宗。不階初",
    "X75n1512_016:0189c06": "入頓入佛慧。曹溪教旨於是乎傳弘而信之。觀音其",
    "X75n1512_016:0189c07": "人也。大師諱懷讓。京兆杜氏。其先因家安康。即為郡",
    "X75n1512_016:0189c08": "人。髫年駿發&#x8066;悟。絕眾群言。所涉一覽無遺。居常而",
    "X75n1512_016:0189c09": "未或好弄。在醜而不可褻近。&#x751E;嘿觀止水因而[(厂@((既-旡)-日+口))*頁]影。",
    "X75n1512_016:0189c10": "形儀顒若宛在鏡中。三反厥像如初。沛然而心乎獨",
    "X75n1512_016:0189c11": "得。還步未輟。聞於空中曰。佛法津梁俟子而大。既應",
    "X75n1512_016:0189c12": "付囑。爾盍勉之。乃深割愛緣亟從剃落。以荊土律藏",
    "X75n1512_016:0189c13": "之微密也。大士智京在焉。攝衣從之。既進而儀法峻",
    "X75n1512_016:0189c14": "整冠於等輩。以嵩嶽禪之泉海也。長安長老在焉。稽",
    "X75n1512_016:0189c15": "首咨之。既授而身心自在超出塵垢。厭離文字思會",
    "X75n1512_016:0189c16": "宗元。周法界以冥搜。指曹溪而遐舉。能大師方弘法",
    "X75n1512_016:0189c17": "施。學者如歸。涉其藩閫者十三焉。躋其堂室者又十",
    "X75n1512_016:0189c18": "一焉。師以後學弱齡分於末席。&#x8657;中而若無所受。善",
    "X75n1512_016:0189c19": "閉而唯恐有聞。能公異焉。置之座右。會一音吹萬有。",
    "X75n1512_016:0189c20": "衍方寸彌大千。同焉而支暢。異焉而&#x8117;合。同受秘印",
    "X75n1512_016:0189c21": "因為宗師。乃陟武當窮棲十霜。朅來衡嶽終焉是託。",
    "X75n1512_016:0189c22": "般若勝&#x69E9;有觀音道場。宴居斯宇因以為號。或微言",
    "X75n1512_016:0189c23": "析理辨士順風而杜其口。或杖屨將撰山靈惜留而",
    "X75n1512_016:0189c24": "現於夢。遠自梁益。近從荊吳。雲趨影附風動川至。靈",
    "X75n1512_016:0190a01": "山聖會古今一時。至矣哉。未始聞也。一公見性同德",
    "X75n1512_016:0190a02": "弘教鍾陵。&#x9B31;為名家爾揚木鐸。而施及寬暉。繼傳心",
    "X75n1512_016:0190a03": "燈共鎮國土。乃追琢琬琰揭于故山。揚其耿光以示",
    "X75n1512_016:0190a04": "來劫。其受法弟子亦序列于左。式明我教之有開焉。",
    "X75n1512_016:0190a05": "[0190a05] 是歲。秘書監太子賓客賀知章夢游帝居數日。寤乃",
    "X75n1512_016:0190a06": "請為道士。還鄉里。詔許之。以宅為于秋觀而居。又求",
    "X75n1512_016:0190a07": "周宮湖數頃為放生池。有詔賜鏡湖。剡川一曲。既行。",
    "X75n1512_016:0190a08": "帝賦詩。皇太子百宮餞送。卒年八十有六。知章晚節",
    "X75n1512_016:0190a09": "尤誕放。遨嬉里巷。自號四明狂客及祕書外監。每醉",
    "X75n1512_016:0190a10": "&#x8F19;屬辭&#x7B14;不停。書咸有可觀。而未始刊飾。善草&#x96B7;。好",
    "X75n1512_016:0190a11": "事者具&#x7B14;硯從之。意有所愜不復拒然。紙纔數十字。",
    "X75n1512_016:0190a12": "世傳以為寶。字季真。陸象先少與之善。&#x751E;謂人曰。季",
    "X75n1512_016:0190a13": "真清談風流。吾一日不見則鄙吝生矣。",
    "X75n1512_016:0190a14": "[0190a14] 四年。召遺士吳筠見大同殿。帝問道要。對曰。深於道",
    "X75n1512_016:0190a15": "者無如老子五千文。其餘徒喪紙扎耳。復問神僊治",
    "X75n1512_016:0190a16": "鍊法。對曰。此野人事。積歲月求之。非人主宜留意。筠",
    "X75n1512_016:0190a17": "每開陳皆名教世務。以微言諷天下。天下重之。沙門",
    "X75n1512_016:0190a18": "嫉其見遇。而高力士素事佛。共短筠於帝。筠知不得",
    "X75n1512_016:0190a19": "留。辭還山。下詔為立道館。後徒芽山由會稽剡中卒。",
    "X75n1512_016:0190a20": "初筠見惡於力士而斥。故文章深詆釋氏。議者譏其",
    "X75n1512_016:0190a21": "背向。時淅西觀察使陳少游大惡筠所為。因命法師",
    "X75n1512_016:0190a22": "神邕者著論折之。邕著翻迷論以訂其妄。筠論遂廢。",
    "X75n1512_016:0190a23": "給事中竇紹見邕論歎曰。邕可謂塵外摩尼。論中獅",
    "X75n1512_016:0190a24": "子。",
    "X75n1512_016:0190b01": "[0190b01] 天寶五年五月。制天下度僧尼。並令祠部給牒。今謂",
    "X75n1512_016:0190b02": "之祠部者。自是而始。",
    "X75n1512_016:0190b03": "[0190b03] 是歲。不空三藏自西域還。詔入內結壇為帝灌頂。賜",
    "X75n1512_016:0190b04": "號智藏國師。時方士羅思遠者以術得幸。有旨令與",
    "X75n1512_016:0190b05": "不空驗優劣。他日會于便殿。思遠持如意向之。言論",
    "X75n1512_016:0190b06": "次。不空就取如意投諸地。命思遠舉之。思遠饒力不",
    "X75n1512_016:0190b07": "能動。帝擬自取。不空笑曰。三郎彼如意影耳。即舉手",
    "X75n1512_016:0190b08": "中如意示之。思遠欽服而罷。不空凡祈禱必張&#x7D89;座。",
    "X75n1512_016:0190b09": "手持木神誦&#x546A;擲之。神自立千座。四眾環視必見其",
    "X75n1512_016:0190b10": "神目吻瞬動。所禱雖造化之功可奪也。朝野奉之如",
    "X75n1512_016:0190b11": "佛焉。",
    "X75n1512_016:0190b12": "[0190b12] 十一年。潤州鶴林寺徑山大師玄素卒。左補闕李華",
    "X75n1512_016:0190b13": "製&#x7891;。其略曰。嗚呼。菩提位中六十一夏。父母之生八",
    "X75n1512_016:0190b14": "十五年。赴哀位者可思量否。至有浮江而奠。望寺而",
    "X75n1512_016:0190b15": "哭。十里華雨。四天香雲。幡幢蓋網。光蔽日月。以其月",
    "X75n1512_016:0190b16": "二十一日。四眾等號捧全身。建塔于黃鶴山西原象",
    "X75n1512_016:0190b17": "法也。州伯邑宰執喪師之禮。率申哀慕。江湖震悼。曩",
    "X75n1512_016:0190b18": "於寺內移居高松。互偃涅槃之夕。椅桐雙枯。虎狼哀",
    "X75n1512_016:0190b19": "號。聲破山谷。人祇慘慟。天地晦冥。及發隱登原。風雨",
    "X75n1512_016:0190b20": "如掃。慈烏覆野。靈鶴徊翔。有情無情德至皆感。門人",
    "X75n1512_016:0190b21": "法鏡．法海親奉微言。繕崇龕座。菩薩戒弟子故吏部",
    "X75n1512_016:0190b22": "侍郎齊翰．故刑部尚書張均．故江東採訪使劉日正．",
    "X75n1512_016:0190b23": "故廣東都督梁昇．故潤州刺史徐嶠韋昭理．故給事",
    "X75n1512_016:0190b24": "中韓延賞．故御史中丞李丹。道流人望莫盛於此。弟",
    "X75n1512_016:0190c01": "子&#x751E;聞道於徑山。猶樂正子春之於夫子也。洗心瞻",
    "X75n1512_016:0190c02": "仰天漢彌高。鏡公門人悟甚深者大理評事楊詣。過",
    "X75n1512_016:0190c03": "去聖賢諸功德藏。志之所至無不聞知。魯史從告。況",
    "X75n1512_016:0190c04": "乎傳信。其文曰。",
    "X75n1512_016:0190c05": "[0190c05] 濁金清鏡在爾銷鍊。磨之瑩之功至乃見。膏漬注然",
    "X75n1512_016:0190c06": "光明外遍。陽升律應草木皆變。啟迪瘖瞽唯吾大師。",
    "X75n1512_016:0190c07": "息言成教捨法興悲。辰極不動風波自移。境由心寂",
    "X75n1512_016:0190c08": "道與人隨。杳然玄默湛入無為。性本非垢云何淨除。",
    "X75n1512_016:0190c09": "身心宴寂大極淪胥。內光無盡萬境同如。甘露正味",
    "X75n1512_016:0190c10": "琉璃妙器。遍施大千無同無異。度未度者化周緣備。",
    "X75n1512_016:0190c11": "道樹忽枯涅槃時至。我無生滅隨世因緣。吉祥殿上",
    "X75n1512_016:0190c12": "應化諸天。寂寂靈塔滔滔逝川。恒沙劫壞智月常圓。",
    "X75n1512_016:0190c13": "[0190c13] 十二年。西蕃&#x51A6;圍涼州。帝命三藏不空祈陰兵救之。",
    "X75n1512_016:0190c14": "空誦仁王密語數番。有神介冑而至。帝親見之。問曰",
    "X75n1512_016:0190c15": "神謂誰。空曰北方毗沙門天王長子也。空誦密語遣",
    "X75n1512_016:0190c16": "之。數日涼州捷報。有神兵至威武雄盛。賊畏懼。卷甲",
    "X75n1512_016:0190c17": "而去。帝悅。詔天下軍壘皆立毗沙門天王祠。"
}