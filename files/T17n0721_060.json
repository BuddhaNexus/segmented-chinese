{
    "T17n0721_060:0352c02": "正法念處經卷第六十",
    "T17n0721_060:0352c04": "元魏婆羅門瞿曇般若流支譯",
    "T17n0721_060:0352c05": "觀天品之三十九(夜摩天之二十五)",
    "T17n0721_060:0352c06": "「復次，夜摩天王——善時鵝王及說法鳥眾現前，",
    "T17n0721_060:0352c07": "為令魔王大臣放逸等得調伏故，說迦葉如",
    "T17n0721_060:0352c08": "來修多羅，從昔天子傳聞而說。『已說六種白",
    "T17n0721_060:0352c09": "法斷除塵垢，我今當說第七垢法，白法能斷。",
    "T17n0721_060:0352c10": "何等垢法？所謂見本生處而生樂心。樂見親",
    "T17n0721_060:0352c11": "里，遠離斷之。知識親里，心常樂見，常念親",
    "T17n0721_060:0352c12": "近，晝夜不離，不樂修禪習業，不近善師、供養",
    "T17n0721_060:0352c13": "三寶，不念未來業。於三業中不為他說，亦",
    "T17n0721_060:0352c14": "不自作，但念親里，欲見親里知識親舊。「云何",
    "T17n0721_060:0352c15": "修理生業？以何自活？」作是念已，憂愁所覆，雖",
    "T17n0721_060:0352c16": "為解脫住林樹間，不隨順行，是為無智，心入",
    "T17n0721_060:0352c17": "憂海。既入憂海，復入無等生老病死大憂海",
    "T17n0721_060:0352c18": "中，欲見親里親舊知識，入魔網中。見親里故，",
    "T17n0721_060:0352c19": "增長愛心，家家請食，便生貪心，隨俗所作。",
    "T17n0721_060:0352c20": "聞在家者有所言說，心則樂著。以心樂故，如",
    "T17n0721_060:0352c21": "其所作，失自利益，愚癡故退，不畏未來惡道",
    "T17n0721_060:0352c22": "之苦，亦不思惟地獄、餓鬼、畜生及餘生處，亦",
    "T17n0721_060:0352c23": "不思惟現在怖畏老病死苦、愛別離苦、怨憎",
    "T17n0721_060:0352c24": "會苦，亦不思惟一切所愛皆當別離。以怖親",
    "T17n0721_060:0352c25": "里知識親戚而行出家，還復習近，樂於親里",
    "T17n0721_060:0352c26": "知識親舊，愛他飲食，數至他門，身壞命終墮",
    "T17n0721_060:0352c27": "於惡道，或生地獄或生餓鬼或生畜生，所",
    "T17n0721_060:0352c28": "為出家，皆悉退失。既墮地獄、餓鬼、畜生，受",
    "T17n0721_060:0352c29": "大苦惱，親里知識莫能救護。是故，一切比丘",
    "T17n0721_060:0353a01": "若畏地獄、餓鬼、畜生，不應樂見生處親里及",
    "T17n0721_060:0353a02": "諸知識。以近此故，得無利益。為念愛盡義故",
    "T17n0721_060:0353a03": "而行出家，斷除愛網；以愚癡故，習近愛網，如",
    "T17n0721_060:0353a04": "人畏火捨之迯走，更入大火。如是畏家，捨",
    "T17n0721_060:0353a05": "家出家，還入畏處，亦復如是。捨離親里，入林",
    "T17n0721_060:0353a06": "樹間，還復習近，是為無眼無知所閉，諸根不",
    "T17n0721_060:0353a07": "調，是名染法。「『云何而斷？若不能以智慧斷",
    "T17n0721_060:0353a08": "除，或不能遮或不能持，應當長久遠避遮之。",
    "T17n0721_060:0353a09": "若無智人不能以餘方便斷愛，當遠避之。一",
    "T17n0721_060:0353a10": "切人愛，以不見故斷。一切愛法，皆當別離。至",
    "T17n0721_060:0353a11": "於死時，無人能救，唯除善業，無量百千生",
    "T17n0721_060:0353a12": "處善法之業最為能救，非諸親里能救於人，",
    "T17n0721_060:0353a13": "亦非兄弟。如是比丘捨離親屬，獨處閑居，能",
    "T17n0721_060:0353a14": "斷垢法。老病死時，非諸親里而能救護。比丘",
    "T17n0721_060:0353a15": "如是思惟，斷一切愛，或得微薄，是名比丘斷",
    "T17n0721_060:0353a16": "親里愛。「『復次在家、出家斷於第八染法。何等",
    "T17n0721_060:0353a17": "染法？所謂無義語，以正語斷之。若在家人空",
    "T17n0721_060:0353a18": "無義語，眾人輕賤猶如草芥。有義之言，第一",
    "T17n0721_060:0353a19": "財物，諸餘財物所不能及；無義之言，雖復富",
    "T17n0721_060:0353a20": "樂，猶名貧窮。空無義語，空而無實，人所輕",
    "T17n0721_060:0353a21": "賤，猶如白羊，無言說財，智人視之猶如畜",
    "T17n0721_060:0353a22": "生，第一輕毀。如是等法，云何而斷空無義",
    "T17n0721_060:0353a23": "語？所謂正語。正語有二，何等為二？一者默然；",
    "T17n0721_060:0353a24": "二者四種正語。何等為四？一者不妄語；二者",
    "T17n0721_060:0353a25": "不惡口；三者不兩舌；四者不破壞語。是名正",
    "T17n0721_060:0353a26": "語。在家、出家若能如是，則不輕毀。在家、出",
    "T17n0721_060:0353a27": "家有六因緣，速為人輕。何等為六？謂無義",
    "T17n0721_060:0353a28": "語，突入人家，貪愛他食，坐於尊處，虛說無",
    "T17n0721_060:0353a29": "實。如是六法，人所輕笑，在家、出家應離此",
    "T17n0721_060:0353b01": "法。",
    "T17n0721_060:0353b02": "「『復次，第九垢染，白法能斷。云何白法斷於垢",
    "T17n0721_060:0353b03": "法？謂輕掉法，正住能斷。輕掉法者，障一切",
    "T17n0721_060:0353b04": "法。心性輕掉，以掉動故，不信不覺，不知世",
    "T17n0721_060:0353b05": "間所作，不知言語、不知時節，不近善友。以輕",
    "T17n0721_060:0353b06": "掉放逸故，於世間法不能了達。如是輕掉惡",
    "T17n0721_060:0353b07": "垢，能敗現在及未來世不得利益。在家、出家",
    "T17n0721_060:0353b08": "應以正住白法斷除輕掉。在家、出家若身口",
    "T17n0721_060:0353b09": "意離掉正住，眾人供養，正戒、正智、正意離魔",
    "T17n0721_060:0353b10": "境界，善法滿足，終得涅槃。於世間法，智者",
    "T17n0721_060:0353b11": "讚歎。世間所作皆能成就，眾所供養。所至之",
    "T17n0721_060:0353b12": "處常得安樂，所作成就。如是在家、出家離",
    "T17n0721_060:0353b13": "於輕掉，為一切人之所讚歎。』",
    "T17n0721_060:0353b14": "「復次，夜摩天王牟修樓陀為說法鳥眾、善時",
    "T17n0721_060:0353b15": "鵝王及以魔王放逸大臣等，以本曾從舊天",
    "T17n0721_060:0353b16": "子所次第傳聞迦葉佛經為天眾說。",
    "T17n0721_060:0353b17": "「『復次，第十垢法，可輕可毀，智人所捨。何等垢",
    "T17n0721_060:0353b18": "法？所謂貧窮。貧有二種：一者貧戒；二者貧",
    "T17n0721_060:0353b19": "智。復有二種：一者貧施；二者貧慧。復有二",
    "T17n0721_060:0353b20": "種：一、貧種姓；二者貧見。復有二種：一、貧寶物；",
    "T17n0721_060:0353b21": "二、貧師尊。復有二種：一、貧親族；二、貧親舊。一",
    "T17n0721_060:0353b22": "切貧窮皆可輕毀——若男、若女。云何而斷？所謂",
    "T17n0721_060:0353b23": "布施。一切貧窮，布施能斷，譬如燈明能滅諸",
    "T17n0721_060:0353b24": "闇。一切愚癡，智能滅之。一切異見，正見能",
    "T17n0721_060:0353b25": "斷。如是非法，法能斷之。第一最勝，一切智",
    "T17n0721_060:0353b26": "者之所愛攝，斷眾惡道，現在、未來二世安",
    "T17n0721_060:0353b27": "隱。云何布施？施有多種，所謂智施、戒施、法",
    "T17n0721_060:0353b28": "施、安慰施、示正道施，失道路者示道路施，於",
    "T17n0721_060:0353b29": "道行者示以水施，命施、資具施、無畏施、實語",
    "T17n0721_060:0353c01": "施、斷疑施、五戒施、出家戒施、具足戒施、病",
    "T17n0721_060:0353c02": "醫藥施、眼目等施。如是等種種布施能利現",
    "T17n0721_060:0353c03": "在及未來世，猶如父母，常思修已，斷諸貧窮，",
    "T17n0721_060:0353c04": "斷於惡道，於天人中而受安樂。既受樂已，終",
    "T17n0721_060:0353c05": "得涅槃。如是布施能斷貧窮，是故智者應行",
    "T17n0721_060:0353c06": "布施。",
    "T17n0721_060:0353c07": "「『復次，第十一闇法能縛生死，闇障諸法。何等",
    "T17n0721_060:0353c08": "闇法？所謂無智。無量無知乃至無明闇，縛一",
    "T17n0721_060:0353c09": "切生。一切闇聚以縛其頸，無知如刀如火如",
    "T17n0721_060:0353c10": "毒。無知亦如一切無明，一切無明因緣而起，",
    "T17n0721_060:0353c11": "能令流轉一切地獄、餓鬼、畜生，能縛眾生，令",
    "T17n0721_060:0353c12": "其流轉。如是怨垢云何斷除？謂無漏智。猶如",
    "T17n0721_060:0353c13": "明燈，為救為歸，於諸眾生如父如母。猶如醫",
    "T17n0721_060:0353c14": "師亦如良藥，斷無知縛，更不復生，如斷樹",
    "T17n0721_060:0353c15": "根，樹則不生。如火燒薪，不復更生，亦如流",
    "T17n0721_060:0353c16": "水，不復更返，以無漏智燒於無知亦復如是，",
    "T17n0721_060:0353c17": "不復更生。是故應當於一切時勤修精進，以",
    "T17n0721_060:0353c18": "無漏智斷除無知。「『如此所說十一種法，放逸",
    "T17n0721_060:0353c19": "根本。隨逐放逸，放逸故生，是故應斷一切放",
    "T17n0721_060:0353c20": "逸。一切放逸根本皆無利益，能成放逸。譬如",
    "T17n0721_060:0353c21": "依大地故，有一切藥草、樹木叢林、流水河",
    "T17n0721_060:0353c22": "池、隄防城邑、聚落園林及須彌山王皆依大",
    "T17n0721_060:0353c23": "地。一切地獄、餓鬼、畜生亦復如是，皆依放逸。",
    "T17n0721_060:0353c24": "是故智者應當捨離。』「爾時，夜摩天王以偈頌",
    "T17n0721_060:0353c25": "曰：",
    "T17n0721_060:0353c26": "「『老人身皮皺，　　無力拄杖行，",
    "T17n0721_060:0353c27": "　　老而不知法，　　皆由放逸故。",
    "T17n0721_060:0353c28": "　　以病破壞身，　　偃臥於床席，",
    "T17n0721_060:0353c29": "　　而不生厭離，　　皆由愚癡故。",
    "T17n0721_060:0354a01": "　　若遇於飢渴，　　若入嶮惡道，",
    "T17n0721_060:0354a02": "　　而不生厭離，　　皆由放逸故。",
    "T17n0721_060:0354a03": "　　若得愛別離，　　而生於苦惱，",
    "T17n0721_060:0354a04": "　　一切放逸故，　　如來如是說。",
    "T17n0721_060:0354a05": "　　若於五道中，　　具受種種苦，",
    "T17n0721_060:0354a06": "　　眾生常苦惱，　　以其愚癡故。",
    "T17n0721_060:0354a07": "　　嗚呼不厭離，　　生死諸世間，",
    "T17n0721_060:0354a08": "　　諸業大輪轉，　　循環不暫停。",
    "T17n0721_060:0354a09": "　　三界皆無樂，　　亦無有少常，",
    "T17n0721_060:0354a10": "　　如是愚癡人，　　不知生厭離。",
    "T17n0721_060:0354a11": "　　境界皆虛空，　　三界猶如夢，",
    "T17n0721_060:0354a12": "　　一切皆悉苦，　　無目不見知。",
    "T17n0721_060:0354a13": "　　如是愚癡人，　　為放逸所害，",
    "T17n0721_060:0354a14": "　　死畏欲至時，　　無有能遮救。",
    "T17n0721_060:0354a15": "　　為於不善觀，　　惱亂其心意，",
    "T17n0721_060:0354a16": "　　死王欲將至，　　而人不覺知。",
    "T17n0721_060:0354a17": "　　死王將欲至，　　奪人保命心，",
    "T17n0721_060:0354a18": "　　三種無利益，　　惱害諸眾生。",
    "T17n0721_060:0354a19": "　　老病死等苦，　　以放逸故生，",
    "T17n0721_060:0354a20": "　　追求惱人中，　　放逸害諸天；",
    "T17n0721_060:0354a21": "　　飢渴惱餓鬼，　　地獄苦所惱，",
    "T17n0721_060:0354a22": "　　畜生多愚癡，　　迭互相殘害；",
    "T17n0721_060:0354a23": "　　如是眾苦惱，　　惱害諸眾生，",
    "T17n0721_060:0354a24": "　　以順非法行，　　放逸愚癡故。",
    "T17n0721_060:0354a25": "　　猶如依大地，　　生諸藥草等，",
    "T17n0721_060:0354a26": "　　放逸亦如是，　　增長諸煩惱。",
    "T17n0721_060:0354a27": "　　此魔王軍眾，　　第一大臣等，",
    "T17n0721_060:0354a28": "　　摧以智金剛，　　如日光除闇。",
    "T17n0721_060:0354a29": "　　於此所說中，　　知功德及過，",
    "T17n0721_060:0354b01": "　　放逸果受苦，　　無放逸果樂。』",
    "T17n0721_060:0354b02": "　「如是夜摩王，　　無量分別說，",
    "T17n0721_060:0354b03": "　　放逸之過惡，　　不放逸功德。",
    "T17n0721_060:0354b04": "　『老病死諸苦，　　愛別怨憎會，",
    "T17n0721_060:0354b05": "　　無量諸衰惱，　　遍滿生死中。",
    "T17n0721_060:0354b06": "　　若人知方便，　　遮於未來苦，",
    "T17n0721_060:0354b07": "　　惡業是苦因，　　不作惡業樂。",
    "T17n0721_060:0354b08": "　　滅煩惱最樂，　　智者如是說，",
    "T17n0721_060:0354b09": "　　此是涅槃道，　　真智所演說。",
    "T17n0721_060:0354b10": "　　調伏不放逸，　　住於閑靜處，",
    "T17n0721_060:0354b11": "　　勇猛離貪心，　　去涅槃不遠。",
    "T17n0721_060:0354b12": "　　離怨及親友，　　滅除於有欲，",
    "T17n0721_060:0354b13": "　　境界不放逸，　　去涅槃不遠。",
    "T17n0721_060:0354b14": "　　若人捨離惡，　　修行慈悲心，",
    "T17n0721_060:0354b15": "　　怖畏生死者，　　去涅槃不遠。",
    "T17n0721_060:0354b16": "　　以智斷煩惱，　　智慧心清涼，",
    "T17n0721_060:0354b17": "　　度於懈怠垢，　　去涅槃不遠。",
    "T17n0721_060:0354b18": "　　與四諦相應，　　斷於三種過，",
    "T17n0721_060:0354b19": "　　於諸根自在，　　去涅槃不遠。",
    "T17n0721_060:0354b20": "　　知阿那般那，　　修行二種相，",
    "T17n0721_060:0354b21": "　　解了智所知，　　去涅槃不遠。",
    "T17n0721_060:0354b22": "　　若脫於過畏，　　若樂不縛心，",
    "T17n0721_060:0354b23": "　　以能度彼岸，　　是故名牟尼。』",
    "T17n0721_060:0354b24": "「如是夜摩天王為說法鳥眾、善時鵝王說迦",
    "T17n0721_060:0354b25": "葉如來正法經典。離放逸故，如是無量正法",
    "T17n0721_060:0354b26": "調伏妙音勇勝說法。「爾時，魔王軍眾、放逸大",
    "T17n0721_060:0354b27": "臣聞正法已，作如是念：『我今不能轉動夜摩",
    "T17n0721_060:0354b28": "天王如此之法。難知深法，不可迴轉。』作是念",
    "T17n0721_060:0354b29": "已，具告同伴：『今此牟修樓陀此法道中，不",
    "T17n0721_060:0354c01": "可轉動，乃至一句。』如是魔臣共思惟已，勢力",
    "T17n0721_060:0354c02": "劣弱，本念破壞，失大威德，飛昇虛空，於須臾",
    "T17n0721_060:0354c03": "頃還至他化自在天宮魔波旬所。到已，時一",
    "T17n0721_060:0354c04": "切魔問使臣言：『汝所作事如憶念不？事究",
    "T17n0721_060:0354c05": "竟不？』時三大臣聞是語已，白魔王言：『天王！我",
    "T17n0721_060:0354c06": "失勢力，夜摩天王牟修樓陀有大智慧，於正",
    "T17n0721_060:0354c07": "法中乃至一句，不可動轉。及其天眾，亦復如",
    "T17n0721_060:0354c08": "是，我不能亂。』「時，魔波旬聞此語已，作如是念：",
    "T17n0721_060:0354c09": "『放逸行天，我能令其住於欲中。雖有大力，以",
    "T17n0721_060:0354c10": "放逸故，住我境界。』作是念已，告魔眾言：『却",
    "T17n0721_060:0354c11": "後我能破夜摩天，汝勿急速。我有大力悉能",
    "T17n0721_060:0354c12": "壞亂一切天眾，後當破之。』時，魔波旬說是語",
    "T17n0721_060:0354c13": "已，復受無等六欲之樂，於放逸地轉增無量",
    "T17n0721_060:0354c14": "成就大樂。「夜摩天王共善時鵝王及說法鳥",
    "T17n0721_060:0354c15": "眾說無量種法，魔軍放逸既已退還，時諸天",
    "T17n0721_060:0354c16": "眾所作已辦。",
    "T17n0721_060:0354c17": "「爾時，新生天眾遊戲歡娛，於園林中來向天",
    "T17n0721_060:0354c18": "王說法之處，及善時鵝王、說法鳥眾。",
    "T17n0721_060:0354c19": "爾時，夜摩天王見此天眾，告善時言：『汝觀如",
    "T17n0721_060:0354c20": "是放逸行天，今來向此。我今當遊寂靜園林。』",
    "T17n0721_060:0354c21": "說是語已，飛昇虛空入寂靜林。「此諸天眾放",
    "T17n0721_060:0354c22": "逸遊行，五欲具足，園林池中娛樂，乃至愛業",
    "T17n0721_060:0354c23": "所集業盡，隨業流轉，墮於地獄、餓鬼、畜生。若",
    "T17n0721_060:0354c24": "有餘業生於人中，財富具足，為世大人，或為",
    "T17n0721_060:0354c25": "大王或為大臣，大樂之處，眾人所愛。以餘業",
    "T17n0721_060:0354c26": "故。",
    "T17n0721_060:0354c27": "「復次，比丘知業果報，彼以聞慧見：夜摩天所",
    "T17n0721_060:0354c28": "住地處，名一向樂。眾生何業生彼地處？彼",
    "T17n0721_060:0354c29": "以聞慧見：有善人持戒，不殺不盜，如前所說，",
    "T17n0721_060:0355a01": "復捨邪婬。不犯邪行，第一難持，能捨不作。",
    "T17n0721_060:0355a02": "若見禽獸牝牡和合，不生心念，捨不欲見，",
    "T17n0721_060:0355a03": "亦不思惟。於邪行報，生怖畏心，是故捨離見",
    "T17n0721_060:0355a04": "邪行者，勸令不作，說邪行報，令住善道。以此",
    "T17n0721_060:0355a05": "因緣，說如是法言：『是邪婬得不愛報，畢定墮",
    "T17n0721_060:0355a06": "於地獄之報。』既自不作，教他不作。如是之人",
    "T17n0721_060:0355a07": "自利利他，身壞命終生於善道夜摩天中一",
    "T17n0721_060:0355a08": "向樂地。以善業故，樂常不斷，無量諸樂皆",
    "T17n0721_060:0355a09": "悉增長。「於此地中有諸園林，見之愛樂。如意",
    "T17n0721_060:0355a10": "之林，一切欲樂隨念皆得，於園林中愛樂",
    "T17n0721_060:0355a11": "受樂。新生天子有諸園林：一名光明樂；二名",
    "T17n0721_060:0355a12": "流水樂；三名山聚樂。有蓮花池名曰雜池、有",
    "T17n0721_060:0355a13": "名香流，復有園林山池，復有異山，天之功德",
    "T17n0721_060:0355a14": "無數具足，林池可愛。新生天子遊戲受樂，千",
    "T17n0721_060:0355a15": "倍功德，所謂摩尼欄楯池，次名眾鳥音樂池，",
    "T17n0721_060:0355a16": "次名天歡喜池，次名常遊戲池，次名受樂池，",
    "T17n0721_060:0355a17": "次名無濁池，次名實有池，次名見當有池，此",
    "T17n0721_060:0355a18": "池周遍有諸天鳥出妙音聲，色量具足充滿",
    "T17n0721_060:0355a19": "池中，如意之樹遍於池側，無量功德皆悉具",
    "T17n0721_060:0355a20": "足。以善業故，與無量天女受五欲樂。諸天",
    "T17n0721_060:0355a21": "之色，隨念順行，樂觀不離，次第觀之，受五",
    "T17n0721_060:0355a22": "欲樂。以其持戒集善業故，得如是報。於花池",
    "T17n0721_060:0355a23": "中遊戲歌舞，受五欲樂。如是五欲，渴愛刺",
    "T17n0721_060:0355a24": "林，復以天女而自圍遶，於摩尼莊嚴間錯之",
    "T17n0721_060:0355a25": "池。復往詣於餘蓮花池、莊嚴之山遊戲受樂，",
    "T17n0721_060:0355a26": "天鬘天衣，五境界樂，目視可愛。昇此山上，欲",
    "T17n0721_060:0355a27": "受快樂，所上山峯名曰山谷，甚可愛樂。於彼",
    "T17n0721_060:0355a28": "山上復有餘天，天鬘天衣以自莊嚴，從金山",
    "T17n0721_060:0355a29": "下，天眾圍遶遊戲而來，百百千千相隨而下。",
    "T17n0721_060:0355b01": "新生天子見諸天眾，問天女言：『如彼天眾共",
    "T17n0721_060:0355b02": "諸天女遊戲受樂，我亦如是遊戲受樂？』諸天",
    "T17n0721_060:0355b03": "女言：『願隨其意。』時，初生天子知天女心，共諸",
    "T17n0721_060:0355b04": "天女圍遶遊戲，第一歡喜，五樂音聲以為歌",
    "T17n0721_060:0355b05": "頌。二眾共集，遊戲受樂不知厭足。「山上有鳥，",
    "T17n0721_060:0355b06": "名曰山冠孔雀王，為諸天眾以偈頌曰：",
    "T17n0721_060:0355b07": "「『世間業莊嚴，　　天亦業莊嚴，",
    "T17n0721_060:0355b08": "　　天處無常故，　　業盡還破壞。",
    "T17n0721_060:0355b09": "　　世間愛和合，　　不愛於別離，",
    "T17n0721_060:0355b10": "　　和合必有離，　　世間法如是。",
    "T17n0721_060:0355b11": "　　心愛樂諸樂，　　為境界所誑，",
    "T17n0721_060:0355b12": "　　諸天命速盡，　　如心之生滅。",
    "T17n0721_060:0355b13": "　　老病死破壞，　　離別一切人，",
    "T17n0721_060:0355b14": "　　常有此死法，　　愚者不覺知。",
    "T17n0721_060:0355b15": "　　老使次第來，　　死時垂欲至，",
    "T17n0721_060:0355b16": "　　為病軍能破，　　愚者不覺知。",
    "T17n0721_060:0355b17": "　　六種失人身，　　五根能破壞，",
    "T17n0721_060:0355b18": "　　如人失正道，　　處處皆障礙。",
    "T17n0721_060:0355b19": "　　若人念因果，　　常念而不失，",
    "T17n0721_060:0355b20": "　　是人見實果，　　於後不生悔。",
    "T17n0721_060:0355b21": "　　若人於境界，　　實見不貪著，",
    "T17n0721_060:0355b22": "　　此人於愛境，　　則能速得脫。",
    "T17n0721_060:0355b23": "　　若脫於愛網，　　則度惡曠野，",
    "T17n0721_060:0355b24": "　　能遠放逸火，　　是人大智慧。",
    "T17n0721_060:0355b25": "　　五種大怖畏，　　壞一切世間，",
    "T17n0721_060:0355b26": "　　以其自業故，　　老病死離別。』",
    "T17n0721_060:0355b27": "「如是山冠鳥種種莊嚴孔雀王菩提薩埵，以",
    "T17n0721_060:0355b28": "願力故，受孔雀身，利益他人及利孔雀，為天",
    "T17n0721_060:0355b29": "說法，斷除放逸。",
    "T17n0721_060:0355c01": "「爾時，天眾見新生天子心生歡喜，以放逸故，",
    "T17n0721_060:0355c02": "於善法語心不信受，或歌或舞遊戲受樂，五",
    "T17n0721_060:0355c03": "樂音聲。於山峯園林，有無量種不可譬喻金",
    "T17n0721_060:0355c04": "光明窟、如意之林莊嚴此山，無量眾鳥、百千",
    "T17n0721_060:0355c05": "山河、花林莊嚴。共諸天女，具一切欲，天樂具",
    "T17n0721_060:0355c06": "足，無量遊戲。如是天眾遊戲次第，昇雜摩",
    "T17n0721_060:0355c07": "尼間錯之山。於此山上有七寶樹如意之",
    "T17n0721_060:0355c08": "林莊嚴其山，縱廣五由旬。於其林中有孔",
    "T17n0721_060:0355c09": "雀王，名種種莊嚴，住在此林，為天說法。為",
    "T17n0721_060:0355c10": "令天子、諸天女等離放逸故，愛說法故，遊園",
    "T17n0721_060:0355c11": "林中、蓮花林中，種種雜林、河泉流水、山峯之",
    "T17n0721_060:0355c12": "中，寶莊嚴處、百千眾鳥妙音之處、一切天",
    "T17n0721_060:0355c13": "眾莊嚴之處、諸天女眾莊嚴之處，多有天",
    "T17n0721_060:0355c14": "子天女和合受樂，此孔雀王則至其所。以善",
    "T17n0721_060:0355c15": "業故，受種種樂，一切遊戲，如是遊戲無量差",
    "T17n0721_060:0355c16": "別，不可譬喻，隨念皆得。",
    "T17n0721_060:0355c17": "「爾時，孔雀王於摩尼間錯山峯之中，見諸天",
    "T17n0721_060:0355c18": "眾受放逸樂，為令天眾離放逸故，以偈頌曰：",
    "T17n0721_060:0355c19": "「『現在若未來，　　色境無厭足，",
    "T17n0721_060:0355c20": "　　憶念火所燒，　　數數求境界。",
    "T17n0721_060:0355c21": "　　雖得生天上，　　生已還歸滅，",
    "T17n0721_060:0355c22": "　　為業網所縛，　　復墮於地獄，",
    "T17n0721_060:0355c23": "　　出受鬼畜生，　　受無量苦惱。",
    "T17n0721_060:0355c24": "　　眾生行五道，　　以業因緣故。",
    "T17n0721_060:0355c25": "　　眾生種種業，　　甚多不可量，",
    "T17n0721_060:0355c26": "　　故得種種果。　　天中無量樂，",
    "T17n0721_060:0355c27": "　　業盡故還退，　　有生則有滅，",
    "T17n0721_060:0355c28": "　　見於真諦者，　　能見天退滅。",
    "T17n0721_060:0355c29": "　　此死時欲至，　　其命則破壞，",
    "T17n0721_060:0356a01": "　　一切能惱亂，　　愚者不覺知。",
    "T17n0721_060:0356a02": "　　以種種調伏，　　種種說利益，",
    "T17n0721_060:0356a03": "　　天眾樂所迷，　　而不生厭離。",
    "T17n0721_060:0356a04": "　　善語法相應，　　二世得安樂，",
    "T17n0721_060:0356a05": "　　愚者不攝受，　　後則生大悔。",
    "T17n0721_060:0356a06": "　　以多法調伏，　　語真義亦明，",
    "T17n0721_060:0356a07": "　　而天著放逸，　　不知真利益。",
    "T17n0721_060:0356a08": "　　死怨害天命，　　大力無能救，",
    "T17n0721_060:0356a09": "　　大力速馳奔，　　死時欲來至。",
    "T17n0721_060:0356a10": "　　諸天龍夜叉、　　乾闥毘舍闍，",
    "T17n0721_060:0356a11": "　　一切無能敵，　　是故死力大。",
    "T17n0721_060:0356a12": "　　若知力無力，　　是人真知業，",
    "T17n0721_060:0356a13": "　　不為惡業污，　　不行於惡道。",
    "T17n0721_060:0356a14": "　　常修行諸善，　　離不善境界，",
    "T17n0721_060:0356a15": "　　如是作業人，　　則無眾苦惱。",
    "T17n0721_060:0356a16": "　　隨順於法行，　　增長信精進，",
    "T17n0721_060:0356a17": "　　三昧力相應，　　如母利益子。",
    "T17n0721_060:0356a18": "　　善法於五道，　　一切能救護，",
    "T17n0721_060:0356a19": "　　非父非母力，　　能行於彼處。",
    "T17n0721_060:0356a20": "　　信順於正法，　　能救惡道苦，",
    "T17n0721_060:0356a21": "　　隨其所至處，　　信常有大力。",
    "T17n0721_060:0356a22": "　　如燈能除闇，　　如病得良藥，",
    "T17n0721_060:0356a23": "　　如盲者得眼，　　如貧人得財，",
    "T17n0721_060:0356a24": "　　如水漂溺人，　　信為大船栰，",
    "T17n0721_060:0356a25": "　　若人放逸行，　　信為能除滅。",
    "T17n0721_060:0356a26": "　　死時得信故，　　能除生有海，",
    "T17n0721_060:0356a27": "　　則得寂滅處，　　古世牟尼說。",
    "T17n0721_060:0356a28": "　　以得信力故，　　名正智修行，",
    "T17n0721_060:0356a29": "　　信及不放逸，　　精進知止足，",
    "T17n0721_060:0356b01": "　　集智近善友，　　此六解脫因。",
    "T17n0721_060:0356b02": "　　施戒善寂滅，　　慈心利眾生，",
    "T17n0721_060:0356b03": "　　及行悲喜捨，　　此法得因緣。",
    "T17n0721_060:0356b04": "　　輕躁近惡友，　　麁獷喜妄語，",
    "T17n0721_060:0356b05": "　　邪見放逸行，　　此法地獄因。",
    "T17n0721_060:0356b06": "　　慳嫉苦惡語，　　放逸行離善，",
    "T17n0721_060:0356b07": "　　心常貪他物，　　聖說餓鬼因。",
    "T17n0721_060:0356b08": "　　近癡離智慧，　　愛欲遠正法，",
    "T17n0721_060:0356b09": "　　貪食樂睡眠，　　佛說畜生因。",
    "T17n0721_060:0356b10": "　　若人身口意，　　作三種不善，",
    "T17n0721_060:0356b11": "　　如是無智人，　　則墮於地獄。",
    "T17n0721_060:0356b12": "　　若作如是因，　　受果則不差，",
    "T17n0721_060:0356b13": "　　如種穀得穀，　　善惡業如是。",
    "T17n0721_060:0356b14": "　　見此眾多人，　　作生死苦因，",
    "T17n0721_060:0356b15": "　　如是愚天眾，　　而猶不覺知。",
    "T17n0721_060:0356b16": "　　放逸初雖樂，　　後則大苦惱，",
    "T17n0721_060:0356b17": "　　若法後時苦，　　智者應捨離。",
    "T17n0721_060:0356b18": "　　乃至未解脫，　　終無有少樂；",
    "T17n0721_060:0356b19": "　　若得解脫者，　　常樂得成就。",
    "T17n0721_060:0356b20": "　　無常放逸樂，　　智者所不說，",
    "T17n0721_060:0356b21": "　　若得常樂者，　　智者說為樂。",
    "T17n0721_060:0356b22": "　　上上次相續，　　諸業皆如是，",
    "T17n0721_060:0356b23": "　　其果亦如是，　　上上而不斷。",
    "T17n0721_060:0356b24": "　　既知業果已，　　應捨離放逸，",
    "T17n0721_060:0356b25": "　　當起智慧心，　　此樂為無上。』",
    "T17n0721_060:0356b26": "「如是孔雀王菩薩種種方便為天說法，斷除",
    "T17n0721_060:0356b27": "放逸，種種無畏美妙音聲，悉蔽諸天歌詠之",
    "T17n0721_060:0356b28": "音。以善業故，其聲遍滿二萬由旬，聞者悅樂，",
    "T17n0721_060:0356b29": "法樂相應。",
    "T17n0721_060:0356c01": "「爾時，諸天眾為求樂故，空中旋轉，如四天王、",
    "T17n0721_060:0356c02": "行使天等或去或來，此諸天眾亦復如是。",
    "T17n0721_060:0356c03": "「爾時，兜率陀諸天眾聞此聲已，七萬天眾從",
    "T17n0721_060:0356c04": "上而下，敬重正法，放逸薄故，向夜摩天種種",
    "T17n0721_060:0356c05": "莊嚴孔雀王所。「時，種種莊嚴孔雀王菩薩知",
    "T17n0721_060:0356c06": "兜率陀天以心歡喜，告諸天子：『善來真天！少",
    "T17n0721_060:0356c07": "放逸故，能來至此求未來果。若欲得聞種種",
    "T17n0721_060:0356c08": "法要，汝當速下，如我所聞寂靜之法，當為",
    "T17n0721_060:0356c09": "汝說。我已修集，能至涅槃。我於往昔所聞之",
    "T17n0721_060:0356c10": "法，一切師等本所不聞。我於迦羅村陀佛",
    "T17n0721_060:0356c11": "所，得聞此法。生生之處，以願力故，常不忘",
    "T17n0721_060:0356c12": "失，為他人說。』「爾時，兜率陀天聞孔雀王說是",
    "T17n0721_060:0356c13": "語已，從空中下，敬重正法。於山峯中、大眾共",
    "T17n0721_060:0356c14": "會山峯之中無量蓮花池、無量流泉、無量寶",
    "T17n0721_060:0356c15": "性，無量眾鳥出妙音聲。於摩尼間錯山峯",
    "T17n0721_060:0356c16": "之中圍遶孔雀王，四面而住。威德殊勝，色相",
    "T17n0721_060:0356c17": "具足，一切光明勝夜摩天。如夜摩天比閻浮",
    "T17n0721_060:0356c18": "提人，兜率陀天勝夜摩天亦復如是。時，夜摩",
    "T17n0721_060:0356c19": "天見兜率天破壞色慢及自在樂，往詣孔雀",
    "T17n0721_060:0356c20": "王菩薩所。有樂遊戲入於林中，未曾見於兜",
    "T17n0721_060:0356c21": "率天故，瞻仰而住，或上山頂欲求遊戲。復有",
    "T17n0721_060:0356c22": "諸天圍遶孔雀王四面而住。",
    "T17n0721_060:0356c23": "「爾時，孔雀王菩薩告諸天眾：『有二十二法，我",
    "T17n0721_060:0356c24": "今當說。我所敬習，利益天人，第一安樂，一",
    "T17n0721_060:0356c25": "切眾生令得正行。此二十二法利益安樂天",
    "T17n0721_060:0356c26": "人愛法。現在、未來天人愛法，能斷放逸，滅令",
    "T17n0721_060:0356c27": "不生。若諸天人能離放逸，常得安樂，乃至涅",
    "T17n0721_060:0356c28": "槃。此法利益，父母利益所不能及。何等二十",
    "T17n0721_060:0356c29": "二？一者悔心；二者畏惡道；三者忍；四者精",
    "T17n0721_060:0357a01": "進；五者說法；六者悲心；七者軟心；八者調",
    "T17n0721_060:0357a02": "伏；九者信業；十者不住壞處；十一者住心；",
    "T17n0721_060:0357a03": "十二者畏惡名；十三者不樂著；十四者獨行；",
    "T17n0721_060:0357a04": "十五者心不散亂；十六者念死；十七者離色",
    "T17n0721_060:0357a05": "富財種姓憍慢；十八者軟語；十九者於一切",
    "T17n0721_060:0357a06": "眾生起平等心；二十者知足；二十一者畏於",
    "T17n0721_060:0357a07": "境界；二十二者捨不信心。此二十二法，若天、",
    "T17n0721_060:0357a08": "若人如實修行，不墮惡道，速得涅槃。「『云何名",
    "T17n0721_060:0357a09": "悔？云何悔已而得安隱？既生悔已，斷不善法。",
    "T17n0721_060:0357a10": "云何生悔？若見他人造作不善身口意業，他",
    "T17n0721_060:0357a11": "作身業而呵毀之，應生悔心，不共同住。若有",
    "T17n0721_060:0357a12": "因緣，自起不善覺觀之心，隨生即捨，不生憶",
    "T17n0721_060:0357a13": "念，不味不著，內心生慚愧於他人，勤修精進",
    "T17n0721_060:0357a14": "令其不生，不受覺觀，心呵惡覺觀。譬如大坑，",
    "T17n0721_060:0357a15": "滿中糞屎死狗不淨，有清淨人入中求淨，既",
    "T17n0721_060:0357a16": "入坑中不淨沒咽，爾時其人心生厭惡。若有",
    "T17n0721_060:0357a17": "起於不善覺觀，其心生悔亦復如是。譬如異",
    "T17n0721_060:0357a18": "人常求淨行，以不知故，誤食糞穢。或有強力",
    "T17n0721_060:0357a19": "怨家強令食糞，食已惡賤，心生悔恨，後更不",
    "T17n0721_060:0357a20": "食。若有行於善業之人慚愧、呵毀不善覺",
    "T17n0721_060:0357a21": "觀亦復如是。勤修精進，斷除覺觀，是名初",
    "T17n0721_060:0357a22": "法。不生放逸，斷除放逸，破壞放逸，是故天",
    "T17n0721_060:0357a23": "人應當修學。若有善人欲求真諦，怖畏生",
    "T17n0721_060:0357a24": "死，若生微少不善覺觀，應生悔心，不生願",
    "T17n0721_060:0357a25": "心，不生放逸。不放逸人能起悔心，放逸之",
    "T17n0721_060:0357a26": "人則不能悔。如是一法，是諸善業之根本",
    "T17n0721_060:0357a27": "也。所謂斷除不善覺觀而生悔心，是名初",
    "T17n0721_060:0357a28": "法。",
    "T17n0721_060:0357a29": "「『復次，第二善法增長善法，所謂畏於惡道，名",
    "T17n0721_060:0357b01": "大出法，滅於放逸，能斷放逸。一切人天畏惡",
    "T17n0721_060:0357b02": "道行。若有沙門、若婆羅門、若復餘人，若畏",
    "T17n0721_060:0357b03": "惡道，不作惡業，若見他作亦不隨喜，知不善",
    "T17n0721_060:0357b04": "業墮於地獄、餓鬼、畜生，是故不作惡不善業。",
    "T17n0721_060:0357b05": "惡業之因，墮於惡道。何以故？於少惡業習近",
    "T17n0721_060:0357b06": "喜樂，令惡增長，墮於地獄、餓鬼、畜生。是故沙",
    "T17n0721_060:0357b07": "門、若婆羅門及餘畏惡道者應如是學，常應",
    "T17n0721_060:0357b08": "怖畏，不善果報甚為大惡，成就地獄、餓鬼、",
    "T17n0721_060:0357b09": "畜生。放逸行人、少智之人若能如是畏惡道",
    "T17n0721_060:0357b10": "者，不作放逸，不作身口意三種惡業，如是之",
    "T17n0721_060:0357b11": "人常修善業，捨不善業，是名畏惡道。譬如",
    "T17n0721_060:0357b12": "有人知自他力，畏於毒蛇及以刀火能斷",
    "T17n0721_060:0357b13": "人命；畏惡道者，怖畏惡業亦復如是。如是",
    "T17n0721_060:0357b14": "之人於微細業捨而不作，不行放逸。捨放逸",
    "T17n0721_060:0357b15": "故，生天人中，受大富樂。受富樂已，後入涅",
    "T17n0721_060:0357b16": "槃。以勝樂故，無死無變、無退無盡，是故常",
    "T17n0721_060:0357b17": "應怖畏惡道。若有沙門、若婆羅門及餘行者",
    "T17n0721_060:0357b18": "能如是行，得無上處。「『彼時，世尊說此偈言：",
    "T17n0721_060:0357b19": "「『「若人畏惡道，　　應捨放逸垢，",
    "T17n0721_060:0357b20": "　　　修善求功德，　　則到涅槃城。",
    "T17n0721_060:0357b21": "　　　若人畏惡道，　　其人心正直，",
    "T17n0721_060:0357b22": "　　　以其正心故，　　從樂得樂處。",
    "T17n0721_060:0357b23": "　　　若不畏惡道，　　則多造惡業，",
    "T17n0721_060:0357b24": "　　　為惡火所燒，　　將入於地獄。",
    "T17n0721_060:0357b25": "　　　譬如微少火，　　雖小亦能燒，",
    "T17n0721_060:0357b26": "　　　惡道亦如是，　　經劫猶得報。",
    "T17n0721_060:0357b27": "　　　若人欲得樂，　　應畏於惡道，",
    "T17n0721_060:0357b28": "　　　怖畏救惡道，　　則能得安樂。」",
    "T17n0721_060:0357b29": "「『如是法中，若天、若人、若沙門、婆羅門及餘善",
    "T17n0721_060:0357c01": "人，若畏惡道，於少不善，尋即悔過，心不隨喜",
    "T17n0721_060:0357c02": "亦不思惟，心念地獄、餓鬼、畜生，怖畏苦果。念",
    "T17n0721_060:0357c03": "已畏於三不善道，捨十惡業，止而不作，不教",
    "T17n0721_060:0357c04": "他作亦不隨喜，不近如是惡業之人，修行善",
    "T17n0721_060:0357c05": "業，捨一切惡，行淨無垢，捨離放逸，止一切",
    "T17n0721_060:0357c06": "惡，於不善法流轉有中而得解脫。於一切法",
    "T17n0721_060:0357c07": "得解脫已，解脫諸過則能安隱，度有彼岸。是",
    "T17n0721_060:0357c08": "故應當常畏惡道，當如是學，一切天人若愛",
    "T17n0721_060:0357c09": "此法，能至涅槃。",
    "T17n0721_060:0357c10": "「『復次，彼佛世尊說離放逸能至涅槃，利益安",
    "T17n0721_060:0357c11": "樂一切天人。我於先世人中得聞，憶念不忘，",
    "T17n0721_060:0357c12": "我今當為諸天眾說。云何名為第三忍法？如",
    "T17n0721_060:0357c13": "是忍者，第一善法、第一清淨，佛所讚歎。忍有",
    "T17n0721_060:0357c14": "二種：一者法忍；二者生忍。云何法忍？緣法",
    "T17n0721_060:0357c15": "道行，思惟白法——忍堅固法，思惟善道勝故",
    "T17n0721_060:0357c16": "能忍，故名為忍。譬如大地忍諸世間山河、園",
    "T17n0721_060:0357c17": "林無量種類，忍之不疲，一切法忍亦復如是。",
    "T17n0721_060:0357c18": "能到涅槃，一切法忍堅固最勝，白淨善法，涅",
    "T17n0721_060:0357c19": "槃道攝，故名法忍。如是之人堅固世間忍故，",
    "T17n0721_060:0357c20": "能至涅槃。",
    "T17n0721_060:0357c21": "「『復次，第二忍。所謂若沙門、婆羅門、若復餘人",
    "T17n0721_060:0357c22": "欲起瞋恚，忍令不起，知瞋過故，作是思惟：「若",
    "T17n0721_060:0357c23": "起瞋恚，自燒其身，其心噤毒顏色變異，他人",
    "T17n0721_060:0357c24": "所棄，皆悉驚避，眾人不愛，輕毀鄙賤，身壞",
    "T17n0721_060:0357c25": "命終墮於地獄。以瞋恚故，無惡不作，是故智",
    "T17n0721_060:0357c26": "者捨瞋如火。」知瞋過故，能自利益，為欲自",
    "T17n0721_060:0357c27": "利、利益他人，應當行忍。譬如大火焚燒屋",
    "T17n0721_060:0357c28": "宅，有勇健者以水滅之，智慧之人忍滅瞋恚",
    "T17n0721_060:0357c29": "亦復如是。能忍之人第一善心，能捨瞋恚，眾",
    "T17n0721_060:0358a01": "人所愛，眾人樂見，人所信受，顏色清淨，其心",
    "T17n0721_060:0358a02": "寂靜，心不躁動，善淨深心，離身口過、離心熱",
    "T17n0721_060:0358a03": "惱、離惡道畏、離於怨憎、離惡名稱、離於憂",
    "T17n0721_060:0358a04": "惱、離怨家畏、離於惡人惡口罵詈、離於悔",
    "T17n0721_060:0358a05": "畏、離惡聲畏、離無利畏、離於苦畏、離於慢",
    "T17n0721_060:0358a06": "畏。若人能離如是之畏，一切功德皆悉具足，",
    "T17n0721_060:0358a07": "名稱普聞，得現在未來二世之樂，眾人視之",
    "T17n0721_060:0358a08": "猶如父母。是忍辱人，眾人親近。是故瞋怒猶",
    "T17n0721_060:0358a09": "如毒蛇、如刀如火，以忍滅之，能令皆盡。能忍",
    "T17n0721_060:0358a10": "瞋恚，是名為忍。若有善人欲修行善，應作是",
    "T17n0721_060:0358a11": "念：「忍者如寶，應善護之。」如是忍者，能破瞋",
    "T17n0721_060:0358a12": "恚。正法忍光猶如炬火，能滅瞋闇。如盲者",
    "T17n0721_060:0358a13": "眼貧。正法者之財賄除邪見之貧窮，猶如父",
    "T17n0721_060:0358a14": "母利益其子。瞋恚沒溺，忍為大船。墮惡道",
    "T17n0721_060:0358a15": "者，忍為救拔。忍如大水滅地獄火，忍力能",
    "T17n0721_060:0358a16": "斷餓鬼慳嫉飢渴之惱。若墮畜生互相殘害，",
    "T17n0721_060:0358a17": "忍力則能施其身命。應樂行忍，常習不捨，若",
    "T17n0721_060:0358a18": "畏惡道，當勤精進思惟忍力。』「爾時，孔雀王菩",
    "T17n0721_060:0358a19": "薩以偈頌曰：",
    "T17n0721_060:0358a20": "「『若人忍莊嚴，　　諸莊嚴中勝，",
    "T17n0721_060:0358a21": "　　財物可劫盜，　　忍則不可失。",
    "T17n0721_060:0358a22": "　　若人修行忍，　　一切眾所愛，",
    "T17n0721_060:0358a23": "　　後時得安隱，　　忍為第一戒。",
    "T17n0721_060:0358a24": "　　若人修行忍，　　捨一切瞋恚，",
    "T17n0721_060:0358a25": "　　現在及未來，　　常得安隱處。",
    "T17n0721_060:0358a26": "　　忍辱戒智慧，　　如是三種財，",
    "T17n0721_060:0358a27": "　　此財最第一，　　非珍寶能譬。",
    "T17n0721_060:0358a28": "　　若人修行忍，　　一切應供養，",
    "T17n0721_060:0358a29": "　　善人所讚歎，　　是故應行忍。",
    "T17n0721_060:0358b01": "　　忍藥為第一，　　能除於瞋毒，",
    "T17n0721_060:0358b02": "　　忍能滅瞋恚，　　令其不復生。",
    "T17n0721_060:0358b03": "　　闇覆愚癡人，　　忍為勝光明，",
    "T17n0721_060:0358b04": "　　如燈能除闇，　　忍示於正道。",
    "T17n0721_060:0358b05": "　　若離正法財，　　流轉於五道，",
    "T17n0721_060:0358b06": "　　若有忍財物，　　於世最豪富。",
    "T17n0721_060:0358b07": "　　瞋恚大曠野，　　黑闇甚難度，",
    "T17n0721_060:0358b08": "　　忍資糧具足，　　能過無留難。",
    "T17n0721_060:0358b09": "　　若迷正法路，　　忍能為正導，",
    "T17n0721_060:0358b10": "　　怖畏惡道者，　　忍力為救護。",
    "T17n0721_060:0358b11": "　　常令眾生樂，　　能滅於苦惱，",
    "T17n0721_060:0358b12": "　　常得安隱樂，　　永離諸怖畏，",
    "T17n0721_060:0358b13": "　　善人之所愛，　　能生信功德，",
    "T17n0721_060:0358b14": "　　和集善吉祥，　　捨離不善法，",
    "T17n0721_060:0358b15": "　　示人正解脫，　　能滅生死畏，",
    "T17n0721_060:0358b16": "　　昇天之階陛，　　滅除地獄火，",
    "T17n0721_060:0358b17": "　　餓鬼畜生界，　　忍為能救護。",
    "T17n0721_060:0358b18": "　　忍能滿功德，　　令眾生寂滅，",
    "T17n0721_060:0358b19": "　　欲得吉祥樂，　　當修行忍辱。』",
    "T17n0721_060:0358b20": "「『如是忍者，名第一法，以修行故，現在未來常",
    "T17n0721_060:0358b21": "得安樂，身壞命終生於天上，後得涅槃。是故",
    "T17n0721_060:0358b22": "為不放逸生天人中，當修行忍。",
    "T17n0721_060:0358b23": "「『復次，第四善業能離放逸。若沙門、婆羅門及",
    "T17n0721_060:0358b24": "餘善人作何等善業？所謂精進勤求善法。與",
    "T17n0721_060:0358b25": "善相應，道法精進，正時相應，時處寂靜，修",
    "T17n0721_060:0358b26": "習世間、出世間法相應寂靜，非不相應。若沙",
    "T17n0721_060:0358b27": "門、婆羅門於世間、出世間法，初夜後夜知時",
    "T17n0721_060:0358b28": "止息，知時知處及知方便，如是則得安隱",
    "T17n0721_060:0358b29": "而住精進，能破一切懈怠。若沙門、婆羅門為",
    "T17n0721_060:0358c01": "破煩惱，勤修精進，既生精進，於色聲香味觸",
    "T17n0721_060:0358c02": "境界不起著心。若得因緣，持心令住，正心精",
    "T17n0721_060:0358c03": "進，二法為伴。攝心令離一切境界。若不善力",
    "T17n0721_060:0358c04": "起，精進遮之，正念斷除。一切法中，精進第",
    "T17n0721_060:0358c05": "一。以此二法為同伴故，令諸善法堅固不壞",
    "T17n0721_060:0358c06": "而得果報。正心精進功德力故，終得涅槃。若",
    "T17n0721_060:0358c07": "沙門、婆羅門及餘善人知此功德，當勤精進。",
    "T17n0721_060:0358c08": "於世間中，精進最勝。若世間業，以勤修故，而",
    "T17n0721_060:0358c09": "得堅固。以勤修故，而得果報。久住於世，他不",
    "T17n0721_060:0358c10": "能壞。若人精進，於命終時，其心清淨亦不怯",
    "T17n0721_060:0358c11": "弱，心不散亂、不恐不怖。雖得衰惱，不休不息，",
    "T17n0721_060:0358c12": "常勤修習，諸善增長，怨不能壞，無有人能說",
    "T17n0721_060:0358c13": "其過惡。隨所作業，具足成就。如是世間善業",
    "T17n0721_060:0358c14": "精進，智者所讚，何況出世正智精進而不勝",
    "T17n0721_060:0358c15": "妙。是故一切法、一切時、一切智，有智和合",
    "T17n0721_060:0358c16": "現前精進，知時知處，正見勤修。發精進故，得",
    "T17n0721_060:0358c17": "一切樂。若行顛倒，則得無利衰惱憂患。若無",
    "T17n0721_060:0358c18": "智慧，雖復勤苦，不名精進。』「爾時，孔雀王菩薩",
    "T17n0721_060:0358c19": "以偈頌曰：",
    "T17n0721_060:0358c20": "「『時處相應故，　　令作業增長，",
    "T17n0721_060:0358c21": "　　如法勤精進，　　則得善果報。",
    "T17n0721_060:0358c22": "　　雖法處作業，　　捨離於正法，",
    "T17n0721_060:0358c23": "　　作業不成就，　　以離精進故。",
    "T17n0721_060:0358c24": "　　如法勤精進，　　智慧得涅槃，",
    "T17n0721_060:0358c25": "　　如空中投戟，　　即生於天上。",
    "T17n0721_060:0358c26": "　　若人勤作業，　　而修行精進，",
    "T17n0721_060:0358c27": "　　所作皆和合，　　得廣大成就。",
    "T17n0721_060:0358c28": "　　若於世間義，　　若出世間義，",
    "T17n0721_060:0358c29": "　　皆由精進力，　　一切得成就。",
    "T17n0721_060:0359a01": "　　若離精進力，　　及離於正法，",
    "T17n0721_060:0359a02": "　　彼人無富樂，　　如求月中垢。",
    "T17n0721_060:0359a03": "　　賢聖八分道，　　念為能守護，",
    "T17n0721_060:0359a04": "　　精進大力人，　　能到第一道。",
    "T17n0721_060:0359a05": "　　精進得菩提，　　精進故生天，",
    "T17n0721_060:0359a06": "　　一切諸道果，　　無非精進得。",
    "T17n0721_060:0359a07": "　　既知此功德，　　精進調諸根，",
    "T17n0721_060:0359a08": "　　意發勤精進，　　無與精進等。』",
    "T17n0721_060:0359a09": "「如是孔雀王菩薩為兜率陀天眾、夜摩天眾，",
    "T17n0721_060:0359a10": "說於本生所持經法。時，諸天眾皆悉聽受，離",
    "T17n0721_060:0359a11": "於放逸，諸根調伏，一心諦聽。時孔雀王知諸",
    "T17n0721_060:0359a12": "天心生大歡喜，發勤精進，以清淨心為之說",
    "T17n0721_060:0359a13": "法，令集安隱，寂滅涅槃，利益安樂一切諸天。",
    "T17n0721_060:0359a14": "一切菩薩法利眾生。",
    "T17n0721_060:0359a15": "正法念處經卷第六十"
}