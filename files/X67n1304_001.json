{
    "X67n1304_001:0322c05": "No. 1304-A",
    "X67n1304_001:0322c06": " &#x8657;堂錄序",
    "X67n1304_001:0322c08": "[0322c08] 空劫前時。有無手人。入無影林。採無根樹。向圓覺伽",
    "X67n1304_001:0322c09": "藍。依光明藏。布戒定慧之柱礎。架體相用之棟梁。以",
    "X67n1304_001:0322c10": "解脫為門。運法空為座。號曰&#x8657;堂。我林泉老師而居",
    "X67n1304_001:0322c11": "也。於禪天之末見丹霞弄影。即色明心不免指空話",
    "X67n1304_001:0322c12": "空。橫說&#x7AEA;說要到親切處。俾聽之者日益時習廓達",
    "X67n1304_001:0322c13": "靈明者矣。",
    "X67n1304_001:0322c14": "[0322c14] 元貞元年秋九月奉訓大夫姜端禮撰",
    "X67n1304_001:0322c18": "&#x8657;堂集目錄",
    "X67n1304_001:0322c20": "卷第一",
    "X67n1304_001:0322c21": "一青原&#x5826;級(參學)二石頭曹溪(對機)",
    "X67n1304_001:0322c22": "三藥山坐次(禪定)四船子夾山(舟楫)",
    "X67n1304_001:0322c23": "五椑樹洞山(參學)六沙彌住庵(雨雪)",
    "X67n1304_001:0322c24": "七道吾五峰(對機)八洞山廊幕(姓名)",
    "X67n1304_001:0323a01": "九雲巖巾缾(香燈)十南泉異類(省訪)",
    "X67n1304_001:0323a02": "十一夾山示境(人境)十二夾山不會(門戶)",
    "X67n1304_001:0323a03": "十三夾山上堂(示眾)十四夾山撥塵(佛祖)",
    "X67n1304_001:0323a04": "十五石霜觸目(缾錫)十六漸源持鍬(遷化)",
    "X67n1304_001:0323a05": "十七洞山初秋(解結)十八洞山大事(服飾)",
    "X67n1304_001:0323a06": "卷第二",
    "X67n1304_001:0323a07": "十九洞山鳥道(橋路)二十神山過橋(橋路)",
    "X67n1304_001:0323a08": "二十一洛浦淘金(珍寶)二十二洛浦祖意(祖教)",
    "X67n1304_001:0323a09": "二十三洛浦供養(佛祖)二十四蛤溪相看(省訪)",
    "X67n1304_001:0323a10": "二十五洛浦一毫(飛走)二十六洛浦佛法(問法)",
    "X67n1304_001:0323a11": "二十七洛浦歸鄉(省訪)二十八洛浦祖教(祖教)",
    "X67n1304_001:0323a12": "二十九韶山禮拜(禮拜)三十韶山家風(家風)",
    "X67n1304_001:0323a13": "三十一黃山米價(糧食)三十二上藍本分(對機)",
    "X67n1304_001:0323a14": "三十三四禪入井(橋路)",
    "X67n1304_001:0323a15": "卷第三",
    "X67n1304_001:0323a16": "三十四海胡行道(大道)三十五天&#x76D6;浴室(沐浴)",
    "X67n1304_001:0323a17": "三十六九&#x5CEF;有言(佛祖)三十七九峰相傳(佛祖)",
    "X67n1304_001:0323a18": "三十八九峰侍者(遷化)三十九大光達磨(佛祖)",
    "X67n1304_001:0323a19": "四十強德上座(牛鹿)四十一文殊僧繇(真像)",
    "X67n1304_001:0323a20": "四十二鳳翔石柱(人境)四十三僧問曹山(賓主)",
    "X67n1304_001:0323a21": "四十四曹辭洞山(遊山)四十五甚物[宋-木+取]貴(&#x732B;犬)",
    "X67n1304_001:0323a22": "四十六枯木花開(花&#x83D3;)四十七&#x8E08;山壽塔(塔廟)",
    "X67n1304_001:0323a23": "四十八雲居上堂(示眾)四十九青林逕往(兔蛇)",
    "X67n1304_001:0323a24": "卷第四",
    "X67n1304_001:0323b01": "五十二鼠侵藤(飛走)五十一白水聲色(示眾)",
    "X67n1304_001:0323b02": "五十二白馬法身(法身)五十三九峰舉一(示眾)",
    "X67n1304_001:0323b03": "五十四天童應用(心眼)五十五清淨行者(經教)",
    "X67n1304_001:0323b04": "五十六北院牛頭(佛祖)五十七青峰大事(對機)",
    "X67n1304_001:0323b05": "五十八木平一漚(舟楫)五十九潼泉相傳(骨董)",
    "X67n1304_001:0323b06": "六十問百巖禪(禪定)六十一問百&#x5D53;道(大道)",
    "X67n1304_001:0323b07": "六十二問百巖教(經教)六十三泐潭碓搗(器用)",
    "X67n1304_001:0323b08": "六十四同安人師(佛祖)六十五谷山祖意(祖教)",
    "X67n1304_001:0323b09": "六十六白雲深處(對機)六十七大嶺清淨(珍寶)",
    "X67n1304_001:0323b10": "六十八同安家風(家風)",
    "X67n1304_001:0323b11": "卷第五",
    "X67n1304_001:0323b12": "六十九依經解義(經教)七十問諸佛師(佛祖)",
    "X67n1304_001:0323b13": "七十一孤峰獨宿(殿堂)七十二問本來心(心眼)",
    "X67n1304_001:0323b14": "七十三本來父母(省訪)七十四西來的意(祖教)",
    "X67n1304_001:0323b15": "七十五阿育家風(家風)七十六四海晏清(對機)",
    "X67n1304_001:0323b16": "七十七非思量處(對機)七十八白眉晒熱(歲時)",
    "X67n1304_001:0323b17": "七十九透法身句(法身)八十石門家風(家風)",
    "X67n1304_001:0323b18": "卷第六",
    "X67n1304_001:0323b19": "八十一淨眾蓮花(花&#x83D3;)八十二同安二機(對機)",
    "X67n1304_001:0323b20": "八十三廣德言語(對機)八十四廣德久負(鏡扇)",
    "X67n1304_001:0323b21": "八十五廣德波浪(舟楫)八十六雲光作牛(牛鹿)",
    "X67n1304_001:0323b22": "八十七太原數家(齋粥)八十八梁山日用(對機)",
    "X67n1304_001:0323b23": "八十九梁山祖意(祖教)九十梁山空劫(法器)",
    "X67n1304_001:0323b24": "九十一大陽上堂(示眾)九十二大陽家風(家風)",
    "X67n1304_001:0323c01": "九十三投子宗風(法屬)九十四投子示眾(飛走)",
    "X67n1304_001:0323c02": "九十五投子拈香(帝王)九十六天寧誰家(法屬)",
    "X67n1304_001:0323c03": "九十七天寧夜半(對機)九十八天寧上堂(法身)",
    "X67n1304_001:0323c04": "九十九保壽上堂(杖笠)百三界唯心(示眾)",
    "X67n1304_001:0323c06": "[0323c06] &#x8657;堂集目錄(終)",
    "X67n1304_001:0323c10": "No. 1304",
    "X67n1304_001:0323c11": "林泉老人評唱丹霞淳禪師頌古&#x8657;",
    "X67n1304_001:0323c12": "堂集卷一",
    "X67n1304_001:0323c14": "後學性一閱",
    "X67n1304_001:0323c15": "生生道人梓",
    "X67n1304_001:0323c16": "第一則 青原&#x5826;級(參學)",
    "X67n1304_001:0323c17": "[0323c17] 示眾云。有修有進索論高低。無證無為那消升降。只",
    "X67n1304_001:0323c18": "如行不出戶坐不當堂者。甚處安排則是。",
    "X67n1304_001:0323c19": "[0323c19] 舉青原思禪師問六祖大師。當何所務即得不落",
    "X67n1304_001:0323c20": "階級(這邊如穩當。那畔自相應)。祖云汝曾作什麼來(深窮妙理細辨根源)。",
    "X67n1304_001:0323c21": "思云聖諦亦不為(猶有這箇在)。祖云落何階級(重重烹煉要識",
    "X67n1304_001:0323c22": "精金)。思云。聖諦尚不為。落何階級(無皮毛不立。及盡聖凡情)。祖云。",
    "X67n1304_001:0323c23": "如是如是(真不掩偽。曲不藏直)。善自護持。吾當有偈(慈悲之故落草",
    "X67n1304_001:0323c24": "之談)。心地含諸種(大無不包。小無不入)。普雨悉皆萌(是法平等。無有高下)。",
    "X67n1304_001:0324a01": "頓悟花情已(但得雪消去)。菩提果自成(自然春到來)。",
    "X67n1304_001:0324a02": "[0324a02] 師云。建化門中不無評品。實際理地寧有階差。自始",
    "X67n1304_001:0324a03": "至末返本還源。不歷僧祇而獲法身者。自知頓漸超",
    "X67n1304_001:0324a04": "越奧妙玄極之理。六祖一日謂眾曰。諸善知識。汝等",
    "X67n1304_001:0324a05": "各各淨心聽吾說法。汝等諸人自心是佛。更莫狐疑。",
    "X67n1304_001:0324a06": "外無一物而能建立。皆是本心生種種法。故經云。心",
    "X67n1304_001:0324a07": "生則種種法生。心滅則種種法滅。若欲成就種智。須",
    "X67n1304_001:0324a08": "達一相三昧．一行三昧。若於一切處而不住相。彼相",
    "X67n1304_001:0324a09": "中不生憎愛亦無取捨。不念利益成壞等事。安閑恬",
    "X67n1304_001:0324a10": "靜&#x8657;融澹泊。此名一相三昧。若於一切處行住坐臥",
    "X67n1304_001:0324a11": "純一直心。不動道場真成淨土。名一行三昧。若人具",
    "X67n1304_001:0324a12": "二三昧。如地有種。能含藏長養成就其實。一相一行",
    "X67n1304_001:0324a13": "亦復如是。我今說法猶如時雨溥潤大地。汝等佛性",
    "X67n1304_001:0324a14": "譬諸種子。遇茲霑洽悉得發生。承吾旨者決獲菩提。",
    "X67n1304_001:0324a15": "依吾行者定證妙果。林泉道。莫怪老盧能處藥。慣曾",
    "X67n1304_001:0324a16": "得效敢傳方。達摩亦云。吾本來茲土。說法救迷情。林",
    "X67n1304_001:0324a17": "泉道。上代下世老婆心切。而況丹霞以綿綿密密隱",
    "X67n1304_001:0324a18": "隱難分處交加頌出。頌曰。",
    "X67n1304_001:0324a19": "[0324a19] 卓爾難將正眼窺(睥睨有分)。&#x9008;超今古類何齊(果見參差)。苔",
    "X67n1304_001:0324a20": "封古殿無人侍(玉宇深沉)。月&#x93BB;蒼梧鳳不栖(爭肯坐&#x7740;)。",
    "X67n1304_001:0324a21": "[0324a21] 師云。彩雲影裏仙人現。手把紅羅扇遮面。急須著眼",
    "X67n1304_001:0324a22": "看仙人。莫看仙人手中扇。有等餓眼禪和。貪觀雲外",
    "X67n1304_001:0324a23": "月。失&#x5374;掌中珠。漫自逐句尋言。不務知根達本。況此",
    "X67n1304_001:0324a24": "不落階級的人。磊磊落落雄雄堂堂。其機不可觸。其",
    "X67n1304_001:0324b01": "鋒不可當。用之則行。舍之則藏。活鱍鱍。轉轆轆。雖是",
    "X67n1304_001:0324b02": "面門出入。無形影而難審其詳。此其所以難將正眼",
    "X67n1304_001:0324b03": "莫可窺窬者歟。故臨濟囑三聖云。吾遷化後。不得滅",
    "X67n1304_001:0324b04": "&#x5374;吾正法眼藏。聖云爭敢滅&#x5374;和尚正法眼藏。濟曰",
    "X67n1304_001:0324b05": "忽有人問汝作麼生祗對。聖便喝。濟曰誰知吾正法",
    "X67n1304_001:0324b06": "眼藏向這瞎驢邊滅&#x5374;。林泉道。誰知口苦心甜處。倒",
    "X67n1304_001:0324b07": "楔杷頭兜豁伊。只如三聖與麼喝。正法眼藏可窺不",
    "X67n1304_001:0324b08": "可窺。見徹見不徹。諸人試斫額看。其實此事自古及",
    "X67n1304_001:0324b09": "今比類難齊。言說不到若苔封古殿月&#x93BB;蒼梧。臣趑",
    "X67n1304_001:0324b10": "趄而莫侍尊嚴。鳳戢翼而潛升霄漢。且道不墮功勳",
    "X67n1304_001:0324b11": "一句。合作麼生道。聖凡情已盡。何用立階梯。",
    "X67n1304_001:0324b12": "第二則 石頭曹溪(對機)",
    "X67n1304_001:0324b13": "[0324b13] 示眾云。人無害虎心。虎無傷人意。迴戈倒戟時。計穩",
    "X67n1304_001:0324b14": "能周&#x5079;。未委乎誰具斯作略。",
    "X67n1304_001:0324b15": "[0324b15] 舉石頭遷禪師問青原云。和尚自離曹溪。甚時到",
    "X67n1304_001:0324b16": "此間(家富兒嬌)。原云我&#x5374;不知汝甚時離曹溪來(念彼觀音",
    "X67n1304_001:0324b17": "力。還&#x7740;於本人)。頭云某甲不從曹溪來(赤諱白誺)。原云我已知",
    "X67n1304_001:0324b18": "汝來處了也(明眼人難謾)。頭云。和尚幸是大人。且莫造",
    "X67n1304_001:0324b19": "次(啼哭樣奉猶自可。爛泥隱刺更難甘)。",
    "X67n1304_001:0324b20": "[0324b20] 師云。南嶽石頭希遷禪師。初至吉州青原山靜居寺",
    "X67n1304_001:0324b21": "參思禪師。思曰子何方來。遷云曹溪。曰將得甚麼來。",
    "X67n1304_001:0324b22": "云未到曹溪亦不失。曰若恁麼用去曹溪作甚麼。云",
    "X67n1304_001:0324b23": "若不到爭知不失。遷又云曹溪大師還識和尚不。曰",
    "X67n1304_001:0324b24": "汝今識吾不。云識又爭能識得。曰眾角雖多一麟足",
    "X67n1304_001:0324c01": "矣。遷又問。和尚自離曹溪。甚時至此間。曰我&#x5374;不知",
    "X67n1304_001:0324c02": "汝早晚離曹溪。云希遷不從曹溪來。曰我已知汝來",
    "X67n1304_001:0324c03": "處了也。云和尚幸是大人且莫造次。林泉道。子細看",
    "X67n1304_001:0324c04": "來。雖似叉手罵丈母。其奈見與師齊減師半德。見過",
    "X67n1304_001:0324c05": "於師方堪傳授。此亦父為子隱子為父隱。直在其中",
    "X67n1304_001:0324c06": "之別樣也。非世智辯&#x8066;可定奪矣。其實來無所從去",
    "X67n1304_001:0324c07": "無所住。故經云。若有人言如來若來若去若坐若臥。",
    "X67n1304_001:0324c08": "是人不解我所說義。何以故。如來者無所從來亦無",
    "X67n1304_001:0324c09": "所去。故名如來。林泉道。如來禪。祖師禪。休爭眉與鏝。",
    "X67n1304_001:0324c10": "只是一文錢。更看丹霞別傳消息。頌曰。",
    "X67n1304_001:0324c11": "[0324c11] 木人來問青霄路(指空話空)。玉女年尊似不聞(耳邊風過)。&#x643A;",
    "X67n1304_001:0324c12": "手相將歸故國(同行無&#x758E;伴)。暮山岌岌&#x93BB;重雲(不教人見轉風",
    "X67n1304_001:0324c13": "流)。",
    "X67n1304_001:0324c14": "[0324c14] 師云。竺土不傳無字印。祇園剛道寄書來。當此之時。",
    "X67n1304_001:0324c15": "木人問路枉向青霄。誰敢臨岐妄傳消息。故年尊玉",
    "X67n1304_001:0324c16": "女聽風柯而聞似不聞。齒缺泥牛耕月色而見如不",
    "X67n1304_001:0324c17": "見。無中唱出。信手拈來。擊碎疑團。歌殘狂解。所以教",
    "X67n1304_001:0324c18": "離心意識。參出凡聖路。學淺知淺見爭免向舌上鑽",
    "X67n1304_001:0324c19": "研。狹智狹聞寧不於言中採摭。此皆生死根本妄想",
    "X67n1304_001:0324c20": "端倪。古人慈悲太甚。行願弘深。籍有言欲顯無言。假",
    "X67n1304_001:0324c21": "無說要知真說。為垂隻手方便提&#x643A;。擬使初心殷勤",
    "X67n1304_001:0324c22": "趣向。雖暮山之岌岌五眼難窺。奈秋月之輝輝寸心",
    "X67n1304_001:0324c23": "不昧。&#x93BB;重雲漫教緊俏。滯玄關枉使因循。放開一線",
    "X67n1304_001:0324c24": "許商量。不惜雙眉通祕訣。還相委悉麼。妙體本來無",
    "X67n1304_001:0325a01": "處所。通身那更有蹤由。",
    "X67n1304_001:0325a02": "第三則 藥山坐次(禪定)",
    "X67n1304_001:0325a03": "[0325a03] 示眾云。行住坐臥無非妙用神通。語默離微總是法",
    "X67n1304_001:0325a04": "門佛事。直饒向空劫前承當。&#x5257;地索道未在未在。到",
    "X67n1304_001:0325a05": "這裏還許開口麼。",
    "X67n1304_001:0325a06": "[0325a06] 舉藥山惟儼禪師一日在石上坐次(&#x811A;力困時歇)。石頭",
    "X67n1304_001:0325a07": "和尚見乃問云。在這裏作甚麼(老不歇心)。山云一物不",
    "X67n1304_001:0325a08": "為(引惹詞訟)。頭云恁麼則閑坐也(克己復禮)。頭云。汝道不為。",
    "X67n1304_001:0325a09": "不為箇甚麼(要識真金火裏看)。山云千聖亦不識(許汝眼明)。石",
    "X67n1304_001:0325a10": "頭因以偈贊曰。從來共住不知名(&#x5374;最親切)。任運相將",
    "X67n1304_001:0325a11": "祇麼行(好客無&#x758E;伴)。自古上賢猶不識(懶兒攀伴)。造次凡流",
    "X67n1304_001:0325a12": "豈可明(勿謂秦無人)。",
    "X67n1304_001:0325a13": "[0325a13] 師云。澧州藥山惟儼禪師。絳州韓氏子。年十七依潮",
    "X67n1304_001:0325a14": "陽西山慧照禪師出家。納戒于衡嶽希操律師。&#x613D;通",
    "X67n1304_001:0325a15": "經論。嚴持戒律。一日自歎曰。大丈夫當離法自淨。誰",
    "X67n1304_001:0325a16": "能屑屑事細行於布巾邪。首造石頭之室。便問三乘",
    "X67n1304_001:0325a17": "十二分教某甲粗知。&#x751E;聞南方直指人心見性成佛。",
    "X67n1304_001:0325a18": "實未明了。伏望和尚慈悲指示。頭曰。恁麼也不得。不",
    "X67n1304_001:0325a19": "恁麼也不得。恁麼不恁麼總不得。子作麼生。師罔措。",
    "X67n1304_001:0325a20": "頭曰。子因緣不在此。且往馬大師處去。師稟命恭禮",
    "X67n1304_001:0325a21": "馬祖仍伸前問。祖曰。我有時教伊揚眉瞬目。有時不",
    "X67n1304_001:0325a22": "教伊揚眉瞬目。有時揚眉瞬目者是。有時揚眉瞬目",
    "X67n1304_001:0325a23": "者不是。子作麼生。師於言下契悟。便禮拜。祖曰你見",
    "X67n1304_001:0325a24": "甚麼道理便禮拜。師曰某在石頭處如蚊子上鐵牛。",
    "X67n1304_001:0325b01": "祖曰。汝既如是。善自護持。侍奉三年。一日祖問。子近",
    "X67n1304_001:0325b02": "日見處作麼生。師曰皮膚脫落盡破有一真實。祖曰。",
    "X67n1304_001:0325b03": "子之所得。可謂&#x604A;於心體。布於四肢。既然如是。將三",
    "X67n1304_001:0325b04": "條篾束取肚皮住山去。師曰某甲又是何人敢言住",
    "X67n1304_001:0325b05": "山。祖曰。不然。未有常行而不住。常住而不行。欲益無",
    "X67n1304_001:0325b06": "所益。欲為無所為。宜作舟航。無住於此。師乃辭祖&#x5374;",
    "X67n1304_001:0325b07": "返石頭。一日在石上坐次。石頭問曰在這裏作甚麼。",
    "X67n1304_001:0325b08": "林泉道。有甚不知。有甚不見。何必重重曲垂方便。山",
    "X67n1304_001:0325b09": "云。一物不為。已是堆山積嶽。塞壑填溝。頭曰恁麼閑",
    "X67n1304_001:0325b10": "坐也。再三撈摝盡力提&#x643A;。山云若閑坐即為也。靈利",
    "X67n1304_001:0325b11": "衲僧一撥便轉。頭曰。汝道不為。不為箇甚麼。端的為",
    "X67n1304_001:0325b12": "人為徹。殺人見血。山云千聖亦不識。到此之際任誰",
    "X67n1304_001:0325b13": "索。許具金剛眼。怎不教石頭滿口贊伊道。從來共住",
    "X67n1304_001:0325b14": "不知名。任運相將只麼行。想這沒面孔漢不近人情。",
    "X67n1304_001:0325b15": "自古上賢猶不識。造次凡流豈可明。據此父子緣熟",
    "X67n1304_001:0325b16": "師資道契。折麼是誰看他不破。還知丹霞冷眼傍觀",
    "X67n1304_001:0325b17": "處麼。頌曰。",
    "X67n1304_001:0325b18": "[0325b18] 玄微及盡本翛然(果有這箇在)。若為渠閑萬八千(當機不讓)。",
    "X67n1304_001:0325b19": "月印澄江魚不見(可惜蹉過)。釣人何必更拋筌(枉勞心力)。",
    "X67n1304_001:0325b20": "[0325b20] 師云。了了了時無可了。玄玄玄處亦須呵。秦跋陀禪",
    "X67n1304_001:0325b21": "師問生法師講何經論。云大般若經。師曰作麼生說",
    "X67n1304_001:0325b22": "色空義。云眾微聚。曰色眾微無自性曰空。師曰眾微",
    "X67n1304_001:0325b23": "未聚時作甚麼。生罔措。師又問別講何經論。云大涅",
    "X67n1304_001:0325b24": "盤經。師曰如何說涅盤之義。云。涅而不生。盤而不滅。",
    "X67n1304_001:0325c01": "不生不滅故曰涅盤。師曰這箇是如來涅盤。那箇是",
    "X67n1304_001:0325c02": "法師涅盤。云。涅盤之義豈有二耶。某甲只如此。未審",
    "X67n1304_001:0325c03": "禪師如何說涅盤。師拈起如意曰還見麼。云見。師曰",
    "X67n1304_001:0325c04": "見箇甚麼。云見禪師手中如意。師將如意擲于地曰",
    "X67n1304_001:0325c05": "見麼。云見。曰見箇甚麼。云見禪師手中如意墮地。師",
    "X67n1304_001:0325c06": "斥曰。觀公見解。未出常流。何得名喧宇宙。拂袖而去。",
    "X67n1304_001:0325c07": "其徒懷疑不已。乃追師扣問。我師說色空涅盤不契。",
    "X67n1304_001:0325c08": "未審禪師如何說色空義。曰不道汝師說得不是。汝",
    "X67n1304_001:0325c09": "師只說得果上色空。不會說得因中色空。其徒云。如",
    "X67n1304_001:0325c10": "何是因中色空。曰。一微空故眾微空。眾微空故一微",
    "X67n1304_001:0325c11": "空。一微空中無眾微。眾微空中無一微。林泉道。直饒",
    "X67n1304_001:0325c12": "及盡今時。未免狼藉&#x5FA7;地。雖本&#x5010;然。坐著即不可。此",
    "X67n1304_001:0325c13": "豈非相隔萬八千也。月印澄江魚全不見。釣人何必",
    "X67n1304_001:0325c14": "更欲拋筌。還知此意麼。非智可知難可測。龍睛天眼",
    "X67n1304_001:0325c15": "&#x89B7;無門。",
    "X67n1304_001:0325c16": "第四則 船子夾山(舟楫)",
    "X67n1304_001:0325c17": "[0325c17] 示眾云。有時恁麼。羚羊挂角月沉西。有時不恁麼。木",
    "X67n1304_001:0325c18": "馬遊春駿不&#x8989;。用行舍藏自由自在。知是何人。",
    "X67n1304_001:0325c19": "[0325c19] 舉舡子誠禪師囑夾山云。直須藏身處沒蹤跡(唆&#x732B;",
    "X67n1304_001:0325c20": "入枯井)。沒蹤跡處莫藏身(切忌瓮生根)。吾三十年在藥山",
    "X67n1304_001:0325c21": "只明斯事(將謂忘&#x5374;)。",
    "X67n1304_001:0325c22": "[0325c22] 師云。秀州華亭舡子德誠禪師。自傳藥山之道。唯好",
    "X67n1304_001:0325c23": "山水自適其意。故泛舟於華亭江上。因得此名。一日",
    "X67n1304_001:0325c24": "泊舡岸邊閑坐。有官人問。如何是和尚日用事。師&#x7AEA;",
    "X67n1304_001:0326a01": "起橈子曰會麼。云不會。曰棹撥清波金鱗罕遇。復有",
    "X67n1304_001:0326a02": "頌曰。有一魚兮偉莫裁。混融包納信奇哉。能變化。吐",
    "X67n1304_001:0326a03": "風雷。下線何曾釣得來。別人只看採芙。蓉香氣長黏",
    "X67n1304_001:0326a04": "遶指風。兩岸&#x668E;。一舡紅。何曾解染得&#x8657;空。問我生涯",
    "X67n1304_001:0326a05": "只是舡。子孫各自賭機緣。不由地。不由天。除&#x5374;蓑衣",
    "X67n1304_001:0326a06": "無可傳。與夾山相見機語。投子頌古中已載。茲不復",
    "X67n1304_001:0326a07": "云。相別之際遂囑曰。汝向去直須藏身處沒蹤跡。沒",
    "X67n1304_001:0326a08": "蹤跡處莫藏身。可謂是未到無心須要到。既到無心",
    "X67n1304_001:0326a09": "無也休。端的若是脫洒衲僧。出住自知時節。孔子謂",
    "X67n1304_001:0326a10": "顏淵曰。用之則行舍之則藏。唯我與爾有是夫。此之",
    "X67n1304_001:0326a11": "用舍行藏與吾衲僧何啻天淵。本欲要伊於一切時",
    "X67n1304_001:0326a12": "中外不隨應內不居空。這邊那畔無可不可。故云吾",
    "X67n1304_001:0326a13": "三十年在藥山只明斯事。是知依法作法要常念茲",
    "X67n1304_001:0326a14": "在茲。一片老婆心。千古為龜鑑。且道兼帶一句。合作",
    "X67n1304_001:0326a15": "麼生道。試看丹霞為伊頌出。頌曰。",
    "X67n1304_001:0326a16": "[0326a16] 白雲檻外思悠哉(無心能出岫。有意伴孤鶴)。密密金刀剪不開",
    "X67n1304_001:0326a17": "(渾侖無縫罅)。幽洞不拘關&#x93BB;意(去住自由)。縱橫無繫去還來",
    "X67n1304_001:0326a18": "(跋涉不易)。",
    "X67n1304_001:0326a19": "[0326a19] 師云。體空成事。任妄念而漂沉。不變隨緣。守真心而",
    "X67n1304_001:0326a20": "寂滅。不有妙覺其孰能達斯理乎。況此白雲搖曳碧",
    "X67n1304_001:0326a21": "落清明。檻外&#x5D53;前天涯海角。無心而出。應緣舒卷而",
    "X67n1304_001:0326a22": "濟物無私。有感必通知時休沐而潤澤有淮。隨風浩",
    "X67n1304_001:0326a23": "蕩映日飄颻。若垂天之翼悠悠漾漾者哉。猶事理之",
    "X67n1304_001:0326a24": "相兼。真俗之通貫。體用之雙彰。境智之相半。綿綿密",
    "X67n1304_001:0326b01": "密雄雄堂堂。所以金刀剪不開也。既幽洞不拘關&#x93BB;。",
    "X67n1304_001:0326b02": "想縱橫必使優遊。此寔近取諸身遠取諸物。以喻本",
    "X67n1304_001:0326b03": "分事之不本分也。其或於此未明。獨鶴有時常伴水。",
    "X67n1304_001:0326b04": "好雲無事不離山。",
    "X67n1304_001:0326b05": "第五則 椑樹洞山(參學)",
    "X67n1304_001:0326b06": "[0326b06] 示眾云。正按傍提。一句了然超百億。左敲右擊。片言",
    "X67n1304_001:0326b07": "可以越三千。不涉唇皮。誰能舉似。",
    "X67n1304_001:0326b08": "[0326b08] 舉椑樹省禪師問洞山甚麼處來(不勞勘)。山云親近",
    "X67n1304_001:0326b09": "來(實頭人難得)。樹云。若是親近。用動這兩片皮作甚麼",
    "X67n1304_001:0326b10": "(入草求人)。後曹山聞舉乃云一子親得(便宜不出當家)。",
    "X67n1304_001:0326b11": "[0326b11] 師舉祖燈錄云。宣州椑樹慧省禪師。因洞山來參。樹",
    "X67n1304_001:0326b12": "問來作甚麼。山云來親近和尚。樹曰。若是親近。用動",
    "X67n1304_001:0326b13": "這兩片皮作麼。山無對。林泉道。&#x609E;入桃園。後曹山云",
    "X67n1304_001:0326b14": "一子親得。此乃父為子隱子為父隱。直在其中。丹霞",
    "X67n1304_001:0326b15": "舉處謂。問甚麼處來。本是問作甚麼來。答云親近來。",
    "X67n1304_001:0326b16": "此豈非問答相應也。後又遺漏。山無對。此乃不見曹",
    "X67n1304_001:0326b17": "山道一子親得之意。蓋編錄之不審也。況洞上宗風",
    "X67n1304_001:0326b18": "語忌十成。機貴回互。洞山無對。豈非向空劫以前承",
    "X67n1304_001:0326b19": "當。佛未出世時會得。曹山爭肯證父攘羊。受責於仲",
    "X67n1304_001:0326b20": "尼。故云一子親得。空王寶印豈假親傳。無縫伽黎何",
    "X67n1304_001:0326b21": "消密付。此師資道合猶參乎一。唯亦當以一貫之而",
    "X67n1304_001:0326b22": "稱許者哉。還知麼。肐膞到頭難外屈。休云孫子不如",
    "X67n1304_001:0326b23": "兒。更看丹霞別般誇羨。頌曰。",
    "X67n1304_001:0326b24": "[0326b24] 從來父子不相離(天使其然)。石女何勞更問伊(多羅閑管)。昨",
    "X67n1304_001:0326c01": "夜寒巖無影木(根非生下土)。白雲深處露橫枝(葉不墜秋風)。",
    "X67n1304_001:0326c02": "[0326c02] 師云。非同世之君君臣臣父父子子。假以忠孝親情",
    "X67n1304_001:0326c03": "以喻至道。曩劫以來與汝本來真如佛性妙覺明心",
    "X67n1304_001:0326c04": "無斯須而曾捨離。故云從來父子不相離。豈止椑樹",
    "X67n1304_001:0326c05": "洞山同聲相應同氣相求者歟。故石女以無情無口",
    "X67n1304_001:0326c06": "之口&#x8657;心冷氣倦審問伊。而復竊聽。昨夜寒&#x5D53;無影",
    "X67n1304_001:0326c07": "古木向白雲深處偶露橫枝。若不解無中出有。爭能",
    "X67n1304_001:0326c08": "達意外之玄。儻肯於劫外承當。更何必而今相見。還",
    "X67n1304_001:0326c09": "知不動唇皮道得處麼。萬籟把吾休失笑。我笑&#x8657;空",
    "X67n1304_001:0326c10": "舌更長。",
    "X67n1304_001:0326c11": "第六則 沙彌住庵(雨雪)",
    "X67n1304_001:0326c12": "[0326c12] 示眾云。告往知來不妨俏俊。心明意顯沒可思量。忽",
    "X67n1304_001:0326c13": "遇同風。莫有遞相證據者麼。",
    "X67n1304_001:0326c14": "[0326c14] 舉高沙彌住菴。一日歸來值雨(教休不肯休)。藥山云甚",
    "X67n1304_001:0326c15": "麼處來(不消詐問)。彌云窊裏來(我豈不知)。山云可殺濕(便恁麼來)。",
    "X67n1304_001:0326c16": "彌云不打這&#x76B7;笛(似有魂靈)。雲&#x5D53;云。皮也無。打甚麼&#x76B7;",
    "X67n1304_001:0326c17": "(承虛接響)。道吾云。&#x76B7;也無。打甚麼皮(接響承虛)。山云一場好",
    "X67n1304_001:0326c18": "曲調(沒孔笛逢&#x6BE1;拍板。阿誰肯助采聲來)。",
    "X67n1304_001:0326c19": "[0326c19] 師云。澧州高沙彌。一日辭藥山。山問甚麼處去。彌云",
    "X67n1304_001:0326c20": "某甲在眾有妨。且往路邊卓箇草菴。接待往來茶湯",
    "X67n1304_001:0326c21": "去。曰生死事大何不受戒去。云。知是般事便休。更喚",
    "X67n1304_001:0326c22": "甚麼作戒。曰。汝既如是。不得離吾左右。時復與子相",
    "X67n1304_001:0326c23": "見。彌住庵後。一日歸來值雨。山曰你來也。云是。曰可",
    "X67n1304_001:0326c24": "煞濕。云不打這&#x76B7;笛。雲&#x5D53;云。皮也無。打甚麼&#x76B7;。道吾",
    "X67n1304_001:0327a01": "云。&#x76B7;也無。打甚麼皮。山曰今日大好一場曲調。此則",
    "X67n1304_001:0327a02": "公案與祖燈所載大同小異。大抵談其神駿。略其玄",
    "X67n1304_001:0327a03": "黃。不足&#x6060;也。據藥山恁麼問。高沙彌與麼答。佛事人",
    "X67n1304_001:0327a04": "情一時周足。更那堪雲&#x5D53;道吾把火助熱見義勇為。",
    "X67n1304_001:0327a05": "共垂隻手著力扶持。比迴爨弄幾箇能知。若非藥山",
    "X67n1304_001:0327a06": "老漢。險不解合支離。所以道今日大好一場曲調。且",
    "X67n1304_001:0327a07": "看丹霞如何斷和。頌曰。",
    "X67n1304_001:0327a08": "[0327a08] 偶爾垂言借問伊(諦聽諦聽善思念之)。知音爭肯落今時(塵中",
    "X67n1304_001:0327a09": "能作主。化外自來賓)。胡家不犯宮商曲(細抹將來)。玉笛同將劫外",
    "X67n1304_001:0327a10": "吹(萬籟有心聞不得。孤巖無耳&#x5374;知音)。",
    "X67n1304_001:0327a11": "[0327a11] 師云。自佛祖以來莫不入廛垂手曲垂方便。物物頭",
    "X67n1304_001:0327a12": "頭明明了了指示於人。世尊一日示隨色摩尼珠問",
    "X67n1304_001:0327a13": "五方天王曰。此珠作何色。時五方天王互說異色。世",
    "X67n1304_001:0327a14": "尊復藏珠入袖&#x5374;臺手曰此珠作何色。天王曰。佛手",
    "X67n1304_001:0327a15": "中無珠。何處有色。世尊嘆曰。汝何迷倒之甚。吾將世",
    "X67n1304_001:0327a16": "珠示汝。便各強說有青黃赤白色。吾將真珠示之。便",
    "X67n1304_001:0327a17": "總不知。時五方天王悉皆悟道。林泉道。不因佛指示。",
    "X67n1304_001:0327a18": "洎乎錯商量。曹溪六祖初自新州來參五祖。祖問曰",
    "X67n1304_001:0327a19": "汝自何來。云嶺南。曰欲須何事。云唯求作佛。曰。嶺南",
    "X67n1304_001:0327a20": "人無佛性。若為得佛。云。人有南北。佛性豈然。祖知是",
    "X67n1304_001:0327a21": "異人乃訶曰著槽廠去。遂禮足而退。林泉道。若不得",
    "X67n1304_001:0327a22": "流水。還應過別山。此豈非佛祖偶爾垂言借問伊處。",
    "X67n1304_001:0327a23": "古之今之本無兩樣。若是知音賢者。爭肯於今時言",
    "X67n1304_001:0327a24": "句上鑽研。識情內卜度。萬派潮宗皆歸性海。豈不快",
    "X67n1304_001:0327b01": "哉。況胡笳不犯宮商曲。非獲耳根圓通何能知之也",
    "X67n1304_001:0327b02": "耶。賴遇藥山父子。沙彌昆仲雲&#x5D53;道吾共品玉笛。節",
    "X67n1304_001:0327b03": "拍相隨。奏佳韻於千秋。遺清音於萬古。還會麼。不消",
    "X67n1304_001:0327b04": "頻側耳。何必&#x6060;雙睛。",
    "X67n1304_001:0327b05": "第七則 道吾五峰(對機)",
    "X67n1304_001:0327b06": "[0327b06] 示眾云。真光不耀。至理難明。天眼龍睛且宜托後。舒",
    "X67n1304_001:0327b07": "手不見手時誰能辨的。",
    "X67n1304_001:0327b08": "[0327b08] 舉道吾智禪師到五峰(登山不易)。峰問還識藥山麼(自來",
    "X67n1304_001:0327b09": "生面)。吾云不識(許伊眼明)。峰云為甚麼不識(抑逼殺人)。吾云不",
    "X67n1304_001:0327b10": "識不識(頭正尾正)。",
    "X67n1304_001:0327b11": "[0327b11] 師云。潭州道吾山宗智禪師。嗣藥山。山一日上堂云。",
    "X67n1304_001:0327b12": "我有一句子。不曾說向人。師出曰相隨來也。僧問藥",
    "X67n1304_001:0327b13": "山。一句子如何說。山曰非言說。師曰早言說了也。及",
    "X67n1304_001:0327b14": "至到五峰。峰問還識藥山老宿麼。&#x5374;云不識。此豈非",
    "X67n1304_001:0327b15": "赤諱白誺覿面相謾。達摩初見武帝。帝問如何是聖",
    "X67n1304_001:0327b16": "諦第一義。摩云廓然無聖。帝曰對朕者誰。摩云不識。",
    "X67n1304_001:0327b17": "且道與此不識是同是別。其實藥山本來面目。圓同",
    "X67n1304_001:0327b18": "太&#x8657;無欠無餘。非短長之可較量。非肥瘦之可品格。",
    "X67n1304_001:0327b19": "千光那照五眼難窺。設使瞻之在前。不覺忽焉在後。",
    "X67n1304_001:0327b20": "所以道吾贈箇不識。可&#x6060;五峰赶賊要赶上。論實不",
    "X67n1304_001:0327b21": "論&#x8657;。再三勘驗的礭催徵。是他道吾不減一字。更添",
    "X67n1304_001:0327b22": "兩字道不識不識。林泉道。苦瓠連根苦。甜瓜徹蒂甜。",
    "X67n1304_001:0327b23": "非唯作得主。更乃不食言。直饒及盡今時。未免遭人",
    "X67n1304_001:0327b24": "點檢。頌曰。",
    "X67n1304_001:0327c01": "[0327c01] 白雲深處路難通(舉步落危途)。擬問蹤由已涉功(誠哉是言",
    "X67n1304_001:0327c02": "也)。挂角羚羊無影跡(不許追尋)。從容還落正偏中(擬議之間",
    "X67n1304_001:0327c03": "長途萬里)。",
    "X67n1304_001:0327c04": "[0327c04] 師云。大道廣&#x6FF6;平坦縱橫。可惜時人不來遊履。得之",
    "X67n1304_001:0327c05": "者左右逢原。失之者孤危顛險。雖則情塵撲落識浪",
    "X67n1304_001:0327c06": "洿竭。真淨界中不著邊徼。恰似白雲深處枯木&#x5D53;前。",
    "X67n1304_001:0327c07": "差路難通玄途謾進。故從賢者擬問端由。已涉功勳",
    "X67n1304_001:0327c08": "成尊貴墮。所以新豐云。向道莫去。歸來背父。爭如學",
    "X67n1304_001:0327c09": "取羚羊挂角飛鳥騰空。非唯難&#x8994;其蹤。敢道莫尋其",
    "X67n1304_001:0327c10": "跡。故經云。若以色見我。以音聲求我。是人行邪道。不",
    "X67n1304_001:0327c11": "能見如來。當此之際。道吾不識豈&#x8657;語哉。其或左脣",
    "X67n1304_001:0327c12": "右盻前思後想。從容還落正偏中矣。投子頌云。正中",
    "X67n1304_001:0327c13": "偏。三更初夜月明前。莫&#x6060;相逢不相識。隱隱猶懷舊",
    "X67n1304_001:0327c14": "日嫌。若也於斯&#x89B7;透。分明覿面別無真。其或未然。爭",
    "X67n1304_001:0327c15": "奈迷頭還認影。",
    "X67n1304_001:0327c16": "第八則 洞山廊幕(姓名)",
    "X67n1304_001:0327c17": "[0327c17] 示眾云。鞔天索價。&#x613D;地相酬。瓦礫泥團。真金不換。會",
    "X67n1304_001:0327c18": "得則途中受用。不會則世諦流布。須知末後牢關。不",
    "X67n1304_001:0327c19": "離[宋-木+取]初一句。還有道得的麼。",
    "X67n1304_001:0327c20": "[0327c20] 舉洞山到北巖哲禪師處(不辭迢遞遠。特地訪知音)。巖問甚處",
    "X67n1304_001:0327c21": "來(〔閑〕門刷會)。山云湖南來(多虛不如少實)。巖云觀察使姓甚麼",
    "X67n1304_001:0327c22": "(適來記得而今忘&#x5374;)。山云不得姓(不勞通報)。巖云名甚麼(誰敢觸諱)。山",
    "X67n1304_001:0327c23": "云不得名(善能回互)。巖云還理事也無(要穩索)。山云自有",
    "X67n1304_001:0327c24": "廊幕在(已成閑管)。巖云還出入否(誰能見面)。山云不出入(元來",
    "X67n1304_001:0328a01": "快馬不如鈍坑)。巖云豈不出入(言多傷行)。山便拂袖出去(話不投機",
    "X67n1304_001:0328a02": "一句多)。巖來日侵早入堂召洞山(不消氣急請再商量)。山近前",
    "X67n1304_001:0328a03": "(在他簷簷下爭敢不低頭)。巖云昨日祗對上座話不愜老僧意。",
    "X67n1304_001:0328a04": "一夜不安(醒後方知酒&#x609E;人)。今請上座別下一轉語(諦聽諦聽)。",
    "X67n1304_001:0328a05": "若愜老僧意。便開粥相伴過夏(理長即就)。山云&#x5374;請和",
    "X67n1304_001:0328a06": "尚問(藝高人大膽)。巖云不出入是如何(拱密威嚴實難參見)。山云",
    "X67n1304_001:0328a07": "太尊貴生(還丹一粒點鐵成金)。巖乃開粥同過夏(待伊心肯處。是我命",
    "X67n1304_001:0328a08": "通時)。",
    "X67n1304_001:0328a09": "[0328a09] 師云。鄂州北巖明哲禪師。亦曰&#x6822;巖。曾居定州&#x6822;巖。",
    "X67n1304_001:0328a10": "故有是名。傳為&#x6822;顏。訛也。今中山府柏巖山塔寺具",
    "X67n1304_001:0328a11": "存。在唐縣界。師&#x751E;有頌曰。野寺絕依念。空山曾遍行。",
    "X67n1304_001:0328a12": "老來披衲重。病起讀經生。乞食嫌村遠。尋溪愛路平。",
    "X67n1304_001:0328a13": "多年&#x6822;巖住。不記&#x6822;巖名。閬仙賈島哭師詩曰。苔覆",
    "X67n1304_001:0328a14": "石&#x7240;新。吾師占幾春。寫留行道影。焚&#x5374;坐禪身。塔院",
    "X67n1304_001:0328a15": "關松雪。僧堂&#x93BB;隙塵。自慚雙&#x6CEA;下。不是解空人。至今",
    "X67n1304_001:0328a16": "詩頌石刻俱在。唐高僧詩謂。前篇乃清塞贈&#x6822;巖所",
    "X67n1304_001:0328a17": "作。此方既名&#x6822;巖。鄂州宜號北巖。了無疑也。祖燈所",
    "X67n1304_001:0328a18": "載。師與密師伯同訪。今此略之。無正意。巖以尋常",
    "X67n1304_001:0328a19": "問答要歸心性。向佛未出世空劫前時。審知浩浩真",
    "X67n1304_001:0328a20": "常。委悉如如妙體。擬之則差。議之則錯。非智識之可",
    "X67n1304_001:0328a21": "參詳。非言談之可窮究。所以用至尊至貴為喻。巖雖",
    "X67n1304_001:0328a22": "以妄情羅織。山假以真智傍通。百計千般終難繫綴。",
    "X67n1304_001:0328a23": "端的至理一言離微不涉。何出入之可定奪者哉。初",
    "X67n1304_001:0328a24": "雖不許。寧免尋思屈己從他。自知理短。怎不相酬開",
    "X67n1304_001:0328b01": "粥過夏。還知真不掩偽曲不藏直處麼。但能不觸當",
    "X67n1304_001:0328b02": "今諱。也勝前朝斷舌才。頌曰。",
    "X67n1304_001:0328b03": "[0328b03] 燭香人靜杳無聲(視聽應難)。苔滿丹墀皓月明(孰堪履踐)。入",
    "X67n1304_001:0328b04": "戶當堂慵正坐(東宮雖至嫡)。出門猶懶下&#x5826;行(不面舜堯顏)。",
    "X67n1304_001:0328b05": "[0328b05] 師云。空劫以前難話會。威音那畔絕商量。恰似燭香",
    "X67n1304_001:0328b06": "人靜後。無音無韻了行藏。由是信息非通。形容莫&#x89A9;。",
    "X67n1304_001:0328b07": "&#x70DF;籠祕殿苔滿丹墀。月泛金波星分皓彩。當此之時。",
    "X67n1304_001:0328b08": "沉沉宮漏。運四智而難明。寂寂綸言。空一心而仰望。",
    "X67n1304_001:0328b09": "雖則入戶當堂。謙卑自處不正坐。恐犯功勳權袖手。",
    "X67n1304_001:0328b10": "且宜守分。欲&#x643A;班杖擬出玄門。&#x7ADA;立躇躊。不辭料理。",
    "X67n1304_001:0328b11": "方信道。三思然後再思可矣。既懶下&#x5826;舉足。不無隱",
    "X67n1304_001:0328b12": "几栖心。非唯偏處不逢。況乃玄中不失。還知尊貴一",
    "X67n1304_001:0328b13": "路非言可及處麼。近日王令稍嚴。不許多言恃語。",
    "X67n1304_001:0328b14": "第九則 雲巖巾缾(香燈)",
    "X67n1304_001:0328b15": "[0328b15] 示眾云。師資緣會。針芥相投。差之毫釐。失之千里。寔",
    "X67n1304_001:0328b16": "非心力之可謀也。莫有涉疑者麼。",
    "X67n1304_001:0328b17": "[0328b17] 舉僧問雲巖晟禪師。二十年在百丈巾缾。為甚麼",
    "X67n1304_001:0328b18": "心燈不續(冤有頭債有主)。巖云頭上寶花冠(你試摸索看)。僧云",
    "X67n1304_001:0328b19": "頭上寶花冠意旨如何(果是不知下落)。巖云大唐天子及",
    "X67n1304_001:0328b20": "冥王(早是那堪)。僧問九&#x5CEF;虔禪師。大唐天子及冥王意",
    "X67n1304_001:0328b21": "旨如何(江北江南問王老。一狐疑了一狐疑)。峰云&#x5374;憶洞上之言(莫作",
    "X67n1304_001:0328b22": "好話聽)。",
    "X67n1304_001:0328b23": "[0328b23] 師云。潭州雲巖曇晟禪師。生鐘陵建昌王氏。少出家",
    "X67n1304_001:0328b24": "於石門。參百丈海禪師二十年。因緣不契。後嗣藥山。",
    "X67n1304_001:0328c01": "這僧故發此問不妨疑著。其實心燈未&#x751E;間斷。千佛",
    "X67n1304_001:0328c02": "出世亦不曾增。千佛入滅亦未曾減。自是這僧以妄",
    "X67n1304_001:0328c03": "情斟酌狂識較量。分彼此立階差。黨門風。爭人我。滿",
    "X67n1304_001:0328c04": "肚懷疑故來審察。是他雲巖老漢。不用剜身千盞灌",
    "X67n1304_001:0328c05": "滿膏油。索甚箭剔&#x662C;燈。暫圖精細。故以頭上寶花冠",
    "X67n1304_001:0328c06": "打發這僧。為復是厚幣甘言。為復是著本圖利。為復",
    "X67n1304_001:0328c07": "是眼裏拔釘。為復是腦後抽楔。向此一轉語下見諦",
    "X67n1304_001:0328c08": "明白。不止頭輕眼明。使汝心神罄快。可怜無價寶。撞",
    "X67n1304_001:0328c09": "著杜波斯。返復又問頭上寶花冠意旨如何。可謂分",
    "X67n1304_001:0328c10": "明極。&#x98DC;令所得遲。不免雲巖盡情為濟竭力提&#x643A;道。",
    "X67n1304_001:0328c11": "大唐天子及冥王。雖是婆心太切。焉知愚騃呆癡。奉",
    "X67n1304_001:0328c12": "以明珠認為泥彈。於斯不悟金剛旨。惹得疑情滿世",
    "X67n1304_001:0328c13": "間。而復又問九峰。大唐天子及冥王意旨如何。好笑",
    "X67n1304_001:0328c14": "這僧雖是懵懂&#x5374;[宋-木+取]志誠。將勤補拙不避人嗤。幸遇",
    "X67n1304_001:0328c15": "慈悲再三撈摝。以洞上之言說似與他。未審洞上有",
    "X67n1304_001:0328c16": "何言句。還知麼。木&#x9DC4;啼子夜。石犬吠天明。頌曰。",
    "X67n1304_001:0328c17": "[0328c17] 玉鞭高舉擊金門(聲聲不絕)。引出珊瑚價莫論(孰能賞鑑)。&#x9008;",
    "X67n1304_001:0328c18": "古輪王全意氣(匪從人得)。不彰寶印自然尊(理合如斯)。",
    "X67n1304_001:0328c19": "[0328c19] 師云。門墻岸岸。關&#x93BB;重重。不假殷勤何緣得入。所以",
    "X67n1304_001:0328c20": "道。佛語心為宗。無門為法門。世尊一日見文殊在門",
    "X67n1304_001:0328c21": "外立。乃曰。文殊文殊。何不入門來。文殊曰。我不見一",
    "X67n1304_001:0328c22": "法在門外。何以教我入門。玄覺徵云。為復是門外語",
    "X67n1304_001:0328c23": "門內語。林泉道。勸君不用分明語。語得分明出轉難。",
    "X67n1304_001:0328c24": "溈山&#x5586;代云。吾不如汝。林泉道。是何心倖。以此觀來。",
    "X67n1304_001:0329a01": "豈止這僧玉鞭高舉曾擊金門。世尊．文殊．玄覺．溈山",
    "X67n1304_001:0329a02": "拋塼引玉。興亦非淺。雖恁舉似。見人須&#x5F03;敲門物。知",
    "X67n1304_001:0329a03": "道仍忘堠子名。非唯少分相應。必使就中相見。端的",
    "X67n1304_001:0329a04": "得人一語果勝千金。那引珊瑚而論高價。竊比輪王",
    "X67n1304_001:0329a05": "意氣搖乾蕩坤。而況無文寶印本來尊貴。何由彰顯",
    "X67n1304_001:0329a06": "而已哉。還見心燈不昧。智焰恒明處麼。須知&#x9008;脫根",
    "X67n1304_001:0329a07": "塵了。一點靈光裂古今。",
    "X67n1304_001:0329a08": "第十則 南泉異類(省訪)",
    "X67n1304_001:0329a09": "[0329a09] 示眾云。同行既無&#x758E;伴。便宜豈出當家。雖然蹄角分",
    "X67n1304_001:0329a10": "明。爭奈騎者不鑒。有智無智較三十里。且道是誰。",
    "X67n1304_001:0329a11": "[0329a11] 舉雲巖道吾自南泉回藥山(道曠無涯逢人不盡)。巖問藥山",
    "X67n1304_001:0329a12": "如何是異類中行(吽)。山云。吾今困倦。且待別時來",
    "X67n1304_001:0329a13": "(暗裏抽橫骨。明中坐舌頭)。巖云某甲特為此事來(知恩報恩人間幾幾)。山",
    "X67n1304_001:0329a14": "云且去(不遇知音者。徒勞話歲寒)。巖便出(可惜蹉過)。道吾在方丈外",
    "X67n1304_001:0329a15": "聞雲巖不薦。不覺咬得指頭血出(鷂子不快〔&#x9F08;〕殺鬅頭)。吾&#x5374;",
    "X67n1304_001:0329a16": "下來問巖兄云。問和尚那。因緣作麼生(更與垂慈傍通一線)。",
    "X67n1304_001:0329a17": "巖云不為某甲說(苦瓠連根苦)。吾便低頭(慚愧殺人)。",
    "X67n1304_001:0329a18": "[0329a18] 師云。一母生兒幾百般。果然利鈍不相謾。藏身露影",
    "X67n1304_001:0329a19": "交加處。寧免教人冷眼看。只如巖問藥山異類中行。",
    "X67n1304_001:0329a20": "何不體取南泉道。王老師自小養一頭水牯牛。擬向",
    "X67n1304_001:0329a21": "溪西牧。不免官家苗稅。擬向溪東牧。亦不免官家苗",
    "X67n1304_001:0329a22": "稅。不如隨分納些些。總不見得。所以藥山恐伊傷他",
    "X67n1304_001:0329a23": "苗稼。故使泯耳攢蹄潛身縮項道。吾今日困倦且待",
    "X67n1304_001:0329a24": "別時來。非是推東拄西。莫便走南掠北。真所謂赤心",
    "X67n1304_001:0329b01": "片片知人少。覿面堆堆&#x89A9;者稀。巖云某甲特為此事",
    "X67n1304_001:0329b02": "來。此豈非終日數十不知二五。致使藥山&#x9F08;&#x7AC8;火發",
    "X67n1304_001:0329b03": "道且去。巖便出。可怜無價寶。贈與瞎波斯。羞&#x920E;雖自",
    "X67n1304_001:0329b04": "落。爭免折便宜。道吾在方丈外聞雲巖不薦。不覺咬",
    "X67n1304_001:0329b05": "得指頭血出。此猶君子恨不殺身成仁。心忙氣急。&#x6060;",
    "X67n1304_001:0329b06": "他不領微妙玄旨。吾&#x5374;下來。林泉道。往復不易。復問",
    "X67n1304_001:0329b07": "巖兄。問和尚那。因緣作麼生。巖云不為某說。林泉道。",
    "X67n1304_001:0329b08": "中秋閉目坐。&#x5374;怨月無光。吾便低頭。心中苦屈。端的",
    "X67n1304_001:0329b09": "難伸。自家不會。鈍滯他人。故恁吞聲飲氣自煩自惱。",
    "X67n1304_001:0329b10": "若非丹霞替說道理。爭知此事。頌曰。",
    "X67n1304_001:0329b11": "[0329b11] 饑&#x98E1;嫩草遙山去(默默自知田地穩)。渴飲寒泉曲澗迴(騰騰",
    "X67n1304_001:0329b12": "誰為肚皮憨)。放蕩不耕空劫地(筋舒力盡)。暮天何用牧歌催",
    "X67n1304_001:0329b13": "(枉勞心力)。",
    "X67n1304_001:0329b14": "[0329b14] 師云。溈山一日上堂云。老僧百年後山下作一頭水",
    "X67n1304_001:0329b15": "牯牛。左&#x8107;下書五字曰溈山僧某甲。當恁麼時。喚作",
    "X67n1304_001:0329b16": "溈山僧又是水牯牛。喚作水牯牛又是溈山僧。畢竟",
    "X67n1304_001:0329b17": "喚作甚麼即得。仰山出禮拜而退。林泉道。知他多少",
    "X67n1304_001:0329b18": "事。盡在不言中。雲居膺代曰。師無異號。林泉道。題目",
    "X67n1304_001:0329b19": "甚分明。異類一事。人多錯會。非賞音者不易知也。但",
    "X67n1304_001:0329b20": "念水草餘無所知。修行至此可樂無為。妄情消爍狂",
    "X67n1304_001:0329b21": "解隳彌。出生入死莫可&#x8989;縻。所以饑&#x98E1;嫩草渴飲寒",
    "X67n1304_001:0329b22": "泉。放曠優遊自由自在。可謂露地白牛牧人懶放。靈",
    "X67n1304_001:0329b23": "苗瑞草野父愁耘。正當此時如何處治。還知麼。&#x7F97;笛",
    "X67n1304_001:0329b24": "一聲風浩蕩。暮山岌岌&#x93BB;重雲。",
    "X67n1304_001:0329c01": "第十一則 夾山示境(人境)",
    "X67n1304_001:0329c02": "[0329c02] 示眾云。將心用心轉見病深。以楔出楔了無空缺。儻",
    "X67n1304_001:0329c03": "若你眼裏有筋。便知我舌本無說。不墮情見一句。合",
    "X67n1304_001:0329c04": "作麼生道。",
    "X67n1304_001:0329c05": "[0329c05] 舉僧問夾山會禪師。如何是夾山境(春日花開秋時葉落)。山",
    "X67n1304_001:0329c06": "云。猿抱子歸青嶂後。鳥銜花落碧巖前(莫向言中取則。直須",
    "X67n1304_001:0329c07": "句外明宗)。",
    "X67n1304_001:0329c08": "[0329c08] 師云。僧問趙州如何是祖師西來意。州曰庭前&#x6822;樹",
    "X67n1304_001:0329c09": "子。僧云和尚莫將境示人。州曰我不將境示人。云如",
    "X67n1304_001:0329c10": "何是祖師西來意。曰庭前&#x6822;樹子。林泉道。為慈悲之",
    "X67n1304_001:0329c11": "故有落草之談。真所謂驢糞逢人換眼睛。是他靈利",
    "X67n1304_001:0329c12": "衲僧透手姦滑。勝似离婁明察秋毫。那肯教伊輕輕",
    "X67n1304_001:0329c13": "動著。今據夾山恁麼酬酢。非止令人向情枝上尋。意",
    "X67n1304_001:0329c14": "根下&#x8994;。一任玄猿抱子。從教幽鳥銜花。青嶂後碧巖",
    "X67n1304_001:0329c15": "前。枉費神思徒勞視聽。你豈知夾山眼觀東南意在",
    "X67n1304_001:0329c16": "西北。便休恁麼世諦流布。法眼亦云。我二十年只作",
    "X67n1304_001:0329c17": "境會。曾有僧問林泉。不作境會合作麼生會。林泉道。",
    "X67n1304_001:0329c18": "猿抱子歸青嶂後。鳥銜花落碧巖前。只如林泉恁麼",
    "X67n1304_001:0329c19": "祗對。是境那不是境。大抵一般油麵由人做造。一般",
    "X67n1304_001:0329c20": "油麵由人壞&#x5374;。所以永明道。妄想興而涅槃現。塵勞",
    "X67n1304_001:0329c21": "起而佛道成。又云。無一名不播如來之號。無一物不",
    "X67n1304_001:0329c22": "闡遮那之形。巖樹庭柯各梃無邊之妙相。猿吟鳥噪",
    "X67n1304_001:0329c23": "皆談不二之圓音。與麼會得。論甚是境不是境。答話",
    "X67n1304_001:0329c24": "不答話。正偏兼帶真俗混融。一言之下應須心地開",
    "X67n1304_001:0330a01": "通。三句之中可使凡情撲落。更看丹霞收攝餘波全",
    "X67n1304_001:0330a02": "歸性海。頌曰。",
    "X67n1304_001:0330a03": "[0330a03] 蚌含明月珠生腹(物類相成)。龍擁深雲雨洒空(天使其然)。莫",
    "X67n1304_001:0330a04": "向平田&#x98DC;巨浪(無事休生事)。直須點點盡潮東(應須契本源)。",
    "X67n1304_001:0330a05": "[0330a05] 師云。理無二相。事有千差。凡情聖解何足奢華。古詩",
    "X67n1304_001:0330a06": "云。犀因玩月紋生角。象被雷驚花入牙。此皆物類相",
    "X67n1304_001:0330a07": "感致之然也。尚書禹貢淮夷蠙珠。孔&#x9834;達疏云。蠙是",
    "X67n1304_001:0330a08": "蚌之別名。此蠙出珠遂以為名。故云吸月精神橫宇",
    "X67n1304_001:0330a09": "宙。產珠光彩照山河。說文曰。龍者鱗蟲之長。能幽能",
    "X67n1304_001:0330a10": "明能小能大。前漢鄒陽書云曰。蛟龍驤首則雲雨咸",
    "X67n1304_001:0330a11": "集。夾山雖設鋪陳之意。皆有語中之無語也。不可膠",
    "X67n1304_001:0330a12": "柱調絃刻舟記劍。繫驢橛上枉&#x8994;驊騮。不見道。莫向",
    "X67n1304_001:0330a13": "平田&#x98DC;巨浪。直須點點盡潮東。此豈非叮嚀付囑。休",
    "X67n1304_001:0330a14": "騁狂情。隨波逐浪。四散鑽研。當合一一返本還源。咸",
    "X67n1304_001:0330a15": "歸性海。不負狂瀾怒浪卷而東之。汪哉洋哉。莫可量",
    "X67n1304_001:0330a16": "哉。廣矣大矣。無以加矣。還知夾山富有天池之量麼。",
    "X67n1304_001:0330a17": "浮幢氣象如天遠。那比蹄涔窄更微。",
    "X67n1304_001:0330a18": "第十二則 夾山不會(門戶)",
    "X67n1304_001:0330a19": "[0330a19] 示眾云。聲前薦得。分明鷂過新羅。句外承當。已是不",
    "X67n1304_001:0330a20": "快漆桶。待汝開口動舌堪作甚麼。還有目擊道存者",
    "X67n1304_001:0330a21": "麼。",
    "X67n1304_001:0330a22": "[0330a22] 舉僧問夾山。會處即不問。不會處請師一言(何不傾話)。",
    "X67n1304_001:0330a23": "[0330a23] 山云。戶挂凋林。影中辨取(暗通一線大小分明)。",
    "X67n1304_001:0330a24": "[0330a24] 師舉洛浦臨終示眾云。今有一事問你諸人。這箇若",
    "X67n1304_001:0330b01": "是。即頭上安頭。若不是。即斬頭&#x8994;活。時首座云。青山",
    "X67n1304_001:0330b02": "常舉足。白日不挑燈。浦云是甚麼時節作這箇說話。",
    "X67n1304_001:0330b03": "有彥從上座出云。去此二途。請師不問。浦云。未在。更",
    "X67n1304_001:0330b04": "道。從云某甲道不盡。浦云我不管你道盡道不盡。從",
    "X67n1304_001:0330b05": "云某甲無侍者祗對和尚。至晚喚從上座。你今日祗",
    "X67n1304_001:0330b06": "對甚有來由。合體得先師道。目前無法。意在目前。他",
    "X67n1304_001:0330b07": "不是目前法。非耳目之所到。那句是賓。那句是主。若",
    "X67n1304_001:0330b08": "揀得出。分付&#x9262;袋子。從云不會。浦云汝合會。從云實",
    "X67n1304_001:0330b09": "不會。浦喝云。苦哉苦哉。僧問和尚尊意如何。浦云慈",
    "X67n1304_001:0330b10": "舟不棹清波上。&#x5292;峽徒勞放木鵝。萬松道。克賓甘罰",
    "X67n1304_001:0330b11": "饡飯錢。臨濟故滅正法眼。玄覺徵云。且道從上座實",
    "X67n1304_001:0330b12": "不會。為復怕&#x9262;袋子沾著伊。林泉道。尊鑑不錯。九峰",
    "X67n1304_001:0330b13": "在石霜作侍者。石霜遷化後。眾欲請堂中首座接續",
    "X67n1304_001:0330b14": "住持。峰不肯乃云。待某甲問過。若會先師意。如先師",
    "X67n1304_001:0330b15": "侍奉。遂問。先師道休去歇去。一念萬年去。寒&#x7070;枯木",
    "X67n1304_001:0330b16": "去。一條白練去。且道明甚麼邊事。座云明一色邊事。",
    "X67n1304_001:0330b17": "峰云恁麼則未會先師意在。座云。你不肯我那。裝香",
    "X67n1304_001:0330b18": "來。座乃焚香云。我若不會先師意。香&#x70DF;起處脫去不",
    "X67n1304_001:0330b19": "得。言訖便坐脫。峰乃撫其背云。坐脫立亡則不無。先",
    "X67n1304_001:0330b20": "師意未會在。惹得天童道。月巢鶴作千年夢。雪屋人",
    "X67n1304_001:0330b21": "迷一色功。此之所謂差之毫釐失之千里。當時首座",
    "X67n1304_001:0330b22": "若奉箇吾不如汝。或云師兄還會麼。況石頭和尚云。",
    "X67n1304_001:0330b23": "衲帔蒙頭萬事休。此時山僧都不會。林泉論至於此",
    "X67n1304_001:0330b24": "不覺失笑。這僧向不會處欲請一言。安用這一落索。",
    "X67n1304_001:0330c01": "為伊不會做官人。故然且舉傍州例。不須戶挂凋林。",
    "X67n1304_001:0330c02": "試向影中辨取。頌曰。",
    "X67n1304_001:0330c03": "[0330c03] 威音那畔不能行(舉步落危途)。撒手還家懶問程(坐&#x7740;即不",
    "X67n1304_001:0330c04": "堪)。寢殿無人空寂寂(沒蹤跡)。滿軒唯有月&#x8657;明(斷消息)。",
    "X67n1304_001:0330c05": "[0330c05] 師云。空劫以前難話會。威音那畔絕承當。按家樂業",
    "X67n1304_001:0330c06": "休胡走。枉費盤纏漫忖量。不如撒手歸家穩坐。莫問",
    "X67n1304_001:0330c07": "前程可與不可。肯來袖手伴雲閑。自有知音來斷和。",
    "X67n1304_001:0330c08": "若論此事應寢其言。若殿宇之深沉。軒&#x7A93;之窅寞。無",
    "X67n1304_001:0330c09": "人履踐。那許言論。唯餘皎月當天。不有片雲翳目。正",
    "X67n1304_001:0330c10": "當此時。合向甚麼處相見。入廛垂手提&#x643A;處。休又粧",
    "X67n1304_001:0330c11": "公佯不秋。",
    "X67n1304_001:0330c12": "第十三則 夾山上堂(示眾)",
    "X67n1304_001:0330c13": "[0330c13] 示眾云。呼聚喝散。妙用無方。把住放行。權衡在手。不",
    "X67n1304_001:0330c14": "必正偏兼到。何消理事該羅。未開口時誰能會得。試",
    "X67n1304_001:0330c15": "說道看。",
    "X67n1304_001:0330c16": "[0330c16] 舉夾山上堂云。明不越戶。穴不栖巢(爭肯坐&#x7740;)。目不&#x980B;",
    "X67n1304_001:0330c17": "他位裏。&#x811A;不踏地位裏(翻身獅子大家看)。六戶不掩。四衢",
    "X67n1304_001:0330c18": "無蹤(解行不觸今時道)。學不停午。意不立玄(七步成章渾小事。肯將閑",
    "X67n1304_001:0330c19": "事挂心頭)。千劫眼不借舌頭底。萬劫舌頭不&#x980B;眼中明",
    "X67n1304_001:0330c20": "(一言道斷處。千古意分明)。峻機不假鋒鋩事(誰敢尖頭利腦)。到這裏有",
    "X67n1304_001:0330c21": "甚麼事(你便不道)。闍黎(喏)。竿頭絲線從君弄。不犯清波",
    "X67n1304_001:0330c22": "意自殊(一曲離騷歸去後。汩羅江上獨醒人)。",
    "X67n1304_001:0330c23": "[0330c23] 師云。上堂踞坐乃祖庭說法之清規。集眾晚參寔宗",
    "X67n1304_001:0330c24": "門示徒之洪範。明不越戶。太陽門下要辨三秋。穴不",
    "X67n1304_001:0331a01": "栖巢。明月堂前令知九夏。目不&#x980B;他位裏。雖是偏處",
    "X67n1304_001:0331a02": "不逢。其奈玄中不失。&#x811A;不踏他位裏。&#x52D1;遍天下。王不",
    "X67n1304_001:0331a03": "流行。後天童立四借借。一曰借位明功。二曰借功明",
    "X67n1304_001:0331a04": "位。三曰借借不借借。四曰全超不借借。若非久參曹",
    "X67n1304_001:0331a05": "洞正宗。往往觸途成滯。故六戶不掩。四衢無蹤。信乎",
    "X67n1304_001:0331a06": "入息不居陰界。出息不涉眾緣。恁麼看來。眼耳鼻舌",
    "X67n1304_001:0331a07": "身意關他甚事。乃至見聞覺知&#x8994;甚來由。直饒學不",
    "X67n1304_001:0331a08": "停午。意不立玄。已是不快漆桶。何必向千劫萬劫口",
    "X67n1304_001:0331a09": "角舌端眉尖眼底明來暗謝處智起惑亡者哉。端的",
    "X67n1304_001:0331a10": "峻機捷辯豈犯鋒鋩。玄唱玄提了無痕跡。所以道。到",
    "X67n1304_001:0331a11": "這裏有甚麼事。雖本無事。不見道。莫將無事為無事。",
    "X67n1304_001:0331a12": "往往事從無事生。若不呼召指示明白。切恐一向尋",
    "X67n1304_001:0331a13": "言逐句情識卜度。是他夾山曾於華亭江上紅蓼灘",
    "X67n1304_001:0331a14": "頭口傳心授葉綴花聯道。竿頭絲線從君弄。不犯清",
    "X67n1304_001:0331a15": "波意自殊。恰似臨濟囑三聖云。沿流不止問如何。真",
    "X67n1304_001:0331a16": "照無邊說向他。離相離言如不稟。吹毛用了急須磨。",
    "X67n1304_001:0331a17": "林泉道。任伊蓋覆將來。不管傷鋒犯手。只如隱顯全",
    "X67n1304_001:0331a18": "該。枯榮自異一句。須假丹霞分明頌出。頌曰。",
    "X67n1304_001:0331a19": "[0331a19] 月沉碧海龍非隱(大小明白)。霧&#x93BB;蒼梧鳳不知(&#x5374;最親切)。劫",
    "X67n1304_001:0331a20": "外森森無影木(根非生下土)。垂陰自有未萌枝(葉不墜秋風)。",
    "X67n1304_001:0331a21": "[0331a21] 師云。有句非宗旨。無言絕聖凡。暗中通一線。雲影上",
    "X67n1304_001:0331a22": "東巖。雖是月沉碧海霧&#x93BB;蒼梧。龍非隱而或躍在淵。",
    "X67n1304_001:0331a23": "鳳不知而了無依倚。玄微莫測。幽奧難明。空劫外靈",
    "X67n1304_001:0331a24": "木迢然。朕兆前意根豁爾。由是高懸日月森森鬱鬱",
    "X67n1304_001:0331b01": "而別有壺天。暗度春秋密密嚴嚴而非同世境。所以",
    "X67n1304_001:0331b02": "道無影樹下永劫清&#x51C9;。不響山中長年普應。未萌枝",
    "X67n1304_001:0331b03": "清陰匝地。沒蒂花殊色輝天。唯除具眼人。方省其中",
    "X67n1304_001:0331b04": "意。只如底事合作麼生分析。不是知音徒側耳。悲風",
    "X67n1304_001:0331b05": "流水豈相干。",
    "X67n1304_001:0331b06": "第十四則 夾山撥塵(佛祖)",
    "X67n1304_001:0331b07": "[0331b07] 示眾云。未到無心須要到。休辭緊繫行躔。洎到無心",
    "X67n1304_001:0331b08": "無也休。且合慢拖拄杖。省心愛力處。自有知音為伊",
    "X67n1304_001:0331b09": "說破。",
    "X67n1304_001:0331b10": "[0331b10] 舉僧問夾山。撥塵見佛時如何(高&#x7740;眼看)。山云直須揮",
    "X67n1304_001:0331b11": "&#x5292;。若不揮劍。漁父栖巢(應須恁麼會。方始契如如)。後僧問石霜",
    "X67n1304_001:0331b12": "(不辭路遠為解疑情)。撥塵見佛時如何(頑涎猶在)。霜云。渠無國土。",
    "X67n1304_001:0331b13": "何處逢渠(本來無一物。何假拂塵埃)。僧後舉似夾山(兩頭三面)。山乃",
    "X67n1304_001:0331b14": "上堂舉了云。門庭施設不如老僧(爭之不足)。入理深談",
    "X67n1304_001:0331b15": "猶較石霜百步(讓則有餘)。",
    "X67n1304_001:0331b16": "[0331b16] 師云。興教小壽禪師云。撲落非他物。縱橫不是塵。山",
    "X67n1304_001:0331b17": "河及大地。全露法王身。為根有利鈍故情分淺深。所",
    "X67n1304_001:0331b18": "以世尊觀根受道說法投機。夾山以尋常用的門頭",
    "X67n1304_001:0331b19": "戶底機智提挈這僧。天童亦云。離念見佛。破塵出經。",
    "X67n1304_001:0331b20": "門墻岸岸。關&#x93BB;重重。意欲去除妄念要見真佛而不",
    "X67n1304_001:0331b21": "知。近代黃山趙文孺有詩云。妄想從來本自真。除時",
    "X67n1304_001:0331b22": "又起一重塵。言思動靜承誰力。子細看來無別人。當",
    "X67n1304_001:0331b23": "時這僧若是量寬衲子明眼禪和。何必破塵離念而",
    "X67n1304_001:0331b24": "求佛經。既疑情阻隔不免重詢。此其所以石霜奉箇",
    "X67n1304_001:0331c01": "渠無國土何處逢渠。他恁麼道非無來由。永嘉證道",
    "X67n1304_001:0331c02": "歌云。君不見。絕學無為閑道人。不除妄想不求真。無",
    "X67n1304_001:0331c03": "明實性即佛性。幻化空身即法身。法身覺了無一物。",
    "X67n1304_001:0331c04": "本源自性天真佛。五陰浮雲空去來。三毒水泡&#x8657;出",
    "X67n1304_001:0331c05": "沒。恁麼看來。有國土無國土。得逢渠不逢渠。是故這",
    "X67n1304_001:0331c06": "僧須索波波路路復來舉似夾山。山乃上堂舉了云。",
    "X67n1304_001:0331c07": "門庭施設不如老僧。入理深談猶較石霜百步。林泉",
    "X67n1304_001:0331c08": "道。春蘭秋菊各自芬芳。何必特分你強我弱。雖則和",
    "X67n1304_001:0331c09": "光惹事。不得春風花不開。只如刮篤成家。花開索被",
    "X67n1304_001:0331c10": "風吹落。此之所謂一般拈弄與君殊。還委悉麼。只向",
    "X67n1304_001:0331c11": "一塵分變態。高名勳業兩難泯。二師合璧連珠。試看",
    "X67n1304_001:0331c12": "丹霞稱贊。頌曰。",
    "X67n1304_001:0331c13": "[0331c13] 當機一句玉珊珊(有耳不曾聞)。內外玲瓏溢目寒(有眼不曾",
    "X67n1304_001:0331c14": "見)。無漏國中留不住(瞻之在前)。月華影裏見應難(忽焉在後)。",
    "X67n1304_001:0331c15": "[0331c15] 師云。以無緣大慈運無礙大悲。式慰蓬心幸垂金諾。",
    "X67n1304_001:0331c16": "故將直截緊要處開發學人。依金剛般若初中後善",
    "X67n1304_001:0331c17": "三句訓誨這僧。初令渠發善心。豈非直須揮&#x5292;。若不",
    "X67n1304_001:0331c18": "揮&#x5292;。漁父栖巢。後石霜云。渠無國土。何處逢渠。此豈",
    "X67n1304_001:0331c19": "非中破善心後始明善心也。夾山石霜雖是兩段不",
    "X67n1304_001:0331c20": "同終歸一致。或云丹霞道。當機一句何言三也。汝豈",
    "X67n1304_001:0331c21": "不聞雲門云。一句明三句。三句明一句。三一不相涉。",
    "X67n1304_001:0331c22": "分明向上路。豈此非敲金擊玉響珊&#x73CA;也。其實問在",
    "X67n1304_001:0331c23": "答處答在問處。若解主賓互換。必然內外玲瓏。不唯",
    "X67n1304_001:0331c24": "目下嚴寒。況使心中洒落。何塵佛而可狐疑哉。儻做",
    "X67n1304_001:0332a01": "功夫到此地面。無漏國中斷然不住。月華影裏想見",
    "X67n1304_001:0332a02": "應難。莫有築著磕著的衲僧麼。塵心起處千般有。道",
    "X67n1304_001:0332a03": "眼開時一物無。",
    "X67n1304_001:0332a04": "第十五則 石霜觸目(缾錫)",
    "X67n1304_001:0332a05": "[0332a05] 示眾云。本是依實具實。元非指空話空。分明拈在面",
    "X67n1304_001:0332a06": "前。可惜拋向腦後。若不因流水。還應過別山。有曾經",
    "X67n1304_001:0332a07": "諳此事者麼。",
    "X67n1304_001:0332a08": "[0332a08] 舉石霜諸禪師初參道吾(草鞋錢還了也未)。問如何是觸",
    "X67n1304_001:0332a09": "目菩提(照顧眼睛)。吾乃喚沙彌(指示分明)。彌應喏(&#x5374;有衲僧巴鼻)。吾",
    "X67n1304_001:0332a10": "云添淨缾水著(老婆心切)。良久吾&#x5374;問霜。汝適來問甚",
    "X67n1304_001:0332a11": "麼(重重相為)。霜擬舉(鷂過新羅)。吾便歸方丈(喚不回頭爭奈何)。霜乃",
    "X67n1304_001:0332a12": "有省(險負平生)。",
    "X67n1304_001:0332a13": "[0332a13] 師云。潭州石霜山慶諸禪師。初依溈山充米頭。一日",
    "X67n1304_001:0332a14": "篩米問答相契。溈至晚上堂曰。米裏有虫。諸人好看。",
    "X67n1304_001:0332a15": "後參道吾。問如何是觸目菩提。林泉道。玄中銘云。舉",
    "X67n1304_001:0332a16": "足下足。鳥道無殊。坐臥經行。莫非玄路。花嚴經云。法",
    "X67n1304_001:0332a17": "性遍在一切處。一切眾生及國土。三世悉在無有餘。",
    "X67n1304_001:0332a18": "亦無名字而可得。東坡亦云。溪聲便是廣長舌。山色",
    "X67n1304_001:0332a19": "豈非清淨身。夜來八萬四千偈。他日如何舉似人。以",
    "X67n1304_001:0332a20": "此觀來。觸目菩提無空缺處。更嫌何處不分明。吾喚",
    "X67n1304_001:0332a21": "沙彌。彌應喏。吾云添淨瓶水著。林泉道。隔壁不勞供",
    "X67n1304_001:0332a22": "短狀。元來有理不高聲。良久吾&#x5374;問霜汝適來問甚",
    "X67n1304_001:0332a23": "麼。腦後這槌。如覺痛自然心地得安寧。霜擬舉。劍去",
    "X67n1304_001:0332a24": "久矣爾方刻舟。吾歸方丈。霜乃有省。一念回光便同",
    "X67n1304_001:0332b01": "本得。後來果有僧問。咫尺之間為甚麼不&#x89A9;師顏。霜",
    "X67n1304_001:0332b02": "曰&#x5FA7;界不曾藏。林泉道。觸目菩提旋蒸熱賣。僧又舉",
    "X67n1304_001:0332b03": "問雪峰。&#x5FA7;界不曾藏意旨如何。峰云甚麼處不是石",
    "X67n1304_001:0332b04": "霜。霜聞曰這老漢著甚麼死急。峰聞曰老僧罪過。東",
    "X67n1304_001:0332b05": "禪齊云。只如雪峰會石霜意不會石霜意。若會。他為",
    "X67n1304_001:0332b06": "甚麼道死急。若不會。雪峰作麼生不會。雖然法且無",
    "X67n1304_001:0332b07": "異。其奈師承不同。故解之差別。他云遍界不曾藏。也",
    "X67n1304_001:0332b08": "須是學來方始得會。亂說即不可。林泉道。當時若不",
    "X67n1304_001:0332b09": "歸方丈。爭解添缾接上機。多謝東禪齊拍手。霜峰的",
    "X67n1304_001:0332b10": "意共同輝。更看丹霞復垂明鑑。頌曰。",
    "X67n1304_001:0332b11": "[0332b11] 垂手還他作者機(隔行是離)。尋常語裏布槍旗(不可干戈相待)。",
    "X67n1304_001:0332b12": "重詢擬進歸方丈(一度可喜兩度醜)。一句分明更不疑(險不",
    "X67n1304_001:0332b13": "又蹉過)。",
    "X67n1304_001:0332b14": "[0332b14] 師云。串錦老漁懷就市。飄飄一葉浪頭行。萬松道此",
    "X67n1304_001:0332b15": "乃入廛垂手不避風波者也。若非作者知時達變機",
    "X67n1304_001:0332b16": "用崢嶸。必不能向尋常語裏解布槍旗。若非仗文殊",
    "X67n1304_001:0332b17": "&#x5292;。執祕魔杈。擐石鞏弓。放國師箭。必然納敗決索歸",
    "X67n1304_001:0332b18": "降。故復重詢擬進。盡力提持。巧計招安。欲歸方丈。果",
    "X67n1304_001:0332b19": "於一句之下了了分明。可謂三思然後再思可矣。咦。",
    "X67n1304_001:0332b20": "無孔鐵槌輕舉處。疑團粉碎了無遺。",
    "X67n1304_001:0332b21": "第十六則 漸源持鍬(遷化)",
    "X67n1304_001:0332b22": "[0332b22] 示眾云。慎終追遠孝感於天。粉骨碎身難酬厚德。衲",
    "X67n1304_001:0332b23": "僧分上不必如斯。若非至理一言險。不漫勞心力。有",
    "X67n1304_001:0332b24": "曾&#x609E;犯者麼。",
    "X67n1304_001:0332c01": "[0332c01] 舉漸源興禪師一日持鍬上石霜法堂東&#x980B;西&#x980B;",
    "X67n1304_001:0332c02": "(引惹詞訟)。霜見乃云作甚麼(點撿將來不可放過)。源云&#x8994;先師靈",
    "X67n1304_001:0332c03": "骨(還具眼麼)。霜云。洪波浩渺。白浪滔天。&#x8994;甚麼先師靈",
    "X67n1304_001:0332c04": "骨(只知盡法不管無民)。源云正好著力(事難方表丈夫心)。霜云一物",
    "X67n1304_001:0332c05": "也無著甚麼力(不惜唇皮盡情吐露)。源持鍬肩上便行(伶利衲僧",
    "X67n1304_001:0332c06": "一撥便轉)。太原孚云。先師靈骨猶在(明眼人難謾)。",
    "X67n1304_001:0332c07": "[0332c07] 師云。潭州漸源仲興禪師。在道吾為侍者。因過茶與",
    "X67n1304_001:0332c08": "吾。吾提起盞曰。是邪是正。師叉手近前目視吾。吾云。",
    "X67n1304_001:0332c09": "邪則總邪。正則總正。師曰某甲不恁麼道。云汝又作",
    "X67n1304_001:0332c10": "麼生。師奪盞子提起曰是邪是正。云汝不&#x8657;為吾侍",
    "X67n1304_001:0332c11": "者。師便禮拜。林泉道。棋逢敵手難藏倖。詩到重吟始",
    "X67n1304_001:0332c12": "見功。一日侍吾往檀越家吊慰。師拊棺曰生邪死邪。",
    "X67n1304_001:0332c13": "吾云。生也不道。死也不道。曰為甚麼不道。云不道不",
    "X67n1304_001:0332c14": "道。歸至中路師曰。和尚今日須與某甲道。若不道。打",
    "X67n1304_001:0332c15": "和尚去也。吾云。打即任打。道即不道。師便打。吾歸院",
    "X67n1304_001:0332c16": "曰。汝宜離此去。恐知事得知不便。師乃禮辭隱于中",
    "X67n1304_001:0332c17": "院。經三年後。忽聞童子念觀音經。至應以比丘身得",
    "X67n1304_001:0332c18": "度者即現比丘身。忽然大省。遂焚香遙禮曰。信知先",
    "X67n1304_001:0332c19": "師遺言終不&#x8657;發。自是我不會。&#x5374;怨先師。先師既沒。",
    "X67n1304_001:0332c20": "唯石霜是嫡嗣。必為證明。乃造石霜。霜見便問。離道",
    "X67n1304_001:0332c21": "吾後到甚處來。曰只在村院寄宿。霜云前來打先師",
    "X67n1304_001:0332c22": "因緣會也未。師起身進曰&#x5374;請和尚道一轉語。云不",
    "X67n1304_001:0332c23": "見道生也不道死也不道。師乃述在村院得底因緣。",
    "X67n1304_001:0332c24": "遂禮拜石霜設齋懺悔。他日持鍬復到石霜。於法堂",
    "X67n1304_001:0333a01": "上從東過西從西過東。霜云作甚麼。林泉道。不唯審",
    "X67n1304_001:0333a02": "問端由。又恐依前蹉過。曰&#x8994;先師靈骨。林泉道。以往",
    "X67n1304_001:0333a03": "觀來大似佯慈悲假孝順。云洪波浩渺白浪滔天&#x8994;",
    "X67n1304_001:0333a04": "甚麼先師靈骨。林泉道。&#x9B2A;難不&#x9B2A;易。&#x9B2A;易誰不會。果",
    "X67n1304_001:0333a05": "然道正好著力。林泉道。但辨肯心必不相賺。云這箇",
    "X67n1304_001:0333a06": "針劄不入著甚麼力。林泉道。雖云無縫罅。寧免見披",
    "X67n1304_001:0333a07": "離。源持鍬肩上便行。可謂下坡不走。快便難逢。太原",
    "X67n1304_001:0333a08": "孚尚座果是忍俊不禁。與代語云。先師靈骨猶在。林",
    "X67n1304_001:0333a09": "泉道。路見不平拔&#x5292;相助。更請丹霞重宣此義。頌曰。",
    "X67n1304_001:0333a10": "[0333a10] 本地&#x8657;明無一物(已太多生)。幾人認得黃金骨(不道無。只是少)。",
    "X67n1304_001:0333a11": "持鍬肩上便行時(步步踏&#x7740;)。太辯從來還若訥(真文不醋)。",
    "X67n1304_001:0333a12": "[0333a12] 師云。昔張司徒因燼其居。遂書偈云。居士沉舟日。司",
    "X67n1304_001:0333a13": "徒失火時。本來無一物。何用苦嗟咨。六祖亦云。菩提",
    "X67n1304_001:0333a14": "本無樹。明鏡亦非臺。本來無一物。何假拂塵埃。此皆",
    "X67n1304_001:0333a15": "發明空劫以前本源心地。若非具金剛眼睛。爭能識",
    "X67n1304_001:0333a16": "黃金骸骨。雖是實際理地不受一塵。何疑佛事門中",
    "X67n1304_001:0333a17": "不捨一法。而況持鍬肩上復妙。迴途撒手便行。不居",
    "X67n1304_001:0333a18": "正位。大辯若訥。默默自知田地穩。大智如愚。騰騰誰",
    "X67n1304_001:0333a19": "為肚皮憨。還知放去收來太速處麼。插鍬意與持鍬",
    "X67n1304_001:0333a20": "意。覿面相呈子細看。",
    "X67n1304_001:0333a21": "第十七則 洞山初秋(解結)",
    "X67n1304_001:0333a22": "[0333a22] 示眾云。這邊那畔。孰能推倒界墻。正去偏來。你試蹴",
    "X67n1304_001:0333a23": "踏芳草。作麼生囑付則是。",
    "X67n1304_001:0333a24": "[0333a24] 舉洞山价禪師解夏上堂云。秋初夏末。兄弟或東",
    "X67n1304_001:0333b01": "或西。直須向萬里無寸草處去(好因緣是惡因緣)。良久云。",
    "X67n1304_001:0333b02": "只如萬里無寸草處。作麼生去(伏取處分)。顧視左右云。",
    "X67n1304_001:0333b03": "欲知此事。直須如枯木上花開方與他合(乾暴暴時須潤",
    "X67n1304_001:0333b04": "濕。冷清清處要溫和)。石霜云。出門便是草(動落今時猶自可)。明安云。",
    "X67n1304_001:0333b05": "直得不出門。亦是草漫漫地(靜沉死水更難甘)。",
    "X67n1304_001:0333b06": "[0333b06] 師云。一大圓覺為我伽藍。云何解制而論東西。直饒",
    "X67n1304_001:0333b07": "指教深隱寒巖飽看冷翠。坐白雲而終須不妙。守丹",
    "X67n1304_001:0333b08": "嶠而未必便宜。教人指默垛根。到了枉稱&#x9F08;古。所以",
    "X67n1304_001:0333b09": "洞山恐伊墮在無事界中弄巧成拙弱喪忘歸。良久",
    "X67n1304_001:0333b10": "云只如萬里無寸草處作麼生去此。皆養子之緣怕",
    "X67n1304_001:0333b11": "折姦便。可謂兒行千里母行千里。&#x98DC;覆尋思再三招",
    "X67n1304_001:0333b12": "撥。顧視左右云。欲知此事直須枯木上生花方與地",
    "X67n1304_001:0333b13": "合。可謂正雖正而偏。偏雖偏而圓。一日藥山指枯榮",
    "X67n1304_001:0333b14": "二樹問道吾曰。枯者是榮者是。道吾云榮者是。山曰",
    "X67n1304_001:0333b15": "灼然一切處光明燦爛去。又問雲巖云枯者是榮者",
    "X67n1304_001:0333b16": "是。巖云枯者是。山曰灼然一切處放教枯淡去。高沙",
    "X67n1304_001:0333b17": "彌忽至。山云枯者是榮者是。彌云。枯者任他枯。榮者",
    "X67n1304_001:0333b18": "任他榮。山回顧道吾雲巖曰不是不是。其實此事轉",
    "X67n1304_001:0333b19": "轆轆活鱍鱍。如盤走珠了無滯跡方為可也。若一向",
    "X67n1304_001:0333b20": "指教無寸草處去。石上釘橛何時得出。許令枯木生",
    "X67n1304_001:0333b21": "花。似許放開一線。致令石霜點罰道。出門便是草。汝",
    "X67n1304_001:0333b22": "但起心動念。豈非落在今時。後明安云。直得不出門",
    "X67n1304_001:0333b23": "亦是草漫漫地。此雖難會&#x5374;最易知。不見道。斫&#x5374;月",
    "X67n1304_001:0333b24": "中桂。清光應更多。天童後來一併頌出。草漫漫。門裏",
    "X67n1304_001:0333c01": "門外君自看。荊棘林中下&#x811A;易。夜明簾外轉身難。若",
    "X67n1304_001:0333c02": "論轉身一路。寧免丹霞指出。頌曰。",
    "X67n1304_001:0333c03": "[0333c03] 歸家豈坐碧雲床(久靜思動)。出戶不行青草地(久動思靜)。南",
    "X67n1304_001:0333c04": "北東西本自由(放浪多日)。渠無向背那迴避(心不負人面無慚色)。",
    "X67n1304_001:0333c05": "[0333c05] 師云。不立纖塵處。寂寥事事無。到來家蕩盡。免作屋",
    "X67n1304_001:0333c06": "中愚。雖處碧雲深處。應須緩步移身。當於皓月輝時",
    "X67n1304_001:0333c07": "莫避入&#x913D;垂手。既辭竺土豈戀胡床。此乃正不居正",
    "X67n1304_001:0333c08": "之小樣也。為入息不居陰界。故出息不涉眾緣。非嫌",
    "X67n1304_001:0333c09": "面上夾竹桃花。唯怕肚裏侵天荊棘。曾不墮青青黯",
    "X67n1304_001:0333c10": "黯。那肯滯莽莽芊芊。任觸目之荒林。儘論年之放曠。",
    "X67n1304_001:0333c11": "可謂百花叢裏過。一葉不沾身。此乃偏不垂偏之大",
    "X67n1304_001:0333c12": "略也。是他得的人千自由百自在。不於石室生根。且",
    "X67n1304_001:0333c13": "向草庵止宿。不見石頭和尚道。問此庵。壞不壞。壞與",
    "X67n1304_001:0333c14": "不壞主元在。不居南北與東西。基址堅牢以為最。又",
    "X67n1304_001:0333c15": "云。迴光返照便歸來。廓達靈根非向背。恁麼看來。有",
    "X67n1304_001:0333c16": "迴避無迴避。還委悉麼。相逢無話說。不見又思量。",
    "X67n1304_001:0333c17": "第十八則 洞山大事(服飾)",
    "X67n1304_001:0333c18": "[0333c18] 示眾云。&#x89B7;遠休&#x89B7;近。念念合究死生。論實不論&#x8657;。切",
    "X67n1304_001:0333c19": "切唯談真諦。分明指示。後買先&#x751E;。有來利市開張者",
    "X67n1304_001:0333c20": "麼。便請便請。",
    "X67n1304_001:0333c21": "[0333c21] 舉洞山問僧。世間甚麼物最苦(休教情窒礙。莫被舌頭謾)。僧云",
    "X67n1304_001:0333c22": "地獄最苦(只知其一豈知其二)。山云。不然。向此衣線下不明",
    "X67n1304_001:0333c23": "大事始是苦(曾喫知酸)。",
    "X67n1304_001:0333c24": "[0333c24] 師云。如來以慈悲喜捨四無量心度脫眾生。祖師依",
    "X67n1304_001:0334a01": "戒定慧三無漏學開發衲子。洞山向高高山頂點手。",
    "X67n1304_001:0334a02": "這僧於深深海底掉頭。早是謝他。不道沙糖最甜黃",
    "X67n1304_001:0334a03": "蘗最苦。想伊熟境難忘。夢見獄卒也怕。而不知調達",
    "X67n1304_001:0334a04": "謗佛墮於地獄。佛令阿難就獄慰問汝苦楚不。達曰",
    "X67n1304_001:0334a05": "我居無間獄中如受三禪天樂。這僧&#x5374;云最苦。據斯",
    "X67n1304_001:0334a06": "器量。何霄壤之懸殊。所以洞山道。不然。向此衣線下",
    "X67n1304_001:0334a07": "不明大事始是苦。真所謂為怜三歲子。用盡一生心。",
    "X67n1304_001:0334a08": "雖是按牛頭喫草。也何妨就虎背添斑。賴遇丹霞遞",
    "X67n1304_001:0334a09": "相勸諫。頌曰。",
    "X67n1304_001:0334a10": "[0334a10] 鑊湯爐炭幾何般(&#x89A9;之眼眩。思之意亂)。地獄三塗未苦酸(逆耳",
    "X67n1304_001:0334a11": "是忠言)。須信新豐親切語(分明記&#x7740;)。袈裟之下莫顢頇(不得",
    "X67n1304_001:0334a12": "忘&#x5374;)。",
    "X67n1304_001:0334a13": "[0334a13] 師云。一切業障海。皆由妄想生。何止鑊湯爐炭&#x5292;樹",
    "X67n1304_001:0334a14": "刀山地獄三途苦楚者哉。由是丹霞替代洞山重宣",
    "X67n1304_001:0334a15": "此義。再說偈言。上代下世老婆心切。大抵輪迴六道",
    "X67n1304_001:0334a16": "出沒四生。皆為不明正法眼藏涅槃妙心。世尊初成",
    "X67n1304_001:0334a17": "正覺。普觀一切眾生具有如來智慧德相。但以妄想",
    "X67n1304_001:0334a18": "執著而不證得。此豈非洞山所言大事者邪。故又再",
    "X67n1304_001:0334a19": "三囑付道。須信新豐親切語。袈裟之下莫顢頇。洞山",
    "X67n1304_001:0334a20": "自唐大中末於新豐山接誘學徒。厥後盛化豫章高",
    "X67n1304_001:0334a21": "安之洞山。權開五位。善接三根。大闡玄音。光揚祖道。",
    "X67n1304_001:0334a22": "故就所居山名有新豐之稱。只如所囑之語親切那",
    "X67n1304_001:0334a23": "不親切。合顢頇不合顢頇。如人飲水何消問。冷暖唯"
}