{
    "X77n1524_021:0509b12": "補續高僧傳卷第二十一",
    "X77n1524_021:0509b14": "明吳門華山寺沙門 明河 撰",
    "X77n1524_021:0509b15": "讀誦篇",
    "X77n1524_021:0509b16": "宋 洪準．遇安二師傳",
    "X77n1524_021:0509b17": "[0509b17] 洪準禪師。桂林人。從南禪師遊有年。天資純至。未&#x751E;",
    "X77n1524_021:0509b18": "忤物。聞人之善。如出諸己。喜氣津津。生眉宇間。聞人",
    "X77n1524_021:0509b19": "之惡。必合掌扣空。若追悔者。見者莫不笑之。而其真",
    "X77n1524_021:0509b20": "誠如此。終始一如。暮年不領院事。寓跡於寒溪寺。壽",
    "X77n1524_021:0509b21": "已逾八十矣。平生日夕無他營。為眠食之餘。惟吟梵",
    "X77n1524_021:0509b22": "音。讚觀世音而已。臨終時。門人弟子皆赴檀越。惟一",
    "X77n1524_021:0509b23": "僕夫在。師&#x643A;磬坐土地祠前。誦孔雀經一遍告別。即",
    "X77n1524_021:0509b24": "安坐瞑目。三日不傾。鄉民來觀者堵立。師忽開目而",
    "X77n1524_021:0509c01": "笑。使坐於地。有頃門弟子還。師呼立其右。握手如炊",
    "X77n1524_021:0509c02": "熟久。寂然視之去矣。神色不變。頰紅如生。道路塑其",
    "X77n1524_021:0509c03": "像龕之。",
    "X77n1524_021:0509c04": "[0509c04] 前是。有破句讀楞嚴得悟。曰遇安者。福州人。居瑞鹿",
    "X77n1524_021:0509c05": "上方。道德著聞。頗為一方宗仰。其死生之際。脫然自",
    "X77n1524_021:0509c06": "在。與師若出一手。一日將示滅。喚弟子蘊仁侍立。停",
    "X77n1524_021:0509c07": "棺於側。說偈曰。不是嶺頭&#x643A;得去。豈從雞足付將來。",
    "X77n1524_021:0509c08": "逐自入棺。安詳整頓。命蘊仁闔釘。經三日。門人起棺。",
    "X77n1524_021:0509c09": "見師右&#x8107;而臥。眾哀慟。師遂起。如夢醒狀。命撾鼓。昇",
    "X77n1524_021:0509c10": "堂說法。訶責垂戒曰。此度更起吾棺。非吾徒也。言訖",
    "X77n1524_021:0509c11": "復入棺而化。",
    "X77n1524_021:0509c12": "道光傳",
    "X77n1524_021:0509c13": "[0509c13] 道光者。蘄州永樂寺書經僧也。數椽山中。與其兄道",
    "X77n1524_021:0509c14": "舒鄰房。晨香夕燈。以禪誦為佛事。出血和墨。書寫一",
    "X77n1524_021:0509c15": "切經。其衡斜點畫。勻如空中之雨。整如上瀨之魚。皆",
    "X77n1524_021:0509c16": "精進力之所成。且為人純素。忠於事。孝於奉親。為里",
    "X77n1524_021:0509c17": "閈所敬信。法眷所追崇。從之者。皆肅如也。寂音尊者。",
    "X77n1524_021:0509c18": "&#x751E;過其菴。信宿彌日。盡獲見其所寫之經。無慮十數",
    "X77n1524_021:0509c19": "種。為之頂戴歡喜。稱其為真比丘。為說以贈之。有云",
    "X77n1524_021:0509c20": "觀其施為。日夕以與佛菩薩。語言&#x9167;酢。豈復有世間",
    "X77n1524_021:0509c21": "心耶。華嚴曰。念念不與世間心合。是大精進。光其以",
    "X77n1524_021:0509c22": "之。",
    "X77n1524_021:0509c23": "元 如一菴傳",
    "X77n1524_021:0509c24": "[0509c24] 一菴如公。永嘉人。生玄氏。先誕五日。其父夢一異僧",
    "X77n1524_021:0510a01": "持梵筴至。問何來。曰五雲。問何姓。曰姓殷。何名。亦曰",
    "X77n1524_021:0510a02": "姓殷。且云。後五日當復來。視所持梵筴曰。用是表信。",
    "X77n1524_021:0510a03": "至期而師誕。師頭骨嶄聳。目光射人。年十五。事方山",
    "X77n1524_021:0510a04": "長老。削髮披緇。背誦楞嚴。至第五卷。得嘔血疾。乃輟",
    "X77n1524_021:0510a05": "誦疾瘳。一夕夢所未誦經。皆金書大字。布列空中。厲",
    "X77n1524_021:0510a06": "聲讀之。既覺猶存。移時始隱。自覺心地清涼。爾後一",
    "X77n1524_021:0510a07": "誦如流。徹後通前。終身不忘矣。復依竺元和尚。究問",
    "X77n1524_021:0510a08": "上事。雖提綱握要。然亦不廢此經。晚年居西澗菴。不",
    "X77n1524_021:0510a09": "事匡徒。來者亦不深拒。翛然有政黃牛之風焉。",
    "X77n1524_021:0510a10": "性然傳",
    "X77n1524_021:0510a11": "[0510a11] 性然。字寶燈。東阿楊氏子。世為田家。生而多病。年十",
    "X77n1524_021:0510a12": "七。棄俗被服受戒。夙具利根。頓發至願。修淨業。跪誦",
    "X77n1524_021:0510a13": "華嚴經九年。鍵戶不出。後忽出遊諸方。伏牛五臺。南",
    "X77n1524_021:0510a14": "涉吳越。西極秦隴。名山勝剎。皆有足跡。行業精苦。聲",
    "X77n1524_021:0510a15": "聞益彰。旋里居香山寺。寺業一新。太守殷君三禮。時",
    "X77n1524_021:0510a16": "為諸生。知師最深。奉之彌謹。師為精舍。立一小閣。棲",
    "X77n1524_021:0510a17": "止其中。復鍵結脩淨。視昔尤勤。誦佛號。飲食寤寐。未",
    "X77n1524_021:0510a18": "&#x751E;輟聲。寒暑昏曉。未&#x751E;就枕。影不出山。&#x8FF9;不入俗。如",
    "X77n1524_021:0510a19": "是者六十餘年。于公慎行。&#x751E;叩之曰。上人口誦彌陀。",
    "X77n1524_021:0510a20": "當生極樂否。師曰。孰為彌陀。孰為極樂。吾心是也。聲",
    "X77n1524_021:0510a21": "聲相續。念念不忘。自然五蘊空六根淨。而蓮花現矣。",
    "X77n1524_021:0510a22": "西方極樂。固在剎那。豈懸遠哉。于。服其言。謂其有靈",
    "X77n1524_021:0510a23": "竅。非徒事勤苦者。買田一區為供。師風骨稜稜。眉角",
    "X77n1524_021:0510a24": "巖嶄。年近期頤。行步距躍。造一坐龕置榻右。時時入",
    "X77n1524_021:0510b01": "中。少坐而笑。忽一日告終。命促殷公。至囑後事。乃扶",
    "X77n1524_021:0510b02": "服入龕。趺坐而化。生弘治庚申。卒萬曆癸巳。年九十",
    "X77n1524_021:0510b03": "四也。",
    "X77n1524_021:0510b04": "普明傳",
    "X77n1524_021:0510b05": "[0510b05] 普明。字寂炤。嘉善妙常菴僧也。薙髮受具。日誦法華",
    "X77n1524_021:0510b06": "經不輟。世間萬事。了不經懷。入古杭山中。閉門讀誦。",
    "X77n1524_021:0510b07": "誦畢靜坐而已。蛇鼠鳥雀。日與明狎。嬉遊於前。偶客",
    "X77n1524_021:0510b08": "至叩門。皆飛走而去。不及去者。輒手取納諸懷。以衣",
    "X77n1524_021:0510b09": "覆之。客去則出。嬉狎如故。有一病者詣之。手摩其頂。",
    "X77n1524_021:0510b10": "夙患頓除。遂委身為弟子。一日謂弟子曰。我五月十",
    "X77n1524_021:0510b11": "八日逝矣。弟子。以五月非吉為對。明曰。然則八月也。",
    "X77n1524_021:0510b12": "既訂。即歸嘉善。屆期弟子來視。明方掃地。語之曰。汝",
    "X77n1524_021:0510b13": "不來。吾幾忘矣。命聲鐘集眾。書偈曰。這個老漢。全無",
    "X77n1524_021:0510b14": "思算。禪不會參。經不會看。生平百拙無能。晦跡青松",
    "X77n1524_021:0510b15": "岩畔。靜如磐石泰山。動若雷轟掣電。擲筆端坐而化。",
    "X77n1524_021:0510b16": "茶毗。火光五色燭天。異香經夕不散。舌本不壞。叩之",
    "X77n1524_021:0510b17": "有聲。化後旬餘。人猶見之古杭。靜極光通。去留自在。",
    "X77n1524_021:0510b18": "是亦持誦有得者也。"
}