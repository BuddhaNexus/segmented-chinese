{
    "X42n0735_007:0495a20": "四分律開宗記卷第七(從羯磨受戒。至安居揵度竟。合有三萬七千二百言)",
    "X42n0735_007:0495a21": "西太原寺沙門　懷素　撰",
    "X42n0735_007:0495a22": "次明羯磨受戒。文分為三。第一彰無師弟過失。第二",
    "X42n0735_007:0495a23": "比丘以緣白佛。第三制立師弟攝養。初文二過。一為",
    "X42n0735_007:0495a24": "無師教授隨緣起非。著衣不齊者。謂作象鼻等。乞食",
    "X42n0735_007:0495b01": "不如法者。謂乖乞儀。受不淨食者。謂見聞殘等。不淨",
    "X42n0735_007:0495b02": "鉢者。不以澡豆等洗。二無弟子瞻養。師僧命終。第二",
    "X42n0735_007:0495b03": "白佛如文。",
    "X42n0735_007:0495b04": "第三立制。文分為四。第一制立師弟。第二時諸比丘",
    "X42n0735_007:0495b05": "下師弟德行。第三爾時佛在下簡所被人。第四世尊",
    "X42n0735_007:0495b06": "有如是教下教僧授法。初文復四。第一立有師弟。第",
    "X42n0735_007:0495b07": "二展轉下明立利益。第三當如是下對益加請。第四。",
    "X42n0735_007:0495b08": "佛言下興教正攝。初文。和上者梵音。或云和闍(此曰力生。",
    "X42n0735_007:0495b09": "此之翻對。不詳所以)。或云優婆陀訶。及脩郁波第耶。此等聲雖",
    "X42n0735_007:0495b10": "相近。皆非正目。正曰鄔波提耶(唐云依學)。或云親教。言依",
    "X42n0735_007:0495b11": "學者。有其二義。一以學處依彼生故。二以解行依彼",
    "X42n0735_007:0495b12": "脩故。言親教者。以恒教授顯異餘師。善見十七云。和",
    "X42n0735_007:0495b13": "上者外國語。漢言知有罪知無罪。是名和上。言弟子",
    "X42n0735_007:0495b14": "者。得戒及脩在我後。故名弟。即此戒等從我生。故名",
    "X42n0735_007:0495b15": "子。次利益者。五分十六云。從今以十利故。聽諸比丘",
    "X42n0735_007:0495b16": "有和上。和上自然生心。愛念弟子如兒。弟子自然生",
    "X42n0735_007:0495b17": "心。敬重和上如父。勤相教誡。更相敬難。則能增廣佛。",
    "X42n0735_007:0495b18": "法。使得久住。是則以教誡故不。壞法身。相瞻養故。不",
    "X42n0735_007:0495b19": "損道器。故曰久住增益廣大。次請文二。一請師法。二",
    "X42n0735_007:0495b20": "攝受法。所以請法在僧中者。今古釋云。為彰見聞具",
    "X42n0735_007:0495b21": "故。復有釋云。欲使大眾墮其見聞簡擇沙彌。非為量",
    "X42n0735_007:0495b22": "師。以和上須乞度人羯磨。今者思文撿義。未必須在",
    "X42n0735_007:0495b23": "僧中。以作此法。攝成師弟。成法元不由僧。豈勞眾中",
    "X42n0735_007:0495b24": "加請。又以加請法後。始云自今已去等。又下正授戒",
    "X42n0735_007:0495c01": "法中。及尼受中並無請文。雖下尼揵度式叉本法中。",
    "X42n0735_007:0495c02": "有應求和上言。然亦不言僧中加請。又彼求和上已。",
    "X42n0735_007:0495c03": "次始云。式叉學戒已。若年滿應與受大戒白四。五分",
    "X42n0735_007:0495c04": "十六。制立師弟共別行記。比丘一二三歸。及善來受。",
    "X42n0735_007:0495c05": "佛言不應爾。時諸比丘作是念。但佛與比丘受戒。我",
    "X42n0735_007:0495c06": "等亦得。若得者應云何授。以是白佛。佛言。今聽汝等。",
    "X42n0735_007:0495c07": "與比丘受戒。應作白四。即教從僧乞。乞已作白四。亦",
    "X42n0735_007:0495c08": "無請文。准斯文義。決定應然。理雖如是。然准僧祇。僧",
    "X42n0735_007:0495c09": "中加請行法亦好。彼文第二十三云。欲受具足人。初",
    "X42n0735_007:0495c10": "入僧中。一一頭面禮僧足已。先求和上。偏袒等三請。",
    "X42n0735_007:0495c11": "俱舍亦云。來入戒壇。禮苾芻眾。至誠發語。請親教師。",
    "X42n0735_007:0495c12": "十誦云。欲受具人初來。應教次第頭面。一一執足禮",
    "X42n0735_007:0495c13": "僧。禮已教受衣鉢。受已應求和上。既有請法。理須許",
    "X42n0735_007:0495c14": "可。若不印順。請法不成。次捨三語立白四法。所以爾",
    "X42n0735_007:0495c15": "者。以三語中未相攝受。既無師弟。彼此有失。故立白",
    "X42n0735_007:0495c16": "四制相攝受。欲使離過行成。尅隆道法。又母經第一。",
    "X42n0735_007:0495c17": "有一病比丘。無供養者。病困篤已。即便命終。諸比丘",
    "X42n0735_007:0495c18": "等見此比丘。困篤命終。一無看病者。二無弟子。二俱",
    "X42n0735_007:0495c19": "無故。苦惱如是。往白世尊。佛即集諸比丘僧。從今已",
    "X42n0735_007:0495c20": "去。斷三語羯磨。於十僧中白四羯磨。聽使受具。於中",
    "X42n0735_007:0495c21": "文三。初制立白四。次對眾陳乞。後正明與法。秉法者",
    "X42n0735_007:0495c22": "既有差言。計理不勞加請。問若不加請。豈成師耶。答",
    "X42n0735_007:0495c23": "以差秉法。即成闍梨。或准餘文。請亦非妨。然行事者。",
    "X42n0735_007:0495c24": "須知部別。此初制立。未有檢問說相等緣。非謂略無。",
    "X42n0735_007:0496a01": "次解師弟德行。於中文二。第一從初至五事失依止",
    "X42n0735_007:0496a02": "二師隨事攝受儀軌。第二有五法下重明二師攝受",
    "X42n0735_007:0496a03": "之德。前文有三。第一至文同故不出。相攝受法。第二",
    "X42n0735_007:0496a04": "時諸弟子下呵責行法。第三時有新受戒下依止失",
    "X42n0735_007:0496a05": "不。前文有二。初和上行。次闍梨行。和上行中復二。初",
    "X42n0735_007:0496a06": "至如法治。和上攝法。第二和上於弟子所下弟子行",
    "X42n0735_007:0496a07": "法。前文有三。初簡小取大。次簡愚取智。後簡無行取",
    "X42n0735_007:0496a08": "有行。此三文中。各有其三。謂起過呵責立制。就後第",
    "X42n0735_007:0496a09": "三立制文中。復分為三。初對和上制法。第二若弟子",
    "X42n0735_007:0496a10": "下列八行法。第三自今下不行結罪。其八行法。第一",
    "X42n0735_007:0496a11": "弟子有過。僧欲治罸。當應求僧。莫作若作勸令如法。",
    "X42n0735_007:0496a12": "第二若僧已作法竟。當須料理。令僧疾解。第三懺殘。",
    "X42n0735_007:0496a13": "除其業累。且舉悔中。重者為法。非謂餘愆不須料理。",
    "X42n0735_007:0496a14": "第四看病除其情惱。第五移處以安其形。第六除疑",
    "X42n0735_007:0496a15": "悔以法律。第七捨耶近以真教。第八將護當須二事。",
    "X42n0735_007:0496a16": "詳其文意。應為此八。若合初二為七者非。申意離合。",
    "X42n0735_007:0496a17": "准義應知。次明弟子行法。於中文三。謂起過呵責立",
    "X42n0735_007:0496a18": "制。立制文二。初對人制法。次列共別兩行。先明共行。",
    "X42n0735_007:0496a19": "共行復二。初列共行。八法如上。次不行者。違而結犯。",
    "X42n0735_007:0496a20": "次別行法亦二如前。前列行中。文分為三。初明白事",
    "X42n0735_007:0496a21": "方法。年少比丘不了行相。隨所為作。皆須白師。故十",
    "X42n0735_007:0496a22": "誦五十八云。一切所作皆應白。除大小便嚙齒木禮",
    "X42n0735_007:0496a23": "佛法僧。五分十六云。凡有所作。乃至剃頭。若為人剃。",
    "X42n0735_007:0496a24": "皆應白。唯除大小便及用楊枝。僧祇二十五。隨所作",
    "X42n0735_007:0496b01": "事。乃至浣染剃髮。皆應白師。問齊幾許得不白取與。",
    "X42n0735_007:0496b02": "半條綖半食。是名不白取與。若出僧伽藍門。過二十",
    "X42n0735_007:0496b03": "五肘。應白而去。若經行若坐禪。應白令知處所。伽論",
    "X42n0735_007:0496b04": "第六。佛言應親近和上。承事問訊隨逐行。作事時應",
    "X42n0735_007:0496b05": "白和上。和上所作事應代作。除四種。謂大小行嚼楊",
    "X42n0735_007:0496b06": "枝。界內禮支提。凡欲出行。先須白師。白之法式。如常",
    "X42n0735_007:0496b07": "威儀。師既受白。籌量事伴八句如非。前七有過。遮不",
    "X42n0735_007:0496b08": "聽去。第八無愆。方依所請。得許可已。始宜束帶。不得",
    "X42n0735_007:0496b09": "預嚴行相。後來白師。若遠行者。五分十七。有諸弟子。",
    "X42n0735_007:0496b10": "臨行時。辭和上闍梨。佛言不聽臨行時辭。要先二三",
    "X42n0735_007:0496b11": "日白師。師應籌量。所往處有可依止人。乃至聽去。僧",
    "X42n0735_007:0496b12": "祇亦云。不得臨行乃白。應先前一月半月預白。弟子",
    "X42n0735_007:0496b13": "欲至其方國土。師問去由。籌量可不。第二彼當清旦",
    "X42n0735_007:0496b14": "下。請法訓誨。以資神解。祇律三十四云。日三教晨起",
    "X42n0735_007:0496b15": "日中向冥教法者。若九部經波羅提木叉略廣。若不",
    "X42n0735_007:0496b16": "能者。應教知罪輕重。知綖經義。知毗尼義。知陰界入",
    "X42n0735_007:0496b17": "義。知因緣義。教威儀。非威儀應遮。受經時。共誦時。坐",
    "X42n0735_007:0496b18": "禪時。即名教。若不受經共誦坐禪者。下至應教莫放",
    "X42n0735_007:0496b19": "逸。不如是教者。越威儀。此三教誡。隨時量宜。不得常",
    "X42n0735_007:0496b20": "誦。不放逸言。第三當除去下報恩供養。廣如文說。見",
    "X42n0735_007:0496b21": "論十六。若和上將去。著衣持鉢。隨和上後。不得近不",
    "X42n0735_007:0496b22": "得遠。去和上七尺而行。又云。若和上多有弟子。一人",
    "X42n0735_007:0496b23": "供給。餘者隨意讀誦。問所以須明弟子行行法者。答",
    "X42n0735_007:0496b24": "欲明師有訓導功也。",
    "X42n0735_007:0496c01": "次辨闍梨行。於中文三第一無師起過。第二比丘白",
    "X42n0735_007:0496c02": "佛。第三制立師弟。於中文二。初制立依止闍梨及弟",
    "X42n0735_007:0496c03": "子。第二時諸比丘聞下明攝受法。前文有三。第一制",
    "X42n0735_007:0496c04": "立師弟。第二明立利益。第三對益加請。先解依止義。",
    "X42n0735_007:0496c05": "四門分別。一定能依止人。二定所依止人。三明共別",
    "X42n0735_007:0496c06": "行法。四辨依止失不。初門凡新受戒人。觸途不了。猶",
    "X42n0735_007:0496c07": "若嬰兒。莫知前趣。若不教授乳養心神。行既不成。豈",
    "X42n0735_007:0496c08": "能離過。故言新受戒比丘無人教授等。無人教授者。",
    "X42n0735_007:0496c09": "略有五義。一和上命終。二和上休道。三和上決意出",
    "X42n0735_007:0496c10": "界。四和上捨於畜眾。五謂自身更求勝法。以此闕無",
    "X42n0735_007:0496c11": "教授。制須依止。然有五人聽無依止而住。一樂靜比",
    "X42n0735_007:0496c12": "丘。二守護住處。三是病人。四瞻病人。此四五歲已下。",
    "X42n0735_007:0496c13": "五是五歲已上。有智慧者。然須依止。有其二人。一未",
    "X42n0735_007:0496c14": "滿五歲。二愚癡比丘盡形壽依止。此愚癡人數犯眾",
    "X42n0735_007:0496c15": "戒。行不自立。觸惱僧者。此則須僧治罸。落在七羯磨",
    "X42n0735_007:0496c16": "中。若其過損不預大眾。直犯眾戒。行不立者。此求別",
    "X42n0735_007:0496c17": "人依止而住。次所依止人。闍梨有五。唯依止師得攝",
    "X42n0735_007:0496c18": "弟子。替和上處。餘四闍梨不合攝授。要加請法。方成",
    "X42n0735_007:0496c19": "依止。論依止師行位有三。一十歲已上。二須有解慧。",
    "X42n0735_007:0496c20": "三能以八法攝受弟子。餘諸行德。廣如增五。次共別",
    "X42n0735_007:0496c21": "行有二。一共別行法順而攝受。二呵責治法違而攝",
    "X42n0735_007:0496c22": "受。此等廣隨文解。不可懸言。次依止失不者。凡論依",
    "X42n0735_007:0496c23": "止有其三法。一請成師法。二相依住法。二白事行法。",
    "X42n0735_007:0496c24": "今言失者。但失下二。以初請法。必然不失。如和上出",
    "X42n0735_007:0497a01": "界外。亦言失依止。還是失下二法名失。不是失却請",
    "X42n0735_007:0497a02": "和上法。和上既然。闍梨亦爾。請成師法既也不失。後",
    "X42n0735_007:0497a03": "若還來。不須更請。但更起心作依住意。下之二法。還",
    "X42n0735_007:0497a04": "即續生。餘雜失不。對文廣明。次下釋文。梵音阿闍梨。",
    "X42n0735_007:0497a05": "或阿祇梨。阿祇利此云正行。或云應可行。或云應供",
    "X42n0735_007:0497a06": "養。正曰阿遮梨耶。此云軌範。或云教授。言軌範者。謂",
    "X42n0735_007:0497a07": "即是戒。此戒得由闍梨秉法。故能秉者。稱云軌範。或",
    "X42n0735_007:0497a08": "軌範者。謂教弟子軌則儀範。故云軌範。其教授者。見",
    "X42n0735_007:0497a09": "論云。共於善法中教授令知。是我闍梨。准依僧祇二。",
    "X42n0735_007:0497a10": "十八云。欲請依止時。不得趣請。有五法成就。然後得",
    "X42n0735_007:0497a11": "請。何等五。一愛念。二恭敬。三慚。四媿。五樂住。是名五",
    "X42n0735_007:0497a12": "法應請依止。以有五法。故看闍梨猶如其父。次利益",
    "X42n0735_007:0497a13": "者。前立和上。已有兩益。今制闍梨。還無二損。此則益",
    "X42n0735_007:0497a14": "利重重。故曰倍增流布。次請文二。先明請法威儀可",
    "X42n0735_007:0497a15": "知。正請五句。初句言對正行。第二自斥己名。第三正",
    "X42n0735_007:0497a16": "求攝受。第四願垂攝受。第五自顯求心。表己慇懃。故",
    "X42n0735_007:0497a17": "須三說。次許可知。五分。若如法乞竟。彼不語言汝莫",
    "X42n0735_007:0497a18": "放逸。是亦不成與依止。類餘亦爾。次明攝受法。於",
    "X42n0735_007:0497a19": "中文二。一明攝法。文三如上。二師弟行法。各指同前。",
    "X42n0735_007:0497a20": "次呵責行法。文中有三。初不承事起過。次比丘白佛。",
    "X42n0735_007:0497a21": "後佛遣呵責。呵中復三。第一能呵之藥。第二世尊既",
    "X42n0735_007:0497a22": "聽下出所呵過。第三世尊既聽下明呵違失。前文有",
    "X42n0735_007:0497a23": "二。初和上。次闍梨。凡呵責法。須具三種現前。一弟子",
    "X42n0735_007:0497a24": "二出過。三呵詞。三中隨闕。是名非法。為此文言。不應",
    "X42n0735_007:0497b01": "不現前。及不出過呵責。又欲呵者。必須內懷慈愍。外",
    "X42n0735_007:0497b02": "現威肅。准過重輕。以設呵藥。或有過重輕呵。過輕呵",
    "X42n0735_007:0497b03": "重。此則反增垢累。不成相利。然此五呵。不可定其輕。",
    "X42n0735_007:0497b04": "重。但量前機。應設何藥。汝去者。一往逐之。莫入我房",
    "X42n0735_007:0497b05": "者。不許入屋。於外作使。容可得作。莫為我作使者。容",
    "X42n0735_007:0497b06": "許入房。一切執使。皆不得作。莫至我所者。不得至邊。",
    "X42n0735_007:0497b07": "外事亦容得作。不與汝語者。言誨斯絕。雖絕誨言。事",
    "X42n0735_007:0497b08": "容營理。次依止師呵。大同和上。唯換第四句云。汝莫",
    "X42n0735_007:0497b09": "依止我住。此等並是別人行罸。僧法折伏。非此所明。",
    "X42n0735_007:0497b10": "次所呵過有三。謂舉列結。列中增數。合有八五。究其",
    "X42n0735_007:0497b11": "不同。唯有十四。若離沙彌尼精舍。便有十五。作惡不",
    "X42n0735_007:0497b12": "耻。名曰無慚。於善不修。稱云無媿。不祗師訓。名不受",
    "X42n0735_007:0497b13": "教。犯下聚。故曰作非威儀。懈怠自居。名不恭敬。若作",
    "X42n0735_007:0497b14": "斯五情無媿。雖犯小愆。亦合呵責。若其情恒謹攝。錯",
    "X42n0735_007:0497b15": "誤而為。但應方便開曉。令懺往愆。次五難與語者。聞",
    "X42n0735_007:0497b16": "教觝拒。前不受教。聞言不行。惡緣壞行。不可交通。故",
    "X42n0735_007:0497b17": "曰與惡人為友。數近染緣。梵行難立。故曰往婬女家。",
    "X42n0735_007:0497b18": "次六箇五。皆易第五句。一婦女家。二大童女家。三黃",
    "X42n0735_007:0497b19": "門家。四比丘尼精舍。五式叉及沙彌尼精舍。六看龜",
    "X42n0735_007:0497b20": "鼈。此等皆生譏染。妨癈正修。隨一即呵。不待滿五。若",
    "X42n0735_007:0497b21": "對尼呵。應反說云。大童男家比丘精舍等。優婆塞經",
    "X42n0735_007:0497b22": "第三云。寧受惡戒。一日之中。斷無量命根。終不畜養",
    "X42n0735_007:0497b23": "弊惡弟不能調伏。何以故。是惡律儀。殃齊自身。畜",
    "X42n0735_007:0497b24": "惡弟子不能教誨。乃令無量眾生作惡。謗無量善妙",
    "X42n0735_007:0497c01": "之法。壞和合僧。令多眾生作五無間。是故劇於惡律",
    "X42n0735_007:0497c02": "儀罪。次師弟違失。隨相可解。",
    "X42n0735_007:0497c03": "次明依止失不。於中文二。第一離明失不。第二世尊",
    "X42n0735_007:0497c04": "遊羅閱下正明失法。前文有八。第一樂靜等二人以",
    "X42n0735_007:0497c05": "自行立聽無依止住而住。第二有兩對四句。約心暫",
    "X42n0735_007:0497c06": "永明失不失。初之兩句。作心永去。雖即日還。出界已",
    "X42n0735_007:0497c07": "失。後之兩句。為作暫心。故出界時。依止不失。第三有",
    "X42n0735_007:0497c08": "四句。正明不了。教人合須依止。一眾集不起。二不誦",
    "X42n0735_007:0497c09": "羯磨。三誦之不通。四所為多少。如餘三律。不問有難",
    "X42n0735_007:0497c10": "無難。皆得一時為二三人秉法。此律有難時開。無難",
    "X42n0735_007:0497c11": "不得。見論十七云。一時為三人受戒。一時戒臘同無",
    "X42n0735_007:0497c12": "大小。第四兩句。師徒違失。第五兩句。雖無永去之心",
    "X42n0735_007:0497c13": "而作經宿之意。故出界時依止亦失。此失分齊。同前",
    "X42n0735_007:0497c14": "決意。以其依止。兩情相捨。心隔即失。不待事隔。若無",
    "X42n0735_007:0497c15": "蹔去。忽經宿者。有難不失。無難即失。因此料簡依止",
    "X42n0735_007:0497c16": "時節。此律但開飲水洗足。小停息已。即受依止。五分",
    "X42n0735_007:0497c17": "十七。若一宿不受依止。乃至不聽飲僧坊內水。若飲",
    "X42n0735_007:0497c18": "突吉羅。後有緣故。佛言。今聽不受依止。乃至六宿。伽",
    "X42n0735_007:0497c19": "論第六云。佛言。聽諸比丘。脫衣鉢拭足塵洗足已。二",
    "X42n0735_007:0497c20": "三日。然後求依止。第六兩句。互相簡擇。五分。作依正",
    "X42n0735_007:0497c21": "比丘應問。汝和上闍梨是誰。先住何處。誦何經。答若",
    "X42n0735_007:0497c22": "如法。應與作依止。若不如法。應語言。汝不識我。我不",
    "X42n0735_007:0497c23": "識汝。汝可往識汝處求依止。若疑應語小住。乃至六",
    "X42n0735_007:0497c24": "宿觀之。合意者。應與依止。若不合意。應語如上。第七",
    "X42n0735_007:0498a01": "兩句。病及瞻病。聽無依止。第八兩對四句。被治失不。",
    "X42n0735_007:0498a02": "初之二句。師弟互得。七羯磨法。師若得法。雖言不失。",
    "X42n0735_007:0498a03": "而無白事教誡之法。以師有過。弟子清淨。若受白事",
    "X42n0735_007:0498a04": "教誡。師則有罪。弟子被治。三俱不失。師須誡約。令順",
    "X42n0735_007:0498a05": "僧儀。次之兩句。明得擯法。理實犯重。不擯亦失。此中",
    "X42n0735_007:0498a06": "但舉得擯法者。對前得法為言。非謂未擯不失。又解",
    "X42n0735_007:0498a07": "得擯法者。事已彰露。無相依義。文中言失雖可犯重。",
    "X42n0735_007:0498a08": "未得擯法。事不彰露。亦成依住。次正明失。文中分",
    "X42n0735_007:0498a09": "二。初舉緣白佛。第二世尊爾時下明失分齊。欲明失",
    "X42n0735_007:0498a10": "依止。先舉須依止。人有兩位。一五歲比丘者。謂始入",
    "X42n0735_007:0498a11": "五夏。應依十歲智慧人住。二若愚癡者。應盡形壽。十",
    "X42n0735_007:0498a12": "誦二十一云。從今聽比丘五法成就。滿五歲。不受依",
    "X42n0735_007:0498a13": "止。何等五。一知犯。二不知犯。三知輕。四知重。五誦波",
    "X42n0735_007:0498a14": "羅提木叉利。廣說。雖復受戒歲多。不知五法。應盡壽",
    "X42n0735_007:0498a15": "依止他住。僧祇二十九云。若比丘不善知法。善知毗",
    "X42n0735_007:0498a16": "尼。不能自立。不能立他。如是比丘盡壽應依止住。母",
    "X42n0735_007:0498a17": "經第一。告諸比丘。從今已後。有出家者。至五臈要誦",
    "X42n0735_007:0498a18": "戒使利。若根鈍者乃至百臈。亦應誦之。若故不誦。若",
    "X42n0735_007:0498a19": "先誦後時癈忘。若復鈍根不能得者。此等三人有四",
    "X42n0735_007:0498a20": "種過。一不得畜弟子。二不得離依止。三不得作和上。",
    "X42n0735_007:0498a21": "四不得作闍梨。是名不誦戒者罪。若准此律。但闕師",
    "X42n0735_007:0498a22": "德者。即合盡形依止。次舉失依止。文中增數有其八。",
    "X42n0735_007:0498a23": "五。據取不同。唯有其八。一師呵責。二去。三休道。四入",
    "X42n0735_007:0498a24": "戒場。五死。六五歲已上。七見本和上。八和上目下住。",
    "X42n0735_007:0498b01": "於初五中。除去第四。以不與依止。同第一故。次五有",
    "X42n0735_007:0498b02": "二。謂死五歲。三八五中。各有其一。中間四五。全無有",
    "X42n0735_007:0498b03": "異。此八之中。去休道死。師弟俱有。餘之五種。一向是",
    "X42n0735_007:0498b04": "弟子。戒場失者。戒場為是別行法處。年小無知。恐為",
    "X42n0735_007:0498b05": "他誤。但入即失。不待經宿。爾者蹔至他界。亦是別行",
    "X42n0735_007:0498b06": "法處。何以不言入他界。失解他界。為是眾僧住處。不",
    "X42n0735_007:0498b07": "慮壞行。開入不失。戒場非是眾僧住處。入恐壞行。故",
    "X42n0735_007:0498b08": "入即失。見本和上者。本立闍梨。為替和上。既見根本",
    "X42n0735_007:0498b09": "無空可補。是以見時。即失依止。和上目下住者。若離",
    "X42n0735_007:0498b10": "和上。理須依止。今住目下。故言失也。又可和上先捨",
    "X42n0735_007:0498b11": "畜眾。見而不失。今若作心攝受。在目下失。亦可見本",
    "X42n0735_007:0498b12": "和上師從界外行還目下住者。弟子行還。初作蹔心。",
    "X42n0735_007:0498b13": "入界不失。後興永意。在目下失。此八兼前被擯。不同",
    "X42n0735_007:0498b14": "合九。",
    "X42n0735_007:0498b15": "次明其德。增數八五。初十唯聖。下通聖凡。窮其不同。",
    "X42n0735_007:0498b16": "但三十九。以減十歲。重明故爾。",
    "X42n0735_007:0498b17": "次明教所被者。於中文二。第一略明遮難。第二爾時",
    "X42n0735_007:0498b18": "眾多下廣明遮難。初文有十七事。第一第七是難。餘",
    "X42n0735_007:0498b19": "通是遮。先解十三難義。四門分別。第一列數釋名。第",
    "X42n0735_007:0498b20": "二明其體狀。第三收難盡不。第四趣等通塞。",
    "X42n0735_007:0498b21": "初門。難義隨緣乃有無量。今從重說。標此十三。言邊",
    "X42n0735_007:0498b22": "罪者。戒是眾行之初。喻王為上。庶德之本。譬佛為尊。",
    "X42n0735_007:0498b23": "既上既尊。特須持護。今違重法。內教不收。甄在分外。",
    "X42n0735_007:0498b24": "名之為邊。此邊罪人捨已更受。雖被眾緣。唐勞無益。",
    "X42n0735_007:0498c01": "障不發戒。名之為難。難由邊生。故曰邊罪難。問犯尼",
    "X42n0735_007:0498c02": "等難。受亦不得。既甄分外。何不名邊。答此初一難。假",
    "X42n0735_007:0498c03": "先犯重。甄在分外。名之為邊。此甄分外。但名為邊。此",
    "X42n0735_007:0498c04": "邊即是十三別事。後受不得。始名為難。此難即是十",
    "X42n0735_007:0498c05": "三。通稱不可。以別名之邊。類他通名之難。如犯尼等。",
    "X42n0735_007:0498c06": "自是業重成難。本不由戒。豈得名邊。如六度等。一切",
    "X42n0735_007:0498c07": "諸法立名。亦有通別不同。豈以波羅蜜通。亦令檀那",
    "X42n0735_007:0498c08": "義遍。故知別名即異。通名即同。然此邊罪。舊解取出。",
    "X42n0735_007:0498c09": "家已去。受十戒者。凡言邊者。對內為名。以五八戒。元",
    "X42n0735_007:0498c10": "非內故。今解不爾。凡言邊者。謂受佛戒。毀犯重者。名",
    "X42n0735_007:0498c11": "之為邊。故多論第一云。若破五戒中重戒已。欲捨五",
    "X42n0735_007:0498c12": "戒。更受戒者。無有是處。若捨戒已。更受五戒。若受八",
    "X42n0735_007:0498c13": "戒。十戒具戒并禪無漏戒。一切不得。若毀餘戒。如五",
    "X42n0735_007:0498c14": "戒說。准此即是但犯重者。悉名為邊。不唯簡十。又母",
    "X42n0735_007:0498c15": "論第一云。若在家受優婆塞戒。若毀破一。有受八齊",
    "X42n0735_007:0498c16": "毀一。若受沙彌十戒毀一。如此人者。後出家亦不得",
    "X42n0735_007:0498c17": "戒。亦不得作和上。十誦。名為先犯戒人。次壞尼難者。",
    "X42n0735_007:0498c18": "淨具之境。生善福田。理應竭誠處心供養。今反輕陵。",
    "X42n0735_007:0498c19": "毀壞梵行。業重障戒。名之為難。難由壞尼而生。故曰",
    "X42n0735_007:0498c20": "犯尼難。舊解。壞尼淨穢俱成。以文但言與著袈裟者",
    "X42n0735_007:0498c21": "行婬。不論淨行。今解。局淨成難。穢者不成。縱使陵穢。",
    "X42n0735_007:0498c22": "業不至重。文著袈裟據行全者。不以此文證穢成難。",
    "X42n0735_007:0498c23": "故見論十七。壞比丘尼淨行。永擯不得出家。五分十",
    "X42n0735_007:0498c24": "七。佛問汝破比丘尼梵行耶。答言如是。祇律。必須淨",
    "X42n0735_007:0499a01": "尼成難。又須是婬甄去觸等。十誦五十三。若一人事",
    "X42n0735_007:0499a02": "以八汙尼。尼得名汙。是人非汙。得與受戒。問此既唯",
    "X42n0735_007:0499a03": "淨得成難者。如何謗中不簡淨穢。答謗據無根通其",
    "X42n0735_007:0499a04": "淨穢。此約壞體。故局淨尼。次賊心者。未受具人。身非",
    "X42n0735_007:0499a05": "所應。盜竊法財。稱為賊也。辨相如文。次破內外道。先",
    "X42n0735_007:0499a06": "是外道。歸心佛法。捨耶從正。出家受戒。但為教法初",
    "X42n0735_007:0499a07": "霑。信未堅固。復捨真宗。還受耶法。受耶法已。更復重",
    "X42n0735_007:0499a08": "來。簡餘外道。歸正非難。故曰汝非破內之外道。次黃",
    "X42n0735_007:0499a09": "門者。戒是入聖之基。超生之本。有勝因者。方可受行。",
    "X42n0735_007:0499a10": "黃門雖預人倫。性多煩惱。與道相違。不能昇進。障不",
    "X42n0735_007:0499a11": "得戒。名之為難。次五逆。如煞戒破僧明。僧祇二十三",
    "X42n0735_007:0499a12": "云。作無間罪。腐敗爛壞。於正法中。不能生道根裁。正",
    "X42n0735_007:0499a13": "使七佛一時出世。為其說法。於正法中。終不生善。次",
    "X42n0735_007:0499a14": "非人畜生者。惡趣所收。報非道器。既闕進修。不堪入",
    "X42n0735_007:0499a15": "法。故名為難。次二形難。凡道器者。必須男女相別。今",
    "X42n0735_007:0499a16": "既身有二形。心懷兩欲。先受今生。尚應滅擯。況始發",
    "X42n0735_007:0499a17": "心。寧容得戒。故稱難。",
    "X42n0735_007:0499a18": "第二門出體者。若約三聚明者。位分為二。非畜二形",
    "X42n0735_007:0499a19": "黃門。總用三聚為體。餘九唯色。具表無表。於中身語",
    "X42n0735_007:0499a20": "別者。破僧語業。壞尼破內。此二是身。餘通身語。縱比",
    "X42n0735_007:0499a21": "丘犯逆。亦以逆為難體。以違理極故。不取夷蘭。以夷",
    "X42n0735_007:0499a22": "與蘭。皆違教故。又以夷蘭非定滅擯。若隨事明者。此",
    "X42n0735_007:0499a23": "十三難。還用邊等十三事為體。辨折如文。",
    "X42n0735_007:0499a24": "第三門收難盡不者。此之十三收難得盡。是中難者。",
    "X42n0735_007:0499b01": "要須身相具足。有心乞受。僧為作法。戒不生者。是此",
    "X42n0735_007:0499b02": "難收。餘非所攝。如八難自障聖道。非開戒事。然若有",
    "X42n0735_007:0499b03": "者。亦不得戒。唯非畜少分。入此障中。地獄等六。無乞",
    "X42n0735_007:0499b04": "受義。既無此義。不說為難。爾者收難既盡。所以祇律",
    "X42n0735_007:0499b05": "二十九。四人捨鬪欲出家。共入毗舍離城。門中見本",
    "X42n0735_007:0499b06": "讎。時守門人有弓杖。一人即捉弓。一人張弓。一人射",
    "X42n0735_007:0499b07": "而不死。一人射斷命根。是中後二人不應度出家。已",
    "X42n0735_007:0499b08": "出家者應駈出。前二人不應度。已度者置。若後作惡",
    "X42n0735_007:0499b09": "時應駈出。答此為輕躁志性無恒。故有駈不。非是難",
    "X42n0735_007:0499b10": "攝。及明了論。舉難重遮。通說二十人不得戒者。亦非",
    "X42n0735_007:0499b11": "局簡成難之人。",
    "X42n0735_007:0499b12": "第四門通塞者。於中分三。第一約趣。第二就處。第三",
    "X42n0735_007:0499b13": "約時。言約趣者。非畜各一人有十一。此彼通收。合十",
    "X42n0735_007:0499b14": "三也。然以人堪受戒。不合受者別說。故須除去。九種",
    "X42n0735_007:0499b15": "重業。及黃門二形根不具者。其非人畜生。即體為障。",
    "X42n0735_007:0499b16": "不假須除重業及根不具者。又就人中。七眾說者。比",
    "X42n0735_007:0499b17": "丘約事但十。謂除賊心。名但有九。以若犯尼。即邊罪",
    "X42n0735_007:0499b18": "攝。尼若約事但九。無賊心同前。又兼除破。名唯有八。",
    "X42n0735_007:0499b19": "以犯比丘還成邊罪。式叉等五。事亦有九。謂有賊心",
    "X42n0735_007:0499b20": "除去二破。名還有八。謂汙具人亦邊攝故。若元不受",
    "X42n0735_007:0499b21": "戒人。除邊二破。即是事八。名亦有八。以是義故。於十",
    "X42n0735_007:0499b22": "三中。位束為六。賊心唯是下五。及不受戒人。不通上",
    "X42n0735_007:0499b23": "二。破內上二不及下五。及不受戒人。犯尼唯是不受",
    "X42n0735_007:0499b24": "戒人。邊唯受者。破僧局是比丘。非餘四。煞二形黃門。",
    "X42n0735_007:0499c01": "通其七眾及不受戒人。次何處有者。四天下中除去。",
    "X42n0735_007:0499c02": "北方難地。餘三方中。此方具足十三。東西二洲但有",
    "X42n0735_007:0499c03": "十一。除出血破僧。次何時有者。時有現未。假就此方。",
    "X42n0735_007:0499c04": "佛現在時。具足十三。若涅槃後亦唯十一。除二如前。",
    "X42n0735_007:0499c05": "義准可解。問瞻部滅後。東西二洲及於女人。如何具",
    "X42n0735_007:0499c06": "問。答秉法該通不可。無者除却。又解。得起加行。故令",
    "X42n0735_007:0499c07": "具問。亦可元不問有。遍詰何違。又解。無者應除去。問",
    "X42n0735_007:0499c08": "者依舊制。",
    "X42n0735_007:0499c09": "次下釋文。先明破內外道。於中文三。第一明作破內",
    "X42n0735_007:0499c10": "之業。第二佛言下教僧度法。第三時倮形下重來遣",
    "X42n0735_007:0499c11": "殯。前文有四。第一論義心伏。第一時彼倮形下生信",
    "X42n0735_007:0499c12": "出家。第三後於異時下作破內之業。第四時諸下舉",
    "X42n0735_007:0499c13": "以白佛。初文四辨者。所謂通達解了。俱舍名為四無",
    "X42n0735_007:0499c14": "礙解。一法。二義。三詞。四辨。釋此三門。一釋名。二出體。",
    "X42n0735_007:0499c15": "三所緣境。初門。問何故名無礙解。答論云。於所知境",
    "X42n0735_007:0499c16": "通達無滯。有說於所知境。現見而知。名無礙解。如世",
    "X42n0735_007:0499c17": "於一現見事中。云我於此解知無礙。言出體者。以慧",
    "X42n0735_007:0499c18": "為體。皆以無退轉智為性。智即慧故。所緣境者。法無",
    "X42n0735_007:0499c19": "礙解。緣名句文身。義無礙解。或有欲令唯緣滅諦。或",
    "X42n0735_007:0499c20": "有欲令緣一切法。詞無礙解。緣方言詞。辨無礙解。緣",
    "X42n0735_007:0499c21": "應正理。無滯礙說。即此了了辨。是論師成此四辨。外",
    "X42n0735_007:0499c22": "難不通。文義盡者。無此道理。故曰無有是處。五百迫",
    "X42n0735_007:0499c23": "難者。彰理急切也。餘文可解。",
    "X42n0735_007:0499c24": "次度法。文二。初與四月共住法。欲彰外道著耶來久。",
    "X42n0735_007:0500a01": "信既未堅。故須調試。此言共住者。為在界內住。故餘",
    "X42n0735_007:0500a02": "文言別住者。謂不得與比丘同一覆故。先與沙彌戒",
    "X42n0735_007:0500a03": "者。欲使心有所冀。憑之入道。慮恐退之成難。是故",
    "X42n0735_007:0500a04": "不與具戒。若准長阿含經第四。不須四月試。文云。佛",
    "X42n0735_007:0500a05": "告阿難。我般涅槃後。諸釋種來。求為道者。當聽出家。",
    "X42n0735_007:0500a06": "授具足戒。勿使留難。諸異學梵志。來求為道。亦聽出",
    "X42n0735_007:0500a07": "家受具足戒。勿試四月。所以者何。彼有異論。若小稽",
    "X42n0735_007:0500a08": "留。則生本見。然大般涅槃下卷。論涅槃時。還令試驗。",
    "X42n0735_007:0500a09": "又婆沙一百九十一云。佛告苾蒭。從今已往。及我滅",
    "X42n0735_007:0500a10": "後。不應輙度。外道出家與受具戒。唯除釋種。及事火",
    "X42n0735_007:0500a11": "多髮外道。若有釋種。作外道服。來求出家。汝等即應",
    "X42n0735_007:0500a12": "度令出家。與受具戒。所以者何。我之眷屬應開許故。",
    "X42n0735_007:0500a13": "見論十六。若結髮外道。事火外道。不須波利婆沙。何",
    "X42n0735_007:0500a14": "以故。此二外道有業信因果。第二驗知好惡。於中",
    "X42n0735_007:0500a15": "復二。初經四月於驗。第二爾時下不經四月聽度。決",
    "X42n0735_007:0500a16": "定心者。初文。僧祇二十四。作羯磨已。若能如沙彌。隨",
    "X42n0735_007:0500a17": "僧作務者。在沙彌下。次第取食。若不能者。應語汝自",
    "X42n0735_007:0500a18": "求食。應日日在前毀呰。不信耶見犯戒無慚。如是種",
    "X42n0735_007:0500a19": "種毀呰。若言長老莫作是語。彼間亦有賢善。亦有持",
    "X42n0735_007:0500a20": "戒。一切盡有須陀洹等。應語言汝還去彼間。求阿羅",
    "X42n0735_007:0500a21": "漢。若言實如長老所說。外道耶見。乃至作泥黎行。長",
    "X42n0735_007:0500a22": "老願拔濟我。若試滿四月。心不動移者。應與出家。若",
    "X42n0735_007:0500a23": "中間得聖法者。即名試竟。若捨外道標試。著俗人服",
    "X42n0735_007:0500a24": "來者。應與出家。見論十六。若波利婆沙。垂滿四月。聞",
    "X42n0735_007:0500b01": "毀佛法。生歡喜心。聞毀外道嗔恚。應更與四月。次不",
    "X42n0735_007:0500b02": "經可知。",
    "X42n0735_007:0500b03": "次遣擯如文。又母論第一云。若有外道。於佛法中出",
    "X42n0735_007:0500b04": "家。後時厭道。不捨戒而去。從外道中還來不得。准此",
    "X42n0735_007:0500b05": "即合捨戒去者不障。第二度奴。見論十六。奴有四",
    "X42n0735_007:0500b06": "種。一家生。二買得。三破得。四自來奴。自來奴者。為衣",
    "X42n0735_007:0500b07": "食故。自求為奴。是名自來奴。若奴主放奴出家。語諸",
    "X42n0735_007:0500b08": "比丘言。若奴有道心者放。若無道心。還復為奴。若如",
    "X42n0735_007:0500b09": "是語者。不得度出家。第三度賊。五分十七。復有諸",
    "X42n0735_007:0500b10": "賊。厭作惡業。求出家受戒。諸比丘白佛。佛言聽。將至",
    "X42n0735_007:0500b11": "人不識處。與出家受戒。第四負債人。第五減年。僧",
    "X42n0735_007:0500b12": "祇二十三。太小者。若减七歲。若滿七歲不知好惡。皆",
    "X42n0735_007:0500b13": "不應與出家。若滿七歲。解知好惡。應與出家。若小兒",
    "X42n0735_007:0500b14": "先已出家。不應駈出。度者越毗尼。太老者。過七十。若",
    "X42n0735_007:0500b15": "減七十。不堪造事。臥起須又。是人不聽。若過七十。能",
    "X42n0735_007:0500b16": "有所作。是亦不聽。年滿七十。康健能脩習諸業。聽與",
    "X42n0735_007:0500b17": "出家。若太老。不應與出家。若已出家者。不應駈出。度",
    "X42n0735_007:0500b18": "者越毗尼。第六五種病。多論第六。有先出家。而後",
    "X42n0735_007:0500b19": "癩者一切僧事故得共作。若食時莫令坐眾中。第",
    "X42n0735_007:0500b20": "七邊罪。文分為四。第一犯夷不覆。文中雖言從四禪",
    "X42n0735_007:0500b21": "起。而此比丘實未得禪。若得四禪。欲貪已斷。如何得",
    "X42n0735_007:0500b22": "有犯不淨行人。又文不言從四禪退。應知雖坐四禪。",
    "X42n0735_007:0500b23": "但得欲界世俗心定。是以犯也。第二與學悔法。母經",
    "X42n0735_007:0500b24": "第三云。比丘犯已即悔。脫三衣著肩上露身而走。唱",
    "X42n0735_007:0500c01": "言賊賊。邊人問之。有何等賊。答云。為煩惱賊所劫。盡",
    "X42n0735_007:0500c02": "向諸檀越及眾僧發露。無覆藏心。僧中智者語言。有",
    "X42n0735_007:0500c03": "尊者波奢。善持毗尼。能除汝罪。此比丘即到波奢所。",
    "X42n0735_007:0500c04": "如其所犯。向波奢說。波奢答言。汝欲除罪。能用我語",
    "X42n0735_007:0500c05": "不。答曰無違。波奢遣人作大火坑。滿中炎火。語言汝",
    "X42n0735_007:0500c06": "欲除罪者。可投此坑中。波奢先共餘比丘論。若直入",
    "X42n0735_007:0500c07": "坑者。汝等投之。此比丘直入坑。邊人捉之。知此比丘",
    "X42n0735_007:0500c08": "心實。即為作白四除。從今得羯磨已。名為清淨持戒",
    "X42n0735_007:0500c09": "者。但此一身不得超生離死。證於四果。亦不得無漏",
    "X42n0735_007:0500c10": "功德。然障不入地獄。喻如樹葉落已還生樹上。無有",
    "X42n0735_007:0500c11": "是處。犯夷得證四果。獲無漏功德。亦無是處。此人雖",
    "X42n0735_007:0500c12": "與僧同在一處。但僧與其方途隔也。第三奪其七五。",
    "X42n0735_007:0500c13": "第四問答疑滯。第八父母不聽者。不得輙度。祇律",
    "X42n0735_007:0500c14": "二十四。兒有三種。親兒。養兒。自來兒。是中親兒。此國",
    "X42n0735_007:0500c15": "及餘國並不聽。養兒自來兒。此國不聽。餘國聽。第",
    "X42n0735_007:0500c16": "九度沙彌法。於中文二。初明度沙彌法。第二時有下。",
    "X42n0735_007:0500c17": "安處之法。前文復二。初明剃髮形同單白。第二若欲",
    "X42n0735_007:0500c18": "下度令出家。法同單白。前文復二。初明作法緣起。次",
    "X42n0735_007:0500c19": "正與法。眾和總白。不者別報。欲令眾知。問答無失。息",
    "X42n0735_007:0500c20": "去譏嫌。制作斯法。若依僧祇三十二。白者非白羯磨。",
    "X42n0735_007:0500c21": "直令遍告。故文言。從今日後。不聽不白僧度人出家。",
    "X42n0735_007:0500c22": "應白一切僧。下至上坐八人。五分十七。若度人時。應",
    "X42n0735_007:0500c23": "先問汝為何等出家。若言為飲食故。不應度。若言為",
    "X42n0735_007:0500c24": "求善法。厭生老病死憂悲苦惱者應度。又云。從今若",
    "X42n0735_007:0501a01": "度人。應房房禮僧。自稱名字。令僧盡識。古舊諸德。依",
    "X42n0735_007:0501a02": "清淨居士子度人經。廣設儀軌。或云清淨士經。但為",
    "X42n0735_007:0501a03": "此經正錄不載。未敢輙依。學者思審。白已然後與剃",
    "X42n0735_007:0501a04": "髮。善見十六。闍梨剃時。當頂留五三髮置。以香湯洗",
    "X42n0735_007:0501a05": "浴。除白衣氣。來至和上前胡跪。和上問言。今為汝去",
    "X42n0735_007:0501a06": "頂髮許不。答和上言爾。和上自為剃去頂髮。剃頂髮",
    "X42n0735_007:0501a07": "已。在和上前胡跪。和上授與袈裟。得已頂戴受。受已",
    "X42n0735_007:0501a08": "還和上。第二第三頂戴受已。和上為著。不得自取自",
    "X42n0735_007:0501a09": "著袈裟。須和上授。次第禮諸比丘。往阿闍梨所。禮足",
    "X42n0735_007:0501a10": "胡跪等。智論十六。著袈裟。剃除鬚髮。應兩手捉和上",
    "X42n0735_007:0501a11": "兩足。何以捉足。天竺法以捉足。為第一恭敬供養。又",
    "X42n0735_007:0501a12": "云。和上如父。闍梨如母。以棄本生父母。當求出家父",
    "X42n0735_007:0501a13": "母。次明法同。以此行法。紹隆聖種。故曰法同。於中文",
    "X42n0735_007:0501a14": "二。初作白如文。次作如是下授十戒法。於中復二。初",
    "X42n0735_007:0501a15": "正授戒。將欲授時。應須開導。立心軌則。如上緣明。三",
    "X42n0735_007:0501a16": "歸三竟。六遍成法。遍別文五。一自厈己名。第二顯歸",
    "X42n0735_007:0501a17": "境界。第三彰其歸意。背俗之始。故作出家之名。第四",
    "X42n0735_007:0501a18": "出教授主。總化雖霑。事須別主。第五結歸教主。顯異",
    "X42n0735_007:0501a19": "耶師。次明戒相。初列次結。戒別有五。一舉時分。二顯",
    "X42n0735_007:0501a20": "所防。三結屬人。四審能不。文中略無。五彰持意。次結",
    "X42n0735_007:0501a21": "文四。一舉戒數結法屬人。二彰時分。三正禁防。四明",
    "X42n0735_007:0501a22": "持護。古師云。應法沙彌。教誦五德十數。然十數者。是",
    "X42n0735_007:0501a23": "沙彌法。故僧祇二十三云。沙彌應數有幾五德。准經",
    "X42n0735_007:0501a24": "正是僧法。兼及沙彌。不得專是沙彌行。故諸德福田",
    "X42n0735_007:0501b01": "經云。佛告天帝。眾僧有五淨德。名曰福田。供之得福。",
    "X42n0735_007:0501b02": "進可成佛。何謂為五。乃至廣說。次安處如文。第十",
    "X42n0735_007:0501b03": "因制十二。遂開駈烏。此文直云。能駈烏能持戒不。不",
    "X42n0735_007:0501b04": "限年幾。十誦二十一。正制不滿十五。不應作沙彌。後",
    "X42n0735_007:0501b05": "開能駈烏作沙彌。最下七歲。五分。亦七歲。十一不",
    "X42n0735_007:0501b06": "得畜二沙彌。後開度二。制者防過。開者為益。十二",
    "X42n0735_007:0501b07": "受戒後疑。聽數胎等。此胎閏等四。同是羯磨後開。今",
    "X42n0735_007:0501b08": "若別析。羅漢為上法緣者。不應正理。廣如上明。十",
    "X42n0735_007:0501b09": "三難結小界受戒。此中集僧。理須依常。有難無難。二",
    "X42n0735_007:0501b10": "種分齊。界體大小。隨數人等應知。十四無和上。或",
    "X42n0735_007:0501b11": "二三等。不成受戒。僧祇二十三。若二三多和上。及二",
    "X42n0735_007:0501b12": "三人共一羯磨。別和上共一眾並受。不名受具。十",
    "X42n0735_007:0501b13": "五說四依前後。五分十六。婆羅門言。此四依世所薄",
    "X42n0735_007:0501b14": "賤。我等不能依此。復言。若大德。先與我受具足戒。然",
    "X42n0735_007:0501b15": "後說者。我不獲已。或能行之。於是還歸。諸比丘念言。",
    "X42n0735_007:0501b16": "佛若聽我等。受具足已。後說四依者。不使此人於佛",
    "X42n0735_007:0501b17": "法退。以是白佛。佛言。聽授具已。後說四依。十六度",
    "X42n0735_007:0501b18": "官人。見論十六。王問臣言。度官人者。其罪云何。臣答",
    "X42n0735_007:0501b19": "王言。若和上應斫頭。羯磨師應截舌。餘臨壇人應打",
    "X42n0735_007:0501b20": "肋折。下至食王俸祿者。皆是王人。若父食王祿。兒得。",
    "X42n0735_007:0501b21": "出家。若食祿有限。祿盡者得。若必欲出家。轉祿與兄",
    "X42n0735_007:0501b22": "弟兒子。後得出家。若食祿白王。王聽亦得。十七無",
    "X42n0735_007:0501b23": "衣鉢。及借衣鉢。若無不得受戒。以緣不稱羯磨文故。",
    "X42n0735_007:0501b24": "若借衣鉢。義容得戒。以作得戒心故。若知不應借。復",
    "X42n0735_007:0501c01": "作不得戒心者。理不成受。准和上四句。故有得不得。",
    "X42n0735_007:0501c02": "五分十七。應問衣鉢具未。若言未具。應語先為具衣",
    "X42n0735_007:0501c03": "鉢。若言已具。應問自有從人借。若言從人借。應語可",
    "X42n0735_007:0501c04": "令主捨之。",
    "X42n0735_007:0501c05": "次下廣明遮難。於中文二。第一專明其難。第二爾時",
    "X42n0735_007:0501c06": "將欲受戒下局辨諸遮。然非人一難落在遮中。光明",
    "X42n0735_007:0501c07": "壞尼難。義如上辨。次明賊心。文分為二。初舉緣啟佛",
    "X42n0735_007:0501c08": "總制滅擯。第二是中下料簡應不。此中復二。初列二",
    "X42n0735_007:0501c09": "重四輕。以為章門。次是中下料簡輕重。先解四輕。却",
    "X42n0735_007:0501c10": "解二重。釋文可解。此之六句。昔解前四不成賊住。以",
    "X42n0735_007:0501c11": "盜對首法故。後二成賊住。以盜眾法故。文至一二三",
    "X42n0735_007:0501c12": "比丘所不共羯磨者。謂不共下三非。不共一人作法。",
    "X42n0735_007:0501c13": "佛既制聽。明不成賊。又以眾法如五錢。別法似方便。",
    "X42n0735_007:0501c14": "故偷別法不成賊住。十誦五十復云。若再三聽布薩。",
    "X42n0735_007:0501c15": "是人未受者不應受。已受者應滅擯。若一布薩。未受",
    "X42n0735_007:0501c16": "應受。已受不應擯。僧祇二十三。若沙彌聰明。覺初中",
    "X42n0735_007:0501c17": "後語者。後不得受具。若闇鈍若眠若餘緣念。不記初",
    "X42n0735_007:0501c18": "中後者得受具。又解。若盜眾法對首。如說戒自恣二",
    "X42n0735_007:0501c19": "種分衣者。成賊住。盜餘對首不成賊住。今解俱非。下",
    "X42n0735_007:0501c20": "眾身既非應法。便非分故。初四句皆云。不共羯磨說",
    "X42n0735_007:0501c21": "戒。不成賊住。以偷形故。未出家者不得。若已出家者",
    "X42n0735_007:0501c22": "聽。即名出家。下之兩句。以共羯磨說戒。故言不應。若",
    "X42n0735_007:0501c23": "如昔解。往一二人處。盜對首法。可不成賊住。若至三",
    "X42n0735_007:0501c24": "四人處。通己並四人已上。即偷眾法。何以聽受。故知",
    "X42n0735_007:0502a01": "文言不共羯磨等者。謂不共所住處人作法。故言不",
    "X42n0735_007:0502a02": "共。又如昔解。前三句對後一明不共。第四句已至僧",
    "X42n0735_007:0502a03": "中對。何以明不共。誦祇二文。非證妄引。次黃門者。",
    "X42n0735_007:0502a04": "古今共作二釋。初云由根壞故。遂令面色萎黃。又解",
    "X42n0735_007:0502a05": "為壞根故。守黃家門。從守處為名。故曰黃門。爾者黃",
    "X42n0735_007:0502a06": "字全非解。以五帝中黃帝最尊。由從尊故。作此黃字",
    "X42n0735_007:0502a07": "案其典據。二釋俱非。今正解云。以次閤門。皆以雌黃",
    "X42n0735_007:0502a08": "塗之。以守此門。故曰黃門。又古時五品已上貴人。並",
    "X42n0735_007:0502a09": "以雌黃塗門。後為反逆。遂壞根門。於宮中駈使。本是",
    "X42n0735_007:0502a10": "黃門家子弟。故曰黃門。次龍者。是畜生難。五分。因",
    "X42n0735_007:0502a11": "度龍故。從今受戒。不相識者。應七日試看。次五逆",
    "X42n0735_007:0502a12": "者。義如煞戒及破僧明。然如調達比者。還是惡心出",
    "X42n0735_007:0502a13": "血。及破法輪。主者。五分。直問調達。不言比也。",
    "X42n0735_007:0502a14": "次明二形。因辨轉根無根。義相涉故。先解轉根。五分",
    "X42n0735_007:0502a15": "十七云。有一比丘。男根滅女根生。比丘白佛。佛言。應",
    "X42n0735_007:0502a16": "即以此受戒。即以此請師。即以此年歲。往比丘尼住",
    "X42n0735_007:0502a17": "處。依尼法住。比丘尼根變亦爾。釋轉根義。六門分別。",
    "X42n0735_007:0502a18": "第一能防之行生不生。第二已起之罪滅不滅。第三",
    "X42n0735_007:0502a19": "順行懺法作不作。第四違情罸法解不解。第五衣藥",
    "X42n0735_007:0502a20": "淨等失不失。第六受戒結界成不成。初門有二。一",
    "X42n0735_007:0502a21": "約受體以說。二約隨行以明。言約體者。眾生定業不",
    "X42n0735_007:0502a22": "定。有轉變者可爾。所以僧轉成尼。尼轉成僧。古師不",
    "X42n0735_007:0502a23": "善發戒所由立有多。無表轉時。戒有生滅。如比丘轉",
    "X42n0735_007:0502a24": "為尼者。本得受輙教誡尼等戒。以所防無故。能防戒",
    "X42n0735_007:0502b01": "謝。又以所防獨行等事生。能防戒起。尼轉為僧。洗淨",
    "X42n0735_007:0502b02": "過分等滅。輙教等生。亦如是。何以故。以本受時。總斷",
    "X42n0735_007:0502b03": "一切惡。有善皆修。此即是因。今轉為緣。因緣具足。是",
    "X42n0735_007:0502b04": "以還生。今釋不爾。若當轉根不同戒生者。是則轉根。",
    "X42n0735_007:0502b05": "應能發戒。又應受戒緣中。加此轉根受緣。又有不受",
    "X42n0735_007:0502b06": "而得過。又有漸受之過。以斯推驗。明知不生。又若不",
    "X42n0735_007:0502b07": "同戒謝者。是則轉根應成捨戒。又應捨戒緣中。加此",
    "X42n0735_007:0502b08": "轉根捨緣。又有不捨而捨過。又有漸捨之過。以斯推",
    "X42n0735_007:0502b09": "驗。明知不失。故知受體無生無滅。雖可僧尼互有轉",
    "X42n0735_007:0502b10": "變。不得以本惡境無故。即使能防隨捨。又不可以所",
    "X42n0735_007:0502b11": "防惡趣故。復使能防續生。所以爾者。本要期有惡當",
    "X42n0735_007:0502b12": "斷。是故戒體一時總發。祗可過境。自有興癈。其能防",
    "X42n0735_007:0502b13": "行不生不滅。故俱舍十四云。非轉根位。有捨先得。得",
    "X42n0735_007:0502b14": "先未得。是以僧變成尼。尼變成僧。又如受惡戒時。惡",
    "X42n0735_007:0502b15": "心煞羊。猶於一切生邊。皆悉發得惡律儀戒。況今總",
    "X42n0735_007:0502b16": "斷諸惡。寧不戒行具生。問若即得尼不同戒者。何不",
    "X42n0735_007:0502b17": "名尼。答雖可戒體無殊。隨形有異。現是男報。豈得名",
    "X42n0735_007:0502b18": "尼。次約隨者。如諸同戒。所防不殊。故能防行。亦不興",
    "X42n0735_007:0502b19": "癈。如不同戒。即有無癈。如尼轉為僧者。洗淨過分等。",
    "X42n0735_007:0502b20": "所防既無。能防用謝。如比丘身上有輙教等。既有過",
    "X42n0735_007:0502b21": "境。能防用生。或有所禁事同。罪名輕重者。此輕重行。",
    "X42n0735_007:0502b22": "有興有癈。然此隨行既有興癈。能詮彼教。興癈亦爾。",
    "X42n0735_007:0502b23": "如煞盜等。緣犯俱同。此教仍行。不得有癈。或復緣異。",
    "X42n0735_007:0502b24": "但今犯同。如長鉢浴衣等。自有犯同。而事中相反。如",
    "X42n0735_007:0502c01": "諸諫戒二宿兩舌嫌罵打搏等。亦是同行。教亦不癈。",
    "X42n0735_007:0502c02": "或所禁事同。而輕重罪別。如漏失摩觸索美七滅等。",
    "X42n0735_007:0502c03": "此諸教中有興有癈。有無不同。一向全癈。第二門",
    "X42n0735_007:0502c04": "罪滅不者。但犯同戒轉變不滅。以報雖異。過境恒存。",
    "X42n0735_007:0502c05": "有續犯義。是以不滅。若犯同緣異。輕重不同。有無等",
    "X42n0735_007:0502c06": "戒。犯者皆滅。非直報異。過境復亡。既不相續。是以即",
    "X42n0735_007:0502c07": "滅。故伽論第一。問頗有比丘。犯四篇戒。不發露懺悔。",
    "X42n0735_007:0502c08": "而得清淨耶。答有若比丘犯不共四篇戒。彼轉根作",
    "X42n0735_007:0502c09": "比丘尼。即得清淨。又問頗有比丘尼。犯五篇戒。不發",
    "X42n0735_007:0502c10": "露懺悔。而得清淨耶。答有。若比丘尼。犯不共五篇戒。",
    "X42n0735_007:0502c11": "彼轉根作比丘。即得清淨。十誦亦爾又十誦五十一。",
    "X42n0735_007:0502c12": "問云頗非比丘作罪。比丘得脫耶。答有。若比丘尼得。",
    "X42n0735_007:0502c13": "不共比丘僧殘。是比丘尼轉根作比丘。即時得脫。又",
    "X42n0735_007:0502c14": "問頗比丘作罪。非比丘得脫耶。答有。若比丘得不共",
    "X42n0735_007:0502c15": "比丘尼僧殘。是比丘轉根作比丘尼。即時得脫。伽論",
    "X42n0735_007:0502c16": "亦爾。又五分云。若先犯共比丘尼戒。應於比丘尼中。",
    "X42n0735_007:0502c17": "悔。若先犯不共戒不復悔。比丘尼根變亦如是。伽論",
    "X42n0735_007:0502c18": "第一。又問云。頗有犯邊罪。得與出家受戒耶。答有。若",
    "X42n0735_007:0502c19": "比丘尼。犯不共波羅夷罪。彼捨戒轉根成男子。得與",
    "X42n0735_007:0502c20": "出家受戒。問若以不共戒。無續犯義故滅者。是則命",
    "X42n0735_007:0502c21": "終休道。亦應得滅。以無續作同彼不共故。答為具三",
    "X42n0735_007:0502c22": "義異。命終等一業轉。非自心。不同休道自心背故。二",
    "X42n0735_007:0502c23": "過境不續異。於同罪得續犯故。三轉變皆具戒異。於",
    "X42n0735_007:0502c24": "命終身無戒故。第三門作法不者。同罪順行。謂約",
    "X42n0735_007:0503a01": "懺殘行中以說。但犯不同戒。正行懺時轉者。無問行",
    "X42n0735_007:0503a02": "法滿與不滿。如其互變。皆成清淨。以根本除。不須續",
    "X42n0735_007:0503a03": "作故。多論第三云。若比丘故出精。即變為尼。即清淨",
    "X42n0735_007:0503a04": "住。若作六夜未竟變。及別住未竟變為尼。亦清淨住。",
    "X42n0735_007:0503a05": "若尼變為比丘亦爾。次犯共戒。若比丘犯僧殘一念",
    "X42n0735_007:0503a06": "變為尼。乃至十年五年覆藏然後變為尼。一種十五",
    "X42n0735_007:0503a07": "日除罪。若尼犯殘一念不覆。乃至發露行十五日。法。",
    "X42n0735_007:0503a08": "中一日二日變為比丘。但作六夜。然後出罪。義准行",
    "X42n0735_007:0503a09": "經六夜變者。理亦不須。更與六夜。問若尼犯殘有覆",
    "X42n0735_007:0503a10": "變者。未知更須治覆以不。答以本尼位不治覆藏。今",
    "X42n0735_007:0503a11": "雖轉變。亦不治覆。故見論第八云。比丘尼時。行媒嫁",
    "X42n0735_007:0503a12": "法。覆藏不出。轉根為比丘。不須覆藏。不同多論云。若",
    "X42n0735_007:0503a13": "先犯罪有覆藏日。即變為比丘。隨本覆日行別住。",
    "X42n0735_007:0503a14": "第四門違情罸法。謂約七羯磨論之。古舊釋云。若於",
    "X42n0735_007:0503a15": "不同罪中有七情過。便互變者。未治不須治。若已治",
    "X42n0735_007:0503a16": "者。不問調與不調。咸不須解。以根本罪謝治法隨亡。",
    "X42n0735_007:0503a17": "又云。若以義說。須除遮不至。此一罪事雖滅。猶須懺",
    "X42n0735_007:0503a18": "謝白衣。非可直爾得了。治法不謝。今解不然。縱令罪",
    "X42n0735_007:0503a19": "事俱亡。治法猶在。所以爾者。以七羯磨是治人法。元",
    "X42n0735_007:0503a20": "不治罪。罪謝法存。諸師釋七羯磨云。前四先懺後解。",
    "X42n0735_007:0503a21": "既許懺已治法不亡。如何此釋乃云隨謝。又三舉治。",
    "X42n0735_007:0503a22": "亦許罪滅法在。故增三中先懺後解。又此何以許餘",
    "X42n0735_007:0503a23": "治法隨罪事謝。偏言遮不至一。罪事雖滅。猶須懺謝",
    "X42n0735_007:0503a24": "白衣非可直爾得了。治法不謝。然此為懺白衣。許法",
    "X42n0735_007:0503b01": "不謝。餘者為調伏人。法在何失。爾者罪既許滅。如何",
    "X42n0735_007:0503b02": "治法獨存。解此罪事滅。非是失法之緣。如難妨生不",
    "X42n0735_007:0503b03": "壞處分之法。其同罪者。理應未治須治。若已治者。尼",
    "X42n0735_007:0503b04": "中順行。若調伏已。尼眾為解。尼變亦爾。第五門淨",
    "X42n0735_007:0503b05": "法失不者。見論第八。比丘時三衣鉢失受持法。至比",
    "X42n0735_007:0503b06": "丘尼所。應更受五衣。先有長衣鉢者。依比丘尼法。應",
    "X42n0735_007:0503b07": "更說淨。所受七日藥失受。法應更受。先時施主於今",
    "X42n0735_007:0503b08": "不失。即為施主。論雖如此。義釋不然。如先安居轉時",
    "X42n0735_007:0503b09": "不失。得依本臘在尼眾中。又先施主。今亦不失。如何",
    "X42n0735_007:0503b10": "衣等獨言失法。然此轉變。非是離衣等緣。豈轉變時。",
    "X42n0735_007:0503b11": "抑令作法。由斯義故。轉變之時法先成者。一切不失。",
    "X42n0735_007:0503b12": "第六門有二。一約受戒。二約結界。言受戒者。十誦",
    "X42n0735_007:0503b13": "五十六云。沙彌受具足戒。僧忽變為尼者。去竟勢分。",
    "X42n0735_007:0503b14": "遠不得戒。尼無與男子受戒義故。又法不滿故。若臨",
    "X42n0735_007:0503b15": "竟變為尼者。沙彌得比丘戒。若弟子變者。如比丘為",
    "X42n0735_007:0503b16": "他受戒。此沙彌變為女者不得戒。以少本法故。又法",
    "X42n0735_007:0503b17": "不滿故。若臨竟變者。得尼戒。若十比丘與本法尼受",
    "X42n0735_007:0503b18": "戒。師徒互變。類亦應然。又有十尼與式叉作本法。若",
    "X42n0735_007:0503b19": "論師變成不同上。若弟子變者。一向不成。以丈夫身",
    "X42n0735_007:0503b20": "不假本法故。次明結界。十誦。次文問。若一切比丘結",
    "X42n0735_007:0503b21": "界羯磨。僧都轉成女。是界名比丘界。名比丘尼界耶。",
    "X42n0735_007:0503b22": "佛言。名比丘尼界。次問答一切尼結界如上。此名比",
    "X42n0735_007:0503b23": "丘界。又問若比丘結界羯磨時。或轉者或不轉者。是",
    "X42n0735_007:0503b24": "界名比丘界。名比丘尼界耶。佛言。若說羯磨人是男。",
    "X42n0735_007:0503c01": "界屬比丘。成女界屬比丘尼。次尼結界問答同前。此",
    "X42n0735_007:0503c02": "等成者。皆謂與竟。相應者。若其去竟遠者。並皆不成。",
    "X42n0735_007:0503c03": "次二形者。見論三種。一者自受胎能令他受胎。二者",
    "X42n0735_007:0503c04": "自受胎不能令他胎。三者不能自受胎。能令他受",
    "X42n0735_007:0503c05": "胎。此三種人悉不得出家受戒。若已受應滅擯。次",
    "X42n0735_007:0503c06": "辨無根五句。前四無道不擯。第五有道故擯。五分。若",
    "X42n0735_007:0503c07": "為惡獸嚙。若怨所害。及自爛壞。不復能男。皆應滅擯。",
    "X42n0735_007:0503c08": "次下廣遮。文分為十。第一三句由全不語。第二三由",
    "X42n0735_007:0503c09": "服非法。第三三由心不領。第四三無衣及心。第五如",
    "X42n0735_007:0503c10": "是截手等者。由相醜故。修羅乾闥婆。是非人難攝。第",
    "X42n0735_007:0503c11": "六三種空在有界外。或客在見聞內。但以界異不成。",
    "X42n0735_007:0503c12": "第七三種由不現故。客在聞內。第八三種離見聞故。",
    "X42n0735_007:0503c13": "第九三種在界外故。第十不與沙彌戒者。以失入法",
    "X42n0735_007:0503c14": "次第。此十文中。第五有得不得。第十得戒。餘並不得。",
    "X42n0735_007:0503c15": "次明授戒方軌。文分為二。初授戒法。第二眾中下拂",
    "X42n0735_007:0503c16": "疑。前文有二。初以奉教脫看。稽留受事。因聽撿問。即",
    "X42n0735_007:0503c17": "是問難緣起。第二佛言下正明授法。授法文二。初舉",
    "X42n0735_007:0503c18": "法標宗。第二爾時下正辨授法。授法文三。第一授戒",
    "X42n0735_007:0503c19": "方軌。第二時有比丘下說相令知。第三汝已受具竟",
    "X42n0735_007:0503c20": "下結勸受持。前受方軌。總有九法。第一先明請和上",
    "X42n0735_007:0503c21": "法。無文義加。雖伽論第三云。不乞和上為得戒不。答",
    "X42n0735_007:0503c22": "得戒。眾僧吉羅。要必須請。請之應不。如上明訖。第二",
    "X42n0735_007:0503c23": "安受戒人處所。為令覩相生善。安在見處。恐聞法成",
    "X42n0735_007:0503c24": "難。須離聞處。第三時戒師下差教授師。問戒師不差。",
    "X42n0735_007:0504a01": "獨差教授。答戒師在眾。故不須差。教授出眾問難。慮",
    "X42n0735_007:0504a02": "恐專輙須差。又解戒師正合秉法。故不須差。教授非",
    "X42n0735_007:0504a03": "秉法人。故須差遣。教授既被差遣。不須白眾。又在眾",
    "X42n0735_007:0504a04": "外問難。無眾可白。戒師反前。故須作白。又可戒師既",
    "X42n0735_007:0504a05": "不被差。亦恐專輙。故須作白。第四時教授師下奉命",
    "X42n0735_007:0504a06": "撿問。若在眾問。慮恐惶怖。故在屏處。令心審定。問中",
    "X42n0735_007:0504a07": "初問衣鉢外緣。次應語言下撿其內難。撿難文三。初",
    "X42n0735_007:0504a08": "教如實答。二汝今字誰下正明撿問。略無十三難。問",
    "X42n0735_007:0504a09": "者須知。以不問難。不成受戒。十誦。廣問諸遮。唯問不",
    "X42n0735_007:0504a10": "曾作比丘不。答言作。清淨持戒不。捨時一心如法還",
    "X42n0735_007:0504a11": "戒不。餘難盡不問。尼受唯問諸遮。不問諸難。第三若",
    "X42n0735_007:0504a12": "言無下示知答僧方軌。第五教授問已作白喚來。第",
    "X42n0735_007:0504a13": "六彼喚言下喚來入眾。教授師代捉衣鉢。教禮僧已。",
    "X42n0735_007:0504a14": "於戒師前。胡跪合掌。教使至誠。從僧乞受。表己殷懃。",
    "X42n0735_007:0504a15": "故須三說。第七戒師作白對眾撿問。不可專輙。諮僧",
    "X42n0735_007:0504a16": "可不。第八眾既和可。正明撿問。僧祇二十三。將撿問",
    "X42n0735_007:0504a17": "時。教受衣鉢勅如實答。云於諸天世間天魔諸梵沙",
    "X42n0735_007:0504a18": "門婆羅門諸天世人阿脩羅。若不實者。便於中欺誑。",
    "X42n0735_007:0504a19": "亦復於如來應供正遍知。聲聞眾中欺誑。此是大罪。",
    "X42n0735_007:0504a20": "理應具問。而無十三難者。文中還略。准文必定須問。",
    "X42n0735_007:0504a21": "無有不問得成受事。雖伽論第三云。受具戒時。不問",
    "X42n0735_007:0504a22": "遮道法。便與受戒。為得戒不。答得戒。諸比丘犯吉。不",
    "X42n0735_007:0504a23": "可依用。第九正為秉法。將作法時。先教緣境立心。說",
    "X42n0735_007:0504a24": "法開導。然後與法。法中白及羯磨總收方便。牒入法",
    "X42n0735_007:0504b01": "中。尋推可解。受既事重。要須稱教。秉或落非。受法不",
    "X42n0735_007:0504b02": "就。師及大眾咸達如非。專心側聽。方得成辦。十誦二",
    "X42n0735_007:0504b03": "十一。分亡比丘物。有一沙彌受戒。眾中有六群。六群",
    "X42n0735_007:0504b04": "言。新受戒比丘不應與大比丘分。應與沙彌分。師言。",
    "X42n0735_007:0504b05": "何以故。答言。受戒羯磨不滿。師不知云何。是事白佛。",
    "X42n0735_007:0504b06": "佛言。應問在羯磨中比丘。是羯磨滿不。即問諸比丘。",
    "X42n0735_007:0504b07": "諸比丘言。我雖在羯磨中。不憶不知。以是事白佛。佛",
    "X42n0735_007:0504b08": "言。從今聽羯磨時當一心聽。莫餘思。莫餘覺。莫餘思",
    "X42n0735_007:0504b09": "惟。當專心。當勤。當敬重。當思惟。心心等同憶念。應如",
    "X42n0735_007:0504b10": "是聽羯磨。作羯磨者。應分別言。是第一第二第三。不",
    "X42n0735_007:0504b11": "分別說。突吉羅。祇云。此是第一成就不。第二第三亦",
    "X42n0735_007:0504b12": "如是。見論十七。受戒已應步影。步影者。正立取住脚",
    "X42n0735_007:0504b13": "為初等。記言某持日月等。五分十七。佛言應教令知。",
    "X42n0735_007:0504b14": "語言。汝今受戒時。某年某月某日某時。汝應盡形憶",
    "X42n0735_007:0504b15": "是事。十誦大同。",
    "X42n0735_007:0504b16": "次辨說相。於中文二。第一對過制說。不可具陳五犯。",
    "X42n0735_007:0504b17": "且彰初四。第二善男子下正說。於中復二。初明四重",
    "X42n0735_007:0504b18": "止持行相。第二四依作持行相。前文復二。初總標舉。",
    "X42n0735_007:0504b19": "文四可知。次汝一切下別列四重。初戒文五。初一切",
    "X42n0735_007:0504b20": "不得彰甚止持。第二若比丘下明其作犯。於中有法",
    "X42n0735_007:0504b21": "喻合。第三是中下舉持時分。第四能持不。審其內",
    "X42n0735_007:0504b22": "心。第五答者自言立要。下三例同。事別為異。次四依",
    "X42n0735_007:0504b23": "文二。初總標舉。亦四可解。對此釋四依義。四門分別",
    "X42n0735_007:0504b24": "第一釋名。第二出體。第三立意。第四次第。初釋名者。",
    "X42n0735_007:0504c01": "凡修解脫。必藉資粮。趣詣聖門。事須由起。故此四種",
    "X42n0735_007:0504c02": "是生聖緣。為此俱舍稱云聖種。又婆沙一百八十一。",
    "X42n0735_007:0504c03": "問何故聖種。有說。亦聖亦種。故名聖種。謂善故名聖。",
    "X42n0735_007:0504c04": "無漏故名聖。即此能生諸功德法。相續不斷。故名為",
    "X42n0735_007:0504c05": "種。又曰四依。依者憑也。杖也。行人託此。資成己行。故",
    "X42n0735_007:0504c06": "曰四依。次出體者。此四皆以無貪為性。但此無貪有",
    "X42n0735_007:0504c07": "其二種。一者喜足。二者少欲。今無貪體。唯取喜足。以",
    "X42n0735_007:0504c08": "少欲性。劣於喜足。所以然者。謂於衣食臥具醫藥。隨",
    "X42n0735_007:0504c09": "所得中。皆生喜足。少欲謂於未得物處。無心希求。名",
    "X42n0735_007:0504c10": "為少欲。是故喜足。勝於少欲。故婆沙一百八十一。問",
    "X42n0735_007:0504c11": "少欲喜足。俱對治貪。無貪為性。何故喜足立聖種名。",
    "X42n0735_007:0504c12": "非少欲耶。答少欲之名。有過失。有增益。喜足不爾。有",
    "X42n0735_007:0504c13": "過失者。但言少欲。不言無欲故。有增益者。於實無欲。",
    "X42n0735_007:0504c14": "而名少欲故。於喜之中。無如是事。故立聖種。言立意",
    "X42n0735_007:0504c15": "者。行藉資成。事須將補。資緣雖眾。要唯內外。事各有",
    "X42n0735_007:0504c16": "兩。便成四依。食藥是內。對報病不。衣處是外。服飾進",
    "X42n0735_007:0504c17": "修。故此四依通內外立。又俱舍二十二。問云。為顯何",
    "X42n0735_007:0504c18": "義立四聖種。以諸弟子捨俗生具。及俗事業。為求解",
    "X42n0735_007:0504c19": "脫。歸佛出家。法主世尊愍彼安立助道二事。一者生",
    "X42n0735_007:0504c20": "具。二者事業。前三即是助道生具。最後即是助道事",
    "X42n0735_007:0504c21": "業。汝等若能依前生具。作後事業。解脫非久。何故安",
    "X42n0735_007:0504c22": "立如是二事。為欲對除四種愛生。為治此四。說四聖",
    "X42n0735_007:0504c23": "種。言次第者。衣禦外寒。食須內濟。外要先明。內次後",
    "X42n0735_007:0504c24": "說。內外緣備。理須修道。修道託靜。須在樹下。此等資",
    "X42n0735_007:0505a01": "道。無時不須。藥待病緣。稀故在後。問未知此藥。體事",
    "X42n0735_007:0505a02": "是何。答古來解是。內身之穢。如上文云。誰能自觸己",
    "X42n0735_007:0505a03": "物。及未至地。開不受食。今釋不然。此由聖教初興。傳",
    "X42n0735_007:0505a04": "人不尋本意。卛爾施化。遂久流行。然西方梵僧並皆",
    "X42n0735_007:0505a05": "清潔。若有食茲穢汙。眾所不容。又若外道等聞。極生",
    "X42n0735_007:0505a06": "笑謗。故今正解。謂是殘弃藥。梵云布儞阿喝(此云腐爛食藥)。",
    "X42n0735_007:0505a07": "即是所棄之物。故五分第十六云。殘棄藥。又施主以",
    "X42n0735_007:0505a08": "四事供僧。豈可將斯穢物。以奉大眾。又藥法云。腐爛",
    "X42n0735_007:0505a09": "藥盡形壽服。此豈須停加法而服。准此定知。非是糞",
    "X42n0735_007:0505a10": "穢。釋引文妨可解。次別列四。初依文二。初制上行。次",
    "X42n0735_007:0505a11": "開中下。制中文五。一舉所憑糞掃衣體。第二依此得",
    "X42n0735_007:0505a12": "出家下顯其依益。第三舉其時分。第四審其內心。第",
    "X42n0735_007:0505a13": "五發言領受。次開准其力分。不須問持。下三亦同。事",
    "X42n0735_007:0505a14": "別為異。五分同此說十二法。十誦。羯磨竟說四依。次",
    "X42n0735_007:0505a15": "四重。次十三僧殘。一一問答如上。",
    "X42n0735_007:0505a16": "次結勸文五。第一總結受緣具足。第二汝當下勸受",
    "X42n0735_007:0505a17": "教法。第三應當下勸修福智。於中有二。初舉福智別",
    "X42n0735_007:0505a18": "勸。次汝發心下總結所修感應無盡。第四餘所未知",
    "X42n0735_007:0505a19": "下。除此說外餘問二師。第五恐有過非制令防護。",
    "X42n0735_007:0505a20": "次拂疑文二。初拂受戒人疑。第二爾時阿難下釋和",
    "X42n0735_007:0505a21": "上疑。前文有四。初問被舉疑以見難提犯重。得法休",
    "X42n0735_007:0505a22": "道還來。是邊罪難。今此被舉。比丘亦不足數。休道還",
    "X42n0735_007:0505a23": "來。同難提不。佛言。難提犯重。根本行[虛*予]。是障戒難。不。",
    "X42n0735_007:0505a24": "合為受。今被舉人不肯見罪。治法重故。不足僧數。非",
    "X42n0735_007:0505b01": "壞根本。不成邊難。若言不見。是遮勿度。見即非遮。得",
    "X42n0735_007:0505b02": "為受戒。但為折伏惡人。舉法不謝。問被舉還俗。舉法",
    "X42n0735_007:0505b03": "不謝。捨戒重來。舊夏應在。答夏依戒生相與俱。失舉",
    "X42n0735_007:0505b04": "為治人。是以不謝。問今此比丘。本作不見舉治。何故",
    "X42n0735_007:0505b05": "受已。問言汝能懺不。答此言懺者。懺本不見之愆。非",
    "X42n0735_007:0505b06": "謂懺言。是本舉懺之罪。次拂制前年不滿疑。次三語。",
    "X42n0735_007:0505b07": "疑。次不問難疑。次拂和上疑。事阿難既見問。弟子已",
    "X42n0735_007:0505b08": "因此生心。遂問和上。若和上身有十三難事。與他受",
    "X42n0735_007:0505b09": "戒。不知得不。答言。未制已前眾僧無罪。制後有者。僧",
    "X42n0735_007:0505b10": "即有罪。問既言制者。是何等制。答謂為弟子立十三。",
    "X42n0735_007:0505b11": "難制。從是制後。不合為受。若故為受。眾僧有罪。既言",
    "X42n0735_007:0505b12": "有罪生下弟子疑心。不知得戒。故有罪。不得故有罪。",
    "X42n0735_007:0505b13": "故作四句料簡。言不持戒者。謂是邊罪等人。前三得",
    "X42n0735_007:0505b14": "者。為有求心。第四不得者。都無領意。所以問和上者。",
    "X42n0735_007:0505b15": "以是根本餘師不然。故不舉問。上來受戒法竟。",
    "X42n0735_007:0505b16": "次明說戒。以生解故。是以先明半月辨宣五犯罪相",
    "X42n0735_007:0505b17": "彰於時聽。故曰說戒。廣明三種說戒方法。集在一處。",
    "X42n0735_007:0505b18": "稱云揵度。於中文二。初至令心不散正明修道淨人",
    "X42n0735_007:0505b19": "堪聞淨法。第二世尊在閑靜處下示前淨人說戒儀",
    "X42n0735_007:0505b20": "軌。前文有四。第一覩相問知。第二時瓶沙下請佛同",
    "X42n0735_007:0505b21": "作。第三時世尊下勅令集會。第四時諸比丘下自行",
    "X42n0735_007:0505b22": "修禪。前文有三。一覩前事。二問傍臣。三臣實答。第二",
    "X42n0735_007:0505b23": "諸佛文三。第一王請集會。第二默受王請。第三遂請",
    "X42n0735_007:0505b24": "退還。第三集會文中有二。第一正勅集會。第二時諸",
    "X42n0735_007:0505c01": "比丘下奉教集會。此中復二。初明比丘集會。俗行財",
    "X42n0735_007:0505c02": "施。即是資道之緣。十誦二十二云。未聽諸比丘。布未",
    "X42n0735_007:0505c03": "聽布。二十羯磨未聽說。波羅提木叉未聽會坐。爾時",
    "X42n0735_007:0505c04": "異道梵志問諸比丘。汝有布薩等不。答言。不作梵志。",
    "X42n0735_007:0505c05": "嫉妬譏嫌。責言餘沙門。婆羅門尚有布薩等。汝諸沙",
    "X42n0735_007:0505c06": "門釋子自稱善好有德。而不作布薩等。比丘白佛。佛",
    "X42n0735_007:0505c07": "言。從今聽作布薩等。如我結戒。半月半月應說波羅",
    "X42n0735_007:0505c08": "提木叉。第二比丘愍俗正行法施。於中文七。第一對",
    "X42n0735_007:0505c09": "請聽說。第二既聽下爾說法體。廣釋契經。如開宗辨。",
    "X42n0735_007:0505c10": "第三時請比丘下說之儀則。第四時諸比丘下明說。",
    "X42n0735_007:0505c11": "法聲。五分。諸比丘便合聲讚歎三寶。佛言。不應爾聽",
    "X42n0735_007:0505c12": "請一人。第五時諸比丘下辨說時節。五分十八。聽八",
    "X42n0735_007:0505c13": "日十四日說法。十五日布薩。第六若說法人下明說",
    "X42n0735_007:0505c14": "法人。伽論第六。諸比丘半唄佛言。不應半唄。半唄者",
    "X42n0735_007:0505c15": "吉羅。又兩人共唄亦吉羅。又云。眾中無能唄者。當次",
    "X42n0735_007:0505c16": "第差。若都無者。各誦一偈。於中有能者請說。請而不",
    "X42n0735_007:0505c17": "說偷蘭。五分。布薩時。諸白衣以衣布施。欲得呪願。佛",
    "X42n0735_007:0505c18": "言。應為呪願。諸比丘不知呪願。佛言。應使維那呪願。",
    "X42n0735_007:0505c19": "第七時諸比丘下明說法座。第四修禪上來說法。是",
    "X42n0735_007:0505c20": "賢聖語。次夜修禪是賢聖默。",
    "X42n0735_007:0505c21": "次明說戒儀軌。大文有三。第一念欲為說。第二爾時",
    "X42n0735_007:0505c22": "下舉念告僧。第三以是下說爾儀軌。此中大文有二。",
    "X42n0735_007:0505c23": "第一明說由序。第二時諸比丘欲歌咏下明說儀軌。",
    "X42n0735_007:0505c24": "由序文二。初列八句章本。第二波羅提下次第解釋。",
    "X42n0735_007:0506a01": "將欲釋文。先定默妄緣。種差別釋。此差別。五門分別。",
    "X42n0735_007:0506a02": "第一定問總別。第二生默境界。第三辨默因種。第四",
    "X42n0735_007:0506a03": "對問分別。第五覆發重不。初門。總別者。序問是總。",
    "X42n0735_007:0506a04": "下八是別。以序不列罪名。總問淨不。餘皆舉犯別問。",
    "X42n0735_007:0506a05": "故知是別。又下諸問各不相通。謂問夷時不問殘等。",
    "X42n0735_007:0506a06": "殘等類然。故亦成別。問序無名種如何成默。答序中",
    "X42n0735_007:0506a07": "雖無。名種為序。二百五十戒。義既序戒義。故有默愆。",
    "X42n0735_007:0506a08": "故言我已說戒經序竟。是中清淨不。又如多論。毀序",
    "X42n0735_007:0506a09": "成愆。毀尚成愆。況默無罪。又序問通總不列罪名。但",
    "X42n0735_007:0506a10": "憶識不疑者有默。餘不憶等即無。下之八問。既列罪",
    "X42n0735_007:0506a11": "名。是則通憶不憶等。俱成默妄。諸憶等罪。二處犯默。",
    "X42n0735_007:0506a12": "餘不憶等。但別中犯蘭。無別聚。犯唯在總。總中亦局",
    "X42n0735_007:0506a13": "憶等。餘不憶等無愆。又文言是中者。序是諸戒中。若",
    "X42n0735_007:0506a14": "餘八問是夷等罪中。二不定是屏露處造罪。為他舉",
    "X42n0735_007:0506a15": "來。應撿事中。次境界者。問如犯一罪。經三問時。為",
    "X42n0735_007:0506a16": "從僧眾人別結罪。為從問緣。約問結罪。昔解從人得",
    "X42n0735_007:0506a17": "多罪。不隨其問。發問雖是一人。良以眾情委問。今解",
    "X42n0735_007:0506a18": "不爾。但隨問結以默誑。問不誑眾僧。是以文云。譬如",
    "X42n0735_007:0506a19": "一一比丘相問答。既云一一相問。如何約僧結罪。其",
    "X42n0735_007:0506a20": "告淨提。對眾發言。自云清淨。告時無問。故隨人結。",
    "X42n0735_007:0506a21": "次因種者。問如犯十罪。默然在僧。默罪為從。問得為",
    "X42n0735_007:0506a22": "約所默結耶。舊解約問結默。不從於罪。以其默妄。僧",
    "X42n0735_007:0506a23": "問便有不問。即無問緣。既一何得多默。不同覆藏。覆",
    "X42n0735_007:0506a24": "罪生罪。故隨覆多罪。今解問但是緣罪為正種。理隨",
    "X42n0735_007:0506b01": "種結。豈得隨緣。其如覆藏。亦隨罪結。此默即是覆藏。",
    "X42n0735_007:0506b02": "別名覆。既不隨明相。默妄寧得從。問若默定從。問生",
    "X42n0735_007:0506b03": "淨者。亦應有犯。淨既經問無愆。明默定從罪。結如人",
    "X42n0735_007:0506b04": "身有三舉。一禮獲三。況此默愆不從罪結。次約問",
    "X42n0735_007:0506b05": "者。問默經三唱。為結幾愆。舊解云。雖經三唱。默但一",
    "X42n0735_007:0506b06": "罪。以共成一法。故如一切三乞成一法故。今解問既",
    "X42n0735_007:0506b07": "有三隨問。皆隱故隨三問。以結三愆。猶如違諫白四。",
    "X42n0735_007:0506b08": "亦是共成一諫罪。既隨諫而生。此豈不隨於問。次",
    "X42n0735_007:0506b09": "覆發重不者。問淨雖有總別。但對序中發露。至別問",
    "X42n0735_007:0506b10": "中。不須更發。以經發露。義同無過。如清淨人經問無",
    "X42n0735_007:0506b11": "罪。爾者序問隱過。可使犯默。下八隱時不應更犯。答",
    "X42n0735_007:0506b12": "默本對問。但隱皆犯。不同發露。同淨無愆。一序說戒。",
    "X42n0735_007:0506b13": "必無再隱。更逢後座。理有默愆。如人法中。先發後覆。",
    "X42n0735_007:0506b14": "問前說後說。同有默愆。總問別問。齊須發露。答二說",
    "X42n0735_007:0506b15": "緣異法殊齊。皆犯默兩問。法等緣同。總發非別。",
    "X42n0735_007:0506b16": "次下釋文章本八者。凡欲秉說。理應和集。是以先明",
    "X42n0735_007:0506b17": "集在一處。僧眾既集。須顯說宗。是以第二作。如是說",
    "X42n0735_007:0506b18": "下顯說法體。說既被物。聽須專心。是以第三汝等諦",
    "X42n0735_007:0506b19": "聽下勅令諦聽。然有犯人。不合聞戒。是以第四若自",
    "X42n0735_007:0506b20": "知有犯下勸有犯人。悔成清淨。若行淨。人堪聞戒法。",
    "X42n0735_007:0506b21": "是以第五不犯者下教無犯人。默然表淨。淨穢既知。",
    "X42n0735_007:0506b22": "示答進不。是以第六若他問下勸如實答。有犯者發",
    "X42n0735_007:0506b23": "露答。無犯者默然答。若也知罪覆藏。必成大損。是以",
    "X42n0735_007:0506b24": "第七如是比丘下默同淨愆深障道。若能悔過。必成",
    "X42n0735_007:0506c01": "大利。是以第八若彼比丘下以懺淨故。便得安樂。次",
    "X42n0735_007:0506c02": "釋八句。初二不次。所以先釋第二者。以是所說法體。",
    "X42n0735_007:0506c03": "於中文四。第一舉名轉釋。第二自攝持下歎戒功能。",
    "X42n0735_007:0506c04": "第三我當下爾說方軌。第四是故下結說成就。初文",
    "X42n0735_007:0506c05": "戒與木叉。傍名轉釋。各別翻對。如前已明。五分十八",
    "X42n0735_007:0506c06": "云。波羅提木叉者。以此戒法。防護諸根。增長善法。於",
    "X42n0735_007:0506c07": "諸善法。最為初門。故名木叉。母經名最勝。亦如前明。",
    "X42n0735_007:0506c08": "次功能者。戒能防護。身語惡業。名為自攝。由攝離非",
    "X42n0735_007:0506c09": "順本受體。故名為持。對相彰戒。總曰威儀。此由離非。",
    "X42n0735_007:0506c10": "軌則成就。故曰自攝。持威儀然。此威儀軌則。攝在戒",
    "X42n0735_007:0506c11": "門。故曰住處。戒能出生一切諸行。名曰行根。又一切",
    "X42n0735_007:0506c12": "行戒最幖熾。勝餘諸行。稱云面首集眾善法。成前行",
    "X42n0735_007:0506c13": "根。故遺教云。若無淨戒。諸善功德。皆不得生。是以當",
    "X42n0735_007:0506c14": "知。戒為第一。三昧成就。成前面首。故遺教云。依因此",
    "X42n0735_007:0506c15": "戒。得生諸禪定及滅苦智慧。亦可集眾善法。是集",
    "X42n0735_007:0506c16": "散善。三昧成就。是集定善。以一切善。勿過定散。故此",
    "X42n0735_007:0506c17": "二善攝行斯盡。次方軌者。雖未即陳待後必唱。故曰",
    "X42n0735_007:0506c18": "當說。示此說方。後違有罪。故曰當結。將為比丘。宣陳",
    "X42n0735_007:0506c19": "五犯。故曰當發。起如戒序。是次陳五犯。令眾同聞。故",
    "X42n0735_007:0506c20": "曰演布開現。說五犯已。總更結立。我已說竟。等是反",
    "X42n0735_007:0506c21": "復分別。亦可五犯之中。一一有三。初言諸大德。是四",
    "X42n0735_007:0506c22": "棄等。是當發起。次陳四戒是演布。次諸大德等。是反",
    "X42n0735_007:0506c23": "復。亦可第三當字通下餘句。次結可知。次劫解初句。",
    "X42n0735_007:0506c24": "廣如下明。次勅聽者。端意釋上。善心念之。專心聽法。",
    "X42n0735_007:0507a01": "解前諦聽。次勸悔者。自知有愆。須行懺法。既不悔過。",
    "X42n0735_007:0507a02": "不合聞戒。故曰犯事未悔。次表淨者。有其兩人。一者",
    "X42n0735_007:0507a03": "不犯是專精人。二者犯已懺悔是悔犯人。此二淨人",
    "X42n0735_007:0507a04": "堪得聞戒。五分十八云。默然故。當知我及諸大德清",
    "X42n0735_007:0507a05": "淨如聖默然。我及諸大德亦如是。次實答者。人既淨",
    "X42n0735_007:0507a06": "穢不同答便默發差別。是以有犯者發露答。無犯者",
    "X42n0735_007:0507a07": "默然答。猶如一一相問答。是名如實答。次彰覆過。若",
    "X42n0735_007:0507a08": "實有犯而默答者。便獲妄愆。既顯妄是道遮答者。理",
    "X42n0735_007:0507a09": "須如實。此是遠資說障。而非是親。次彰懺益懺悔除",
    "X42n0735_007:0507a10": "愆。尸羅得淨因。此發生定慧。終階道益。故曰懺悔安",
    "X42n0735_007:0507a11": "樂。然懺亦未得聖還。是遠資中說。",
    "X42n0735_007:0507a12": "次明說戒儀軌。於中文二。第一和合同修時說戒法。",
    "X42n0735_007:0507a13": "第二爾時俱睒彌下破久不和非時說戒。計理應有",
    "X42n0735_007:0507a14": "却減說戒。以說戒法。大位有三。但以却減一法寄下",
    "X42n0735_007:0507a15": "遮法中明故。此文中但有二說。前文相望。分為十五。",
    "X42n0735_007:0507a16": "第一明說戒聲。第二時諸比丘下辨說時節。第三時",
    "X42n0735_007:0507a17": "六群比丘下制集一處。第四爾時諸比丘下爾說處",
    "X42n0735_007:0507a18": "所。第五時上座比丘下明應作事。第六時諸白衣問",
    "X42n0735_007:0507a19": "下行籌緣起。第七爾時諸比丘下結大小界。第八爾",
    "X42n0735_007:0507a20": "時說戒日下明說法體。第九時說戒日下開欲清淨。",
    "X42n0735_007:0507a21": "第十說戒日聞下略說戒法。第十一爾時世尊下除",
    "X42n0735_007:0507a22": "疑調伏。第十二爾時有住處下懺愆表淨。第十三客",
    "X42n0735_007:0507a23": "比丘十四日下客舊應不。第十四六群比丘下叛說",
    "X42n0735_007:0507a24": "戒法。第十五六群尼下簡餘眾法。",
    "X42n0735_007:0507b01": "初文歌詠聲者。五分。佛言。應直說之。",
    "X42n0735_007:0507b02": "次說時文三。一約日。二約月。三約時。文言聽布二十",
    "X42n0735_007:0507b03": "日說戒。明知布薩說戒。兩法差別。布薩者(三千云。奉言淨住義",
    "X42n0735_007:0507b04": "言長養)十誦五十八云。何以故。佛聽作布薩。答令諸比",
    "X42n0735_007:0507b05": "丘。安住善法中。捨離不善離。不善法得清淨故。是名",
    "X42n0735_007:0507b06": "布薩。伽論第六云。云何布薩。半月半月諸比丘各各",
    "X42n0735_007:0507b07": "自觀身。從前半月至今半月。中間不犯戒耶。若憶犯",
    "X42n0735_007:0507b08": "者。於同意比丘。所發露懺悔。若不得同意者作念。若",
    "X42n0735_007:0507b09": "得同意。當悔是罪。又云。捨諸惡不善法。捨煩惱有愛",
    "X42n0735_007:0507b10": "證。得清白法。究竟梵行事。故名布薩。",
    "X42n0735_007:0507b11": "次盡集文二。初明六群。心同形別。次爾時下大迦賓",
    "X42n0735_007:0507b12": "形心俱別。不聽乘神足。往者濫無神足人。不肯赴說。",
    "X42n0735_007:0507b13": "故令步往。",
    "X42n0735_007:0507b14": "次說戒堂者。示知說處。而非是界。",
    "X42n0735_007:0507b15": "次應作文二。初是下座應作。以是作務上座。不應作。",
    "X42n0735_007:0507b16": "次時六群下。上座應作。以是言談說法。下座不應作。",
    "X42n0735_007:0507b17": "五分十九云。有一住處跋難陀。為上座。唱言今僧十。",
    "X42n0735_007:0507b18": "五日。布薩說戒。不來諸比丘。說欲及清淨僧。今何所",
    "X42n0735_007:0507b19": "為。諸比丘作何事。諸比丘答言。某甲比丘。應與作呵",
    "X42n0735_007:0507b20": "責等羯磨。某甲應與別住等羯磨。跋難陀言。我不知",
    "X42n0735_007:0507b21": "羯磨。諸比丘問。若不知羯磨。何故問僧及諸比丘作",
    "X42n0735_007:0507b22": "何事。以是白佛。佛言。上座應說戒持律應羯磨。",
    "X42n0735_007:0507b23": "次舍羅緣起。此文應在前。明前文應在後說。所以爾",
    "X42n0735_007:0507b24": "者。若無緣起如何。前文已言。具舍羅既有此言。明須",
    "X42n0735_007:0507c01": "前說。",
    "X42n0735_007:0507c02": "次明結界。於中文二。初以自然集。難作法緣起。第二",
    "X42n0735_007:0507c03": "佛言下正明結界。於中有三。初結大小界法。攝人以",
    "X42n0735_007:0507c04": "同法。第二時有厭離下結不失衣界攝衣以屬人。第",
    "X42n0735_007:0507c05": "三爾時有二住處下重更開結大小界法。然依正文。",
    "X42n0735_007:0507c06": "界有三種。其攝食界。在下藥法中明。初文復三。初結",
    "X42n0735_007:0507c07": "大界法。第二時諸比丘下開結戒場。第三時諸比丘",
    "X42n0735_007:0507c08": "下明解界法。前結大界。文中有五。第一制集無欲。第",
    "X42n0735_007:0507c09": "二是中舊住下差唱相人。第三若東方下爾相令唱。",
    "X42n0735_007:0507c10": "第四眾中下差秉法人。第五當如是下正明結法。先",
    "X42n0735_007:0507c11": "解結界義。六門分別。第一開制結意。第二列數釋名。",
    "X42n0735_007:0507c12": "第三辨其體狀。第四有法起不。第五棄捨失不。第六",
    "X42n0735_007:0507c13": "處法相對。初門意者。羯磨說戒。正是住法之儀。既",
    "X42n0735_007:0507c14": "欲秉行。須得依處。然此所依。盡一化境。盡境同會。極",
    "X42n0735_007:0507c15": "是劬勞。大聖愍此癈修。開令境局結界。當處同遵。即",
    "X42n0735_007:0507c16": "成法事。一開已後。即是秉眾所依。但作法事。非此不",
    "X42n0735_007:0507c17": "濟。先開後制。意在於斯。故祇律第八云。不羯磨地者。",
    "X42n0735_007:0507c18": "不得僧作事。次列釋者。位且為二。謂自然作法。先",
    "X42n0735_007:0507c19": "明自然。自然有四。一聚落無難。二聚落有難。三蘭若",
    "X42n0735_007:0507c20": "無難。四蘭若有難。此等隨人。即有界分。不為物造。名",
    "X42n0735_007:0507c21": "曰自然。次作法者。加法限約。分齊各殊。稱之為結。既",
    "X42n0735_007:0507c22": "有分齊。彼此差分。名之為界。了論。梵曰四摩(此云別住)。謂",
    "X42n0735_007:0507c23": "此住處。與餘住處。分齊各殊。稱為別住。別住不同。有",
    "X42n0735_007:0507c24": "其大小。大界約位。通說有四。一別說戒。別利養。名為",
    "X42n0735_007:0508a01": "人法同二。界二同說戒同利養。名為合。二法食同界。",
    "X42n0735_007:0508a02": "三同說戒。別利養名為合。二單法同界。四別說戒同",
    "X42n0735_007:0508a03": "利養。名為合。二單食同界。此一無別界體。但作羯磨",
    "X42n0735_007:0508a04": "通食。故約位明。次小界亦四。一者戒場竪標唱相。二",
    "X42n0735_007:0508a05": "者難結小界受戒。三者難結小界說戒。四者難結小",
    "X42n0735_007:0508a06": "界自恣。然以界處。局狹名小。寬遠名大。次辨體者。",
    "X42n0735_007:0508a07": "先明自然分齊。於自然中。先定聚落。故十誦二十二。",
    "X42n0735_007:0508a08": "諸比丘於無僧坊聚落中。初作僧坊未結界。爾時界",
    "X42n0735_007:0508a09": "應幾許。佛言。隨聚落界。是僧坊界。僧祇第八。優波離",
    "X42n0735_007:0508a10": "問。若有處所。城邑聚落。界分不可知。若欲羯磨。應齊",
    "X42n0735_007:0508a11": "幾許。名為善作羯磨。使令異眾僧。各各相見而得成",
    "X42n0735_007:0508a12": "就羯磨。不犯別眾佛答五肘弓量。七弓種一菴婆羅",
    "X42n0735_007:0508a13": "樹。齊七菴婆羅樹相。去爾所作羯磨者。名善作羯磨。",
    "X42n0735_007:0508a14": "雖異眾相見。而無別眾之罪。是名為七菴婆羅樹界。",
    "X42n0735_007:0508a15": "然唯七樹合有六間。間別七弓。合四十二。古尺小故。",
    "X42n0735_007:0508a16": "以九尺為弓。六尺為步。是則一弓有一步半。合計四",
    "X42n0735_007:0508a17": "十二弓。有六十三步。今尺大故。一尺故一尺當尺二。",
    "X42n0735_007:0508a18": "是則七尺五寸為弓。五尺為步。一弓還一步半。乘步",
    "X42n0735_007:0508a19": "還六十三步尺。雖今古不同。計步無異。此集分齊。四",
    "X42n0735_007:0508a20": "面各爾。又此集者。十誦。據可分別。即是無難盡聚落",
    "X42n0735_007:0508a21": "界集。僧祇。據不可分別。即是有難。但取六十三步集。",
    "X42n0735_007:0508a22": "尼集分齊亦准此明。蘭若無難界者。五分十八。諸阿",
    "X42n0735_007:0508a23": "練若比丘不知己界齊幾許。以是白佛。佛言。自然界",
    "X42n0735_007:0508a24": "去。身面二拘盧舍。十誦。諸比丘無聚落空處。初作僧",
    "X42n0735_007:0508b01": "坊未結界。爾時界應幾許。佛言。方一拘盧舍。是中諸",
    "X42n0735_007:0508b02": "比丘不應別作布薩及僧羯磨。但拘盧舍大小不定。",
    "X42n0735_007:0508b03": "祇律第九。五肘弓二千弓。名一拘盧舍。計一俱盧舍。",
    "X42n0735_007:0508b04": "有三千步。三百步為里。即有十里。雜寶藏云。五里此",
    "X42n0735_007:0508b05": "二教不定。集亦太寬。今依俱舍等。定望將應理。故五",
    "X42n0735_007:0508b06": "百弓為一俱盧舍。弓各四肘。計五百弓。有三千尺。五",
    "X42n0735_007:0508b07": "尺為步。即六百步。三百步為里。即有二里。五分。二俱",
    "X42n0735_007:0508b08": "盧舍一向取。十誦。方俱盧舍四方取。計此二教。里數",
    "X42n0735_007:0508b09": "一種。既曰二俱盧舍。即以四里為限。次有難者。見論",
    "X42n0735_007:0508b10": "十七。阿蘭若界極小方圓七盤陀羅。一盤陀羅二十",
    "X42n0735_007:0508b11": "八肘。若不同意。二十八肘外得作法事。計有一百九",
    "X42n0735_007:0508b12": "十六肘。今尺肘別一尺五寸。合有二百九十四尺。計",
    "X42n0735_007:0508b13": "五尺為步。合有五十八步四尺。此與四分。衣蘭若同。",
    "X42n0735_007:0508b14": "既言不同意者。明知是難。然於空聚欲集僧者。必須",
    "X42n0735_007:0508b15": "依前分齊。內集即是。集僧遠近分齊。謂是標狹界寬。",
    "X42n0735_007:0508b16": "或若標寬界狹集。亦依前標將欲結。然未是界。次作",
    "X42n0735_007:0508b17": "法大界分齊者。五分十八云。若結界隨遠近時。諸比",
    "X42n0735_007:0508b18": "丘結無邊界。佛言。不成犯吉。比丘復結。十二由旬。或",
    "X42n0735_007:0508b19": "十由旬。說戒時往。四五日行。乃至或遇野火。或遇瀑",
    "X42n0735_007:0508b20": "水。遇賊劫剝。便有梵行。難衣鉢難及命難。佛言若結",
    "X42n0735_007:0508b21": "十二由旬。若十由旬。不成結界犯吉。今聽極遠三由",
    "X42n0735_007:0508b22": "旬。祇見二文亦言。極廣三由旬。母經第七。但云極遠",
    "X42n0735_007:0508b23": "聽。一日往還。結大界。是名盡相應法。此無定文。但言",
    "X42n0735_007:0508b24": "十五日說戒。十四日先往。十四日說戒。十三日先往。",
    "X42n0735_007:0508c01": "既經宿方至。亦與餘文相似。尼界分齊。准多論第四",
    "X42n0735_007:0508c02": "云。尼結大界。極大一拘盧舍。次小界者。戒場一種。結",
    "X42n0735_007:0508c03": "有標相。永久作法。見論十七。極小容二十一人。義准",
    "X42n0735_007:0508c04": "不得更遠以遠。還成妨難。祇中四五人外。更開一尋。",
    "X42n0735_007:0508c05": "餘三小界非是永久。一時避難。但隨僧集。數人坐處",
    "X42n0735_007:0508c06": "無別分齊。然界體狀。准見論。有五種。謂方圓皷形半",
    "X42n0735_007:0508c07": "月形三角。若相依結已。後若失相。界亦不失。若人掘",
    "X42n0735_007:0508c08": "地乃至水際。皆不失界。其自然分齊。理須圓取。對此",
    "X42n0735_007:0508c09": "因明。自然作法。異相差別。但此二界。異相有四。一作",
    "X42n0735_007:0508c10": "法不作法異。二多少不同。作法隨事。故多自然。不爾",
    "X42n0735_007:0508c11": "故一。但作空聚分齊。三寬狹異。謂自然界昔寬今狹。",
    "X42n0735_007:0508c12": "本該一化。故所以寬。以集難故。開境局結。若依舊集。",
    "X42n0735_007:0508c13": "恐不成結。故作空聚分齊。是以今狹作法對本。開結",
    "X42n0735_007:0508c14": "故狹。然望今集。互有寬狹。四強弱不等。若望初集。亦",
    "X42n0735_007:0508c15": "無強弱。對今集者。自然即弱。弱故法事極狹。但得結",
    "X42n0735_007:0508c16": "界。不得作餘。及無欲法。作法強故。秉法極寬。下至解",
    "X42n0735_007:0508c17": "界。及通欲等。次法有無者。問於此作法。結界處中。",
    "X42n0735_007:0508c18": "為有法起。為無法起。答於此處中。無別法起。以經作",
    "X42n0735_007:0508c19": "法。異於自然。如有情類。別有造業。發生無表。故有得。",
    "X42n0735_007:0508c20": "得此結界法。不屬別人。界處無情。繫屬何許。但是曾",
    "X42n0735_007:0508c21": "加羯磨。唱制處所。故下文云。界現前者。在內羯磨。作",
    "X42n0735_007:0508c22": "制限者。是類如受持衣鉢處分離等。並是曾經作法。",
    "X42n0735_007:0508c23": "說為無罪。既是非情。並無法起。爾者如何見論十七",
    "X42n0735_007:0508c24": "云。若結界已。水盪成坑。有水流處。知其處所竪柱為。",
    "X42n0735_007:0509a01": "問於上作法事得。答由知處所。咸是標內。無問高下",
    "X42n0735_007:0509a02": "淺深。並同一界。次棄失不者。僧若作意永捨住處。",
    "X42n0735_007:0509a03": "所依之界。出界便失。故十誦四十七。有諸比丘。捨僧",
    "X42n0735_007:0509a04": "坊去。作如是念。我不復還是處。是名捨界。不佛言捨。",
    "X42n0735_007:0509a05": "又五十六。舍利弗遊行中。道有空精舍。是說戒日不",
    "X42n0735_007:0509a06": "知。何者是界內。何處是界外。是事白佛。佛言。若有棄",
    "X42n0735_007:0509a07": "空精舍。是名一切界外。是中說戒隨意。爾者如何。下",
    "X42n0735_007:0509a08": "文治故僧伽藍。疑有淨地。佛言。解已更結解。此文古",
    "X42n0735_007:0509a09": "舊諸師並皆錯用。下文疑有淨處。即無故言。有故言。",
    "X42n0735_007:0509a10": "處不知云何。佛言更結。此當部文。尚自錯用。說他部",
    "X42n0735_007:0509a11": "文。而能具委。若論二眾。重結不失。見論十七。若比丘",
    "X42n0735_007:0509a12": "結界已。於比丘尼非界得。更結比丘尼界。比丘於尼",
    "X42n0735_007:0509a13": "界上結亦爾。若非法比丘惡心解界。亦不成解。類如",
    "X42n0735_007:0509a14": "解淨。次相對者。若將白等三法。對處通局者。且自",
    "X42n0735_007:0509a15": "然作法。白二位通。白二雖通二處。自然極狹。唯結大",
    "X42n0735_007:0509a16": "小界白二。以是根本得在。自然中秉。次就作法大",
    "X42n0735_007:0509a17": "小界中白等。三法俱有通局。且如受懺等。單白通於",
    "X42n0735_007:0509a18": "二處。捨受德衣。簡德斷諍。現前草覆。結集行鉢異惱",
    "X42n0735_007:0509a19": "等白。局是大界。白二位中。還衣六年離衣杖絡。通於",
    "X42n0735_007:0509a20": "二界。處分結淨。學家癡狂。攝衣覆鉢。用舊持新。不禮",
    "X42n0735_007:0509a21": "分衣。四月八德等。局唯大界。白四法中。受戒出罪。通",
    "X42n0735_007:0509a22": "於二界。憶念不癡。罪處所及。七羯磨等。局唯大界。",
    "X42n0735_007:0509a24": "四分律開宗記卷第七本"
}