{
    "T16n0671_004:0534a18": "入楞伽經卷第四",
    "T16n0671_004:0534a20": "元魏天竺三藏菩提留支譯",
    "T16n0671_004:0534a21": "集一切佛法品第三之三",
    "T16n0671_004:0534a22": "[0534a22] 爾時聖者大慧菩薩摩訶薩復白佛言：「世尊！",
    "T16n0671_004:0534a23": "如世尊說，十二因緣從因生果，不說自心",
    "T16n0671_004:0534a24": "妄想分別見力而生。世尊！若爾，外道亦說從",
    "T16n0671_004:0534a25": "因生果。世尊！外道說言：『從於自性、自在天、",
    "T16n0671_004:0534a26": "時、微塵等因生一切法。』如來亦說依於因",
    "T16n0671_004:0534a27": "緣而生諸法，而不說有自建立法。世尊！外",
    "T16n0671_004:0534a28": "道亦說：『從於有無而生諸法。』世尊說言，諸",
    "T16n0671_004:0534a29": "法本無，依因緣生生已還滅，世尊說從無",
    "T16n0671_004:0534b01": "明緣行乃至於有，依眼識等生一切法。如",
    "T16n0671_004:0534b02": "世尊說，亦有諸法無因而生。何以故？不從",
    "T16n0671_004:0534b03": "因生一時無前後生，以因此法生此",
    "T16n0671_004:0534b04": "法，世尊自說，因虛妄因法生此法，非次第",
    "T16n0671_004:0534b05": "生故。世尊！若爾外道說法勝而如來不如。何",
    "T16n0671_004:0534b06": "以故？世尊！外道說因無因緣能生果，如來",
    "T16n0671_004:0534b07": "說法因亦依果果亦依因，若爾因緣無因",
    "T16n0671_004:0534b08": "無果。世尊！若爾彼此因果展轉無窮。世尊說",
    "T16n0671_004:0534b09": "言，從此法生彼法，若爾無因生法。」[0534b09] 佛告",
    "T16n0671_004:0534b10": "聖者大慧菩薩摩訶薩言：「大慧！我今當說，",
    "T16n0671_004:0534b11": "因此法生彼法，不同外道所立因果，無因",
    "T16n0671_004:0534b12": "之法亦從因生。我不如是。我說諸法從因",
    "T16n0671_004:0534b13": "緣生，非無因緣亦不雜亂，亦無展轉無窮",
    "T16n0671_004:0534b14": "之過。何以故？以無能取可取法故。大慧！外",
    "T16n0671_004:0534b15": "道不知自心見故，執著能取可取之法，不",
    "T16n0671_004:0534b16": "知不覺惟自心見內外法故。大慧！彼諸",
    "T16n0671_004:0534b17": "外道不知自心內境界故見有無物，是故",
    "T16n0671_004:0534b18": "外道有如是過，非我過也。我常說言，因緣",
    "T16n0671_004:0534b19": "和合而生諸法，非無因生。」[0534b19] 大慧復言：「世尊！",
    "T16n0671_004:0534b20": "有言語說應有諸法。世尊！若無諸法者應",
    "T16n0671_004:0534b21": "不說言語。世尊！是故依言說應有諸法。」",
    "T16n0671_004:0534b22": "[0534b22] 佛告大慧：「亦有無法而說言語，謂兔角龜",
    "T16n0671_004:0534b23": "毛石女兒等，於世間中而有言說。大慧！彼",
    "T16n0671_004:0534b24": "兔角非有非無而說言語。大慧！汝言以有",
    "T16n0671_004:0534b25": "言說應有諸法者，此義已破。大慧！非一切",
    "T16n0671_004:0534b26": "佛國土言語說法。何以故？以諸言語惟是人",
    "T16n0671_004:0534b27": "心分別說故。是故，大慧！有佛國土直視不",
    "T16n0671_004:0534b28": "瞬口無言語名為說法；有佛國土直爾示",
    "T16n0671_004:0534b29": "相名為說法；有佛國土但動眉相名為說",
    "T16n0671_004:0534c01": "法；有佛國土惟動眼相名為說法；有佛國",
    "T16n0671_004:0534c02": "土笑名說法；有佛國土欠呿名說法；有佛",
    "T16n0671_004:0534c03": "國土咳名說法；有佛國土念名說法；有佛",
    "T16n0671_004:0534c04": "國土身名說法。大慧！如無瞬世界及眾香",
    "T16n0671_004:0534c05": "世界，於普賢如來、應、正遍知，彼菩薩摩訶薩",
    "T16n0671_004:0534c06": "觀察如來目不暫瞬，得無生法忍，亦得無",
    "T16n0671_004:0534c07": "量勝三昧法。是故，大慧！汝不得言有言語",
    "T16n0671_004:0534c08": "說應有諸法。大慧！如來亦見諸世界中，一",
    "T16n0671_004:0534c09": "切微蟲蚊虻蠅等眾生之類，不說言語共",
    "T16n0671_004:0534c10": "作自事而得成辦。」[0534c10] 爾時世尊重說偈言：",
    "T16n0671_004:0534c11": "「如虛空兔角，  及與石女兒；",
    "T16n0671_004:0534c12": " 無而有言說，  如是妄分別。",
    "T16n0671_004:0534c13": " 因緣和合法，  愚癡分別生；",
    "T16n0671_004:0534c14": " 不知如實法，  輪迴三有中。」",
    "T16n0671_004:0534c15": "[0534c15] 爾時聖者大慧菩薩摩訶薩復白佛言：「世尊！",
    "T16n0671_004:0534c16": "世尊說常語法，依何等法作如是說？」[0534c16] 佛",
    "T16n0671_004:0534c17": "告聖者大慧菩薩言：「大慧！依迷惑法我說",
    "T16n0671_004:0534c18": "為常。何以故？大慧！聖人亦見世間迷惑法",
    "T16n0671_004:0534c19": "非顛倒心。大慧！譬如陽焰、火輪、毛輪、乾闥",
    "T16n0671_004:0534c20": "婆城、幻、夢、水中月、鏡中像，世間非智慧者見",
    "T16n0671_004:0534c21": "有諸像，顛倒見故；有智慧者不生分別，",
    "T16n0671_004:0534c22": "非不見彼迷惑之事。大慧！有智慧者見彼",
    "T16n0671_004:0534c23": "種種迷惑之事不生實心。何以故？離有無",
    "T16n0671_004:0534c24": "法故。」",
    "T16n0671_004:0534c25": "[0534c25] 佛復告聖者大慧菩薩言：「大慧！云何迷惑法",
    "T16n0671_004:0534c26": "離於有無？謂諸愚癡凡夫見有種種境界，",
    "T16n0671_004:0534c27": "如諸餓鬼大海恒河見水不見。大慧！是迷惑",
    "T16n0671_004:0534c28": "法不得言有不得言無。大慧！餘眾生見彼",
    "T16n0671_004:0534c29": "是水故不得言無。大慧！迷惑之事亦復如",
    "T16n0671_004:0535a01": "是，以諸聖人離顛倒見故。大慧！言迷惑法",
    "T16n0671_004:0535a02": "常者，以想差別故。大慧！因迷惑法見種",
    "T16n0671_004:0535a03": "種相，而迷惑法不分別異差別。是故，大慧！迷",
    "T16n0671_004:0535a04": "惑法常。大慧！云何迷惑法名之為實？以諸",
    "T16n0671_004:0535a05": "聖人迷惑法中不生顛倒心，亦不生實心。",
    "T16n0671_004:0535a06": "大慧！而諸聖人見彼迷惑法起少心想，不",
    "T16n0671_004:0535a07": "生聖智事相。大慧！起少想者是謂凡夫非",
    "T16n0671_004:0535a08": "謂聖人。大慧！分別彼迷惑法顛倒非顛倒",
    "T16n0671_004:0535a09": "者，能生二種性。何等二種？一者、能生凡夫",
    "T16n0671_004:0535a10": "性；二者、能生聖人性。大慧！彼聖人性者，能",
    "T16n0671_004:0535a11": "生三種差別之性，所謂聲聞辟支佛佛國土",
    "T16n0671_004:0535a12": "差別性故。大慧！云何毛道凡夫分別迷惑法，",
    "T16n0671_004:0535a13": "而能生彼聲聞乘性。大慧！所謂執著彼迷惑",
    "T16n0671_004:0535a14": "法自相同相，能成聲聞乘性。大慧！是名迷",
    "T16n0671_004:0535a15": "惑法能生能成聲聞乘性。大慧！云何愚癡凡",
    "T16n0671_004:0535a16": "夫分別迷惑法，而能生彼辟支佛乘性？大",
    "T16n0671_004:0535a17": "慧！所謂執著彼迷惑法，觀察諸法自相同",
    "T16n0671_004:0535a18": "相不樂憒&#x9599;，能生辟支佛乘性。大慧！是名",
    "T16n0671_004:0535a19": "迷惑法能生能成辟支佛乘性。大慧！云何智",
    "T16n0671_004:0535a20": "者即分別彼迷惑之法，能生佛乘性？大慧！",
    "T16n0671_004:0535a21": "所謂見彼能見可見惟是自心，而不分別有",
    "T16n0671_004:0535a22": "無法故。大慧！如是觀察迷惑之法，能生能",
    "T16n0671_004:0535a23": "成如來乘性。大慧！如是名為性義。大慧！何",
    "T16n0671_004:0535a24": "者一切毛道凡夫即分別彼迷惑之法見種",
    "T16n0671_004:0535a25": "種事，能生世間所有乘性？以觀察諸法如",
    "T16n0671_004:0535a26": "是如是決定不異。是故，大慧！彼迷惑法，愚癡",
    "T16n0671_004:0535a27": "凡夫虛妄分別種種法體。大慧！彼迷惑法",
    "T16n0671_004:0535a28": "非是實事非不實事。何以故？大慧！聖人觀",
    "T16n0671_004:0535a29": "察彼迷惑法不虛妄分別，是故聖人能轉心、",
    "T16n0671_004:0535b01": "意、意識身相，離煩惱習故。是故聖人轉彼",
    "T16n0671_004:0535b02": "迷惑法，名為真如。大慧！此名何等法？大慧！",
    "T16n0671_004:0535b03": "此名真如法，離分別法故。大慧！為此義",
    "T16n0671_004:0535b04": "故，我重宣說真如法體離分別法，彼真如中",
    "T16n0671_004:0535b05": "無彼虛妄分別法故。」[0535b05] 大慧菩薩復白佛言：",
    "T16n0671_004:0535b06": "「世尊！彼迷惑法為有為無？」[0535b06] 佛告大慧：「彼迷",
    "T16n0671_004:0535b07": "惑法執著種種相故名有。大慧！彼迷惑法於",
    "T16n0671_004:0535b08": "妄想中若是有者，一切聖人皆應不離，執",
    "T16n0671_004:0535b09": "著有無虛妄法故。大慧！如外道說十二因",
    "T16n0671_004:0535b10": "緣，有從因生不從因生，此義亦如是。」[0535b10] 大慧",
    "T16n0671_004:0535b11": "言：「世尊！若迷惑法如幻見者，此迷惑法異",
    "T16n0671_004:0535b12": "於迷惑，以迷惑法能生法故。」[0535b12] 佛告大慧：「大",
    "T16n0671_004:0535b13": "慧！非迷惑法生煩惱過。大慧！若不分別迷",
    "T16n0671_004:0535b14": "惑法者不生諸過。復次，大慧！一切幻法依",
    "T16n0671_004:0535b15": "於人功&#x546A;術而生，非自心分別煩惱而生。是",
    "T16n0671_004:0535b16": "故，大慧！彼迷惑法不生諸過，惟是愚癡人",
    "T16n0671_004:0535b17": "見迷惑法故。大慧！愚癡凡夫執著虛妄微",
    "T16n0671_004:0535b18": "細之事而生諸過，非謂聖人。」[0535b18] 爾時世尊重",
    "T16n0671_004:0535b19": "說偈言：",
    "T16n0671_004:0535b20": "「聖不見迷惑，  世間亦無實；",
    "T16n0671_004:0535b21": " 迷惑即是實，  實法次迷惑。",
    "T16n0671_004:0535b22": " 捨離諸迷惑，  若有相生者；",
    "T16n0671_004:0535b23": " 即彼是迷惑，  不淨猶如翳。",
    "T16n0671_004:0535b24": "[0535b24] 「復次，大慧！汝不得言幻是無故，一切諸法亦",
    "T16n0671_004:0535b25": "無如幻。」[0535b25] 大慧言：「世尊！為執著諸法如幻相",
    "T16n0671_004:0535b26": "故，言諸法如幻；為執著諸法顛倒相故，",
    "T16n0671_004:0535b27": "言諸法如幻也。世尊！若執著諸法如幻相",
    "T16n0671_004:0535b28": "者，世尊不得言一切法皆如幻相；若執著",
    "T16n0671_004:0535b29": "諸法顛倒相故言如幻者，不得言一切法",
    "T16n0671_004:0535c01": "如幻。何以故？世尊！色有種種因相見故。世",
    "T16n0671_004:0535c02": "尊！無有異因色有諸相可見如幻。是故，世",
    "T16n0671_004:0535c03": "尊！不得說言執著諸法一切如幻。」[0535c03] 佛告大",
    "T16n0671_004:0535c04": "慧：「非謂執著種種法相，說言諸法一切如",
    "T16n0671_004:0535c05": "幻。大慧！諸法顛倒速滅如電故言如幻。大",
    "T16n0671_004:0535c06": "慧！一切諸法譬如電光即見即滅，凡夫不見。",
    "T16n0671_004:0535c07": "大慧！一切諸法亦復如是，以一切法自心",
    "T16n0671_004:0535c08": "分別同相異相，以不能觀察故不如實見，",
    "T16n0671_004:0535c09": "以妄執著色等法故。」[0535c09] 爾時世尊重說偈言：",
    "T16n0671_004:0535c10": "「非見色等法，  說言無幻法；",
    "T16n0671_004:0535c11": " 故不違上下。  我說一切法，",
    "T16n0671_004:0535c12": " 不見有本性，  如幻無生體。」",
    "T16n0671_004:0535c13": "[0535c13] 大慧菩薩復白佛言：「世尊！如世尊說諸法",
    "T16n0671_004:0535c14": "不生，復言如幻，將無世尊前後所說自相",
    "T16n0671_004:0535c15": "違耶？以如來說一切諸法不如幻故。」[0535c15] 佛",
    "T16n0671_004:0535c16": "告大慧：「我說一切法不生如幻者，不成前",
    "T16n0671_004:0535c17": "後有相違過。何以故？以諸一切愚癡凡夫",
    "T16n0671_004:0535c18": "不見生法及不生法，不能覺知自心有無、",
    "T16n0671_004:0535c19": "外法有無。何以故？以不能見不生法故。大",
    "T16n0671_004:0535c20": "慧！我如是說諸法前後無有相違。大慧！我",
    "T16n0671_004:0535c21": "遮外道建立因果義不相當，是故我說諸法",
    "T16n0671_004:0535c22": "不生。大慧！一切外道愚癡群聚作如是說，",
    "T16n0671_004:0535c23": "從於有無生一切法；不說自心分別執著",
    "T16n0671_004:0535c24": "因緣而生。大慧！我說諸法有亦不生無亦不",
    "T16n0671_004:0535c25": "生。是故，大慧！我說諸法不生不滅。大慧！我",
    "T16n0671_004:0535c26": "說一切諸法有者，護諸弟子令知二法。何",
    "T16n0671_004:0535c27": "等為二？一者、攝取諸世間故；二者、為護諸",
    "T16n0671_004:0535c28": "斷見故。何以故？以依業故有種種身攝六",
    "T16n0671_004:0535c29": "道生，是故我說言有諸法攝取世間。大慧！",
    "T16n0671_004:0536a01": "我說一切法如幻者，為令一切愚癡凡夫",
    "T16n0671_004:0536a02": "畢竟能離自相同相故，以諸凡夫癡心執著",
    "T16n0671_004:0536a03": "墮於邪見，以不能知但是自心虛妄見故，",
    "T16n0671_004:0536a04": "令離執著因緣生法，是故我說一切諸法",
    "T16n0671_004:0536a05": "如幻如夢無有實體。何以故？若不如是",
    "T16n0671_004:0536a06": "說者，愚癡凡夫執邪見心，欺誑自身及於",
    "T16n0671_004:0536a07": "他身，離如實見一切法故。大慧！云何住如",
    "T16n0671_004:0536a08": "實見？謂入自心見諸法故。」[0536a08] 爾時世尊重說",
    "T16n0671_004:0536a09": "偈言：",
    "T16n0671_004:0536a10": "「如汝言諸法，  一切不生者；",
    "T16n0671_004:0536a11": " 是則謗因果，  不生如實見。",
    "T16n0671_004:0536a12": " 我說有生法，  攝受諸世間；",
    "T16n0671_004:0536a13": " 見諸法同幻，  不取諸見相。」",
    "T16n0671_004:0536a14": "[0536a14] 復次佛告聖者大慧菩薩言：「大慧！我今為",
    "T16n0671_004:0536a15": "諸菩薩摩訶薩，說名句字身相，以諸菩薩善",
    "T16n0671_004:0536a16": "知名句字身相故，依名句字身相，速得阿",
    "T16n0671_004:0536a17": "耨多羅三藐三菩提，得菩提已為眾生說",
    "T16n0671_004:0536a18": "名句字相。」[0536a18] 大慧菩薩白佛言：「善哉！世尊！惟願",
    "T16n0671_004:0536a19": "速說。」[0536a19] 「大慧！何者名身？謂依何等何等法作",
    "T16n0671_004:0536a20": "名，名身事物名異義一。大慧！是名我說名",
    "T16n0671_004:0536a21": "身。大慧！何者是句身？謂義事決定究竟見義",
    "T16n0671_004:0536a22": "故。大慧！是名我說句身。大慧！何者是字身？",
    "T16n0671_004:0536a23": "謂文句畢竟故。大慧！復次名身者，依何等",
    "T16n0671_004:0536a24": "法了別名句，能了知自形相故。大慧！復次",
    "T16n0671_004:0536a25": "句身者，謂句事畢竟故。大慧！復次名身者，所",
    "T16n0671_004:0536a26": "謂諸字從名差別，從阿字乃至呵字，名為",
    "T16n0671_004:0536a27": "名身。大慧！復次字身者，謂聲長短音韻高下，",
    "T16n0671_004:0536a28": "名為字身。大慧！復次句身者，謂巷路行&#x8FF9;，",
    "T16n0671_004:0536a29": "如人象馬諸獸行&#x8FF9;等，得名為句。大慧！復",
    "T16n0671_004:0536b01": "次名字者，謂無色四陰依名而說。大慧！復次",
    "T16n0671_004:0536b02": "名字相者，謂能了別名字相故。大慧！是名",
    "T16n0671_004:0536b03": "名句字身相。大慧！如是名句字相，汝應當",
    "T16n0671_004:0536b04": "學為人演說。」[0536b04] 爾時世尊重說偈言：",
    "T16n0671_004:0536b05": "「名身與句身，  及字身差別；",
    "T16n0671_004:0536b06": " 凡夫癡計著，  如象溺深泥。",
    "T16n0671_004:0536b07": "[0536b07] 「復次，大慧！未來世中無智慧者，以邪見心",
    "T16n0671_004:0536b08": "不知如實法故，因世間論自言智者，有智",
    "T16n0671_004:0536b09": "者問如實之法，離邪見相一異俱不俱。而彼",
    "T16n0671_004:0536b10": "愚人作如是言：『是問非是非正念問，謂色",
    "T16n0671_004:0536b11": "等法常無常為一為異？如是涅槃有為，諸",
    "T16n0671_004:0536b12": "行為一為異？相中所有能見所見為一為",
    "T16n0671_004:0536b13": "異？作者所作為一為異？四大中色香味觸",
    "T16n0671_004:0536b14": "為一為異？能見所見為一為異？泥團微塵",
    "T16n0671_004:0536b15": "為一為異？智者所知為一為異？如是等",
    "T16n0671_004:0536b16": "上上次第相，上上無記置答，佛如是說是為",
    "T16n0671_004:0536b17": "謗我。』大慧！而我不說如是法者，為遮外",
    "T16n0671_004:0536b18": "道邪見說故。何以故？大慧！外道等說謂身",
    "T16n0671_004:0536b19": "即命、身異命異，如是等法外道所說是無記",
    "T16n0671_004:0536b20": "法。大慧！外道迷於因果義故，是故無記，非",
    "T16n0671_004:0536b21": "我法中名無記也。大慧！我佛法中離能見",
    "T16n0671_004:0536b22": "可見虛妄之想無分別心，是故我法中無",
    "T16n0671_004:0536b23": "有置答；諸外道等執著可取能取，不知但",
    "T16n0671_004:0536b24": "是自心見法，為彼人故我說言有四種問",
    "T16n0671_004:0536b25": "法，無記置答非我法中。大慧！諸佛、如來、應、正",
    "T16n0671_004:0536b26": "遍知，為諸眾生有四種說言置答者，大慧！",
    "T16n0671_004:0536b27": "為待時故說如是法，為根未熟非為根",
    "T16n0671_004:0536b28": "熟，是故我說置答之義。",
    "T16n0671_004:0536b29": "[0536b29] 「復次，大慧！一切諸法若離作者及因不生，",
    "T16n0671_004:0536c01": "以無作者故，是故我說諸法不生。」[0536c01] 佛告大",
    "T16n0671_004:0536c02": "慧：「一切諸法無有體相。」[0536c02] 大慧白佛言：「世尊！",
    "T16n0671_004:0536c03": "何故一切諸法無實體相？」[0536c03] 佛告大慧：「自智",
    "T16n0671_004:0536c04": "觀察一切諸法自相同相不見諸法，是故",
    "T16n0671_004:0536c05": "我說一切諸法無實體相。」[0536c05] 佛告大慧：「一切",
    "T16n0671_004:0536c06": "諸法亦無取相。」[0536c06] 大慧言：「世尊！以何義故一",
    "T16n0671_004:0536c07": "切諸法亦無取相？」[0536c07] 佛告大慧：「自相同相無",
    "T16n0671_004:0536c08": "法可取，是故我說無法可取。」[0536c08] 佛告大慧：「一",
    "T16n0671_004:0536c09": "切諸法亦無捨相。」[0536c09] 大慧言：「世尊！何故諸法亦",
    "T16n0671_004:0536c10": "無捨相？」[0536c10] 佛告大慧：「觀察自相同相法無法",
    "T16n0671_004:0536c11": "可捨，是故我說一切諸法亦無捨相。」[0536c11] 佛告",
    "T16n0671_004:0536c12": "大慧：「諸法不滅。」[0536c12] 大慧言：「世尊！何故一切諸法",
    "T16n0671_004:0536c13": "不滅？」[0536c13] 佛告大慧：「觀一切法自相同相無體",
    "T16n0671_004:0536c14": "相故，是故我說諸法不滅。」[0536c14] 佛告大慧：「諸法",
    "T16n0671_004:0536c15": "無常。」[0536c15] 大慧言：「世尊！何故一切諸法無常？」[0536c15] 佛",
    "T16n0671_004:0536c16": "告大慧：「一切諸法常無常想常不生相，是",
    "T16n0671_004:0536c17": "故我說諸法無常。復次，大慧！我說一切諸法",
    "T16n0671_004:0536c18": "無常。」[0536c18] 大慧言：「世尊！何故一切諸法無常？」[0536c18] 佛",
    "T16n0671_004:0536c19": "告大慧：「以相不生、以不生體相，是故常無",
    "T16n0671_004:0536c20": "常，是故我說諸法無常。」[0536c20] 爾時世尊重說偈",
    "T16n0671_004:0536c21": "言：",
    "T16n0671_004:0536c22": "「記論有四種，  直答反質答；",
    "T16n0671_004:0536c23": " 分別答置答，  以制諸外道。",
    "T16n0671_004:0536c24": " 有及非有生，  僧佉毘世師，",
    "T16n0671_004:0536c25": " 而說悉無記，  彼作如是說。",
    "T16n0671_004:0536c26": " 正智慧觀察，  自性不可得；",
    "T16n0671_004:0536c27": " 是故不可說，  及說無體相。」",
    "T16n0671_004:0536c28": "[0536c28] 爾時聖者大慧菩薩摩訶薩白佛言：「世尊！惟",
    "T16n0671_004:0536c29": "願世尊為我等說須陀洹等行差別相，我",
    "T16n0671_004:0537a01": "及一切菩薩摩訶薩等，善知須陀洹等修行",
    "T16n0671_004:0537a02": "相已，如實知須陀洹、斯陀含、阿那含、阿羅漢",
    "T16n0671_004:0537a03": "等，如是如是為眾生說；眾生聞已入二無",
    "T16n0671_004:0537a04": "我相、淨二種障，次第進取地地勝相，得如",
    "T16n0671_004:0537a05": "來不可思議境界修行；得修行處已，如如",
    "T16n0671_004:0537a06": "意寶隨眾生念，受用境界身口意行故。」[0537a06] 佛",
    "T16n0671_004:0537a07": "告大慧言：「善哉！善哉！善哉大慧！諦聽！諦聽！",
    "T16n0671_004:0537a08": "今為汝說。」[0537a08] 大慧白佛言：「善哉世尊！唯然聽",
    "T16n0671_004:0537a09": "受。」[0537a09] 佛告大慧言：「大慧！須陀洹有三種果差",
    "T16n0671_004:0537a10": "別。」[0537a10] 大慧言：「何等三種？」[0537a10] 佛告大慧：「謂下中上。",
    "T16n0671_004:0537a11": "大慧！何者須陀洹下？謂三有中七返受生。大",
    "T16n0671_004:0537a12": "慧！何者為中？謂三生五生入於涅槃。大慧！",
    "T16n0671_004:0537a13": "何者為上？謂即一生入於涅槃。大慧！是三",
    "T16n0671_004:0537a14": "種須陀洹有三種結，謂下中上。大慧！何者三",
    "T16n0671_004:0537a15": "結？謂身見、疑、戒取。大慧！彼三種結上上勝進",
    "T16n0671_004:0537a16": "得阿羅漢果。大慧！身見有二種。何等為二？",
    "T16n0671_004:0537a17": "一者、俱生；二者、虛妄分別而生，如因緣分別",
    "T16n0671_004:0537a18": "法故。大慧！譬如依諸因緣法相虛妄分別",
    "T16n0671_004:0537a19": "而生實相，彼因緣法中非有非無，以分別",
    "T16n0671_004:0537a20": "有無非實相故；愚癡凡夫執著種種法相，",
    "T16n0671_004:0537a21": "如諸禽獸見於陽炎取以為水。大慧！是",
    "T16n0671_004:0537a22": "名須陀洹分別身見。何以故？以無智故；無",
    "T16n0671_004:0537a23": "始世來虛妄取相故。大慧！此身見垢見人無",
    "T16n0671_004:0537a24": "我乃能遠離。大慧！何者須陀洹俱生身見？所",
    "T16n0671_004:0537a25": "謂自身他身俱見，彼二四陰，無色色陰生時，",
    "T16n0671_004:0537a26": "依於四大及四塵等，彼此因緣和合生色，而",
    "T16n0671_004:0537a27": "須陀洹知已能離有無邪見斷於身見，斷",
    "T16n0671_004:0537a28": "身見已不生貪心。大慧！是名須陀洹身見",
    "T16n0671_004:0537a29": "之相。大慧！何者須陀洹疑相？謂得證法善見",
    "T16n0671_004:0537b01": "相已，先斷身見及於二見分別之心，是故",
    "T16n0671_004:0537b02": "於諸法中不生疑心，復不生心於餘尊者",
    "T16n0671_004:0537b03": "以為尊相為淨不淨故。大慧！是名須陀",
    "T16n0671_004:0537b04": "洹疑相。大慧！何者須陀洹戒取相？謂善見",
    "T16n0671_004:0537b05": "受生處苦相故，是故不取戒相。大慧！戒取",
    "T16n0671_004:0537b06": "者，謂諸凡夫持戒精進種種善行，求樂境界",
    "T16n0671_004:0537b07": "生諸天中，彼須陀洹不取是相而取自身",
    "T16n0671_004:0537b08": "內證迴向進趣勝處，離諸妄想修無漏戒",
    "T16n0671_004:0537b09": "分。大慧！是名須陀洹戒取相。大慧！須陀洹",
    "T16n0671_004:0537b10": "斷三結煩惱離貪瞋癡。」[0537b10] 大慧白佛言：「世尊！",
    "T16n0671_004:0537b11": "世尊說眾多貪，須陀洹離何等貪？」[0537b11] 佛告大",
    "T16n0671_004:0537b12": "慧：「須陀洹遠離與諸女人和合，不為現在",
    "T16n0671_004:0537b13": "樂種未來苦因，遠離打摑嗚抱眄視。大慧！",
    "T16n0671_004:0537b14": "須陀洹不生如是貪心。何以故？以得三昧",
    "T16n0671_004:0537b15": "樂行故。大慧！須陀洹遠離如是等貪，非離",
    "T16n0671_004:0537b16": "涅槃貪。大慧！何者斯陀含果相？謂一往見色",
    "T16n0671_004:0537b17": "相現前生心，非虛妄分別想見，以善見禪",
    "T16n0671_004:0537b18": "修行相故，一往來世間，便斷苦盡入於涅",
    "T16n0671_004:0537b19": "槃，是名斯陀含。大慧！何者阿那含相？謂於",
    "T16n0671_004:0537b20": "過去現在未來色相中生有無心，以見使",
    "T16n0671_004:0537b21": "虛妄分別心，諸結不生，不來故名阿那含。",
    "T16n0671_004:0537b22": "大慧！何者阿羅漢相？謂不生分別思惟可",
    "T16n0671_004:0537b23": "思惟，三昧解脫力通煩惱苦等分別心故，名",
    "T16n0671_004:0537b24": "阿羅漢。」",
    "T16n0671_004:0537b25": "[0537b25] 大慧菩薩白佛言：「世尊說三種阿羅漢，此",
    "T16n0671_004:0537b26": "說何等羅漢名阿羅漢？世尊為說得決定",
    "T16n0671_004:0537b27": "寂滅羅漢？為發菩提願善根忘善根羅",
    "T16n0671_004:0537b28": "漢？為化應化羅漢？」[0537b28] 佛告大慧：「為說得決定",
    "T16n0671_004:0537b29": "寂滅聲聞羅漢，非餘羅漢。大慧！餘羅漢者，",
    "T16n0671_004:0537c01": "謂曾修行菩薩行者，復有應化佛所化羅",
    "T16n0671_004:0537c02": "漢，本願善根方便力故，現諸佛土生大眾",
    "T16n0671_004:0537c03": "中莊嚴諸佛大會眾故。大慧！分別去來說",
    "T16n0671_004:0537c04": "種種事，遠離證果能思惟所思惟可思惟故，",
    "T16n0671_004:0537c05": "以見自心為見所見說得果相。復次，大慧！",
    "T16n0671_004:0537c06": "若須陀洹生如是心，此是三結；我離三結",
    "T16n0671_004:0537c07": "者。大慧！是名見三法墮於身見，彼若如",
    "T16n0671_004:0537c08": "是不離三結。大慧！是故須陀洹不生如",
    "T16n0671_004:0537c09": "是心。復次，大慧！若欲遠離禪無量無色界",
    "T16n0671_004:0537c10": "者，應當遠離自心見相遠離少相，寂滅定",
    "T16n0671_004:0537c11": "三摩跋提相故。大慧！若不如是，彼菩薩心",
    "T16n0671_004:0537c12": "見諸法，以惟心故。」[0537c12] 爾時世尊重說偈言：",
    "T16n0671_004:0537c13": "「諸禪四無量，  無色三摩提；",
    "T16n0671_004:0537c14": " 少相寂滅定，  一切心中無。",
    "T16n0671_004:0537c15": " 逆流修無漏，  及於一往來；",
    "T16n0671_004:0537c16": " 往來及不還，  羅漢心迷沒。",
    "T16n0671_004:0537c17": " 思可思能思，  遠離見真諦；",
    "T16n0671_004:0537c18": " 惟是虛妄心，  能知得解脫。",
    "T16n0671_004:0537c19": "[0537c19] 「復次，大慧！有二種智。何等為二？一者、觀察",
    "T16n0671_004:0537c20": "智；二者、虛妄分別取相住智。大慧！何者觀察",
    "T16n0671_004:0537c21": "智？謂何等智觀察一切諸法體相，離於四",
    "T16n0671_004:0537c22": "法無法可得，是名觀察智。大慧！何者四法？",
    "T16n0671_004:0537c23": "謂一、異、俱、不俱，是名四法。大慧！若離四法",
    "T16n0671_004:0537c24": "一切法不可得。大慧！若欲觀察一切法者，",
    "T16n0671_004:0537c25": "當依四法而觀諸法。大慧！妄想分別取相",
    "T16n0671_004:0537c26": "住智者，所謂執著堅、熱、濕、動，虛妄分別四大",
    "T16n0671_004:0537c27": "相故，執著建立，因譬喻相故建立，非實法",
    "T16n0671_004:0537c28": "以為實。大慧！是名虛妄分別執著取相住持",
    "T16n0671_004:0537c29": "智。大慧！是名二種智相。大慧！諸菩薩摩訶",
    "T16n0671_004:0538a01": "薩，畢竟知此二相進趣法無我相，善知真",
    "T16n0671_004:0538a02": "實智地行相，知已即得初地得百三昧，依",
    "T16n0671_004:0538a03": "三昧力見百佛見百菩薩，能知過去未來",
    "T16n0671_004:0538a04": "各百劫事，照百佛世界；照百佛世界已，善",
    "T16n0671_004:0538a05": "知諸地上上智相，以本願力故，能奮迅示",
    "T16n0671_004:0538a06": "現種種神通，於法雲地中依法雨授位，證",
    "T16n0671_004:0538a07": "如來內究竟法身智慧地，依十無量善根",
    "T16n0671_004:0538a08": "願轉，為教化眾生種種應化，自身示現",
    "T16n0671_004:0538a09": "種種光明，以得自身修行證智三昧樂故。",
    "T16n0671_004:0538a10": "[0538a10] 「復次，大慧！菩薩摩訶薩應善知四大及四塵",
    "T16n0671_004:0538a11": "相。大慧！云何菩薩善知四大及四塵相？大",
    "T16n0671_004:0538a12": "慧！菩薩摩訶薩應如是修行，所言實者，謂",
    "T16n0671_004:0538a13": "無四大處，觀察四大本來不生。如是觀已",
    "T16n0671_004:0538a14": "復作是念：『言觀察者，惟自心見虛妄覺知，",
    "T16n0671_004:0538a15": "以見外塵無有實物，惟是名字分別心見，",
    "T16n0671_004:0538a16": "所謂三界離於四大及四塵相。』見如是已",
    "T16n0671_004:0538a17": "離四種見，見清淨法離我我所，住於自",
    "T16n0671_004:0538a18": "相如實法中。大慧！住自相如實法中者，謂",
    "T16n0671_004:0538a19": "住建立諸法無生自相法中。大慧！於四大",
    "T16n0671_004:0538a20": "中云何有四塵？大慧！謂妄想分別柔軟濕",
    "T16n0671_004:0538a21": "潤，生內外水大。大慧！妄想分別煖增長力，",
    "T16n0671_004:0538a22": "生內外火大。大慧！妄想分別輕轉動相，生",
    "T16n0671_004:0538a23": "內外風大。大慧！妄想分別所有堅相，生內外",
    "T16n0671_004:0538a24": "地大。大慧！妄想分別內外共虛空生內外",
    "T16n0671_004:0538a25": "想，以執著虛妄內外邪見，五陰聚落四大",
    "T16n0671_004:0538a26": "及四塵生故。」[0538a26] 佛告大慧：「識能執著種種境",
    "T16n0671_004:0538a27": "界樂求異道，取彼境界故。大慧！四大有",
    "T16n0671_004:0538a28": "四，謂色、香、味、觸。大慧！四大無因。何以故？謂",
    "T16n0671_004:0538a29": "地自體形相長短不生四大相故。大慧！依",
    "T16n0671_004:0538b01": "形相大小上下容貌而生諸法，不離形相",
    "T16n0671_004:0538b02": "大小長短而有法故。是故，大慧！外道虛妄",
    "T16n0671_004:0538b03": "分別四大及四塵，非我法中如此分別。[0538b03] 「復次，",
    "T16n0671_004:0538b04": "大慧！我為汝說五陰體相。大慧！何者五陰",
    "T16n0671_004:0538b05": "相？謂色、受、想、行、識。大慧！四陰無色相，謂受、想、",
    "T16n0671_004:0538b06": "行、識。大慧！色依四大生，四大彼此不同相。",
    "T16n0671_004:0538b07": "大慧！無色相法同如虛空，云何得成四種",
    "T16n0671_004:0538b08": "數相？大慧！譬如虛空離於數相，而虛妄分",
    "T16n0671_004:0538b09": "別此是虛空。大慧！陰之數相離於諸相，離",
    "T16n0671_004:0538b10": "有無相離於四相；愚癡凡夫說諸數相，非",
    "T16n0671_004:0538b11": "謂聖人。大慧！我說諸相如幻種種形相離",
    "T16n0671_004:0538b12": "一二相依假名說，如夢鏡像不離所依。大",
    "T16n0671_004:0538b13": "慧！如聖人智修行分別見五陰虛妄。大慧！",
    "T16n0671_004:0538b14": "是名五陰無五陰體相。大慧！汝今應離如",
    "T16n0671_004:0538b15": "是虛妄分別之相，離如是已為諸菩薩說",
    "T16n0671_004:0538b16": "離諸法相寂靜之法，為遮外道諸見之相。",
    "T16n0671_004:0538b17": "大慧！說寂靜法得證清淨無我之相入遠",
    "T16n0671_004:0538b18": "行地，入遠行地已得無量三昧自在如意生",
    "T16n0671_004:0538b19": "身故，以得諸法如幻三昧故，以得自在神",
    "T16n0671_004:0538b20": "通力修行進趣故，隨一切眾生自在用如",
    "T16n0671_004:0538b21": "大地故。大慧！譬如大地一切眾生隨意而",
    "T16n0671_004:0538b22": "用。大慧！菩薩摩訶薩隨眾生用亦復如是。",
    "T16n0671_004:0538b23": "[0538b23] 「復次，大慧！外道說有四種涅槃。何等為四？",
    "T16n0671_004:0538b24": "一者、自體相涅槃；二者、種種相有無涅槃；三",
    "T16n0671_004:0538b25": "者、自覺體有無涅槃；四者、諸陰自相同相斷",
    "T16n0671_004:0538b26": "相續體涅槃。大慧！是名外道四種涅槃，非",
    "T16n0671_004:0538b27": "我所說。大慧！我所說者，見虛妄境界分別識",
    "T16n0671_004:0538b28": "滅名為涅槃。」[0538b28] 大慧白佛言：「世尊！世尊可不",
    "T16n0671_004:0538b29": "說八種識耶？」[0538b29] 佛告大慧：「我說八種識。」[0538b29] 大慧",
    "T16n0671_004:0538c01": "言：「若世尊說八種識者，何故但言意識轉",
    "T16n0671_004:0538c02": "滅，不言七識轉滅？」[0538c02] 佛告大慧：「以依彼念",
    "T16n0671_004:0538c03": "觀有故，轉識滅七識亦滅。復次，大慧！意識",
    "T16n0671_004:0538c04": "執著取境界生，生已種種熏習增長阿梨耶",
    "T16n0671_004:0538c05": "識，共意識故，離我我所相，著虛妄空而",
    "T16n0671_004:0538c06": "生分別。大慧！彼二種識無差別相，以依阿",
    "T16n0671_004:0538c07": "梨耶識因觀自心見境，妄想執著生種種",
    "T16n0671_004:0538c08": "心，猶如束竹迭共為因，如大海波，以自心",
    "T16n0671_004:0538c09": "見境界風吹而有生滅。是故，大慧！意識轉滅",
    "T16n0671_004:0538c10": "七種識轉滅。」[0538c10] 爾時世尊重說偈言：",
    "T16n0671_004:0538c11": "「我不取涅槃，  亦不捨作相；",
    "T16n0671_004:0538c12": " 轉滅虛妄心，  故言得涅槃。",
    "T16n0671_004:0538c13": " 依彼因及念，  意趣諸境界；",
    "T16n0671_004:0538c14": " 識與心作因，  為識之所依。",
    "T16n0671_004:0538c15": " 如水流枯竭，  波浪則不起；",
    "T16n0671_004:0538c16": " 如是意識滅，  種種識不生。",
    "T16n0671_004:0538c17": "[0538c17] 「復次，大慧！我為汝說虛妄分別法體差別",
    "T16n0671_004:0538c18": "相，汝及諸菩薩摩訶薩，善分別知虛妄法體",
    "T16n0671_004:0538c19": "差別之相，離分別所分別法，善知自身內修",
    "T16n0671_004:0538c20": "行法，遠離外道能取可取境界，遠離種種虛",
    "T16n0671_004:0538c21": "妄分別因緣法體相，遠離已不復分別虛妄",
    "T16n0671_004:0538c22": "之相。大慧！何者虛妄分別法體差別之相？大",
    "T16n0671_004:0538c23": "慧！虛妄分別自體差別相有十二種。何等為",
    "T16n0671_004:0538c24": "十二？一者、言語分別；二者、可知分別；三者、相",
    "T16n0671_004:0538c25": "分別；四者、義分別；五者、實體分別；六者、因",
    "T16n0671_004:0538c26": "分別；七者、見分別；八者、建立分別；九者、生分",
    "T16n0671_004:0538c27": "別；十者、不生分別；十一者、和合分別；十二者、",
    "T16n0671_004:0538c28": "縛不縛分別。大慧！是名分別自體相差別法",
    "T16n0671_004:0538c29": "相。大慧！言語分別者，謂樂著種種言語美妙",
    "T16n0671_004:0539a01": "音聲。大慧！是名言語分別。大慧！可知分別",
    "T16n0671_004:0539a02": "者，謂作是思惟應有前法實事之相，聖人",
    "T16n0671_004:0539a03": "修行知，依彼法而生言語。如是分別，大",
    "T16n0671_004:0539a04": "慧！是名可知分別。大慧！相分別者，謂即彼",
    "T16n0671_004:0539a05": "可知境界中熱濕動堅種種相執以為實，",
    "T16n0671_004:0539a06": "如空陽焰諸禽獸見生於水想。大慧！是名",
    "T16n0671_004:0539a07": "相分別。大慧！義分別者，謂樂金銀等種種實",
    "T16n0671_004:0539a08": "境界。大慧！是名義分別。大慧！自體分別者，",
    "T16n0671_004:0539a09": "謂專念有法自體形相，此法如是如是不",
    "T16n0671_004:0539a10": "異，非正見見分別。大慧！是名自體分別。大",
    "T16n0671_004:0539a11": "慧！因分別者，謂何等何等因，何等何等緣，有",
    "T16n0671_004:0539a12": "無了別因相生了別相。大慧！是名因分別。",
    "T16n0671_004:0539a13": "大慧！見分別者，謂有無一異俱不俱，邪見外",
    "T16n0671_004:0539a14": "道執著分別。大慧！是名見分別。大慧！建立",
    "T16n0671_004:0539a15": "分別者，謂取我我所相說虛妄法。大慧！是",
    "T16n0671_004:0539a16": "名建立分別。大慧！生分別者，謂依眾緣有",
    "T16n0671_004:0539a17": "無法中生執著心。大慧！是名生分別。大慧！",
    "T16n0671_004:0539a18": "不生分別者，謂一切法本來不生，以本無故",
    "T16n0671_004:0539a19": "依因緣有而無因果。大慧！是名無生分",
    "T16n0671_004:0539a20": "別。大慧！和合分別者，謂何等何等法和合，",
    "T16n0671_004:0539a21": "如金縷共；何等何等法和合，如金縷和合。",
    "T16n0671_004:0539a22": "大慧！是名和合分別。大慧！縛不縛分別者，",
    "T16n0671_004:0539a23": "謂縛因執著如所縛。大慧！如人方便結繩",
    "T16n0671_004:0539a24": "作結，結已還解。大慧！是名縛不縛分別。大",
    "T16n0671_004:0539a25": "慧！是名虛妄分別法體差別之相，以此虛妄",
    "T16n0671_004:0539a26": "分別法體差別之相，一切凡夫執著有無故，",
    "T16n0671_004:0539a27": "執著法相種種因緣。是故，大慧！分別法體差",
    "T16n0671_004:0539a28": "別之相，見種種法執著為實，如依於幻見",
    "T16n0671_004:0539a29": "種種事，凡夫分別知異於幻有如是法。大",
    "T16n0671_004:0539b01": "慧！我於種種法中不異幻說，亦非不異。",
    "T16n0671_004:0539b02": "何以故？若幻異於種種法者，不應因幻而",
    "T16n0671_004:0539b03": "生種種；若幻即是種種法者，不應異見此",
    "T16n0671_004:0539b04": "是幻此是種種而見差別，是故我說不異非",
    "T16n0671_004:0539b05": "不異。是故，大慧！汝及諸菩薩摩訶薩，莫分",
    "T16n0671_004:0539b06": "別幻有實無實。」[0539b06] 爾時世尊重說偈言：",
    "T16n0671_004:0539b07": "「心依境界縛，  知覺隨境生；",
    "T16n0671_004:0539b08": " 於寂靜勝處，  生平等智慧。",
    "T16n0671_004:0539b09": " 妄想分別有，  於緣法則無；",
    "T16n0671_004:0539b10": " 取虛妄迷亂，  不知他力生。",
    "T16n0671_004:0539b11": " 種種緣生法，  即是幻不實；",
    "T16n0671_004:0539b12": " 彼有種種想，  妄分別不成。",
    "T16n0671_004:0539b13": " 彼想則是過，  皆從心縛生；",
    "T16n0671_004:0539b14": " 愚癡人無智，  分別因緣法。",
    "T16n0671_004:0539b15": " 此諸妄想體，  即是緣起法；",
    "T16n0671_004:0539b16": " 妄想有種種，  眾緣中分別。",
    "T16n0671_004:0539b17": " 世諦第一義，  第三無因生；",
    "T16n0671_004:0539b18": " 妄想說世諦，  斷則聖境界。",
    "T16n0671_004:0539b19": " 譬如修行者，  一事見種種；",
    "T16n0671_004:0539b20": " 彼法無種種，  分別相如是。",
    "T16n0671_004:0539b21": " 如目種種&#x7796;，  妄想見眾色；",
    "T16n0671_004:0539b22": " &#x7796;無色非色，  無智取法爾。",
    "T16n0671_004:0539b23": " 如真金離垢，  如水離泥濁；",
    "T16n0671_004:0539b24": " 如虛空離雲，  真法淨亦爾。",
    "T16n0671_004:0539b25": " 無有妄想法，  因緣法亦無；",
    "T16n0671_004:0539b26": " 取有及謗無，  分別觀者見。",
    "T16n0671_004:0539b27": " 妄想若無實，  因緣法若實；",
    "T16n0671_004:0539b28": " 離因應生法，  實法生實法。",
    "T16n0671_004:0539b29": " 因虛妄名法，  見諸因緣生；",
    "T16n0671_004:0539c01": " 想名不相離，  如是生虛妄。",
    "T16n0671_004:0539c02": " 虛妄本無實，  則度諸妄想；",
    "T16n0671_004:0539c03": " 然後知清淨，  是名第一義。",
    "T16n0671_004:0539c04": " 妄想有十二，  緣法有六種；",
    "T16n0671_004:0539c05": " 內身證境界，  彼無有差別。",
    "T16n0671_004:0539c06": " 五法為真實，  及三種亦爾；",
    "T16n0671_004:0539c07": " 修行者行此，  不離於真如。",
    "T16n0671_004:0539c08": " 眾生及因緣，  名分別彼法；",
    "T16n0671_004:0539c09": " 彼諸妄想相，  從彼因緣生。",
    "T16n0671_004:0539c10": " 真實智善觀，  無緣無妄想；",
    "T16n0671_004:0539c11": " 第一義無物，  云何智分別？",
    "T16n0671_004:0539c12": " 若真實有法，  遠離於有無；",
    "T16n0671_004:0539c13": " 若離於有無，  云何有二法？",
    "T16n0671_004:0539c14": " 分別二法體，  二種法體有；",
    "T16n0671_004:0539c15": " 虛妄見種種，  清淨聖境界。",
    "T16n0671_004:0539c16": " 見妄想種種，  因緣中分別；",
    "T16n0671_004:0539c17": " 若異分別者，  則墮於外道。",
    "T16n0671_004:0539c18": " 妄想說妄想，  因見和合生；",
    "T16n0671_004:0539c19": " 離二種妄想，  即是真實法。」",
    "T16n0671_004:0539c20": "[0539c20] 爾時大慧菩薩摩訶薩復白佛言：「世尊！惟願",
    "T16n0671_004:0539c21": "為說自身內證聖智修行相及一乘法，不由",
    "T16n0671_004:0539c22": "於他遊行一切諸佛國土通達佛法。」[0539c22] 佛告",
    "T16n0671_004:0539c23": "聖者大慧菩薩言：「善哉！善哉！善哉大慧！諦聽！",
    "T16n0671_004:0539c24": "諦聽！當為汝說。」[0539c24] 大慧言：「善哉世尊！唯然受",
    "T16n0671_004:0539c25": "教。」[0539c25] 佛告大慧：「菩薩摩訶薩離阿含名字法諸",
    "T16n0671_004:0539c26": "論師所說分別法相，在寂靜處獨坐思惟，自",
    "T16n0671_004:0539c27": "內智慧觀察諸法不隨他教，離種種見虛",
    "T16n0671_004:0539c28": "妄之相，當勤修行入如來地上上證智。大",
    "T16n0671_004:0539c29": "慧！是名自身內證聖智修行之相。大慧！更",
    "T16n0671_004:0540a01": "有三界中修一乘相。大慧！何者一乘相？大",
    "T16n0671_004:0540a02": "慧！如實覺知一乘道故，我說名一乘。大慧！",
    "T16n0671_004:0540a03": "何者如實覺知一乘道相？謂不分別可取能",
    "T16n0671_004:0540a04": "取境界，不生如是諸法相住，以不分別一",
    "T16n0671_004:0540a05": "切諸法故。大慧！是名如實覺知一乘道相。",
    "T16n0671_004:0540a06": "大慧！如是覺知一乘道相，一切外道聲聞辟",
    "T16n0671_004:0540a07": "支佛梵天等未曾得知，惟除於我。大慧！故",
    "T16n0671_004:0540a08": "我說名一乘道相。」[0540a08] 大慧白佛言：「世尊！世尊",
    "T16n0671_004:0540a09": "何因說於三乘不說一乘？」[0540a09] 佛告大慧：「聲聞",
    "T16n0671_004:0540a10": "緣覺不能自知證於涅槃，是故我說惟一",
    "T16n0671_004:0540a11": "乘道。大慧！以一切聲聞辟支佛，隨受佛教",
    "T16n0671_004:0540a12": "厭離世間，自不能得解脫，是故我說惟一",
    "T16n0671_004:0540a13": "乘道。復次，大慧！一切聲聞辟支佛不離智",
    "T16n0671_004:0540a14": "障，不離業煩惱習氣障故，是故我說惟一",
    "T16n0671_004:0540a15": "乘道。大慧！聲聞辟支佛未證法無我，未",
    "T16n0671_004:0540a16": "得離不可思議變易生，是故我為諸聲聞",
    "T16n0671_004:0540a17": "故說一乘道。大慧！聲聞辟支佛若離一切",
    "T16n0671_004:0540a18": "諸過熏習，得證法無我，爾時離於諸過，三",
    "T16n0671_004:0540a19": "昧無漏，醉法覺已，修行出世間無漏界中一",
    "T16n0671_004:0540a20": "切功德，修行已得不可思議自在法身。」[0540a20] 爾時",
    "T16n0671_004:0540a21": "世尊重說偈言：",
    "T16n0671_004:0540a22": "「天乘及梵乘，  聲聞緣覺乘，",
    "T16n0671_004:0540a23": " 諸佛如來乘，  我說此諸乘。",
    "T16n0671_004:0540a24": " 以心有生滅，  諸乘非究竟；",
    "T16n0671_004:0540a25": " 若彼心滅盡，  無乘及乘者。",
    "T16n0671_004:0540a26": " 無有乘差別，  我說為一乘；",
    "T16n0671_004:0540a27": " 引導眾生故，  分別說諸乘。",
    "T16n0671_004:0540a28": " 解脫有三種，  及二法無我；",
    "T16n0671_004:0540a29": " 不離二種障，  遠離真解脫。",
    "T16n0671_004:0540b01": " 譬如海浮木，  當隨波浪轉；",
    "T16n0671_004:0540b02": " 諸聲聞亦然，  相風所漂蕩。",
    "T16n0671_004:0540b03": " 離諸隨煩惱，  熏習煩惱縛；",
    "T16n0671_004:0540b04": " 味著三昧樂，  安住無漏界。",
    "T16n0671_004:0540b05": " 無有究竟趣，  亦復不退還；",
    "T16n0671_004:0540b06": " 得諸三昧身，  無量劫不覺。",
    "T16n0671_004:0540b07": " 譬如惛醉人，  酒消然後悟；",
    "T16n0671_004:0540b08": " 得佛無上體，  是我真法身。」"
}