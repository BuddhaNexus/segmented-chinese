{
    "T12n0374_024:0504a03": "大般涅槃經卷第二十四",
    "T12n0374_024:0504a05": "北涼天竺三藏曇無讖譯",
    "T12n0374_024:0504a06": "光明遍照高貴德王菩薩品第十之四",
    "T12n0374_024:0504a07": "[0504a07] 「復次善男子！云何菩薩摩訶薩修大涅槃，成",
    "T12n0374_024:0504a08": "就具足第二功德？善男子！菩薩摩訶薩修大",
    "T12n0374_024:0504a09": "涅槃，昔所不得而今得之，昔所不見而今見",
    "T12n0374_024:0504a10": "之，昔所不聞而今聞之，昔所不到而今得到，",
    "T12n0374_024:0504a11": "昔所不知而今知之。云何名為昔所不得而",
    "T12n0374_024:0504a12": "今得之？所謂神通，昔所不得而今乃得。通有",
    "T12n0374_024:0504a13": "二種：一者內，二者外。所言外者與外道共。內",
    "T12n0374_024:0504a14": "復有二：一者二乘，二者菩薩。菩薩修行大涅",
    "T12n0374_024:0504a15": "槃經所得神通，不與聲聞辟支佛共。云何名",
    "T12n0374_024:0504a16": "為不與聲聞辟支佛共？二乘所作神通變化，",
    "T12n0374_024:0504a17": "一心作一，不得眾多。菩薩不爾，於一心中，則",
    "T12n0374_024:0504a18": "能具足現五趣身。所以者何？以得如是大涅",
    "T12n0374_024:0504a19": "槃經之勢力故，是則名為昔所不得而今得",
    "T12n0374_024:0504a20": "之。又復云何昔所不得而今得之？所謂身得",
    "T12n0374_024:0504a21": "自在、心得自在。何以故？一切凡夫所有身心",
    "T12n0374_024:0504a22": "不得自在，或心隨身，或身隨心。",
    "T12n0374_024:0504a23": "[0504a23] 「云何名為心隨於身？譬如醉人，酒在身中，爾",
    "T12n0374_024:0504a24": "時身動，心亦隨動，亦如身懶，心亦隨懶，是則",
    "T12n0374_024:0504a25": "名為心隨於身。又如嬰兒，其身稚小，心亦隨",
    "T12n0374_024:0504a26": "小，大人身大，心亦隨大。又如有人，身體&#x9E81;&#x6F81;，",
    "T12n0374_024:0504a27": "心常思念，欲得膏油潤漬令軟，是則名為心",
    "T12n0374_024:0504a28": "隨於身。",
    "T12n0374_024:0504a29": "[0504a29] 「云何名為身隨於心？所謂去、來、坐臥、修行、施、",
    "T12n0374_024:0504b01": "戒、忍辱、精進，愁惱之人身則羸悴，歡喜之人",
    "T12n0374_024:0504b02": "身則肥鮮，恐怖之人身體戰動，專心聽法身",
    "T12n0374_024:0504b03": "則怡悅，悲泣之人涕淚橫流，是則名為身隨",
    "T12n0374_024:0504b04": "於心。菩薩不爾，於身心中俱得自在，是則名",
    "T12n0374_024:0504b05": "為昔所不得而今得之。",
    "T12n0374_024:0504b06": "[0504b06] 「復次善男子！菩薩摩訶薩所現身相，猶如微",
    "T12n0374_024:0504b07": "塵，以此微身，悉能遍至無量無邊恒河沙等",
    "T12n0374_024:0504b08": "諸佛世界，無所障礙，而心常定，初不移動，是",
    "T12n0374_024:0504b09": "則名為心不隨身。",
    "T12n0374_024:0504b10": "[0504b10] 「是亦名為昔所不到而今能到。何以復名昔",
    "T12n0374_024:0504b11": "所不到而今能到？一切聲聞辟支佛等所不",
    "T12n0374_024:0504b12": "能到，菩薩能到，是故名為昔所不到而今能",
    "T12n0374_024:0504b13": "到。一切聲聞辟支佛等，雖以神通不能變身",
    "T12n0374_024:0504b14": "如細微塵，遍至無量恒河沙等諸佛世界，聲",
    "T12n0374_024:0504b15": "聞緣覺身若動時心亦隨動。菩薩不爾，心雖",
    "T12n0374_024:0504b16": "不動，身無不至，是名菩薩心不隨身。復次善",
    "T12n0374_024:0504b17": "男子！菩薩化身猶如三千大千世界，以此大",
    "T12n0374_024:0504b18": "身入一塵身，其心爾時亦不隨小。聲聞緣覺",
    "T12n0374_024:0504b19": "雖能化身令如三千大千世界，而不能以如",
    "T12n0374_024:0504b20": "此大身入微塵身，於此事中尚自不能，況能",
    "T12n0374_024:0504b21": "令心而不隨動？是名菩薩心不隨身。復次善",
    "T12n0374_024:0504b22": "男子！菩薩摩訶薩以一音聲，能令三千大千",
    "T12n0374_024:0504b23": "世界眾生悉聞，心終不念令是音聲遍諸世",
    "T12n0374_024:0504b24": "界，使諸眾生昔所不聞而今得聞。而是菩薩",
    "T12n0374_024:0504b25": "亦初不言，我令眾生昔所不聞而今得聞。菩",
    "T12n0374_024:0504b26": "薩若言，因我說法令諸眾生不聞聞者，當知",
    "T12n0374_024:0504b27": "是人終不能得阿耨多羅三藐三菩提。何以",
    "T12n0374_024:0504b28": "故？眾生不聞，我為說者，如此之心是生死心，",
    "T12n0374_024:0504b29": "一切菩薩是心已盡，以是義故，菩薩摩訶薩",
    "T12n0374_024:0504c01": "所有身心不相隨逐。善男子！一切凡夫身心",
    "T12n0374_024:0504c02": "相隨，菩薩不爾，為化眾生故，雖現身小，心亦",
    "T12n0374_024:0504c03": "不小。何以故？諸菩薩等所有心性常廣大故，",
    "T12n0374_024:0504c04": "雖現大身，心亦不大。云何大身？身如三千大",
    "T12n0374_024:0504c05": "千世界。云何小心，行嬰兒行。以是義故，心不",
    "T12n0374_024:0504c06": "隨身。菩薩摩訶薩已於無量阿僧祇劫，遠酒",
    "T12n0374_024:0504c07": "不飲而心亦動，心無悲苦身亦流淚，實無恐",
    "T12n0374_024:0504c08": "怖身亦戰慄，以是義故，當知菩薩身心自在，",
    "T12n0374_024:0504c09": "不相隨逐。菩薩摩訶薩唯現一身，而諸眾生",
    "T12n0374_024:0504c10": "各各見異。",
    "T12n0374_024:0504c11": "[0504c11] 「復次善男子！云何菩薩摩訶薩修大涅槃，昔",
    "T12n0374_024:0504c12": "所不聞而今得聞？菩薩摩訶薩先取聲相，所",
    "T12n0374_024:0504c13": "謂象聲馬聲、車聲人聲、貝聲鼓聲、簫笛等聲、歌",
    "T12n0374_024:0504c14": "聲哭聲而修習之，以修習故，能聞無量三",
    "T12n0374_024:0504c15": "千大千世界所有地獄音聲。復轉修習得異",
    "T12n0374_024:0504c16": "耳根，異於聲聞緣覺天耳。何以故？二乘所得",
    "T12n0374_024:0504c17": "清淨耳通，若依初禪淨妙四大，唯聞初禪不",
    "T12n0374_024:0504c18": "聞二禪，乃至四禪亦復如是，雖可一時得聞",
    "T12n0374_024:0504c19": "三千大千世界所有音聲，而不能聞無量無",
    "T12n0374_024:0504c20": "邊恒河沙等世界音聲。以是義故，菩薩所得",
    "T12n0374_024:0504c21": "異於聲聞緣覺耳根，以是異故，昔所不聞而",
    "T12n0374_024:0504c22": "今得聞。雖聞音聲，而心初無聞聲之相，不作",
    "T12n0374_024:0504c23": "有相、常相、樂相、我相、淨相、主相依相、作相因相、",
    "T12n0374_024:0504c24": "定相果相，以是義故，諸菩薩等昔所不聞而",
    "T12n0374_024:0504c25": "今得聞。」",
    "T12n0374_024:0504c26": "[0504c26] 爾時光明遍照高貴德王菩薩摩訶薩言：「若",
    "T12n0374_024:0504c27": "佛所說，不作定相、不作果相，是義不然。何以",
    "T12n0374_024:0504c28": "故？如來先說，若人聞是大涅槃經一句一字，",
    "T12n0374_024:0504c29": "必定得成阿耨多羅三藐三菩提；如來於今，",
    "T12n0374_024:0505a01": "云何復言無定、無果？若得阿耨多羅三藐三",
    "T12n0374_024:0505a02": "菩提，即是定相，即是果相；云何而言無定、無",
    "T12n0374_024:0505a03": "果？聞惡聲故則生惡心，生惡心故則至三塗，",
    "T12n0374_024:0505a04": "若至三塗則是定果；云何而言無定、無果？」",
    "T12n0374_024:0505a05": "[0505a05] 爾時如來讚言：「善哉，善哉！善男子！能作是問。",
    "T12n0374_024:0505a06": "若使諸佛說諸音聲有定果相者，則非諸佛",
    "T12n0374_024:0505a07": "世尊之相，是魔王相、生死之相、遠涅槃相。何",
    "T12n0374_024:0505a08": "以故？一切諸佛凡所演說無定果相。善男",
    "T12n0374_024:0505a09": "子！譬如刀中見人面像，&#x7AEA;則見長，橫則見",
    "T12n0374_024:0505a10": "闊，若有定相，云何而得&#x7AEA;則見長、橫則見闊？",
    "T12n0374_024:0505a11": "以是義故，諸佛世尊凡所演說無定果相。善",
    "T12n0374_024:0505a12": "男子！夫涅槃者實非聲果，若使涅槃是聲果",
    "T12n0374_024:0505a13": "者，當知涅槃非是常法。善男子！譬如世間從",
    "T12n0374_024:0505a14": "因生法，有因則有果，無因則無果。因無常故，",
    "T12n0374_024:0505a15": "果亦無常。所以者何？因亦作果，果亦作因，以",
    "T12n0374_024:0505a16": "是義故，一切諸法無有定相。若使涅槃從因",
    "T12n0374_024:0505a17": "生者，因無常故，果亦無常；而是涅槃不從因",
    "T12n0374_024:0505a18": "生，體非是果，是故為常。善男子！以是義故，涅",
    "T12n0374_024:0505a19": "槃之體無定無果。[0505a19] 「善男子！夫涅槃者，亦可言",
    "T12n0374_024:0505a20": "定，亦可言果。云何為定？一切諸佛所有涅槃",
    "T12n0374_024:0505a21": "常樂我淨，是故為定，無生老壞是故為定，一",
    "T12n0374_024:0505a22": "闡提等、犯四重禁、誹謗方等、作五逆罪，捨除",
    "T12n0374_024:0505a23": "本心，必定得故，是故為定。",
    "T12n0374_024:0505a24": "[0505a24] 「善男子！如汝所言，若人聞我說大涅槃一字",
    "T12n0374_024:0505a25": "一句，得阿耨多羅三藐三菩提者。汝於是義，",
    "T12n0374_024:0505a26": "猶未了了。汝當諦聽，吾當為汝更分別之。善",
    "T12n0374_024:0505a27": "男子！若有善男子、善女人，聞大涅槃一字一",
    "T12n0374_024:0505a28": "句，不作字相、不作句相、不作聞相、不作佛相、",
    "T12n0374_024:0505a29": "不作說相，如是義者名無相相，以無相相故，",
    "T12n0374_024:0505b01": "得阿耨多羅三藐三菩提。善男子！如汝所言，",
    "T12n0374_024:0505b02": "聞惡聲故到三塗者，是義不然。何以故？非以",
    "T12n0374_024:0505b03": "惡聲而至三塗，當知是果乃是惡心。所以者",
    "T12n0374_024:0505b04": "何？有善男子、善女人等，雖聞惡聲心不生惡，",
    "T12n0374_024:0505b05": "是故當知，非因惡聲生三塗中。而諸眾生因",
    "T12n0374_024:0505b06": "煩惱結，惡心滋多，生三惡趣，非因惡聲。若聲",
    "T12n0374_024:0505b07": "有定相，諸有聞者一切悉應生於惡心。或有",
    "T12n0374_024:0505b08": "生者，有不生者，是故當知聲無定相。以無定",
    "T12n0374_024:0505b09": "故，雖復因之，不生惡心。」[0505b09] 「世尊！聲若無定，云何",
    "T12n0374_024:0505b10": "菩薩昔所不聞而今得聞？」[0505b10] 「善男子！聲無定相，",
    "T12n0374_024:0505b11": "昔所不聞，令諸菩薩而今得聞，以是義故，我",
    "T12n0374_024:0505b12": "作是說，昔所不聞而今得聞。[0505b12] 「善男子！云何昔",
    "T12n0374_024:0505b13": "所不見而今得見？善男子！菩薩摩訶薩修大",
    "T12n0374_024:0505b14": "涅槃微妙經典，先取明相，所謂日月星宿、[火*定]",
    "T12n0374_024:0505b15": "燎燈燭、珠火之明、藥草等光，以修習故得異",
    "T12n0374_024:0505b16": "眼根，異於聲聞緣覺所得。云何為異？二乘",
    "T12n0374_024:0505b17": "所得清淨天眼，若依欲界四大眼根，不見初",
    "T12n0374_024:0505b18": "禪，若依初禪不見上地，乃至自眼猶不能見，",
    "T12n0374_024:0505b19": "若欲多見，極至三千大千世界。菩薩摩訶薩",
    "T12n0374_024:0505b20": "不修天眼，見妙色身悉是骨相，雖見他方恒",
    "T12n0374_024:0505b21": "河沙等世界色相，不作色相、不作常相、有相、",
    "T12n0374_024:0505b22": "物相、名字等相，作因緣相，不作見相。不言是",
    "T12n0374_024:0505b23": "眼微妙淨相，唯見因緣、非因緣相。云何因緣？",
    "T12n0374_024:0505b24": "色是眼緣，若使是色非因緣者，一切凡夫不",
    "T12n0374_024:0505b25": "應生於見色之相。以是義故，色名因緣。非因",
    "T12n0374_024:0505b26": "緣者，菩薩摩訶薩雖復見之，不生色相，是故",
    "T12n0374_024:0505b27": "非緣。以是義故，菩薩所得清淨天眼，異於聲",
    "T12n0374_024:0505b28": "聞緣覺所得。以是異故，一時遍見十方世界",
    "T12n0374_024:0505b29": "現在諸佛，是名菩薩昔所不見而今得見。以",
    "T12n0374_024:0505c01": "是異故，能見微塵，聲聞緣覺所不能見。以是",
    "T12n0374_024:0505c02": "異故，雖見自眼，初無見相，見無常相。見凡夫",
    "T12n0374_024:0505c03": "身三十六物不淨充滿，如於掌中觀阿摩勒",
    "T12n0374_024:0505c04": "果，以是義故，昔所不見而今得見。若見眾生",
    "T12n0374_024:0505c05": "所有色相，則知其人大小乘根，一觸衣故，亦",
    "T12n0374_024:0505c06": "知是人善惡諸根差別之相，以是義故，昔所",
    "T12n0374_024:0505c07": "不知而今得知。以一見故，昔所不知而今得",
    "T12n0374_024:0505c08": "知，以此知故，昔所不見而今得見。[0505c08] 「復次善男",
    "T12n0374_024:0505c09": "子！云何菩薩昔所不知而今得知？菩薩摩訶",
    "T12n0374_024:0505c10": "薩雖知凡夫貪恚癡心，初不作心及心數相，",
    "T12n0374_024:0505c11": "不作眾生及以物相，修第一義畢竟空相。何",
    "T12n0374_024:0505c12": "以故？一切菩薩常善修習空性相故。以修空",
    "T12n0374_024:0505c13": "故，昔所不知而今得知。云何為知？知無有我、",
    "T12n0374_024:0505c14": "無有我所，知諸眾生皆有佛性，以佛性故，一",
    "T12n0374_024:0505c15": "闡提等捨離本心，悉當得成阿耨多羅三藐",
    "T12n0374_024:0505c16": "三菩提。如此皆是聲聞緣覺所不能知，菩薩",
    "T12n0374_024:0505c17": "能知，以是義故，昔所不知而今得知。復次善",
    "T12n0374_024:0505c18": "男子！云何昔所不知而今得知？菩薩摩訶薩",
    "T12n0374_024:0505c19": "修大涅槃微妙經典，念過去世一切眾生所",
    "T12n0374_024:0505c20": "生種姓、父母兄弟、妻子眷屬、知識怨憎，於一",
    "T12n0374_024:0505c21": "念中得殊異智，異於聲聞緣覺智慧。云何為",
    "T12n0374_024:0505c22": "異？聲聞緣覺所有智慧，念過去世所有眾生",
    "T12n0374_024:0505c23": "種姓、父母乃至怨憎，而作種姓至怨憎相。菩",
    "T12n0374_024:0505c24": "薩不爾，雖念過去種姓、父母乃至怨憎，終不",
    "T12n0374_024:0505c25": "生於種姓父母怨憎等相，常作法相、空寂之",
    "T12n0374_024:0505c26": "相，是名菩薩昔所不知而今得知。復次善男",
    "T12n0374_024:0505c27": "子！云何昔所不知而今得知？菩薩摩訶薩修",
    "T12n0374_024:0505c28": "大涅槃微妙經典，得他心智，異於聲聞緣覺",
    "T12n0374_024:0505c29": "所得。云何為異？聲聞緣覺以一念智，知人心",
    "T12n0374_024:0506a01": "時，則不能知地獄、畜生、餓鬼、天心。菩薩不爾，",
    "T12n0374_024:0506a02": "於一念中遍知六趣眾生之心，是名菩薩昔",
    "T12n0374_024:0506a03": "所不知而今得知。復次善男子！復有異知，菩",
    "T12n0374_024:0506a04": "薩摩訶薩於一心中，知須陀洹初心，次第至",
    "T12n0374_024:0506a05": "十六心，以是義故，昔所不知而今得知。是為",
    "T12n0374_024:0506a06": "菩薩修大涅槃具足成就第二功德。",
    "T12n0374_024:0506a07": "[0506a07] 「復次善男子！云何菩薩摩訶薩修大涅槃成",
    "T12n0374_024:0506a08": "就具足第三功德？善男子！菩薩摩訶薩修大",
    "T12n0374_024:0506a09": "涅槃，捨慈得慈，得慈之時，不從因緣。云何名",
    "T12n0374_024:0506a10": "為捨慈得慈？善男子！慈名世諦。菩薩摩訶薩",
    "T12n0374_024:0506a11": "捨世諦慈，得第一義慈，第一義慈不從緣得。",
    "T12n0374_024:0506a12": "復次云何捨慈得慈？慈若可捨，名凡夫慈；慈",
    "T12n0374_024:0506a13": "若可得，即名菩薩無緣之慈。捨一闡提慈、犯",
    "T12n0374_024:0506a14": "四重禁慈、謗方等慈、作五逆慈，得憐愍慈、得",
    "T12n0374_024:0506a15": "如來慈、世尊之慈、無因緣慈。云何復名捨慈",
    "T12n0374_024:0506a16": "得慈？捨黃門慈、無根、二根、女人之慈，屠、膾、獵",
    "T12n0374_024:0506a17": "師、畜養&#x9DC4;&#x732A;如是等慈，亦捨聲聞緣覺之慈，",
    "T12n0374_024:0506a18": "得諸菩薩無緣之慈。不見自慈，不見他慈，不",
    "T12n0374_024:0506a19": "見持戒，不見破戒。雖自見悲，不見眾生。雖有",
    "T12n0374_024:0506a20": "苦受，不見受者。何以故？以修第一真實義故。",
    "T12n0374_024:0506a21": "是名菩薩修大涅槃成就具足第三功德。",
    "T12n0374_024:0506a22": "[0506a22] 「復次善男子！云何菩薩摩訶薩修大涅槃成",
    "T12n0374_024:0506a23": "就具足第四功德？善男子！菩薩摩訶薩修大",
    "T12n0374_024:0506a24": "涅槃成就具足第四功德，有十事。何等為十？",
    "T12n0374_024:0506a25": "一者根深難可傾拔，二者自身生決定想，三",
    "T12n0374_024:0506a26": "者不觀福田及非福田，四者修淨佛土，五者",
    "T12n0374_024:0506a27": "滅除有餘，六者斷除業緣，七者修清淨身，八",
    "T12n0374_024:0506a28": "者了知諸緣，九者離諸怨敵，十者斷除二邊。",
    "T12n0374_024:0506a29": "云何根深難可傾拔？所言根者，名不放逸。不",
    "T12n0374_024:0506b01": "放逸者為是何根？所謂阿耨多羅三藐三菩",
    "T12n0374_024:0506b02": "提根。善男子！一切諸佛諸善根本，皆不放",
    "T12n0374_024:0506b03": "逸，不放逸故，諸餘善根轉轉增長，以能增長",
    "T12n0374_024:0506b04": "諸善根故，於諸善中最為殊勝。善男子！如諸",
    "T12n0374_024:0506b05": "跡中象跡為上；不放逸法亦復如是，於諸善",
    "T12n0374_024:0506b06": "法最為殊勝。善男子！如諸明中，日光為最；不",
    "T12n0374_024:0506b07": "放逸法亦復如是，於諸善法最為殊勝。善男",
    "T12n0374_024:0506b08": "子！如諸王中轉輪聖王為最第一；不放逸法",
    "T12n0374_024:0506b09": "亦復如是，於諸善法為最第一。善男子！如諸",
    "T12n0374_024:0506b10": "流中四河為最；不放逸法亦復如是，於諸善",
    "T12n0374_024:0506b11": "法為上為最。善男子！如諸山中，須彌山王為",
    "T12n0374_024:0506b12": "最第一；不放逸法亦復如是，於諸善法為最",
    "T12n0374_024:0506b13": "第一。善男子！如水生花中，青蓮花為最；不放",
    "T12n0374_024:0506b14": "逸法亦復如是，於諸善法為最為上。善男子！",
    "T12n0374_024:0506b15": "如陸生花中，婆利師花為最為上；不放逸法",
    "T12n0374_024:0506b16": "亦復如是，於諸善法為最為上。善男子！如諸",
    "T12n0374_024:0506b17": "獸中，師子為最；不放逸法亦復如是，於諸善",
    "T12n0374_024:0506b18": "法為最為上。善男子！如飛鳥中，金翅鳥王為",
    "T12n0374_024:0506b19": "最為上；不放逸法亦復如是，於諸善法為最",
    "T12n0374_024:0506b20": "為上。",
    "T12n0374_024:0506b21": "[0506b21] 「善男子！如大身中，羅&#x777A;阿修羅王為最為上；",
    "T12n0374_024:0506b22": "不放逸法亦復如是，於諸善法為最為上。善",
    "T12n0374_024:0506b23": "男子！如一切眾生，若二足、四足、多足、無足中，",
    "T12n0374_024:0506b24": "如來為最；不放逸法亦復如是，於善法中為",
    "T12n0374_024:0506b25": "最為上。善男子！如諸眾中，佛、僧為上；不放",
    "T12n0374_024:0506b26": "逸法亦復如是，於善法中為最為上。善男子！",
    "T12n0374_024:0506b27": "如佛法中，大涅槃法為最為上；不放逸法亦",
    "T12n0374_024:0506b28": "復如是，於諸善法為最為上。善男子！以是義",
    "T12n0374_024:0506b29": "故，不放逸根，深固難拔。云何不放逸故而得",
    "T12n0374_024:0506c01": "增長？所謂信根、戒根、施根、慧根、忍根、聞根、進",
    "T12n0374_024:0506c02": "根、念根、定根、善知識根，如是諸根，不放逸故",
    "T12n0374_024:0506c03": "而得增長，以增長故深固難拔。以是義故，名",
    "T12n0374_024:0506c04": "為菩薩摩訶薩修大涅槃根深難拔。",
    "T12n0374_024:0506c05": "[0506c05] 「云何於身作決定想？於自身所生決定心：『我",
    "T12n0374_024:0506c06": "今此身於未來世，定當為阿耨多羅三藐三菩",
    "T12n0374_024:0506c07": "提器。心亦如是，不作狹小，不作變易，不作聲",
    "T12n0374_024:0506c08": "聞、辟支佛心，不作魔心及自樂心、樂生死心，",
    "T12n0374_024:0506c09": "常為眾生求慈悲心。』是名菩薩於自身中生",
    "T12n0374_024:0506c10": "決定心，我於來世當為阿耨多羅三藐三菩",
    "T12n0374_024:0506c11": "提器，以是義故，菩薩摩訶薩修大涅槃，於自",
    "T12n0374_024:0506c12": "身中生決定想。[0506c12] 「云何菩薩不觀福田及非福",
    "T12n0374_024:0506c13": "田？云何福田？外道、持戒，上至諸佛，是名福田。",
    "T12n0374_024:0506c14": "若有念言：『如是等輩是真福田。』當知是心則",
    "T12n0374_024:0506c15": "為狹劣。菩薩摩訶薩悉觀一切無量眾生無",
    "T12n0374_024:0506c16": "非福田。何以故？以善修習異念處故。有異",
    "T12n0374_024:0506c17": "念處，善修習者，觀諸眾生無有持戒及以毀",
    "T12n0374_024:0506c18": "戒。常觀諸佛世尊所說，施雖四種，俱得清淨",
    "T12n0374_024:0506c19": "報。何等為四？一者施主清淨、受者不淨，二者",
    "T12n0374_024:0506c20": "施主不淨、受者清淨，三者施、受俱淨。四者施、",
    "T12n0374_024:0506c21": "受二俱不淨。",
    "T12n0374_024:0506c22": "[0506c22] 「云何施淨、受者不淨？施主具有戒、聞、智慧，知",
    "T12n0374_024:0506c23": "有慧施及以果報，受者破戒、專著邪見、無",
    "T12n0374_024:0506c24": "施果報，是名施淨受者不淨。",
    "T12n0374_024:0506c25": "[0506c25] 「云何名為受者清淨、施主不淨？施主破戒、專",
    "T12n0374_024:0506c26": "著邪見，言無慧施及以果報，受者持戒，多聞",
    "T12n0374_024:0506c27": "智慧，知有惠施及施果報，是名施主不淨、受",
    "T12n0374_024:0506c28": "者清淨。",
    "T12n0374_024:0506c29": "[0506c29] 「云何名為施、受俱淨？施者受者，俱有持戒、多",
    "T12n0374_024:0507a01": "聞、智慧，知有惠施及施果報，是名施受二俱",
    "T12n0374_024:0507a02": "清淨。",
    "T12n0374_024:0507a03": "[0507a03] 「云何名為二俱不淨？施者受者破戒、邪見，言",
    "T12n0374_024:0507a04": "無有施及施果報。若如是者，云何復言得淨",
    "T12n0374_024:0507a05": "果報？以無施無報故名為淨。善男子！若有不",
    "T12n0374_024:0507a06": "見施及施報，當知是人不名破戒、專著邪見。",
    "T12n0374_024:0507a07": "若依聲聞，言不見施及施果報，是則名為破",
    "T12n0374_024:0507a08": "戒邪見。若依如是大涅槃經，不見惠施及施",
    "T12n0374_024:0507a09": "果報，是則名為持戒正見。菩薩摩訶薩有異",
    "T12n0374_024:0507a10": "念處，以修習故，不見眾生持戒、破戒、施者、受",
    "T12n0374_024:0507a11": "者及施果報，是故得名持戒正見。以是義故，",
    "T12n0374_024:0507a12": "菩薩摩訶薩不觀福田及非福田。",
    "T12n0374_024:0507a13": "[0507a13] 「云何名為淨佛國土？菩薩摩訶薩修大涅槃",
    "T12n0374_024:0507a14": "微妙經典，為阿耨多羅三藐三菩提、度眾生故，",
    "T12n0374_024:0507a15": "離殺害心，以此善根，願與一切眾生共之，願",
    "T12n0374_024:0507a16": "諸眾生得壽命長，有大勢力，獲大神通。以是",
    "T12n0374_024:0507a17": "誓願因緣力故，於未來世成佛之時，國土所",
    "T12n0374_024:0507a18": "有一切眾生，得壽命長，有大勢力，獲大神通。",
    "T12n0374_024:0507a19": "[0507a19] 「復次善男子！菩薩摩訶薩修大涅槃微妙經",
    "T12n0374_024:0507a20": "典，為阿耨多羅三藐三菩提、度眾生故，離偷",
    "T12n0374_024:0507a21": "盜心，以此善根，願與一切眾生共之，願諸佛",
    "T12n0374_024:0507a22": "國土地所有純是七寶，眾生富足，所欲自恣。",
    "T12n0374_024:0507a23": "以此誓願因緣力故，於未來世成佛之時，所",
    "T12n0374_024:0507a24": "得國土純是七寶，眾生富足，所欲自恣。",
    "T12n0374_024:0507a25": "[0507a25] 「復次善男子！菩薩摩訶薩修大涅槃微妙經",
    "T12n0374_024:0507a26": "典，為阿耨多羅三藐三菩提、度眾生故，離婬",
    "T12n0374_024:0507a27": "欲心，以此善根，願與一切眾生共之，願諸佛",
    "T12n0374_024:0507a28": "土所有眾生，無有貪欲瞋恚癡心，亦無飢渴",
    "T12n0374_024:0507a29": "苦惱之者。以是誓願因緣力故，於未來世成",
    "T12n0374_024:0507b01": "佛之時，國土眾生遠離貪婬、瞋恚、癡心，一切",
    "T12n0374_024:0507b02": "無有飢渴苦惱。",
    "T12n0374_024:0507b03": "[0507b03] 「復次善男子！菩薩摩訶薩修大涅槃微妙經",
    "T12n0374_024:0507b04": "典，為阿耨多羅三藐三菩提、度眾生故，離妄",
    "T12n0374_024:0507b05": "語心，以此善根，願與一切眾生共之，願諸佛",
    "T12n0374_024:0507b06": "土常有花樹、果樹、香樹，所有眾生得妙音聲。",
    "T12n0374_024:0507b07": "以是誓願因緣力故，於未來世成佛之時，所",
    "T12n0374_024:0507b08": "有國土常有花樹、果樹、香樹，其中眾生悉得",
    "T12n0374_024:0507b09": "清淨上妙音聲。",
    "T12n0374_024:0507b10": "[0507b10] 「復次善男子！菩薩摩訶薩修大涅槃微妙經",
    "T12n0374_024:0507b11": "典，為阿耨多羅三藐三菩提、度眾生故，遠離",
    "T12n0374_024:0507b12": "兩舌，以此善根願，與一切眾生共之，願諸佛",
    "T12n0374_024:0507b13": "土所有眾生，常共和合，講說正法。以是誓願",
    "T12n0374_024:0507b14": "因緣力故，成佛之時，國土所有一切眾生悉",
    "T12n0374_024:0507b15": "共和合，講論法要。",
    "T12n0374_024:0507b16": "[0507b16] 「復次善男子！菩薩摩訶薩修大涅槃微妙經",
    "T12n0374_024:0507b17": "典，為阿耨多羅三藐三菩提、度眾生故，遠離",
    "T12n0374_024:0507b18": "惡口，以此善根，願與一切眾生共之，願諸佛",
    "T12n0374_024:0507b19": "土地平如掌，無有沙礫瓦石之屬、荊蕀惡刺，",
    "T12n0374_024:0507b20": "所有眾生其心平等。以是誓願因緣力故、於",
    "T12n0374_024:0507b21": "未來世成佛之時，所有國土，地平如掌，無有",
    "T12n0374_024:0507b22": "沙礫、荊蕀，惡刺，所有眾生其心平等。",
    "T12n0374_024:0507b23": "[0507b23] 「復次善男子！菩薩摩訶薩修大涅槃微妙經",
    "T12n0374_024:0507b24": "典，為阿耨多羅三藐三菩提、度眾生故，離無",
    "T12n0374_024:0507b25": "義語，以此善根，願與一切眾生共之，願諸佛",
    "T12n0374_024:0507b26": "土所有眾生，無有苦惱。以是誓願因緣力故，",
    "T12n0374_024:0507b27": "於未來世成佛之時，國土所有一切眾生，無",
    "T12n0374_024:0507b28": "有苦惱。",
    "T12n0374_024:0507b29": "[0507b29] 「復次善男子！菩薩摩訶薩修大涅槃微妙經",
    "T12n0374_024:0507c01": "典，為阿耨多羅三藐三菩提、度眾生故，遠離",
    "T12n0374_024:0507c02": "貪嫉，以此善根願與一切眾生共之，願諸佛",
    "T12n0374_024:0507c03": "土一切眾生無有貪嫉、惱害、邪見。以此誓願",
    "T12n0374_024:0507c04": "因緣力故，於未來世成佛之時，國土所有一",
    "T12n0374_024:0507c05": "切眾生悉無貪嫉、惱害、邪見。",
    "T12n0374_024:0507c06": "[0507c06] 「復次善男子！菩薩摩訶薩修大涅槃微妙經",
    "T12n0374_024:0507c07": "典，為阿耨多羅三藐三菩提、度眾生故，遠離",
    "T12n0374_024:0507c08": "惱害，以此善根，願與一切眾生共之，願諸",
    "T12n0374_024:0507c09": "佛土所有眾生，悉共修習大慈大悲，得一子",
    "T12n0374_024:0507c10": "地。以是誓願因緣力故，於未來世成佛之時，",
    "T12n0374_024:0507c11": "世界所有一切眾生，悉共修習大慈、大悲，得一",
    "T12n0374_024:0507c12": "子地。",
    "T12n0374_024:0507c13": "[0507c13] 「復次善男子！菩薩摩訶薩修大涅槃微妙經",
    "T12n0374_024:0507c14": "典，為阿耨多羅三藐三菩提、度眾生故，遠離",
    "T12n0374_024:0507c15": "邪見，以此善根，願與一切眾生共之，願諸佛",
    "T12n0374_024:0507c16": "土所有眾生，悉得摩訶般若波羅蜜。以是誓",
    "T12n0374_024:0507c17": "願因緣力故，於未來世成佛之時，世界眾生",
    "T12n0374_024:0507c18": "悉得受持摩訶般若波羅蜜，是名菩薩修淨",
    "T12n0374_024:0507c19": "佛土。",
    "T12n0374_024:0507c20": "[0507c20] 「云何菩薩摩訶薩滅除有餘？有餘有三：一者",
    "T12n0374_024:0507c21": "煩惱餘報，二者餘業，三者餘有。善男子！云何",
    "T12n0374_024:0507c22": "名為煩惱餘報？若有眾生習近貪欲，是報熟",
    "T12n0374_024:0507c23": "故，墮於地獄。從地獄出，受畜生身，所謂鴿雀、",
    "T12n0374_024:0507c24": "鴛鴦鸚鵡、耆婆耆婆舍利伽鳥、青雀魚&#x9F08;、獼猴",
    "T12n0374_024:0507c25": "&#x9E9E;鹿，若得人身，受黃門形、女人、二根、無根、婬",
    "T12n0374_024:0507c26": "女，若得出家犯初重戒，是名餘報。",
    "T12n0374_024:0507c27": "[0507c27] 「復次善男子！若有眾生以殷重心習近瞋恚，",
    "T12n0374_024:0507c28": "是報熟故，墮於地獄。從地獄出，受畜生身，所",
    "T12n0374_024:0507c29": "謂毒蛇——具四種毒，見毒、觸毒、齧毒、歔毒——師子",
    "T12n0374_024:0508a01": "虎狼、熊羆&#x732B;狸、鷹鷂之屬，若得人身，具足十",
    "T12n0374_024:0508a02": "六諸惡律儀，若得出家犯第二重戒，是名",
    "T12n0374_024:0508a03": "餘報。",
    "T12n0374_024:0508a04": "[0508a04] 「復次善男子！若有修習愚癡之人，是報熟時，",
    "T12n0374_024:0508a05": "墮於地獄。從地獄出，受畜生身，所謂象&#x732A;、牛",
    "T12n0374_024:0508a06": "羊水牛、蚤虱蚊虻、蟻子等形，若得人身，聾、盲、瘖",
    "T12n0374_024:0508a07": "啞、癃殘背&#x763B;，諸根不具，不能受法，若得出家",
    "T12n0374_024:0508a08": "諸根闇鈍，&#x6199;犯重戒乃至五錢，是名餘報。[0508a08] 「復",
    "T12n0374_024:0508a09": "次善男子！若有修習憍慢之人，是報熟時，墮",
    "T12n0374_024:0508a10": "於地獄。從地獄出、受畜生身，所謂糞虫、駝",
    "T12n0374_024:0508a11": "驢犬馬，若生人中，受奴婢身、貧窮乞&#x5303;，或得",
    "T12n0374_024:0508a12": "出家，常為眾生之所輕賤，破第四戒，是名餘",
    "T12n0374_024:0508a13": "報。如是等名煩惱餘報。如是餘報，菩薩摩訶",
    "T12n0374_024:0508a14": "薩以能修習大涅槃故，悉得除滅。[0508a14] 「云何餘",
    "T12n0374_024:0508a15": "業？謂一切凡夫業，一切聲聞業。須陀洹人受",
    "T12n0374_024:0508a16": "七有業，斯陀含人受二有業，阿那含人受色",
    "T12n0374_024:0508a17": "有業，是名餘業。如是餘業，菩薩摩訶薩以能",
    "T12n0374_024:0508a18": "修習大涅槃故，悉得斷除。",
    "T12n0374_024:0508a19": "[0508a19] 「云何餘有？阿羅漢得阿羅漢果，辟支佛得辟",
    "T12n0374_024:0508a20": "支佛果，無業無結而轉二果，是名餘有。如是",
    "T12n0374_024:0508a21": "三種有餘之法，菩薩摩訶薩修習大乘大涅",
    "T12n0374_024:0508a22": "槃經，故得滅除，是名菩薩摩訶薩滅除有餘。",
    "T12n0374_024:0508a23": "[0508a23] 「云何菩薩修清淨身？菩薩摩訶薩修不殺戒，",
    "T12n0374_024:0508a24": "有五種心，謂下、中、上、上中、上上，乃至正見亦",
    "T12n0374_024:0508a25": "復如是。是五十心，名初發心；具足決定成五",
    "T12n0374_024:0508a26": "十心，是名滿足。如是百心，名百福德。具足百",
    "T12n0374_024:0508a27": "福成於一相。如是展轉具足成就三十二相，",
    "T12n0374_024:0508a28": "名清淨身。所以復修八十種好，世有眾生事",
    "T12n0374_024:0508a29": "八十神。何等八十？十二日、十二大天、五大",
    "T12n0374_024:0508b01": "星、北斗馬天、行道天、婆羅墮跋闍天、功德天、二",
    "T12n0374_024:0508b02": "十八宿、地天、風天、水天、火天、梵天、樓陀天、因",
    "T12n0374_024:0508b03": "提天、拘摩羅天、八臂天、摩醯首羅天、半闍羅天、",
    "T12n0374_024:0508b04": "鬼子母天、四天王天、造書天、婆藪天，是名八",
    "T12n0374_024:0508b05": "十。為此眾生修八十好以自莊嚴，是名菩薩",
    "T12n0374_024:0508b06": "清淨之身。何以故？是八十天，一切眾生之所",
    "T12n0374_024:0508b07": "信伏，是故菩薩修八十好，其身不動，令彼眾",
    "T12n0374_024:0508b08": "生隨其所信，各各而見，見已宗敬，各發阿耨",
    "T12n0374_024:0508b09": "多羅三藐三菩提心。以是義故，菩薩摩訶薩",
    "T12n0374_024:0508b10": "修於淨身。[0508b10] 「善男子！譬如有人欲請大王，要當",
    "T12n0374_024:0508b11": "莊嚴所有舍宅，極令清淨，辦具種種百味餚",
    "T12n0374_024:0508b12": "&#x994D;，然後王當就其所請。菩薩摩訶薩亦復如",
    "T12n0374_024:0508b13": "是，欲請阿耨多羅三藐三菩提法輪王故，先",
    "T12n0374_024:0508b14": "當修身極令清淨，無上法王乃當處之。以是",
    "T12n0374_024:0508b15": "義故，菩薩摩訶薩要當修於清淨之身。善",
    "T12n0374_024:0508b16": "男子！譬如有人欲服甘露，先當淨身。菩薩摩",
    "T12n0374_024:0508b17": "訶薩亦復如是，欲服無上甘露法味般若波",
    "T12n0374_024:0508b18": "羅蜜，要當先以八十種好清淨其身。善男",
    "T12n0374_024:0508b19": "子！譬如妙好金銀盂器，盛之淨水，中表俱淨。",
    "T12n0374_024:0508b20": "菩薩摩訶薩其身清淨亦復如是，盛阿耨多",
    "T12n0374_024:0508b21": "羅三藐三菩提水，中表俱淨。善男子！如波羅",
    "T12n0374_024:0508b22": "[木*奈]素白之衣，易受染色。何以故？性白淨故。",
    "T12n0374_024:0508b23": "菩薩摩訶薩亦復如是，以身淨故，疾得阿耨",
    "T12n0374_024:0508b24": "多羅三藐三菩提。以是義故，菩薩摩訶薩修",
    "T12n0374_024:0508b25": "於淨身。[0508b25] 「云何菩薩摩訶薩善知諸緣？菩薩摩",
    "T12n0374_024:0508b26": "訶薩不見色相、不見色緣、不見色體、不見色",
    "T12n0374_024:0508b27": "生、不見色滅、不見一相、不見異相、不見見者、",
    "T12n0374_024:0508b28": "不見相貌、不見受者。何以故？了因緣故。如色，",
    "T12n0374_024:0508b29": "一切法亦如是，是名菩薩了知諸緣。",
    "T12n0374_024:0508c01": "[0508c01] 「云何菩薩離諸怨敵？一切煩惱是菩薩怨敵，",
    "T12n0374_024:0508c02": "菩薩摩訶薩常遠離故，是名菩薩壞諸怨敵。",
    "T12n0374_024:0508c03": "五住菩薩視諸煩惱不名為怨。所以者何？因",
    "T12n0374_024:0508c04": "煩惱故，菩薩有生，以有生故，故能展轉教化",
    "T12n0374_024:0508c05": "眾生。以是義故，不名為怨。何等為怨？所謂",
    "T12n0374_024:0508c06": "誹謗方等經者。菩薩隨生，不畏地獄、畜生、餓",
    "T12n0374_024:0508c07": "鬼，唯畏如是謗方等者。一切菩薩有八種魔，",
    "T12n0374_024:0508c08": "名為怨家，遠是八魔，名離怨家，是名菩薩離",
    "T12n0374_024:0508c09": "諸怨家。",
    "T12n0374_024:0508c10": "[0508c10] 「云何菩薩遠離二邊？言二邊者，謂二十五有",
    "T12n0374_024:0508c11": "及愛煩惱。菩薩常離二十五有及愛煩惱，是",
    "T12n0374_024:0508c12": "名菩薩遠離二邊。是名菩薩摩訶薩修大涅",
    "T12n0374_024:0508c13": "槃具足成就第四功德。」",
    "T12n0374_024:0508c14": "[0508c14] 爾時光明遍照高貴德王菩薩摩訶薩言：「如",
    "T12n0374_024:0508c15": "佛所說，若有菩薩修大涅槃，悉作如是十事",
    "T12n0374_024:0508c16": "功德。如來何故唯修九事，不修淨土？」",
    "T12n0374_024:0508c17": "[0508c17] 佛言：「善男子！我於往昔亦常具修如是十事。",
    "T12n0374_024:0508c18": "一切菩薩及諸如來無有不修是十事者，若",
    "T12n0374_024:0508c19": "使世界不淨充滿，諸佛世尊於中出者，無有",
    "T12n0374_024:0508c20": "是處。善男子。汝今莫謂諸佛出於不淨世界，",
    "T12n0374_024:0508c21": "當知是心不善狹劣。汝今當知，我實不出閻",
    "T12n0374_024:0508c22": "浮提界。譬如有人說言此界獨有日月，他方",
    "T12n0374_024:0508c23": "世界無有日月，如是之言無有義理。若有菩",
    "T12n0374_024:0508c24": "薩發如是言，此佛世界穢惡不淨，他方佛土",
    "T12n0374_024:0508c25": "清淨嚴麗，亦復如是。善男子！西方去此娑婆",
    "T12n0374_024:0508c26": "世界，度三十二恒河沙等諸佛國土，彼有世",
    "T12n0374_024:0508c27": "界名曰無勝。彼土何故名曰無勝？其土所有",
    "T12n0374_024:0508c28": "嚴麗之事，皆悉平等無有差別，猶如西方安",
    "T12n0374_024:0508c29": "樂世界，亦如東方滿月世界。我於彼土出現",
    "T12n0374_024:0509a01": "於世，為化眾生故，於此界閻浮提中現轉法",
    "T12n0374_024:0509a02": "輪。非但我身獨於此中現轉法輪，一切諸佛",
    "T12n0374_024:0509a03": "亦於此中而轉法輪。以是義故，諸佛世尊非",
    "T12n0374_024:0509a04": "不修行如是十事。善男子！慈氏菩薩以誓願",
    "T12n0374_024:0509a05": "故，當來之世，令此世界清淨莊嚴。以是義故，",
    "T12n0374_024:0509a06": "一切諸佛所有世界無不嚴淨。",
    "T12n0374_024:0509a07": "[0509a07] 「復次善男子！云何菩薩摩訶薩修大涅槃微",
    "T12n0374_024:0509a08": "妙經典，具足成就第五功德？善男子！菩薩摩",
    "T12n0374_024:0509a09": "訶薩修大涅槃具足成就第五功德，有五事。",
    "T12n0374_024:0509a10": "何等為五？一者諸根完具，二者不生邊地，三",
    "T12n0374_024:0509a11": "者諸天愛念，四者常為天魔、沙門、剎利、婆羅",
    "T12n0374_024:0509a12": "門等之所恭敬，五者得宿命智。菩薩以是大",
    "T12n0374_024:0509a13": "涅槃經因緣力故，具足如是五事功德。」",
    "T12n0374_024:0509a14": "[0509a14] 光明遍照高貴德王菩薩言：「如佛所說，若有",
    "T12n0374_024:0509a15": "善男子、善女人修於布施，則得具成五事功",
    "T12n0374_024:0509a16": "德，今云何言因大涅槃得是五事？」",
    "T12n0374_024:0509a17": "[0509a17] 佛言：「善哉，善哉！善男子！如是之事其義各異，",
    "T12n0374_024:0509a18": "今當為汝分別解說。施得五事，不定、不常、不",
    "T12n0374_024:0509a19": "淨、不勝、不異、非無漏、不能利益安樂憐愍一",
    "T12n0374_024:0509a20": "切眾生。若依如是大涅槃經所得五事，是定、",
    "T12n0374_024:0509a21": "是常、是淨、是勝、是異、是無漏，則能利益安樂",
    "T12n0374_024:0509a22": "憐愍一切眾生。善男子！夫布施者則離飢渴，",
    "T12n0374_024:0509a23": "大涅槃經能令眾生悉得遠離二十五有渴愛",
    "T12n0374_024:0509a24": "之病。布施因緣令生死相續，大涅槃經能令",
    "T12n0374_024:0509a25": "生死斷不相續。因布施故受凡夫法，因大涅",
    "T12n0374_024:0509a26": "槃得作菩薩。布施因緣能斷一切貧窮苦惱，",
    "T12n0374_024:0509a27": "大涅槃經能斷一切貧善法者。布施因緣有",
    "T12n0374_024:0509a28": "分有果，因大涅槃得阿耨多羅三藐三菩提，",
    "T12n0374_024:0509a29": "無分無果。是名菩薩摩訶薩修大涅槃微妙",
    "T12n0374_024:0509b01": "經典，具足成就第五功德。",
    "T12n0374_024:0509b02": "[0509b02] 「善男子！云何菩薩修大涅槃微妙經典，具足",
    "T12n0374_024:0509b03": "成就第六功德？菩薩摩訶薩修大涅槃，得金",
    "T12n0374_024:0509b04": "剛三昧，安住是中，悉能破散一切諸法。見一",
    "T12n0374_024:0509b05": "切法皆是無常、皆是動相、恐怖因緣、病苦劫",
    "T12n0374_024:0509b06": "盜、念念滅壞、無有真實，一切皆是魔之境界，",
    "T12n0374_024:0509b07": "無可見相。菩薩摩訶薩住是三昧，雖施眾生，",
    "T12n0374_024:0509b08": "乃至不見一眾生。實為眾生故，精勤修習尸",
    "T12n0374_024:0509b09": "波羅蜜，乃至修習般若波羅蜜，亦復如是。",
    "T12n0374_024:0509b10": "菩薩若見有一眾生，不能畢竟具足成就檀",
    "T12n0374_024:0509b11": "波羅蜜乃至具足般若波羅蜜。善男子！譬如",
    "T12n0374_024:0509b12": "金剛，所擬之處無不碎壞，而是金剛無有折",
    "T12n0374_024:0509b13": "損。金剛三昧亦復如是，所擬之法無不碎",
    "T12n0374_024:0509b14": "壞，而是三昧無有折損。善男子！如諸寶中金",
    "T12n0374_024:0509b15": "剛最勝，菩薩所得金剛三昧亦復如是，於諸",
    "T12n0374_024:0509b16": "三昧為最第一。何以故？菩薩摩訶薩修是三",
    "T12n0374_024:0509b17": "昧，一切三昧悉來歸屬。善男子！如諸小王悉",
    "T12n0374_024:0509b18": "來歸屬轉輪聖王，一切三昧亦復如是，悉來",
    "T12n0374_024:0509b19": "歸屬金剛三昧。善男子！譬如有人為國怨讎，",
    "T12n0374_024:0509b20": "人所厭患，有人殺之，一切世人無不稱讚是",
    "T12n0374_024:0509b21": "人功德。金剛三昧亦復如是，菩薩修習，能壞",
    "T12n0374_024:0509b22": "一切眾生怨敵，是故常為一切三昧之所宗",
    "T12n0374_024:0509b23": "敬。善男子！譬如有人，其力盛壯，人無當者，復",
    "T12n0374_024:0509b24": "更有人，力能伏之，當知是人世所稱美。金",
    "T12n0374_024:0509b25": "剛三昧亦復如是，力能摧伏難伏之法，以是",
    "T12n0374_024:0509b26": "義故，一切三昧悉來歸屬。善男子！譬如有人",
    "T12n0374_024:0509b27": "在大海浴，當知是人已用諸河泉池之水。菩",
    "T12n0374_024:0509b28": "薩摩訶薩亦復如是，修習如是金剛三昧，當",
    "T12n0374_024:0509b29": "知已為修習其餘一切三昧。善男子！如香山",
    "T12n0374_024:0509c01": "中有一泉水，名阿那婆踏多，其泉具足八味",
    "T12n0374_024:0509c02": "之水，有人飲之無諸病苦。金剛三昧亦復",
    "T12n0374_024:0509c03": "如是，具八正道，菩薩修習，斷諸煩惱、瘡疣重",
    "T12n0374_024:0509c04": "病。善男子！如人供養摩醯首羅，當知是人已",
    "T12n0374_024:0509c05": "為供養一切諸天。金剛三昧亦復如是，有人",
    "T12n0374_024:0509c06": "修習，當知已為修習一切諸餘三昧。善男子！",
    "T12n0374_024:0509c07": "若有菩薩安住如是金剛三昧，見一切法無",
    "T12n0374_024:0509c08": "有障礙，如於掌中觀阿摩勒果，菩薩雖復得",
    "T12n0374_024:0509c09": "如是見，終不作想見一切法。善男子！譬如有",
    "T12n0374_024:0509c10": "人，坐四衢道頭，見諸眾生來、去、坐、臥。金剛三",
    "T12n0374_024:0509c11": "昧亦復如是，見一切法生滅、出沒。善男子！譬",
    "T12n0374_024:0509c12": "如高山，有人登之遠望，諸方皆悉明了。金剛",
    "T12n0374_024:0509c13": "定山亦復如是，菩薩登之，遠望諸法無不明",
    "T12n0374_024:0509c14": "了。善男子！譬如春月，天降甘雨，其渧微緻間",
    "T12n0374_024:0509c15": "無空處，明眼之人見之了了。菩薩亦爾，得金",
    "T12n0374_024:0509c16": "剛定清淨之目，遠見東方所有世界，其中或",
    "T12n0374_024:0509c17": "有國土成壞，一切皆見了了無障，乃至十方",
    "T12n0374_024:0509c18": "亦復如是。善男子！如由乾陀山七日&#x7ADD;出，其",
    "T12n0374_024:0509c19": "山所有樹木叢林一切燒盡。菩薩修習金剛",
    "T12n0374_024:0509c20": "三昧亦復如是，所有一切煩惱叢林即時消",
    "T12n0374_024:0509c21": "滅。善男子！譬如金剛雖能摧破一切有物，終",
    "T12n0374_024:0509c22": "不生念我能摧破。金剛三昧亦復如是，菩薩",
    "T12n0374_024:0509c23": "修已能破煩惱，終不生念我能壞結。善男子！",
    "T12n0374_024:0509c24": "譬如大地能持萬物，終不生念我力能持，火",
    "T12n0374_024:0509c25": "亦不念我能燒物，水亦不念我能潤漬，風亦",
    "T12n0374_024:0509c26": "不念我能動物，空亦不念我能容受，涅槃亦",
    "T12n0374_024:0509c27": "復不生念言，我令眾生而得滅度。金剛三昧",
    "T12n0374_024:0509c28": "亦復如是，雖能滅除一切煩惱，而初無心言",
    "T12n0374_024:0509c29": "我能滅。若有菩薩安住如是金剛三昧，於一",
    "T12n0374_024:0510a01": "念中變身如佛，其數無量遍滿十方恒河沙",
    "T12n0374_024:0510a02": "等諸佛世界。而是菩薩雖作是化，其心初無",
    "T12n0374_024:0510a03": "憍慢之想。何以故？菩薩常念：『誰有是定，能作",
    "T12n0374_024:0510a04": "是化？唯有菩薩安住如是金剛三昧乃能作",
    "T12n0374_024:0510a05": "耳。』菩薩摩訶薩安住如是金剛三昧，於一念",
    "T12n0374_024:0510a06": "中遍到十方恒河沙等諸佛世界，還其本處。",
    "T12n0374_024:0510a07": "雖有是力，亦不念言，我能如是。何以故？以是",
    "T12n0374_024:0510a08": "三昧因緣力故。菩薩摩訶薩安住如是金剛",
    "T12n0374_024:0510a09": "三昧，於一念中能斷十方恒河沙等世界眾",
    "T12n0374_024:0510a10": "生所有煩惱，而心初無斷諸眾生煩惱之想。",
    "T12n0374_024:0510a11": "何以故？以是三昧因緣力故。菩薩住是金剛",
    "T12n0374_024:0510a12": "三昧，以一音聲有所演說，一切眾生各隨種",
    "T12n0374_024:0510a13": "類而得解了。示現一色，一切眾生，各各皆見",
    "T12n0374_024:0510a14": "種種色相。安住一處，身不移易，能令眾生隨",
    "T12n0374_024:0510a15": "其方面各各而見。演說一法，若界、若入，一切",
    "T12n0374_024:0510a16": "眾生各隨本解而得聞之。",
    "T12n0374_024:0510a17": "[0510a17] 「菩薩安住如是三昧，雖見眾生，而心初無眾",
    "T12n0374_024:0510a18": "生之相，雖見男女無男女相，雖見色法無有",
    "T12n0374_024:0510a19": "色相，乃至見識亦無識相，雖見晝夜無晝夜",
    "T12n0374_024:0510a20": "相，雖見一切無一切相，雖見一切煩惱諸結",
    "T12n0374_024:0510a21": "亦無一切煩惱之相，雖見八聖道無聖道相，",
    "T12n0374_024:0510a22": "雖見菩提無菩提相，雖見於涅槃無涅槃",
    "T12n0374_024:0510a23": "相。何以故？善男子！一切諸法本無相故。菩",
    "T12n0374_024:0510a24": "薩以是三昧力故，見一切法如本無相。何故",
    "T12n0374_024:0510a25": "名為金剛三昧？善男子！譬如金剛，若在日",
    "T12n0374_024:0510a26": "中色則不定，金剛三昧亦復如是，在於大眾",
    "T12n0374_024:0510a27": "色亦不定，是故名為金剛三昧。善男子！譬如",
    "T12n0374_024:0510a28": "金剛，一切世人不能評價，金剛三昧亦復如",
    "T12n0374_024:0510a29": "是，所有功德一切人天不能評量，是故復名",
    "T12n0374_024:0510b01": "金剛三昧。善男子！譬如貧人得金剛寶，則得",
    "T12n0374_024:0510b02": "遠離貧窮困苦、惡鬼邪毒。菩薩摩訶薩亦復",
    "T12n0374_024:0510b03": "如是，得是三昧，則能遠離煩惱諸苦、諸魔邪",
    "T12n0374_024:0510b04": "毒，是故復名金剛三昧。是名菩薩修大涅槃",
    "T12n0374_024:0510b05": "具足成就第六功德。"
}