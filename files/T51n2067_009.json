{
    "T51n2067_009:0040b13": "弘贊法華傳卷第九",
    "T51n2067_009:0040b15": "藍谷沙門慧祥撰",
    "T51n2067_009:0040b16": "轉讀第七",
    "T51n2067_009:0040b17": "外國蘭若比丘齊高宗明皇帝",
    "T51n2067_009:0040b18": "梁中宗元皇帝宋蓋州素寺釋智遠",
    "T51n2067_009:0040b19": "隋魏州刺史崔彥武唐巴州刺史蘇長妾",
    "T51n2067_009:0040b20": "唐蘇州嘉興縣令劉弘仁",
    "T51n2067_009:0040b21": "唐鄭州市辛老唐新羅國沙彌",
    "T51n2067_009:0040b22": "唐并州石壁寺鴿鶵",
    "T51n2067_009:0040b23": "唐洛陽白馬寺釋法眼",
    "T51n2067_009:0040b24": "唐雍州萬年縣劉時",
    "T51n2067_009:0040b25": "[0040b25] 大智度論云。昔有一國中一阿蘭若比丘。大",
    "T51n2067_009:0040b26": "讀摩訶衍。其國王。常解髮。令其蹈過。又有一",
    "T51n2067_009:0040b27": "比丘。乃語王言。此摩訶盧。不多讀經。何以大",
    "T51n2067_009:0040b28": "供養如是。王言。我一日。半夜欲見此比丘。即",
    "T51n2067_009:0040b29": "往到其住處。見此比丘在窟中。讀法華經。見",
    "T51n2067_009:0040c01": "一金色光明人。騎白象合掌供養。我來轉迴。",
    "T51n2067_009:0040c02": "便滅不現。我即問。大德。以我來故。光明人",
    "T51n2067_009:0040c03": "滅。何也。比丘言。此即遍吉菩薩。自言。若有",
    "T51n2067_009:0040c04": "人讀誦法華經者。我當乘白象來教導之。我",
    "T51n2067_009:0040c05": "誦此經故。遍吉自來。遍吉。即普賢也。",
    "T51n2067_009:0040c06": "[0040c06] 齊高宗明皇帝。諱鸞。字景棲。凝神覺海。思",
    "T51n2067_009:0040c07": "積耆山。灑一雨於群曚。潤三枝於庶物。造",
    "T51n2067_009:0040c08": "千金像。寫一切經。持六淨齊。口誦波若。造歸",
    "T51n2067_009:0040c09": "依寺。召集禪僧。常讀法華。亟淹寒暑。",
    "T51n2067_009:0040c10": "[0040c10] 梁中宗元皇帝。諱繹。字世誠。積善餘慶。家傳",
    "T51n2067_009:0040c11": "至德。宿奉勝因。懷深信。造天居天宮二寺。",
    "T51n2067_009:0040c12": "供養千僧。講成實論。學毘曇。於琰師。習分蓍",
    "T51n2067_009:0040c13": "於智上。手書聖僧。并書千佛名。誦藥王&#x546A;。",
    "T51n2067_009:0040c14": "又復勤求寶所。頂戴髻珠。轉讀法華。以為",
    "T51n2067_009:0040c15": "恒務。",
    "T51n2067_009:0040c16": "[0040c16] 釋智達。益州素寺僧也。行頗流俗。而善經唄。",
    "T51n2067_009:0040c17": "時誦法華。年二十三。宋元徽三年六月病死。",
    "T51n2067_009:0040c18": "身煖不斂。遂延二日。入息稍還。至三日旦。",
    "T51n2067_009:0040c19": "而能言。自說。始困之時。見兩人皆著黃布&#x88B4;",
    "T51n2067_009:0040c20": "褶。一人立于戶外。一人徑造床前。曰。上人",
    "T51n2067_009:0040c21": "應去。可下地。達曰。貧道體羸。不堪涉道。此",
    "T51n2067_009:0040c22": "人復曰。可乘輿。而輿至。達既升之。意識恍",
    "T51n2067_009:0040c23": "然。不復見家人屋室。及所乘輿。四望極目。但",
    "T51n2067_009:0040c24": "&#x89A9;荒野。途逕艱危。示道登躡。二人驅之。不",
    "T51n2067_009:0040c25": "得[但-日+木]息。至一朱門。牆闥甚華。達入至堂下。堂",
    "T51n2067_009:0040c26": "上有一貴人。朱幘專床坐。姿貌嚴達。甚有威",
    "T51n2067_009:0040c27": "容。左右兵衛百許人。皆朱衣柱刀。列直森然。",
    "T51n2067_009:0040c28": "貴人見達。乃斂容正坐。謂曰。出家之人。何置",
    "T51n2067_009:0040c29": "多過。達曰。有識以來。不憶作罪。問曰。誦戒",
    "T51n2067_009:0041a01": "度不。達曰。初受具足之時。實常習誦。比遂廢",
    "T51n2067_009:0041a02": "講。恒事轉輕。故於誦戒。時有虧損。復曰。沙",
    "T51n2067_009:0041a03": "門而不誦戒。此非法。可且讀經。達即誦法華",
    "T51n2067_009:0041a04": "三契而止。貴人。&#x52C5;所錄達人曰。可送置惡地。",
    "T51n2067_009:0041a05": "勿令大苦。二人引達將去。行數十里。稍聞轟",
    "T51n2067_009:0041a06": "磕橈聲沸天。而前路轉闇。次至一門。高數十",
    "T51n2067_009:0041a07": "丈。色甚堅黑。蓋鐵門也。牆亦如此。達心自",
    "T51n2067_009:0041a08": "念。經說地獄。此其是矣。乃大恐怖。悔在世時",
    "T51n2067_009:0041a09": "不修業行。及入門裏。橈聲轉壯。久久靜聽。方",
    "T51n2067_009:0041a10": "知是人叫呼之響。門裏轉闇。無所復見。時有",
    "T51n2067_009:0041a11": "火光。乍滅乍揚。見數人反縛前行。後有數人。",
    "T51n2067_009:0041a12": "執叉刺之。血流泉涌。其人乃達從伯母。彼此",
    "T51n2067_009:0041a13": "相見。意欲共語。有人曳之殊疾。不暇得言。入",
    "T51n2067_009:0041a14": "門二百許步。見有一物。形如米圌。可高丈",
    "T51n2067_009:0041a15": "餘。二人執達。擲置圌上。裏有火。爛燒達身。",
    "T51n2067_009:0041a16": "半體皆爛。痛不可忍。自圌墮地悶絕。良久。二",
    "T51n2067_009:0041a17": "人復將達去。見有鐵鑊十餘。皆煮罪人。人在",
    "T51n2067_009:0041a18": "鑊中。隨沸出沒。鑊側有人。以叉刺之。或有攀",
    "T51n2067_009:0041a19": "鑊出者。兩目潰突。舌出尺餘。肉盡折爛。而猶",
    "T51n2067_009:0041a20": "不死。諸鑊皆滿。唯一尚空。二人謂達曰。上人",
    "T51n2067_009:0041a21": "即時應入此中。達聞其言。肝膽塗地。乃請之",
    "T51n2067_009:0041a22": "曰。幸聽貧道一時禮佛。便至心稽首。願免此",
    "T51n2067_009:0041a23": "苦。伏地食頃。祈悔特至。既而四望。無所復",
    "T51n2067_009:0041a24": "見。唯&#x89A9;平原茂樹。風景清明。而二人猶導達",
    "T51n2067_009:0041a25": "行。至一樓下。樓形高小。上有人裁得容坐。謂",
    "T51n2067_009:0041a26": "達曰。沙門受輕報。殊可欣也。達於樓下。忽",
    "T51n2067_009:0041a27": "然不覺。還就時身。",
    "T51n2067_009:0041a28": "[0041a28] 博陵&#x5BC9;彥武。隋開皇中。任魏州刺史。因行部",
    "T51n2067_009:0041a29": "至一邑。愕然驚喜。謂從者曰。吾昔嘗在此邑",
    "T51n2067_009:0041b01": "中為人婦。今知家處。因乘馬入修巷。屈曲至",
    "T51n2067_009:0041b02": "一家。令叫門。主人公年老。出來拜謁。彥武",
    "T51n2067_009:0041b03": "入家。先升其堂。視東壁上。去地六七尺。有隆",
    "T51n2067_009:0041b04": "高處。謂主人曰。吾昔讀法華經。并金釵五侯。",
    "T51n2067_009:0041b05": "藏此壁中。高處是也。其經第七卷尾後一紙。",
    "T51n2067_009:0041b06": "火燒失文字。吾至今每讀此經。至第七卷尾。",
    "T51n2067_009:0041b07": "忘失不能記得。因令左右。鑿東壁。果得經",
    "T51n2067_009:0041b08": "函。開第七卷尾及金釵並如其言。主人涕泣",
    "T51n2067_009:0041b09": "曰。亡妻存日。常讀此經。釵亦是妻物。妻因產",
    "T51n2067_009:0041b10": "死。遂失所在。不謂使君乃知其處。彥武因指",
    "T51n2067_009:0041b11": "庭前槐樹曰。吾欲產時。自斛頭髮。置此樹空",
    "T51n2067_009:0041b12": "中。試令人探樹中。果得髮。於是。主人悲喜。",
    "T51n2067_009:0041b13": "彥武留衣物。厚給主人而去。",
    "T51n2067_009:0041b14": "[0041b14] 蘇長。未測其居貫。武德中。任都水使者。出為",
    "T51n2067_009:0041b15": "巴州刺史。將家口赴任。渡喜陵江。中流風起",
    "T51n2067_009:0041b16": "船沒。男女六十餘人。一舟溺死。唯有一妾。常",
    "T51n2067_009:0041b17": "讀法華經。船中水入。妾頭戴經函。誓與俱沒。",
    "T51n2067_009:0041b18": "既而船沒。妾猶不沈。隨波汎濫。頃之著岸。遂",
    "T51n2067_009:0041b19": "載經函而出。開視其經。了無濕污。在楊州嫁",
    "T51n2067_009:0041b20": "為人婦。而逾篤信焉。",
    "T51n2067_009:0041b21": "[0041b21] 劉弘仁。年十八時。任國子學生。與同士十人。",
    "T51n2067_009:0041b22": "於相師處。求相吉凶。相師皆剋其富貴貧賤",
    "T51n2067_009:0041b23": "之時。天壽年月之數。謂弘仁曰。年至五十一。",
    "T51n2067_009:0041b24": "其年四月十一日必死。弘仁。時住蘇州嘉興",
    "T51n2067_009:0041b25": "縣令。其餘九人。皆如相者之說。禍福不差。及",
    "T51n2067_009:0041b26": "弘仁十八已來吉凶。皆驗。至今正年五十一",
    "T51n2067_009:0041b27": "矣。自度至期必死。以四月一日。遂詣州。與諸",
    "T51n2067_009:0041b28": "官寮取訣。時韓王元嘉。為蘇州刺史。問其所",
    "T51n2067_009:0041b29": "由。弘仁具陳其事。王教之修福。仁至四月八",
    "T51n2067_009:0041c01": "日。遂即遇疾甚篤。王請諸寺僧尼。為弘仁。轉",
    "T51n2067_009:0041c02": "法華經一千遍。至十一日。轉經數畢。諸僧又",
    "T51n2067_009:0041c03": "為弘仁。更讀一百遍。弘仁流汗[雨/泳]霂。所患都",
    "T51n2067_009:0041c04": "愈。平復如常。信知福力誠不可量也。",
    "T51n2067_009:0041c05": "[0041c05] 有辛老者。失其名。年八十餘。住鄭州市西南",
    "T51n2067_009:0041c06": "角。常受持法華。專心清潔。自三十年來。每夜",
    "T51n2067_009:0041c07": "讀經。夜明如晝。不假燈燭。若捨經卷。還暗",
    "T51n2067_009:0041c08": "如常。不復見物。",
    "T51n2067_009:0041c09": "[0041c09] 新羅國。有金果毅。生一男子。從小出家。樂讀",
    "T51n2067_009:0041c10": "法華經。至第二卷。誤燒一字。年十八。忽從夭",
    "T51n2067_009:0041c11": "喪。還生別處金果毅家。又得出家。即偏愛讀",
    "T51n2067_009:0041c12": "法華經。至第二卷。每於一字。隨問隨忘。夢有",
    "T51n2067_009:0041c13": "人云。小師前生。向其鄉某金果毅家生。亦得",
    "T51n2067_009:0041c14": "出家。在彼生時。讀誦法華。誤燒一字。是以。",
    "T51n2067_009:0041c15": "今生隨得忘。彼舊經現存。往彼自看。此小",
    "T51n2067_009:0041c16": "師。依夢向彼尋覓。果得其家。借問投宿。前生",
    "T51n2067_009:0041c17": "父母。依俙欲識。尋訪舊經。乃見第二。實燒一",
    "T51n2067_009:0041c18": "字。小師及前父母。悲喜交并。二家遂為親",
    "T51n2067_009:0041c19": "好。彼此無二。當即言及州縣。州縣奏聞。舉國",
    "T51n2067_009:0041c20": "傳詠。于今不息。即貞觀時也。",
    "T51n2067_009:0041c21": "[0041c21] 有一老僧。失其名。住并州石壁寺。禪觀為",
    "T51n2067_009:0041c22": "業。貞觀年末。房楹上有二鴿鶵。老師每以餘",
    "T51n2067_009:0041c23": "食飼之。後雖漸長。羽翼未成。乃並學飛。俱墮",
    "T51n2067_009:0041c24": "地而死。僧因收葬。經旬日後。僧夜夢有二小",
    "T51n2067_009:0041c25": "兒。告曰。兒等。為先有少罪。遂受鴿身。比來",
    "T51n2067_009:0041c26": "聞師讀法華經。及金剛般若。得受人身。兒",
    "T51n2067_009:0041c27": "等。今於此寺側十餘里某村某甲家。託生為",
    "T51n2067_009:0041c28": "男。十月之外。當即誕育。僧乃依期。往視見此",
    "T51n2067_009:0041c29": "家。一婦雙生二男。因作滿月齊。僧呼二&#x59DF;子",
    "T51n2067_009:0042a01": "曰。鴿兒。兩兒並應曰諾。一應之後。歲餘始言",
    "T51n2067_009:0042a02": "也。",
    "T51n2067_009:0042a03": "[0042a03] 釋法眼。俗姓高。隋齊國公高顆曾孫也。俗字",
    "T51n2067_009:0042a04": "立敬。一名元懌。未出家時。貞觀中。與兄立",
    "T51n2067_009:0042a05": "覽。於他度寺僧明藏處。學讀法華波若。稍",
    "T51n2067_009:0042a06": "似精熟。敬後棄其所習。龍朔元年。征遼還。三",
    "T51n2067_009:0042a07": "年正月。往臺看勳。從順義門出。有兩騎追之",
    "T51n2067_009:0042a08": "曰。今捉獲矣。敬問曰。卿是何人。答曰。我是",
    "T51n2067_009:0042a09": "閻羅王使者。故來追卿。其人惶忙。走馬而",
    "T51n2067_009:0042a10": "出。欲投普光寺。使人曰。疾投寺門勿令入。入",
    "T51n2067_009:0042a11": "即得脫。及至寺門。乃見一騎投門。又西走欲",
    "T51n2067_009:0042a12": "入開善寺。又合騎投門。遂爾相從而奔。欲還",
    "T51n2067_009:0042a13": "本宅。宅在化度寺東。恐道遠。乃欲入醴泉",
    "T51n2067_009:0042a14": "坊。一騎在前。其人以拳擊之。鬼遂落馬。後鬼",
    "T51n2067_009:0042a15": "曰。此人大&#x9E81;。急曳下。挽&#x5374;頭髮。即被牽髮。",
    "T51n2067_009:0042a16": "如刀割狀。又有朱衣白馬人。以手柘敬胸。敬",
    "T51n2067_009:0042a17": "應時落馬顛仆。久之稍醒。若坐霧中。家人輿",
    "T51n2067_009:0042a18": "還。至曉穌云。備見閻羅王。云君何盜僧果子。",
    "T51n2067_009:0042a19": "何事說三寶過。遂依狀罪。無敢厝言。王言。盜",
    "T51n2067_009:0042a20": "果之罪。合吞鐵丸四百五十枚。四年受之方",
    "T51n2067_009:0042a21": "盡。說過之罪。合耕其舌。因放令出。遂穌。俄",
    "T51n2067_009:0042a22": "自見有人頭有雙角。棒一鐵丸。縛敬手足。令",
    "T51n2067_009:0042a23": "一一噉之。傍人不見鐵丸。唯見敬張口努目。",
    "T51n2067_009:0042a24": "通身赫赤。喉內熱氣上衝。蒸&#x6B1D;難近。經日",
    "T51n2067_009:0042a25": "方醒云。已一年吞百餘丸。其若無此經四",
    "T51n2067_009:0042a26": "日如此。吞丸云盡。即就會昌化度二寺。投誠",
    "T51n2067_009:0042a27": "懺悔至三月三日。又被前使追將見王。王曰。",
    "T51n2067_009:0042a28": "爾誹謗三寶。罪當耕舌。敬又見二人。以鉗拔",
    "T51n2067_009:0042a29": "舌。似長數百尺。又見二人。各執一耜刃。偶耕",
    "T51n2067_009:0042b01": "其上。勘案乃云。嘗讀法華金剛般若。因爾得",
    "T51n2067_009:0042b02": "蘇。親等視其舌上。若刀割處。為讀二經。所",
    "T51n2067_009:0042b03": "以不斷。敬後若思若說。戰怖流淚。因遂出",
    "T51n2067_009:0042b04": "家。名法眼。精厲倍常。住東都白馬寺。不知",
    "T51n2067_009:0042b05": "所終。",
    "T51n2067_009:0042b06": "[0042b06] 劉時。雍州萬年縣平康坊人。永隆二年六月",
    "T51n2067_009:0042b07": "患。經二日致死。死經六日。唯心上煖。其家已",
    "T51n2067_009:0042b08": "擇殯日。未敢襲斂。至七日平旦。忽然再穌云。",
    "T51n2067_009:0042b09": "當時。被一人引入大城。宮殿樓觀。壯麗異",
    "T51n2067_009:0042b10": "常。見閻羅王。云汝可具錄生時功德。遂答云。",
    "T51n2067_009:0042b11": "生時唯讀法華經兩卷。更無別功德。王遂索",
    "T51n2067_009:0042b12": "罪案。及業秤秤之。法華兩卷。乃重於罪案。王",
    "T51n2067_009:0042b13": "撿案云。其人合得九十年活。謂案典曰。汝何",
    "T51n2067_009:0042b14": "以錯追。大罪過。可放他還。因令得活。經二十",
    "T51n2067_009:0042b15": "許日。委頓方療。遂受戒。不飲酒食肉。造金字",
    "T51n2067_009:0042b16": "法華經。永充供養。"
}