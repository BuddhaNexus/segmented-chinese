{
    "X71n1421_005:0674b12": "愚菴和尚語錄卷第五",
    "X71n1421_005:0674b14": "再住徑山興聖萬壽禪寺語錄",
    "X71n1421_005:0674b15": "門人 希顏 編",
    "X71n1421_005:0674b16": "[0674b16] 師至正甲辰。二月十九日。復住徑山。",
    "X71n1421_005:0674b17": "[0674b17] 據方丈云。釋迦掩室於摩竭。癩馬繫枯樁。淨名杜口",
    "X71n1421_005:0674b18": "於毗耶。黑牛臥死水。徑山終不學它古人。畢竟如何。",
    "X71n1421_005:0674b19": "卓拄杖。釣竿斫盡重[栽-木+土]竹。不計工程得便休。",
    "X71n1421_005:0674b20": "[0674b20] 院劄。拈起劄云。前佛性命。後佛紀綱。總在這裏。凜然。",
    "X71n1421_005:0674b21": "如朽索之馭六馬。危乎。猶一髮之引千鈞。若非大丞",
    "X71n1421_005:0674b22": "相赤手提持全肩檐荷。何處更有今日。諸人還委悉",
    "X71n1421_005:0674b23": "麼。車不橫推。理無曲斷。",
    "X71n1421_005:0674b24": "[0674b24] 陞座祝贊罷。有僧出問云。龍門岌岌倚天開。妙喜今",
    "X71n1421_005:0674c01": "朝喜再來。坐斷十萬全正令。森羅萬象舞三臺。正與",
    "X71n1421_005:0674c02": "麼時。如何是祝聖一句。師&#x7AEA;起拂子云。萬歲萬歲萬",
    "X71n1421_005:0674c03": "萬歲。進云。妙喜道。十方世界至人口。法界所有即其",
    "X71n1421_005:0674c04": "舌。只馮此口與舌頭。祝吾君壽無間歇。未審與和尚",
    "X71n1421_005:0674c05": "是同是別。師云。黃河如帶。泰山如礪。進云。祝聖已聞",
    "X71n1421_005:0674c06": "玄妙語。祖師心印若為論。師云。山上有鯉魚。井底有",
    "X71n1421_005:0674c07": "逢塵。進云。此是開山國一祖師道底。和尚畢竟如何",
    "X71n1421_005:0674c08": "指示。師云。井底有&#x5873;塵。山上有鯉魚。進云。恁麼則今",
    "X71n1421_005:0674c09": "古應無墜。分明在目前。師云。一任鑽龜打瓦。又有僧",
    "X71n1421_005:0674c10": "出問云。記得昔日江西馬祖。&#x751E;令西堂智藏馳書。到",
    "X71n1421_005:0674c11": "當山國一禪師。師開緘。見一圓相。索筆於圓相中點",
    "X71n1421_005:0674c12": "一點。意旨如何。師云。不因闍梨問。老僧亦不知。進云。",
    "X71n1421_005:0674c13": "後來南陽忠國師道。欽師猶被馬師惑。還端的也無。",
    "X71n1421_005:0674c14": "師云。也端的也不端的。僧禮拜歸眾。師乃云。山僧隨",
    "X71n1421_005:0674c15": "緣受報。濫此承乏。坐嬰宿障。誓欲投閒。茲承監察御",
    "X71n1421_005:0674c16": "史太尉柱國丞相。不忘靈山付囑。&#x604A;心削牘。復任住",
    "X71n1421_005:0674c17": "持。難為回避。只得免循舊例。陞于此座。虔爇寶香。祝",
    "X71n1421_005:0674c18": "延今上皇帝聖壽萬安。皇后齊年。太子千秋。文武官",
    "X71n1421_005:0674c19": "班。同增祿筭。欽願。皇圖永固。帝道遐昌。武偃文脩。河",
    "X71n1421_005:0674c20": "清海晏。風調雨順。物阜民康。便恁麼散去。一期事畢。",
    "X71n1421_005:0674c21": "寧不盡善盡美。更教山僧說個什麼即得。且山僧雖",
    "X71n1421_005:0674c22": "離此山。恰恰二年。朝夕與諸人眉毛廝結。行則與諸",
    "X71n1421_005:0674c23": "人同行。坐則與諸人同坐。覓一糸毫隔礙底道理。了",
    "X71n1421_005:0674c24": "不可得。此日歸來。依然只是舊時人。不改舊時行履",
    "X71n1421_005:0675a01": "處。所以道。往復無際。動靜一原。去來不以象。動靜不",
    "X71n1421_005:0675a02": "以心。覓一糸毫動靜去來之相。了不可得。若信得及。",
    "X71n1421_005:0675a03": "便好各各安家樂業。恢張祖父田園。吹無孔笛。唱太",
    "X71n1421_005:0675a04": "平歌。驅逐文殊普賢。走使觀音勢至。於一毫端見寶",
    "X71n1421_005:0675a05": "王剎。坐微塵裏轉大法輪。任運優游。隨緣自在。雖然",
    "X71n1421_005:0675a06": "如是。若約衲僧分上。要且未夢見他汗臭氣在。豈不",
    "X71n1421_005:0675a07": "見江西馬大師。昔日令西堂智藏馳書。到當山大覺",
    "X71n1421_005:0675a08": "欽禪師。大覺開緘。見一圓相。索筆於圓相中點一點。",
    "X71n1421_005:0675a09": "可謂龍驤虎驟。玉轉珠回。好手手中呈好手。紅心心",
    "X71n1421_005:0675a10": "裏中紅心。因甚南陽忠國師&#x5374;道。欽師猶被馬師惑。",
    "X71n1421_005:0675a11": "後來雪竇道。徑山被惑且置。若將呈似國師。別作個",
    "X71n1421_005:0675a12": "什麼伎。倆免被惑去。敢謂天下老和尚。各具金剛眼",
    "X71n1421_005:0675a13": "睛。廣作神通變化。還免得麼。雪竇見處。也要諸人共",
    "X71n1421_005:0675a14": "知。即這馬師當時畫出。早是惑了也。耳道雪竇與麼",
    "X71n1421_005:0675a15": "批判。還能自免也無。山僧今日因齋慶讚。舉似諸人。",
    "X71n1421_005:0675a16": "以拂子打圓相云。莫有不受惑者麼。喝一喝。",
    "X71n1421_005:0675a17": "[0675a17] 復舉。應菴和尚再住歸宗。上堂。舉南禪師出城還山。",
    "X71n1421_005:0675a18": "有頌示眾云。去日一溪流水送。回時滿谷白雲迎。一",
    "X71n1421_005:0675a19": "身去住非去住。二物無情似有情。應菴道。南禪師好",
    "X71n1421_005:0675a20": "則好。只是愛便宜。歸宗亦有一頌。舉似大眾。去時冒",
    "X71n1421_005:0675a21": "雨連宵去。回時帶水又拖泥。自&#x6060;一生無定力。尋常",
    "X71n1421_005:0675a22": "多被業風吹。愚菴今日再住徑山。亦有一頌。舉似大",
    "X71n1421_005:0675a23": "眾。去日應須償宿債。回時宿債本來空。山上鯉魚打",
    "X71n1421_005:0675a24": "[跳-兆+孛]跳。一國之師展&#x54B2;容。",
    "X71n1421_005:0675b01": "[0675b01] 上堂。至道無難。惟嫌揀擇。如何是佛&#x8534;三斤。如何是",
    "X71n1421_005:0675b02": "佛乾矢橛。庭前&#x6822;樹子。一夜風吹落。",
    "X71n1421_005:0675b03": "[0675b03] 上堂。僧問。牛頭未見四祖時如何。師云。深山藏毒虎。",
    "X71n1421_005:0675b04": "進云。見後如何。師云。淺草露群蛇。進云。見與未見時",
    "X71n1421_005:0675b05": "如何。師云。日出東方夜落西。僧禮拜。師乃云。千波競",
    "X71n1421_005:0675b06": "起是文殊家風。一&#x4E98;晴空是普賢床榻。春光澹蕩。鳥",
    "X71n1421_005:0675b07": "語綿蠻。萬壑爭妍。千&#x5D53;並秀。且道是什麼人境界。直",
    "X71n1421_005:0675b08": "下會得。更須知有人境俱奪向上一路。拈拄杖。有時",
    "X71n1421_005:0675b09": "卓向千&#x5CEF;頂。劃斷飛雲不放高。",
    "X71n1421_005:0675b10": "[0675b10] 上堂。無漏真淨。云何是中更容他物。良久。啼得血流",
    "X71n1421_005:0675b11": "無用處。不如緘口過殘春。",
    "X71n1421_005:0675b12": "[0675b12] 上堂。僧問。三世諸佛不知有。狸奴白牯&#x5374;知有。未審",
    "X71n1421_005:0675b13": "知有個甚麼。師云。師姑元是女人做。進云。一大藏教",
    "X71n1421_005:0675b14": "是個切&#x811A;。還親切也無。師云切。僧禮拜。師乃云。今朝",
    "X71n1421_005:0675b15": "五月一。天晴日頭出。林間梅子紅。砌下泉聲急。眼裏",
    "X71n1421_005:0675b16": "耳裏絕瀟洒。無上菩提從此得。教中道。若以色見我。",
    "X71n1421_005:0675b17": "以音聲求我。是人行邪道。不能見如來。惺惺直須惺",
    "X71n1421_005:0675b18": "惺。歷歷直須歷歷。拍禪床云。莫待當來問彌勒。",
    "X71n1421_005:0675b19": "[0675b19] 上堂。五月五日端午節。潦倒徑山無法說。大家喫醆",
    "X71n1421_005:0675b20": "葛蒲茶。一般滋味休分別。分別則任汝諸人。且道畢",
    "X71n1421_005:0675b21": "竟是何滋味。良久云。人情若好。喫水也肥。",
    "X71n1421_005:0675b22": "[0675b22] 因事上堂。舉古德道。忍忍。三世如來從此盡。饒饒。萬",
    "X71n1421_005:0675b23": "禍千殃從此消。點點。無上菩提從此得。慈受深和尚",
    "X71n1421_005:0675b24": "云。會得此三種語了。好個不快活漢。師云。老慈受錯",
    "X71n1421_005:0675c01": "下名言。會得此三種語了。好個沒量大人。還委悉麼。",
    "X71n1421_005:0675c02": "堯舜不彰民自化。相逢何必動干戈。",
    "X71n1421_005:0675c03": "[0675c03] 上堂。舉子湖忽一夜於僧堂前&#x544C;捉賊。大眾皆驚。有",
    "X71n1421_005:0675c04": "一僧從堂中出。子湖擒住云。捉得也。捉得也。僧云。不",
    "X71n1421_005:0675c05": "是某甲。湖云。是即是。你不肯承當。師云。子湖好與三",
    "X71n1421_005:0675c06": "十棒。何也。只解捉賊。不解殺賊。",
    "X71n1421_005:0675c07": "[0675c07] 上堂。僧問。聲聞見性。如夜見月。菩薩見性如晝見日。",
    "X71n1421_005:0675c08": "和尚見性時如何。師云。黃河九曲。水出&#x5D10;崙。進云。直",
    "X71n1421_005:0675c09": "指人心見性成佛。還端的也無。師云。問取達磨大師。",
    "X71n1421_005:0675c10": "僧擬議。師云。鷂子過新羅。乃舉。黃檗問百丈。從上相",
    "X71n1421_005:0675c11": "承底。和尚如何指示於人。丈據坐。蘗云。後代兒孫將",
    "X71n1421_005:0675c12": "何傳受。丈云。我將謂你是個漢。便歸方丈。師云。百丈",
    "X71n1421_005:0675c13": "便歸方丈則且置。且道從上相承底。畢竟是個什麼。",
    "X71n1421_005:0675c14": "驀拈拄杖卓一下云。秋初夏末。東去西去。南天台北",
    "X71n1421_005:0675c15": "五臺。走得遍還自知。",
    "X71n1421_005:0675c16": "[0675c16] 上堂。今朝又是八月一。萬壑千岩儼秋色。牛帶寒鴉",
    "X71n1421_005:0675c17": "過別村。善財何處尋彌勒。",
    "X71n1421_005:0675c18": "[0675c18] 上堂。今朝八月十五。看取月圓當戶。分明無欠無餘。",
    "X71n1421_005:0675c19": "只恐諸人蹉過。不蹉過。兩箇拳頭一箇大。",
    "X71n1421_005:0675c20": "[0675c20] 上堂。舉白雲示眾云。金&#x8602;叢叢帶露新。采來烹茗賞",
    "X71n1421_005:0675c21": "佳辰。浮杯何必須宜酒。但有清香自醉人。開福道。白",
    "X71n1421_005:0675c22": "雲老人。大似巧媳婦。做出無&#x9EAB;餺飥。惜乎知味者少。",
    "X71n1421_005:0675c23": "開福&#x52B9;顰亦有一偈。重陽黃菊未成花。落帽無勞憶",
    "X71n1421_005:0675c24": "孟嘉。但得青山長在眼。不妨流水去無涯。師云。白雲",
    "X71n1421_005:0676a01": "開福。大似徐六檐板。各見一邊。徑山見處。也要諸人",
    "X71n1421_005:0676a02": "共知。時移節換是尋常。過了重陽又一陽。人事自生",
    "X71n1421_005:0676a03": "今日意。黃花只作去年香。",
    "X71n1421_005:0676a04": "[0676a04] 一日新到僧參。師問。汝名甚麼。僧云智通。師云。一切",
    "X71n1421_005:0676a05": "智通無障礙。汝為甚麼頭頭葉著。處處繫絆。僧云。某",
    "X71n1421_005:0676a06": "甲參方。遇夏過夏。逢冬過冬。今日特來禮拜和尚。並",
    "X71n1421_005:0676a07": "無繫絆。師云。汝因甚螣蛇纏足。僧看&#x811A;下。師云。又道",
    "X71n1421_005:0676a08": "無繫絆。便打。",
    "X71n1421_005:0676a09": "[0676a09] 師又問僧。汝名甚麼。僧云慧徹。師云。年多少。僧云。四",
    "X71n1421_005:0676a10": "十。師云。四十而不惑。汝還徹也未。僧云。某甲特來求",
    "X71n1421_005:0676a11": "和尚指迷。師云。眉在眼上。僧擬議。師亦打。",
    "X71n1421_005:0676a12": "[0676a12] 衍書記赴普慶。上堂。僧問。釋尊出世。為一大事因緣。",
    "X71n1421_005:0676a13": "今日書記出世。和尚陞座舉揚。畢竟為個甚麼。師云。",
    "X71n1421_005:0676a14": "今古應無墜。分明在目前。進云。與麼則古釋迦不先。",
    "X71n1421_005:0676a15": "今彌勒不後。師云。一任卜度。進云。三聖道。我逢人則",
    "X71n1421_005:0676a16": "出。出則不為人。興化道。我逢人則不出。出則便為人。",
    "X71n1421_005:0676a17": "且道是。同是別。師云。一對無孔鐵鎚。進云。真淨和尚",
    "X71n1421_005:0676a18": "道。這兩個老古錐。竊得臨濟些子活計。各自分疆列",
    "X71n1421_005:0676a19": "界。氣衝宇宙。又且如何。師云。關西子沒頭腦。進云。龍",
    "X71n1421_005:0676a20": "門無宿客。龜鶴自成仙。師云。又被風吹別調中。乃云。",
    "X71n1421_005:0676a21": "欲識佛性義。當觀時節因緣。豈不見馬祖問藥山。子",
    "X71n1421_005:0676a22": "近日見處作麼生。山云。皮膚脫落盡。唯有一真實。祖",
    "X71n1421_005:0676a23": "云。子之所得。可謂&#x604A;於心體。布於四肢。既然如是。將",
    "X71n1421_005:0676a24": "三條篾。束取肚皮。隨處住山去。山云。某甲又是何人。",
    "X71n1421_005:0676b01": "敢言住山。祖云。不然。未有長行而不住。未有常住而",
    "X71n1421_005:0676b02": "不行。欲益無所益。欲為無所為。宜作舟航。無久住此。",
    "X71n1421_005:0676b03": "馬簸箕固是。&#x9C15;為子屈。然則時節既至。其理自彰。正",
    "X71n1421_005:0676b04": "與麼時。且如何說個自彰底理。驀拈拄杖。召大眾云。",
    "X71n1421_005:0676b05": "來日普慶山中看取。斯道長老為一切人。分明舉似。",
    "X71n1421_005:0676b06": "卓拄杖。喝一喝。",
    "X71n1421_005:0676b07": "[0676b07] 上堂。舉安國問僧云。得之於心。伊蘭作栴檀之樹。失",
    "X71n1421_005:0676b08": "之於旨。甘露乃蒺藜之園。我要個語具得失兩意。僧",
    "X71n1421_005:0676b09": "&#x7AEA;起拳云。不可喚作拳頭。國云。只為喚作拳頭。雪竇",
    "X71n1421_005:0676b10": "云。無繩自縛漢。拳頭也不識。師云。得又得個什麼。失",
    "X71n1421_005:0676b11": "又失個什麼。直饒得失兩忘。未免無繩自縛。更說什",
    "X71n1421_005:0676b12": "麼一語兩意。遂&#x7AEA;起拳云。一拳拳倒黃鶴樓。一踢踢",
    "X71n1421_005:0676b13": "翻鸚鵡洲。有意氣時添意氣。不風流處也風流。",
    "X71n1421_005:0676b14": "[0676b14] 上堂。舉。僧問六祖。黃梅衣&#x9262;什麼人得。祖云。會佛法",
    "X71n1421_005:0676b15": "人得。僧云。和尚還得麼。祖云。我不得。僧云。和尚因甚",
    "X71n1421_005:0676b16": "麼不得。祖云。我不會佛法。大慧和尚拈云。大眾還見",
    "X71n1421_005:0676b17": "祖師面目麼。若也不見。山僧為你指出。乃云。蕉芭蕉",
    "X71n1421_005:0676b18": "芭。有葉無了。忽然一陣秋風起。恰似東京大相國寺。",
    "X71n1421_005:0676b19": "三十六院東廊下壁角頭。王和尚破袈裟。畢竟如何。",
    "X71n1421_005:0676b20": "皈堂喫茶。師云。妙喜恁麼提持。正是錯認驢鞍橋。作",
    "X71n1421_005:0676b21": "阿爺下頷。誤他後代兒孫。隨例喚鍾作甕。諸人要見",
    "X71n1421_005:0676b22": "祖師面目麼。描也描不成。畫也畫不就。葉落歸根。來",
    "X71n1421_005:0676b23": "時無口。",
    "X71n1421_005:0676b24": "[0676b24] 上堂。今朝十月初一。門外寒風凜&#x51D3;。待歸暖處商量。",
    "X71n1421_005:0676c01": "何似當陽拈出。驀拈拄杖云。火爐闊一尺。古鏡闊一",
    "X71n1421_005:0676c02": "尺。三世諸佛出不得。六代祖師出不得。天下老和尚",
    "X71n1421_005:0676c03": "出不得。",
    "X71n1421_005:0676c04": "[0676c04] 達磨忌。拈香。萬里西來。九年面壁。前無釋迦。後無彌",
    "X71n1421_005:0676c05": "勒。單單遺下履一隻。等閒賣弄。價重連城。奇特商量。",
    "X71n1421_005:0676c06": "分文不直。一番拈起一番新。千古令人轉相憶。呈香",
    "X71n1421_005:0676c07": "云。休相憶。今朝十月初五日。",
    "X71n1421_005:0676c08": "[0676c08] 上堂。僧問。如何是佛法大意。師云。開口見膽。僧禮拜。",
    "X71n1421_005:0676c09": "師便下座。",
    "X71n1421_005:0676c10": "[0676c10] 上堂。今朝十一月十四。打鼓陞堂賀冬至。南山雲起",
    "X71n1421_005:0676c11": "北山雲。張公喫酒李公醉。若論佛法兩字。謝三娘賣銀。",
    "X71n1421_005:0676c12": "[0676c12] 上堂。異法有故。異法出生。異法無故。異法滅盡。不教",
    "X71n1421_005:0676c13": "仁者取一法如微塵大。不教仁者捨一法如毫髮許。",
    "X71n1421_005:0676c14": "諸人每日上來下去。也只是被些子聲色惑亂。身心",
    "X71n1421_005:0676c15": "不安。若是聲色名字。不是佛法。又疑伊作麼。喝一喝。",
    "X71n1421_005:0676c16": "[0676c16] 上堂。心是根。法是塵。兩種猶如鏡上痕。痕垢盡時光",
    "X71n1421_005:0676c17": "始見。心法&#x53CC;忘性即真。永嘉大師雖負曹溪正傳。若",
    "X71n1421_005:0676c18": "到徑山門下。直須棒了連夜趕出。何故。諸方聞得。將",
    "X71n1421_005:0676c19": "謂徑山與人說心說性。",
    "X71n1421_005:0676c20": "[0676c20] 臘八上堂。曠大劫來成正覺。無端錯認定盤星。徑山",
    "X71n1421_005:0676c21": "不是揚家醜。只恐諸人昧己靈。",
    "X71n1421_005:0676c22": "[0676c22] 上堂。舉白雲端和尚示眾云。此事如萬仞崖頭。總知",
    "X71n1421_005:0676c23": "道放著手&#x811A;。便一樸到底。只是捨命不得。山僧不動",
    "X71n1421_005:0676c24": "毫頭。教諸人到底去。乃擲下拄杖。師驀拈拄杖擲下。",
    "X71n1421_005:0677a01": "召大眾云。還得到底麼。登山須到頂。入海須到底。登",
    "X71n1421_005:0677a02": "山不到頂。不知太&#x8657;之寬廣。入海不到底。不知滄溟",
    "X71n1421_005:0677a03": "之淺深。喝。才有是非。紛然失心。",
    "X71n1421_005:0677a04": "[0677a04] 上堂。元正啟祚。萬物咸新。井底蓬塵蔽日。山上鯉魚",
    "X71n1421_005:0677a05": "拏雲。且不涉時緣一句作麼生道。拈拄杖云。拄杖今",
    "X71n1421_005:0677a06": "朝添一歲。拈來依舊黑粼皴。",
    "X71n1421_005:0677a07": "[0677a07] 上堂。十五日已前。春雨如膏。十五日已後。春光似箭。",
    "X71n1421_005:0677a08": "正當十五日。管弦沸月宣和氣。燈火燒空奪夜寒。拈",
    "X71n1421_005:0677a09": "燈籠來佛殿裏。將山門安燈籠上。一切智智清淨。無",
    "X71n1421_005:0677a10": "二無二分無別無斷故。驀拈拄杖云。三歲孩兒抱花",
    "X71n1421_005:0677a11": "鼓。莫來攔我毬門路。",
    "X71n1421_005:0677a12": "[0677a12] 上堂。一切無涅槃。無有涅槃佛。無有佛涅槃。遠離覺",
    "X71n1421_005:0677a13": "所覺。覺所覺空。空所空滅。寂滅見前。眼中添屑。既是",
    "X71n1421_005:0677a14": "寂滅見前。為甚麼&#x5374;眼中添屑。咄咄咄。無物堪比倫。",
    "X71n1421_005:0677a15": "教我如何說。",
    "X71n1421_005:0677a16": "[0677a16] 上堂。僧問。既是一真法界。為甚麼&#x5374;有萬別千差。師",
    "X71n1421_005:0677a17": "云。甜瓜徹蒂甜。苦瓠連根苦。進云。祖師道即心即佛。",
    "X71n1421_005:0677a18": "又道非心非佛。學人如何趣向。師云。擬向即乖。乃舉。",
    "X71n1421_005:0677a19": "圓悟與佛燈過溪次。驀將佛燈推向水中便問。牛頭",
    "X71n1421_005:0677a20": "未見四祖時如何。燈云。潭深魚聚。又問見後如何。燈",
    "X71n1421_005:0677a21": "云。樹高招風。又問見與未見時如何。燈云。伸&#x811A;只在",
    "X71n1421_005:0677a22": "縮&#x811A;裏。師云。同行須好伴。還他佛燈圓悟。雖然。山僧",
    "X71n1421_005:0677a23": "當時若見。總推向死水裏浸&#x5374;。何故。老老大大。過溪",
    "X71n1421_005:0677a24": "也不依本分。",
    "X71n1421_005:0677b01": "[0677b01] 上堂。舉僧問虎丘隆禪師。九旬禁足。意旨如何。隆云。",
    "X71n1421_005:0677b02": "理長則就。師云。九夏安居就理長。徑山無法可論量。",
    "X71n1421_005:0677b03": "桑疇雨過羅紈膩。麥隴風來餅餌香。",
    "X71n1421_005:0677b04": "[0677b04] 上堂。舉。金&#x5CEF;和尚示眾云。山僧二十年前有老婆心。",
    "X71n1421_005:0677b05": "二十年後無老婆心。有僧便問。如何是二十年前有",
    "X71n1421_005:0677b06": "老婆心。&#x5CEF;云。問凡答凡。問聖答聖。如何是二十年後",
    "X71n1421_005:0677b07": "無老婆心。&#x5CEF;云。問凡不答凡。問聖不答聖。師云。路遙",
    "X71n1421_005:0677b08": "知馬力。歲久見人心。還見金&#x5CEF;立地處麼。截斷生死",
    "X71n1421_005:0677b09": "根株。超出聖凡途轍。萬古乾坤。一朝風月。",
    "X71n1421_005:0677b10": "[0677b10] 顏藏主赴千頃。上堂。舉。古德道。者一片田地。分付來",
    "X71n1421_005:0677b11": "多時也。我立地待你搆去。法眼道。者一片田地。分付",
    "X71n1421_005:0677b12": "來多時也。我坐地待你搆去。佛果道。這一片田地。分",
    "X71n1421_005:0677b13": "付來多時也。我今為汝當面慶懺。一即三。三即一。所",
    "X71n1421_005:0677b14": "見不同。互有得失。徑山道。這一片田地。分付來多時",
    "X71n1421_005:0677b15": "也。自是你搆不著。今日分付。用愚長老赤手提持。袒",
    "X71n1421_005:0677b16": "肩擔荷。向千頃雲中。放兩拋三。深&#x754A;淺種。[栽-木+土]荊棘林。",
    "X71n1421_005:0677b17": "開三毒花。結無明果。改禾莖為粟柄。變瓦礫作黃金。",
    "X71n1421_005:0677b18": "直得釋迦彌勒拍手喜歡。文殊普賢合掌贊歎。追還",
    "X71n1421_005:0677b19": "百代典刑。振起一方叢席。卓拄杖。要識真金火裏看。",
    "X71n1421_005:0677b20": "棒頭有眼明如日。",
    "X71n1421_005:0677b21": "[0677b21] 上堂。舉翠岩示眾云。一夏與兄弟東語西話。看翠岩",
    "X71n1421_005:0677b22": "眉毛在麼。用盡自己心。&#x54B2;破它人口。保福云。作賊人",
    "X71n1421_005:0677b23": "心&#x8657;。是精識精。是賊識賊。長慶云。關。一字入公門。九",
    "X71n1421_005:0677b24": "牛拽不出。這一隊漢。朝打三千。暮打八百。有什麼罪",
    "X71n1421_005:0677c01": "過。只如洞山道。秋初夏末。東去西去。直須向萬里無",
    "X71n1421_005:0677c02": "寸草處去。石霜云。出門便是草。諸人作麼商量。若也",
    "X71n1421_005:0677c03": "不會。徑山直為頌出。萬里無寸草。出門便是草。大盡",
    "X71n1421_005:0677c04": "三十日。小盡二十九。下座。",
    "X71n1421_005:0677c05": "[0677c05] 上堂。諸方今日開爐。未免與諸人說些火爐頭話。以",
    "X71n1421_005:0677c06": "拂子作吹火勢云。喚作火燒煞你。不喚作火凍煞你。",
    "X71n1421_005:0677c07": "[0677c07] 上堂。四大本空。佛依何住。青青翠竹盡是法身。若悟",
    "X71n1421_005:0677c08": "無依。佛亦無得。&#x9B31;&#x9B31;黃花無非般若。諸人信也好。不",
    "X71n1421_005:0677c09": "信也好。三千里外。遇著本色道流。&#x8F19;不得道。徑山從",
    "X71n1421_005:0677c10": "來柳下惠。",
    "X71n1421_005:0677c11": "[0677c11] 上堂。僧問。如何是不遷義。師云。日出東方夜落西。進",
    "X71n1421_005:0677c12": "云。如何是不壞身。師云。昨日生今日死。進云。如何領",
    "X71n1421_005:0677c13": "會。師云。不快漆桶。乃舉。五祖和尚云。有一物。不屬凡",
    "X71n1421_005:0677c14": "不屬聖。不屬邪不屬正。萬事臨時。自然號令。師云。家",
    "X71n1421_005:0677c15": "無白澤之圖。豈有如是妖&#x6060;。",
    "X71n1421_005:0677c16": "[0677c16] 上堂。舉麻谷持錫到章敬。繞禪床一匝。振錫一下。卓",
    "X71n1421_005:0677c17": "然而立。敬云。是是。又持錫到南泉。繞禪床一匝。振錫",
    "X71n1421_005:0677c18": "一下。卓然而立。泉云。不是不是。谷云。章敬道是。和尚",
    "X71n1421_005:0677c19": "為甚麼道不是。泉云。章敬是是。汝不是。此是風力所",
    "X71n1421_005:0677c20": "轉。終成敗壞。師云。百鳥不來春又過。不知誰是到菴",
    "X71n1421_005:0677c21": "人。",
    "X71n1421_005:0677c22": "[0677c22] 上堂。冬至前後。砂飛石走。草木叢林作師子吼。&#x7FA3;陰",
    "X71n1421_005:0677c23": "剝盡。一氣潛回。一亦莫守。萬法無咎。驀拈拄杖云。拄",
    "X71n1421_005:0677c24": "杖子吞&#x5374;山河大地。置而不問。且道馬大師自從胡",
    "X71n1421_005:0678a01": "亂後。因甚三十年不少鹽醬。卓拄杖。金輪天子&#x52D1;。草",
    "X71n1421_005:0678a02": "店家風別。",
    "X71n1421_005:0678a03": "[0678a03] 上堂。迦葉糞掃衣。價直百千萬。輪王髻中寶。不直半",
    "X71n1421_005:0678a04": "分文。常州草蟲。一百文買一幅。蘇州城裏泥孩兒。三",
    "X71n1421_005:0678a05": "文錢買一對。有利無利不離行市。&#x732B;兒偏解捉老鼠。",
    "X71n1421_005:0678a06": "[0678a06] 上堂。僧問。達磨未來時如何。師云。眼在鼻上。進云。來",
    "X71n1421_005:0678a07": "後如何。師云。&#x811A;在肚下。問如何是學人自己。師云。&#x811A;",
    "X71n1421_005:0678a08": "板大如手掌。進云。如何是衲僧行&#x811A;事。師云。緊峭草",
    "X71n1421_005:0678a09": "鞋。乃舉。雲門問&#x8E08;山。如何是法身邊事。山云。枯樁。又",
    "X71n1421_005:0678a10": "問如何是法身向上事。山云。非枯樁。門云。還許學人",
    "X71n1421_005:0678a11": "說道理也無。山云許。門云。枯樁豈不是明法身邊事。",
    "X71n1421_005:0678a12": "山云是。門云非枯樁豈不是明法身向上事。山云是。",
    "X71n1421_005:0678a13": "門云。法身還該一切否。山云。爭得不該。門指淨瓶云。",
    "X71n1421_005:0678a14": "法身還該者個麼。山云。闍梨莫向淨瓶邊會。門便禮",
    "X71n1421_005:0678a15": "拜。師云。二員尊宿。一問一答。一挨一拶。如珠走盤。縱",
    "X71n1421_005:0678a16": "橫無&#x788D;。可謂善說法要。雖然。要且只說得法身邊事。",
    "X71n1421_005:0678a17": "諸人要會法身向上事。切忌向語&#x8109;裏轉&#x5374;。何也。一",
    "X71n1421_005:0678a18": "兔橫身當古路。蒼鷹纔見便生擒。後來獵犬無靈性。",
    "X71n1421_005:0678a19": "空向枯樁舊處尋。",
    "X71n1421_005:0678a20": "[0678a20] 上堂。今朝五月端午節。徑山為汝開真訣。赤口白舌",
    "X71n1421_005:0678a21": "盡消除。百&#x6060;千妖俱殄滅。黃鸝上樹一枝華。白鷺下",
    "X71n1421_005:0678a22": "田千點雪。參玄流善甄別。觀音菩薩將錢買糊餅。放",
    "X71n1421_005:0678a23": "下手&#x5374;是一塊生&#x9244;。擊拂子下座。",
    "X71n1421_005:0678a24": "[0678a24] 上堂。生佛已前。有一段奇特因緣。大家會取好。便下",
    "X71n1421_005:0678b01": "座。",
    "X71n1421_005:0678b02": "[0678b02] 上堂。僧問。德山入門便棒時如何。師云。寰中天子&#x52D1;。",
    "X71n1421_005:0678b03": "進云。臨濟入門便喝時如何。師云。塞外將軍令。進云。",
    "X71n1421_005:0678b04": "一人行棒。一人行喝。總道是發大機。顯大用。還有優",
    "X71n1421_005:0678b05": "劣也無。師云。今日熱如昨日。僧云。謝師答話。師乃云。",
    "X71n1421_005:0678b06": "今朝六月初一。諸處[栽-木+土]田已畢。炎炎火日當空。大野",
    "X71n1421_005:0678b07": "流金鑠石。衲僧搖扇取涼。不費纖豪氣力。不費力。萬",
    "X71n1421_005:0678b08": "兩黃金亦消得。",
    "X71n1421_005:0678b09": "[0678b09] 青苗上堂。僧問。藥山尋常不許人看經。意旨如何。師",
    "X71n1421_005:0678b10": "云。常轉如是經百千萬億卷。進云。山一日看經次。有",
    "X71n1421_005:0678b11": "問和尚不許人看經。因甚&#x5374;自看。山云。我只要遮眼。",
    "X71n1421_005:0678b12": "又且如何。師云。汝若看。牛皮也須穿。進云。和尚今日",
    "X71n1421_005:0678b13": "普請看經。畢竟功皈何所。師云。汙邪滿車。甌窶滿篝。",
    "X71n1421_005:0678b14": "乃舉。教中道。如來所演八萬四千法藏言教。皆名為",
    "X71n1421_005:0678b15": "文。離一切言音文字。理不可說。是名為義。又云。若諸",
    "X71n1421_005:0678b16": "經中文句廣&#x613D;。能令眾生心意踴躍。名不了義。若能",
    "X71n1421_005:0678b17": "宣說文句及心。皆同&#x7070;燼。是名了義。山中今日滿散",
    "X71n1421_005:0678b18": "青苗勝會。見前大眾一七日中披宣大藏。依了義經",
    "X71n1421_005:0678b19": "不依不了義經。一句一偈一字一義。莫不格於天地",
    "X71n1421_005:0678b20": "感於神明。悉使見聞心意踴躍。且如何說個文句及",
    "X71n1421_005:0678b21": "心皆同&#x7070;燼底道理。雲門大師道。直得觸目無滯。達",
    "X71n1421_005:0678b22": "得名身句身。山河大地是名。名亦不可得。喚作三昧",
    "X71n1421_005:0678b23": "性海俱備。猶是無風匝匝之波。直得忘知於覺。覺即",
    "X71n1421_005:0678b24": "佛性。喚作無事人。更須知有向上一竅在。且作麼生",
    "X71n1421_005:0678c01": "是向上一竅。拈拄杖。汙邪滿車。甌窶滿篝。",
    "X71n1421_005:0678c02": "[0678c02] 因監寺入塔。因妄有生。因生有滅。寂滅見前。髑髏眼",
    "X71n1421_005:0678c03": "活。菡萏花開栗棘蓬。無縫塔中雲&#x530C;匝。",
    "X71n1421_005:0678c04": "[0678c04] 上堂。舉。保寧勇和尚示眾云。祖師門下絕人行。深險",
    "X71n1421_005:0678c05": "過於萬仞坑。垂手不能空費力。任教堂上綠苔生。師",
    "X71n1421_005:0678c06": "云。見義不為。何勇之有。",
    "X71n1421_005:0678c07": "[0678c07] 寂照忌拈香。巴陵酬雲門之恩。只憑三轉語。儉生不",
    "X71n1421_005:0678c08": "孝。楊岐為慈明設齋。特作女人拜。義出豐年。徑山今",
    "X71n1421_005:0678c09": "日先師忌辰。直是無可施設。茗&#x6900;熏爐。聊伸供養。庶",
    "X71n1421_005:0678c10": "表不忘。諸人且道。不忘個什麼。便燒香。",
    "X71n1421_005:0678c11": "[0678c11] 善權通長老嗣書至。上堂。自從胡亂後三十年。不少",
    "X71n1421_005:0678c12": "鹽醬。雪後始知松&#x6822;操。任汝非心非佛。我只管即心",
    "X71n1421_005:0678c13": "即佛。事難方見丈夫心。有底便道。江西信息通也。大",
    "X71n1421_005:0678c14": "梅梅子熟也。善權方便。固當如是。只如石頭道。書亦",
    "X71n1421_005:0678c15": "不達。信亦不通。諸人如何話會。直下道得。&#x922F;斧子未",
    "X71n1421_005:0678c16": "到你在。",
    "X71n1421_005:0678c17": "[0678c17] 圓悟大慧祖師同忌拈香。隻手不獨拍。單絲不成線。",
    "X71n1421_005:0678c18": "而個五百文。&#x9B2C;湊合一貫。雞啼白晝認頻呼小玉。總",
    "X71n1421_005:0678c19": "墮聲塵。薰風南來證諸佛法身。何曾夢見。橫說&#x7AEA;說",
    "X71n1421_005:0678c20": "熾然說。卷百億香水海於廣長舌本波瀾。內空外空",
    "X71n1421_005:0678c21": "畢竟空。攝有漏微塵國于事事無&#x788D;法界。臭皮&#x97C8;炙",
    "X71n1421_005:0678c22": "地熏天。折竹篦鍧雷掣電。擉瞎臨濟正法眼。摵碎東",
    "X71n1421_005:0678c23": "山&#x9244;酸&#x9940;。陵滅宗風五逆孫。終不隨他&#x811A;跟轉。香爇",
    "X71n1421_005:0678c24": "一爐。茶傾三奠。醆子撲落地。碟子成七片。",
    "X71n1421_005:0679a01": "[0679a01] 上堂。一二三四五六七。地水火風空覺識。拈來數目",
    "X71n1421_005:0679a02": "甚分明。明眼衲僧數不出。數得出也大奇。烏龜鑽敗",
    "X71n1421_005:0679a03": "壁。&#x9DC4;向五更啼。",
    "X71n1421_005:0679a04": "[0679a04] 十月旦。上堂。當爐不避火迸。當言不避截舌。騎驢入",
    "X71n1421_005:0679a05": "爾鼻孔裏。牽牛入爾眼睛中。作麼生商量。若道不得。",
    "X71n1421_005:0679a06": "老僧代諸人下一轉語。擲拄杖下座。",
    "X71n1421_005:0679a07": "[0679a07] 一提點入塔。一人發真皈元。十方&#x8657;空消殞。寶塔從",
    "X71n1421_005:0679a08": "地湧出。正是平地骨堆。撫骨云。無人知此意。令我憶",
    "X71n1421_005:0679a09": "楊岐。",
    "X71n1421_005:0679a10": "[0679a10] 元宵請藏主典座。上堂。佛法無人說。雖慧莫能了。譬",
    "X71n1421_005:0679a11": "如暗中寶。無燈不能見。僧問睦州。一氣還轉得一大",
    "X71n1421_005:0679a12": "藏教也無。州云。有甚&#x9946;&#x9960;[飢-几+追]子。快下將來。是你諸人",
    "X71n1421_005:0679a13": "作麼生了。作麼生見。驀拈拄杖。百般制造由人。到底",
    "X71n1421_005:0679a14": "無過是麵。卓拄杖。喝一喝。",
    "X71n1421_005:0679a15": "[0679a15] 上堂。離言說相。離文字相。離心緣相。畢竟如何。迦葉",
    "X71n1421_005:0679a16": "擎拳。阿難合掌。",
    "X71n1421_005:0679a17": "[0679a17] 上堂。僧問。不是心。不是佛。不是物。是&#x4E2A;甚麼。師云。天",
    "X71n1421_005:0679a18": "人&#x7FA3;生類。皆承此恩力。進云。謝和尚指示。師云。莫謗",
    "X71n1421_005:0679a19": "老僧好。僧禮拜。師乃拈拄杖云。三世諸佛亦如是。西",
    "X71n1421_005:0679a20": "天二十八祖亦如是。東土六祖亦如是。天下老和尚",
    "X71n1421_005:0679a21": "亦如是。左邊卓云。如是則易。不如是則難。右邊卓云。",
    "X71n1421_005:0679a22": "如是則難。不如是則易。中間卓云。也不難。也不易。靠",
    "X71n1421_005:0679a23": "拄杖。放在臥床頭。急要打老鼠。",
    "X71n1421_005:0679a24": "[0679a24] 請兩序。上堂。獨樹不成林。兩手鳴摑摑。老大小叢林。",
    "X71n1421_005:0679b01": "各要知時節。主事輔弼山門。頭首贊揚佛法。十方高",
    "X71n1421_005:0679b02": "人聚會。究取當頭一著。長老坐致太平。手裏把個木",
    "X71n1421_005:0679b03": "杓。驀拈拄杖。諸人從朝至莫。啾啾唧唧說黃道黑。總",
    "X71n1421_005:0679b04": "在杓頭裏七出八沒。且道。杓柄長多少。卓拄杖。喝一",
    "X71n1421_005:0679b05": "喝。",
    "X71n1421_005:0679b06": "[0679b06] 上堂。葵花隨日轉。芭蕉聞雷抽。菩提煩惱。循業發見。",
    "X71n1421_005:0679b07": "劃拄杖。分開碧落松千尺。截斷紅塵水一溪。",
    "X71n1421_005:0679b08": "[0679b08] 行重建行春橋。師召眾云。大橋雄跨石湖&#x6FF5;。捨舊圖",
    "X71n1421_005:0679b09": "新喜落成。萬國車書通遠道。三吳城郭展脩程。溪山",
    "X71n1421_005:0679b10": "出色增佳勝。簫鼓行春樂太平。不動&#x811A;頭登彼岸。十",
    "X71n1421_005:0679b11": "方一路要分明。好諸仁者。還他力量人。辨此奇特事。",
    "X71n1421_005:0679b12": "功夫妙密。機用縱橫。易深險成坦途。架&#x8657;空為平地。",
    "X71n1421_005:0679b13": "高高處觀之不足。低低處仰之有餘。可以津濟四生。",
    "X71n1421_005:0679b14": "可以梯航九有。直得輝騰佛日。慶衍。",
    "X71n1421_005:0679b15": "[0679b15] 皇圖。牧謳樵唱。共履康莊。馬載驢駝。咸臻實際。正與",
    "X71n1421_005:0679b16": "麼時。且平步丹霄。高超物表一句。作麼生道。遂驟步",
    "X71n1421_005:0679b17": "云。塵塵剎剎無留礙。直踏毗盧頂上行。"
}