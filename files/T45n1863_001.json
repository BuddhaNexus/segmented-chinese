{
    "T45n1863_001:0408b21": "能顯中邊慧日論第一",
    "T45n1863_001:0408b23": "淄州大雲寺苾芻慧沼撰",
    "T45n1863_001:0408b24": "　十力五眼大聖雄　　為物求法無邊劫",
    "T45n1863_001:0408b25": "　八萬四千妙寶藏　　咸契其真勝彼岸",
    "T45n1863_001:0408b26": "　隨機詮顯各令鑒　　故號能仁為法王",
    "T45n1863_001:0408b27": "　佛日權隱涅槃山　　正教隨潛慧眼滅",
    "T45n1863_001:0408b28": "　十地三賢諸聖眾　　愍物護法釋深經",
    "T45n1863_001:0408b29": "　末世命念慧行微　　多者隨情迷聖旨",
    "T45n1863_001:0408c01": "　偏釋正教從己見　　自迷迷他礙法流",
    "T45n1863_001:0408c02": "　今採經論會諸文　　通法濟生令正解",
    "T45n1863_001:0408c03": "　故我稽首歸三寶　　唯願慈悲見加護",
    "T45n1863_001:0408c04": "夫勝義無差。經論起平等之說。俗諦有異。諸",
    "T45n1863_001:0408c05": "聖流四一之談。隨相理智星分。歸性心言并",
    "T45n1863_001:0408c06": "絕。或真或俗。乍實乍權。量為應物示因符機",
    "T45n1863_001:0408c07": "趣果。理雖是一。根器寔多。故更使十二玄",
    "T45n1863_001:0408c08": "門說有同別。三藏奧旨詮或總分。或有執如",
    "T45n1863_001:0408c09": "而作生因。心體為諸法種。迷執一文總不令",
    "T45n1863_001:0408c10": "異。有異難會。即指為小為權。不知如來有根",
    "T45n1863_001:0408c11": "性等力。有情有種種界等。或有偏固別詮咸",
    "T45n1863_001:0408c12": "使不一。有一乖反即云隨假隨人。不知世尊",
    "T45n1863_001:0408c13": "有同體意樂。依如有不定性等。所以聲聞被",
    "T45n1863_001:0408c14": "詰。為不識機差。菩薩見訶。由不依理一。若言",
    "T45n1863_001:0408c15": "真如佛性是一。齊得作佛。種性不殊。即四",
    "T45n1863_001:0408c16": "擔三草之喻不成。若言闡提二乘盡不作佛。",
    "T45n1863_001:0408c17": "種性各一。即三車二城之況不立。故由生界",
    "T45n1863_001:0408c18": "種性。有無約理。周遍有識。皆有據事差別。",
    "T45n1863_001:0408c19": "有識有無。有性復有定不定殊。無性復有暫",
    "T45n1863_001:0408c20": "畢竟別。以此聲聞說有多類。闡提復演數沒。",
    "T45n1863_001:0408c21": "因斯乘或一二三五等分果。或凡聖權實等",
    "T45n1863_001:0408c22": "別。或說皆有佛性皆當作佛。或說有無種性",
    "T45n1863_001:0408c23": "非皆作佛。然佛因既為無為異。佛果亦常無",
    "T45n1863_001:0408c24": "常分。依三義而標常住之名。或據或無以",
    "T45n1863_001:0408c25": "立無為之稱。或有迷斯妙旨。云三佛而總凝",
    "T45n1863_001:0408c26": "然。見說無為。將四智而無生滅不知。皆是正",
    "T45n1863_001:0408c27": "遍知尊。依四祕密。四種意趣。隨自隨他。十二",
    "T45n1863_001:0408c28": "分教。佛自會通。散在諸經。率難被究。彌勒",
    "T45n1863_001:0408c29": "菩薩廣制瑜伽論釋云。理無不究。事無不盡。",
    "T45n1863_001:0409a01": "文無不釋。義無不詮執無不破。疑無不遣。",
    "T45n1863_001:0409a02": "行無不修。果無不證。正為菩薩。令於諸乘境",
    "T45n1863_001:0409a03": "行果等。皆得善巧。懃修大行。證大菩提。廣為",
    "T45n1863_001:0409a04": "有情。常無倒說。兼為餘乘。令依自法修自分",
    "T45n1863_001:0409a05": "行得自果證。無著等師或別釋一部。或通明",
    "T45n1863_001:0409a06": "大趣。并教理符煥。本末遞暉。然有情昏密旨。",
    "T45n1863_001:0409a07": "欲大海而灌坳塘。心翳衣珠。舉穢食而投寶",
    "T45n1863_001:0409a08": "器。連城魚目卉木無分。毒藥醍醐薰蕕弗",
    "T45n1863_001:0409a09": "別。恃螢光而指日月。陵寶劍而振鉛鋒。多羅",
    "T45n1863_001:0409a10": "竟定後先。達磨率分顯密。若也互相發起。即",
    "T45n1863_001:0409a11": "旨約文。遵實執為真。乃詞乖理爽。余雖不敏。",
    "T45n1863_001:0409a12": "曾酌法海之波瀾。念惑徽猷。疑懷濟嶮之南",
    "T45n1863_001:0409a13": "指。既逢高論。握管前驅。採三藏之精微。摝五",
    "T45n1863_001:0409a14": "乘之奧旨。顯其幽趣。以契宏途。略述三章。用",
    "T45n1863_001:0409a15": "開未悟。文雖不麗。理寔可觀。冀諸玄鑒鏡詳",
    "T45n1863_001:0409a16": "其致。",
    "T45n1863_001:0409a17": "爰真破執章第一",
    "T45n1863_001:0409a18": "　破定時因一　破定時教二　破定權實三",
    "T45n1863_001:0409a19": "　破妄通經四　破定顯密五　破緣正佛",
    "T45n1863_001:0409a20": "性六",
    "T45n1863_001:0409a21": "破定時因一",
    "T45n1863_001:0409a22": "有云。經論之內或有名同而義異。如解深密",
    "T45n1863_001:0409a23": "等說於一乘。與法華等說於一乘。此雖名同。",
    "T45n1863_001:0409a24": "深密即存三明一。法華則破二明一。而義有",
    "T45n1863_001:0409a25": "異。何者。深密存於二滅。云定性二乘不坐道",
    "T45n1863_001:0409a26": "場。頌云。故於其中立一乘。非有情性無差別。",
    "T45n1863_001:0409a27": "此存三明一。法華等云。聲聞若菩薩。聞我所",
    "T45n1863_001:0409a28": "說法。乃至於一偈。皆成佛無疑。唯此一事實。",
    "T45n1863_001:0409a29": "餘二則非真。捨羊鹿而滅化城。破二滅而歸",
    "T45n1863_001:0409b01": "寶所。故義有異。此說非理。所以者何。諸說一",
    "T45n1863_001:0409b02": "乘名義無異。法華深密略舉其同。且法華一",
    "T45n1863_001:0409b03": "乘與深密等。攝論既引法華會中舍利弗記",
    "T45n1863_001:0409b04": "別。在十義中。如何得言法華已前說一乘別。",
    "T45n1863_001:0409b05": "攝論但釋已前一乘不釋法華。既同所釋。明",
    "T45n1863_001:0409b06": "知不別。又定性人無有顯又說得作佛。楞",
    "T45n1863_001:0409b07": "伽經中。大慧問佛答。昔發菩提願者非決定",
    "T45n1863_001:0409b08": "等。法華經論。決定之人根未熟故。菩薩與記",
    "T45n1863_001:0409b09": "令使發心。文言既總。復說往事。既說破二",
    "T45n1863_001:0409b10": "滅。一乘為顯了。即須決定說二乘皆作佛。何",
    "T45n1863_001:0409b11": "故除決定。又第三喻。為一向求大乘者。謂離",
    "T45n1863_001:0409b12": "大乘無別二乘。令知種種乘異。故說雨喻。故",
    "T45n1863_001:0409b13": "同深密趣寂種性不坐道場。法華唯為退菩",
    "T45n1863_001:0409b14": "提心及變化聲聞。三周說一乘。所授聲聞皆",
    "T45n1863_001:0409b15": "唯此二。經論共同。總無趣寂。在文具顯。故同",
    "T45n1863_001:0409b16": "深密不定種姓能趣正覺。法華經云。欲示眾",
    "T45n1863_001:0409b17": "生佛之知見。論釋同義云。同者三乘法身平",
    "T45n1863_001:0409b18": "等。三乘法身平等者。佛性法身無差別故。此",
    "T45n1863_001:0409b19": "同深密依三無性勝義無性等。亦是梁論依",
    "T45n1863_001:0409b20": "法如平等故說一乘。法華經中。四大聲聞自",
    "T45n1863_001:0409b21": "說譬喻。初為除糞客作賤人。中間付財自無",
    "T45n1863_001:0409b22": "悕取。後集眾告方生領悟。此同深密第三時",
    "T45n1863_001:0409b23": "教。又同諸論所攝一類法無我等。梁唐攝論",
    "T45n1863_001:0409b24": "文皆具顯。云彼不釋法華一乘。故同異言但",
    "T45n1863_001:0409b25": "妄分別。又云。或有名異而體同。涅槃佛性體",
    "T45n1863_001:0409b26": "即真如。佛性論中名為應得。既許理性遍有",
    "T45n1863_001:0409b27": "情。不信應得定作佛者。此亦非理。雖有應得",
    "T45n1863_001:0409b28": "因緣。然許大悲菩薩並有加行因。盡眾生界",
    "T45n1863_001:0409b29": "故常不作佛。何廢有情雖有應得因。無加行",
    "T45n1863_001:0409c01": "因故常不作佛。若云我許作者。即是違經。加",
    "T45n1863_001:0409c02": "行有無下。顯正中自當廣辨。有義云。因有",
    "T45n1863_001:0409c03": "緣正。果有近遠。緣即相應善等。正謂八識。如",
    "T45n1863_001:0409c04": "來藏性。八識齊成。真如遍有。縱闕緣因。修之",
    "T45n1863_001:0409c05": "當有。不信正因。豈不迷乎。彼執不然。且以真",
    "T45n1863_001:0409c06": "如為正因者。為望生果名為正。為據迷悟依",
    "T45n1863_001:0409c07": "為正。若能生果名為正因。遍違經論常非生",
    "T45n1863_001:0409c08": "因。菩薩地經第四。瑜伽論三十八。地持第三",
    "T45n1863_001:0409c09": "十。因四緣無。說常法。常法為因緣者。瑜伽",
    "T45n1863_001:0409c10": "攝論種子之義亦悉相返。若云彼并緣因。非",
    "T45n1863_001:0409c11": "親生果者。違諸經論。便成大過。又豈不許報",
    "T45n1863_001:0409c12": "佛之身具五蘊耶。若具五蘊。因尚非蘊攝。",
    "T45n1863_001:0409c13": "寧為蘊因。又佛性論不許真實能生有。故八",
    "T45n1863_001:0409c14": "識雖為正因。非據無始現行識說。楞伽經云。",
    "T45n1863_001:0409c15": "具足無漏薰習法。故名不空如來藏。若取無",
    "T45n1863_001:0409c16": "始現行之識為佛正因。即佛正因無漏恒現",
    "T45n1863_001:0409c17": "行。何得有凡夫。若云是有漏者。即何得為",
    "T45n1863_001:0409c18": "正因。即違攝大乘說毒為甘露。又心心所法",
    "T45n1863_001:0409c19": "豈非報佛正因。若非報佛正因。違莊嚴論及",
    "T45n1863_001:0409c20": "攝論等四智心品名為報身。許為報佛。云相",
    "T45n1863_001:0409c21": "應善等為緣因者。何太猛耶。若以真如為法",
    "T45n1863_001:0409c22": "身正因者。不過二。所謂生了。真如望法身。",
    "T45n1863_001:0409c23": "非生了因攝。如何名正因。只可得許因果位",
    "T45n1863_001:0409c24": "殊。因名如來藏。果位名法身。如不生如。復不",
    "T45n1863_001:0409c25": "自顯。既非生了。不知何理能為正因。體於二",
    "T45n1863_001:0409c26": "位不改易故。故分因果緣正妄施。三身正因",
    "T45n1863_001:0409c27": "下。顯正中廣為分別。有義久修菩薩行者。",
    "T45n1863_001:0409c28": "成堪任持。住自乘性必得作佛。未至此位。云",
    "T45n1863_001:0409c29": "不作佛。有迷不任菩薩自乘種性。最初發心",
    "T45n1863_001:0410a01": "非堪任持。云無種性。便謂畢竟是無種性不",
    "T45n1863_001:0410a02": "得作佛。彼亦非理。所以者何。菩薩地經云。因",
    "T45n1863_001:0410a03": "初發心決定必得阿耨菩提。地持云。云何名",
    "T45n1863_001:0410a04": "持。菩薩自種性。初發心。及一切菩提分法。是",
    "T45n1863_001:0410a05": "名為持。何以故。菩薩依種性必定堪任阿耨",
    "T45n1863_001:0410a06": "菩提。是故種性名必定持。乃至云。是故初發",
    "T45n1863_001:0410a07": "心名菩薩行方便持。菩薩依行方便滿足阿",
    "T45n1863_001:0410a08": "耨菩提。既云是故初發心名菩薩行方便持。",
    "T45n1863_001:0410a09": "依行方便滿足菩提。何得說言由其久習方",
    "T45n1863_001:0410a10": "名為持方名有性。又菩薩地經云。若無菩薩",
    "T45n1863_001:0410a11": "性者。雖復發心懃修精進。終不能得阿耨菩",
    "T45n1863_001:0410a12": "提。是故當知。非因發心懃修精進有菩薩性。",
    "T45n1863_001:0410a13": "若久修習至堪任持名有種性。云何經言非",
    "T45n1863_001:0410a14": "因發心有菩薩性。又地持論云。非種性人無",
    "T45n1863_001:0410a15": "種性故。雖復發心懃修精進。必不究竟阿耨",
    "T45n1863_001:0410a16": "菩提。是故當知。雖不發心不修行方便。猶",
    "T45n1863_001:0410a17": "得名為種性持。既云雖不發心名種性持。何",
    "T45n1863_001:0410a18": "煩妄分初後。有云。見小乘五性之文。即謂三",
    "T45n1863_001:0410a19": "乘法爾差別。或無涅槃因。畢竟無性。謂阿",
    "T45n1863_001:0410a20": "顛帝迦無法爾種。不知畢竟無性。無發心因。",
    "T45n1863_001:0410a21": "後時還有五乘差別。所有種性皆新薰起。聲",
    "T45n1863_001:0410a22": "聞地文非為定證。此說全非。何以故。瑜伽",
    "T45n1863_001:0410a23": "彌勒菩薩所造。說非定證。勝鬘善戒釋迦世",
    "T45n1863_001:0410a24": "尊所宣。將為小教。如斯兇悖。誰敢與言。然",
    "T45n1863_001:0410a25": "云畢竟無性無發心因。後時還有。今問彼言。",
    "T45n1863_001:0410a26": "後發心因為從種起。為無因生。若本無因心",
    "T45n1863_001:0410a27": "自然起。非釋迦子。故四卷楞伽第一云。大慧",
    "T45n1863_001:0410a28": "若復說無種。有三種識。三緣合生者。龜應",
    "T45n1863_001:0410a29": "生毛。沙應出油。汝宗則壞。違決定義。又若不",
    "T45n1863_001:0410b01": "許五乘無始法爾性別。但同一如。盡當成佛。",
    "T45n1863_001:0410b02": "五性新熏非本有者。云何世尊令彼熏五性。",
    "T45n1863_001:0410b03": "不唯說大乘令同熏佛種。維摩經云。彼自無",
    "T45n1863_001:0410b04": "瘡。勿傷之等。調御大師豈不知有正應得因",
    "T45n1863_001:0410b05": "故。以小乘而傷之也。若云由根性異者。即五",
    "T45n1863_001:0410b06": "性本有。豈唯新熏。又菩薩地經云。非因發心",
    "T45n1863_001:0410b07": "懃修精進。有菩薩性。故知五性皆悉本有。從",
    "T45n1863_001:0410b08": "本有種數數起現熏成種子名為習性。又善",
    "T45n1863_001:0410b09": "戒經等解定異因云。有聲聞性。以聲聞乘而",
    "T45n1863_001:0410b10": "般涅槃等。故知性別不由新熏。若由新熏方",
    "T45n1863_001:0410b11": "始有者。即應云先無聲聞性。令起聲聞乘性",
    "T45n1863_001:0410b12": "而依聲聞乘等。既不作是說。明非新生亦非",
    "T45n1863_001:0410b13": "小教。故唯新起理教相違。然大集等說熏有",
    "T45n1863_001:0410b14": "者。據習種說。非性種姓。若言性種姓者。是真",
    "T45n1863_001:0410b15": "如理。非行性者。下當顯示。略遣四迷。餘可例",
    "T45n1863_001:0410b16": "准。",
    "T45n1863_001:0410b17": "破定教時二",
    "T45n1863_001:0410b18": "有義。深密前明。涅槃後說。三七日後四諦法",
    "T45n1863_001:0410b19": "輪。別立教時。四十年後最大法輪。因何不許",
    "T45n1863_001:0410b20": "更立教時。又大乘異小乘。後說大乘立教時。",
    "T45n1863_001:0410b21": "一乘異三乘。後說一乘。因何不許別立教時。",
    "T45n1863_001:0410b22": "故依深密。立初三。法華一乘為第四。涅槃佛",
    "T45n1863_001:0410b23": "性為第五時。此亦不然。有多過失。且轉四諦。",
    "T45n1863_001:0410b24": "後立教時。是佛世尊之所說。一乘第四佛性",
    "T45n1863_001:0410b25": "第五。經中不判是誰說。若以義別立教五時。",
    "T45n1863_001:0410b26": "經經說義皆有意別。只如無量壽經。勸往西",
    "T45n1863_001:0410b27": "方隨願往生。即隨何淨剎。彌勒上生令生知",
    "T45n1863_001:0410b28": "足。或觀虛空藏。或復觀普賢等。即應教時有",
    "T45n1863_001:0410b29": "多。非三五時。即涅槃經或於一時在恒河岸",
    "T45n1863_001:0410c01": "等。既非定時。故不可取。故說五時。非是佛",
    "T45n1863_001:0410c02": "教。又如法華第二信解品中。廣立三時。初云。",
    "T45n1863_001:0410c03": "我等居僧之首。自謂已得涅槃。初時教。又云。",
    "T45n1863_001:0410c04": "世尊往昔說法既久。我時在座。但念空無相。",
    "T45n1863_001:0410c05": "於菩薩法心無喜樂。此第二時。深自慶幸獲",
    "T45n1863_001:0410c06": "大善利。法王大寶不求自得。此第三時。偈",
    "T45n1863_001:0410c07": "頌之中三時更顯。推同深密。如何違教別立",
    "T45n1863_001:0410c08": "五時。故為大過。又云。無量義經為小乘中乘",
    "T45n1863_001:0410c09": "大乘時別。此開出中乘。合大為一。此亦非理。",
    "T45n1863_001:0410c10": "所以者何。是無量義經初云。自從如來得道",
    "T45n1863_001:0410c11": "已來四十餘年。常為眾生演說諸法。乃至不",
    "T45n1863_001:0410c12": "出不沒。若有聞者。或得煗頂忍世第一法四",
    "T45n1863_001:0410c13": "果辟支佛。發菩提心登於十地。不分三乘。又",
    "T45n1863_001:0410c14": "云。我起樹王詣波羅奈鹿野園中。為阿若拘",
    "T45n1863_001:0410c15": "隣等五人轉四諦。亦說諸法。乃至念念生滅。",
    "T45n1863_001:0410c16": "中間於此及以處處。為諸比丘并眾菩薩。說",
    "T45n1863_001:0410c17": "十二緣六波羅蜜。乃至云。今復於此演說大",
    "T45n1863_001:0410c18": "乘無量義經。乃至念念生滅。不云中間。唯",
    "T45n1863_001:0410c19": "為辟支佛。亦云為并眾菩薩故。後不說云。今",
    "T45n1863_001:0410c20": "復於此唯為菩薩。又云。善男子初說四諦。為",
    "T45n1863_001:0410c21": "求聲聞人。而八億諸天來下聽法發菩提心。",
    "T45n1863_001:0410c22": "中於處處演說甚深十二因緣為求辟支佛",
    "T45n1863_001:0410c23": "人。而無量眾生發菩提心。或住聲聞。次說方",
    "T45n1863_001:0410c24": "等十二部經摩訶般若華嚴海空。演說菩薩",
    "T45n1863_001:0410c25": "歷劫修行。而百千比丘萬億人天無量眾生",
    "T45n1863_001:0410c26": "得須陀洹果。乃至得阿羅漢。住辟支佛因",
    "T45n1863_001:0410c27": "緣法中。演說十二因緣。云為辟支。但有發",
    "T45n1863_001:0410c28": "菩提心或住聲聞。無發緣覺心及證緣覺果。",
    "T45n1863_001:0410c29": "次說方等。乃得聲聞果。及住辟支佛因緣法",
    "T45n1863_001:0411a01": "中。不云為菩薩。判云。無量義經為小乘中乘",
    "T45n1863_001:0411a02": "大乘時別。開出中乘。合大乘為一。以此為三",
    "T45n1863_001:0411a03": "時。從何准定。若云既說大教。何非大乘。若爾",
    "T45n1863_001:0411a04": "深密亦說大教。何云三乘。又縱為三。終無說",
    "T45n1863_001:0411a05": "五。亦不限定年月前後。又云。今就乘性說五",
    "T45n1863_001:0411a06": "時者。謂小乘大乘三乘一乘一性。此五時教",
    "T45n1863_001:0411a07": "後兼前義。前無兼後。然法華經立在深密",
    "T45n1863_001:0411a08": "後。涅槃更在法華後。說深密既在於前。如何",
    "T45n1863_001:0411a09": "預斷後教故。以淺深次第定為五時。第四",
    "T45n1863_001:0411a10": "第五時非深密教第三時攝。此亦不然。三七",
    "T45n1863_001:0411a11": "日後。方趣鹿園。說四諦教。始度五人。第二七",
    "T45n1863_001:0411a12": "日。即說十地。不起道樹。授提謂記。當得作",
    "T45n1863_001:0411a13": "佛。號曰齊成。如何定判最先說小。又復一",
    "T45n1863_001:0411a14": "乘即是大乘。勝鬘經云。聲聞緣覺乘皆入大",
    "T45n1863_001:0411a15": "乘。大乘者即是佛乘。是故三乘即是一乘。得",
    "T45n1863_001:0411a16": "一乘者得阿耨菩提。於第二時。判說大乘。",
    "T45n1863_001:0411a17": "一乘即大收合。在第二時。如何為第四。若云",
    "T45n1863_001:0411a18": "深密是說三乘時者。為通三乘藏攝名三乘",
    "T45n1863_001:0411a19": "教。為說有乘三名三乘教時。若許深密通三",
    "T45n1863_001:0411a20": "乘攝。違於正理。今古共許是大乘藏。若云說",
    "T45n1863_001:0411a21": "有三乘名三乘時。法華亦爾。前後俱云。為求",
    "T45n1863_001:0411a22": "聲聞等。若云不同。如前已非。故不可說法華",
    "T45n1863_001:0411a23": "一乘為第四時。涅槃亦云。於此經中。或說一",
    "T45n1863_001:0411a24": "乘。或說三乘。又復一性即佛性。佛性即真",
    "T45n1863_001:0411a25": "如。勝鬘經。如來藏經。不增不減經。法界體性",
    "T45n1863_001:0411a26": "經。如來智印經。聖善住天子所問經。諸法無",
    "T45n1863_001:0411a27": "行經。文殊師利問法身經等。皆廣明如來藏",
    "T45n1863_001:0411a28": "佛性法身一切生有。如今者云第五時說於",
    "T45n1863_001:0411a29": "佛性。勝鬘經云。末利夫人信法未久。明在於",
    "T45n1863_001:0411b01": "前。如來藏經。准菩提流支云。佛成道後第十",
    "T45n1863_001:0411b02": "年說。佛性論寶性論。皆依此經及解深密無",
    "T45n1863_001:0411b03": "上依經。廣明佛性。不依涅槃明佛性義。如何",
    "T45n1863_001:0411b04": "定判於涅槃時始明一切悉有佛性。將勝鬘經",
    "T45n1863_001:0411b05": "等及佛性論等為第五時。若以涅槃在深密",
    "T45n1863_001:0411b06": "後。不得預斷為第三時者。如何自引云。或有",
    "T45n1863_001:0411b07": "前經密說後義。如智論說。又華嚴及在說四",
    "T45n1863_001:0411b08": "諦前。云何無量義經斷為第三時說。若云據",
    "T45n1863_001:0411b09": "義類說不據前後。深密亦爾。何獨不信。故約",
    "T45n1863_001:0411b10": "前後判為五時。但嬰兒慧。智者不許。又云。",
    "T45n1863_001:0411b11": "法華三時與深密別。此亦不爾。二經明時。義",
    "T45n1863_001:0411b12": "意不別。法華第二云。昔於波羅奈轉四諦法",
    "T45n1863_001:0411b13": "輪。今復轉最妙無上大法輪。且對權實以說",
    "T45n1863_001:0411b14": "二時。隱第二時。信解品偈頌云。佛亦如是。知",
    "T45n1863_001:0411b15": "我樂小。未曾說言汝等作佛。而說我等得諸",
    "T45n1863_001:0411b16": "無漏。成就小乘。聲聞弟子。此聞有教。佛勅我",
    "T45n1863_001:0411b17": "等。說最上道。乃至云。我等若聞淨佛國土教",
    "T45n1863_001:0411b18": "化眾生。都無欣樂。所以者何。一切諸法皆悉",
    "T45n1863_001:0411b19": "空寂。無生無滅。無大無小等。此聞空教。乃至",
    "T45n1863_001:0411b20": "云。我等今日得未曾有。非先所望。而今自得。",
    "T45n1863_001:0411b21": "如彼窮子得無量寶等。此聞非空有教也。長",
    "T45n1863_001:0411b22": "行之中經文亦具。又云。深密存二滅一。法",
    "T45n1863_001:0411b23": "華破二滅一。以此不同者。如前已破。涅槃",
    "T45n1863_001:0411b24": "經亦爾。如第二明醫師喻中。初總教服乳。喻",
    "T45n1863_001:0411b25": "有教。次教總斷。喻說空教。後有宜不宜服。",
    "T45n1863_001:0411b26": "喻非空有。此對外道執皆有我。為破此有令",
    "T45n1863_001:0411b27": "入人空。且密說人空。義顯為小初說法有。",
    "T45n1863_001:0411b28": "次破法有。密說法空。涅槃會中。方為顯說。除",
    "T45n1863_001:0411b29": "外道執有故說空。除聲聞執空故說有。以明",
    "T45n1863_001:0411c01": "佛性。非妄計我故非有。有常等故非空。合第",
    "T45n1863_001:0411c02": "三時。何名第五。又若涅槃明有佛性。五乘根",
    "T45n1863_001:0411c03": "性皆趣佛果故。第五時者。何故須跋陀羅聞",
    "T45n1863_001:0411c04": "一切眾生皆有佛性。齊得作佛。何不發大心",
    "T45n1863_001:0411c05": "而取羅漢果。故如深密判。屬第三普為發趣",
    "T45n1863_001:0411c06": "一切乘者。為真了義。審細研尋。義更明顯。解",
    "T45n1863_001:0411c07": "此大綱。五門長掩。故不別門。別門對片。又",
    "T45n1863_001:0411c08": "云。教有五時。五門分辨。一次第有殊。二得名",
    "T45n1863_001:0411c09": "有異。三述益不等。四述時不同。五說法有別。",
    "T45n1863_001:0411c10": "言次第殊者。三乘在一乘前。佛性居一乘後。",
    "T45n1863_001:0411c11": "大意同前定前後失。故不重破。言得名異者。",
    "T45n1863_001:0411c12": "第四時教名一乘者。五乘歸佛性故。第五時",
    "T45n1863_001:0411c13": "教名佛性者。五性歸佛性故。此亦不爾。五乘",
    "T45n1863_001:0411c14": "歸一乘故。為第四時。勝鬘亦四果咸歸佛果。",
    "T45n1863_001:0411c15": "深密不定亦趣佛乘。應第四時。法華定性亦",
    "T45n1863_001:0411c16": "不歸一。應第三攝。上引佛性多經。說同。應第",
    "T45n1863_001:0411c17": "五時名佛性教。何但涅槃。若云爾者。勝鬘如",
    "T45n1863_001:0411c18": "來藏。豈是四十年後耶。前已顯非故。言述益",
    "T45n1863_001:0411c19": "不等者。小乘說緣生之有法。為萬行之初基。",
    "T45n1863_001:0411c20": "故十輪經云。不學小乘者。無由學大乘。此說",
    "T45n1863_001:0411c21": "依有教積集善根。非是先發小心後方學大。",
    "T45n1863_001:0411c22": "此說不爾。據不定性。初令學小。即法華經門",
    "T45n1863_001:0411c23": "外許與三車。鹿苑證於小果。若據頓悟。即初",
    "T45n1863_001:0411c24": "授提謂記。說華嚴等經。咸非小乘。又依大教",
    "T45n1863_001:0411c25": "不得積集善根。可須依小依大。依大得福。",
    "T45n1863_001:0411c26": "過於小乘。何要依小。又法華學大。乃至不受",
    "T45n1863_001:0411c27": "餘經一偈。又不得親近小乘三藏學者。既許",
    "T45n1863_001:0411c28": "為了義。何故捨此而不依耶。又瑜伽等說。先",
    "T45n1863_001:0411c29": "學自乘方學餘教。若非不定。無斯小大三一",
    "T45n1863_001:0412a01": "次第。若是頓悟。非先學小。此判據何。十輪",
    "T45n1863_001:0412a02": "經意。非開先為說小令種善根。亦非先同無",
    "T45n1863_001:0412a03": "性後分五性。如前顯非。言說時別者。此乃同",
    "T45n1863_001:0412a04": "許法華經深密前後。許亦無失。然說深密。",
    "T45n1863_001:0412a05": "是說三乘。法華唯存一實。此理未可。深密解",
    "T45n1863_001:0412a06": "脫第二云。我說聲聞緣覺菩薩一清淨道成",
    "T45n1863_001:0412a07": "就第一義。唯一清淨道更無第二。我意依此",
    "T45n1863_001:0412a08": "故說一乘。如何得言說三乘教。若言許不定",
    "T45n1863_001:0412a09": "迴心決定不迴。即存二滅。與法華別。此亦不",
    "T45n1863_001:0412a10": "爾。許不定迴趣。即破二滅。法華三草一地",
    "T45n1863_001:0412a11": "長殊。決定不記。猶存二滅。若言法華許定性",
    "T45n1863_001:0412a12": "趣大。違論釋經。又復經文所記聲聞。皆不定",
    "T45n1863_001:0412a13": "性。及以變化。在文具顯。良為此會對。此二類",
    "T45n1863_001:0412a14": "聲聞言無一不成佛。不爾。如何論釋但為利",
    "T45n1863_001:0412a15": "益二人恐損驚怖。不為決定。說兩譬喻。令",
    "T45n1863_001:0412a16": "知乘別。豈天親菩薩不解法華。末世凡夫深",
    "T45n1863_001:0412a17": "得經意。若云深密雖說一乘。許根性別。言唯",
    "T45n1863_001:0412a18": "一者。是密意說。此即會前。不會於後。以後未",
    "T45n1863_001:0412a19": "說。如何先會者。法華亦云已說今說當說。而",
    "T45n1863_001:0412a20": "於其中。此法華經最在其上。云何未說之經",
    "T45n1863_001:0412a21": "此得云在於上。未說許說在上。未說先會許",
    "T45n1863_001:0412a22": "同。此有何失。又佛三明鎮朗四智常明。會當",
    "T45n1863_001:0412a23": "未說之經。何失固執不許。又彼自引。或復前",
    "T45n1863_001:0412a24": "經密說後義。如智度論前密說後。彼既信之。",
    "T45n1863_001:0412a25": "前顯會後。何故不受。又復十義證法華經在",
    "T45n1863_001:0412a26": "深密後。一云。深密說有二滅。法華說無。此",
    "T45n1863_001:0412a27": "謬如前已顯。乃至第十深密許不定性一分",
    "T45n1863_001:0412a28": "成佛。法華全無二滅。此謬准前。言楞伽乃",
    "T45n1863_001:0412a29": "至無性闡提當得涅槃。此亦謬取經意。何者。",
    "T45n1863_001:0412b01": "楞伽無性即當時邊。非畢竟者。以後遇佛等。",
    "T45n1863_001:0412b02": "許得作佛故。若言彼說無性即是全無因者。",
    "T45n1863_001:0412b03": "菩薩起大悲。豈是全無性亦說為無性耶。又",
    "T45n1863_001:0412b04": "云。涅槃經說悉當成佛。此亦不爾。初約闡提",
    "T45n1863_001:0412b05": "說無佛性。此據行性。後說皆有。即約理性。不",
    "T45n1863_001:0412b06": "爾。如何前後二說。又云。須陀洹乃至羅漢皆",
    "T45n1863_001:0412b07": "得作佛。不解我意。又恒河七人云那含果有",
    "T45n1863_001:0412b08": "中生槃等。此涅槃經是顯了說。豈是全無二",
    "T45n1863_001:0412b09": "滅。又云。此佛性教臨涅槃說正因遠果。因深",
    "T45n1863_001:0412b10": "果遠。極難信故。所以後說。說涅槃經。因深",
    "T45n1863_001:0412b11": "果遠。難信共成。云難信故最在後者。此判即",
    "T45n1863_001:0412b12": "謬。何者。涅槃經度須跋陀羅。豈是人勝。遺教",
    "T45n1863_001:0412b13": "經云。最後說法度須跋陀羅。所應度者皆已",
    "T45n1863_001:0412b14": "度訖。方說遺教。豈更因深果遠極難信耶。又",
    "T45n1863_001:0412b15": "大衍經涅槃後起。為母說法。豈更難信更顯",
    "T45n1863_001:0412b16": "了耶。又既明佛為報母恩涅槃復起。阿難問",
    "T45n1863_001:0412b17": "名。答云。名母子相見經。宣示後世等。此能",
    "T45n1863_001:0412b18": "詮所詮明報恩事。與前教別。應第六時。此不",
    "T45n1863_001:0412b19": "立時。彼云何爾。舉始括終。餘謬可悉。",
    "T45n1863_001:0412b20": "破定權實三",
    "T45n1863_001:0412b21": "有義諸經論中亦說不同。必無兩實。定有一",
    "T45n1863_001:0412b22": "權。然就義別。非全虛妄。解深密存二滅而說",
    "T45n1863_001:0412b23": "一乘。有經說闡提畢竟無涅槃法等。斯權教",
    "T45n1863_001:0412b24": "也。法華除二滅而說一乘。涅槃闡提皆有佛",
    "T45n1863_001:0412b25": "性。斯實教也。故諸權實義例有六。一信謗罪",
    "T45n1863_001:0412b26": "福多小異。二所為說人勝劣異。三難解易解",
    "T45n1863_001:0412b27": "淺深異。四佛自會釋有無異。五權實相對前",
    "T45n1863_001:0412b28": "後異。六大小不同半滿異。三乘一乘五性佛",
    "T45n1863_001:0412b29": "性二說相對亦有六相。故知一乘佛性為實。",
    "T45n1863_001:0412c01": "三乘五性是權。彼說不然。六皆有失。初云五",
    "T45n1863_001:0412c02": "性差別起自小乘。唯一佛乘法華等。說悉當",
    "T45n1863_001:0412c03": "成佛分明顯了。唯在涅槃二經之中。廣說信",
    "T45n1863_001:0412c04": "毀罪福校量。二乘實滅一分無性。則無斯說。",
    "T45n1863_001:0412c05": "故知一乘佛性之教顯了復實。三乘五性教",
    "T45n1863_001:0412c06": "為權隱覆者。若論信謗了不了經罪福實別。",
    "T45n1863_001:0412c07": "深密校量即為定說。故知深密非非了義。判",
    "T45n1863_001:0412c08": "為權者。豈不違經。又有無量諸大乘經不多",
    "T45n1863_001:0412c09": "校量。豈皆權密。若爾。即勝鬘無上依楞伽",
    "T45n1863_001:0412c10": "如來皆不校量。應權非了。又無垢稱經云。",
    "T45n1863_001:0412c11": "譬如象馬[怡台+龍]戾不調。加諸楚毒乃至徹骨。然",
    "T45n1863_001:0412c12": "後調伏。乃至云。以如是等苦切言詞。慇懃",
    "T45n1863_001:0412c13": "誨喻。然後調伏趣入正法。法華為化聲聞鈍",
    "T45n1863_001:0412c14": "根。創令不定迴趣涅槃。為除聲聞四倒。謂佛",
    "T45n1863_001:0412c15": "實般涅槃。說佛理性恒存。切誨令彼調伏。是",
    "T45n1863_001:0412c16": "下劣人。不爾。豈般涅槃前。無利根文殊等可",
    "T45n1863_001:0412c17": "為說涅槃。至涅槃時。始有利根迦葉。方為說",
    "T45n1863_001:0412c18": "實。又縱據校量次定權實。此亦難准。何者。法",
    "T45n1863_001:0412c19": "華涅槃皆廣校量。即定為實為了。金剛般若",
    "T45n1863_001:0412c20": "文極校量信受等福。勝天王般若謗斯經者。",
    "T45n1863_001:0412c21": "謗諸佛母。十方無間。大地獄壞。罪報未出大",
    "T45n1863_001:0412c22": "般若經處處校量。由斯經故。疾得成佛。一切",
    "T45n1863_001:0412c23": "功德等。煩不具引。若准此等。即定為實為了。",
    "T45n1863_001:0412c24": "不但自違所執。亦是違經。今不障涅槃等經",
    "T45n1863_001:0412c25": "為了為真。但不得執校量准定。深密般若皆",
    "T45n1863_001:0412c26": "悉不許定性二乘迴心向大。并與法華校量",
    "T45n1863_001:0412c27": "相似。故以校量判深密等為權不了。便成過",
    "T45n1863_001:0412c28": "失。又深密經自以了義經校量非了義。此佛",
    "T45n1863_001:0412c29": "自說為了義。然後代凡夫判為非了。應智過",
    "T45n1863_001:0413a01": "佛。為人勝劣失者。若云。法華云劫濁亂時。乃",
    "T45n1863_001:0413a02": "至云成就諸不善根故。於一佛乘方便說三。",
    "T45n1863_001:0413a03": "又云。所以未曾說。說時未至故。又云。於諸菩",
    "T45n1863_001:0413a04": "薩中。正直捨方便。涅槃經云。以無利根迦葉",
    "T45n1863_001:0413a05": "等故。隨宜方便開示三乘。又云。如是大事",
    "T45n1863_001:0413a06": "斯下小人則不得聞。何等為大。所謂諸佛甚",
    "T45n1863_001:0413a07": "深祕藏。謂佛性。是故知。法華涅槃一乘佛性",
    "T45n1863_001:0413a08": "為了為實。深密三乘一分無性。此等諸經即",
    "T45n1863_001:0413a09": "為權密。此不應理。若言為人勝劣以定於經",
    "T45n1863_001:0413a10": "權實顯密。少分可爾。准法華等經。在於後說。",
    "T45n1863_001:0413a11": "是為勝人。為實為了。判深密等。是在前說。為",
    "T45n1863_001:0413a12": "權為密。太傷猛浪。如華嚴經及寶性論等。皆",
    "T45n1863_001:0413a13": "說。譬如日出先曜高山。次川澤等。如來亦爾。",
    "T45n1863_001:0413a14": "先為菩薩。後二乘等。成道七日說十地經。涅",
    "T45n1863_001:0413a15": "槃第三十一三子三田三器等。皆先勝後劣。",
    "T45n1863_001:0413a16": "豈以先說法未久。後皆劣人淺法耶。又臨涅",
    "T45n1863_001:0413a17": "槃時說遺教等。豈并勝人深法耶。又云。無量",
    "T45n1863_001:0413a18": "大乘在法華前為菩薩說。非劣人淺法。法華",
    "T45n1863_001:0413a19": "經者。論云。為聲聞人所作事故。告舍利弗。第",
    "T45n1863_001:0413a20": "二云。我今還欲令汝憶念本願所行道故。為",
    "T45n1863_001:0413a21": "諸聲聞說是大乘經。名妙法蓮華。此為聲聞。",
    "T45n1863_001:0413a22": "豈勝菩薩。又第二云。舍利弗彼佛出時。雖非",
    "T45n1863_001:0413a23": "惡世。以本願故。說三乘法。乃至彼國中。以菩",
    "T45n1863_001:0413a24": "薩為大寶故。是劣人。為說三乘淺權之教。又",
    "T45n1863_001:0413a25": "深密經等為彌勒等說。豈劣聲聞耶。若云我",
    "T45n1863_001:0413a26": "據人一時殊。後勝前劣。前權後實。即舍利",
    "T45n1863_001:0413a27": "等迴心向大等是者。即何廢人殊時別。前勝",
    "T45n1863_001:0413a28": "後劣。前實後權。為勝義生等。說決定性不坐",
    "T45n1863_001:0413a29": "道場一分無性。如何偏執法華涅槃獨為顯",
    "T45n1863_001:0413b01": "實。難易淺深失者。若云。准解深密經第二云。",
    "T45n1863_001:0413b02": "為未種善根未清淨障等。說小乘教。令修五",
    "T45n1863_001:0413b03": "事無上品。五事退大智慧。有此上品五事。聞",
    "T45n1863_001:0413b04": "大不謗。准此。小乘易解。大乘難解。涅槃二十",
    "T45n1863_001:0413b05": "七云。十住菩薩不知一切眾生悉有佛性。法",
    "T45n1863_001:0413b06": "華第二云。唯一佛乘。汝舍利弗。尚於此經",
    "T45n1863_001:0413b07": "以信得入。智論九十三云。阿羅漢成佛非論",
    "T45n1863_001:0413b08": "者知。唯佛能了。二乘實滅。一分無性。即無斯",
    "T45n1863_001:0413b09": "說。權淺實深。義決定也。亦不應爾。深密既",
    "T45n1863_001:0413b10": "為勝義生觀自在法涌彌勒等菩薩說。即是",
    "T45n1863_001:0413b11": "具上品五事。聞大不謗。不作餘說。故決定",
    "T45n1863_001:0413b12": "知。是深是實。云不定性成佛定性不成。是能",
    "T45n1863_001:0413b13": "了。佛自說故。執為權淺。豈不相違。故為失",
    "T45n1863_001:0413b14": "也。無上依經說有三品眾生。一者著有。著",
    "T45n1863_001:0413b15": "有有二。一者背涅槃道。無涅槃性。不求涅槃。",
    "T45n1863_001:0413b16": "願樂生死。二者於我法中。不生渴仰。誹謗大",
    "T45n1863_001:0413b17": "乘。此二種別。前是無性。後是有性。但謗大乘。",
    "T45n1863_001:0413b18": "佛性寶性二論皆會言不作佛。據謗者說不",
    "T45n1863_001:0413b19": "會無因。迷者不知。謂言是一。若是一者。佛何",
    "T45n1863_001:0413b20": "二說。故知一分無性之教是實顯了。同涅槃",
    "T45n1863_001:0413b21": "經河中常沒。常沒亦二。又七人各一。又第九",
    "T45n1863_001:0413b22": "云。假使一切無量眾生一時成菩提已。此諸",
    "T45n1863_001:0413b23": "如來亦復不見彼一闡提得成菩提。又云。如",
    "T45n1863_001:0413b24": "枯木。如燋種等。此即涅槃顯密之說。而說一",
    "T45n1863_001:0413b25": "分無性之教。是權密說。故為大失。會釋有無",
    "T45n1863_001:0413b26": "失者。若云。其解深密會前二時。法華涅槃會",
    "T45n1863_001:0413b27": "前深密。無會法華一乘為方便者。又涅槃云。",
    "T45n1863_001:0413b28": "闡提障未來故名為無性。法華云方便說故。",
    "T45n1863_001:0413b29": "此皆經論自會五性三乘。無文會釋一乘佛",
    "T45n1863_001:0413c01": "性者。此說不然。勝鬘經云。荷四重擔。無聞非",
    "T45n1863_001:0413c02": "法眾生。以人天善根而成熟之等。即說四",
    "T45n1863_001:0413c03": "乘。又云。若如來隨彼所欲而方便說。即是大",
    "T45n1863_001:0413c04": "乘。無有二乘。二乘者入於一乘。一乘者即第",
    "T45n1863_001:0413c05": "一義乘。既言。如來隨彼所欲而方便說。即是",
    "T45n1863_001:0413c06": "大乘。又涅槃第三十一云。一道一味等。涅槃",
    "T45n1863_001:0413c07": "云。我諸弟子不解我意。唱言。如來說須陀洹",
    "T45n1863_001:0413c08": "乃至阿羅漢皆得佛道。并自會訖。同解深密",
    "T45n1863_001:0413c09": "攝大乘等言唯一乘是佛密意。亦會法華。論",
    "T45n1863_001:0413c10": "文明顯。涅槃無文。顯說行性一切遍故。言",
    "T45n1863_001:0413c11": "障未來。故名為無性。是暫時故。涅槃三十二",
    "T45n1863_001:0413c12": "云。我雖說言一切眾生悉有佛性。眾生不解",
    "T45n1863_001:0413c13": "佛如是等語。如是語者。後身菩薩尚不能",
    "T45n1863_001:0413c14": "解。而云。若云眾生悉有佛性。是名如來隨自",
    "T45n1863_001:0413c15": "意語。如來如是隨自意語。眾生云何一向作",
    "T45n1863_001:0413c16": "解。准此文意。若諸眾生皆有佛性。佛顯說有。",
    "T45n1863_001:0413c17": "如何後身菩薩不解。云何不得一向作解。以",
    "T45n1863_001:0413c18": "此故知。有無行性真如理遍。說一切有。此則",
    "T45n1863_001:0413c19": "同許佛性論五義。故說佛性。寶性論三義",
    "T45n1863_001:0413c20": "說遍。約如理故。又云。若無因緣觀得成者。闡",
    "T45n1863_001:0413c21": "提之人應有此觀。准此即許是無行性。況彼",
    "T45n1863_001:0413c22": "自許如心本有。無漏無。既是先無。無漏無",
    "T45n1863_001:0413c23": "因。後從何起。故知一性一乘并經論自會。",
    "T45n1863_001:0413c24": "云無會釋。故為失也。權實前後失者。若云權",
    "T45n1863_001:0413c25": "實相對前權後實。處處有文。前實後權。窈",
    "T45n1863_001:0413c26": "無經說者。此亦不然。理不決定。據不定性。一",
    "T45n1863_001:0413c27": "類聲聞從小起大。先三後一。可前權後實。約",
    "T45n1863_001:0413c28": "大頓悟。始終俱大。豈可前權唯是後實。深密",
    "T45n1863_001:0413c29": "所判據不定性漸悟性說。又不定判深密已",
    "T45n1863_001:0414a01": "前諸大乘經皆悉隱密。四阿含等密說法有。",
    "T45n1863_001:0414a02": "除外執我。諸般若等密說皆空。除小法執。雙",
    "T45n1863_001:0414a03": "陳非空有。方為顯了說。即華嚴雖前說。屬第",
    "T45n1863_001:0414a04": "三時。遣教雖後陳。可屬第一時。以不分明說",
    "T45n1863_001:0414a05": "空有故。但說四諦。定無異故。如彼所判。華嚴",
    "T45n1863_001:0414a06": "應權。在前說故。遺教應實。在後說故。又對不",
    "T45n1863_001:0414a07": "定亦先說實。如法華經。所度聲聞皆先聞大",
    "T45n1863_001:0414a08": "後發小心。以往准今。為聲聞性先實後權。如",
    "T45n1863_001:0414a09": "何定判前權後實。諸佛法久。後要當說真實。",
    "T45n1863_001:0414a10": "依不定人。毘尼前開。涅槃後遮。大小別。深密",
    "T45n1863_001:0414a11": "既非小教。不是專為聲聞。如何謬判以權實。",
    "T45n1863_001:0414a12": "又初七日說十地。三七日後說四諦教。豈可",
    "T45n1863_001:0414a13": "前權說後為實。故知大失。大小半滿失者。若",
    "T45n1863_001:0414a14": "判小為半。是權密教。據一類說。此則可爾。并",
    "T45n1863_001:0414a15": "約深密瑜伽等論。為其隨轉權密教者。謬大",
    "T45n1863_001:0414a16": "甚乎。何者。佛自說為了教。今判以為權密。又",
    "T45n1863_001:0414a17": "云。一分無性是小乘義者。准佛性論破小乘",
    "T45n1863_001:0414a18": "品云。若依分別部說。一切凡聖眾生并以空",
    "T45n1863_001:0414a19": "為其本。皆從空出故。空是佛性。佛性者即",
    "T45n1863_001:0414a20": "大涅槃。依薩婆多等。則一切眾生無有性得",
    "T45n1863_001:0414a21": "佛性。但有修得佛性。所以瑜伽明無依有部",
    "T45n1863_001:0414a22": "教。佛性論破。若爾。佛性涅槃說有佛性。亦應",
    "T45n1863_001:0414a23": "依分別部。涅槃亦說第一義空為佛性故。瑜",
    "T45n1863_001:0414a24": "伽論破。若許爾者。如何定執。佛性論中說有",
    "T45n1863_001:0414a25": "佛性。為顯為實。屬第五時。若云佛性論中雖",
    "T45n1863_001:0414a26": "破無。不同分別部執有故。非瑜伽所破者。亦",
    "T45n1863_001:0414a27": "應瑜伽雖說一分無。不同有部執無。非佛性",
    "T45n1863_001:0414a28": "論所破。又佛性論分明自說分別部等有。薩",
    "T45n1863_001:0414a29": "婆多等無。云故明有佛性問執無性曰即",
    "T45n1863_001:0414b01": "知不准依大破彼小乘。瑜伽論中無久對",
    "T45n1863_001:0414b02": "辨。何理得知。依小立無。破小說有。又薩婆多",
    "T45n1863_001:0414b03": "立無性得佛性。瑜伽有則性有。無則性無。豈",
    "T45n1863_001:0414b04": "同有部說。皆須小。故為大失。又判瑜伽并攝",
    "T45n1863_001:0414b05": "論等。但釋權教。准何為定。發智六足釋小乘",
    "T45n1863_001:0414b06": "經。中百等論釋於般若。并論明文眾人同悉。",
    "T45n1863_001:0414b07": "瑜伽顯揚大莊嚴論菩提資糧論等。不許定",
    "T45n1863_001:0414b08": "性迴心。一分有情無行佛性。判為釋權教。非",
    "T45n1863_001:0414b09": "大乘經。准天愛知。非智者許。又佛性論及",
    "T45n1863_001:0414b10": "寶性論義意大同。寶性第一顯釋如來藏經。",
    "T45n1863_001:0414b11": "佛性第四引深密解脫。又明其體即是三性。",
    "T45n1863_001:0414b12": "依深密經。無其顯了釋涅槃語。豈唯涅槃獨",
    "T45n1863_001:0414b13": "明佛性。如來藏等非佛性耶。佛性論等釋第",
    "T45n1863_001:0414b14": "五時教。嗚呼哀哉。諸大法將并悉涅槃。恣自",
    "T45n1863_001:0414b15": "凡陵侮聖教。",
    "T45n1863_001:0414b16": "破妄通經四",
    "T45n1863_001:0414b17": "有云。善戒地持瑜伽等說。無種性人者。據說",
    "T45n1863_001:0414b18": "客性。非本性也。何以得知。經自釋云。菩薩性",
    "T45n1863_001:0414b19": "者。謂初發心及三十七品。何以故。菩薩發菩",
    "T45n1863_001:0414b20": "提心。乃是一切善法根本。是故名發。因此發",
    "T45n1863_001:0414b21": "心得阿耨菩提。是故名因。因初發心決定必",
    "T45n1863_001:0414b22": "得阿耨菩提。是故名性。此釋初發心。以三義",
    "T45n1863_001:0414b23": "別有三種。名習種性發心。具此三義。前位發",
    "T45n1863_001:0414b24": "心唯有因義。無餘二義。然經說云。若無菩薩",
    "T45n1863_001:0414b25": "性者。雖復發心懃修精進。終不能得阿耨菩",
    "T45n1863_001:0414b26": "提者。據前位說。未至種性。雖有輕微。無決定",
    "T45n1863_001:0414b27": "必得堪忍之力及圓滿持。名為無性。非是不",
    "T45n1863_001:0414b28": "與發心為因。名無種性。此同仁王瓔珞經等。",
    "T45n1863_001:0414b29": "此不應然。若以未至種性無決定力終圓滿",
    "T45n1863_001:0414c01": "持。云終不得。名為無性者。云何經云。因初發",
    "T45n1863_001:0414c02": "心決定必得阿耨菩提。是故名性。准此經文。",
    "T45n1863_001:0414c03": "即初發心名之為性。即因初心能得菩提。云",
    "T45n1863_001:0414c04": "不至種性名為無性。未至堪忍及圓滿持云",
    "T45n1863_001:0414c05": "終不得。豈不違經文。地持云。依初發心修行",
    "T45n1863_001:0414c06": "六度。名為菩薩行方便持。依行方便滿足菩",
    "T45n1863_001:0414c07": "提。是故行方便名為大菩提持。瑜伽亦同。",
    "T45n1863_001:0414c08": "又復後位因初方有云終不得。豈不乖反。又",
    "T45n1863_001:0414c09": "因前前得有後後。云何經云。是故當知。非",
    "T45n1863_001:0414c10": "因發心懃修精進故有菩薩性。既違經義。謬",
    "T45n1863_001:0414c11": "之過甚。亦不得言無不發心云無種性。經言",
    "T45n1863_001:0414c12": "非因發心有菩薩性。地持論云。非種性人無",
    "T45n1863_001:0414c13": "種性故。雖復發心懃修精進。必不究竟阿耨",
    "T45n1863_001:0414c14": "菩提。是故當知。雖不發心不修行方便。猶得",
    "T45n1863_001:0414c15": "名為種性持。瑜伽論云。住無種性補特伽羅。",
    "T45n1863_001:0414c16": "無種性故。雖有發心及行加行為所依止。定",
    "T45n1863_001:0414c17": "不堪忍圓滿無上正等菩提。由此道理。雖未",
    "T45n1863_001:0414c18": "發心未修菩薩所行加行。若有種性。當知望",
    "T45n1863_001:0414c19": "彼而得名持。又有種性。若未發心不能速得。",
    "T45n1863_001:0414c20": "不得云終不能得。故瑜伽次云。又住種性補",
    "T45n1863_001:0414c21": "特伽羅。若不發心不修菩薩所行。雖有堪任。",
    "T45n1863_001:0414c22": "而不速證無上菩提。今約位分云無種性。故",
    "T45n1863_001:0414c23": "知為謬。又云。瑜伽論等云無性者。據客性說",
    "T45n1863_001:0414c24": "者。彼自立義理。心為本性。行無漏種為客",
    "T45n1863_001:0414c25": "性。客性自許初無。瑜伽等云無。即了義。云",
    "T45n1863_001:0414c26": "何判為不了。由不能知二種種性。一種性即",
    "T45n1863_001:0414c27": "法爾有。二習種性即法爾種。隨緣起現熏新",
    "T45n1863_001:0414c28": "種者。名為習性。善戒經云。性有二種。一者",
    "T45n1863_001:0414c29": "本性。二者客性。言本性者。陰界六入次第相",
    "T45n1863_001:0415a01": "續。無始無終法性自爾。是名本性。即是前云",
    "T45n1863_001:0415a02": "是故當知非因發心有菩薩性。地持云。雖不",
    "T45n1863_001:0415a03": "發心不修加行方便。猶得名為種性持。所修",
    "T45n1863_001:0415a04": "一切善法即為客性。瑜伽論云。從無始世展",
    "T45n1863_001:0415a05": "轉傳來法爾所得名性種性。若從先來修善",
    "T45n1863_001:0415a06": "所得。是名習姓。法性自爾即是本性故。善戒",
    "T45n1863_001:0415a07": "經云。非因發心有菩薩性者。由本有故。說",
    "T45n1863_001:0415a08": "之為主。習種新起故名為客。地持論同。彼敘",
    "T45n1863_001:0415a09": "異釋。廣為難序。徒設劬勞。又由不了法性自",
    "T45n1863_001:0415a10": "爾之言。將作真如佛性。若真如言無始終。理",
    "T45n1863_001:0415a11": "即可爾。如何善戒經言次第相續。地持云展",
    "T45n1863_001:0415a12": "轉相續。瑜伽論云展轉傳來。廣引文論。是",
    "T45n1863_001:0415a13": "真如性唐捐其功。下當顯示。又云。解深密第",
    "T45n1863_001:0415a14": "二云。一向趣寂不坐道場。無餘依中諸受",
    "T45n1863_001:0415a15": "永盡。瑜伽論云。無餘依中唯有真如無諸作",
    "T45n1863_001:0415a16": "業者。依小乘說。以四十年前。未說二乘無實",
    "T45n1863_001:0415a17": "涅槃。捨分段身別有變易眾生無斷。深密既",
    "T45n1863_001:0415a18": "在於前故。許二乘趣寂實滅。此亦非理。深",
    "T45n1863_001:0415a19": "密自判般若等經。猶非了義。今第三時是真",
    "T45n1863_001:0415a20": "了義。豈肯更隨小乘教說二乘實滅。勝義生",
    "T45n1863_001:0415a21": "讚歎為真了義。又若非真彌勒菩薩瑜伽論",
    "T45n1863_001:0415a22": "中引為決擇。可不解會釋。後代方解通經。判",
    "T45n1863_001:0415a23": "言彌勒捨實弘權。深為未可。又云。先說佛滅",
    "T45n1863_001:0415a24": "後不滅。信後不滅為了義。先說決定。今回",
    "T45n1863_001:0415a25": "心。何獨不信言決定。此不同例。唯小乘教",
    "T45n1863_001:0415a26": "定說佛滅。大乘經論咸許非真決定必不回",
    "T45n1863_001:0415a27": "心。大乘經論通說。決定不回心。變易非別受",
    "T45n1863_001:0415a28": "身。二乘一分實滅下示正中。廣為分別。又云。",
    "T45n1863_001:0415a29": "大菩薩藏經第五。邪定聚眾生非法器故。若",
    "T45n1863_001:0415b01": "使如來為彼說法。若不為說。終不堪任證於",
    "T45n1863_001:0415b02": "解脫。如來如實知彼有情非法器已。而便棄",
    "T45n1863_001:0415b03": "捨。世親釋云。惡趣名邪性定。入惡趣名邪定。",
    "T45n1863_001:0415b04": "涅槃名正性。定得涅槃名正定涅槃。既却退",
    "T45n1863_001:0415b05": "惡趣後定出。出惡趣已非邪定聚。邪定聚時",
    "T45n1863_001:0415b06": "如來捨置。非邪定時菩薩化也。故知是非畢",
    "T45n1863_001:0415b07": "竟無性。大集第十云。為邪定者。方便演說。令",
    "T45n1863_001:0415b08": "壞邪定。無善子者。令種善子。無法器者。令作",
    "T45n1863_001:0415b09": "法器。為法器者。演說菩提。亦不應理。菩薩藏",
    "T45n1863_001:0415b10": "大集經二說意別。菩薩藏說。若使如來為彼",
    "T45n1863_001:0415b11": "說法。若不說法。終不堪任證於解脫。知非法",
    "T45n1863_001:0415b12": "器。而便棄捨據無種性。不得涅槃。云非法器",
    "T45n1863_001:0415b13": "而便棄捨。非全棄捨。亦令彼得人天樂故。若",
    "T45n1863_001:0415b14": "是惡趣名為邪定。佛棄捨者。云何菩薩垂形",
    "T45n1863_001:0415b15": "六道。豈許菩薩慈悲過佛。又若言。在惡趣",
    "T45n1863_001:0415b16": "邪定之時。佛便捨置。出惡趣已非邪定時。佛",
    "T45n1863_001:0415b17": "菩薩化。豈非滅削諸聖悲願。大集經云。為邪",
    "T45n1863_001:0415b18": "定者。方便演說令壞邪定。無善子者。令種善",
    "T45n1863_001:0415b19": "子。無法器者。令作法器。為法器者。宣說菩",
    "T45n1863_001:0415b20": "提。此據有性得涅槃記。由作五逆等。名邪定",
    "T45n1863_001:0415b21": "聚。設是有性。斷善根者。亦名邪定聚。由斷",
    "T45n1863_001:0415b22": "見善及五逆等。未有廣多新熏善種。云無善",
    "T45n1863_001:0415b23": "子。未至成就。云非法器。不爾。如何菩薩藏經",
    "T45n1863_001:0415b24": "邪定棄捨。大集即云。方便為說。亦不得說。言",
    "T45n1863_001:0415b25": "大集經中據出邪定。若出邪定便非邪定者。",
    "T45n1863_001:0415b26": "說為邪定者方便演說故。由不能知經論所",
    "T45n1863_001:0415b27": "說三聚有別。作此通經下示正中。廣為開示。",
    "T45n1863_001:0415b28": "又云。央掘摩羅經第二云。云何名邪定。諸",
    "T45n1863_001:0415b29": "佛不能化。又次下云。所言邪定謂一闡提。正",
    "T45n1863_001:0415c01": "定謂二乘菩薩。斷善根者名一闡提。善根續",
    "T45n1863_001:0415c02": "已即非一闡提。斷時名不可治。續已可治。涅",
    "T45n1863_001:0415c03": "槃三十三云。一闡提人而不能救地獄之苦。",
    "T45n1863_001:0415c04": "名不可治。作後世種還名可治。故一切眾生",
    "T45n1863_001:0415c05": "皆有佛性。故不可治說近非遠。亦不應然。央",
    "T45n1863_001:0415c06": "掘摩經云。邪定聚佛不能化。是無種性。與",
    "T45n1863_001:0415c07": "涅槃經三十三別。涅槃為作後世因者。即是",
    "T45n1863_001:0415c08": "能化。又第十說。如白羊角等。闡提同央掘",
    "T45n1863_001:0415c09": "經。又一闡提非唯斷善。但將續善說為可治。",
    "T45n1863_001:0415c10": "此說有餘。又一闡提雖有當善。而不能救地",
    "T45n1863_001:0415c11": "獄之苦。未來可救。現在之世無如之何。名",
    "T45n1863_001:0415c12": "不可救。據定報說。若非決定地獄苦可救。不",
    "T45n1863_001:0415c13": "爾。如何。有於現在或生死位。及以後世續",
    "T45n1863_001:0415c14": "善根別。又如五逆名無間業。作已決定往惡",
    "T45n1863_001:0415c15": "趣受。經論又說。五逆四重悔淨滅除。不往",
    "T45n1863_001:0415c16": "惡趣生人天等。此由業果有定不定。於定",
    "T45n1863_001:0415c17": "之中。復時報別。經一向說。解亦有餘。證",
    "T45n1863_001:0415c18": "有佛性故。亦不可。彼由不了闡提多種故。謬",
    "T45n1863_001:0415c19": "通經下示正中。當為開顯。又云。善戒經第三",
    "T45n1863_001:0415c20": "云。眾生調伏有其四種。一聲聞乘性得聲聞",
    "T45n1863_001:0415c21": "道。二緣覺乘性得緣覺道。三有佛性得佛道。",
    "T45n1863_001:0415c22": "四有人天性得人天樂。地持第二瑜伽三十",
    "T45n1863_001:0415c23": "七所說皆同。然調伏有六。一性調伏。二人調",
    "T45n1863_001:0415c24": "伏。性調伏說本性。至發心位。人調伏說四",
    "T45n1863_001:0415c25": "客性。本性說遠。一切皆欲菩提。客性說近。",
    "T45n1863_001:0415c26": "有四種別。故經云。性調伏者有善種子故修",
    "T45n1863_001:0415c27": "善法。修善法故壞二障。修善法故身心清淨。",
    "T45n1863_001:0415c28": "身心清淨故若遇善友若不值遇能壞二障。",
    "T45n1863_001:0415c29": "如癰已熟。遇師悉得除愈等。一切眾生亦",
    "T45n1863_001:0416a01": "復如是。修行畢得菩提時。是名為熟。是名",
    "T45n1863_001:0416a02": "性調伏。既說本性調伏已。密意說一切眾生",
    "T45n1863_001:0416a03": "當成佛也。同法華論及十法經定性聲聞以",
    "T45n1863_001:0416a04": "佛性因記成佛也。二人調伏者四。如上所",
    "T45n1863_001:0416a05": "說。故知人調伏是近因也。有無人無性等。",
    "T45n1863_001:0416a06": "皆是近故。既無人天性。後有人天性。故知先",
    "T45n1863_001:0416a07": "無三乘性。後得三乘性。此說亦非。言性調伏",
    "T45n1863_001:0416a08": "總明本來法爾自性。二眾生調伏即明所調",
    "T45n1863_001:0416a09": "伏。故瑜伽云。所成熟補特伽羅略有四種。約",
    "T45n1863_001:0416a10": "生明性。有無不同。大小性別。三行調伏。明菩",
    "T45n1863_001:0416a11": "薩修行所有差別。謂修勝身諸根智慧等。四",
    "T45n1863_001:0416a12": "方便調伏。明菩薩修有三十二方便。五成熟",
    "T45n1863_001:0416a13": "調伏者。明能成熟者及所成熟者。六者熟印",
    "T45n1863_001:0416a14": "調伏。即明所成熟。已成熟者所有印相。顯如",
    "T45n1863_001:0416a15": "經論。煩不能引。故性調伏及人調伏非約遠",
    "T45n1863_001:0416a16": "近。若云性調伏即明遠性。眾生本性。二生",
    "T45n1863_001:0416a17": "調伏即是近性。眾生客性。一切眾生皆有本",
    "T45n1863_001:0416a18": "性。咸應令作佛。何故近以三乘熟之。何故穢",
    "T45n1863_001:0416a19": "食置於寶器。欲行大道。反示小徑。彼自無",
    "T45n1863_001:0416a20": "瘡。何傷之也。又說近性。為因他有。為本自",
    "T45n1863_001:0416a21": "成。若因他有。云何地持言。有聲聞性者。以聲",
    "T45n1863_001:0416a22": "聞乘而成熟之等。何故不言無聲聞性以聲",
    "T45n1863_001:0416a23": "聞性而成熟之等。若云據己有者。以聲聞乘",
    "T45n1863_001:0416a24": "而成熟之。若爾。何故復云無種性者則以善",
    "T45n1863_001:0416a25": "趣而成熟之。不言以聲聞乘性等而成熟之。",
    "T45n1863_001:0416a26": "若云既未有性。云何可成熟。若爾。無既不為",
    "T45n1863_001:0416a27": "說。何時當得有。又云。既無人天性。後有人天",
    "T45n1863_001:0416a28": "性。故知先無三乘性。後得三乘性。此例虛設。",
    "T45n1863_001:0416a29": "曾無文說先無人天種性。後令有人天種性。",
    "T45n1863_001:0416b01": "若許初無後今有者。即人天趣在佛後有。即",
    "T45n1863_001:0416b02": "應有始。又人天種性生得善感。生得善者。生",
    "T45n1863_001:0416b03": "即便得。豈是先無。後他令有耶。劫壞有生人",
    "T45n1863_001:0416b04": "天。豈佛教耶。若云。智度論云。不住涅槃者。",
    "T45n1863_001:0416b05": "著人天樂福中。與作涅槃因。故知無因後還",
    "T45n1863_001:0416b06": "有性。此亦不爾。智度論云與作涅槃因者。據",
    "T45n1863_001:0416b07": "無現說。非無種子。無種果生。不應理故。又",
    "T45n1863_001:0416b08": "云。若雖言與人天樂。即有性無性別。即所引",
    "T45n1863_001:0416b09": "文云天人善而成熟者。不為定量。此亦不爾。",
    "T45n1863_001:0416b10": "論為定量。何以故。智論云。不住涅槃者。置",
    "T45n1863_001:0416b11": "人天性中。與作涅槃因。不言無種性。以人",
    "T45n1863_001:0416b12": "天善根而成熟之。作涅槃因。是三乘因而成",
    "T45n1863_001:0416b13": "熟之故。又若云不許無種果得生者。何故楞",
    "T45n1863_001:0416b14": "伽經云斷善根無性後得涅槃。故知無因後",
    "T45n1863_001:0416b15": "還有性。亦不爾。大悲菩薩亦在此中。豈無",
    "T45n1863_001:0416b16": "佛性名為無性。故知大悲見未成佛云無。斷",
    "T45n1863_001:0416b17": "善見斷云。非無種子亦不得。難云。若有涅",
    "T45n1863_001:0416b18": "槃因。何故著人天樂中。作涅槃因。善戒經說",
    "T45n1863_001:0416b19": "有三乘性三乘調伏故。此亦不爾。豈有涅槃",
    "T45n1863_001:0416b20": "因。皆能即成聖無暇。不成聖故置人天中。故",
    "T45n1863_001:0416b21": "無著般若論云。難處生者待時故。此意說。",
    "T45n1863_001:0416b22": "生見在難所。待生人天。離難所已而成熟之。",
    "T45n1863_001:0416b23": "謬通勝鬘。准此可悉。又云。瑜伽五十二名無",
    "T45n1863_001:0416b24": "涅槃法。及六十七莊嚴論第一。無涅槃法者。",
    "T45n1863_001:0416b25": "據客性說。非本正因。本正同有。不可分人。客",
    "T45n1863_001:0416b26": "性有無不同。據斯性別。故優婆塞戒經第一",
    "T45n1863_001:0416b27": "云。以菩提有上中下。菩提非本有。此亦不可",
    "T45n1863_001:0416b28": "義。此說其果由因方得。云非本有。設若說",
    "T45n1863_001:0416b29": "因據新熏起。不障本有上中下性。不爾。如何",
    "T45n1863_001:0416c01": "齊有本大因。始令成三品。過如前說。又云。",
    "T45n1863_001:0416c02": "菩薩由發心得。名不由本性。故准知。得三",
    "T45n1863_001:0416c03": "乘性。名不由本性。此義不爾。名是假說無",
    "T45n1863_001:0416c04": "其實性。云不由性故。攝大乘論云。名義互為",
    "T45n1863_001:0416c05": "客。其事應尋思。非其種性。法體不別。又非無",
    "T45n1863_001:0416c06": "本性。由發心始得。違善戒經。非由發心有",
    "T45n1863_001:0416c07": "菩薩性故。若約位通。如前已非。又次引人",
    "T45n1863_001:0416c08": "調伏。亦如前非。又引攝論云。具障而闕因。諸",
    "T45n1863_001:0416c09": "佛不自在。瑜伽或就障。或就因明。二說不同。",
    "T45n1863_001:0416c10": "皆非本性者。據何為說。設非本性。俱空言。",
    "T45n1863_001:0416c11": "即能顯定。又云畢竟闡提。據寶性論云。以無",
    "T45n1863_001:0416c12": "量時故。名畢竟無涅槃法。涅槃經佛性論說",
    "T45n1863_001:0416c13": "亦爾。後定發心皆得成佛者。此等皆據時邊",
    "T45n1863_001:0416c14": "者說。非畢竟者。何以得知。無上依經云。有三",
    "T45n1863_001:0416c15": "品眾生。一者著有。復有二種。一者背涅槃",
    "T45n1863_001:0416c16": "道。無涅槃性。不求涅槃。願樂生死。二者於我",
    "T45n1863_001:0416c17": "法中不生渴仰。誹謗大乘。阿難是等眾生非",
    "T45n1863_001:0416c18": "我弟子。佛非彼師。乃至云以生死轉作。於",
    "T45n1863_001:0416c19": "後際落闡提網。不能自出。前是無性。後雖有",
    "T45n1863_001:0416c20": "性。鈍根長時謗法不信。寶性論中會此第二。",
    "T45n1863_001:0416c21": "非第一人。云。為回轉謗法者。言無量時。故非",
    "T45n1863_001:0416c22": "第一。若不如是。何故分二。又論自云。若無因",
    "T45n1863_001:0416c23": "緣生如是心者。一闡提等無涅槃性。應發菩",
    "T45n1863_001:0416c24": "提心。不爾。不應經論之中俱作二說。若云",
    "T45n1863_001:0416c25": "論自會訖將此為定。莊嚴佛地亦分明說無",
    "T45n1863_001:0416c26": "性之人畢竟不成佛。何故不定。故知二說各",
    "T45n1863_001:0416c27": "據性別。經論無違。若云。涅槃經中佛亦自會。",
    "T45n1863_001:0416c28": "障未來故。名為無性。必當得故。名為有性者。",
    "T45n1863_001:0416c29": "亦不應理。此據時邊。說必當得。非畢竟者。若",
    "T45n1863_001:0417a01": "不如是。何故第十云。假使一切無量眾生一",
    "T45n1863_001:0417a02": "時成熟阿耨菩提已。此諸如來亦復不見彼",
    "T45n1863_001:0417a03": "一闡提得成菩提。諸佛有滅盡期。可云。此人",
    "T45n1863_001:0417a04": "時長故不見佛。無涅槃時。如何言不見。以此",
    "T45n1863_001:0417a05": "故知有畢竟無性。於莊嚴論廣作餘通。徒設",
    "T45n1863_001:0417a06": "劬勞。又引攝論云。聖弟子言。此全無少分善",
    "T45n1863_001:0417a07": "根而棄捨。佛觀知有而度之者。知有微少不",
    "T45n1863_001:0417a08": "具因。莊嚴論說不具因。即是餘生微少善根。",
    "T45n1863_001:0417a09": "無此微少名畢竟無性者。此亦不爾。無微",
    "T45n1863_001:0417a10": "少善許後作佛。還是時邊何名畢竟。未曾起",
    "T45n1863_001:0417a11": "得微少善者。乃是一向行惡行。時邊所收。非",
    "T45n1863_001:0417a12": "畢竟無性。若云畢竟後不作佛。何故次下云。",
    "T45n1863_001:0417a13": "已說無性次說令入。此亦不爾。言令入者。以",
    "T45n1863_001:0417a14": "彼論文前說有性。後說無性。有無相對說。次",
    "T45n1863_001:0417a15": "說令入者。說有性令入。不爾。如何云若無",
    "T45n1863_001:0417a16": "性差別則無乘差別等。又云。攝論具障而闕",
    "T45n1863_001:0417a17": "因。諸佛不得自在。無性釋云。具障謂煩惱業",
    "T45n1863_001:0417a18": "異。異熟闕因。諸無涅槃因。具障。雖前佛不",
    "T45n1863_001:0417a19": "自在。後佛有自在。例闕因者。應知亦爾。彼說",
    "T45n1863_001:0417a20": "非理。煩惱感果。雖俱有定。即有報盡之時。報",
    "T45n1863_001:0417a21": "盡之時佛得自在。令使涅槃。無因之者於此",
    "T45n1863_001:0417a22": "位中佛不自在。不得令有。豈有自然有因之",
    "T45n1863_001:0417a23": "時。各於彼位佛方教化。若本無因後自然有。",
    "T45n1863_001:0417a24": "亦本凡夫決定自然成聖。何故假善友佛等",
    "T45n1863_001:0417a25": "為緣。於此至理應深可思。如不能悟。余無自",
    "T45n1863_001:0417a26": "在。",
    "T45n1863_001:0417a27": "破行性遍",
    "T45n1863_001:0417a28": "有義。理行佛性一切悉有。如大雲經等。如來",
    "T45n1863_001:0417a29": "常住。二亦無滅。一切眾生悉有佛性為宗。",
    "T45n1863_001:0417b01": "此不盡理。信理性遍。是真弟子。言事性遍。經",
    "T45n1863_001:0417b02": "無誠文。雖言得菩提心。能信亦是。非要能得",
    "T45n1863_001:0417b03": "佛果菩提。方名得心。准所引文。無一切生皆",
    "T45n1863_001:0417b04": "成佛語。若第八體。是有漏性。無記法。非無漏",
    "T45n1863_001:0417b05": "因。天親攝論等皆悉不許。若言無二乘滅。據",
    "T45n1863_001:0417b06": "不定性。由來共許。若論定性。此不極成。涅槃",
    "T45n1863_001:0417b07": "經云。若云四果皆得作佛。不解我意。涅槃二",
    "T45n1863_001:0417b08": "十七云。一切悉有心。有心皆作佛者。如說一",
    "T45n1863_001:0417b09": "乘。約同體。約同體意樂。三十六云。一切善",
    "T45n1863_001:0417b10": "不善無記等法盡名佛性者。不善。謂煩惱等。",
    "T45n1863_001:0417b11": "若是不善所依真如名為佛性。此則可爾。即",
    "T45n1863_001:0417b12": "以不善名為佛性。違入大乘論。彼云。汝癡",
    "T45n1863_001:0417b13": "無智。謂煩惱為因等。如顯示中。引煩惱若",
    "T45n1863_001:0417b14": "為菩提因。豈以不善為善法因。故名佛性。非",
    "T45n1863_001:0417b15": "正佛性。不可為證。若云。恒河中七人不離佛",
    "T45n1863_001:0417b16": "性水。豈非行性者。不爾。此在理佛性水。若行",
    "T45n1863_001:0417b17": "性遍。悉皆得出。何名七人各一。言諸法諸道",
    "T45n1863_001:0417b18": "若因若果悉是佛性者。據一人具七說。以第",
    "T45n1863_001:0417b19": "一人有非無性而求有者。亦名常沒。如佛",
    "T45n1863_001:0417b20": "性論所會闡提非無性者。又准此文。雖言常",
    "T45n1863_001:0417b21": "沒。許有出時。言一切生悉有佛性。非定一切。",
    "T45n1863_001:0417b22": "行證不遍故。又云。三十七云。為非佛性說於",
    "T45n1863_001:0417b23": "佛性。非佛性者。所謂牆壁瓦石無情之物。",
    "T45n1863_001:0417b24": "離如是等無情之者。是名佛性者。此亦不爾。",
    "T45n1863_001:0417b25": "貪瞋癡等何名佛性。若以貪等能覆佛性者。",
    "T45n1863_001:0417b26": "故知無性。煩惱覆真名為佛性。非必行性。",
    "T45n1863_001:0417b27": "何能顯行性。亦同如性遍。若云無行性何得",
    "T45n1863_001:0417b28": "名佛性。此亦不爾。瓦石全非。故對生簡眾生",
    "T45n1863_001:0417b29": "無者。且陰不論。若云據覆真故名佛性。瓦",
    "T45n1863_001:0417c01": "石等爾。何須簡者。此義不例。貪等是障。瓦石",
    "T45n1863_001:0417c02": "非障。故經說云。妙色如本住世間。智者於中",
    "T45n1863_001:0417c03": "得解脫。又經云。如財在異方。得言有財者。",
    "T45n1863_001:0417c04": "據有性者說。三十三云。非有如虛空。非無如",
    "T45n1863_001:0417c05": "兔角。令觀行佛性。現雖有因。而未得果。可",
    "T45n1863_001:0417c06": "增長故。非常有故。不如虛空。能為因故。果當",
    "T45n1863_001:0417c07": "得故。不如兔角。而言。說闡提無性。破虛空之",
    "T45n1863_001:0417c08": "常有。說闡提有性。破兔角之常無。若言一",
    "T45n1863_001:0417c09": "分法爾先有。即同虛空常有。一分畢竟無。即",
    "T45n1863_001:0417c10": "同兔角常無。如是說者。謗三寶也。不爾。汝若",
    "T45n1863_001:0417c11": "以真如及心。為平等性。一切常有。即如虛空",
    "T45n1863_001:0417c12": "過。若云據客性見無當有者。此亦不然。無",
    "T45n1863_001:0417c13": "因而生。非釋迦子。又復有漏非無漏因。過已",
    "T45n1863_001:0417c14": "數說。觀此經意。以因中非定有果。如虛空常",
    "T45n1863_001:0417c15": "有。非定無果。如兔角常無。果當有故。非先有",
    "T45n1863_001:0417c16": "故。能為因故。非如言詮顯現得故。又云。三十",
    "T45n1863_001:0417c17": "三云。聲聞緣覺八萬六萬四萬二萬十千劫",
    "T45n1863_001:0417c18": "住處。名為涅槃。無上法主聖主住處。名大",
    "T45n1863_001:0417c19": "涅槃。准此二乘無實涅槃者。此亦不爾。經云。",
    "T45n1863_001:0417c20": "名為涅槃。不名大涅槃。云何云無。又據不定",
    "T45n1863_001:0417c21": "後回者。作如是說。非定性者。又云。若預流",
    "T45n1863_001:0417c22": "等位。定願留身。八萬劫等及分段有餘。不應",
    "T45n1863_001:0417c23": "道理。何以故。涅槃十一病行中云。有五種人。",
    "T45n1863_001:0417c24": "第一人者斷三結故。得須陀洹。不落地獄畜",
    "T45n1863_001:0417c25": "生餓鬼。人天七返。永盡諸苦入於涅槃。乃至",
    "T45n1863_001:0417c26": "是人未來過八萬劫。得阿耨菩提等。准此故",
    "T45n1863_001:0417c27": "知。非預流位分段有餘。依人天七返永盡諸",
    "T45n1863_001:0417c28": "苦。後八萬劫故。亦非留身。自謂為涅槃。故預",
    "T45n1863_001:0417c29": "流等位永盡諸苦入涅槃故者。此亦不爾。此",
    "T45n1863_001:0418a01": "談彼果有此功德。非要無學始得超大。若",
    "T45n1863_001:0418a02": "執經說人天七返永盡諸苦入於涅槃。豈不",
    "T45n1863_001:0418a03": "許彼得滅七生永盡諸苦耶。又若得涅槃永",
    "T45n1863_001:0418a04": "盡諸苦。無學得涅槃。應不受變易。變易之身",
    "T45n1863_001:0418a05": "亦行苦故。雖入涅槃。言諸苦盡不廢無學受",
    "T45n1863_001:0418a06": "變易身。雖言預流極七返生。亦許滅七得無",
    "T45n1863_001:0418a07": "學果。故知此文據功能說。或據一類取無學",
    "T45n1863_001:0418a08": "者。理實初果亦得回心即受變易。佛地論中",
    "T45n1863_001:0418a09": "有誠說故。法華有學并回心故。既許法華為",
    "T45n1863_001:0418a10": "了義說。何不信受有學回心。又涅槃第十九",
    "T45n1863_001:0418a11": "直云。須陀洹人八萬劫。乃至辟支佛十千劫。",
    "T45n1863_001:0418a12": "第二十又亦直云。須陀洹人八萬劫等得阿",
    "T45n1863_001:0418a13": "耨菩提心。乃至辟支十千劫得菩提心。云何",
    "T45n1863_001:0418a14": "經說羅漢辟支。即許依文說前三果。即執不",
    "T45n1863_001:0418a15": "許一經所說。尚致愛憎。取捨諸文。寔為多",
    "T45n1863_001:0418a16": "謬。引法華及法華論言。唯一佛乘聲聞皆依",
    "T45n1863_001:0418a17": "佛。又佛性論入聖道已生究竟心。為破如是",
    "T45n1863_001:0418a18": "增上慢心。故知法華真實法教。世親菩薩為",
    "T45n1863_001:0418a19": "真實。何人更全將為不了者。不爾。何者。勝",
    "T45n1863_001:0418a20": "鬘經云。若如來隨彼所欲而方便說。解深密",
    "T45n1863_001:0418a21": "云。若不知佛此密意。涅槃經。我於一時說一",
    "T45n1863_001:0418a22": "行一緣一乘一道等。我諸弟子不解我意。言",
    "T45n1863_001:0418a23": "四果等皆得作佛。攝大乘論無著自云。引攝",
    "T45n1863_001:0418a24": "一類。天親無性俱云隱密。釋迦無著普世親",
    "T45n1863_001:0418a25": "師。判為不了。世親何人將為了義。又天親判",
    "T45n1863_001:0418a26": "為了義。餘人何合將為不了。若爾解深密經",
    "T45n1863_001:0418a27": "佛自說為了義。餘是何人判為權密。又云。密",
    "T45n1863_001:0418a28": "嚴下卷云。若解脫者眾生界滅。即壞如來一",
    "T45n1863_001:0418a29": "切智性。去來今佛所知之法不得平等。又若",
    "T45n1863_001:0418b01": "涅槃眾生滅者。誰離於苦有無餘耶。降魔等",
    "T45n1863_001:0418b02": "事皆是妄說。是故當知。諸觀行者證於解脫。",
    "T45n1863_001:0418b03": "其身常住。離諸有蘊滅諸習氣。譬如熱鐵投",
    "T45n1863_001:0418b04": "之冷水。熱勢雖除而鐵不壞者。此文意別。初",
    "T45n1863_001:0418b05": "言若眾生界滅即壞如來一切智性。據真如",
    "T45n1863_001:0418b06": "說。名眾生界故。寶性論引不增不減經云。舍",
    "T45n1863_001:0418b07": "利弗不離眾生界有法身。不離法身有眾生",
    "T45n1863_001:0418b08": "界。眾生界即法身。法身即眾生界。此二法者",
    "T45n1863_001:0418b09": "義一名異。諸大乘經處處有文。故不可以證",
    "T45n1863_001:0418b10": "二乘者無餘不滅。若云。經云。證於解脫其身",
    "T45n1863_001:0418b11": "常住。離眾有蘊滅諸習氣等。以為證者。此",
    "T45n1863_001:0418b12": "亦不爾。此說如來。若許二乘入無餘依亦如",
    "T45n1863_001:0418b13": "是者。與佛何殊。更須趣大。若云許二乘無餘",
    "T45n1863_001:0418b14": "身智都滅。違密嚴上卷。彼涅槃若滅壞。眾",
    "T45n1863_001:0418b15": "生有終盡。眾生若有終。是亦有初際。原有",
    "T45n1863_001:0418b16": "非生法。而始依眾生。無有非眾生。尚生眾",
    "T45n1863_001:0418b17": "生界者。此亦不爾。此據理性。或說如來。若以",
    "T45n1863_001:0418b18": "經說眾生有終應有初際。論眾生滅者。煩惱",
    "T45n1863_001:0418b19": "亦爾。煩惱即眾生。因果俱無始。豈以煩惱盡",
    "T45n1863_001:0418b20": "例煩惱有初。若不許或終。諸佛有煩惱。雖許",
    "T45n1863_001:0418b21": "煩惱斷。而說或無初。雖復身終。何妨得無始。",
    "T45n1863_001:0418b22": "故彼經意約理性論。又大法鼓經云。迦葉白",
    "T45n1863_001:0418b23": "佛言。世尊眾生般涅槃者。為有盡耶。為無盡",
    "T45n1863_001:0418b24": "耶佛告迦葉。眾生無有盡也。白佛。云何不",
    "T45n1863_001:0418b25": "盡佛言。若眾生盡者。應有減損。此修多羅則",
    "T45n1863_001:0418b26": "為無義。是故迦葉諸佛世尊般涅槃者悉皆",
    "T45n1863_001:0418b27": "常住。以是義故。諸佛世尊般涅槃者終不磨",
    "T45n1863_001:0418b28": "滅。不說二乘般涅槃者亦常不壞。或生界真",
    "T45n1863_001:0418b29": "如無盡。又大莊嚴論第一云。餘人善根無利",
    "T45n1863_001:0418c01": "他故。餘人善根涅槃時盡故。菩薩善根不爾。",
    "T45n1863_001:0418c02": "由此為因。種性最勝。若二乘人入無餘依有",
    "T45n1863_001:0418c03": "善根在如何言滅。無著天親事慈尊。自復",
    "T45n1863_001:0418c04": "登極喜言善根滅。如何不信。又云。楞伽第二",
    "T45n1863_001:0418c05": "五性中云。大慧說三乘者。為發起修行地。諸",
    "T45n1863_001:0418c06": "性差別非究竟地。又云。彼三種人聲聞緣覺",
    "T45n1863_001:0418c07": "究竟說得如來法身。經說三人。是定性二乘",
    "T45n1863_001:0418c08": "及不定性故者。此亦不爾。彼經初定不定性",
    "T45n1863_001:0418c09": "以為三乘。復說第四不定性乘。准取不定。",
    "T45n1863_001:0418c10": "如無性中大悲菩薩。雖亦大乘性。由悲願異。",
    "T45n1863_001:0418c11": "更別說三。云非究竟。據不定說。若判說三。",
    "T45n1863_001:0418c12": "是定二乘及不定者。定亦起大。何須別說第",
    "T45n1863_001:0418c13": "四乘耶。下釋四卷楞伽。准知謬。勝鬘經寶",
    "T45n1863_001:0418c14": "性論佛性論等文。皆准前知。世親位居伏忍。",
    "T45n1863_001:0418c15": "蒙讚獨為指南。慈氏身住法雲。何不孤稱逐",
    "T45n1863_001:0418c16": "北。偏讚凡位菩薩說教為真。抑補處慈尊談",
    "T45n1863_001:0418c17": "法為非了。豈非過乎。",
    "T45n1863_001:0418c18": "破定顯密五",
    "T45n1863_001:0418c19": "有義。法華一乘是了義說。三乘非了。問一乘",
    "T45n1863_001:0418c20": "為實。三乘為權。法華等是。何故深密說一為",
    "T45n1863_001:0418c21": "權。四為真實。答一乘有二。一密意一乘。二",
    "T45n1863_001:0418c22": "究竟一乘。有差別故。深密攝論等。是密意一",
    "T45n1863_001:0418c23": "乘。法華勝鬘等。是究竟一乘。何以得知有斯",
    "T45n1863_001:0418c24": "二類。以二義辨。一述異。二引兩文對顯。述",
    "T45n1863_001:0418c25": "異有九。一存三破二異。二說時前後異。三說",
    "T45n1863_001:0418c26": "位不同異。四滅別道同異。五分同全同異。六",
    "T45n1863_001:0418c27": "有會無會異。七合三開一異。八為人勝劣異。",
    "T45n1863_001:0418c28": "九說義不同異。此不應爾。九門俱非。初存",
    "T45n1863_001:0418c29": "三破異者。且判深密等。存三為一故權法華",
    "T45n1863_001:0419a01": "等破三明一故實。此前已顯謬判教文。二說",
    "T45n1863_001:0419a02": "時前後異。云華嚴深密等四十年已前說故",
    "T45n1863_001:0419a03": "權。法華勝鬘等是已後說故實。此亦不爾。若",
    "T45n1863_001:0419a04": "法華前存三明一故為密者。如深密等四十",
    "T45n1863_001:0419a05": "年後說。可如所判。已說小乘。有可存故。且",
    "T45n1863_001:0419a06": "縱為權。華嚴乃在三七前曾未說小。則未有",
    "T45n1863_001:0419a07": "可存。如何亦判為隱密說。若通論後位說二",
    "T45n1863_001:0419a08": "乘時。亦應隱密通會後一。寧不許耶。故不可",
    "T45n1863_001:0419a09": "以前後判定。又復自判攝論一乘并是權密。",
    "T45n1863_001:0419a10": "即法華等盡攝論釋。同深密等一乘非了。如",
    "T45n1863_001:0419a11": "何得判前權後實。三說位不同異。云。解深密",
    "T45n1863_001:0419a12": "等說。如乳酪如眾流位一。法一乘如至醍醐",
    "T45n1863_001:0419a13": "皆歸海位一者。此亦不爾。如乳等喻。且據一",
    "T45n1863_001:0419a14": "類不定性人從小向大者。各定根性。則不如",
    "T45n1863_001:0419a15": "是。若執喻說修行之者前後定爾。豈許頓悟",
    "T45n1863_001:0419a16": "亦由小耶。有不住則能趣大。應許酥等非從",
    "T45n1863_001:0419a17": "乳出。又法華論有聲聞如乳等。佛位如醍醐。",
    "T45n1863_001:0419a18": "豈許深密等所說一乘是聲聞位猶如乳等。",
    "T45n1863_001:0419a19": "又許菩薩有頓非漸。如何定判位異為權。若",
    "T45n1863_001:0419a20": "云深密對不定性位異為權者。以何得知為",
    "T45n1863_001:0419a21": "小不定判為不實。四滅別道同異。云。密意",
    "T45n1863_001:0419a22": "一乘道等同故。名之為一。究竟一乘二乘無",
    "T45n1863_001:0419a23": "滅。至佛方有者。不爾。只有說三解脫為等。無",
    "T45n1863_001:0419a24": "說智德三乘共等。如何今判道等皆同然涅",
    "T45n1863_001:0419a25": "槃經云。一道一緣等者。約向大乘云同一道。",
    "T45n1863_001:0419a26": "非說三別。所覺道同。又深密經云。相生勝",
    "T45n1863_001:0419a27": "義。無自性如是我皆已顯示。故於其中立一",
    "T45n1863_001:0419a28": "乘。非有情性無差別。說無性同。即二乘無",
    "T45n1863_001:0419a29": "別滅。與法華等一乘何別。五分同全同異。",
    "T45n1863_001:0419b01": "云。密意一乘人無我解脫身分段身同。法無",
    "T45n1863_001:0419b02": "我法身變易身身不同。究竟一乘此等皆同",
    "T45n1863_001:0419b03": "者。既判攝論等為密一乘。如何論文云法無",
    "T45n1863_001:0419b04": "我解脫等故性不同等。顯揚論云。即彼諸法",
    "T45n1863_001:0419b05": "約無差別相說故。乃至法無我平等故。若云",
    "T45n1863_001:0419b06": "彼不許終終法無我平等者。豈法華一乘諸",
    "T45n1863_001:0419b07": "聲聞等已證法無我等耶。若云許當證故者。",
    "T45n1863_001:0419b08": "攝論等中。亦許不定當得證故。如何為權。若",
    "T45n1863_001:0419b09": "云非說一切皆當同故者。法華亦爾。天親論",
    "T45n1863_001:0419b10": "釋不為定性。損驚怖故。若許定性此等皆同。",
    "T45n1863_001:0419b11": "何不為說。又楞伽云。同入八地三昧樂門",
    "T45n1863_001:0419b12": "者。是曾行大行。不說定性。豈許皆同。又違梁",
    "T45n1863_001:0419b13": "論。梁論云。前偈以了義說一乘。後偈以祕密",
    "T45n1863_001:0419b14": "義說一乘故。又云。復名於法如平等意。諸",
    "T45n1863_001:0419b15": "聲聞等人。如來於法華經中。為其授記。已得",
    "T45n1863_001:0419b16": "佛意。但得法如平等意。未得佛法身。若得",
    "T45n1863_001:0419b17": "此法如平等意。彼作是思惟。如來法如即是",
    "T45n1863_001:0419b18": "我法如。由如是意故說一乘。准此論釋。豈攝",
    "T45n1863_001:0419b19": "大乘論等所明一乘是權。但人無我等同法",
    "T45n1863_001:0419b20": "華經說。究竟一乘法無我法身等皆同耶。六",
    "T45n1863_001:0419b21": "有會無會異中。云密意一乘不會說三為方",
    "T45n1863_001:0419b22": "便。究竟一乘會說二滅為方便者。不爾。不",
    "T45n1863_001:0419b23": "全會三者。據有定性故。言會三者。據不定性",
    "T45n1863_001:0419b24": "故。定不定性。法華論楞伽經并有明說。若",
    "T45n1863_001:0419b25": "無定性但得作佛。何故涅槃經云不解我意。",
    "T45n1863_001:0419b26": "勝鬘經云。隨彼所欲而方便說等。又攝大乘",
    "T45n1863_001:0419b27": "正指法華經云。復次於法華大集中有諸菩",
    "T45n1863_001:0419b28": "薩。名同舍利弗等。深密云。非有情性無差",
    "T45n1863_001:0419b29": "別攝論平等故性不同。法華論云。為二種人",
    "T45n1863_001:0419c01": "說。此皆會訖。如何言不會法華。由不披文。但",
    "T45n1863_001:0419c02": "道聽爾。七合三開一異中云。深密會昔合三",
    "T45n1863_001:0419c03": "乘為一乘。一非三中之文。法華會昔開一為",
    "T45n1863_001:0419c04": "三乘。一是三中之佛乘者。不爾。成道七日即",
    "T45n1863_001:0419c05": "說大乘。法華經云。雖復說三乘。但為教菩",
    "T45n1863_001:0419c06": "薩。又云。雖示種種道。其實為一乘。即會一代",
    "T45n1863_001:0419c07": "所說三乘。更於何時所說三乘。云是開一為",
    "T45n1863_001:0419c08": "三乘者。又說一乘。一乘即大乘。豈解深密",
    "T45n1863_001:0419c09": "接彼定性二乘為大。故為不可。又解深密依",
    "T45n1863_001:0419c10": "三無性說乘為一。法華亦同。論釋十方佛土",
    "T45n1863_001:0419c11": "中唯有一乘法無二亦無三。無二者。無二乘",
    "T45n1863_001:0419c12": "涅槃等。乃至云聲聞辟支佛乘。非彼平等法",
    "T45n1863_001:0419c13": "身之體。以因果行觀不同故。梁攝論云。乘有",
    "T45n1863_001:0419c14": "三義。一性二行三果。性即真如。行即十度。果",
    "T45n1863_001:0419c15": "即四德。法華經一乘即佛之知見。論云。依四",
    "T45n1863_001:0419c16": "義說。一者開即無上義。除一切智智。更無",
    "T45n1863_001:0419c17": "餘事。即菩提涅槃。二者示者同義。即聲聞辟",
    "T45n1863_001:0419c18": "支佛法身平等。法身平等者。佛性法身更無",
    "T45n1863_001:0419c19": "差別故。此非但亦。即攝論一乘性也。三者",
    "T45n1863_001:0419c20": "入者因義。為令證不退轉地。示現與無量智",
    "T45n1863_001:0419c21": "業故。無量智業者。即攝大乘所行十度。又攝",
    "T45n1863_001:0419c22": "論法華一乘若有差別。天親應解。既總會釋。",
    "T45n1863_001:0419c23": "准何判別。八為人勝劣異中云。密意一乘為",
    "T45n1863_001:0419c24": "鈍根說。究竟一乘為利根說。梁攝論云。有諸",
    "T45n1863_001:0419c25": "菩薩。於大乘根性已入法空。為此說一。同",
    "T45n1863_001:0419c26": "涅槃經。不為鈍根為利根說者。不爾。前判攝",
    "T45n1863_001:0419c27": "論一乘是密。今言密者。為鈍根說。攝論一乘",
    "T45n1863_001:0419c28": "既判為密。如何復引與涅槃同為利根說。豈",
    "T45n1863_001:0419c29": "不自相鉾楯。又法華經論云。為聲聞所依",
    "T45n1863_001:0420a01": "事故。經云。為諸聲聞說是大乘經授聲聞記",
    "T45n1863_001:0420a02": "等。豈是利根迦葉同涅槃耶。深密告勝義生",
    "T45n1863_001:0420a03": "等。豈是鈍根聲聞耶。又復先度利根。次後",
    "T45n1863_001:0420a04": "中下。涅槃法華俱在後說。豈為利根。故如來",
    "T45n1863_001:0420a05": "莊嚴智慧光明經云。文殊師利依彼無邊法",
    "T45n1863_001:0420a06": "界眾生上中下性。如來放大智日光輪普照",
    "T45n1863_001:0420a07": "眾生。亦復如是。初一切諸菩薩等。次辟支佛。",
    "T45n1863_001:0420a08": "次聲聞。次所信善根眾生。次住邪定聚眾生。",
    "T45n1863_001:0420a09": "此等經文豈先鈍後利耶。又言。八種一乘為",
    "T45n1863_001:0420a10": "引不定菩薩聲聞故。即為鈍者。亦不爾。梁攝",
    "T45n1863_001:0420a11": "論云。為利根。八義一乘。第一即為聲聞。第二",
    "T45n1863_001:0420a12": "不定菩薩。法華論云。二種聲聞如來與記。謂",
    "T45n1863_001:0420a13": "應化聲聞。退已還發菩提心者。退已還發菩",
    "T45n1863_001:0420a14": "提心者。即不定性聲聞。云何得言究竟一乘",
    "T45n1863_001:0420a15": "為利根說。九說義不同異云。攝論一乘依十",
    "T45n1863_001:0420a16": "義說。法華一乘依四義說。說義不同。明知",
    "T45n1863_001:0420a17": "乘異者。不爾。何者。若云十四義異十權四實。",
    "T45n1863_001:0420a18": "顯揚六義莊嚴八義。應分權實。彼既不爾。此",
    "T45n1863_001:0420a19": "云何然。又法華經說。一乘體性有其四種。論",
    "T45n1863_001:0420a20": "云。依四義明之。攝論等明說一乘意。依八種",
    "T45n1863_001:0420a21": "道理說。非出乘體。故梁論云。為何義故。說二",
    "T45n1863_001:0420a22": "乘人同趣一乘皆得作佛。莊嚴論云。此中八",
    "T45n1863_001:0420a23": "意佛說一乘。又云。復有何義。以彼彼意而說",
    "T45n1863_001:0420a24": "一乘。偈曰。引接諸聲聞。攝住諸菩薩。於此二",
    "T45n1863_001:0420a25": "不定。諸佛說一乘。法華論云。為退菩提聲聞。",
    "T45n1863_001:0420a26": "即引接聲聞不定之者。滿慈等記即變化者。",
    "T45n1863_001:0420a27": "又法華論說三平等云。復示現自身他身法",
    "T45n1863_001:0420a28": "身平等無差別故。乃至云。以不知彼此佛性",
    "T45n1863_001:0420a29": "法身平等故。即謂彼人我證此法。彼人不得",
    "T45n1863_001:0420b01": "此。對治此故。與聲聞記。即明法平等人平",
    "T45n1863_001:0420b02": "等。與攝論等說一乘意。何曾有異。謬分顯密",
    "T45n1863_001:0420b03": "欲誘嬰兒。引文對類。智者應撿。略陳述異之",
    "T45n1863_001:0420b04": "非。對類煩不具顯。教既謬陳。顯密乘故。妄到",
    "T45n1863_001:0420b05": "實權說乘。文有不同。准此故皆說謬。",
    "T45n1863_001:0420b06": "破緣正佛性執六",
    "T45n1863_001:0420b07": "有義。總論佛性理事兩門。理即真如法界名",
    "T45n1863_001:0420b08": "因名性等。一切眾生皆悉同也。事即三十二",
    "T45n1863_001:0420b09": "相十力等種。一切有情有無不同。問若爾。",
    "T45n1863_001:0420b10": "三十年前猶說二乘實滅。成道十載即說如",
    "T45n1863_001:0420b11": "來藏經。寧以三乘五性先說為權。佛性一乘",
    "T45n1863_001:0420b12": "後說為實。答猶總相明。未簡持故。非為決定。",
    "T45n1863_001:0420b13": "涅槃經說。凡是有心皆當作佛。即簡無心。對",
    "T45n1863_001:0420b14": "非佛性。說於佛性。即簡瓦礫。故但有心是",
    "T45n1863_001:0420b15": "有情者悉有佛性。皆當作佛故。後一乘及說",
    "T45n1863_001:0420b16": "佛性。皆為了義。此亦不然。若有簡持名為顯",
    "T45n1863_001:0420b17": "了。若無簡持即為隱密者。解深密經所說一",
    "T45n1863_001:0420b18": "乘極有簡持。簡去眾生根性持取三性。名之",
    "T45n1863_001:0420b19": "為一。簡去定性特取不定當得作佛。定是了",
    "T45n1863_001:0420b20": "義。故涅槃經第三十二云。於是經中。或說三",
    "T45n1863_001:0420b21": "乘。或說一乘。既云或說三乘。復說那含中生",
    "T45n1863_001:0420b22": "般等。即存二滅。勝鬘經云。是故三乘即是一",
    "T45n1863_001:0420b23": "乘。又云。如來隨彼所欲而方便說。即是大乘",
    "T45n1863_001:0420b24": "無有二乘。二乘者入於一乘。一乘者即第一",
    "T45n1863_001:0420b25": "義乘。既云方便。即顯四乘是真實。說同解深",
    "T45n1863_001:0420b26": "密。法華一向唯說一乘對聲聞人。若唯為菩",
    "T45n1863_001:0420b27": "薩。論云。為一向求大乘者。說雨喻令知乘異。",
    "T45n1863_001:0420b28": "論釋乘一依法身理。不說根性。一切無異。",
    "T45n1863_001:0420b29": "正同深密據理說一非根無別。又如來藏經",
    "T45n1863_001:0420c01": "云。一切眾生雖在諸趣。煩惱身中有如來藏。",
    "T45n1863_001:0420c02": "常無染污。德相備足。如我無異。乃至云。佛",
    "T45n1863_001:0420c03": "見眾生如來藏已。欲令開敷為說經法。除滅",
    "T45n1863_001:0420c04": "煩惱。顯現佛性。既云一切眾生。即簡非情訖。",
    "T45n1863_001:0420c05": "又云。如來藏經能大饒益。若有聞者皆成佛",
    "T45n1863_001:0420c06": "道。即同聞涅槃經則見佛性。喻如天雷生象",
    "T45n1863_001:0420c07": "牙花。與涅槃說同有簡別。何非是實。",
    "T45n1863_001:0420c08": "有義佛性體有二種。一理二事。理因。性者第",
    "T45n1863_001:0420c09": "一義空。第一義空與法身為正因。亦與報身",
    "T45n1863_001:0420c10": "為緣因。若體生相。亦與報身為正因。報身",
    "T45n1863_001:0420c11": "本體是第一義空故。此不應理。若第一義空",
    "T45n1863_001:0420c12": "是法身正因者。為生了。若為生因。法身是常。",
    "T45n1863_001:0420c13": "常非因生。涅槃十三云。若有諸法從緣生者。",
    "T45n1863_001:0420c14": "則知無常。是諸外道無有一法不從緣生。善",
    "T45n1863_001:0420c15": "男子佛性無生無滅。乃至云。非陰界入之所",
    "T45n1863_001:0420c16": "攝持。是故名常。第九亦云。如是光明名為",
    "T45n1863_001:0420c17": "智慧。智慧者即是常住。常住之法無有因緣。",
    "T45n1863_001:0420c18": "又云。涅槃之體非本無今有。若涅槃體本無",
    "T45n1863_001:0420c19": "今有者。則非無漏常住之法。涅槃非本無今",
    "T45n1863_001:0420c20": "有。如何因生。又高貴德王菩薩問。凡因莊嚴",
    "T45n1863_001:0420c21": "而得成者。悉名無常。涅槃應爾。如來為答。說",
    "T45n1863_001:0420c22": "因有五。一正因。二和合。三住因。四增長。五",
    "T45n1863_001:0420c23": "遠離。涅槃之體非如是等五因所成。法身即",
    "T45n1863_001:0420c24": "涅槃。如何說有因。又因果位異名殊。體常無",
    "T45n1863_001:0420c25": "別亦無增減。如何真如還與真如與為因耶。",
    "T45n1863_001:0420c26": "如來藏經廣說喻況明本具足。為障所覆。說",
    "T45n1863_001:0420c27": "法為因。令得開曉。亦非了因。涅槃十九云。復",
    "T45n1863_001:0420c28": "有二因。一作二了。三十七品波羅蜜等。望於",
    "T45n1863_001:0420c29": "涅槃是名了因。又三十三云。遠離果者。即是",
    "T45n1863_001:0421a01": "涅槃。遠離諸煩惱。一切善業。是涅槃因。因",
    "T45n1863_001:0421a02": "有二種。一近二遠。近即三解脫。遠則無量世",
    "T45n1863_001:0421a03": "所修善法。乃至云。是故涅槃唯有了因無有",
    "T45n1863_001:0421a04": "生因。此約理事。菩提涅槃智斷門別不同。涅",
    "T45n1863_001:0421a05": "槃第二。大般涅槃智斷俱名大涅槃故。又真",
    "T45n1863_001:0421a06": "如理望法身位。十因四緣是。何者。攝得為正",
    "T45n1863_001:0421a07": "因。又復自引密嚴經云。如來清淨藏亦名無",
    "T45n1863_001:0421a08": "垢智。華嚴經無相智無礙智具足在於眾生",
    "T45n1863_001:0421a09": "身中。如來藏經云。煩惱身中有如來藏。常無",
    "T45n1863_001:0421a10": "染污。德相備足。如我無異。既云德相具足如",
    "T45n1863_001:0421a11": "我無異。如何為因。只可言教修行為因故。如",
    "T45n1863_001:0421a12": "來藏經云。佛見眾生如來藏已。欲令開敷為",
    "T45n1863_001:0421a13": "說經法。除滅煩惱。顯現佛性。故天親般若論",
    "T45n1863_001:0421a14": "云。於法為了因。亦為餘生因。經云。一切諸",
    "T45n1863_001:0421a15": "佛從此經出。一切諸佛從此經生。有說。真如",
    "T45n1863_001:0421a16": "即法身體。無說真如為真如因。故成妄說。謂",
    "T45n1863_001:0421a17": "有說如為了因者。果中說因名。非如即了因。",
    "T45n1863_001:0421a18": "若如能了。應自出染。何待餘緣。然佛性論云。",
    "T45n1863_001:0421a19": "應得因者。以有真如。智起斷惑。真如方顯。是",
    "T45n1863_001:0421a20": "所應得之因由也。非是生了。若名親因。十因",
    "T45n1863_001:0421a21": "四因生了何攝。又佛性論云。應得者。必當",
    "T45n1863_001:0421a22": "可現。名為應得。豈能自顯。顯在智故。又云。",
    "T45n1863_001:0421a23": "若體生相亦與報身為正因。報身本體是第",
    "T45n1863_001:0421a24": "一義空故者。不爾。此談其體。雖說真如為法",
    "T45n1863_001:0421a25": "界。界者因義。亦自性義。因者非生。但為依",
    "T45n1863_001:0421a26": "因。故說真如為迷悟依。佛性論云。為道生依",
    "T45n1863_001:0421a27": "由有真如方有俗事。處處文說。又佛性論云。",
    "T45n1863_001:0421a28": "一有體能生有體。一有體能生無體。此即真",
    "T45n1863_001:0421a29": "實。若為報佛正因。即二有體能生有體。何",
    "T45n1863_001:0421b01": "故云一。亦同瑜伽圓成不生法故。又若以真",
    "T45n1863_001:0421b02": "如為正因者。何故佛性論但云。由加行故。",
    "T45n1863_001:0421b03": "論因圓滿及果圓滿。因圓滿者。謂福慧行。",
    "T45n1863_001:0421b04": "又云。圓滿因者。即加行因。不云加行因即應",
    "T45n1863_001:0421b05": "得因故。正因者即是福智。不爾。亦說第一義",
    "T45n1863_001:0421b06": "空為染法體。豈許真如與煩惱為正因。若許",
    "T45n1863_001:0421b07": "爾者。違涅槃經。三十三云。若有說言。一切眾",
    "T45n1863_001:0421b08": "生定有佛性。常樂我淨。不作不生。煩惱因緣。",
    "T45n1863_001:0421b09": "故不可見。當知是人謗佛法僧。明說真如不",
    "T45n1863_001:0421b10": "作不生煩惱因緣。非謗三寶。既許真如若體",
    "T45n1863_001:0421b11": "生相應為報身正因者。既體生相。應生一切",
    "T45n1863_001:0421b12": "法為其正因。豈簡染淨。若爾。便為大謗三",
    "T45n1863_001:0421b13": "寶。若云言與報身為正因者。非親生報身者。",
    "T45n1863_001:0421b14": "既不親生何名正因。如喻大地。大地若無。百",
    "T45n1863_001:0421b15": "草不生。雖依地有。不說大地為百卉正因。真",
    "T45n1863_001:0421b16": "如准知。",
    "T45n1863_001:0421b17": "有義事性亦有二種。一正因。二緣因。涅槃二",
    "T45n1863_001:0421b18": "十八云。正因者眾生。緣因者謂六波羅蜜。此",
    "T45n1863_001:0421b19": "說報佛正因也。或說中道觀智及善五陰無",
    "T45n1863_001:0421b20": "明結等以為佛性。若說一切因性。三十六",
    "T45n1863_001:0421b21": "云。佛性不名一法。乃至不名萬法。未得阿耨",
    "T45n1863_001:0421b22": "菩提時。一切善不善無記法悉名佛性。此與",
    "T45n1863_001:0421b23": "報佛為緣生二因。彼說不然。不了緣因正因",
    "T45n1863_001:0421b24": "別故。若以經言正因歸眾生。即說眾生為報",
    "T45n1863_001:0421b25": "佛正因。六波羅蜜為緣因者。未知言眾生為",
    "T45n1863_001:0421b26": "即取第八識。為總五陰。若取八識。第八識有",
    "T45n1863_001:0421b27": "漏無漏種。若取有漏。有漏非無漏正因。若取",
    "T45n1863_001:0421b28": "無漏此即佛性。如何但言眾生為正因。而無",
    "T45n1863_001:0421b29": "差別。若云漏無漏皆是正因。何須簡別",
    "T45n1863_001:0421c01": "者。眾生即五陰。六波羅蜜亦五陰。總正因攝。",
    "T45n1863_001:0421c02": "經中何故別說六度。今准經意。以本有性無",
    "T45n1863_001:0421c03": "漏種隱妙難知故。寄眾生說名為佛性。不爾。",
    "T45n1863_001:0421c04": "何故第二十六師子吼云。若一切眾生無佛",
    "T45n1863_001:0421c05": "性者。云何而得阿耨菩提。以正因故。故令眾",
    "T45n1863_001:0421c06": "生得阿耨菩提。何等正因。所謂佛性。若云即",
    "T45n1863_001:0421c07": "佛說心名為佛性者。餘豈非耶。若爾。即違第",
    "T45n1863_001:0421c08": "三十文。彼云。色受想行識慈悲喜捨等并名",
    "T45n1863_001:0421c09": "佛性故。十二因緣亦名佛性。又三十三云。佛",
    "T45n1863_001:0421c10": "性不名一法。乃至善不善法名佛性故。若云",
    "T45n1863_001:0421c11": "雖總云佛性為佛正因意取第八者。以何為",
    "T45n1863_001:0421c12": "證。如何不說。又攝大乘云。不見毒藥得為甘",
    "T45n1863_001:0421c13": "露等。又阿毘達磨經但云為流轉還滅依。不",
    "T45n1863_001:0421c14": "說為還滅正因。又但總相明善不善法為報",
    "T45n1863_001:0421c15": "佛緣正因。而云顯佛性同異。何曾顯佛性同",
    "T45n1863_001:0421c16": "異。若以有漏即為正因。此但誠異。諸有智者。",
    "T45n1863_001:0421c17": "誰肯與同。所餘門義准此知非。顯正因異下",
    "T45n1863_001:0421c18": "示正中。廣為開示。",
    "T45n1863_001:0421c19": "能顯中邊慧日論卷一"
}