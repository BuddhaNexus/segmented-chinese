{
    "X01n0023_001:0414a04": "佛說大藏正教血盆經",
    "X01n0023_001:0414a06": "爾時目連尊者昔日往到羽州追陽縣見一血盆池",
    "X01n0023_001:0414a07": "地獄闊八萬四千由旬池中有一百二十件事鐵梁",
    "X01n0023_001:0414a08": "鐵柱鐵枷鐵鎖見南閻浮提女人許多被頭散髮長",
    "X01n0023_001:0414a09": "枷杻手在地獄中受罪獄卒鬼王一日三度將血勒",
    "X01n0023_001:0414a10": "教罪人喫此時罪人不甘伏喫遂被獄主將鐵棒打",
    "X01n0023_001:0414a11": "作呌聲目連悲哀問獄主不見南閻浮提丈夫之人",
    "X01n0023_001:0414a12": "受此苦報只見許多女人受其苦痛獄主答師言不",
    "X01n0023_001:0414a13": "干丈夫之事只是女人產下血露污觸地神若穢污",
    "X01n0023_001:0414a14": "衣裳將去溪河洗澤水流污漫誤諸善男女取水煎",
    "X01n0023_001:0414a15": "茶供養諸聖致令不淨天大將軍劄下名字附在善",
    "X01n0023_001:0414a16": "惡部中候百年命終之後受此苦報目連悲哀遂問",
    "X01n0023_001:0414a17": "獄主將何報答產生阿娘之恩出離血盆池地獄獄",
    "X01n0023_001:0414a18": "主答師言惟有小心孝順男女敬重三寶更為阿娘",
    "X01n0023_001:0414a19": "持血盆齋三年仍結血盆勝會請僧轉誦此經一藏",
    "X01n0023_001:0414a20": "滿日懺散便有般若船載過奈河江岸看見血盆池",
    "X01n0023_001:0414a21": "中有五朵蓮華出現罪人歡喜心生慙愧便得超生",
    "X01n0023_001:0414a22": "佛地諸大菩薩及目連尊者啟告來勸南閻浮提人",
    "X01n0023_001:0414a23": "信善男女早覺修取大辦前程莫教失手萬劫難復",
    "X01n0023_001:0414a24": "佛告說女人血盆經若有信心書寫受持令得三世",
    "X01n0023_001:0414b01": "母親盡得生天受諸快樂衣食自然長命富貴爾時",
    "X01n0023_001:0414b02": "天龍八部人非人等皆大歡喜信受奉行作禮而退。",
    "X01n0023_001:0414b04": "佛說大藏正教血盆經"
}