{
    "T16n0661_001:0328c11": "大乘百福相經",
    "T16n0661_001:0328c13": "大唐天竺三藏地婆訶羅譯",
    "T16n0661_001:0328c14": "如是我聞：一時佛在舍衛國普妙宮中，坐寶",
    "T16n0661_001:0328c15": "莊嚴師子之座，與大比丘僧千二百五十人",
    "T16n0661_001:0328c16": "俱，菩薩摩訶薩無央數眾，恭敬圍繞，瞻仰尊",
    "T16n0661_001:0328c17": "顏身心不動。爾時文殊師利菩薩於大眾中，",
    "T16n0661_001:0328c18": "承佛威神從座而起，偏袒右肩右膝著地，合",
    "T16n0661_001:0328c19": "掌向佛而作是言：「世尊！一切眾生根性差別、",
    "T16n0661_001:0328c20": "欲樂不同，如來一音隨類演說，種種無量咸",
    "T16n0661_001:0328c21": "蒙利益。如是所說大法言音，皆以如來福德",
    "T16n0661_001:0328c22": "成就。何等名為如來福德？所言福德其量云",
    "T16n0661_001:0328c23": "何？惟願為我解說其義，饒益無數百千眾",
    "T16n0661_001:0328c24": "生。」",
    "T16n0661_001:0328c25": "爾時世尊告文殊師利菩薩言：「善男子！汝已",
    "T16n0661_001:0328c26": "超過聲聞及辟支佛，能以大慧大悲請問如",
    "T16n0661_001:0328c27": "來如是之義。諦聽諦聽，善思念之，吾當為汝",
    "T16n0661_001:0328c28": "分別解說。文殊師利！假使閻浮提一切眾生，",
    "T16n0661_001:0328c29": "行十善道所有福德總為一聚，如是積數滿",
    "T16n0661_001:0329a01": "百千倍，成一轉輪聖王福德之量。文殊師利！",
    "T16n0661_001:0329a02": "轉輪聖王成就七寶、具足千子。何謂七寶？一",
    "T16n0661_001:0329a03": "者金輪寶、二者象寶、三者馬寶、四者珠寶、五",
    "T16n0661_001:0329a04": "者女寶、六者主藏寶、七者主兵寶。千子皆悉",
    "T16n0661_001:0329a05": "端正勇健能伏怨敵。如是名為轉輪聖王所",
    "T16n0661_001:0329a06": "有福德。文殊師利！假使四天下一切眾生，皆",
    "T16n0661_001:0329a07": "悉成就轉輪聖王所有福德，如是積數滿百",
    "T16n0661_001:0329a08": "千倍，成一帝釋福德之量。文殊師利！假使四",
    "T16n0661_001:0329a09": "天下一切眾生，皆悉成就帝釋所有福德，如",
    "T16n0661_001:0329a10": "是積數滿百千倍，成一第六他化自在天王",
    "T16n0661_001:0329a11": "福德之量。文殊師利！假使四天下一切眾生，",
    "T16n0661_001:0329a12": "皆悉成就魔王福德，如是積數滿百千倍，成",
    "T16n0661_001:0329a13": "一小千世界主初禪梵王福德之量。文殊師",
    "T16n0661_001:0329a14": "利！假使小千世界一切眾生，皆悉成就初禪",
    "T16n0661_001:0329a15": "梵王所有福德，如是積數滿百千倍，成一中",
    "T16n0661_001:0329a16": "千世界主二禪梵王福德之量。文殊師利！假",
    "T16n0661_001:0329a17": "使中千世界一切眾生，皆悉成就二禪梵王",
    "T16n0661_001:0329a18": "所有福德，如是積數滿百千倍，成一三千大",
    "T16n0661_001:0329a19": "千世界主第四禪梵王摩醯首羅福德之量。",
    "T16n0661_001:0329a20": "文殊師利！摩醯首羅有大福德、有大智慧、有",
    "T16n0661_001:0329a21": "大威神，非少善根而得成就。何以故？如劫燒",
    "T16n0661_001:0329a22": "已將更成立，於第四禪降澍大雨經五中",
    "T16n0661_001:0329a23": "劫，其水積滿三千大千上至梵世，一一雨",
    "T16n0661_001:0329a24": "渧摩醯首羅悉能知之。文殊師利！假使三",
    "T16n0661_001:0329a25": "千大千世界一切眾生，皆悉成就摩醯首羅",
    "T16n0661_001:0329a26": "所有福德，如是積數滿百千倍，成一獨出辟",
    "T16n0661_001:0329a27": "支福德之量。文殊師利！且置如是三千世界。",
    "T16n0661_001:0329a28": "假使十方諸佛國土一切眾生，皆悉成就辟",
    "T16n0661_001:0329a29": "支所有福德，如是積數乃至無量無邊億百",
    "T16n0661_001:0329b01": "千倍，成一最後身菩薩福德之量。",
    "T16n0661_001:0329b02": "「文殊師利！如是最後身菩薩及十方盡虛空",
    "T16n0661_001:0329b03": "界一切眾生，卵生、胎生、濕生、化生，有色、無色，",
    "T16n0661_001:0329b04": "有想、無想、非有想非無想，如是等眾生，皆悉",
    "T16n0661_001:0329b05": "成就最後身菩薩所有福德，如是積數乃至",
    "T16n0661_001:0329b06": "無量無邊億百千倍，成如來身一毛孔中福",
    "T16n0661_001:0329b07": "德之量。文殊師利！當知如來身諸毛孔，其",
    "T16n0661_001:0329b08": "數正有九千九億，一一皆具無量福德如上",
    "T16n0661_001:0329b09": "所說。文殊師利！諸佛如來一一毛孔所有福",
    "T16n0661_001:0329b10": "德，乃至積數無量無邊億百千倍，以是福德",
    "T16n0661_001:0329b11": "成如來身一隨好福。文殊師利！如是佛身所",
    "T16n0661_001:0329b12": "有隨好，略說其數有八十種：一者肉髻高顯",
    "T16n0661_001:0329b13": "無能見頂；二者鼻高修直孔不外現；三者眉",
    "T16n0661_001:0329b14": "如初月又紺青色；四者耳輪埵成；五者身堅",
    "T16n0661_001:0329b15": "如那羅延；六者骨節相連如鉤鎖；七者行時",
    "T16n0661_001:0329b16": "去地四寸印文成就；八者身迴如象王；九者",
    "T16n0661_001:0329b17": "甲如赤銅薄而光澤；十者膝骨圓好；十一者",
    "T16n0661_001:0329b18": "身常鮮潔；十二者膚體柔軟；十三者身體端",
    "T16n0661_001:0329b19": "直；十四者手指纖長；十五者指文嚴麗；十六",
    "T16n0661_001:0329b20": "者筋脈潛隱；十七者身色潤好；十八者踝不",
    "T16n0661_001:0329b21": "露現；十九者身不逶迤；二十者身相圓滿；",
    "T16n0661_001:0329b22": "二十一者識清淨；二十二者威儀備足；二十",
    "T16n0661_001:0329b23": "三者住處安隱無能動搖；二十四者威振一",
    "T16n0661_001:0329b24": "切；二十五者眾生樂見；二十六者面不狹長；",
    "T16n0661_001:0329b25": "二十七者容色不撓；二十八者面相姝廣；二",
    "T16n0661_001:0329b26": "十九者脣色如頻婆果；三十者音聲深遠；三",
    "T16n0661_001:0329b27": "十一者臍深圓好；三十二者臍分右旋；三十",
    "T16n0661_001:0329b28": "三者手足圓滿；三十四者手足從心所作；三",
    "T16n0661_001:0329b29": "十五者手足文明徹；三十六者手足文不斷；",
    "T16n0661_001:0329c01": "三十七者手足光有五彩；三十八者眾生見",
    "T16n0661_001:0329c02": "皆喜悅；三十九者面如滿月；四十者先意與",
    "T16n0661_001:0329c03": "語；四十一者毛孔出無上香；四十二者足下",
    "T16n0661_001:0329c04": "平滿；四十三者威容如師子王；四十四者進",
    "T16n0661_001:0329c05": "止如象王；四十五者行步如鵝王；四十六者",
    "T16n0661_001:0329c06": "首如摩陀那；四十七者身極端正；四十八者",
    "T16n0661_001:0329c07": "一切聲相具足；四十九者牙利鮮白；五十者",
    "T16n0661_001:0329c08": "舌色如赤銅；五十一者舌薄而長；五十二者",
    "T16n0661_001:0329c09": "諸根清淨；五十三者身色光潔；五十四者手",
    "T16n0661_001:0329c10": "足潤澤；五十五者手足有德相；五十六者面",
    "T16n0661_001:0329c11": "門相具；五十七者手足掌如紅蓮；五十八者",
    "T16n0661_001:0329c12": "腹不現；五十九者臍不出；六十者腰細稱形；",
    "T16n0661_001:0329c13": "六十一者身毛上靡；六十二者身持重；六十",
    "T16n0661_001:0329c14": "三者臆前有室利婆瑳像；六十四者身相洪",
    "T16n0661_001:0329c15": "大；六十五者手足柔軟；六十六者圓光一尋；",
    "T16n0661_001:0329c16": "六十七者常光照身；六十八者等視眾生；六",
    "T16n0661_001:0329c17": "十九者不輕眾生；七十者應眾生音聲不增",
    "T16n0661_001:0329c18": "不減；七十一者說法不著；七十二者一音普",
    "T16n0661_001:0329c19": "遍同眾生語；七十三者說法有因緣；七十四",
    "T16n0661_001:0329c20": "者一切眾生無能盡觀；七十五者行順於右；",
    "T16n0661_001:0329c21": "七十六者無瞋狀；七十七者髮長好；七十八",
    "T16n0661_001:0329c22": "者髮不亂；七十九者髮右旋；八十者髮青",
    "T16n0661_001:0329c23": "紺。",
    "T16n0661_001:0329c24": "「文殊師利！如上所說，名為如來隨好。福德積",
    "T16n0661_001:0329c25": "數滿足無量無邊億百千倍，成如來身隨相",
    "T16n0661_001:0329c26": "一文福德之量。如是隨相復有八十：一者梵",
    "T16n0661_001:0329c27": "王像；二者帝釋像；三者提頭賴吒像；四者毘",
    "T16n0661_001:0329c28": "樓勒叉像；五者毘樓博叉像；六者毘沙門像；",
    "T16n0661_001:0329c29": "七者水天像；八者日天像；九者月天像；十者",
    "T16n0661_001:0330a01": "火天像；十一者風天像；十二者龍王像；十三",
    "T16n0661_001:0330a02": "者仙人像；十四者童男像；十五者童女像；十",
    "T16n0661_001:0330a03": "六者賢聖座像；十七者寶幢像；十八者牛王",
    "T16n0661_001:0330a04": "像；十九者功德天女像；二十者山王像；二十",
    "T16n0661_001:0330a05": "一者摩竭大魚像；二十二者金翅鳥王像；二",
    "T16n0661_001:0330a06": "十三者彪王像；二十四者馬王像；二十五者",
    "T16n0661_001:0330a07": "孔雀王像；二十六者共命鳥像；二十七者迦",
    "T16n0661_001:0330a08": "陵頻伽像；二十八者翡翠像；二十九者鸚鵡",
    "T16n0661_001:0330a09": "像；三十者蹠俱羅鳥像；三十一者鵝王像；三",
    "T16n0661_001:0330a10": "十二者鳩鴿像；三十三者象王像；三十四者",
    "T16n0661_001:0330a11": "宮殿像；三十五者摩尼珠像；三十六者瓔",
    "T16n0661_001:0330a12": "珞像；三十七者大海像；三十八者蓮華像；三",
    "T16n0661_001:0330a13": "十九者難陀跋多像；四十者浴池像；四十一",
    "T16n0661_001:0330a14": "者靈茅像；四十二者薩底迦像；四十三者華",
    "T16n0661_001:0330a15": "鬘像；四十四者寶冠像；四十五者尸利婆瑳",
    "T16n0661_001:0330a16": "像；四十六者傘蓋像；四十七者江河像；四十",
    "T16n0661_001:0330a17": "八者雲天像；四十九者寶劍像；五十者長鉤",
    "T16n0661_001:0330a18": "像；五十一者頻婆果樹像；五十二者指環像；",
    "T16n0661_001:0330a19": "五十三者耳璫像；五十四者金剛杵像；五十",
    "T16n0661_001:0330a20": "五者戈戟像；五十六者矛矟像；五十七者長",
    "T16n0661_001:0330a21": "刀像；五十八者鬪輪像；五十九者弓矢像；六",
    "T16n0661_001:0330a22": "十者鉞斧像；六十一者羂索像；六十二者耒",
    "T16n0661_001:0330a23": "耜像；六十三者藥草像；六十四者乳牛像；六",
    "T16n0661_001:0330a24": "十五者野牛像；六十六者羖羊像；六十七者",
    "T16n0661_001:0330a25": "白拂像；六十八者天鼓像；六十九者金椎",
    "T16n0661_001:0330a26": "像；七十者商佉像；七十一者寶鏡像；七十二",
    "T16n0661_001:0330a27": "者大龜像；七十三者[車*童]刃像；七十四者華",
    "T16n0661_001:0330a28": "瓶像；七十五者粉米像；七十六者華樹像；七",
    "T16n0661_001:0330a29": "十七者果樹像；七十八者鴈王像；七十九者",
    "T16n0661_001:0330b01": "輪中師子像；八十者鹿王像。",
    "T16n0661_001:0330b02": "「文殊師利！如上所說，名為如來隨相福德。積",
    "T16n0661_001:0330b03": "數滿足無量無邊億百千倍，合成如來身之一",
    "T16n0661_001:0330b04": "相。如來身相有三十二：一者足下安平；二者",
    "T16n0661_001:0330b05": "手足千輻輪輞；三者手足指纖長；四者手足",
    "T16n0661_001:0330b06": "柔軟如兜羅綿；五者足跟滿好；六者手足指",
    "T16n0661_001:0330b07": "網縵；七者足趺高平與跟相稱；八者[蹲酋+(十/田/ㄙ)]傭",
    "T16n0661_001:0330b08": "長如伊尼鹿王；九者平身端立垂手過膝；十",
    "T16n0661_001:0330b09": "者陰藏不現；十一者身縱廣等如尼拘陀樹；",
    "T16n0661_001:0330b10": "十二者一毛孔有一毛生；十三者身毛上靡",
    "T16n0661_001:0330b11": "青色柔軟而右旋；十四者身色微妙勝閻浮",
    "T16n0661_001:0330b12": "金；十五者身光一丈；十六者皮薄細滑不受",
    "T16n0661_001:0330b13": "塵垢；十七者兩肩圓好；十八者身廣端正；",
    "T16n0661_001:0330b14": "十九者臆如師子王；二十者兩腋下滿；二十",
    "T16n0661_001:0330b15": "一者牙白而大；二十二者四十齒；二十三者",
    "T16n0661_001:0330b16": "齒白齊密而根深；二十四者七處滿足；二十",
    "T16n0661_001:0330b17": "五者方頰如師子王；二十六者味中得上味，",
    "T16n0661_001:0330b18": "咽中二處津液流出；二十七者舌軟薄能覆",
    "T16n0661_001:0330b19": "面至髮際；二十八者梵音深遠如迦陵伽；二",
    "T16n0661_001:0330b20": "十九者眼如優鉢羅華；三十者眼睫如牛王；",
    "T16n0661_001:0330b21": "三十一者眉間白毫色如珂雪；三十二者頂",
    "T16n0661_001:0330b22": "肉骨成。",
    "T16n0661_001:0330b23": "「文殊師利！如是所說，名為如來三十二相。所",
    "T16n0661_001:0330b24": "有福德積數滿足，無量無邊阿僧祇不可度",
    "T16n0661_001:0330b25": "量、不可思議、不可說倍，合成如來大法言音。",
    "T16n0661_001:0330b26": "文殊師利！如是諸佛大法言音，能被無量無",
    "T16n0661_001:0330b27": "邊阿僧祇世界一切眾生意樂差別，隨其類",
    "T16n0661_001:0330b28": "解說法教化。文殊師利！諸佛如來所有言音，",
    "T16n0661_001:0330b29": "具足如是無量功德，普遍世界利益眾生亦",
    "T16n0661_001:0330c01": "復如是。文殊師利！如上所說福德之量不可",
    "T16n0661_001:0330c02": "思議，不與聲聞、辟支佛共。何以故？如是福德",
    "T16n0661_001:0330c03": "從施戒修大悲大慧方便力等諸功德生，是",
    "T16n0661_001:0330c04": "故不與聲聞辟支佛共。文殊師利！有二種法",
    "T16n0661_001:0330c05": "生如來身。何等為二？一者勝願力、二者方",
    "T16n0661_001:0330c06": "便力，以此二法生如來身。乃至音聲、相好、說",
    "T16n0661_001:0330c07": "法、所行，皆從二因而得成就。文殊師利！如來",
    "T16n0661_001:0330c08": "為欲憐愍利益安樂諸眾生故出現於世，而",
    "T16n0661_001:0330c09": "諸眾生若干種性欲樂不同，隨其差別現種",
    "T16n0661_001:0330c10": "種相說法教化，示其所行得入佛法。」",
    "T16n0661_001:0330c11": "爾時文殊師利菩薩聞佛所說諸功德已，白",
    "T16n0661_001:0330c12": "佛言：「世尊！我於今者得大善利。能知如來為",
    "T16n0661_001:0330c13": "無等等、為無上上，為諸眾生作大依止，清淨",
    "T16n0661_001:0330c14": "無染猶如虛空。我今得值甚為希有。」佛說是",
    "T16n0661_001:0330c15": "經已，文殊師利菩薩等并諸比丘，合掌信受",
    "T16n0661_001:0330c16": "歡喜奉行。",
    "T16n0661_001:0330c17": "大乘百福相經"
}