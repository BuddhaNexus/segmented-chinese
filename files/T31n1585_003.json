{
    "T31n1585_003:0011b12": "成唯識論卷第三",
    "T31n1585_003:0011b14": "護法等菩薩造",
    "T31n1585_003:0011b15": "三藏法師玄奘奉 詔譯",
    "T31n1585_003:0011b16": "[0011b16] 此識與幾心所相應。常與觸作意受想思相",
    "T31n1585_003:0011b17": "應。阿賴耶識無始時來乃至未轉。於一切",
    "T31n1585_003:0011b18": "位恒與此五心所相應。以是遍行心所攝",
    "T31n1585_003:0011b19": "故。觸謂三和。分別變異。令心心所觸境為",
    "T31n1585_003:0011b20": "性。受想思等所依為業。謂根境識更相隨",
    "T31n1585_003:0011b21": "順故名三和。觸依彼生令彼和合。故說為",
    "T31n1585_003:0011b22": "彼。三和合位皆有順生心所功能說名變",
    "T31n1585_003:0011b23": "異。觸似彼起故名分別。根變異力引觸起",
    "T31n1585_003:0011b24": "時。勝彼識境。故集論等但說分別根之變",
    "T31n1585_003:0011b25": "異。和合一切心及心所。令同觸境是觸自",
    "T31n1585_003:0011b26": "性。既似順起心所功能。故以受等所依為",
    "T31n1585_003:0011b27": "業。起盡經說受想行蘊一切皆以觸為緣",
    "T31n1585_003:0011b28": "故。由斯故說識觸受等因二三四和合而",
    "T31n1585_003:0011b29": "生。瑜伽但說與受想思為所依者。思於行",
    "T31n1585_003:0011c01": "蘊為主勝故舉此攝餘。集論等說為受",
    "T31n1585_003:0011c02": "依者以觸生受近而勝故。謂觸所取可意",
    "T31n1585_003:0011c03": "等相與受所取順益等相。極相&#x96A3;近引發勝",
    "T31n1585_003:0011c04": "故。然觸自性是實非假。六六法中心所性故。",
    "T31n1585_003:0011c05": "是食攝故。能為緣故。如受等性非即三和。",
    "T31n1585_003:0011c06": "作意謂能警心為性。於所緣境引心為業。",
    "T31n1585_003:0011c07": "謂此警覺應起心種引令趣境故名作意。",
    "T31n1585_003:0011c08": "雖此亦能引起心所。心是主故但說引心。",
    "T31n1585_003:0011c09": "有說令心迴趣異境。或於一境持心令",
    "T31n1585_003:0011c10": "住故名作意。彼俱非理。應非遍行不異",
    "T31n1585_003:0011c11": "定故。受謂領納順違俱非境相為性。起愛",
    "T31n1585_003:0011c12": "為業。能起合離非二欲故。有作是說。受有",
    "T31n1585_003:0011c13": "二種。一境界受。謂領所緣。二自性受。謂領",
    "T31n1585_003:0011c14": "俱觸。唯自性受是受自相。以境界受共餘相",
    "T31n1585_003:0011c15": "故。彼說非理。受定不緣俱生觸故。若似觸",
    "T31n1585_003:0011c16": "生名領觸者。似因之果應皆受性。",
    "T31n1585_003:0011c17": "[0011c17] 又既受因應名因受。何名自性。若謂如王",
    "T31n1585_003:0011c18": "食諸國邑。受能領觸所生受體名自性受。",
    "T31n1585_003:0011c19": "理亦不然。違自所執不自證故。若不捨",
    "T31n1585_003:0011c20": "自性名自性受。應一切法皆是受自性。故",
    "T31n1585_003:0011c21": "彼所說但誘嬰兒。然境界受非共餘相。領",
    "T31n1585_003:0011c22": "順等相定屬己者名境界受。不共餘故。想",
    "T31n1585_003:0011c23": "謂於境取像為性。施設種種名言為業。謂",
    "T31n1585_003:0011c24": "要安立境分齊相方能隨起種種名言。思謂",
    "T31n1585_003:0011c25": "令心造作為性。於善品等役心為業。謂",
    "T31n1585_003:0011c26": "能取境正因等相。驅役自心令造善等。此",
    "T31n1585_003:0011c27": "五既是遍行所攝。故與藏識決定相應。其",
    "T31n1585_003:0011c28": "遍行相後當廣釋。此觸等五與異熟識行相",
    "T31n1585_003:0011c29": "雖異。而時依同所緣事等。故名相應。此識",
    "T31n1585_003:0012a01": "行相極不明了。不能分別違順境相。微細",
    "T31n1585_003:0012a02": "一類相續而轉。是故唯與捨受相應。又此相",
    "T31n1585_003:0012a03": "應受唯是異熟。隨先引業轉不待現緣。",
    "T31n1585_003:0012a04": "住善惡業勢力轉故。唯是捨受。苦樂二受",
    "T31n1585_003:0012a05": "是異熟生。非真異熟待現緣故。非此相應。",
    "T31n1585_003:0012a06": "又由此識常無轉變。有情恒執為自內我。",
    "T31n1585_003:0012a07": "若與苦樂二受相應。便有轉變。寧執為我。",
    "T31n1585_003:0012a08": "故此但與捨受相應。若爾如何此識亦是惡",
    "T31n1585_003:0012a09": "業異熟。既許善業能招捨受此亦應然。捨",
    "T31n1585_003:0012a10": "受不違苦樂品故。如無記法善惡俱招。如",
    "T31n1585_003:0012a11": "何此識非別境等心所相應互相違故。謂欲",
    "T31n1585_003:0012a12": "希望所樂事轉。此識任運無所希望。勝",
    "T31n1585_003:0012a13": "解印持決定事轉。此識瞢昧無所印持。念",
    "T31n1585_003:0012a14": "唯明記曾習事轉。此識昧劣不能明記。定",
    "T31n1585_003:0012a15": "能令心專注一境。此識任運剎那別緣。慧唯",
    "T31n1585_003:0012a16": "簡擇德等事轉。此識微昧不能簡擇。故此",
    "T31n1585_003:0012a17": "不與別境相應。此識唯是異熟性故。善染",
    "T31n1585_003:0012a18": "污等亦不相應。惡作等四無記性者。有間",
    "T31n1585_003:0012a19": "斷故定非異熟。法有四種。謂善不善有覆",
    "T31n1585_003:0012a20": "無記無覆無記。阿賴耶識何法攝耶。此識唯",
    "T31n1585_003:0012a21": "是無覆無記異熟性故。異熟若是善染污者。",
    "T31n1585_003:0012a22": "流轉還滅應不得成。又此識是善染依故。",
    "T31n1585_003:0012a23": "若善染者互相違故。應不與二俱作所依。",
    "T31n1585_003:0012a24": "又此識是所熏性故。若善染者如極香臭應",
    "T31n1585_003:0012a25": "不受熏。無熏習故染淨因果俱不成立。",
    "T31n1585_003:0012a26": "故此唯是無覆無記。覆謂染法。障聖道故。",
    "T31n1585_003:0012a27": "又能蔽心令不淨故。此識非染。故名無覆。",
    "T31n1585_003:0012a28": "記謂善惡。有愛非愛果及殊勝自體可記",
    "T31n1585_003:0012a29": "別故。此非善惡。故名無記。",
    "T31n1585_003:0012b01": "[0012b01] 觸等亦如是者。謂如阿賴耶識唯是無覆無",
    "T31n1585_003:0012b02": "記性攝觸作意受想思亦爾。諸相應法必同",
    "T31n1585_003:0012b03": "性故。又觸等五如阿賴耶。亦是異熟所緣行",
    "T31n1585_003:0012b04": "相俱不可知。緣三種境五法相應。無覆無",
    "T31n1585_003:0012b05": "記。故說觸等亦如是言。有義觸等如阿賴",
    "T31n1585_003:0012b06": "耶。亦是異熟及一切種。廣說乃至無覆無記。",
    "T31n1585_003:0012b07": "亦如是言無簡別故。彼說非理。所以者何。",
    "T31n1585_003:0012b08": "觸等依識不自在故。如貪信等不能受",
    "T31n1585_003:0012b09": "熏。如何同識能持種子。又若觸等亦能受",
    "T31n1585_003:0012b10": "熏。應一有情有六種體。若爾果起從何種",
    "T31n1585_003:0012b11": "生。理不應言從六種起。未見多種生一",
    "T31n1585_003:0012b12": "芽故。若說果生唯從一種。則餘五種便為",
    "T31n1585_003:0012b13": "無用。亦不可說次第生果。熏習同時勢力",
    "T31n1585_003:0012b14": "等故。又不可說六果頓生。勿一有情一剎",
    "T31n1585_003:0012b15": "那頃六眼識等俱時生故。誰言觸等亦能受",
    "T31n1585_003:0012b16": "熏持諸種子。不爾如何觸等如識名一切",
    "T31n1585_003:0012b17": "種。謂觸等五有似種相名一切種。觸等與",
    "T31n1585_003:0012b18": "識所緣等故。無色觸等有所緣故。親所緣",
    "T31n1585_003:0012b19": "緣定應有故。此似種相不為因緣生現識",
    "T31n1585_003:0012b20": "等。如觸等上似眼根等非識所依。亦如似",
    "T31n1585_003:0012b21": "火無能燒用。彼救非理。觸等所緣似種等",
    "T31n1585_003:0012b22": "相後執受處方應與識而相例故。由此前",
    "T31n1585_003:0012b23": "說一切種言定目受熏能持種義。不爾本",
    "T31n1585_003:0012b24": "頌有重言失。",
    "T31n1585_003:0012b25": "[0012b25] 又彼所說亦如是言無簡別故。咸相例者定",
    "T31n1585_003:0012b26": "不成證。勿觸等五亦能了別觸等亦與觸",
    "T31n1585_003:0012b27": "等相應。由此故知。亦如是者隨所應說非",
    "T31n1585_003:0012b28": "謂一切。阿賴耶識為斷為常。非斷非常",
    "T31n1585_003:0012b29": "以恒轉故。恒謂此識無始時來一類相續常",
    "T31n1585_003:0012c01": "無間斷。是界趣生施設本故。性堅持種令",
    "T31n1585_003:0012c02": "不失故。轉謂此識無始時來念念生滅前後",
    "T31n1585_003:0012c03": "變異。因滅果生非常一故。可為轉識熏成",
    "T31n1585_003:0012c04": "種故。恒言遮斷轉表非常。猶如瀑流因",
    "T31n1585_003:0012c05": "果法爾。如瀑流水非斷非常相續長時有",
    "T31n1585_003:0012c06": "所漂溺。此識亦爾。從無始來生滅相續非",
    "T31n1585_003:0012c07": "常非斷。漂溺有情令不出離。又如瀑流",
    "T31n1585_003:0012c08": "雖風等擊起諸波浪而流不斷。此識亦爾。",
    "T31n1585_003:0012c09": "雖遇眾緣起眼識等而恒相續。又如瀑流",
    "T31n1585_003:0012c10": "漂水下上魚草等物隨流不捨此識亦爾。",
    "T31n1585_003:0012c11": "與內習氣外觸等法恒相隨轉。如是法喻",
    "T31n1585_003:0012c12": "意顯此識無始因果非斷常義。謂此識性無",
    "T31n1585_003:0012c13": "始時來剎那剎那果生因滅。果生故非斷。因",
    "T31n1585_003:0012c14": "滅故非常。非斷非常是緣起理。故說此識",
    "T31n1585_003:0012c15": "恒轉如流。過去未來既非實有。非常可爾。",
    "T31n1585_003:0012c16": "非斷如何。斷豈得成緣起正理。過去未來",
    "T31n1585_003:0012c17": "若是實有可許非斷如何非常。常亦不成",
    "T31n1585_003:0012c18": "緣起正理。豈斥他過己義便成。若不摧邪",
    "T31n1585_003:0012c19": "難以顯正。前因滅位後果即生。如秤兩頭",
    "T31n1585_003:0012c20": "低昂時等。如是因果相續如流。何假去來",
    "T31n1585_003:0012c21": "方成非斷。因現有位後果未生。因是誰因。",
    "T31n1585_003:0012c22": "果現有時前因已滅。果是誰果。既無因果誰",
    "T31n1585_003:0012c23": "離斷常。若有因時已有後果。果既本有。何",
    "T31n1585_003:0012c24": "待前因。因義既無果義寧有無因無果豈",
    "T31n1585_003:0012c25": "離斷常。因果義成依法作用。故所詰難非",
    "T31n1585_003:0012c26": "預我宗。體既本有用亦應然。所待因緣亦",
    "T31n1585_003:0012c27": "本有故。由斯汝義因果定無。應信大乘緣",
    "T31n1585_003:0012c28": "起正理。謂此正理深妙離言因果等言皆假",
    "T31n1585_003:0012c29": "施設。觀現在法有引後用。假立當果對",
    "T31n1585_003:0013a01": "說現因。觀現在法有酬前相。假立曾因對",
    "T31n1585_003:0013a02": "說現果。假謂現識似彼相現。如是因果理",
    "T31n1585_003:0013a03": "趣顯然。遠離二邊契會中道。諸有智者應",
    "T31n1585_003:0013a04": "順修學。有餘部說雖無去來而有因果恒",
    "T31n1585_003:0013a05": "相續義。謂現在法極迅速者猶有初後生滅",
    "T31n1585_003:0013a06": "二時。生時酬因滅時引果。時雖有二而體",
    "T31n1585_003:0013a07": "是一。前因正滅後果正生。體相雖殊而俱是",
    "T31n1585_003:0013a08": "有。如是因果非假施設。然離斷常。又無前",
    "T31n1585_003:0013a09": "難誰有智者捨此信餘。彼有虛言都無實",
    "T31n1585_003:0013a10": "義。何容一念而有二時。生滅相違寧同現",
    "T31n1585_003:0013a11": "在。滅若現在生應未來。有故名生既是現",
    "T31n1585_003:0013a12": "在。無故名滅寧非過去。滅若非無生應非",
    "T31n1585_003:0013a13": "有。生既現有滅應現無。又二相違如何體",
    "T31n1585_003:0013a14": "一。非苦樂等見有是事生滅若一時應無",
    "T31n1585_003:0013a15": "二。生滅若異寧說體同。故生滅時俱現在有",
    "T31n1585_003:0013a16": "同依一體理必不成。經部師等因果相續",
    "T31n1585_003:0013a17": "理亦不成。彼不許有阿賴耶識能持種故。",
    "T31n1585_003:0013a18": "由此應信大乘所說因果相續緣起正理。",
    "T31n1585_003:0013a19": "[0013a19] 此識無始恒轉如流乃至何位當究竟捨。阿",
    "T31n1585_003:0013a20": "羅漢位方究竟捨。謂諸聖者斷煩惱障究竟",
    "T31n1585_003:0013a21": "盡時名阿羅漢。爾時此識煩惱&#x9E81;重永遠離",
    "T31n1585_003:0013a22": "故說之為捨。此中所說阿羅漢者通攝三",
    "T31n1585_003:0013a23": "乘無學果位。皆已永害煩惱賊故。應受世",
    "T31n1585_003:0013a24": "間妙供養故。永不復受分段生故。云何知",
    "T31n1585_003:0013a25": "然。決擇分說諸阿羅漢獨覺如來皆不成",
    "T31n1585_003:0013a26": "就阿賴耶故。集論復說若諸菩薩得菩提",
    "T31n1585_003:0013a27": "時頓斷煩惱及所知障成阿羅漢及如來",
    "T31n1585_003:0013a28": "故。若爾菩薩煩惱種子未永斷盡非阿羅",
    "T31n1585_003:0013a29": "漢應皆成就阿賴耶識。何故即彼決擇分",
    "T31n1585_003:0013b01": "說不退菩薩亦不成就阿賴耶識。彼說二",
    "T31n1585_003:0013b02": "乘無學果位迴心趣向大菩提者。必不退",
    "T31n1585_003:0013b03": "起煩惱障故。趣菩提故。即復轉名不退菩",
    "T31n1585_003:0013b04": "薩。彼不成就阿賴耶識。即攝在此阿羅漢",
    "T31n1585_003:0013b05": "中。故彼論文不違此義。又不動地已上菩",
    "T31n1585_003:0013b06": "薩。一切煩惱永不行故。法駛流中任運轉",
    "T31n1585_003:0013b07": "故。能諸行中起諸行故。剎那剎那轉增進",
    "T31n1585_003:0013b08": "故。此位方名不退菩薩。然此菩薩雖未斷",
    "T31n1585_003:0013b09": "盡異熟識中煩惱種子。而緣此識我見愛等",
    "T31n1585_003:0013b10": "不復執藏為自內我。由斯永捨阿賴耶名。",
    "T31n1585_003:0013b11": "故說不成阿賴耶識。此亦說彼名阿羅漢。",
    "T31n1585_003:0013b12": "有義初地已上菩薩。已證二空所顯理故。",
    "T31n1585_003:0013b13": "已得二種殊勝智故。已斷分別二重障故。",
    "T31n1585_003:0013b14": "能一行中起諸行故。雖為利益起諸煩惱。",
    "T31n1585_003:0013b15": "而彼不作煩惱過失。故此亦名不退菩薩。",
    "T31n1585_003:0013b16": "然此菩薩雖未斷盡俱生煩惱。而緣此識",
    "T31n1585_003:0013b17": "所有分別我見愛等不復執藏為自內我。由",
    "T31n1585_003:0013b18": "斯亦捨阿賴耶名。故說不成阿賴耶識。此",
    "T31n1585_003:0013b19": "亦說彼名阿羅漢。故集論中作如是說。十",
    "T31n1585_003:0013b20": "地菩薩雖未永斷一切煩惱。然此煩惱猶",
    "T31n1585_003:0013b21": "如&#x546A;藥所伏諸毒。不起一切煩惱過失。一",
    "T31n1585_003:0013b22": "切地中如阿羅漢已斷煩惱。故亦說彼名",
    "T31n1585_003:0013b23": "阿羅漢。彼說非理。七地已前猶有俱生我見",
    "T31n1585_003:0013b24": "愛等。執藏此識為自內我。如何已捨阿賴",
    "T31n1585_003:0013b25": "耶名。若彼分別我見愛等不復執藏說名為",
    "T31n1585_003:0013b26": "捨。則預流等諸有學位。亦應已捨阿賴耶",
    "T31n1585_003:0013b27": "名。許便違害諸論所說。地上菩薩所起煩惱。",
    "T31n1585_003:0013b28": "皆由正知不為過失。非預流等得有斯",
    "T31n1585_003:0013b29": "事。寧可以彼例此菩薩。彼六識中所起煩",
    "T31n1585_003:0013c01": "惱。雖由正知不為過失。而第七識有漏心",
    "T31n1585_003:0013c02": "位任運現行執藏此識。寧不與彼預流等",
    "T31n1585_003:0013c03": "同。由此故知彼說非理。然阿羅漢斷此識",
    "T31n1585_003:0013c04": "中煩惱&#x9E81;重究竟盡故。不復執藏阿賴耶",
    "T31n1585_003:0013c05": "識為自內我。由斯永失阿賴耶名說之為",
    "T31n1585_003:0013c06": "捨。非捨一切第八識體。勿阿羅漢無識持",
    "T31n1585_003:0013c07": "種。爾時便入無餘涅槃。然第八識雖諸有",
    "T31n1585_003:0013c08": "情皆悉成就。而隨義別立種種名。謂或名",
    "T31n1585_003:0013c09": "心。由種種法熏習種子所積集故。或名",
    "T31n1585_003:0013c10": "阿陀那。執持種子及諸色根令不壞故。或",
    "T31n1585_003:0013c11": "名所知依。能與染淨所知諸法為依止故。",
    "T31n1585_003:0013c12": "或名種子識。能遍任持世出世間諸種子",
    "T31n1585_003:0013c13": "故。此等諸名通一切位。或名阿賴耶。攝藏",
    "T31n1585_003:0013c14": "一切雜染品法令不失故。我見愛等執藏",
    "T31n1585_003:0013c15": "以為自內我故。此名唯在異生有學。非無",
    "T31n1585_003:0013c16": "學位不退菩薩有雜染法執藏義故。或名異",
    "T31n1585_003:0013c17": "熟識。能引生死善不善業異熟果故。此名唯",
    "T31n1585_003:0013c18": "在異生二乘諸菩薩位。非如來地猶有異熟",
    "T31n1585_003:0013c19": "無記法故。或名無垢識。最極清淨諸無漏法",
    "T31n1585_003:0013c20": "所依止故此名唯在如來地有。菩薩二乘及",
    "T31n1585_003:0013c21": "異生位持有漏種可受熏習。未得善淨第",
    "T31n1585_003:0013c22": "八識故如契經說。",
    "T31n1585_003:0013c23": " 如來無垢識  是淨無漏界",
    "T31n1585_003:0013c24": " 解脫一切障  圓鏡智相應",
    "T31n1585_003:0013c25": "[0013c25] 阿賴耶名過失重故最初捨故此中偏說。異",
    "T31n1585_003:0013c26": "熟識體菩薩將得菩提時捨。聲聞獨覺入無",
    "T31n1585_003:0013c27": "餘依涅槃時捨。無垢識體無有捨時。利樂",
    "T31n1585_003:0013c28": "有情無盡時故。心等通故隨義應說然第",
    "T31n1585_003:0013c29": "八識總有二位。一有漏位。無記性攝。唯與",
    "T31n1585_003:0014a01": "觸等五法相應。但緣前說執受處境。二無漏",
    "T31n1585_003:0014a02": "位。唯善性攝。與二十一心所相應。謂遍行",
    "T31n1585_003:0014a03": "別境各五善十一。與一切心恒相應故。常樂",
    "T31n1585_003:0014a04": "證智所觀境故。於所觀境恒印持故。於",
    "T31n1585_003:0014a05": "曾受境恒明記故。世尊無有不定心故。於",
    "T31n1585_003:0014a06": "一切法常決擇故。極淨信等常相應故。無染",
    "T31n1585_003:0014a07": "污故。無散動故。此亦唯與捨受相應。任運",
    "T31n1585_003:0014a08": "恒時平等轉故。以一切法為所緣境。鏡智",
    "T31n1585_003:0014a09": "遍緣一切法故。",
    "T31n1585_003:0014a10": "[0014a10] 云何應知此第八識離眼等識有別自體。",
    "T31n1585_003:0014a11": "聖教正理為定量故。謂有大乘阿毘達磨",
    "T31n1585_003:0014a12": "契經中說。",
    "T31n1585_003:0014a13": " 無始時來界  一切法等依",
    "T31n1585_003:0014a14": " 由此有諸趣  及涅槃證得",
    "T31n1585_003:0014a15": "[0014a15] 此第八識自性微細。故以作用而顯示之。",
    "T31n1585_003:0014a16": "頌中初半顯第八識為因緣用。後半顯與",
    "T31n1585_003:0014a17": "流轉還滅作依持用。界是因義。即種子識",
    "T31n1585_003:0014a18": "無始時來展轉相續親生諸法故名為因。依",
    "T31n1585_003:0014a19": "是緣義。即執持識無始時來與一切法等為",
    "T31n1585_003:0014a20": "依止故名為緣。謂能執持諸種子故與現",
    "T31n1585_003:0014a21": "行法為所依故即變為彼及為彼依。變",
    "T31n1585_003:0014a22": "為彼者謂變為器及有根身。為彼依者謂",
    "T31n1585_003:0014a23": "與轉識作所依止。以能執受五色根故眼",
    "T31n1585_003:0014a24": "等五識依之而轉。又與末那為依止故第",
    "T31n1585_003:0014a25": "六意識依之而轉。末那意識轉識攝故如眼",
    "T31n1585_003:0014a26": "等識依俱有根。第八理應是識性故亦以第",
    "T31n1585_003:0014a27": "七為俱有依。是謂此識為因緣用。由此有",
    "T31n1585_003:0014a28": "者由有此識。有諸趣者有善惡趣。謂由",
    "T31n1585_003:0014a29": "有此第八識故執持一切順流轉法令諸",
    "T31n1585_003:0014b01": "有情流轉生死。雖惑業生皆是流轉。而趣是",
    "T31n1585_003:0014b02": "果勝故偏說。或諸趣言通能所趣。諸趣資具",
    "T31n1585_003:0014b03": "亦得趣名。諸惑業生皆依此識。是與流轉",
    "T31n1585_003:0014b04": "作依持用。及涅槃證得者由有此識故有",
    "T31n1585_003:0014b05": "涅槃證得。謂由有此第八識故。執持一切",
    "T31n1585_003:0014b06": "順還滅法令修行者證得涅槃。此中但說",
    "T31n1585_003:0014b07": "能證得道。涅槃不依此識有故。或此但說",
    "T31n1585_003:0014b08": "所證涅槃。是修行者正所求故。或此雙說涅",
    "T31n1585_003:0014b09": "槃與道。俱是還滅品類攝故。謂涅槃言顯所",
    "T31n1585_003:0014b10": "證滅。後證得言顯能得道。由能斷道斷所",
    "T31n1585_003:0014b11": "斷惑究竟盡位證得涅槃。能所斷證皆依此",
    "T31n1585_003:0014b12": "識。是與還滅作依持用。又此頌中初句顯",
    "T31n1585_003:0014b13": "示此識自性無始恒有。後三顯與雜染清淨",
    "T31n1585_003:0014b14": "二法總別為所依止。雜染法者謂苦集諦。即",
    "T31n1585_003:0014b15": "所能趣生及業惑。清淨法者謂滅道諦。即所",
    "T31n1585_003:0014b16": "能證涅槃及道。彼二皆依此識而有。依轉",
    "T31n1585_003:0014b17": "識等理不成故。或復初句顯此識體無始相",
    "T31n1585_003:0014b18": "續。後三顯與三種自性為所依止。謂依他",
    "T31n1585_003:0014b19": "起遍計所執圓成實性。如次應知。今此頌中",
    "T31n1585_003:0014b20": "諸所說義離第八識皆不得有。即彼經中",
    "T31n1585_003:0014b21": "復作是說。",
    "T31n1585_003:0014b22": " 由攝藏諸法  一切種子識",
    "T31n1585_003:0014b23": " 故名阿賴耶  勝者我開示",
    "T31n1585_003:0014b24": "[0014b24] 由此本識具諸種子故能攝藏諸雜染法。",
    "T31n1585_003:0014b25": "依斯建立阿賴耶名。非如勝性轉為大等。",
    "T31n1585_003:0014b26": "種子與果體非一故。能依所依俱生滅故。與",
    "T31n1585_003:0014b27": "雜染法互相攝藏。亦為有情執藏為我。故",
    "T31n1585_003:0014b28": "說此識名阿賴耶。已入見道諸菩薩眾得",
    "T31n1585_003:0014b29": "真現觀名為勝者。彼能證解阿賴耶識。故",
    "T31n1585_003:0014c01": "我世尊正為開示。或諸菩薩皆名勝者。雖見",
    "T31n1585_003:0014c02": "道前未能證解阿賴耶識。而能信解求彼",
    "T31n1585_003:0014c03": "轉依。故亦為說。非諸轉識有如是義。解深",
    "T31n1585_003:0014c04": "密經亦作是說。",
    "T31n1585_003:0014c05": " 阿陀那識甚深細  一切種子如瀑流",
    "T31n1585_003:0014c06": " 我於凡愚不開演  恐彼分別執為我",
    "T31n1585_003:0014c07": "[0014c07] 以能執持諸法種子。及能執受色根依處。",
    "T31n1585_003:0014c08": "亦能執取結生相續。故說此識名阿陀那。",
    "T31n1585_003:0014c09": "無性有情不能窮底故說甚深。趣寂種性",
    "T31n1585_003:0014c10": "不能通達故名甚細。是一切法真實種子。",
    "T31n1585_003:0014c11": "緣擊便生轉識波浪恒無間斷猶如瀑流。",
    "T31n1585_003:0014c12": "凡即無性。愚即趣寂。恐彼於此起分別執",
    "T31n1585_003:0014c13": "墮諸惡趣障生聖道。故我世尊不為開演。",
    "T31n1585_003:0014c14": "唯第八識有如是相。入楞伽經亦作是說。",
    "T31n1585_003:0014c15": " 如海遇風緣  起種種波浪",
    "T31n1585_003:0014c16": " 現前作用轉  無有間斷時",
    "T31n1585_003:0014c17": " 藏識海亦然  境等風所擊",
    "T31n1585_003:0014c18": " 恒起諸識浪  現前作用轉",
    "T31n1585_003:0014c19": "[0014c19] 眼等諸識無如大海恒相續轉起諸識浪。故",
    "T31n1585_003:0014c20": "知別有第八識性。此等無量大乘經中。皆別",
    "T31n1585_003:0014c21": "說有此第八識。諸大乘經皆順無我違數",
    "T31n1585_003:0014c22": "取趣。棄背流轉趣向還滅。讚佛法僧毀諸",
    "T31n1585_003:0014c23": "外道。表蘊等法遮勝性等。樂大乘者許能",
    "T31n1585_003:0014c24": "顯示無顛倒理契經攝故。如增壹等至教",
    "T31n1585_003:0014c25": "量攝。又聖慈氏以七種因證大乘經真是佛",
    "T31n1585_003:0014c26": "說。一先不記故。若大乘經佛滅度後有餘為",
    "T31n1585_003:0014c27": "壞正法故說。何故世尊非如當起諸可怖",
    "T31n1585_003:0014c28": "事先預記別。二本俱行故。大小乘教本來俱",
    "T31n1585_003:0014c29": "行。寧知大乘獨非佛說。三非餘境故。大乘",
    "T31n1585_003:0015a01": "所說廣大甚深非外道等思量境界。彼經論",
    "T31n1585_003:0015a02": "中曾所未說。設為彼說亦不信受。故大乘",
    "T31n1585_003:0015a03": "經非非佛說。四應極成故。若謂大乘是餘佛",
    "T31n1585_003:0015a04": "說非今佛語。則大乘教是佛所說其理極成。",
    "T31n1585_003:0015a05": "五有無有故。若有大乘即應信此諸大乘",
    "T31n1585_003:0015a06": "教是佛所說。離此大乘不可得故。若無大",
    "T31n1585_003:0015a07": "乘聲聞乘教亦應非有。以離大乘決定",
    "T31n1585_003:0015a08": "無有得成佛義。誰出於世說聲聞乘。故",
    "T31n1585_003:0015a09": "聲聞乘是佛所說。非大乘教不應正理。六",
    "T31n1585_003:0015a10": "能對治故。依大乘經勤修行者皆能引得",
    "T31n1585_003:0015a11": "無分別智。能正對治一切煩惱。故應信此",
    "T31n1585_003:0015a12": "是佛所說。七義異文故。大乘所說意趣甚深。",
    "T31n1585_003:0015a13": "不可隨文而取其義便生誹謗謂非佛",
    "T31n1585_003:0015a14": "語。是故大乘真是佛說。如莊嚴論頌此義",
    "T31n1585_003:0015a15": "言。",
    "T31n1585_003:0015a16": " 先不記俱行  非餘所行境",
    "T31n1585_003:0015a17": " 極成有無有  對治異文故",
    "T31n1585_003:0015a18": "[0015a18] 餘部經中亦密意說阿賴耶識有別自性。",
    "T31n1585_003:0015a19": "謂大眾部阿笈摩中密意說此名根本識。是",
    "T31n1585_003:0015a20": "眼識等所依止故。譬如樹根是莖等本。非",
    "T31n1585_003:0015a21": "眼等識有如是義。上坐部經分別論者俱密",
    "T31n1585_003:0015a22": "意說此名有分識。有謂三有。分是因義唯",
    "T31n1585_003:0015a23": "此恒遍為三有因。化地部說此名窮生死",
    "T31n1585_003:0015a24": "蘊。離第八識無別蘊法窮生死際無間斷",
    "T31n1585_003:0015a25": "時。謂無色界諸色間斷。無想天等餘心等滅。",
    "T31n1585_003:0015a26": "不相應行離色心等無別自體。已極成故。",
    "T31n1585_003:0015a27": "唯此識名窮生死蘊。說一切有部增壹經中",
    "T31n1585_003:0015a28": "亦密意說此名阿賴耶。謂愛阿賴耶．樂阿賴",
    "T31n1585_003:0015a29": "耶．欣阿賴耶．&#x6199;阿賴耶。謂阿賴耶識是貪總",
    "T31n1585_003:0015b01": "別三世境故立此四名。有情執為真自內",
    "T31n1585_003:0015b02": "我。乃至未斷恒生愛著故。阿賴耶識是真",
    "T31n1585_003:0015b03": "愛著處。不應執餘五取蘊等。謂生一向苦",
    "T31n1585_003:0015b04": "受處者於餘五取蘊不生愛著。彼恒厭",
    "T31n1585_003:0015b05": "逆餘五取蘊念我何時當捨此命此眾同分",
    "T31n1585_003:0015b06": "此苦身心令我自在受快樂故。五欲亦非",
    "T31n1585_003:0015b07": "真愛著處。謂離欲者於五妙欲雖不貪著",
    "T31n1585_003:0015b08": "而愛我故。樂受亦非真愛著處。謂離第三",
    "T31n1585_003:0015b09": "靜慮染者雖厭樂受而愛我故。身見亦非",
    "T31n1585_003:0015b10": "真愛著處。謂非無學信無我者雖於身見",
    "T31n1585_003:0015b11": "不生貪著而於內我猶生愛故。轉識等亦",
    "T31n1585_003:0015b12": "非真愛著處。謂非無學求滅心者雖厭",
    "T31n1585_003:0015b13": "轉識等而愛我故。色身亦非真愛著處。離",
    "T31n1585_003:0015b14": "色染者雖厭色身而愛我故。不相應行離",
    "T31n1585_003:0015b15": "色心等無別自體。是故亦非真愛著處。異",
    "T31n1585_003:0015b16": "生有學起我愛時雖於餘蘊有愛非愛而",
    "T31n1585_003:0015b17": "於此識我愛定生。故唯此是真愛著處。由",
    "T31n1585_003:0015b18": "是彼說阿賴耶名。定唯顯此阿賴耶識。",
    "T31n1585_003:0015b19": "[0015b19] 已引聖教當顯正理。謂契經說雜染清淨",
    "T31n1585_003:0015b20": "諸法種子之所集起。故名為心。若無此識",
    "T31n1585_003:0015b21": "彼持種心不應有故。謂諸轉識在滅定等",
    "T31n1585_003:0015b22": "有間斷故。根境作意善等類別易脫起故。",
    "T31n1585_003:0015b23": "如電光等不堅住故。非可熏習。不能持",
    "T31n1585_003:0015b24": "種。非染淨種所集起心。此識一類恒無間",
    "T31n1585_003:0015b25": "斷如苣&#x8542;等。堅住可熏。契當彼經所說心",
    "T31n1585_003:0015b26": "義。",
    "T31n1585_003:0015b27": "[0015b27] 若不許有能持種心。非但違經亦違正",
    "T31n1585_003:0015b28": "理。謂諸所起染淨品法無所熏故不熏成",
    "T31n1585_003:0015b29": "種則應所起唐捐其功。染淨起時既無因",
    "T31n1585_003:0015c01": "種。應同外道執自然生。色不相應非心性",
    "T31n1585_003:0015c02": "故。如聲光等理非染淨內法所熏。豈能持",
    "T31n1585_003:0015c03": "種。",
    "T31n1585_003:0015c04": "[0015c04] 又彼離識無實自性寧可執為內種依止。",
    "T31n1585_003:0015c05": "轉識相應諸心所法。如識間斷易脫起故。不",
    "T31n1585_003:0015c06": "自在故。非心性故。不能持種亦不受熏。",
    "T31n1585_003:0015c07": "故持種心理應別有。有說六識無始時來",
    "T31n1585_003:0015c08": "依根境等前後分位事雖轉變而類無別。",
    "T31n1585_003:0015c09": "是所熏習能持種子。由斯染淨因果皆成。",
    "T31n1585_003:0015c10": "何要執有第八識性。彼言無義。所以者何。",
    "T31n1585_003:0015c11": "執類是實則同外道。許類是假便無勝用",
    "T31n1585_003:0015c12": "應不能持內法實種。又執識類何性所攝。",
    "T31n1585_003:0015c13": "若是善惡應不受熏。許有記故。猶如擇",
    "T31n1585_003:0015c14": "滅。若是無記善惡心時無無記心此類應斷。",
    "T31n1585_003:0015c15": "非事善惡類可無記。別類必同別事性故。",
    "T31n1585_003:0015c16": "又無心位此類定無。既有間斷性非堅住。",
    "T31n1585_003:0015c17": "如何可執持種受熏。又阿羅漢或異生心",
    "T31n1585_003:0015c18": "識類同故應為諸染無漏法熏。許便有失。",
    "T31n1585_003:0015c19": "又眼等根或所餘法與眼等識根法類同應",
    "T31n1585_003:0015c20": "互相熏。然汝不許。故不應執識類受熏。",
    "T31n1585_003:0015c21": "又六識身若事若類。前後二念既不俱有如",
    "T31n1585_003:0015c22": "隔念者非互相熏。能熏所熏必俱時故。執",
    "T31n1585_003:0015c23": "唯六識俱時轉者。由前理趣既非所熏。故",
    "T31n1585_003:0015c24": "彼亦無能持種義。有執色心自類無間前",
    "T31n1585_003:0015c25": "為後種因果義立。故先所說為證不成。彼",
    "T31n1585_003:0015c26": "執非理無熏習故。謂彼自類既無熏習。如",
    "T31n1585_003:0015c27": "何可執前為後種。又間斷者應不更生。二",
    "T31n1585_003:0015c28": "乘無學應無後蘊。死位色心為後種故。亦",
    "T31n1585_003:0015c29": "不應執色心展轉互為種生。轉識色等非",
    "T31n1585_003:0016a01": "所熏習前已說故。有說三世諸法皆有。因果",
    "T31n1585_003:0016a02": "感赴無不皆成。何勞執有能持種識。然經",
    "T31n1585_003:0016a03": "說心為種子者起染淨法勢用強故。彼說",
    "T31n1585_003:0016a04": "非理。過去未來非常非現如空花等。非實",
    "T31n1585_003:0016a05": "有故。又無作用不可執為因緣性故。若",
    "T31n1585_003:0016a06": "無能持染淨種識一切因果皆不得成。有",
    "T31n1585_003:0016a07": "執大乘遣相空理為究竟者。依似比量撥",
    "T31n1585_003:0016a08": "無此識及一切法。彼特違害前所引經。智斷",
    "T31n1585_003:0016a09": "證修染淨因果皆執非實成大邪見。外道",
    "T31n1585_003:0016a10": "毀謗染淨因果亦不謂全無。但執非實故。",
    "T31n1585_003:0016a11": "若一切法皆非實有菩薩不應為捨生死",
    "T31n1585_003:0016a12": "精勤修集菩提資糧。誰有智者為除幻敵",
    "T31n1585_003:0016a13": "求石女兒用為軍旅。故應信有能持種",
    "T31n1585_003:0016a14": "心依之建立染淨因果。彼心即是此第八",
    "T31n1585_003:0016a15": "識。",
    "T31n1585_003:0016a16": "[0016a16] 又契經說有異熟心善惡業感。若無此識",
    "T31n1585_003:0016a17": "彼異熟心不應有故。謂眼等識有間斷故。",
    "T31n1585_003:0016a18": "非一切時是業果故。如電光等非異熟心。",
    "T31n1585_003:0016a19": "異熟不應斷已更續。彼命根等無斯事故。",
    "T31n1585_003:0016a20": "眼等六識業所感者猶如聲等。非恒續故。",
    "T31n1585_003:0016a21": "是異熟生非真異熟。定應許有真異熟心",
    "T31n1585_003:0016a22": "酬牽引業遍而無斷變為身器作有情依。",
    "T31n1585_003:0016a23": "身器離心理非有故。不相應法無實體故。",
    "T31n1585_003:0016a24": "諸轉識等非恒有故。若無此心誰變身器。",
    "T31n1585_003:0016a25": "復依何法恒立有情。又在定中或不在",
    "T31n1585_003:0016a26": "定有別思慮無思慮時理有眾多身受生",
    "T31n1585_003:0016a27": "起。此若無者不應後時身有怡適或復勞",
    "T31n1585_003:0016a28": "損。若不恒有真異熟心。彼位如何有此身",
    "T31n1585_003:0016a29": "受。非佛起餘善心等位。必應現起真異熟",
    "T31n1585_003:0016b01": "心。如許起彼時。非佛有情故。由是恒有真",
    "T31n1585_003:0016b02": "異熟心。彼心即是此第八識。",
    "T31n1585_003:0016b03": "[0016b03] 又契經說有情流轉五趣四生。若無此識",
    "T31n1585_003:0016b04": "彼趣生體不應有故。謂要實有。恒遍無雜。",
    "T31n1585_003:0016b05": "彼法可立正實趣生。非異熟法趣生雜亂",
    "T31n1585_003:0016b06": "住此起餘趣生法故。諸異熟色及五識中業",
    "T31n1585_003:0016b07": "所感者不遍趣生。無色界中全無彼故。諸",
    "T31n1585_003:0016b08": "生得善及意識中業所感者。雖遍趣生起",
    "T31n1585_003:0016b09": "無雜亂而不恒有。不相應行無實自體。皆",
    "T31n1585_003:0016b10": "不可立正實趣生。唯異熟心及彼心所實",
    "T31n1585_003:0016b11": "恒遍無雜。是正實趣生。此心若無生無色",
    "T31n1585_003:0016b12": "界起善等位應非趣生。設許趣生攝諸有",
    "T31n1585_003:0016b13": "漏生無色界起無漏心。應非趣生便違",
    "T31n1585_003:0016b14": "正理。勿有前過及有此失故。唯異熟法是",
    "T31n1585_003:0016b15": "正實趣生。由是如來非趣生攝。佛無異熟",
    "T31n1585_003:0016b16": "無記法故。亦非界攝非有漏故。世尊已捨",
    "T31n1585_003:0016b17": "苦集諦故。諸戲論種已永斷故。正實趣生既",
    "T31n1585_003:0016b18": "唯異熟心及心所。彼心心所離第八識理不",
    "T31n1585_003:0016b19": "得成。故知別有此第八識。",
    "T31n1585_003:0016b20": "[0016b20] 又契經說有色根身是有執受。若無此識彼",
    "T31n1585_003:0016b21": "能執受不應有故。謂五色根及彼依處。唯現",
    "T31n1585_003:0016b22": "在世是有執受彼定由有能執受心。唯異熟",
    "T31n1585_003:0016b23": "心先業所引非善染等。一類能遍相續執受",
    "T31n1585_003:0016b24": "有色根身。眼等轉識無如是義。此言意顯眼",
    "T31n1585_003:0016b25": "等轉識皆無一類能遍相續執受自內有色",
    "T31n1585_003:0016b26": "根身。非顯能執受唯異熟心。勿諸佛色身",
    "T31n1585_003:0016b27": "無執受故。然能執受有漏色身唯異熟心。",
    "T31n1585_003:0016b28": "故作是說。謂諸轉識現緣起故。如聲風等。",
    "T31n1585_003:0016b29": "彼善染等非業引故。如非擇滅。異熟生者",
    "T31n1585_003:0016c01": "非異熟故。非遍依故。不相續故。如電光",
    "T31n1585_003:0016c02": "等。不能執受有漏色身。諸心識言亦攝心",
    "T31n1585_003:0016c03": "所。定相應故如唯識言。非諸色根不相應行",
    "T31n1585_003:0016c04": "可能執受有色根身。無所緣故。如虛空等。",
    "T31n1585_003:0016c05": "故應別有能執受心。彼心即是此第八識。",
    "T31n1585_003:0016c06": "[0016c06] 又契經說壽煖識三更互依持得相續住。若",
    "T31n1585_003:0016c07": "無此識能持壽煖令久住識不應有故。",
    "T31n1585_003:0016c08": "謂諸轉識有間有轉如聲風等。無恒持用",
    "T31n1585_003:0016c09": "不可立為持壽煖識。唯異熟。識無間無",
    "T31n1585_003:0016c10": "轉猶如壽煖。有恒持用故可立為持壽",
    "T31n1585_003:0016c11": "煖識。經說三法更互依持。而壽與煖一類",
    "T31n1585_003:0016c12": "相續。唯識不然。豈符正理。雖說三法更互",
    "T31n1585_003:0016c13": "依持而許唯煖不遍三界。何不許識獨有",
    "T31n1585_003:0016c14": "間轉此於前理非為過難。謂若是處具有",
    "T31n1585_003:0016c15": "三法無間轉者可恒相持。不爾便無恒相",
    "T31n1585_003:0016c16": "持用前以此理顯三法中所說識言非詮",
    "T31n1585_003:0016c17": "轉識。舉緩不遍豈壞前理。故前所說其理",
    "T31n1585_003:0016c18": "極成。又三法中壽煖二種既唯有漏。故知彼",
    "T31n1585_003:0016c19": "識如壽與煖定非無漏。生無色界起無漏",
    "T31n1585_003:0016c20": "心。爾時何識能持彼壽。由此故知有異熟",
    "T31n1585_003:0016c21": "識一類恒遍能持壽煖。彼識即是此第八",
    "T31n1585_003:0016c22": "識。",
    "T31n1585_003:0016c23": "[0016c23] 又契經說諸有情類受生命終必住散心非",
    "T31n1585_003:0016c24": "無心定。若無此識生死時心不應有故。",
    "T31n1585_003:0016c25": "謂生死時身心&#x60FD;昧。如睡無夢極悶絕時。明",
    "T31n1585_003:0016c26": "了轉識必不現起。又此位中六種轉識行相",
    "T31n1585_003:0016c27": "所緣不可知故。如無心位必不現行。六種",
    "T31n1585_003:0016c28": "轉識行相所緣有必可知。如餘時故。真異",
    "T31n1585_003:0016c29": "熟識極微細故。行相所緣俱不可了。是引業",
    "T31n1585_003:0017a01": "果一期相續。恒無轉變。是散有心名生死",
    "T31n1585_003:0017a02": "心。不違正理。有說五識此位定無。意識取",
    "T31n1585_003:0017a03": "境。或因五識。或因他教。或定為因。生位",
    "T31n1585_003:0017a04": "諸因既不可得。故受生位意識亦無。若爾有",
    "T31n1585_003:0017a05": "情生無色界後時意識應永不生。定心必",
    "T31n1585_003:0017a06": "由散意識引。五識他教彼界必無。引定散心",
    "T31n1585_003:0017a07": "無由起故。若謂彼定由串習力後時率爾",
    "T31n1585_003:0017a08": "能現在前。彼初生時寧不現起。又欲色界初",
    "T31n1585_003:0017a09": "受生時串習意識亦應現起。若由惛昧初",
    "T31n1585_003:0017a10": "未現前此即前因。何勞別說。有餘部執。生",
    "T31n1585_003:0017a11": "死等位別有一類微細意識。行相所緣俱不",
    "T31n1585_003:0017a12": "可了。應知即是此第八識。",
    "T31n1585_003:0017a13": "[0017a13] 極成意識不如是故。又將死時由善惡業",
    "T31n1585_003:0017a14": "下上身分冷觸漸起。若無此識彼事不成。",
    "T31n1585_003:0017a15": "轉識不能執受身故。眼等五識各別依故。",
    "T31n1585_003:0017a16": "或不行故。",
    "T31n1585_003:0017a17": "[0017a17] 第六意識不住身故。境不定故。遍寄身中",
    "T31n1585_003:0017a18": "恒相續故。不應冷觸由彼漸生。唯異熟心",
    "T31n1585_003:0017a19": "由先業力恒遍相續執受身分。捨執受處",
    "T31n1585_003:0017a20": "冷觸便生。壽煖識三不相離故。冷觸起處即",
    "T31n1585_003:0017a21": "是非情。雖變亦緣而不執受。故知定有此",
    "T31n1585_003:0017a22": "第八識。",
    "T31n1585_003:0017a23": "[0017a23] 又契經說識緣名色。名色緣識。如是二法",
    "T31n1585_003:0017a24": "展轉相依譬如蘆束俱時而轉。若無此識",
    "T31n1585_003:0017a25": "彼識自體不應有故。謂彼經中自作是釋。",
    "T31n1585_003:0017a26": "名謂非色四蘊。色謂羯邏藍等。此二與識相",
    "T31n1585_003:0017a27": "依而住如二蘆束更互為緣恒俱時轉不相",
    "T31n1585_003:0017a28": "捨離。眼等轉識攝在名中。此識若無說誰",
    "T31n1585_003:0017a29": "為識。亦不可說名中識蘊謂五識身。識謂",
    "T31n1585_003:0017b01": "第六。羯邏藍時無五識故。又諸轉識有間",
    "T31n1585_003:0017b02": "轉故。無力恒時執持名色。寧說恒與名色",
    "T31n1585_003:0017b03": "為緣。故彼識言顯第八識。"
}