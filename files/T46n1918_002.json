{
    "T46n1918_002:0563a19": "四念處卷第二",
    "T46n1918_002:0563a21": "隋天台山修禪寺智者大師說",
    "T46n1918_002:0563a22": "門人章安灌頂記",
    "T46n1918_002:0563a23": "分章為三。大意。停心。念處。大意者。前性共",
    "T46n1918_002:0563a24": "緣只見生滅之理。發真斷結乃至極果。猶是",
    "T46n1918_002:0563a25": "四枯拙度。今無生四聖諦即事而真。麁細等",
    "T46n1918_002:0563a26": "觀皆如幻化。四榮巧度。大經云。聲聞有苦有",
    "T46n1918_002:0563a27": "苦諦。菩薩解苦無苦。而有真諦。大品云。欲得",
    "T46n1918_002:0563a28": "聲聞。欲得緣覺。欲得菩薩。皆當學般若。故名",
    "T46n1918_002:0563a29": "通教四念處也。通義有八。謂理教智斷行位",
    "T46n1918_002:0563b01": "因果。理通者。同緣即色是空故。教通者。同稟",
    "T46n1918_002:0563b02": "無生之說故。智通者。諸法不生般若生故。斷",
    "T46n1918_002:0563b03": "通者。須陀洹若斷同是無生法忍故。行通者。",
    "T46n1918_002:0563b04": "同乘摩訶衍乘故。位通者。同是乾慧地乃至",
    "T46n1918_002:0563b05": "佛地故。因通者。同學般若波羅蜜故。果通",
    "T46n1918_002:0563b06": "者。同到薩婆若故。三人八義不殊。故名通也。",
    "T46n1918_002:0563b07": "復次通有三義。一因果皆通。二因通果不通。",
    "T46n1918_002:0563b08": "三通別通圓。因果俱通者。如上八通說。近",
    "T46n1918_002:0563b09": "通偏真四枯拙度。因通果不通者。乃是別果",
    "T46n1918_002:0563b10": "來接。通因得見佛性成四榮雙樹。通別通圓",
    "T46n1918_002:0563b11": "者。別圓因果皆與通異。藉通開導得入別圓",
    "T46n1918_002:0563b12": "因。成非枯非榮雙樹之果也。若通因果。正",
    "T46n1918_002:0563b13": "是小大半滿。分門亦是析體拙巧。聲聞藏。",
    "T46n1918_002:0563b14": "菩薩藏。羊鹿異路。何者三藏未斷惑。猶是",
    "T46n1918_002:0563b15": "凡夫住下忍位伏見思惑以誓願。乘五通住",
    "T46n1918_002:0563b16": "生死化眾生。二乘斷正使拙度保涅槃。不",
    "T46n1918_002:0563b17": "能前進。故從此分門。若三人同以無言說",
    "T46n1918_002:0563b18": "道。斷煩惱者是滿字。摩訶衍門多所含容。即",
    "T46n1918_002:0563b19": "開為三。一通二別三圓。體諸法如幻化不生",
    "T46n1918_002:0563b20": "不滅。不斷而斷三人通位。從乾慧性地。為伏",
    "T46n1918_002:0563b21": "道見地。至七地斷正盡。緣覺根利能侵習。位",
    "T46n1918_002:0563b22": "齊八地。若菩薩斷正盡。留習扶誓受生死化",
    "T46n1918_002:0563b23": "眾生。八地九地斷塵沙無知。學道種智。此即",
    "T46n1918_002:0563b24": "通教通三乘人意也。若通別者。初因通門得",
    "T46n1918_002:0563b25": "入十住。斷界內惑盡。十行斷界外塵沙。學道",
    "T46n1918_002:0563b26": "種智。十迴向學中道。十地破無明見佛性。是",
    "T46n1918_002:0563b27": "為通於別意也。通圓意者。初因通門入十信。",
    "T46n1918_002:0563b28": "斷界內惑。任運自盡登住見佛性。斷無明。十",
    "T46n1918_002:0563b29": "行十迴向。並斷別惑。此通圓意也。故知大",
    "T46n1918_002:0563c01": "乘斷伏永異小乘如習。應中有菩薩從初發",
    "T46n1918_002:0563c02": "心與薩婆若相應。是聲聞一切智通通教意。",
    "T46n1918_002:0563c03": "若菩薩從初發心遊戲神通。淨佛國土成就",
    "T46n1918_002:0563c04": "眾生者。通別意也。若從初發心即坐道場。轉",
    "T46n1918_002:0563c05": "法輪度眾生。是菩薩為如佛。通圓意故。大",
    "T46n1918_002:0563c06": "論舉三人諭。謂步馬神通。馬雖勝步不及神",
    "T46n1918_002:0563c07": "通。一念即至。譬圓教力大不妨餘也。又大論",
    "T46n1918_002:0563c08": "明燈炷云。乾慧為初炎。佛地為後炎。此即通",
    "T46n1918_002:0563c09": "家名乾慧。非斷道。而為初炎者。乃是論主申",
    "T46n1918_002:0563c10": "含容引外人作此解。乃以相似燈炷為初炎",
    "T46n1918_002:0563c11": "耳。若言二地是菩薩斷道者。此取性地為斷",
    "T46n1918_002:0563c12": "道。至六地與羅漢齊。或取八人地。是斷道此",
    "T46n1918_002:0563c13": "以三地為斷道。七地齊羅漢。而今不取二地",
    "T46n1918_002:0563c14": "三地。乃取乾慧者。故知是通三人之初。以似",
    "T46n1918_002:0563c15": "道為初炎耳。復有人言。歡喜為初炎。佛地為",
    "T46n1918_002:0563c16": "後炎。此約別教斷道為初炎。別家初地見常",
    "T46n1918_002:0563c17": "住理斷無明。見中道故名歡喜。是初炎。復",
    "T46n1918_002:0563c18": "有人言。初住為初炎。佛地為後炎。是圓教",
    "T46n1918_002:0563c19": "意。初住見中性圓斷一品無明。故初住為初",
    "T46n1918_002:0563c20": "炎。此是通教通別通圓之義。通教四門者。大",
    "T46n1918_002:0563c21": "論云。一切實一切不實。一切亦實亦不實。一",
    "T46n1918_002:0563c22": "切非實非不實。為向道人說。聞即得悟。皆名",
    "T46n1918_002:0563c23": "第一義悉檀(云云)。中論觀法品。又作四句證",
    "T46n1918_002:0563c24": "諸法實相。三人共得即其例也。若幻化有門",
    "T46n1918_002:0563c25": "則通五人。四門門門有五人。是則二十人。三",
    "T46n1918_002:0563c26": "藏雖四多用有門。通多用空門。別多用亦空",
    "T46n1918_002:0563c27": "亦有門。圓多用非空非有門。天親雖說別圓。",
    "T46n1918_002:0563c28": "多明別階級。龍樹雖明幻化影像十諭諭之。",
    "T46n1918_002:0563c29": "有不離無。無不失有。非有非無。不思議之",
    "T46n1918_002:0564a01": "理教也。問若爾三藏亦有三人同入。何不名",
    "T46n1918_002:0564a02": "通。通亦有三人之殊。何不名別。答三藏三人。",
    "T46n1918_002:0564a03": "一人不入故不名通。通雖三人而皆入但空。",
    "T46n1918_002:0564a04": "不得稱別(云云)。問通是滿字門。而稱通者何",
    "T46n1918_002:0564a05": "故停灰斷耶。答譬如朱雀臺門。雖通貴庶有",
    "T46n1918_002:0564a06": "停私室者。有至府省者。有見天顏者。如前所",
    "T46n1918_002:0564a07": "釋通。通通別通圓。此義可知。又譬如因心",
    "T46n1918_002:0564a08": "有眠有夢。夢諭於空。眠諭於假。心諭於中。聲",
    "T46n1918_002:0564a09": "聞觀四諦無生。如幻如化以入空。緣覺觀十",
    "T46n1918_002:0564a10": "二緣無生。如幻化以入空。菩薩觀六度無生。",
    "T46n1918_002:0564a11": "如幻化以入空。不深見假中。故同住灰斷。若",
    "T46n1918_002:0564a12": "能尋夢得眠。尋眠得心。非但見空亦見不空。",
    "T46n1918_002:0564a13": "亦見非空非不空。釋大意竟。二五停心者。名",
    "T46n1918_002:0564a14": "數同前。云何有異。魚目明珠質同。理別曲直。",
    "T46n1918_002:0564a15": "體析巧拙。料簡已如前。大經明果報五陰。",
    "T46n1918_002:0564a16": "已受想行識。亦是一法。凡夫為苦為惱。二",
    "T46n1918_002:0564a17": "乘緣不淨無常出生死。菩薩觀陰即是於真",
    "T46n1918_002:0564a18": "更無別理。如薄福者覩金成蛇。為之所害福",
    "T46n1918_002:0564a19": "人見寶得而用之。苦諦既然三諦亦爾。眾生",
    "T46n1918_002:0564a20": "不知。沒在於苦造二十五有。輪環宛轉無解",
    "T46n1918_002:0564a21": "脫期。菩薩為此而起大悲發弘誓願。拔苦與",
    "T46n1918_002:0564a22": "樂雖發誓願。所度如度虛空。雖誓斷如空共",
    "T46n1918_002:0564a23": "鬪。雖安如空種樹。雖滅實無得度。觀一切無",
    "T46n1918_002:0564a24": "所有。無所有故空。空故不生。不生故不滅。",
    "T46n1918_002:0564a25": "畢竟清淨。行者雖作此觀。其心浮逸如犬逐",
    "T46n1918_002:0564a26": "塊。若欲攝散睡眠昏熟如鼉得暖。當知不",
    "T46n1918_002:0564a27": "修停心。心不得住。雖作此解是直作善。如",
    "T46n1918_002:0564a28": "有眼無足不得入池。若善用四悉檀。修五停",
    "T46n1918_002:0564a29": "心者。即得住觀。如密室無風照物得了。當",
    "T46n1918_002:0564b01": "知阿那波那。三世佛入道初門。又云。亦為甘",
    "T46n1918_002:0564b02": "露門。光明云。即開甘露門入處食等(云云)。既",
    "T46n1918_002:0564b03": "信解已當修五停。謂阿那波那等(云云)。覺觀",
    "T46n1918_002:0564b04": "多者當觀入息。不生出息不滅。不生不滅。息",
    "T46n1918_002:0564b05": "即是空。無能觀所觀。皆不可得。不可得即",
    "T46n1918_002:0564b06": "真。真即心停也。多貪欲者當觀。貪欲非垢無",
    "T46n1918_002:0564b07": "貪欲。非淨非垢故不生。非淨故不滅。不生不",
    "T46n1918_002:0564b08": "滅故即空。空即真真故心停。多瞋恚者。當",
    "T46n1918_002:0564b09": "觀於慈。慈恚即不生亦不滅不生不滅即是",
    "T46n1918_002:0564b10": "空。空即真真故心停。又觀罵者是誰。誰受罵",
    "T46n1918_002:0564b11": "者何等是罵。罵者與諸佛等。受罵者與畢竟",
    "T46n1918_002:0564b12": "空等。罵法與薩婆若等。打者受打者打法",
    "T46n1918_002:0564b13": "亦如是。一一音聲不能見罵。眾多音聲亦不",
    "T46n1918_002:0564b14": "能罵。唯當自責過去煩惱多。今世瞋恚盛",
    "T46n1918_002:0564b15": "若不能忍。心則螫毒生死無畔。應當息之令",
    "T46n1918_002:0564b16": "停也。著我多者當觀其身。如屠牛四分。但見",
    "T46n1918_002:0564b17": "四大六種五陰。十二入十八界。何處有我。即",
    "T46n1918_002:0564b18": "破我見。五愚癡者。對因緣觀三世因緣。破",
    "T46n1918_002:0564b19": "斷常二世破果報。我一世破性。我善用五法",
    "T46n1918_002:0564b20": "治心。心則安住得觀無生。無生現前即破煩",
    "T46n1918_002:0564b21": "惱。有直有善名為初賢。大論云。觀行是智慧",
    "T46n1918_002:0564b22": "性。何故言三昧。答若不定心中修。此是顛",
    "T46n1918_002:0564b23": "倒智慧如前說狂愚之人。豈是賢聖善直之",
    "T46n1918_002:0564b24": "意也。作是修時。種種諸境發一陰界入境。乃",
    "T46n1918_002:0564b25": "至菩薩境。善當識別。去取得宜。無生正觀破",
    "T46n1918_002:0564b26": "之。一一皆是摩訶衍故。乃至二十種壞禪覺。",
    "T46n1918_002:0564b27": "十種成禪覺。皆須識知。故大經云。迦羅迦果",
    "T46n1918_002:0564b28": "有九分。鎮頭迦果纔有一分。城中人不識食",
    "T46n1918_002:0564b29": "之即死。行者若明十法。即鎮頭迦。十法者。",
    "T46n1918_002:0564c01": "一善識無生正因緣境。如空無相無方維上",
    "T46n1918_002:0564c02": "下。心性亦爾。二真正發心。三止觀修習。四破",
    "T46n1918_002:0564c03": "愛見諸法。徧五善識通塞。愛見中。苦集為",
    "T46n1918_002:0564c04": "塞滅道為通。六用三十七品調適。七修助道",
    "T46n1918_002:0564c05": "開三脫門。八善識次位。九安忍。十順道法",
    "T46n1918_002:0564c06": "愛不生。此十法成乘即入菩薩位。得三乘道",
    "T46n1918_002:0564c07": "(云云)。問何等煩惱障定慧。答有人言愛生煩",
    "T46n1918_002:0564c08": "惱障。慧散動無知障定。復有人言百八煩惱。",
    "T46n1918_002:0564c09": "障定性得繩障慧。今不爾但隨偏多為障也。",
    "T46n1918_002:0564c10": "問通家若為明六即。答無生理即。幻化名字",
    "T46n1918_002:0564c11": "即。乾慧地觀行即。性地相似即。八人已上",
    "T46n1918_002:0564c12": "為分真即。佛地為究竟即(云云)。三明四念處",
    "T46n1918_002:0564c13": "者。念是無生觀慧。處是所觀境。先明屬愛煩",
    "T46n1918_002:0564c14": "惱者。大品云。即色是空。非色滅空色性自",
    "T46n1918_002:0564c15": "空。空即是色色即是空。觀空無色觀色無空。",
    "T46n1918_002:0564c16": "能觀智境並不生不滅。智即是境境即是智。",
    "T46n1918_002:0564c17": "非智滅境智性自境。即生無生故名無生。非",
    "T46n1918_002:0564c18": "謂無有生名無生。觀內身外身內外身。一切",
    "T46n1918_002:0564c19": "色法。若麁若細。皆如幻化。即是約身修性念",
    "T46n1918_002:0564c20": "處。受心法皆是苦性。苦性即空皆如幻化。若",
    "T46n1918_002:0564c21": "作共念處者。亦當念空法修心。觀不淨背捨",
    "T46n1918_002:0564c22": "勝處一切處皆即空。是為共意。緣念處者。緣",
    "T46n1918_002:0564c23": "佛無生方等十二部經。乃至知眾生根性即",
    "T46n1918_002:0564c24": "空(云云)。云何修身性念處色。若麁若細。總而",
    "T46n1918_002:0564c25": "觀之。如夢如幻響化。此色緣不淨。如我此",
    "T46n1918_002:0564c26": "身歌羅邏時。父母二滴為緣。業煩惱為因。因",
    "T46n1918_002:0564c27": "緣和合生此報身。九孔常流膿囊涕唾。三十",
    "T46n1918_002:0564c28": "六物性相種子究竟不淨。貪愛計淨是顛倒",
    "T46n1918_002:0564c29": "見。若見不淨即破淨倒。中論劫初穀子不生",
    "T46n1918_002:0565a01": "世間現見。故劫初穀不滅世間現見。故因緣",
    "T46n1918_002:0565a02": "合集名為生。因緣散名為滅。散故不常。集故",
    "T46n1918_002:0565a03": "不斷。是名世間不常不斷。此文正表內種子。",
    "T46n1918_002:0565a04": "十二因緣和合不生不滅也。問若種子生即",
    "T46n1918_002:0565a05": "從自生。若從遺體生即是他性生。自種子遺",
    "T46n1918_002:0565a06": "體合即是共生。若非種非遺即無因生。若從",
    "T46n1918_002:0565a07": "種子生何用遺體。若從和合復屬何緣。若無",
    "T46n1918_002:0565a08": "父母之他云何得種子之自。無自故從誰生",
    "T46n1918_002:0565a09": "汝種子。能自生未有父母之他。無種子之自。",
    "T46n1918_002:0565a10": "若已有種子之自。即不從他也。問汝過去業",
    "T46n1918_002:0565a11": "與六識心俱不。若其事滅業附心識來於現",
    "T46n1918_002:0565a12": "在難。六識生滅業亦生滅。不為自生。若滅",
    "T46n1918_002:0565a13": "不應附心來。若不依阿梨耶識。義不成也。若",
    "T46n1918_002:0565a14": "從父母生是從他生。汝自性尚不能生。云何",
    "T46n1918_002:0565a15": "從他生難。猶有自性故即有他性能生。若無",
    "T46n1918_002:0565a16": "自性父母為誰作他。若自他共能生者。汝於",
    "T46n1918_002:0565a17": "自他若能生共可能生。俱既不能和合亦不",
    "T46n1918_002:0565a18": "生若能生即有兩過。自既不生。他亦不生。即",
    "T46n1918_002:0565a19": "兩不能生兩法相助成生。為是自為是他。如",
    "T46n1918_002:0565a20": "兩砂無油合亦無油。若自他不能生。合時",
    "T46n1918_002:0565a21": "亦不能。若合能生者並亦應兩砂無油。合時",
    "T46n1918_002:0565a22": "應有油若兩合無油。當知自他本不能生。合",
    "T46n1918_002:0565a23": "亦不能生。如一盲不見二盲。亦不見。若謂非",
    "T46n1918_002:0565a24": "種子非父母生。從無因生難。無因得果果復",
    "T46n1918_002:0565a25": "應無。如無泥而能生瓶者。亦應從木生等是",
    "T46n1918_002:0565a26": "無因。故從因緣生尚不可。況無因耶。是則因",
    "T46n1918_002:0565a27": "果倒亂罪人獲福(云云)。壞世間法。若無世諦",
    "T46n1918_002:0565a28": "即無出世。是大邪見人。若四句責生不可得。",
    "T46n1918_002:0565a29": "是則無生。無生而生是名假生。假生非生但",
    "T46n1918_002:0565b01": "有名字。是字不生亦不不生。是字無所有",
    "T46n1918_002:0565b02": "故自他共無因。畢竟不見身生處不可得。若",
    "T46n1918_002:0565b03": "無生處亦無滅處。生滅不生滅。非生滅非不",
    "T46n1918_002:0565b04": "生滅。清淨平等正觀。觀身細色如隣虛塵。即",
    "T46n1918_002:0565b05": "有十方分。若有十方分即具四微所成色香",
    "T46n1918_002:0565b06": "味觸。色為自香味為他即因成假義。若從色",
    "T46n1918_002:0565b07": "生即是自性。若從香味生即是從他性本。合",
    "T46n1918_002:0565b08": "是共生離色離香味。是無因生。四句檢之生",
    "T46n1918_002:0565b09": "不可得。是故說無生無生而說生。是名假生。",
    "T46n1918_002:0565b10": "是名細色無生。如論云。若有極微色是則四",
    "T46n1918_002:0565b11": "微所成。又云。若有極微色即有。十方分則不",
    "T46n1918_002:0565b12": "名極微。四微成色此即因成假。觀此假因成",
    "T46n1918_002:0565b13": "如夢幻。細色麁色無生。是苦聖諦。思益云。",
    "T46n1918_002:0565b14": "菩薩知苦無生名苦聖諦。此色身四句因成",
    "T46n1918_002:0565b15": "中檢無生名身念處。問此色為從滅生。為從",
    "T46n1918_002:0565b16": "不滅生。為從滅不滅生。離滅不滅生。若從不",
    "T46n1918_002:0565b17": "滅生是自生。若從滅生則從他生。若從滅不",
    "T46n1918_002:0565b18": "滅生是共生。離生則無因生。論云。不自不",
    "T46n1918_002:0565b19": "他不共不無因。四句生皆不可得。是故說無",
    "T46n1918_002:0565b20": "生。無生而說生是名假生。色不淨破淨倒。又",
    "T46n1918_002:0565b21": "問此色為待色。待無色乃至共離皆不可得。",
    "T46n1918_002:0565b22": "是則無生無生而說生。是則假生是皆不淨。",
    "T46n1918_002:0565b23": "破淨倒是性。身念處以智慧性。觀屬愛身色",
    "T46n1918_002:0565b24": "生相。得慧解脫須陀洹。乃至慧解脫阿羅",
    "T46n1918_002:0565b25": "漢。若作是觀時未能得道。於中生著是愚癡",
    "T46n1918_002:0565b26": "法名無染。若染於法乃至涅槃。是則染著隨",
    "T46n1918_002:0565b27": "情。三種念處如前三藏中說。若隨理三種念",
    "T46n1918_002:0565b28": "處。即如通中說。隨情是事相。隨理是無生。",
    "T46n1918_002:0565b29": "念處乃至心法亦如是。共念處者。行人觀念",
    "T46n1918_002:0565c01": "處修八背捨。事中諸禪乃至熏修等。如明眼",
    "T46n1918_002:0565c02": "開倉見穀粟。種種不淨不同。大論明骨想。即",
    "T46n1918_002:0565c03": "解十力四無所畏。十八不共法等。乃至燒想。",
    "T46n1918_002:0565c04": "諸論師疑文誤。何意從骨想。即解十力無所",
    "T46n1918_002:0565c05": "畏耶。今師云人不得論意。此中為修共念處。",
    "T46n1918_002:0565c06": "又不壞骨人成俱解脫。三明六通八解。悉皆",
    "T46n1918_002:0565c07": "具足。受心法亦如是。為成摩訶衍故非論誤",
    "T46n1918_002:0565c08": "也。緣念處者。緣佛十二部經。四辯說法。悉",
    "T46n1918_002:0565c09": "皆無礙教化眾生。心緣普徧也。四念處四",
    "T46n1918_002:0565c10": "種精進名四正勤。四種定名四如是足。五善",
    "T46n1918_002:0565c11": "生名為根。破煩惱名為力。分別道用。名七",
    "T46n1918_002:0565c12": "覺。安隱道中行名八正道。次破屬見煩惱。觀",
    "T46n1918_002:0565c13": "身如幻化。非垢非淨若起見謂淨不淨。亦淨",
    "T46n1918_002:0565c14": "亦不淨非淨非不淨。是事實餘妄語。是見皆",
    "T46n1918_002:0565c15": "依色。若謂此淨等過去如去不如去。亦如去",
    "T46n1918_002:0565c16": "亦不如去。非如去非不如去。未來有邊無邊。",
    "T46n1918_002:0565c17": "亦有邊亦無邊。非有邊非無邊。即陰離陰。十",
    "T46n1918_002:0565c18": "四難約三世五陰六十二身見。是污穢無記",
    "T46n1918_002:0565c19": "五陰即具三假。淨法塵對意根生意識者。為",
    "T46n1918_002:0565c20": "意生為塵生。為合生為離生。若意生是自生",
    "T46n1918_002:0565c21": "乃至離生是無因。即破因成假。若意根滅生",
    "T46n1918_002:0565c22": "不滅生。亦滅亦不滅生。非滅非不滅生。皆",
    "T46n1918_002:0565c23": "墮四句則破相續假。若待無有識生。若待有",
    "T46n1918_002:0565c24": "有識生。若待亦有亦無識生。若待非有非無",
    "T46n1918_002:0565c25": "而識生。皆墮四句則破相待假。所破能破。例",
    "T46n1918_002:0565c26": "十二是破有見中十四難。六十二見不淨。無",
    "T46n1918_002:0565c27": "見中亦三假十二句能破。亦例十二句亦淨",
    "T46n1918_002:0565c28": "亦不淨。亦有亦無見。三假十二句破能觀。亦",
    "T46n1918_002:0565c29": "十二句例破非淨非不淨。非有非無見。亦十",
    "T46n1918_002:0566a01": "二句破能觀。亦十二句破用。性念處觀之破。",
    "T46n1918_002:0566a02": "身念處九十六句破生見。不可得成無生。身",
    "T46n1918_002:0566a03": "性念處。次觀受念處破生見。經云。受受。受",
    "T46n1918_002:0566a04": "不受。受亦受亦不受。受非受非不受。又云。行",
    "T46n1918_002:0566a05": "亦不受。云何受受不行亦不受。云何受不受。",
    "T46n1918_002:0566a06": "行不行亦不受。云何受亦受亦不受非行非",
    "T46n1918_002:0566a07": "不行亦不受。云何受非受非不受受受故。是",
    "T46n1918_002:0566a08": "有見是見依受起。受不受故是無見。是見依",
    "T46n1918_002:0566a09": "受起受亦受亦不受故是亦有亦無見。是見",
    "T46n1918_002:0566a10": "依受起受非受非不受故。是非有非無見。是",
    "T46n1918_002:0566a11": "見依受起。是事實餘妄語過去如去不如去。",
    "T46n1918_002:0566a12": "乃至非如去非不如去。未來有邊無邊。乃至",
    "T46n1918_002:0566a13": "非有邊非無邊。即陰離陰為十四難。約三世",
    "T46n1918_002:0566a14": "有六十。即陰離陰合成六十二。有見中三假",
    "T46n1918_002:0566a15": "能所二十四破生見無見中。三假能所亦二",
    "T46n1918_002:0566a16": "十四。無生見亦有亦無見中三假。能所二十",
    "T46n1918_002:0566a17": "四句。亦生亦無生非有非無見中。三假能所",
    "T46n1918_002:0566a18": "二十四句。破非生非無生合成九十六句。破",
    "T46n1918_002:0566a19": "生見成無生受。性四念處。次觀心性四念處。",
    "T46n1918_002:0566a20": "觀心常無常乃至非常非無常。是見依識起。",
    "T46n1918_002:0566a21": "過去如去乃至非如去。非不如去。未來有邊",
    "T46n1918_002:0566a22": "無邊。乃至非有邊非無邊。即離為十四難。約",
    "T46n1918_002:0566a23": "三世為六十即離為六十二見。常見中三假",
    "T46n1918_002:0566a24": "能所二十四句。無常見中三假二十四句。亦",
    "T46n1918_002:0566a25": "常亦無常見中三假能所二十四句。非常非",
    "T46n1918_002:0566a26": "無常見中。三假能所二十四句。九十六句。破",
    "T46n1918_002:0566a27": "生見成無生也。法性四念處觀有我無我亦",
    "T46n1918_002:0566a28": "有我亦無我。非有我非無我。是見皆依法起",
    "T46n1918_002:0566a29": "過去四見。未來四見。即難為上四難。約三世",
    "T46n1918_002:0566b01": "五陰為六十二。有見中三假能所破。有二十",
    "T46n1918_002:0566b02": "四句破。後例爾。九十六句破我見。是名四念",
    "T46n1918_002:0566b03": "處。乃至八正道。是破屬見中三十七品。故經",
    "T46n1918_002:0566b04": "言。我斷一切諸見纏等。以智慧刀。割斷破裂",
    "T46n1918_002:0566b05": "也。若共念處觀九想八背等。一切禪亦名得",
    "T46n1918_002:0566b06": "解。觀非實觀也。三十七品例前受心法亦如",
    "T46n1918_002:0566b07": "是。緣念處觀見中有一切佛法。無生四諦教",
    "T46n1918_002:0566b08": "理名字句義。通達無壅隨眾生根性。樂欲。便",
    "T46n1918_002:0566b09": "宜對治。第一義而為說法。是為破屬見。煩惱",
    "T46n1918_002:0566b10": "中修三種。別相四念處觀。問何意通教明非",
    "T46n1918_002:0566b11": "苦非樂。是三十七品例前受心法。亦如是。苦",
    "T46n1918_002:0566b12": "果非苦。非樂。應是樂。答此作四句若通論非",
    "T46n1918_002:0566b13": "苦非樂。此異通四句不可說。有因緣故說非",
    "T46n1918_002:0566b14": "苦非樂。結成生滅苦樂。是三藏意。若非苦非",
    "T46n1918_002:0566b15": "樂結成無苦無樂之苦樂屬通教攝也。淨名",
    "T46n1918_002:0566b16": "云。迦栴延五義五受陰通達空無所起是苦",
    "T46n1918_002:0566b17": "義。結受念處。如大品不淨觀。即是摩訶衍皆",
    "T46n1918_002:0566b18": "不可得。故以是不淨心觀色。自念我身未脫",
    "T46n1918_002:0566b19": "是法。未免三界生。猶應受百千生死。故言未",
    "T46n1918_002:0566b20": "脫。引廣乘品成身念處觀諸法不生不滅。是",
    "T46n1918_002:0566b21": "無常義。結成心念處觀。於我無我而不二。是",
    "T46n1918_002:0566b22": "無我義結成法念處觀。若作非常非無常。成",
    "T46n1918_002:0566b23": "常非垢非淨。結成淨非苦非樂。結成樂非我",
    "T46n1918_002:0566b24": "非無我。結成我即成別教義。常樂我淨斷惑",
    "T46n1918_002:0566b25": "歷別來證也。若作非垢非淨。雙照垢淨。非",
    "T46n1918_002:0566b26": "苦非樂雙照苦樂。非常非無常。雙照常無常。",
    "T46n1918_002:0566b27": "非我非無我雙照我無我。結成圓教。圓心修",
    "T46n1918_002:0566b28": "習不斷煩惱而入涅槃也。於乾慧地中修總",
    "T46n1918_002:0566b29": "相三種四念處。如前三藏中分別。但有如幻",
    "T46n1918_002:0566c01": "如化體法即空之異耳。是為無生總相四念",
    "T46n1918_002:0566c02": "處。但是總相念處修身即空陰入界一切法",
    "T46n1918_002:0566c03": "亦如是。是名身念處。受心法亦如是。觀此",
    "T46n1918_002:0566c04": "位是總相念處。修四正勤。如意根力覺道。",
    "T46n1918_002:0566c05": "三十七品。共緣念處。亦如是。雖未發暖相。",
    "T46n1918_002:0566c06": "似無漏法水。而總相觀五陰。智慧深利勝。別",
    "T46n1918_002:0566c07": "相念處。是故名總相念處。屬乾慧地外凡也。",
    "T46n1918_002:0566c08": "辟支迦羅名目大小。如前亦修三種念處十",
    "T46n1918_002:0566c09": "二因緣。過去無明只是不淨煩惱。五陰諸行",
    "T46n1918_002:0566c10": "只是善惡五陰。從識乃至受是果報　記五",
    "T46n1918_002:0566c11": "陰愛取煩惱五陰。有是善惡五陰。未來生死。",
    "T46n1918_002:0566c12": "是果報無記五陰。若麁若細總而觀之如幻",
    "T46n1918_002:0566c13": "如化。是名性念處因緣覺也。共緣念處例前",
    "T46n1918_002:0566c14": "亦有性。共緣三種觀三人大小也。菩薩發菩",
    "T46n1918_002:0566c15": "提心慈悲誓願。觀此身受心法。三種念處。修",
    "T46n1918_002:0566c16": "性身時觀此身色。若無生如幻如化。能發",
    "T46n1918_002:0566c17": "暖頂等法。成五停心。別總四念處。名伏忍",
    "T46n1918_002:0566c18": "四善根。名柔順忍發真斷結。八人地名無生",
    "T46n1918_002:0566c19": "忍。須陀洹名無生法忍果。斯陀含名遊戲神",
    "T46n1918_002:0566c20": "通。阿那含名離欲清淨。阿羅漢名已辦地。",
    "T46n1918_002:0566c21": "八名辟支佛地。九地名菩薩地。十地名佛",
    "T46n1918_002:0566c22": "地。性念處觀成。破界內見思通惑。得一切智",
    "T46n1918_002:0566c23": "與羅漢齊。八地修界內道種智。破界內塵沙",
    "T46n1918_002:0566c24": "無知。是共念處。九地已上學一切種智是緣",
    "T46n1918_002:0566c25": "念處。十地當知為如佛。佛是通教佛。成就",
    "T46n1918_002:0566c26": "四枯。莊嚴雙樹。故云四念處坐道場。斷通",
    "T46n1918_002:0566c27": "惑正習盡見偏真之理。於二諦中觀照純熟。",
    "T46n1918_002:0566c28": "是名坐道場。般涅槃者。即有餘無餘二種涅",
    "T46n1918_002:0566c29": "槃。轉法輪者。轉通教無生偏真之法輪。令",
    "T46n1918_002:0567a01": "一切眾生同入偏真法性。非中道不空法性",
    "T46n1918_002:0567a02": "故。法華云。我等同入法性。不見佛性。二乘",
    "T46n1918_002:0567a03": "俱得此理。並有坐道場轉法輪。而羅漢不斷",
    "T46n1918_002:0567a04": "習氣。只是四枯莊嚴。支佛小深侵習亦是四",
    "T46n1918_002:0567a05": "枯。菩薩不斷習。以誓願力熏行處處受生。調",
    "T46n1918_002:0567a06": "熟眾生。學一切智道種智一切種智。是名通",
    "T46n1918_002:0567a07": "教佛。只是四枯莊嚴雙樹但三藏。是拙度觀",
    "T46n1918_002:0567a08": "門既拙解空亦淺如迦栴延五義是通教體。",
    "T46n1918_002:0567a09": "假入空觀門既深。三藏是事觀為疎。通教理",
    "T46n1918_002:0567a10": "觀為密。三藏附事為偽。通教緣理為真。比",
    "T46n1918_002:0567a11": "至證得真。時無復為別異也。",
    "T46n1918_002:0567a12": "四念處卷第二"
}