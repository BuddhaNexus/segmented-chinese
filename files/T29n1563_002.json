{
    "T29n1563_002:0781a20": "阿毘達磨藏顯宗論卷第二",
    "T29n1563_002:0781a22": "尊者眾賢造",
    "T29n1563_002:0781a23": "三藏法師玄奘奉　詔譯",
    "T29n1563_002:0781a24": "辯本事品第二之二",
    "T29n1563_002:0781a25": "如上所言。色等五蘊名有為法。色蘊者何。頌",
    "T29n1563_002:0781a26": "曰。",
    "T29n1563_002:0781a27": "　色者唯五根　　五境及無表",
    "T29n1563_002:0781a28": "論曰。此中色言顯色蘊義。五根謂眼耳鼻舌",
    "T29n1563_002:0781a29": "身。五境謂色聲香味觸。眼等所攝所行名境。",
    "T29n1563_002:0781b01": "及無表者。謂法處色。唯者唯此所顯十處。一",
    "T29n1563_002:0781b02": "處少分名為色蘊。如是諸色其相云何。頌曰。",
    "T29n1563_002:0781b03": "　彼識依淨色　　名眼等五根",
    "T29n1563_002:0781b04": "論曰。彼謂前說眼等五根。識即眼耳鼻舌身",
    "T29n1563_002:0781b05": "識。依者眼等五識所依。如是所依淨色為體。",
    "T29n1563_002:0781b06": "如是即顯眼等五識。所依淨色名眼等根。故",
    "T29n1563_002:0781b07": "薄伽梵於契經中說眼等根淨色為相。本論",
    "T29n1563_002:0781b08": "亦說。云何眼根。眼識所依淨色為性。如是廣",
    "T29n1563_002:0781b09": "說諸聖教中。以根別識不以境界。故知彼言",
    "T29n1563_002:0781b10": "顯根非境。有說。彼者是境非根。而無意識。緣",
    "T29n1563_002:0781b11": "色等故。名色等識。彼識所依。名眼等過。由淨",
    "T29n1563_002:0781b12": "色言所簡別故。已辯根相。當辯境相。頌曰。",
    "T29n1563_002:0781b13": "　色二或二十　　聲唯有二種",
    "T29n1563_002:0781b14": "　味六香四種　　觸十一為性",
    "T29n1563_002:0781b15": "論曰。言色二者。是二種義。謂顯與形。此中顯",
    "T29n1563_002:0781b16": "色有十二種。形色有八。故或二十。顯十二者。",
    "T29n1563_002:0781b17": "謂青黃赤白煙雲塵霧影光明闇。於十二中",
    "T29n1563_002:0781b18": "青等四種是正顯色。雲等八種是此差別。其",
    "T29n1563_002:0781b19": "義隱者。今當略釋。地水氣騰說之為霧。障光",
    "T29n1563_002:0781b20": "明起於中餘色可見名影。翻此為闇。日焰名",
    "T29n1563_002:0781b21": "光。月星火藥寶珠電等諸焰名明。形色八者。",
    "T29n1563_002:0781b22": "謂長短方圓高下正不正。此中正者。謂形平",
    "T29n1563_002:0781b23": "等。形不平等名為不正餘色易了。故今不釋。",
    "T29n1563_002:0781b24": "已說色處。當說聲處。能有呼召。故名為聲。",
    "T29n1563_002:0781b25": "或唯音響。說之為聲。善逝聖教咸作是說。聲",
    "T29n1563_002:0781b26": "是耳根所取境界。是四大種所造色性。此聲",
    "T29n1563_002:0781b27": "二種。謂有執受。或無執受。大種為因執受大",
    "T29n1563_002:0781b28": "種。謂現有情長養等流異熟地等。與此相違",
    "T29n1563_002:0781b29": "名無執受。由此所發為二種聲。色等亦應作",
    "T29n1563_002:0781c01": "如是說。然由聲處自性難知。故但就因說有",
    "T29n1563_002:0781c02": "二種。無一聲性以有執受。及無執受大種為",
    "T29n1563_002:0781c03": "因。二四大種各別果故。非二四大同得一果",
    "T29n1563_002:0781c04": "為俱有因成過失故。雖二大種有相扣擊。而",
    "T29n1563_002:0781c05": "俱為因各別發聲。據自依故不成三體。雖有",
    "T29n1563_002:0781c06": "手鼓相擊為因。發生二聲而相映奪。隨取一",
    "T29n1563_002:0781c07": "種相別難知。是故聲處唯有二種。已說聲處。",
    "T29n1563_002:0781c08": "當說味處。越次說者顯彼境識。生無定故味謂",
    "T29n1563_002:0781c09": "所噉。是可嘗義。此有六種。甘酢醎辛苦淡別",
    "T29n1563_002:0781c10": "故。已說味處當說香處。香謂所嗅。此有四種。",
    "T29n1563_002:0781c11": "好香惡香等不等香有差別故。等不等者。增",
    "T29n1563_002:0781c12": "益損減依身別故。有說。微弱增盛異故。本論",
    "T29n1563_002:0781c13": "中說。香有三種好香惡香及平等香。若能長",
    "T29n1563_002:0781c14": "養諸根大種。名為好香。與此相違名為惡香。",
    "T29n1563_002:0781c15": "無前二用名平等香。或勝福業增上所生。名",
    "T29n1563_002:0781c16": "為好香。若勝罪業增上所生。名為惡香。若四",
    "T29n1563_002:0781c17": "大種。增上所起。名平等香已說香處。當說觸",
    "T29n1563_002:0781c18": "處。觸謂所觸十一為性。即十一實以為體義。",
    "T29n1563_002:0781c19": "謂四大種及七造觸。滑性澁性重性輕性。及",
    "T29n1563_002:0781c20": "冷饑渴有差別故。此中能觸所觸者誰。應知",
    "T29n1563_002:0781c21": "都無能觸所觸。相觸則失。剎那性故。但於身",
    "T29n1563_002:0781c22": "識所依所緣無間生時。立觸名想。依此根識",
    "T29n1563_002:0781c23": "得彼境時。假說此根能觸彼境。觸非身識所",
    "T29n1563_002:0781c24": "依止故。不說彼觸能觸身根。觸與身根極相",
    "T29n1563_002:0781c25": "隣近。故說所觸能觸非餘。色等雖非所觸法",
    "T29n1563_002:0781c26": "性。所依壞故而亦有損。已說境相。唯餘無表",
    "T29n1563_002:0781c27": "此今當辯。頌曰。",
    "T29n1563_002:0781c28": "　作等餘心等　　及無心有記",
    "T29n1563_002:0781c29": "　無對所造性　　是名無表色",
    "T29n1563_002:0782a01": "論曰。言作等者。等取離作無對造色。略有二",
    "T29n1563_002:0782a02": "種。一者依表。二者依心。依表起者復有二種。",
    "T29n1563_002:0782a03": "謂與作俱轉。及作息隨轉。為攝如是無表差",
    "T29n1563_002:0782a04": "別體相無遺。故說作等。言餘心等者。等取同",
    "T29n1563_002:0782a05": "類心。謂善心作近因等起或俱有因。彼所發",
    "T29n1563_002:0782a06": "善無對造色不善無記名餘心。善心名同類。",
    "T29n1563_002:0782a07": "不善心作近因等起。所發不善無對造色善",
    "T29n1563_002:0782a08": "及無記名餘心。不善名同類。及無心者即心",
    "T29n1563_002:0782a09": "滅位。謂定非生。生位無故。及言乘上及此非",
    "T29n1563_002:0782a10": "餘。於三位中此容隨轉。謂定唯等不善兼餘",
    "T29n1563_002:0782a11": "散善通於三位轉故。言有記者。謂善不善可",
    "T29n1563_002:0782a12": "記為愛非愛品故。言無對者。非極微故。所",
    "T29n1563_002:0782a13": "造性者。不簡大種。以大種性非無對故。但",
    "T29n1563_002:0782a14": "簡非色。顯是色性即五蘊中色蘊攝故。是",
    "T29n1563_002:0782a15": "者是前所說諸相。具前諸相名無表色。如",
    "T29n1563_002:0782a16": "是已辯無表色相。於中所說大種所造。大種",
    "T29n1563_002:0782a17": "云何。頌曰。",
    "T29n1563_002:0782a18": "　大種謂四界　　即地水火風",
    "T29n1563_002:0782a19": "　能成持等業　　堅濕煖動性",
    "T29n1563_002:0782a20": "論曰。此諸大種何緣名界。一切色法出生本",
    "T29n1563_002:0782a21": "故。亦從大種大種出生。諸出生本世間名界。",
    "T29n1563_002:0782a22": "如金等礦名金等界。或種種苦出生本故。說",
    "T29n1563_002:0782a23": "名為界。喻如前說。有說。能持大種自相及所",
    "T29n1563_002:0782a24": "造色。故名為界。如是諸界亦名大種。何故言",
    "T29n1563_002:0782a25": "種。云何名大。種種造色差別生時。彼彼品類",
    "T29n1563_002:0782a26": "差別能起。是故言種。由四大種有差別故。造",
    "T29n1563_002:0782a27": "色差別。有說。有情業增上故。無始時來未甞",
    "T29n1563_002:0782a28": "非有。是故言種。由四大種總相種類無間絕",
    "T29n1563_002:0782a29": "故。或法出現即名為有。生長有性。是故言種。",
    "T29n1563_002:0782b01": "即是生長諸法有性。或是生長有情身義。或",
    "T29n1563_002:0782b02": "能顯了十種造色是故言種。由此勢力彼顯",
    "T29n1563_002:0782b03": "了故。所言大者。有大用故。言大用者。謂諸有",
    "T29n1563_002:0782b04": "情根本事中。如是四種有勝作用。依此建立",
    "T29n1563_002:0782b05": "識之與空。乃得說為有情根本。又於誑惑愚",
    "T29n1563_002:0782b06": "夫事中。此四最勝。故名為大。如橋賊中事",
    "T29n1563_002:0782b07": "業勝者。別餘故名大橋大賊。又此四種。普",
    "T29n1563_002:0782b08": "為一切餘色所依。廣故名大。有說。一切色等",
    "T29n1563_002:0782b09": "聚中堅等具有。故名為大。風增聚中闕於色",
    "T29n1563_002:0782b10": "等火增聚中闕於昧等。色界諸聚香味俱無。",
    "T29n1563_002:0782b11": "青等聚中闕於黃等。滑等聚中闕於澁等。聲",
    "T29n1563_002:0782b12": "等不定。是故唯此四種名大。此四大種雖常",
    "T29n1563_002:0782b13": "和合恒不相離。而非處同。云何得知恒不相",
    "T29n1563_002:0782b14": "離。入胎大造經等說故。又理應然。何等為理。",
    "T29n1563_002:0782b15": "謂石等中現有能攝生火增墜三業可得。故",
    "T29n1563_002:0782b16": "知於此有水火風恒不相離。於水聚中現有",
    "T29n1563_002:0782b17": "持船煖性流動三業可得。故知於此有地火",
    "T29n1563_002:0782b18": "風恒不相離。於火焰中現有任持攝聚擊動",
    "T29n1563_002:0782b19": "三業可得。故知於此有地水風恒不相離。於",
    "T29n1563_002:0782b20": "風聚中現有能持起冷煖觸三業可得。故知",
    "T29n1563_002:0782b21": "於此有地水風恒不相離。復云何知如是四",
    "T29n1563_002:0782b22": "界。由此因緣恒相隨逐。由此能成持等業故。",
    "T29n1563_002:0782b23": "謂地等界如次能成。持攝熟長四種事業。由",
    "T29n1563_002:0782b24": "此因緣於諸色聚。若有持等四業可得。即知",
    "T29n1563_002:0782b25": "此中有地等界互不相離。應知此中言能長",
    "T29n1563_002:0782b26": "者。謂能安布。云何安布。謂令增盛或復流漫。",
    "T29n1563_002:0782b27": "為能持等四業即是界自相耶。不爾云何。如",
    "T29n1563_002:0782b28": "是四界隨其次第堅濕煖動以為自相。應知",
    "T29n1563_002:0782b29": "此中說性顯體。為明體性不相離故。動謂能",
    "T29n1563_002:0782c01": "引大種造色。令其相續生至餘方。何故虛空",
    "T29n1563_002:0782c02": "不名大種。彼大種相不成立故。能損益故。立",
    "T29n1563_002:0782c03": "大種名。虛空不然。故非大種。或於諸法生滅",
    "T29n1563_002:0782c04": "位中性無差別故。非大種現見大種。種等位",
    "T29n1563_002:0782c05": "中其相轉變成芽等緣。方令芽等諸位得起。",
    "T29n1563_002:0782c06": "虛空無為則不如是性相常故。作用都無。既",
    "T29n1563_002:0782c07": "不能生。故非大種。又諸大種非一非常。自相",
    "T29n1563_002:0782c08": "眾多果別無量。虛空自性是一是常。相無差",
    "T29n1563_002:0782c09": "別。全無有果。非無別因。生有別果。是故虛空",
    "T29n1563_002:0782c10": "不名大種。若謂餘因有差別故能助虛空生",
    "T29n1563_002:0782c11": "別果者。即此別因能生別果。何用執此虛空",
    "T29n1563_002:0782c12": "為因。為地等界即地等耶。不爾云何。頌曰。",
    "T29n1563_002:0782c13": "　地謂顯形色　　隨世想立名",
    "T29n1563_002:0782c14": "　水火亦復然　　風即界亦爾",
    "T29n1563_002:0782c15": "論曰。地言唯表顯形色處。豈不總地四處合",
    "T29n1563_002:0782c16": "成。何故但言顯形為地。此中雖有香味觸三。",
    "T29n1563_002:0782c17": "而隨世想故作是說。由諸世間相示地者以",
    "T29n1563_002:0782c18": "顯形色而相示故。雖諸世間亦於香等起地",
    "T29n1563_002:0782c19": "言說謂作是言。我今嗅地甞地觸地。而顯形",
    "T29n1563_002:0782c20": "色。於地水火能通表示。是故偏說。世不多",
    "T29n1563_002:0782c21": "言我嗅於水。亦不多說嗅甞於火。雖言觸地",
    "T29n1563_002:0782c22": "等而即地等界。是故地中雖有香等。而形與",
    "T29n1563_002:0782c23": "顯勝故偏說。又顯形色表示二界地等無異。",
    "T29n1563_002:0782c24": "是故偏說。若爾顯形表示衣等勝香等故。亦",
    "T29n1563_002:0782c25": "應偏說。世起名想無有決定。故隨世間差別",
    "T29n1563_002:0782c26": "而說。此隨多分世想立名。生等非顯聲非相",
    "T29n1563_002:0782c27": "續。故不說為地等衣等。如地但用顯形為體",
    "T29n1563_002:0782c28": "水火亦然。隨世想故。由世現見水青長等。",
    "T29n1563_002:0782c29": "故說顯形為水自性。世亦現見火赤長等。故",
    "T29n1563_002:0783a01": "說顯形為火自性。然即色觸轉變生時。名火",
    "T29n1563_002:0783a02": "焰炭。是假非實。無一實物。身眼得故。如是地",
    "T29n1563_002:0783a03": "等與界差別。風即界者。世間於動立風名故。",
    "T29n1563_002:0783a04": "風界無別。豈不世間於顯形色亦生風想。世",
    "T29n1563_002:0783a05": "間現以黑風團風而相示故。有通此難。故說",
    "T29n1563_002:0783a06": "言示是如地等與界別義。古昔諸師咸作是",
    "T29n1563_002:0783a07": "說。地於中雜故見如此。為顯其風即是風界。",
    "T29n1563_002:0783a08": "故復言爾。爾者定義。此二說中前說為勝。",
    "T29n1563_002:0783a09": "遍處不淨無差別故。不淨唯緣色處境故。頌",
    "T29n1563_002:0783a10": "曰。",
    "T29n1563_002:0783a11": "　此中根與境　　即說十處界",
    "T29n1563_002:0783a12": "論曰。已說實物根境無表為色蘊性。此中根",
    "T29n1563_002:0783a13": "境亦即說為十處十界。於處門中立為十處。",
    "T29n1563_002:0783a14": "謂眼處等。於界門中立為十界。謂眼界等。已",
    "T29n1563_002:0783a15": "說色蘊并立處界。當說受等三蘊處界。頌曰。",
    "T29n1563_002:0783a16": "　受領納隨觸　　想取像為體",
    "T29n1563_002:0783a17": "　四餘名行蘊　　如是受等三",
    "T29n1563_002:0783a18": "　及無表無為　　名法處法界",
    "T29n1563_002:0783a19": "論曰。隨觸而生。領納可愛及不可愛。俱相違",
    "T29n1563_002:0783a20": "觸名為受蘊。領納即是能受用義。云何此受",
    "T29n1563_002:0783a21": "領納隨觸。謂受是觸隣近果故。此隨觸聲為",
    "T29n1563_002:0783a22": "顯因義。能順受故如隨相言。相謂表彰。即能",
    "T29n1563_002:0783a23": "顯示。因能顯果。故立相名。此隨相言。是順因",
    "T29n1563_002:0783a24": "義。受能領納。能順觸因。是故說受領納隨觸。",
    "T29n1563_002:0783a25": "如世尊言。順樂受觸順苦受觸及順不苦不",
    "T29n1563_002:0783a26": "樂受觸。即是順生樂受等義。領納隨觸名自",
    "T29n1563_002:0783a27": "性受。領納所緣亦是受相。與一境法別相難",
    "T29n1563_002:0783a28": "知。一切皆同領納境故。以心心所執受境時。",
    "T29n1563_002:0783a29": "一切皆名領納自境。是故唯說領納隨觸。名",
    "T29n1563_002:0783b01": "自性受別相定故。領納所緣名執取受。非此",
    "T29n1563_002:0783b02": "所辯相不定故。二受差別如順正理及五事",
    "T29n1563_002:0783b03": "論廣辯應知。此總說三。別說為六。世及所依",
    "T29n1563_002:0783b04": "有差別故。第三想蘊其體是何。此於所緣取",
    "T29n1563_002:0783b05": "像為體。謂於一切隨本安立青長等色。琴貝",
    "T29n1563_002:0783b06": "等聲。生蓮等香。苦辛等味。滑澁等觸。生滅等",
    "T29n1563_002:0783b07": "法。所緣境中如相而取。故名為想。此想就世",
    "T29n1563_002:0783b08": "總說為三。若就所依別說為六。第四行蘊其",
    "T29n1563_002:0783b09": "體是何。此用四餘諸行為體謂除前說色受",
    "T29n1563_002:0783b10": "想三。及除當說識為第四。餘有為法名為行",
    "T29n1563_002:0783b11": "蘊。此有相應及不相應思等得等如其次第。",
    "T29n1563_002:0783b12": "契經唯說。六思身者。由最勝故。所以者何。思",
    "T29n1563_002:0783b13": "是業性為因感果。其力最強。故世尊說。若能",
    "T29n1563_002:0783b14": "造作有漏有為名行取蘊。不可唯說思為行",
    "T29n1563_002:0783b15": "蘊。立總名故如法處界。若異此者應但名思。",
    "T29n1563_002:0783b16": "一法成故。如受想蘊。此中意顯。如外第六。",
    "T29n1563_002:0783b17": "法處界聲。立總名故。總攝十一十七處界不",
    "T29n1563_002:0783b18": "攝多法。如是行聲。立總名故。總攝四蘊不攝",
    "T29n1563_002:0783b19": "多行。故知行蘊體不唯思。如是行蘊非盡有",
    "T29n1563_002:0783b20": "依。故唯約世總說三種。如前分別色蘊體",
    "T29n1563_002:0783b21": "已。便約處界二門建立如是。此中辯受想行",
    "T29n1563_002:0783b22": "三蘊體已。亦應建立為處及界。謂此三蘊及",
    "T29n1563_002:0783b23": "無表色并三無為。如是七法。於處門中立為",
    "T29n1563_002:0783b24": "法處。於界門中立為法界。第五識蘊自性處",
    "T29n1563_002:0783b25": "界其相云何。頌曰。",
    "T29n1563_002:0783b26": "　識謂各了別　　此即名意處",
    "T29n1563_002:0783b27": "　及七界應知　　六識轉為意",
    "T29n1563_002:0783b28": "論曰。識謂了者。是唯總取境界相義。各各總",
    "T29n1563_002:0783b29": "取彼彼境相。名各了別。謂識唯能總取境",
    "T29n1563_002:0783c01": "相。非能取彼境相差別。如世尊言。了者名識。",
    "T29n1563_002:0783c02": "有餘師說。唯於法性。假說作者。為遮離識有",
    "T29n1563_002:0783c03": "了者計。何處復見唯於法性。假說作者。現見",
    "T29n1563_002:0783c04": "說影。能行動故。此於異處無間生時。雖無動",
    "T29n1563_002:0783c05": "作而說作者。識亦如是。於異境界相續生時。",
    "T29n1563_002:0783c06": "雖無動作而說了者。謂能了境故亦無失。云",
    "T29n1563_002:0783c07": "何知然。現見餘處遮作者故。如世尊告頗勒",
    "T29n1563_002:0783c08": "具那。我終不說有能了者。復有說言。剎那名",
    "T29n1563_002:0783c09": "法性。相續名作者。自意所立思緣起中。當更",
    "T29n1563_002:0783c10": "顯示。此識約世總說為三。就所依根別分為",
    "T29n1563_002:0783c11": "六。應知即此所說識蘊。於處門中立為意處。",
    "T29n1563_002:0783c12": "於界門中立為七界。及聲顯一析為二門。顯",
    "T29n1563_002:0783c13": "一一識體分處界。七界者何。六識及意。謂眼",
    "T29n1563_002:0783c14": "識界至意識界。即此六識轉為意界。此別建",
    "T29n1563_002:0783c15": "立蘊處界門。應知遍攝諸法皆盡。此中應思。",
    "T29n1563_002:0783c16": "若即識蘊名七心界。前說識蘊。就所依根別",
    "T29n1563_002:0783c17": "分為六。今離六識。說何等法復名意界。更無",
    "T29n1563_002:0783c18": "異法即於此中。頌曰。",
    "T29n1563_002:0783c19": "　由即六識身　　無間滅為意",
    "T29n1563_002:0783c20": "論曰。即六識身無間滅已能生後識。故名意",
    "T29n1563_002:0783c21": "界。時分異故別立無失。猶如子果立為父種。",
    "T29n1563_002:0783c22": "若爾界體應唯十七或唯十二。更相攝故。何",
    "T29n1563_002:0783c23": "緣建立十八界耶。頌曰。",
    "T29n1563_002:0783c24": "　成第六依故　　十八界應知",
    "T29n1563_002:0783c25": "論曰。如五識界別有眼等五界為依。第六意",
    "T29n1563_002:0783c26": "識無別所依。如離所緣識無起義離依亦爾。",
    "T29n1563_002:0783c27": "識不得生。為成此依故說意界。如是所依能",
    "T29n1563_002:0783c28": "依境界。應知各六界成十八。如何已滅名現",
    "T29n1563_002:0783c29": "識依。是現識生隣近緣故。如雖有色而要依",
    "T29n1563_002:0784a01": "眼眼識得生。如是雖有所緣境界。而後識生",
    "T29n1563_002:0784a02": "要依前念無間滅意。是故前言無間滅者。為",
    "T29n1563_002:0784a03": "遮前念有間滅心。雖先開避而未生故。由此",
    "T29n1563_002:0784a04": "無間已滅六識為現識依。說為意界。或現在",
    "T29n1563_002:0784a05": "識正成依用。過去已成等無間緣。亦於現在",
    "T29n1563_002:0784a06": "能取果故。雖依彼生而非隨彼。故心依心不",
    "T29n1563_002:0784a07": "名心所。心所品類必隨心故。已釋諸蘊取蘊",
    "T29n1563_002:0784a08": "處界。當於此中思擇攝義。諸蘊總攝一切有",
    "T29n1563_002:0784a09": "為。取蘊唯攝一切有漏。處界總攝一切法盡。",
    "T29n1563_002:0784a10": "五蘊無為名一切法。別攝如是。應辯總攝。頌",
    "T29n1563_002:0784a11": "曰。",
    "T29n1563_002:0784a12": "　總攝一切法　　由一蘊處界",
    "T29n1563_002:0784a13": "　攝自性非餘　　以離他性故",
    "T29n1563_002:0784a14": "論曰。一蘊謂色。一處謂意。一界謂法。此三總",
    "T29n1563_002:0784a15": "攝五蘊無為。總是集義。置總言者。令知總三",
    "T29n1563_002:0784a16": "勿謂各一。有餘部執。攝謂攝他。處處說言餘",
    "T29n1563_002:0784a17": "攝餘故。此執非理。無定因故。若有定因非攝",
    "T29n1563_002:0784a18": "他故。我部諸師說自性攝。如是所立攝自性",
    "T29n1563_002:0784a19": "言。是究竟說。不待他故。攝不待因是真實攝。",
    "T29n1563_002:0784a20": "諸法恒時攝自性故。復云何知不攝他性。以",
    "T29n1563_002:0784a21": "一切法離他性故。謂眼根性離耳等性。彼離",
    "T29n1563_002:0784a22": "於此而言此攝。理必不然。故知諸法唯攝自",
    "T29n1563_002:0784a23": "性。如是眼根唯攝色蘊。眼處眼界苦集諦等。",
    "T29n1563_002:0784a24": "是彼性故。不攝餘蘊。餘處界等離彼性故。如",
    "T29n1563_002:0784a25": "是餘法隨應當思眼耳鼻根各依二處。何緣",
    "T29n1563_002:0784a26": "界體數不成多。合二為一。故唯十八。何緣合",
    "T29n1563_002:0784a27": "二為一界耶。頌曰。",
    "T29n1563_002:0784a28": "　類境識同故　　雖二界體一",
    "T29n1563_002:0784a29": "論曰。眼耳鼻根雖各二處。類等同故合為一",
    "T29n1563_002:0784b01": "界。言類同者。同眼類故。言境同者。同色境",
    "T29n1563_002:0784b02": "故。言識同者。眼識依故。耳鼻亦然。故立一",
    "T29n1563_002:0784b03": "界。界體既一。處何緣二。頌曰。",
    "T29n1563_002:0784b04": "　然為令端嚴　　眼等各生二",
    "T29n1563_002:0784b05": "論曰。為所依身相端嚴故。界體雖一而兩處",
    "T29n1563_002:0784b06": "生。若眼耳根處唯生一。鼻無二穴。身不端嚴。",
    "T29n1563_002:0784b07": "此釋不然。駝猫鵄等。如是醜陋何有端嚴。是",
    "T29n1563_002:0784b08": "故諸根各別種類。如是安布差別而生。此待",
    "T29n1563_002:0784b09": "因緣如是差別。因緣有障或不二生。言為端",
    "T29n1563_002:0784b10": "嚴各生二者。此有別義。非為嚴身。此端嚴聲",
    "T29n1563_002:0784b11": "顯增上義。作用增上。故說端嚴。若眼等根",
    "T29n1563_002:0784b12": "各闕一處。見聞嗅用皆不明了。各具二者明",
    "T29n1563_002:0784b13": "了用生。是故三根各生二處。為嚴勝用。非為",
    "T29n1563_002:0784b14": "嚴身。何故世尊於所知境以蘊處界三門說",
    "T29n1563_002:0784b15": "耶。由此三門義各別故。此蘊處界別義者何。",
    "T29n1563_002:0784b16": "頌曰。",
    "T29n1563_002:0784b17": "　聚生門種族　　是蘊處界義",
    "T29n1563_002:0784b18": "論曰。積聚義是蘊義。生門義是處義。種族義",
    "T29n1563_002:0784b19": "是界義。何緣故知聚義是蘊。由契經說。諸所",
    "T29n1563_002:0784b20": "有色。若過去若未來若現在。若內若外。若麁",
    "T29n1563_002:0784b21": "若細。若劣若勝。若遠若近。如是一切略為一",
    "T29n1563_002:0784b22": "聚。說名色蘊。乃至識蘊廣說亦然。由此故知",
    "T29n1563_002:0784b23": "聚義是蘊。若以聚義釋蘊義者。蘊應非實。聚",
    "T29n1563_002:0784b24": "是假故。此難不然。於聚所依立義言故。非聚",
    "T29n1563_002:0784b25": "即義。義是實物。名之差別。聚非實故。聚義者",
    "T29n1563_002:0784b26": "何。謂聚之義。聚之義者。謂聚所依。此釋顯經",
    "T29n1563_002:0784b27": "有大義趣。謂如言聚。離聚所依無別實有聚",
    "T29n1563_002:0784b28": "體可得。如是言我。色等蘊外不應別求實有",
    "T29n1563_002:0784b29": "我體。蘊相續中假說我故。如世間聚我非實",
    "T29n1563_002:0784c01": "有。蘊若實有經顯何義。勿所化生知色等法",
    "T29n1563_002:0784c02": "三時品類無量差別各是蘊故。蘊則無邊便",
    "T29n1563_002:0784c03": "生怯退。謂我何能遍知永斷此無邊蘊。為策",
    "T29n1563_002:0784c04": "勵彼。蘊雖無邊而相同故總說為一。又諸愚",
    "T29n1563_002:0784c05": "夫於多蘊上生一合想現起我執。為令彼除",
    "T29n1563_002:0784c06": "一合想故。說一蘊中有眾多分。不為顯示色",
    "T29n1563_002:0784c07": "等五蘊多法合成是假非實。又一極微三世",
    "T29n1563_002:0784c08": "等攝。以慧分析略為一聚。蘊雖即聚而實義",
    "T29n1563_002:0784c09": "成。餘法亦然。故蘊非假。又於一一別起法中",
    "T29n1563_002:0784c10": "亦說蘊故。蘊定非假。如說俱生。受名受蘊。想",
    "T29n1563_002:0784c11": "名想蘊。餘說如經。於一切時和合生故。蘊雖",
    "T29n1563_002:0784c12": "各別而聚義成。何緣故知門義是處。由訓詞",
    "T29n1563_002:0784c13": "故。處謂生門。心心所法於中生長。故名為處。",
    "T29n1563_002:0784c14": "是能生長彼作用義。如契經說。梵志當知。以",
    "T29n1563_002:0784c15": "眼為門唯為見色。此經唯證門義有六。然心",
    "T29n1563_002:0784c16": "心所有十二門。故契經說。眼及色為緣生於",
    "T29n1563_002:0784c17": "眼識。三和合觸俱起受想思。乃至廣說何緣",
    "T29n1563_002:0784c18": "故知族義是界。與世種族義相似故。如一山",
    "T29n1563_002:0784c19": "中有諸雄黃雌黃赤土安膳那等眾多種族。",
    "T29n1563_002:0784c20": "說名多界如是一身或一相續有十八類。諸",
    "T29n1563_002:0784c21": "法種族名十八界。如雄黃等展轉相望體類",
    "T29n1563_002:0784c22": "不同。故名種族。如是眼等展轉相望體類不",
    "T29n1563_002:0784c23": "同。故名種族。由義相似得為同喻若爾意界",
    "T29n1563_002:0784c24": "望六識身無別體類。不應別立所依能依。體",
    "T29n1563_002:0784c25": "類別故無斯過失。何故世尊說蘊處界三門",
    "T29n1563_002:0784c26": "差別雖佛世尊意趣難解而審思忖。頌曰。",
    "T29n1563_002:0784c27": "　愚根等三故　　說蘊處界三",
    "T29n1563_002:0784c28": "論曰。所化有情愚根等三故佛隨宜為說蘊",
    "T29n1563_002:0784c29": "處界三。等言為明樂位過病等。三言為顯一",
    "T29n1563_002:0785a01": "一各有三。所化有情愚有三種。有愚心所總",
    "T29n1563_002:0785a02": "執為我。有唯愚色。有愚色心。根亦有三。謂利",
    "T29n1563_002:0785a03": "中鈍。樂謂勝解。此亦三種。謂樂略中。及廣文",
    "T29n1563_002:0785a04": "故位謂弟子。已過作意。已熟習行。初修事業。",
    "T29n1563_002:0785a05": "三位別故過謂有情。懷我慢行。執我所隨。迷",
    "T29n1563_002:0785a06": "識依緣。三過別故。病謂所化恃命財族而生",
    "T29n1563_002:0785a07": "憍逸。三病異故。由此等緣如其次第。世尊",
    "T29n1563_002:0785a08": "為說蘊處界三。何故世尊諸心所內別立受",
    "T29n1563_002:0785a09": "想為二蘊耶。頌曰。",
    "T29n1563_002:0785a10": "　諍根生死因　　及次第因故",
    "T29n1563_002:0785a11": "　於諸心所法　　受想別為蘊",
    "T29n1563_002:0785a12": "論曰。世間諍根略有二種謂貪著欲及貪著",
    "T29n1563_002:0785a13": "見。初因受起。後由想生。味受力故貪著諸欲。",
    "T29n1563_002:0785a14": "倒想力故貪著諸見。又生死法以受及想為",
    "T29n1563_002:0785a15": "最勝因耽樂受故。執倒想故。愛見行者生死",
    "T29n1563_002:0785a16": "輪迴。由此二因及後當說次第因故。應知別",
    "T29n1563_002:0785a17": "立受想為蘊。其次第因次後當辯。及聲兼顯",
    "T29n1563_002:0785a18": "諸心所中。唯此受想能為愛見。二雜染法生",
    "T29n1563_002:0785a19": "根本故。各別顯一。識住名故。依滅此二。立滅",
    "T29n1563_002:0785a20": "定故。諸如是等多品類因。何故說無為在處",
    "T29n1563_002:0785a21": "界非蘊。頌曰。",
    "T29n1563_002:0785a22": "　蘊不說無為　　義不相應故",
    "T29n1563_002:0785a23": "論曰。諸無為法若說為蘊。立在五中或為第",
    "T29n1563_002:0785a24": "六。皆不應理。義相違故。所以者何。彼且非色",
    "T29n1563_002:0785a25": "乃至非識。故非在五。聚義是蘊。非無為法。如",
    "T29n1563_002:0785a26": "彼色等有過去等。品類差別可略一聚。名無",
    "T29n1563_002:0785a27": "為蘊。故非第六。又無為法與顛倒依及斷方",
    "T29n1563_002:0785a28": "便義相違故說有漏蘊顯顛倒依。說無漏蘊",
    "T29n1563_002:0785a29": "顯斷方便。無為於此兩義都無。義不相應。故",
    "T29n1563_002:0785b01": "不立蘊。已辯諸蘊廢立因緣。當辯次第。頌",
    "T29n1563_002:0785b02": "曰。",
    "T29n1563_002:0785b03": "　隨麁染器等　　界別次第立",
    "T29n1563_002:0785b04": "論曰。五蘊隨麁隨染器等及界別故次第而",
    "T29n1563_002:0785b05": "立。隨麁立者。五中最麁。所謂色蘊有對礙故。",
    "T29n1563_002:0785b06": "五識依故。六識境故。五中初說四中最麁。所",
    "T29n1563_002:0785b07": "謂受蘊雖無形質。而行相用易了知故。四中",
    "T29n1563_002:0785b08": "初說三中最麁。所謂想蘊取男女等行相作",
    "T29n1563_002:0785b09": "用易了知故。三中初說二中麁者。所謂行蘊",
    "T29n1563_002:0785b10": "貪等現起行相分明易了知故。二中初說識",
    "T29n1563_002:0785b11": "蘊最細故最後說隨染立者。謂從無始生死",
    "T29n1563_002:0785b12": "已來。男女於身更相染愛由顯形等。故初說",
    "T29n1563_002:0785b13": "色。如是色愛由耽受味。故次說受此耽受味",
    "T29n1563_002:0785b14": "由想顛倒。故次說想。此想顛倒由煩惱力。故",
    "T29n1563_002:0785b15": "次說行。此煩惱力依能引發後有識生。故後",
    "T29n1563_002:0785b16": "說識。隨器等者。謂色如器。受所依故。受類飲",
    "T29n1563_002:0785b17": "食。增益損減有情身故想同助味。由取怨親",
    "T29n1563_002:0785b18": "中平等相助生受故。行似厨人。由思貪等業",
    "T29n1563_002:0785b19": "煩惱力。愛非愛等異熟生故。識喻食者。有",
    "T29n1563_002:0785b20": "情本中為主勝故識為上首。受等生故。即由",
    "T29n1563_002:0785b21": "此理。於受想等隨福行中。但說識為隨福行",
    "T29n1563_002:0785b22": "者。又由此理說行緣識。由此復告阿難陀曰。",
    "T29n1563_002:0785b23": "識若無者不入母胎。心雜染故有情雜染。心",
    "T29n1563_002:0785b24": "清淨故有情清淨。於受想等俱起法中。如是",
    "T29n1563_002:0785b25": "等經但標主識。隨界別者。謂欲界中色最為",
    "T29n1563_002:0785b26": "勝。諸根境色皆具有故。色界受勝。於生死中",
    "T29n1563_002:0785b27": "諸勝妙受具可得故。三無色中想最為勝。彼",
    "T29n1563_002:0785b28": "地取相最分明故。第一有中行最為勝。彼思",
    "T29n1563_002:0785b29": "能感最大果故。此即識住。識住其中。顯似世",
    "T29n1563_002:0785c01": "間田種次第。是故諸蘊次第如是。由此五蘊",
    "T29n1563_002:0785c02": "無增減過。即由如是諸次第因。於心所中別",
    "T29n1563_002:0785c03": "立受想。謂受與想於心所中相麁生染類食",
    "T29n1563_002:0785c04": "同助。二界中強故別立蘊。已隨本頌。且就轉",
    "T29n1563_002:0785c05": "門說次第因。四種如是當就還門復說一種。",
    "T29n1563_002:0785c06": "謂入佛法有二要門。一不淨觀。二持息念。不",
    "T29n1563_002:0785c07": "淨觀門觀於造色。持息念門念於大種。要門",
    "T29n1563_002:0785c08": "所緣。故先說色。由此觀力分析色相。剎那極",
    "T29n1563_002:0785c09": "微展轉差別。如是觀時。身輕安故心便覺樂。",
    "T29n1563_002:0785c10": "故次說受。受與身合定為損益。損益於我理",
    "T29n1563_002:0785c11": "必不成。由斯觀解我想即滅法想便生。故次",
    "T29n1563_002:0785c12": "說想。由此想故達唯有法煩惱不行。故次說",
    "T29n1563_002:0785c13": "行。煩惱既息心住調柔有所堪能。故次說識。",
    "T29n1563_002:0785c14": "已說順次。逆次應說。恐厭繁文。故應且止。",
    "T29n1563_002:0785c15": "說一切有部顯宗論卷第二"
}