{
    "T11n0312_018:0743b14": "佛說如來不思議祕密大乘經卷",
    "T11n0312_018:0743b15": "第十八",
    "T11n0312_018:0743b17": "譯經三藏朝散大夫試光祿卿",
    "T11n0312_018:0743b18": "光梵大師 賜紫沙門臣惟淨",
    "T11n0312_018:0743b19": "等奉 詔譯",
    "T11n0312_018:0743b20": "勇力菩薩先行品第二十一",
    "T11n0312_018:0743b21": "[0743b21] 爾時世尊與諸菩薩、聲聞大眾遊止鷲&#x5CEF;山",
    "T11n0312_018:0743b22": "中，於日後分離本住處，為諸大眾隨宜說法。",
    "T11n0312_018:0743b23": "[0743b23] 時阿闍世王知佛世尊已復山中，宮嬪眷屬",
    "T11n0312_018:0743b24": "并王舍城中六萬人眾，各持種種上妙香花、",
    "T11n0312_018:0743b25": "塗香末香等諸供養，出王舍大城詣鷲&#x5CEF;山",
    "T11n0312_018:0743b26": "佛世尊所。到已頭面頂禮佛足，各住一面。時",
    "T11n0312_018:0743b27": "阿闍世王前白佛言：「世尊！我諸所作，隨宜安",
    "T11n0312_018:0743b28": "處。我子來白父王：『當知世尊大師於金剛手",
    "T11n0312_018:0743b29": "菩薩宮中赴請已竟，今已還復鷲&#x5CEF;山中。』我",
    "T11n0312_018:0743c01": "乃思念希有世尊。佛於一切眾生大悲隨轉，",
    "T11n0312_018:0743c02": "於眾生聚中無一眾生如來世尊起厭捨者，",
    "T11n0312_018:0743c03": "於曠野大城金剛手宮中赴請受供還復來",
    "T11n0312_018:0743c04": "此，廣為眾生成熟利益世尊。彼金剛手菩薩",
    "T11n0312_018:0743c05": "大祕密主，甚為希有，具大威力，能善宣說如",
    "T11n0312_018:0743c06": "來法律生大歡喜。而金剛手者，往昔曾於何",
    "T11n0312_018:0743c07": "佛、如來、應供、正等正覺所植種德本，乃能成",
    "T11n0312_018:0743c08": "辦如是辯才？」[0743c08] 佛告阿闍世王言：「大王當知，彼",
    "T11n0312_018:0743c09": "不種善根眾生於如是事極難信解，而彼決",
    "T11n0312_018:0743c10": "定種善根者乃能於此生其信解。大王！假使",
    "T11n0312_018:0743c11": "十方如殑伽沙數等諸世界，尚能算數知其",
    "T11n0312_018:0743c12": "邊際；彼金剛手菩薩大祕密主於佛世尊所",
    "T11n0312_018:0743c13": "親近供養修諸梵行成就辯才，假使諸佛世",
    "T11n0312_018:0743c14": "尊而亦不能算其邊際。以是緣故，大王！當知",
    "T11n0312_018:0743c15": "昔因緣者。我念過去阿僧祇劫，復過於前廣",
    "T11n0312_018:0743c16": "大無量不思議劫，時有如來、應供、正等正覺",
    "T11n0312_018:0743c17": "出現世間，號曰多聞明行足、善逝、世間解、無",
    "T11n0312_018:0743c18": "上士、調御丈夫、天人師、佛、世尊。世界名極嚴，",
    "T11n0312_018:0743c19": "劫名無毀。時彼世尊為彼清淨大菩薩眾宣",
    "T11n0312_018:0743c20": "說正法。彼佛告言：『諸善男子！汝等當知，若有",
    "T11n0312_018:0743c21": "菩薩能發大精進者，即於身命而悉棄捨。』時",
    "T11n0312_018:0743c22": "彼會中有一菩薩名曰勇力，前白佛言：『如是",
    "T11n0312_018:0743c23": "世尊！如是善逝！如佛所言。若有菩薩發精進",
    "T11n0312_018:0743c24": "者，即於身命而悉棄捨。如我解佛所說義，菩",
    "T11n0312_018:0743c25": "薩若生懈怠，豈能速證阿耨多羅三藐三菩",
    "T11n0312_018:0743c26": "提果？何以故？能發精進諸菩薩者，於生死中",
    "T11n0312_018:0743c27": "不起厭倦之意，而彼菩薩於生死中常當稱",
    "T11n0312_018:0743c28": "讚、不樂涅槃，但為成熟諸眾生故。世尊！菩薩",
    "T11n0312_018:0743c29": "勤行為利眾生故，具精進信解，於生死中自",
    "T11n0312_018:0744a01": "得其樂，不樂涅槃之樂。所以者何？菩薩為利",
    "T11n0312_018:0744a02": "諸眾生故，隨其所應諸有施作，亦隨所應皆",
    "T11n0312_018:0744a03": "獲其樂。若住涅槃而何能作？是故諸菩薩於",
    "T11n0312_018:0744a04": "生死境界中自得其樂，而即不取涅槃境界。",
    "T11n0312_018:0744a05": "世尊！菩薩於生死境界中所得樂者，謂即勤",
    "T11n0312_018:0744a06": "行利眾生故，而常得見無量諸佛，常聞無量",
    "T11n0312_018:0744a07": "清淨正法，常能成熟無量眾生。菩薩以住生",
    "T11n0312_018:0744a08": "死境界故，即能隨入眾生境界，而於涅槃境",
    "T11n0312_018:0744a09": "界之中不著捨行。菩薩住生死境界者，以怖",
    "T11n0312_018:0744a10": "墮於非境界中。何以故？非境界中不復能作",
    "T11n0312_018:0744a11": "利眾生事，不能安住如來境界。以不能住如",
    "T11n0312_018:0744a12": "來境界故，不能長養一切眾生。此中何名非",
    "T11n0312_018:0744a13": "境界邪？所謂聲聞、緣覺之地。若樂住者，即棄",
    "T11n0312_018:0744a14": "捨眾生不能成熟。何以故？聲聞、緣覺境界是",
    "T11n0312_018:0744a15": "為菩薩非境界故，以聲聞、緣覺怖畏生死。若",
    "T11n0312_018:0744a16": "能攝受無量生死者，唯除清淨大菩薩爾，是",
    "T11n0312_018:0744a17": "故菩薩能於生死境界中住。』[0744a17] 「大王當知，時彼",
    "T11n0312_018:0744a18": "多聞如來讚勇力菩薩言：『善哉正士！善說此",
    "T11n0312_018:0744a19": "語，復善尊重菩薩境界所作諸行，而不復墮",
    "T11n0312_018:0744a20": "非境界中。』勇力菩薩白彼佛言：『云何是菩薩",
    "T11n0312_018:0744a21": "自境界邪？』彼佛答言：『善男子！菩薩自境界者，",
    "T11n0312_018:0744a22": "謂能攝受無量生死不生怖畏，稱讚菩薩廣",
    "T11n0312_018:0744a23": "大勝行而不樂住聲聞、緣覺之地，以無礙智",
    "T11n0312_018:0744a24": "和合三界，若損若益能善增長一切善根，以",
    "T11n0312_018:0744a25": "增益智成眾德本，而復能以盡智成就無盡",
    "T11n0312_018:0744a26": "福行。雖觀無生而善成辦有生之法，雖知無",
    "T11n0312_018:0744a27": "眾生而善成熟一切眾生，雖知諸法離性而",
    "T11n0312_018:0744a28": "善攝受正法，雖知諸佛國土自性如空而以",
    "T11n0312_018:0744a29": "妙智嚴淨佛土，雖觀諸佛法身無相而善勤",
    "T11n0312_018:0744b01": "求如來所有殊妙相好，雖觀諸法本無造作",
    "T11n0312_018:0744b02": "而以妙智於眾德本所作精進，雖觀有為法",
    "T11n0312_018:0744b03": "不實而於諸事業少求少作復能善為一切",
    "T11n0312_018:0744b04": "眾生隨宜施設，雖觀身心離著而以妙智說",
    "T11n0312_018:0744b05": "法無厭，雖離憒&#x9599;而從禪定所生不著禪味，",
    "T11n0312_018:0744b06": "雖復覺了甚深之法而以妙智隨諸眾生種",
    "T11n0312_018:0744b07": "種行轉善說法要。雖知無生，以智善思普攝",
    "T11n0312_018:0744b08": "三有。雖以智觀諸法皆空而善護所得之果，",
    "T11n0312_018:0744b09": "雖觀聲聞、緣覺境界而善求如來解脫輕安",
    "T11n0312_018:0744b10": "之法，雖不厭捨諸菩薩行而常善觀諸佛境",
    "T11n0312_018:0744b11": "界。善男子！此即是為彼諸菩薩自境界門。』[0744b11] 「復",
    "T11n0312_018:0744b12": "次大王！彼時勇力菩薩於彼多聞如來所，聞",
    "T11n0312_018:0744b13": "說如是清淨境界法已，生希有心，白彼佛言：",
    "T11n0312_018:0744b14": "『希有世尊！能善說此諸大菩薩自境界門清",
    "T11n0312_018:0744b15": "淨正法。如我解佛所說義，即是具善巧方便",
    "T11n0312_018:0744b16": "菩薩入一切法自境界門。譬如虛空，一切色",
    "T11n0312_018:0744b17": "象境界普照無著，一切色象亦無障礙，虛",
    "T11n0312_018:0744b18": "空境界亦無障礙。具善巧方便菩薩亦復如",
    "T11n0312_018:0744b19": "是，現前覺了彼一切法自境界故。又如虛空",
    "T11n0312_018:0744b20": "普照一切色象境界而無障礙，所有一切毒",
    "T11n0312_018:0744b21": "樹藥樹、棘刺之樹花果香樹，彼等一切生長",
    "T11n0312_018:0744b22": "於空，然彼虛空無染無淨、無違無順。具善巧",
    "T11n0312_018:0744b23": "方便菩薩亦復如是，從慧出生彼一切法自",
    "T11n0312_018:0744b24": "境界門，謂異生法、有學法、無學法、緣覺法、菩",
    "T11n0312_018:0744b25": "薩法、如來法等。何以故？彼一切法現所證故。",
    "T11n0312_018:0744b26": "又如世間草木叢林，而火不能為其作護。何",
    "T11n0312_018:0744b27": "以故？火若上騰悉皆燒爇，極熾焰故。菩薩亦",
    "T11n0312_018:0744b28": "復如是，於一切法自境界中，慧光發明極炎",
    "T11n0312_018:0744b29": "熾故。又如金剛堅固之身，火不能燒、刀不能",
    "T11n0312_018:0744c01": "斷、毒不能中、他力不能伏。菩薩亦復如是，非",
    "T11n0312_018:0744c02": "聲聞習、非緣覺習、非一切眾生諸煩惱習而",
    "T11n0312_018:0744c03": "能染故；菩薩隨諸習染，悉以勤行增上慧力",
    "T11n0312_018:0744c04": "咸開曉故。又如水清摩尼寶珠，而能清彼諸",
    "T11n0312_018:0744c05": "濁水故。菩薩亦復如是，以勝慧寶普能清淨",
    "T11n0312_018:0744c06": "一切眾生諸煩惱垢。又如有藥名曰離毒，不",
    "T11n0312_018:0744c07": "與一切惡毒同處，而能息除一切毒故。菩薩",
    "T11n0312_018:0744c08": "亦復如是，具方便慧力故，不與一切眾生煩",
    "T11n0312_018:0744c09": "惱及自煩惱而共同處，復能止息一切眾生",
    "T11n0312_018:0744c10": "諸煩惱毒。此如是等，皆是一切法自境界門。』",
    "T11n0312_018:0744c11": "[0744c11] 「大王！當知彼勇力菩薩說是法時，有八千人",
    "T11n0312_018:0744c12": "發阿耨多羅三藐三菩提心，二百菩薩得無",
    "T11n0312_018:0744c13": "生法忍。大王！當知彼時多聞如來法中勇力",
    "T11n0312_018:0744c14": "菩薩者，豈異人乎？即此會中金剛手菩薩大",
    "T11n0312_018:0744c15": "祕密主是。此大士者，能於彼時被堅固精進",
    "T11n0312_018:0744c16": "之鎧，於多佛所親近恭敬深種善根。」",
    "T11n0312_018:0744c17": "阿闍世王問答品第二十二之一",
    "T11n0312_018:0744c18": "[0744c18] 爾時阿闍世王即起是念：「此金剛手菩薩大",
    "T11n0312_018:0744c19": "祕密主，右手所持大金剛杵幾何輕重？而祕",
    "T11n0312_018:0744c20": "密主有大力勢能善執持。」",
    "T11n0312_018:0744c21": "[0744c21] 時金剛手菩薩大祕密主知其所念，即告阿",
    "T11n0312_018:0744c22": "闍世王言：「大王！當知此金剛杵亦輕亦重。」[0744c22] 王",
    "T11n0312_018:0744c23": "言：「以何緣故亦輕亦重？」[0744c23] 金剛手言：「為欲調伏",
    "T11n0312_018:0744c24": "憍慢貢高諸眾生故，此杵即重；為示無慢正",
    "T11n0312_018:0744c25": "直諸眾生故，此杵即輕。」",
    "T11n0312_018:0744c26": "[0744c26] 時金剛手菩薩即以所持大金剛杵置之于",
    "T11n0312_018:0744c27": "地——當置地時，以神力故，三千大千世界六種",
    "T11n0312_018:0744c28": "振動——即告阿闍世王言：「大王！汝今宜應以此",
    "T11n0312_018:0744c29": "地中大金剛杵而自舉之。」[0744c29] 時阿闍世王即時",
    "T11n0312_018:0745a01": "以自堅固勇力欲舉其杵，竭其力勢不能動",
    "T11n0312_018:0745a02": "搖一毛端量。即生希有尊重之心前詣佛所，",
    "T11n0312_018:0745a03": "合掌白佛言：「世尊！我昔曾於戰陣之所取被",
    "T11n0312_018:0745a04": "甲大象，一手執持舉擲于遠。此金剛杵其量",
    "T11n0312_018:0745a05": "微小，我今竭自力勢不能動搖，況復舉邪！以",
    "T11n0312_018:0745a06": "何緣故其事如是？」[0745a06] 佛言：「大王！無自惱心，此金",
    "T11n0312_018:0745a07": "剛杵至極重故。」",
    "T11n0312_018:0745a08": "[0745a08] 時阿闍世王即白帝釋天主言：「憍尸迦！今宜",
    "T11n0312_018:0745a09": "舉此地中所置大金剛杵。」[0745a09] 時帝釋天主即時",
    "T11n0312_018:0745a10": "以自勇猛神力欲舉其杵，盡竭其力不能動",
    "T11n0312_018:0745a11": "搖。即生希有尊重之心，前詣佛所而白佛言：",
    "T11n0312_018:0745a12": "「世尊！我若與彼阿修羅王&#x9B2A;戰之時，我力堅",
    "T11n0312_018:0745a13": "勝勇銳無敵，右手取彼毘摩質多羅阿修羅",
    "T11n0312_018:0745a14": "王所有大車，量廣七百由旬，我時執持如迅",
    "T11n0312_018:0745a15": "風行。此金剛杵竭自勢力不能動搖，豈非世",
    "T11n0312_018:0745a16": "尊廣大威神所制止邪？」[0745a16] 佛言：「憍尸迦！此亦非",
    "T11n0312_018:0745a17": "我神力所制，但為彼金剛杵至極重故。憍尸",
    "T11n0312_018:0745a18": "迦！於汝意云何？須彌山王至極重邪？」[0745a18] 天主白",
    "T11n0312_018:0745a19": "佛言：「須彌山王至極重大，喻所不及。」[0745a19] 佛言天",
    "T11n0312_018:0745a20": "主：「此金剛杵金剛所成，重復過彼須彌山",
    "T11n0312_018:0745a21": "王。而金剛手菩薩能以此杵擲碎輪圍諸山",
    "T11n0312_018:0745a22": "猶如糠&#x7C83;，以其金剛大力勢故。」",
    "T11n0312_018:0745a23": "[0745a23] 爾時帝釋天主即白尊者大目乾連言：「佛說",
    "T11n0312_018:0745a24": "尊者於聲聞眾中神通第一。願今尊者舉此",
    "T11n0312_018:0745a25": "地中大金剛杵。」[0745a25] 尊者大目乾連即自思念：「我",
    "T11n0312_018:0745a26": "若於此人天大眾之前不能舉動此金剛杵，",
    "T11n0312_018:0745a27": "豈非於我生慢心邪？」作是念已，運自神力方",
    "T11n0312_018:0745a28": "欲前舉彼金剛杵，即時三千大千世界六種",
    "T11n0312_018:0745a29": "振動，海水騰涌，大地普皆怖畏振擊，唯金剛",
    "T11n0312_018:0745b01": "杵不動不搖。是時尊者大目乾連前詣佛所",
    "T11n0312_018:0745b02": "頂禮佛足，作是白言：「佛說我於聲聞眾中神",
    "T11n0312_018:0745b03": "通第一，具大威神名稱力勢，能以四大海水",
    "T11n0312_018:0745b04": "置於掌中，亦能轉此三千大千世界，猶如有",
    "T11n0312_018:0745b05": "人以一金錢轉於指端；又能空中止其日月，",
    "T11n0312_018:0745b06": "制彼威光不令轉動；又能取彼須彌山王擲",
    "T11n0312_018:0745b07": "過梵世，又能調伏難陀、烏波難陀二大龍王，",
    "T11n0312_018:0745b08": "又能於彼陽焰世界周行乞食。此金剛杵其",
    "T11n0312_018:0745b09": "量微小，然我亦復不能動搖。世尊！豈非我今",
    "T11n0312_018:0745b10": "神力減邪？」[0745b10] 佛言：「大目乾連！非汝神力有所減",
    "T11n0312_018:0745b11": "少，但為菩薩威力加持，一切聲聞、緣覺悉不",
    "T11n0312_018:0745b12": "能動，況餘眾生。又目乾連！假使殑伽沙數諸",
    "T11n0312_018:0745b13": "佛剎中所有須彌山王悉能振動，唯金剛杵",
    "T11n0312_018:0745b14": "隨置地方不能動搖。」[0745b14] 目乾連白佛言：「世尊！金",
    "T11n0312_018:0745b15": "剛手菩薩具大力勢而能戲擲此金剛杵，誠",
    "T11n0312_018:0745b16": "哉希有。」[0745b16] 佛言：「大目乾連！假使三千大千世界",
    "T11n0312_018:0745b17": "諸須彌山尚能合入一須彌山，悉能動搖；此",
    "T11n0312_018:0745b18": "金剛杵而不能動。」",
    "T11n0312_018:0745b19": "[0745b19] 爾時尊者大目乾連生希有心，前白佛言：「希",
    "T11n0312_018:0745b20": "有世尊！此金剛手菩薩大祕密主具大力勢，",
    "T11n0312_018:0745b21": "善能持彼大金剛杵。此祕密主為即父母所",
    "T11n0312_018:0745b22": "生力邪？為神力邪？」[0745b22] 佛言：「大目乾連！父母所生",
    "T11n0312_018:0745b23": "之力隨所入處皆有分量，而諸菩薩神通",
    "T11n0312_018:0745b24": "力者無盡無限。我若開示，使天人世間咸生迷",
    "T11n0312_018:0745b25": "惑。」",
    "T11n0312_018:0745b26": "[0745b26] 爾時世尊普遍觀察諸眾會已，告金剛手",
    "T11n0312_018:0745b27": "菩薩大祕密主言：「汝今宜應自當舉其地中",
    "T11n0312_018:0745b28": "所置大金剛杵。」",
    "T11n0312_018:0745b29": "[0745b29] 時金剛手菩薩大祕密主神力振動三千大千",
    "T11n0312_018:0745c01": "世界已，即以左手舉取其杵，戲擲空中旋繞",
    "T11n0312_018:0745c02": "七匝，杵旋空已，即時接置安右手中。一切眾",
    "T11n0312_018:0745c03": "會生希有心，合掌頂禮大祕密主，咸作是",
    "T11n0312_018:0745c04": "言：「希有祕密主！能具如是廣大力勢，善持最",
    "T11n0312_018:0745c05": "勝大金剛杵，普願一切眾生皆悉獲得如是",
    "T11n0312_018:0745c06": "勝力。」",
    "T11n0312_018:0745c07": "[0745c07] 時阿闍世王復白佛言：「世尊！菩薩具修幾法，",
    "T11n0312_018:0745c08": "即能獲得如是勝力？」[0745c08] 佛言：「大王！菩薩若修十",
    "T11n0312_018:0745c09": "法，獲斯勝力。何等為十？一者，菩薩寧捨身",
    "T11n0312_018:0745c10": "命，終不棄捨無上正法。二者，於一切眾生作",
    "T11n0312_018:0745c11": "謙下想，不增慢心。三者，於彼劣弱眾生起愍",
    "T11n0312_018:0745c12": "念心，不生損害。四者，見饑渴眾生施妙飲食。",
    "T11n0312_018:0745c13": "五者，見怖畏眾生施其無畏。六者，見疾病眾",
    "T11n0312_018:0745c14": "生施藥救療。七者，見貧乏眾生惠令滿足。八",
    "T11n0312_018:0745c15": "者，見佛塔廟形像塗飾圓淨。九者，出歡喜言",
    "T11n0312_018:0745c16": "安慰眾生。十者，見彼負重疲困苦惱眾生為",
    "T11n0312_018:0745c17": "除重擔。菩薩若具如是十法，即能獲得如是",
    "T11n0312_018:0745c18": "最勝之力。」"
}