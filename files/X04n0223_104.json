{
    "X04n0223_104:0690a01": "大方廣佛新華嚴經合論卷第一百四",
    "X04n0223_104:0690a02": "唐于闐國三藏沙門實叉難陀譯經",
    "X04n0223_104:0690a03": "唐太原方山長者李通玄造論",
    "X04n0223_104:0690a04": "唐福州開元寺沙門志寧釐經合論",
    "X04n0223_104:0690a05": "入法界品第三十九之十七",
    "X04n0223_104:0690a06": "[0690a06] 【論】第一正入當位法門中從爾時善財童子已下",
    "X04n0223_104:0690a07": "至我唯知此破一切眾生癡闇法光明解脫門於",
    "X04n0223_104:0690a08": "中約立五門一念善知識教思惟升進二漸次遊",
    "X04n0223_104:0690a09": "行至於彼城從東門入佇立未久便見日沒三以",
    "X04n0223_104:0690a10": "八種念善知識勝緣四見夜神於&#x8657;空中處寶樓",
    "X04n0223_104:0690a11": "閣香蓮華藏師子座上身如金色目髮紺青形貌",
    "X04n0223_104:0690a12": "端嚴五善財見其夜神以身投地禮夜神足申請",
    "X04n0223_104:0690a13": "所求從見夜神已後復立六門一見夜神身色端",
    "X04n0223_104:0690a14": "正皮膚金色目髮紺青二見夜神身著朱衣梵冠",
    "X04n0223_104:0690a15": "纓絡三見夜神星象炳然在體四見夜神一一毛",
    "X04n0223_104:0690a16": "孔皆現化度無量眾生隨根與法或生天上人間",
    "X04n0223_104:0690a17": "聲聞緣覺所得不同五見夜神或示現菩薩三昧",
    "X04n0223_104:0690a18": "種種自在六善財投身於地禮夜神足合掌申請",
    "X04n0223_104:0690a19": "所求法門此之境界身量毛孔乃是法界之身極",
    "X04n0223_104:0690a20": "其法界際境界也令修行者倣而學之十地方終",
    "X04n0223_104:0690a21": "舉樣極全學者纔得其分也乃是全中之分故以",
    "X04n0223_104:0690a22": "智之境界及時不遷即全約位升進即分於申請",
    "X04n0223_104:0690a23": "所求中復立十七門一善財冀望依善知識獲佛",
    "X04n0223_104:0690a24": "功德法藏二夜神稱歎善財授與自己所行之法",
    "X04n0223_104:0690b01": "三舉法門名目名菩薩破一切眾生癡闇法光明",
    "X04n0223_104:0690b02": "解脫四善男子已下我於惡慧眾生已下舉自所",
    "X04n0223_104:0690b03": "行大慈悲之行五夜神說二十一行頌以自己所",
    "X04n0223_104:0690b04": "知之法勸善財修學令入六善財白夜神發心久",
    "X04n0223_104:0690b05": "近七又問夜神得此法門其已久如八從乃往古",
    "X04n0223_104:0690b06": "世過如須彌山微塵數劫舉自發心久近劫數九",
    "X04n0223_104:0690b07": "舉劫名寂靜光十舉世界名出生妙寶十一舉有",
    "X04n0223_104:0690b08": "四天下名寶月燈光十二舉城名蓮華光王名善",
    "X04n0223_104:0690b09": "法度十三舉城東有一大菩提樹樹下有佛號一",
    "X04n0223_104:0690b10": "切法雷音王成正覺十四舉有夜神名淨月所告",
    "X04n0223_104:0690b11": "有佛出興十五舉自己身為王夫人名法慧月因",
    "X04n0223_104:0690b12": "供養彼佛發菩提心經須彌山微塵數劫不生惡",
    "X04n0223_104:0690b13": "道種諸善根經八十須彌山微塵數劫常受安樂",
    "X04n0223_104:0690b14": "於彼佛菩薩所常修善根而未滿足菩薩善根十",
    "X04n0223_104:0690b15": "六復過萬劫於賢劫前有劫名無憂世界名離垢",
    "X04n0223_104:0690b16": "光有五百佛於中出現我為長者女名妙慧光明",
    "X04n0223_104:0690b17": "其本夜神生在妙幢王城中作夜神又來震動我",
    "X04n0223_104:0690b18": "宅放光現相讚歎妙眼如來所有功德自為前導",
    "X04n0223_104:0690b19": "引至佛所我纔見佛即得三昧名出生見佛調伏",
    "X04n0223_104:0690b20": "眾生三世智光明輪十七得此三昧力故得憶念",
    "X04n0223_104:0690b21": "如須彌山微塵數劫其中諸佛出現於彼佛所聽",
    "X04n0223_104:0690b22": "聞妙法以聞妙法故即得此破一切眾生癡闇法",
    "X04n0223_104:0690b23": "光明解脫得此解脫已即見其身&#x5FA7;往佛剎微塵",
    "X04n0223_104:0690b24": "數世界已上明發心久近已經八十一須彌山微",
    "X04n0223_104:0690c01": "塵數劫又經一萬劫其中一須彌山微塵數劫是",
    "X04n0223_104:0690c02": "過去發心八十須彌山微塵數劫又一萬劫於佛",
    "X04n0223_104:0690c03": "菩薩所修諸善根方得三昧名見佛調伏眾生三",
    "X04n0223_104:0690c04": "世智光明輪又以憶念劫中得見一須彌山微塵",
    "X04n0223_104:0690c05": "數佛以諸佛所修行聽聞妙法方得此破一切眾",
    "X04n0223_104:0690c06": "生癡闇法光明解脫門在此憶念劫中方得此破",
    "X04n0223_104:0690c07": "一切眾生癡闇法光明門此明得法久近總是八",
    "X04n0223_104:0690c08": "十二須彌山微塵數劫又經一萬劫爾所劫中常",
    "X04n0223_104:0690c09": "以女身行菩薩行明修大慈悲心深厚舉劫長遠",
    "X04n0223_104:0690c10": "以最後憶念劫中該含三世一念普周皆是一念",
    "X04n0223_104:0690c11": "中多劫也十方普&#x5FA7;以智言之如初舉往昔佛剎",
    "X04n0223_104:0690c12": "微塵數世界一一世界中佛悉供養承事次舉百",
    "X04n0223_104:0690c13": "佛剎微塵數劫次千次百千次不可說佛剎微塵",
    "X04n0223_104:0690c14": "數佛剎悉皆&#x5FA7;往承事及所說法門悉皆領受漸",
    "X04n0223_104:0690c15": "漸增長&#x5FA7;滿十方法界供養諸佛教化安樂一切",
    "X04n0223_104:0690c16": "眾生此是初地以百為首便滿十方一切法界無",
    "X04n0223_104:0690c17": "盡佛剎不同三乘但言百佛不云百佛剎微塵及",
    "X04n0223_104:0690c18": "以不可說佛剎微塵世界等事自餘如經具明意",
    "X04n0223_104:0690c19": "明處世行悲深厚不求出世之心盡窮劫也此是",
    "X04n0223_104:0690c20": "初歡喜地善知識以檀波羅蜜為主餘九為伴此",
    "X04n0223_104:0690c21": "明入俗同纏長養大慈悲門具足檀波羅蜜令得",
    "X04n0223_104:0690c22": "圓滿以修慈故多生不離女身表之無出世相也",
    "X04n0223_104:0690c23": "常處俗流此十地中總明處世長養大慈悲門十",
    "X04n0223_104:0690c24": "箇善知識無出家相總為女天說多生因本發菩",
    "X04n0223_104:0691a01": "提心時亦是女身以表十地是入眾生界長養大",
    "X04n0223_104:0691a02": "慈悲之行也以表女是慈悲能長養子孫無疲勞",
    "X04n0223_104:0691a03": "故用明菩薩養眾生故第二推德升進中從如諸",
    "X04n0223_104:0691a04": "菩薩摩訶薩已下至辭退而去長行有十五行半",
    "X04n0223_104:0691a05": "經并十行頌於中約立五門一推德升進二示善",
    "X04n0223_104:0691a06": "知識居處所在云此閻浮提摩竭提國菩提場內",
    "X04n0223_104:0691a07": "有主夜神名普德淨光三善財說頌歎婆珊婆演",
    "X04n0223_104:0691a08": "底夜天神德四善財說頌已頂禮夜神足五辭退",
    "X04n0223_104:0691a09": "而去此普德淨光夜神是婆珊婆演底往劫為王",
    "X04n0223_104:0691a10": "夫人時於夜覺悟之師於八十二須彌山微塵數",
    "X04n0223_104:0691a11": "劫又經一萬劫常為其師引接示導如前所說者",
    "X04n0223_104:0691a12": "是不云南方直云摩竭提國菩提場內者表修行",
    "X04n0223_104:0691a13": "處生死之慈悲不出菩提體別有世間慈悲行故",
    "X04n0223_104:0691a14": "閻浮提及摩竭提國是世間菩提場內者表此世",
    "X04n0223_104:0691a15": "間在菩提場內明會世間慈悲之行是菩提心內",
    "X04n0223_104:0691a16": "所行之行不別有也表處纏大慈大悲之行與覺",
    "X04n0223_104:0691a17": "體一也明果作因因果一也如下善財歎夜天頌",
    "X04n0223_104:0691a18": "云多劫在惡趣始得見聞法亦應歡喜受以滅煩",
    "X04n0223_104:0691a19": "惱故以明修大慈悲行要經多劫住生死苦海不",
    "X04n0223_104:0691a20": "以為厭修慈悲行方得成就故明修出世道一念",
    "X04n0223_104:0691a21": "而即現前行大慈悲行不限劫數也自餘如文具",
    "X04n0223_104:0691a22": "明多劫約俗一念約真二事通融自體無礙即乃",
    "X04n0223_104:0691a23": "是一念中多劫多劫中一念以真俗體不礙故。",
    "X04n0223_104:0691a24": "[0691a24] 第二菩提場普德淨光夜神主離垢地。",
    "X04n0223_104:0691b01": "[0691b01] 【經】爾時善財童子了知彼婆珊婆演底夜神初發菩",
    "X04n0223_104:0691b02": "提心所生菩薩藏所發菩薩願所淨菩薩度所入菩",
    "X04n0223_104:0691b03": "薩地所修菩薩行所行出離道一切智光海普救眾",
    "X04n0223_104:0691b04": "生心普&#x5FA7;大悲雲於一切佛剎盡未來際常能出生",
    "X04n0223_104:0691b05": "普賢行願漸次遊行至普德淨光夜神所頂禮其足",
    "X04n0223_104:0691b06": "遶無數&#x5E00;於前合掌而作是言聖者我已先發阿耨",
    "X04n0223_104:0691b07": "多羅三藐三菩提心而我未知菩薩云何修行菩薩",
    "X04n0223_104:0691b08": "地云何出生菩薩地云何成就菩薩地夜神答言善",
    "X04n0223_104:0691b09": "哉善哉善男子汝已能發阿耨多羅三藐三菩提心",
    "X04n0223_104:0691b10": "今復問於菩薩地修行出生及以成就善男子菩薩",
    "X04n0223_104:0691b11": "成就十法能圓滿菩薩行何者為十一者得清淨三",
    "X04n0223_104:0691b12": "昧常見一切佛二者得清淨眼常觀一切佛相好莊",
    "X04n0223_104:0691b13": "嚴三者知一切如來無量無邊功德大海四者知等",
    "X04n0223_104:0691b14": "法界無量諸佛法光明海五者知一切如來一一毛",
    "X04n0223_104:0691b15": "孔放等眾生數大光明海利益無量一切眾生六者",
    "X04n0223_104:0691b16": "見一切如來一一毛孔出一切寶色光明燄海七者",
    "X04n0223_104:0691b17": "於念念中出現一切佛變化海充滿法界究竟一切",
    "X04n0223_104:0691b18": "諸佛境界調伏眾生八者得佛音聲同一切眾生言",
    "X04n0223_104:0691b19": "音海轉三世一切佛法輪九者知一切佛無邊名號",
    "X04n0223_104:0691b20": "海十者知一切佛調伏眾生不思議自在力善男子",
    "X04n0223_104:0691b21": "菩薩成就此十種法則能圓滿菩薩諸行善男子我",
    "X04n0223_104:0691b22": "得菩薩解脫名寂靜禪定樂普遊步普見三世一切",
    "X04n0223_104:0691b23": "諸佛亦見彼佛清淨國土道場眾會神通名號說法",
    "X04n0223_104:0691b24": "壽命言音身相種種不同悉皆明&#x89A9;而無取著何以",
    "X04n0223_104:0691c01": "故知諸如來非去世趣永滅故非來體性無生故非",
    "X04n0223_104:0691c02": "生法身平等故非滅無有生相故非實住如幻法故",
    "X04n0223_104:0691c03": "非妄利益眾生故非遷超過生死故非壞性常不變",
    "X04n0223_104:0691c04": "故一相言語悉離故無相性相本空故善男子我如",
    "X04n0223_104:0691c05": "是了知一切如來時於菩薩寂靜禪定樂普遊步解",
    "X04n0223_104:0691c06": "脫門分明了達成就增長思惟觀察堅固莊嚴不起",
    "X04n0223_104:0691c07": "一切妄想分別大悲救護一切眾生一心不動修習",
    "X04n0223_104:0691c08": "初禪息一切意業攝一切眾生智力勇猛喜心悅豫",
    "X04n0223_104:0691c09": "修第二禪思惟一切眾生自性厭離生死修第三禪",
    "X04n0223_104:0691c10": "悉能息滅一切眾生眾苦熱惱修第四禪增長圓滿",
    "X04n0223_104:0691c11": "一切智願出生一切諸三昧海入諸菩薩解脫海門",
    "X04n0223_104:0691c12": "遊戲一切神通成就一切變化以清淨智普入法界",
    "X04n0223_104:0691c13": "善男子我修此解脫時以種種方便成就眾生所謂",
    "X04n0223_104:0691c14": "於在家放逸眾生令生不淨想可厭想疲勞想逼迫",
    "X04n0223_104:0691c15": "想繫縛想羅剎想無常想苦想無我想空想無生想",
    "X04n0223_104:0691c16": "不自在想老病死想自於五欲不生樂著亦勸眾生",
    "X04n0223_104:0691c17": "不著欲樂唯住法樂出離於家入於非家若有眾生",
    "X04n0223_104:0691c18": "住於空閑我為止息諸惡音聲於靜夜時為說深法",
    "X04n0223_104:0691c19": "與順行緣開出家門示正道路為作光明除其闇障",
    "X04n0223_104:0691c20": "滅其怖畏讚出家業歎佛法僧及善知識具諸功德",
    "X04n0223_104:0691c21": "亦歎親近善知識行復次善男子我修解脫時令諸",
    "X04n0223_104:0691c22": "眾生不生非法貪不起邪分別不作諸罪業若已作",
    "X04n0223_104:0691c23": "者皆令止息若未生善法未修波羅蜜行未求一切",
    "X04n0223_104:0691c24": "智未起大慈悲未造人天業皆令其生若已生者令",
    "X04n0223_104:0692a01": "其增長我與如是順道因緣乃至令成一切智智善",
    "X04n0223_104:0692a02": "男子我唯得此菩薩寂靜禪定樂普遊步解脫門如",
    "X04n0223_104:0692a03": "諸菩薩摩訶薩具足普賢所有行願了達一切無邊",
    "X04n0223_104:0692a04": "法界常能增長一切善根照見一切如來智力住於",
    "X04n0223_104:0692a05": "一切如來境界恒處生死心無障礙疾能滿足一切",
    "X04n0223_104:0692a06": "智願普能往詣一切世界悉能觀見一切諸佛&#x5FA7;能",
    "X04n0223_104:0692a07": "聽受一切佛法能破一切眾生癡闇能於生死大夜",
    "X04n0223_104:0692a08": "之中出生一切智慧光明而我云何能知能說彼功",
    "X04n0223_104:0692a09": "德行善男子去此不遠於菩提場右邊有一夜神名",
    "X04n0223_104:0692a10": "喜目觀察眾生汝詣彼問菩薩云何學菩薩行修菩",
    "X04n0223_104:0692a11": "薩道爾時普德淨光夜神欲重宣此解脫義為善財",
    "X04n0223_104:0692a12": "童子而說頌曰。",
    "X04n0223_104:0692a13": " 若有信解心  盡見三世佛  彼人眼清淨",
    "X04n0223_104:0692a14": " 能入諸佛海  汝觀諸佛身  清淨相莊嚴",
    "X04n0223_104:0692a15": " 一念神通力  法界悉充&#x5FA7;  盧舍那如來",
    "X04n0223_104:0692a16": " 道場成正覺  一切法界中  轉於淨法輪",
    "X04n0223_104:0692a17": " 如來知法性  寂滅無有二  清淨相嚴身",
    "X04n0223_104:0692a18": " &#x5FA7;示諸世間  佛身不思議  法界悉充滿",
    "X04n0223_104:0692a19": " 普見一切剎  一切無不見  佛身常光明",
    "X04n0223_104:0692a20": " 一切剎塵等  種種清淨色  念念&#x5FA7;法界",
    "X04n0223_104:0692a21": " 如來一毛孔  放不思議光  普照諸&#x7FA3;生",
    "X04n0223_104:0692a22": " 令其煩惱滅  如來一毛孔  出生無盡化",
    "X04n0223_104:0692a23": " 充&#x5FA7;於法界  除滅眾生苦  佛演一妙音",
    "X04n0223_104:0692a24": " 隨類皆令解  普雨廣大法  使發菩提意",
    "X04n0223_104:0692b01": " 佛昔修諸行  已曾攝受我  故得見如來",
    "X04n0223_104:0692b02": " 普見一切剎  諸佛出世間  量等眾生數",
    "X04n0223_104:0692b03": " 種種解脫境  非我所能知  一切諸菩薩",
    "X04n0223_104:0692b04": " 入佛一毛孔  如是妙解脫  非我所能知",
    "X04n0223_104:0692b05": " 此近有夜神  名喜目觀察  汝應往詣彼",
    "X04n0223_104:0692b06": " 問彼菩薩行",
    "X04n0223_104:0692b07": "[0692b07] 時善財童子頂禮其足遶無數&#x5E00;殷勤瞻仰辭退而",
    "X04n0223_104:0692b08": "去。",
    "X04n0223_104:0692b09": "[0692b09] 【論】第一正入當位法門從爾時善財童子已下至",
    "X04n0223_104:0692b10": "我唯得此菩薩寂靜禪定樂普遊步解脫門於此",
    "X04n0223_104:0692b11": "段中約立五門一念善知識教思惟升進二漸次",
    "X04n0223_104:0692b12": "遊行至普德淨光夜神所禮敬申請三夜神為善",
    "X04n0223_104:0692b13": "財說種種法四夜神說自行法門名菩薩寂靜禪",
    "X04n0223_104:0692b14": "定樂普遊步解脫授與善財五夜神正說以此法",
    "X04n0223_104:0692b15": "門普見三世一切諸佛及國土道場眾會及救護",
    "X04n0223_104:0692b16": "一切眾生故隨文釋義者法門名菩薩寂靜禪定",
    "X04n0223_104:0692b17": "樂普遊步解脫門者此是戒波羅蜜以法身為戒",
    "X04n0223_104:0692b18": "體即一切境界性自禪故法界性禪即智自&#x5FA7;周",
    "X04n0223_104:0692b19": "以智&#x5FA7;周所以普遊步故常處生死行大慈悲長",
    "X04n0223_104:0692b20": "養自體大慈悲心於法性中具菩薩行&#x5FA7;法界故",
    "X04n0223_104:0692b21": "名菩薩寂靜禪定樂普遊步解脫門明處生死中",
    "X04n0223_104:0692b22": "菩提法樂亦能具足菩薩大慈悲復能&#x5FA7;行普賢",
    "X04n0223_104:0692b23": "道故此明自心菩提場內菩薩大悲之行名普德",
    "X04n0223_104:0692b24": "淨光夜神者智悲&#x5FA7;周照眾生之長夜故名為淨",
    "X04n0223_104:0692c01": "光其慈育俗名之為德其智不為性自大用&#x5FA7;周",
    "X04n0223_104:0692c02": "名之為神如此禪以菩提體行大寂靜法界無礙",
    "X04n0223_104:0692c03": "大慈悲心寂用&#x5FA7;故約其功用安四禪之名經云",
    "X04n0223_104:0692c04": "分別了達成就增長思惟觀察堅固莊嚴不起一",
    "X04n0223_104:0692c05": "切妄想分別大悲救護一切眾生一心不動修習",
    "X04n0223_104:0692c06": "禪者以法身根本智正緣念度一切眾生不名妄",
    "X04n0223_104:0692c07": "想以不緣惡法故以法性理中所分別所緣利物",
    "X04n0223_104:0692c08": "皆以智為依止成大慈悲之門無世染習故不名",
    "X04n0223_104:0692c09": "妄想又云息一切意業攝一切眾生智力勇猛喜",
    "X04n0223_104:0692c10": "心悅豫修第二禪息一切意業者是偏慈不普心",
    "X04n0223_104:0692c11": "也喜心悅豫者以此二地菩薩行以法性菩提之",
    "X04n0223_104:0692c12": "慈以攝化一切眾生之法悅樂故名為二禪思惟",
    "X04n0223_104:0692c13": "一切眾生自性離生死修第三禪者明以普見一",
    "X04n0223_104:0692c14": "切眾生同一菩提法性自體解脫以為禪體不自",
    "X04n0223_104:0692c15": "獨見一身有禪體故以一切眾生總禪體解脫故",
    "X04n0223_104:0692c16": "修第三禪經云一切眾生自厭離生死修第三禪",
    "X04n0223_104:0692c17": "者此厭離生死自是譯經者誤也應云一切眾生",
    "X04n0223_104:0692c18": "性自離生死故修第三禪悉能息滅一切眾生眾",
    "X04n0223_104:0692c19": "苦熱惱修第四禪此一乘菩薩從初發心乘如來",
    "X04n0223_104:0692c20": "菩提心根本智乘修大悲行處生死海觀達眾生",
    "X04n0223_104:0692c21": "根本源底同一如來菩提體用智海方便常以法",
    "X04n0223_104:0692c22": "界智日常於不達迷暗之夜為一切眾生解諸迷",
    "X04n0223_104:0692c23": "闇不同前三乘別求自己清淨樂果而實未曾而",
    "X04n0223_104:0692c24": "得究竟一切樂果是故說法華經會三歸一來歸",
    "X04n0223_104:0693a01": "此法故已下所有利眾生之行門如經具明此是",
    "X04n0223_104:0693a02": "持上上十善戒以菩提體為戒體以居菩提場內",
    "X04n0223_104:0693a03": "夜神表之以菩提心成大慈悲為戒體十迴向以",
    "X04n0223_104:0693a04": "船師為戒體十行釋天童子以工巧諸技術以為",
    "X04n0223_104:0693a05": "戒體十住中海雲比丘觀十二緣生法自體清淨",
    "X04n0223_104:0693a06": "以為戒體於此第二地中以菩提場內普德淨光",
    "X04n0223_104:0693a07": "夜神以為戒體此明菩提中智處於世間修慈悲",
    "X04n0223_104:0693a08": "門以為戒體此是第二離垢地中善知識以戒波",
    "X04n0223_104:0693a09": "羅蜜為體餘九為伴治菩提心處於生死海行於",
    "X04n0223_104:0693a10": "慈悲不自在障令得自在故此明和融菩提生死",
    "X04n0223_104:0693a11": "二不自在使令自在此位中以菩提體觀三界無",
    "X04n0223_104:0693a12": "生滅性是總相觀第二推德升進中從如諸菩薩",
    "X04n0223_104:0693a13": "摩訶薩已下至辭退而去長行并頌有二十四行",
    "X04n0223_104:0693a14": "經於中約立五門一推德先令善財升進二示善",
    "X04n0223_104:0693a15": "知識處云去此不遠於菩提場右邊有一夜神名",
    "X04n0223_104:0693a16": "喜目觀察眾生三普德淨光天重為善財說頌四",
    "X04n0223_104:0693a17": "善財頂禮普德淨光神足五辭退而去釋曰去此",
    "X04n0223_104:0693a18": "不遠者明以菩提為第二戒波羅蜜在菩提場內",
    "X04n0223_104:0693a19": "此第三忍波羅蜜還以菩提為忍行故故云去此",
    "X04n0223_104:0693a20": "不遠於菩提場右邊者以左為智位右為悲位明",
    "X04n0223_104:0693a21": "以菩提起行成其忍慈不忍即無慈故明以有忍",
    "X04n0223_104:0693a22": "故能行慈悲有一夜神名喜目觀察眾生者是忍",
    "X04n0223_104:0693a23": "中之慈名之喜目不捨眾生名之觀察又觀根攝",
    "X04n0223_104:0693a24": "化名為觀察眾生夜天神者前位以菩提為戒體",
    "X04n0223_104:0693b01": "都淨三界有欲之心下界散動心欲上二界欣禪",
    "X04n0223_104:0693b02": "樂淨心欲此第三發光地以修八禪能同彼禪不",
    "X04n0223_104:0693b03": "染禪性能同欲界不染欲性名為發光地名為夜",
    "X04n0223_104:0693b04": "天其智應真號之為神於三界中教化眾生自在",
    "X04n0223_104:0693b05": "名之為天亦明以此位一一別治三界中欲習智",
    "X04n0223_104:0693b06": "令清淨得三界中同別之相名觀察眾生夜天神",
    "X04n0223_104:0693b07": "四地生諸佛家五地習世間藝能六地三空寂滅",
    "X04n0223_104:0693b08": "神通定現前得寂用神通自在周&#x5FA7;十方攝化眾",
    "X04n0223_104:0693b09": "生此已上得出世間中世間自在故第七地已去",
    "X04n0223_104:0693b10": "入世間自在如十迴向中亦有此勢分十住十行",
    "X04n0223_104:0693b11": "亦然又有勢分不同如十迴向中即迴十住十行",
    "X04n0223_104:0693b12": "中解脫入於世間至第七迴向位中進升通聖即",
    "X04n0223_104:0693b13": "見觀音正趣菩薩至第九第十迴向中&#x5374;還世間",
    "X04n0223_104:0693b14": "智通於神持眾生界乃至九地總是神位十地釋",
    "X04n0223_104:0693b15": "氏女瞿波是如來往昔為太子時妻表十地慈心",
    "X04n0223_104:0693b16": "法喜已滿故從前十迴向已後修處世間慈悲之",
    "X04n0223_104:0693b17": "位至第二地菩提場內普德淨光神是會菩提體",
    "X04n0223_104:0693b18": "一分之極從此二地已後至三地以於菩提場中",
    "X04n0223_104:0693b19": "起用一一禪界同別修行六地中方於菩提體中",
    "X04n0223_104:0693b20": "用始寂用自在第七地純是處纏修菩提中慈悲",
    "X04n0223_104:0693b21": "及智使令圓滿至八地方始智悲任用無功而自",
    "X04n0223_104:0693b22": "成辦猶須念本願及佛加持方始明了九地十地",
    "X04n0223_104:0693b23": "方始學佛十力四無所畏前從普光明殿說十信",
    "X04n0223_104:0693b24": "心位已次升天明五位升進猶恐隨言說教中不",
    "X04n0223_104:0693c01": "能具足體會其五位中升進同異之意於此法界",
    "X04n0223_104:0693c02": "品中以善財求善知識名目居處國土城名年歲",
    "X04n0223_104:0693c03": "園林報果南北東西近遠男女聖凡天人龍神以",
    "X04n0223_104:0693c04": "法及像表之令會其聖意升進次第之行令使學",
    "X04n0223_104:0693c05": "者善得其宜不令錯謬不滯其功於中有十三行",
    "X04n0223_104:0693c06": "頌歎如來境界喜目夜神能知如文具明。",
    "X04n0223_104:0693c07": "[0693c07] 第三菩提場右邊喜目觀察眾生夜神主發光地。",
    "X04n0223_104:0693c08": "[0693c08] 【經】爾時善財童子敬善知識教行善知識語作如是",
    "X04n0223_104:0693c09": "念善知識者難見難遇見善知識令心不散亂見善",
    "X04n0223_104:0693c10": "知識破障礙山見善知識入大悲海救護眾生見善",
    "X04n0223_104:0693c11": "知識得智慧光普照法界見善知識悉能修行一切",
    "X04n0223_104:0693c12": "智道見善知識普能&#x89A9;見十方佛海見善知識得見",
    "X04n0223_104:0693c13": "諸佛轉於法輪憶持不忘作是念已發意欲詣喜目",
    "X04n0223_104:0693c14": "觀察眾生夜神所時喜目神加善財童子令知親近",
    "X04n0223_104:0693c15": "善知識能生諸善根增長成熟所謂令知親近善知",
    "X04n0223_104:0693c16": "識能修助道具令知親近善知識能起勇猛心令知",
    "X04n0223_104:0693c17": "親近善知識能作難壞業令知親近善知識能得難",
    "X04n0223_104:0693c18": "伏力令知親近善知識能入無邊方令知親近善知",
    "X04n0223_104:0693c19": "識能久遠修行令知親近善知識能辨無邊業令知",
    "X04n0223_104:0693c20": "親近善知識能行無量道令知親近善知識能得速",
    "X04n0223_104:0693c21": "疾力普詣諸剎令知親近善知識能不離本處&#x5FA7;至",
    "X04n0223_104:0693c22": "十方時善財童子遽發是念由親近善知識能勇猛",
    "X04n0223_104:0693c23": "勤修一切智道由親近善知識能速疾出生諸大願",
    "X04n0223_104:0693c24": "海由親近善知識能為一切眾生盡未來劫受無邊",
    "X04n0223_104:0694a01": "苦由親近善知識能被大精進甲於一微塵中說法",
    "X04n0223_104:0694a02": "聲&#x5FA7;法界由親近善知識能速往詣一切方海由親",
    "X04n0223_104:0694a03": "近善知識於一毛道盡未來劫修菩薩行由親近善",
    "X04n0223_104:0694a04": "知識於念念中行菩薩行究竟安住一切智地由親",
    "X04n0223_104:0694a05": "近善知識能入三世一切如來自在神力諸莊嚴道",
    "X04n0223_104:0694a06": "由親近善知識能常&#x5FA7;入諸法界門由親近善知識",
    "X04n0223_104:0694a07": "常緣法界未曾動出而能&#x5FA7;往十方國土爾時善財",
    "X04n0223_104:0694a08": "童子發是念已即詣喜目觀察眾生夜神所見彼夜",
    "X04n0223_104:0694a09": "神在於如來眾會道場坐蓮華藏師子之座入大勢",
    "X04n0223_104:0694a10": "力普喜幢解脫於其身上一一毛孔出無量種變化",
    "X04n0223_104:0694a11": "身雲隨其所應以妙言音而為說法普攝無量一切",
    "X04n0223_104:0694a12": "眾生皆令歡喜而得利益所謂出無量化身雲充滿",
    "X04n0223_104:0694a13": "十方一切世界說諸菩薩行檀波羅蜜於一切事皆",
    "X04n0223_104:0694a14": "無戀著於一切眾生普皆施與其心平等無有輕慢",
    "X04n0223_104:0694a15": "內外悉施難捨能捨出等眾生數無量化身雲充滿",
    "X04n0223_104:0694a16": "法界普現一切眾生之前說持淨戒無有缺犯修諸",
    "X04n0223_104:0694a17": "苦行皆悉具足於諸世間無有所依於諸境界無所",
    "X04n0223_104:0694a18": "愛著說在生死輪迴往返說諸人天盛衰苦樂說諸",
    "X04n0223_104:0694a19": "境界皆是不淨說一切法皆是無常說一切行悉苦",
    "X04n0223_104:0694a20": "無味令諸世間捨離顛倒住諸佛境持如來戒如是",
    "X04n0223_104:0694a21": "演說種種戒行戒香普熏令諸眾生悉得成熟又出",
    "X04n0223_104:0694a22": "等眾生數種種身雲說能忍受一切眾苦所謂割截",
    "X04n0223_104:0694a23": "捶楚訶罵欺辱其心泰然不動不亂於一切行不卑",
    "X04n0223_104:0694a24": "不高於諸眾生不起我慢於諸法性安住忍受說菩",
    "X04n0223_104:0694b01": "提心無有窮盡心無盡故智亦無盡普斷一切眾生",
    "X04n0223_104:0694b02": "煩惱說諸眾生卑賤醜陋不具足身令生厭離讚諸",
    "X04n0223_104:0694b03": "如來清淨妙色無上之身令生欣樂如是方便成熟",
    "X04n0223_104:0694b04": "眾生又出等眾生界種種身雲隨諸眾生心之所樂",
    "X04n0223_104:0694b05": "說勇猛精進修一切智助道之法勇猛精進降伏魔",
    "X04n0223_104:0694b06": "怨勇猛精進發菩提心不動不退勇猛精進度一切",
    "X04n0223_104:0694b07": "眾生出生死海勇猛精進除滅一切惡道諸難勇猛",
    "X04n0223_104:0694b08": "精進壞無智山勇猛精進供養一切諸佛如來不生",
    "X04n0223_104:0694b09": "疲厭勇猛精進受持一切諸佛法輪勇猛精進壞散",
    "X04n0223_104:0694b10": "一切諸障礙山勇猛精進教化成熟一切眾生勇猛",
    "X04n0223_104:0694b11": "精進嚴淨一切諸佛國土如是方便成熟眾生又出",
    "X04n0223_104:0694b12": "種種無量身雲以種種方便令諸眾生心生歡喜捨",
    "X04n0223_104:0694b13": "離惡意厭一切欲為說慚愧令諸眾生藏護諸根為",
    "X04n0223_104:0694b14": "說無上清淨梵行為說欲界是魔境界令生恐怖為",
    "X04n0223_104:0694b15": "現不樂世間欲樂住於法樂隨其次第入諸禪定諸",
    "X04n0223_104:0694b16": "三昧樂令思惟觀察除滅一切所有煩惱又為演說",
    "X04n0223_104:0694b17": "一切菩薩諸三昧海神力變現自在遊戲令諸眾生",
    "X04n0223_104:0694b18": "歡喜適悅離諸憂怖其心清淨諸根猛利愛重於法",
    "X04n0223_104:0694b19": "修習增長又出等眾生界種種身雲為說往詣十方",
    "X04n0223_104:0694b20": "國土供養諸佛及以師長真善知識受持一切諸佛",
    "X04n0223_104:0694b21": "法輪精勤不懈又為演說稱讚一切諸如來海觀察",
    "X04n0223_104:0694b22": "一切諸法門海顯示一切諸法性相開闡一切諸三",
    "X04n0223_104:0694b23": "昧門開智慧境界竭一切眾生疑海示智慧金剛壞",
    "X04n0223_104:0694b24": "一切眾生見山昇智慧日輪破一切眾生癡闇皆令",
    "X04n0223_104:0694c01": "歡喜成一切智又出等眾生界種種身雲普詣一切",
    "X04n0223_104:0694c02": "眾生之前隨其所應以種種言辭而為說法或說世",
    "X04n0223_104:0694c03": "間神通福力或說三界皆是可怖令其不作世間業",
    "X04n0223_104:0694c04": "行離三界處出見稠林或為稱讚一切智道令其超",
    "X04n0223_104:0694c05": "越二乘之地或為演說不住生死不住涅槃令其不",
    "X04n0223_104:0694c06": "著有為無為或為演說住於天宮乃至道場令其欣",
    "X04n0223_104:0694c07": "樂發菩提意如是方便教化眾生皆令究竟得一切",
    "X04n0223_104:0694c08": "智又出一切世界微塵數身雲普詣一切眾生之前",
    "X04n0223_104:0694c09": "念念中示普賢菩薩一切行願念念中示清淨大願",
    "X04n0223_104:0694c10": "充滿法界念念中示嚴淨一切世界海念念中示供",
    "X04n0223_104:0694c11": "養一切如來海念念中示入一切法門海念念中示",
    "X04n0223_104:0694c12": "入一切世界海微塵數世界海念念中示於一切剎",
    "X04n0223_104:0694c13": "盡未來劫清淨修行一切智道念念中示入如來力",
    "X04n0223_104:0694c14": "念念中示入一切三世方便海念念中示往一切剎",
    "X04n0223_104:0694c15": "現種種神通變化念念中示諸菩薩一切行願令一",
    "X04n0223_104:0694c16": "切眾生住一切智如是所作恒無休息又出等一切",
    "X04n0223_104:0694c17": "眾生心數身雲普詣一切眾生之前說諸菩薩集一",
    "X04n0223_104:0694c18": "切智助道之法無邊際力求一切智不破壞力無窮",
    "X04n0223_104:0694c19": "盡力修無上行不退轉力無間斷力於生死法無染",
    "X04n0223_104:0694c20": "著力能破一切諸魔眾力遠離一切煩惱垢力能破",
    "X04n0223_104:0694c21": "一切業障山力住一切劫修大悲行無疲倦力震動",
    "X04n0223_104:0694c22": "一切諸佛國土令一切眾生生歡喜力能破一切諸",
    "X04n0223_104:0694c23": "外道力普於世間轉法輪力以如是等方便成熟令",
    "X04n0223_104:0694c24": "諸眾生至一切智又出等一切眾生心數無量變化",
    "X04n0223_104:0695a01": "色身雲普詣十方無量世界隨眾生心演說一切菩",
    "X04n0223_104:0695a02": "薩智行所謂說入一切眾生界海智說入一切眾生",
    "X04n0223_104:0695a03": "心海智說入一切眾生根海智說入一切眾生行海",
    "X04n0223_104:0695a04": "智說度一切眾生未曾失時智說出一切法界音聲",
    "X04n0223_104:0695a05": "智說念念&#x5FA7;一切法界海智說念念知一切世界海",
    "X04n0223_104:0695a06": "壞智說念念知一切世界海成住莊嚴差別智說念",
    "X04n0223_104:0695a07": "念自在親近供養一切如來聽受法輪智示現如是",
    "X04n0223_104:0695a08": "智波羅蜜令諸眾生皆大歡喜調暢適悅其心清淨",
    "X04n0223_104:0695a09": "生決定解求一切智無有退轉如說菩薩諸波羅蜜",
    "X04n0223_104:0695a10": "成熟眾生如是宣說一切菩薩種種行法而為利益",
    "X04n0223_104:0695a11": "復於一一諸毛孔中出無量種眾生身雲所謂出興",
    "X04n0223_104:0695a12": "色究竟天善現天善見天無熱天無煩天相似身雲",
    "X04n0223_104:0695a13": "出少廣廣果福生無雲天相似身雲出&#x5FA7;淨無量淨",
    "X04n0223_104:0695a14": "少淨天相似身雲出光音無量光少光天相似身雲",
    "X04n0223_104:0695a15": "出大梵梵輔梵眾天相似身雲出自在天化樂天兜",
    "X04n0223_104:0695a16": "率陀天須夜摩天忉利天及其婇女諸天子眾相似",
    "X04n0223_104:0695a17": "身雲出提頭賴吒乾闥婆王乾闥婆子乾闥婆女相",
    "X04n0223_104:0695a18": "似身雲出毗樓勒叉鳩槃茶王鳩槃茶子鳩槃茶女",
    "X04n0223_104:0695a19": "相似身雲出毗樓博叉龍王龍子龍女相似身雲出",
    "X04n0223_104:0695a20": "毗沙門夜叉王夜叉子夜叉女相似身雲出大樹緊",
    "X04n0223_104:0695a21": "那羅王善慧摩&#x777A;羅伽王大速疾力迦樓羅王羅&#x777A;",
    "X04n0223_104:0695a22": "阿脩羅王閻羅法王及其子其女相似身雲出諸人",
    "X04n0223_104:0695a23": "王及其子其女相似身雲出聲聞獨覺及諸佛眾相",
    "X04n0223_104:0695a24": "似身雲出地神水神火神風神河神海神山神樹神",
    "X04n0223_104:0695b01": "乃至晝夜主方神等相似身雲周&#x5FA7;十方充滿法界",
    "X04n0223_104:0695b02": "於彼一切眾生之前現種種聲所謂風輪聲水輪聲",
    "X04n0223_104:0695b03": "火燄聲海潮聲地震聲大山相擊聲天城震動聲摩",
    "X04n0223_104:0695b04": "尼相擊聲天王聲龍王聲夜叉王聲乾闥婆王聲阿",
    "X04n0223_104:0695b05": "脩羅王聲迦樓羅王聲緊那羅王聲摩&#x777A;羅伽王聲",
    "X04n0223_104:0695b06": "人王聲梵王聲天女歌詠聲諸天音樂聲摩尼寶王",
    "X04n0223_104:0695b07": "聲以如是等種種音聲說喜目觀察眾生夜神從初",
    "X04n0223_104:0695b08": "發心所集功德所謂承事一切諸善知識親近諸佛",
    "X04n0223_104:0695b09": "修行善法行檀波羅蜜難捨能捨行尸波羅蜜棄捨",
    "X04n0223_104:0695b10": "王位宮殿眷屬出家學道行羼提波羅蜜能忍世間",
    "X04n0223_104:0695b11": "一切苦事及以菩薩所修苦行所持正法皆悉堅固",
    "X04n0223_104:0695b12": "其心不動亦能忍受一切眾生於己身心惡作惡說",
    "X04n0223_104:0695b13": "忍一切業皆不失壞忍一切法生決定解忍諸法性",
    "X04n0223_104:0695b14": "能諦思惟行精進波羅蜜起一切智行成一切佛法",
    "X04n0223_104:0695b15": "行禪波羅蜜其禪波羅蜜所有資具所有修習所有",
    "X04n0223_104:0695b16": "成就所有清淨所有起三昧神通所有入三昧海門",
    "X04n0223_104:0695b17": "皆悉顯示行般若波羅蜜其般若波羅蜜所有資具",
    "X04n0223_104:0695b18": "所有清淨大智慧日大智慧雲大智慧藏大智慧門",
    "X04n0223_104:0695b19": "皆悉顯示行方便波羅蜜其方便波羅蜜所有資具",
    "X04n0223_104:0695b20": "所有修行所有體性所有理趣所有清淨所有相應",
    "X04n0223_104:0695b21": "事皆悉顯示行願波羅蜜其願波羅蜜所有體性所",
    "X04n0223_104:0695b22": "有成就所有修習所有相應事皆悉顯示行力波羅",
    "X04n0223_104:0695b23": "蜜其力波羅蜜所有資具所有因緣所有理趣所有",
    "X04n0223_104:0695b24": "演說所有相應事皆悉顯示行智波羅蜜其智波羅",
    "X04n0223_104:0695c01": "蜜所有資具所有體性所有成就所有清淨所有處",
    "X04n0223_104:0695c02": "所所有增長所有深入所有光明所有顯示所有理",
    "X04n0223_104:0695c03": "趣所有相應事所有簡擇所有行相所有相應法所",
    "X04n0223_104:0695c04": "有所攝法所知法所知業所知剎所知劫所知世所",
    "X04n0223_104:0695c05": "知佛出現所知佛所知菩薩所知菩薩心菩薩位菩",
    "X04n0223_104:0695c06": "薩資具菩薩發趣菩薩迴向菩薩大願菩薩法輪菩",
    "X04n0223_104:0695c07": "薩簡擇法菩薩法海菩薩法門海菩薩法漩流菩薩",
    "X04n0223_104:0695c08": "法理趣如是等智波羅蜜相應境界皆悉顯示成熟",
    "X04n0223_104:0695c09": "眾生又說此神從初發心所集功德相續次第所習",
    "X04n0223_104:0695c10": "善根相續次第所修無量諸波羅蜜相續次第死此",
    "X04n0223_104:0695c11": "生彼及其名號相續次第親近善友承事諸佛受持",
    "X04n0223_104:0695c12": "正法修菩薩行入諸三昧以三昧力普見諸佛普見",
    "X04n0223_104:0695c13": "諸剎普知諸劫深入法界觀察眾生入法界海知諸",
    "X04n0223_104:0695c14": "眾生死此生彼得淨天耳聞一切聲得淨天眼見一",
    "X04n0223_104:0695c15": "切色得他心智知眾生心得宿住智知前際事得無",
    "X04n0223_104:0695c16": "依無作神足智通自在遊行&#x5FA7;十方剎如是所有相",
    "X04n0223_104:0695c17": "續次第得菩薩解脫入菩薩解脫海得菩薩自在得",
    "X04n0223_104:0695c18": "菩薩勇猛得菩薩遊步住菩薩想入菩薩道如是一",
    "X04n0223_104:0695c19": "切所有功德相續次第皆悉演說分別顯示成熟眾",
    "X04n0223_104:0695c20": "生如是說時於念念中十方各嚴淨不可說不可說",
    "X04n0223_104:0695c21": "諸佛國土度脫無量惡趣眾生令無量眾生生天人",
    "X04n0223_104:0695c22": "中富貴自在令無量眾生出生死海令無量眾生安",
    "X04n0223_104:0695c23": "住聲聞辟支佛地令無量眾生住如來地。",
    "X04n0223_104:0695c24": "大方廣佛新華嚴經合論卷第一百四",
    "X04n0223_104:0696a01": "音切"
}