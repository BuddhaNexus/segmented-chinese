{
    "X82n1571_053:0181c03": "五燈全書卷第五十三",
    "X82n1571_053:0181c05": "京都聖感禪寺住持(臣)僧 (超永) 編輯",
    "X82n1571_053:0181c06": "京都古華嚴寺住持(臣)僧 (超揆) 較閱 進",
    "X82n1571_053:0181c07": "呈",
    "X82n1571_053:0181c08": "  臨濟宗",
    "X82n1571_053:0181c09": "南嶽下十八世",
    "X82n1571_053:0181c10": "青原禋禪師法嗣",
    "X82n1571_053:0181c11": "吉州青原淨居正菴宗廣禪師[0181c11] 僧問。不在內。不在外。",
    "X82n1571_053:0181c12": "不在中間。且道在什麼處。師曰。逢人不得錯舉。曰還",
    "X82n1571_053:0181c13": "有請益分也無。師曰。弄巧成拙。僧禮拜。師曰。&#x5374;較些",
    "X82n1571_053:0181c14": "子 上堂。父子相繼住此山。叢林軌則沒多般。主賓",
    "X82n1571_053:0181c15": "色色皆仍舊。驀召大眾。且道仍舊後如何。一炷清香",
    "X82n1571_053:0181c16": "盡日閒。下座 上堂。不用愛聖。聖是假名。不用厭凡。",
    "X82n1571_053:0181c17": "凡是妄立。但得聖凡情盡。自然物我雙忘。正恁麼時。",
    "X82n1571_053:0181c18": "憑誰委悉。石女穿鍼山色秀。木人牽&#x7DAB;海雲生。",
    "X82n1571_053:0181c19": "鼓山永禪師法嗣",
    "X82n1571_053:0181c20": "杭州淨慈晦翁悟明禪師[0181c20] 福州人。上堂。舉夾山會下",
    "X82n1571_053:0181c21": "一僧。到高亭纔禮拜。亭便打。曰特來禮拜。師何打。又",
    "X82n1571_053:0181c22": "拜。亭又打&#x8D82;出。僧回舉似夾山。山曰會麼。曰不會。山",
    "X82n1571_053:0181c23": "曰。賴汝不會。汝若會。即夾山口啞去。應菴曰。高亭一",
    "X82n1571_053:0181c24": "期。忍俊不禁。爭奈拄杖放行太速。者僧當時若是個",
    "X82n1571_053:0182a01": "漢。莫道高亭夾山。便是達磨大師出來。也斬為三段。",
    "X82n1571_053:0182a02": "何故。家肥生孝子。國霸有謀臣。師曰。高亭夾山。門庭",
    "X82n1571_053:0182a03": "施設。各得其宜。但中間一人較些子。明果與麼道。也",
    "X82n1571_053:0182a04": "是鞏縣茶瓶。師&#x751E;纂修聯燈會要。行世。",
    "X82n1571_053:0182a05": "靈隱善禪師法嗣",
    "X82n1571_053:0182a06": "杭州徑山藏叟善珍禪師[0182a06] 泉州南安呂氏子。年十三",
    "X82n1571_053:0182a07": "依郡之崇福南落[髟/采]。十六遊方。至杭受具。謁妙峰于",
    "X82n1571_053:0182a08": "靈隱。入室悟旨。後出世。住里之光孝。升承天。次遷安",
    "X82n1571_053:0182a09": "吉之思溪圓覺。福之雪峰。復以朝命。移四明育王。臨",
    "X82n1571_053:0182a10": "安徑山 據室。者裏是問訊燒香了。來老僧身邊。立",
    "X82n1571_053:0182a11": "地底所在麼。獃子。你自鈍置猶可。莫來鈍置老僧",
    "X82n1571_053:0182a12": " 示眾。古者道。知之一字。眾妙之門。又有道。知之一字。",
    "X82n1571_053:0182a13": "眾禍之門。只者二門入得。更須出得。三世諸佛出不",
    "X82n1571_053:0182a14": "得。六代祖師出不得。天下老和尚出不得。何故。變鐵",
    "X82n1571_053:0182a15": "成金易。變金成鐵難 上堂。盡大地是紫磨金色身。",
    "X82n1571_053:0182a16": "諸人每日開眼&#x89B0;見釋迦老子心肝。舉步踏著釋迦",
    "X82n1571_053:0182a17": "老子鼻孔。說有說無是誑。說生說滅是謗。說即心非",
    "X82n1571_053:0182a18": "心是妄。不誑不謗不妄。春風吹落桃李花。澹&#x70DF;&#x758E;雨",
    "X82n1571_053:0182a19": "籠青嶂 上堂。春雪寒。春宵短。古佛心破燈盞。正法",
    "X82n1571_053:0182a20": "眼乾紙撚。抖擻精神只管看。看到北斗西移。南斗東",
    "X82n1571_053:0182a21": "轉。上元依舊正月半 上堂。靈雲見桃花悟去。玄沙",
    "X82n1571_053:0182a22": "道。敢保老兄未徹。香嚴聞擊竹悟去。仰山道。祖師禪",
    "X82n1571_053:0182a23": "未會。禪和家十個五雙道。我此一門。全無肯路。與麼",
    "X82n1571_053:0182a24": "亦未知玄沙仰山舌頭落處在。要見二大老麼。醉我",
    "X82n1571_053:0182b01": "落花天。借他管絃裏 除夕小參。舉僧問古德。年窮",
    "X82n1571_053:0182b02": "歲盡時如何。德曰。依舊孟春猶寒。師曰。古德恁麼答",
    "X82n1571_053:0182b03": "話。只恐諸人忘&#x5374;。今日忽有人問。年窮歲盡時如何。",
    "X82n1571_053:0182b04": "拈棒便打。待他道因甚麼打某甲。即向他道。你更要",
    "X82n1571_053:0182b05": "我道。孟春猶寒那 &#x751E;自題其像曰。參禪無悟。識字",
    "X82n1571_053:0182b06": "有數。眼三角似燕山愁胡。面百摺如趙婆呷酢。一著",
    "X82n1571_053:0182b07": "高出諸方。敢道飯是米做。送忍書記偈曰。鬢絲不可",
    "X82n1571_053:0182b08": "織寒衣。&#x7151;字那能療得饑。別欲與君安樂法。正忙&#x5374;",
    "X82n1571_053:0182b09": "未有閒時 師生於宋高宗紹興甲寅十月十二日。",
    "X82n1571_053:0182b10": "示寂於寧宗嘉定丁丑五月二十一日。壽八十三。葬",
    "X82n1571_053:0182b11": "全身于南塔院。",
    "X82n1571_053:0182b12": "杭州淨慈東叟仲&#x9834;禪師[0182b12] 上堂。切忌隨他&#x8994;。無勞向",
    "X82n1571_053:0182b13": "己求。縱橫活潑潑。有放還有收。是什麼。一葉落天下",
    "X82n1571_053:0182b14": "秋 上堂。迷生寂亂。悟無好惡。奉化縣裏契此翁。凸",
    "X82n1571_053:0182b15": "個肚矮雙足。拖個布袋。十字街頭。憨憨癡癡。落落魄",
    "X82n1571_053:0182b16": "魄。何似老龍牙手裏。把柄破木杓 上堂。拈拂子。畫",
    "X82n1571_053:0182b17": "一畫曰。伏義發天地之祕。未明者消息。又點三點曰。",
    "X82n1571_053:0182b18": "瞿曇示圓伊之形。未明者消息。者消息如何辨的。不",
    "X82n1571_053:0182b19": "見道。冬至乃書雲節。擊拂子 上堂。上不在天。下不",
    "X82n1571_053:0182b20": "在地。中不在人。喝一喝曰。且道。者一喝。落在甚麼處。",
    "X82n1571_053:0182b21": "若也知得。也有賓。也有主。也有照。也有用。若也不知。",
    "X82n1571_053:0182b22": "參退巡堂喫茶 上堂。撾動鼓。眾斯聚。耳同聞。目同",
    "X82n1571_053:0182b23": "&#x89A9;超乾坤。越今古。夫何故。五月五是端午 上堂。行",
    "X82n1571_053:0182b24": "者行。坐者坐。左之右之。無可不可。甘露園中。蒺藜黃",
    "X82n1571_053:0182c01": "蘗。樹頭蜜果。纔與麼不與麼。不與麼&#x5374;與麼。善賈之",
    "X82n1571_053:0182c02": "家。不停滯貨。",
    "X82n1571_053:0182c03": "吉州龍濟友雲宗鍪禪師[0182c03] 廬陵王氏子。幼喜趺坐。年",
    "X82n1571_053:0182c04": "十二。從海室淙出家。十九薙髮受具。二十二參方。首",
    "X82n1571_053:0182c05": "謁妙峰。值佛涅槃日。峰上堂。拈拄杖曰。釋迦老子來",
    "X82n1571_053:0182c06": "也。諸人還見麼。微妙淨法身。具相三十二。放下拄杖",
    "X82n1571_053:0182c07": "曰。見你諸人不會。入涅槃去也。師於言下。豁然契悟。",
    "X82n1571_053:0182c08": "尋登吉水之東山佛頂。得修山主故址。木食澗飲影",
    "X82n1571_053:0182c09": "不出山。&#x751E;自&#x548F;曰。山僧有分住&#x70DF;蘿。無米無錢莫管",
    "X82n1571_053:0182c10": "他。水似琉璃山似玉。眼前儘有許來多。後峰以法衣",
    "X82n1571_053:0182c11": "竹篦。并自題肖像。寄師曰。妙峰孤頂草離離。橫按竹",
    "X82n1571_053:0182c12": "篦三尺鐵。只許佛頂龍濟知。父子不傳真祕訣 師",
    "X82n1571_053:0182c13": "&#x751E;門榜以示來學曰。除&#x5374;眼耳鼻舌身意。那個是你",
    "X82n1571_053:0182c14": "自己。若也道得。許你親見龍濟來。其或未然。且居門",
    "X82n1571_053:0182c15": "外。雪巖&#x751E;對曰。和尚曾接得幾人。師曰。山僧從來不",
    "X82n1571_053:0182c16": "曾按牛頭喫草 歲暮僧問。臘月三十日到來時如",
    "X82n1571_053:0182c17": "何。師曰。門前無索債人 元世祖至元丁亥七月二",
    "X82n1571_053:0182c18": "十七日。忽示疾。集眾囑後事。彈指一聲曰。只此是別",
    "X82n1571_053:0182c19": "眾語也。眾請偈。師不答。將二鼓復索筆書曰。一燈在",
    "X82n1571_053:0182c20": "望。更無言說。大地平沉。&#x8657;空迸裂。書畢泊然而寂。世",
    "X82n1571_053:0182c21": "壽八十。臘六十一。全身塔于峰顛。",
    "X82n1571_053:0182c22": "北&#x78F5;簡禪師法嗣",
    "X82n1571_053:0182c23": "明州育王物初大觀禪師[0182c23] 鄞縣橫溪陸氏子。參北&#x78F5;",
    "X82n1571_053:0182c24": "於淨慈悟旨。命典文翰。後住育王。上堂。一冬二冬。你",
    "X82n1571_053:0183a01": "儂我儂。暗中偷笑。當面脫空。雖是尋常茶飯。誰知米",
    "X82n1571_053:0183a02": "裏有蟲。夜來好風。吹折門前一株松 上堂。用黑豆",
    "X82n1571_053:0183a03": "法。換人眼睛。如恒河沙。會火爐頭話。能有幾個。九九",
    "X82n1571_053:0183a04": "九。三世諸佛不知有。翻身踢倒五須彌。何用法身藏",
    "X82n1571_053:0183a05": "北斗。藏北斗。分明向外揚家醜 上堂。達磨正宗。衲",
    "X82n1571_053:0183a06": "僧巴鼻。充塞&#x8657;空。無處回避。堪笑迷流。白日青天開",
    "X82n1571_053:0183a07": "&#x5374;眼。只管瞌睡。更有黃面老人。不識好惡。入泥入水。",
    "X82n1571_053:0183a08": "&#x5374;道。我於然燈佛所。無一法可得而為我授記。何異",
    "X82n1571_053:0183a09": "好肉剜瘡。空花求蒂畢竟如何悉唎悉唎既順世。塔",
    "X82n1571_053:0183a10": "于寺之西菴。",
    "X82n1571_053:0183a11": "徑山琰禪師法嗣",
    "X82n1571_053:0183a12": "杭州徑山偃溪廣聞禪師[0183a12] 侯官林氏子。母陳。世業儒。",
    "X82n1571_053:0183a13": "&#x758E;眉秀目。廣額豐頤。從季父沙門智隆於宛陵光孝。",
    "X82n1571_053:0183a14": "十八得度受具。初見鐵牛印。少室睦。無際派諸老。後",
    "X82n1571_053:0183a15": "參浙翁於天童。鍼芥雖投。自知未穩。及再參於雙徑。",
    "X82n1571_053:0183a16": "翁笑而問曰。汝來耶。一夕坐簷間。聞更三轉入堂。曳",
    "X82n1571_053:0183a17": "履而蹶如夢忽醒。翌朝造室。翁舉趙州洗&#x9262;盂話。師",
    "X82n1571_053:0183a18": "將啟吻。翁遽以拳止之。疑情當下冰釋。宋理宗紹定",
    "X82n1571_053:0183a19": "戊子。四明制閫胡公。以小淨慈致之。歷住香山。萬壽。",
    "X82n1571_053:0183a20": "雪竇。育王淨慈。靈隱徑塢。八山 開爐上堂。舉趙州",
    "X82n1571_053:0183a21": "示眾。老僧三十年前。在南方。火爐頭有個無賓主話。",
    "X82n1571_053:0183a22": "直至如今無人舉著。師曰。森羅萬象。明暗色空。日夜",
    "X82n1571_053:0183a23": "舉揚。趙州古佛不是不知。只為貪程太速 上堂。楊",
    "X82n1571_053:0183a24": "岐眼裏睛。臨濟頂中髓。一不成二不是。點著不來。白",
    "X82n1571_053:0183b01": "雲萬里 佛成道上堂。錯錯。六載草繩空自縛。了了。",
    "X82n1571_053:0183b02": "開得眼來天大曉。古今天地。古今日月。古今星辰。拍",
    "X82n1571_053:0183b03": "膝一下曰。&#x5292;去久矣。切忌刻舟 上堂。雲門放洞山",
    "X82n1571_053:0183b04": "三頓棒。嚼飯餧嬰兒。黃蘗打臨濟三頓棒。按牛頭喫",
    "X82n1571_053:0183b05": "草。只今不犯絲毫。有個方便。良久曰大事為你不得。",
    "X82n1571_053:0183b06": "小事自家擔當 上堂。非風幡動。仁者心動。浣盆浣",
    "X82n1571_053:0183b07": "盆非風鈴鳴。我心鳴耳。漆桶漆桶。盡古往今來。和坭",
    "X82n1571_053:0183b08": "脫墼。有什麼限還知萬壽落處麼。劫石有銷日。&#x8657;空",
    "X82n1571_053:0183b09": "無盡時 上堂。十字街頭石幢子。無你遮護處。一聲",
    "X82n1571_053:0183b10": "江上侍郎來。無你回避處。衲僧家。朝出暮入。&#x811A;前&#x811A;",
    "X82n1571_053:0183b11": "後。也須仔細。忽然築著磕著。淨慈拄杖。別有分付",
    "X82n1571_053:0183b12": " 上堂。一升三合。拄杖頭邊。萬水千山。草鞋跟底。未言",
    "X82n1571_053:0183b13": "先領。誰家&#x7AC8;裏無&#x70DF;。撩起便行。是處井中有水。莫道",
    "X82n1571_053:0183b14": "空來又空去。許多途路不相孤 上堂。一句絕離微。",
    "X82n1571_053:0183b15": "囫圇無縫罅。善財七日尋覓不得。趙州五年分&#x758E;不",
    "X82n1571_053:0183b16": "下。靈山今日快便難逢。為通一線。六月賣松風。人間",
    "X82n1571_053:0183b17": "恐無價 上堂。繞禪&#x7240;一匝。揮香案一下。轉藏已竟。",
    "X82n1571_053:0183b18": "講經已竟。若具看經眼目。方知落處。其或未然。依經",
    "X82n1571_053:0183b19": "解義。三世佛冤。離經一字。還同魔說 上堂。趙州喫",
    "X82n1571_053:0183b20": "茶去。金牛喫飯來。龍門多上客。有人續得末後句。許",
    "X82n1571_053:0183b21": "你入阿字法門 宋理宗景定癸亥六月十四日示",
    "X82n1571_053:0183b22": "寂。世壽七十五。僧臘五十八。",
    "X82n1571_053:0183b23": "杭州靈隱大川普濟禪師[0183b23] 明州奉化人。上堂。舉僧問",
    "X82n1571_053:0183b24": "睦州。如何是祖師西來意。州曰一隊衲僧來一隊衲",
    "X82n1571_053:0183c01": "僧去。師頌曰。一隊衲僧來。一隊衲僧去。打破睦州關。",
    "X82n1571_053:0183c02": "大地無寸土 題世尊出山相曰。龍章鳳質出王宮。",
    "X82n1571_053:0183c03": "肘露衣穿下雪峰。智願必空諸有界。不知諸有幾時",
    "X82n1571_053:0183c04": "空 送僧偈曰。雲遮&#x5292;閣三千里。水隔瞿塘十二峰。",
    "X82n1571_053:0183c05": "抖擻屎&#x8193;都說了。莫教錯認甕為鐘 蜘蛛頌曰。一",
    "X82n1571_053:0183c06": "絲挂得&#x8657;空住。百億絲頭殺氣生。上下四圍羅織了。",
    "X82n1571_053:0183c07": "待無漏網話方行。師纂修五燈會元。行世。",
    "X82n1571_053:0183c08": "杭州徑山淮海原肇禪師[0183c08] 通州靜海潘氏子。母陳。幼",
    "X82n1571_053:0183c09": "從邑之利和妙觀出家。年十九薙染受具。參浙翁於",
    "X82n1571_053:0183c10": "徑山。翁問。汝何處人。師曰淮東。翁曰。泗洲大聖。為什",
    "X82n1571_053:0183c11": "麼在揚州出現。師曰。今日又在杭州撞著。翁曰。且喜",
    "X82n1571_053:0183c12": "沒交涉。師徐曰。自遠趨風。翁以師警敏。欲大激發。未",
    "X82n1571_053:0183c13": "許參堂。纔見便曰。下一轉語來。擬開口。即喝出。師以",
    "X82n1571_053:0183c14": "書上。又以頌呈。末句曰。空教回首望長安。翁曰。者裏",
    "X82n1571_053:0183c15": "是什麼所在。師曰。謝和尚挂搭。於是密就入室之列。",
    "X82n1571_053:0183c16": "命掌記室。翁既寂。師出世里之光孝。遷吳城雙塔。金",
    "X82n1571_053:0183c17": "陵清涼。天台萬年。蘇之萬壽。永嘉江心。而四明育王",
    "X82n1571_053:0183c18": "&#x8657;席。廟堂奏師補處。復遷杭之淨慈靈隱徑山。其住",
    "X82n1571_053:0183c19": "徑山。值歉餘。逋&#x52B5;山積。僧殘屋老。未幾樓閣矗霄。雲",
    "X82n1571_053:0183c20": "衲踵至。不減浙翁全盛氣象。俄示疾。囑其徒曰。為吾",
    "X82n1571_053:0183c21": "祔一穴于東澗。見生死不忘奉師之意。六月初十日。",
    "X82n1571_053:0183c22": "浴訖。書偈而逝 &#x751E;讚達磨像曰。踏翻地軸與天關。",
    "X82n1571_053:0183c23": "合國人追不再還。去去一身輕似葉。長江千古浪如",
    "X82n1571_053:0183c24": "山。",
    "X82n1571_053:0184a01": "婺州雙林介石朋禪師[0184a01] 上堂。舉明招謙。一日天寒上",
    "X82n1571_053:0184a02": "堂。眾纔集。招曰。風頭稍硬。且歸煖處商量。便歸方丈。",
    "X82n1571_053:0184a03": "眾隨至立定。招曰。纔到暖室。便見瞌睡。以拄杖一時",
    "X82n1571_053:0184a04": "&#x8D82;下。師頌曰。稍硬風頭早已乖。更將暖處自沉埋。反",
    "X82n1571_053:0184a05": "令千古成&#x8E2A;跡。枉喫羅山白飯來 因見郁山主畫",
    "X82n1571_053:0184a06": "像。旁僧索讚。師信筆書曰。拾得明珠笑眼開。為言塵",
    "X82n1571_053:0184a07": "淨轉生埃。若無直下承當者。孤負闍黎一撲來 佛",
    "X82n1571_053:0184a08": "成道日示眾。六載將身草裏埋。當時有眼幾曾開。果",
    "X82n1571_053:0184a09": "然見得明星現。未到門庭冷似&#x7070;。",
    "X82n1571_053:0184a10": "明州天童弁山阡禪師[0184a10] 舉李大夫翱參藥山因緣。頌",
    "X82n1571_053:0184a11": "曰。貴耳而賤目。背手抽金錘。仰面看青天。箭過新羅",
    "X82n1571_053:0184a12": "國 送僧歸鄉偈曰。奮志南方問正因。正因一字不",
    "X82n1571_053:0184a13": "曾聞。七零八落袈裟角。惹得凌霄幾片雲 讚觀音",
    "X82n1571_053:0184a14": "大士偈曰。螺髻屈蟠春島碧。綠衣零亂曉雲寒。尋聲",
    "X82n1571_053:0184a15": "只麼隨流去。說甚真觀清淨觀。",
    "X82n1571_053:0184a16": "蘇州虎丘枯椿曇禪師[0184a16] 上堂。舉大梅常問馬祖。如何",
    "X82n1571_053:0184a17": "是佛。祖曰即心是佛。師曰。要知馬祖落處麼。水向石",
    "X82n1571_053:0184a18": "邊流出冷。風從花裏過來香。",
    "X82n1571_053:0184a19": "龍溪文禪師[0184a19] 示眾。無相無形本寂寥擬&#x64E1;眸處轉迢",
    "X82n1571_053:0184a20": "遙。蒲團靜倚無餘事。&#x7ABB;外一聲婆餅焦。",
    "X82n1571_053:0184a21": "蘇州虎丘東山道源禪師[0184a21] 福建連江黃氏子。肄業郡",
    "X82n1571_053:0184a22": "之白雲遊歷兩浙。見知識二十餘員。末後到蔣山。見",
    "X82n1571_053:0184a23": "浙翁。室中舉即心即佛話有省。出世奉化清涼。遷蘇",
    "X82n1571_053:0184a24": "州虎丘 上堂。拈拄杖曰。德山棒。臨濟喝。總是用過",
    "X82n1571_053:0184b01": "了底。閒家潑具。且道虎丘將什麼為人。卓拄杖曰。不",
    "X82n1571_053:0184b02": "假鉗鎚烹佛祖。慣將折&#x7B6F;攪滄溟。擲拄杖下座 題",
    "X82n1571_053:0184b03": "蜆子像曰。紙錢堆裏可憐生。臭口纔開便葛藤。蕩盡",
    "X82n1571_053:0184b04": "鬼家窮活計。至今古廟絕人行 建安徐直翁。帥三",
    "X82n1571_053:0184b05": "山。以雪峰起師。至建寧光孝寺。遺偈而化。宋理宗淳",
    "X82n1571_053:0184b06": "祐己酉九月二十九日也。壽五十九。",
    "X82n1571_053:0184b07": "明州大慈芝嵒慧洪禪師[0184b07] 越州新昌朱氏子。誕時。母",
    "X82n1571_053:0184b08": "夢前石佛入臥內而生。師年十六。從石佛淨因薙染。",
    "X82n1571_053:0184b09": "謁徑山浙翁。翁問曰。汝何處人。師曰越州。翁曰。近離",
    "X82n1571_053:0184b10": "甚處。師曰淨慈。翁曰。如何是行&#x811A;事。師擬議。翁色莊",
    "X82n1571_053:0184b11": "曰。汝前來答我。一一分曉。問著行&#x811A;事則茫然。為何",
    "X82n1571_053:0184b12": "所礙。師曰。今日來見和尚。翁曰。念汝新到參堂去。翁",
    "X82n1571_053:0184b13": "遷天童。師再參。室中舉不是心不是佛不是物。師曰。",
    "X82n1571_053:0184b14": "毒龍行處草不生。翁曰。且喜沒交涉。師曰。入水見長",
    "X82n1571_053:0184b15": "人。翁便喝。後應丞相忠獻越王之命。出世崇報。上堂。",
    "X82n1571_053:0184b16": "住山懶慢。百事無成。教為剩語。禪亦強名。擊拂子曰。",
    "X82n1571_053:0184b17": "夜來春睡重。一覺到天明 住石佛上堂。紅塵堆裏",
    "X82n1571_053:0184b18": "四經秋。驗盡諸方&#x76CC;脫丘。忽地船頭輕撥轉。&#x5374;來屋",
    "X82n1571_053:0184b19": "裏販揚州。襴衫翻著。曲唱還鄉。坐斷千差。壁立萬仞。",
    "X82n1571_053:0184b20": "直得韶光溢目。故園桃李爭妍。瑞氣騰空。本地風光",
    "X82n1571_053:0184b21": "顯現。若也頓開千眼。何妨把手同歸。其或未然。善財",
    "X82n1571_053:0184b22": "一去無消息。樓閣門開竟日閒 上堂。若論此事。如",
    "X82n1571_053:0184b23": "春行大地。物物皆春。若是焦芽敗種。又爭怪得 臨",
    "X82n1571_053:0184b24": "終書偈曰。六十三年前。六十三年後。臘月火燒山。&#x8657;",
    "X82n1571_053:0184c01": "空俱出醜。跏趺而逝。",
    "X82n1571_053:0184c02": "明州壽國夢&#x7ABB;嗣清禪師[0184c02] 山陰于氏子。出家於郡之",
    "X82n1571_053:0184c03": "天章。佛涅槃日上堂。佛真法身。猶若&#x8657;空。因甚二月",
    "X82n1571_053:0184c04": "十五日。&#x5374;向雙林樹下。做盡死模樣。良久曰。竹影埽",
    "X82n1571_053:0184c05": "&#x5826;塵不動。月輪穿沼水無痕 上堂。舉白雲端示眾。",
    "X82n1571_053:0184c06": "若端的得一回汗出。一莖草上。現瓊樓玉殿。若未端",
    "X82n1571_053:0184c07": "的得一回汗出。總有瓊樓玉殿。&#x5374;被一莖草&#x8462;&#x5374;。師",
    "X82n1571_053:0184c08": "曰。要知白雲老人落處麼。自從塞北經鏖戰。敢向江",
    "X82n1571_053:0184c09": "南說陣圖 上堂。德山入門便棒。臨濟入門便喝。逼",
    "X82n1571_053:0184c10": "龜成兆。終不能靈。寶陀這裏。寂然不動。感而遂通。良",
    "X82n1571_053:0184c11": "久曰。馬無千里謾追風 上堂。舉曹山辭洞山。洞山",
    "X82n1571_053:0184c12": "曰。子向甚麼處去。曹山曰。不變異處去。洞山曰。不變",
    "X82n1571_053:0184c13": "異處豈有去耶。曹山曰。去亦不變異。師曰。雲藏無縫",
    "X82n1571_053:0184c14": "襖。鳥宿不萌枝 上堂。春風如刀。春雨如膏。裁剪不",
    "X82n1571_053:0184c15": "得處。桃花色轉嬌。靈雲一見不疑去。謝郎舞棹更呈",
    "X82n1571_053:0184c16": "橈 上堂。歸宗斬蛇。祕魔擎叉。禾山打鼓。趙州喫茶。",
    "X82n1571_053:0184c17": "十字街頭開鋪席。見錢買賣且無賒 上堂。三十年",
    "X82n1571_053:0184c18": "來尋&#x5292;客。幾回葉落又抽枝。自從一見桃花後。直至",
    "X82n1571_053:0184c19": "如今更不疑。師曰。尋常春夢無奇特。獨有靈雲說向",
    "X82n1571_053:0184c20": "人。只如玄沙道。諦當甚諦當。敢保老兄未徹在。又作",
    "X82n1571_053:0184c21": "麼生。若不同&#x7240;睡。焉知被底穿 上堂。萬里無寸草。",
    "X82n1571_053:0184c22": "頭上漫漫。出門便是草。&#x811A;下漫漫。夜行只管貪明月。",
    "X82n1571_053:0184c23": "不覺和衣渡水寒。",
    "X82n1571_053:0184c24": "育王印禪師法嗣",
    "X82n1571_053:0185a01": "湖州道場別浦法舟禪師[0185a01] &#x751E;有魚籃觀音讚曰。月眉",
    "X82n1571_053:0185a02": "斜印海門孤。逐浪隨波不丈夫。雙手向人提掇處。&#x5374;",
    "X82n1571_053:0185a03": "將魚目換明珠。",
    "X82n1571_053:0185a04": "無極觀禪師[0185a04] 題世尊出山像曰。王宮不住個癡獃。半",
    "X82n1571_053:0185a05": "夜逾城真怪哉。苦行六年誰采你。計窮只得出山來。",
    "X82n1571_053:0185a06": "育王瑞禪師法嗣",
    "X82n1571_053:0185a07": "明州瑞巖無量崇壽禪師[0185a07] 上堂。舉鳥窠因白侍郎問。",
    "X82n1571_053:0185a08": "如何是佛法大意。窠曰。諸惡莫作。眾善奉行。侍郎曰。",
    "X82n1571_053:0185a09": "三歲孩兒。也解與麼道。窠曰。三歲孩兒雖道得。八十",
    "X82n1571_053:0185a10": "老人行不得。頌曰。惡無相貌善無形。皆自心田長養",
    "X82n1571_053:0185a11": "成。不露鋒鋩輕點破。菩提煩惱等空平 示眾。舉世",
    "X82n1571_053:0185a12": "尊夜&#x89A9;明星悟道因緣。頌曰。明星現處眼皮穿。漢語",
    "X82n1571_053:0185a13": "胡言萬萬千。暴富乞兒休說夢。誰家&#x7AC8;裏火無&#x70DF;。",
    "X82n1571_053:0185a14": "天童派禪師法嗣",
    "X82n1571_053:0185a15": "明州天寧無鏡徹禪師[0185a15] 上堂。舉僧問巖頭。浩浩塵中",
    "X82n1571_053:0185a16": "如何辨主。頭曰。銅沙鑼裏滿盛油話。頌曰。百萬雄兵",
    "X82n1571_053:0185a17": "入漢關。威如猛虎陣如山。單刀直取顏良首不是關",
    "X82n1571_053:0185a18": "公也大難。",
    "X82n1571_053:0185a19": "福州鰲峰定禪師[0185a19] 讚玄沙像曰。青蓑不肯換金章。千",
    "X82n1571_053:0185a20": "古風流屬謝郎釣得錦鱗人不薦。夜寒沙上聽鳴榔。",
    "X82n1571_053:0185a21": "育王堪禪師法嗣",
    "X82n1571_053:0185a22": "饒州薦福無文燦禪師[0185a22] 吉安泰和人。從育王得法。於",
    "X82n1571_053:0185a23": "宋理宗寶慶丁亥六月。住薦福。次遷開先。紹定己丑。",
    "X82n1571_053:0185a24": "復還薦福。據室。山僧今日開地獄門普請。盡大地人。",
    "X82n1571_053:0185b01": "造地獄業。證地獄果。若有一人成佛作祖。我誓不成",
    "X82n1571_053:0185b02": "正覺 上堂。拈香畢。乃曰。天高地厚。曰盈月昃。全提",
    "X82n1571_053:0185b03": "半提。天地懸隔。燦上座。平生只會著衣喫飯。聞人說",
    "X82n1571_053:0185b04": "佛法二字。如風過樹頭。如水澆頑石。今日裂破面門。",
    "X82n1571_053:0185b05": "喚作長老。也欲與諸人論說一上。無端&#x5190;五六月大",
    "X82n1571_053:0185b06": "熱。行二千里。修途一時打失了也。雖然賴有拄杖子",
    "X82n1571_053:0185b07": "在。拈拄杖曰。拄杖子試說看。卓一下曰。清平世界。切",
    "X82n1571_053:0185b08": "忌&#x8B4C;言 當晚小參。鼓棹揚帆。駕沒底船。橫行海上。",
    "X82n1571_053:0185b09": "神頭鬼面。用無文印。勘驗諸方。二千里遠來住山。單",
    "X82n1571_053:0185b10": "單地提持此事。舉拂子曰。看看印文已露。劃一劃曰。",
    "X82n1571_053:0185b11": "錦縫已開。若佛若祖。若聖若凡。盡向者裏。一印印定。",
    "X82n1571_053:0185b12": "直得盡乾坤大地。風颯颯地。眾中忽有個犯眾出來",
    "X82n1571_053:0185b13": "道。長老你且莫大驚小怪。我在威音王佛世。已證是",
    "X82n1571_053:0185b14": "三昧。又作麼生。以拂子擊禪&#x7240;。下座 上堂。雲門放",
    "X82n1571_053:0185b15": "洞山三頓棒。黃檗打臨濟三頓棒。減&#x7AC8;添兵。傷鹽費",
    "X82n1571_053:0185b16": "醬。一不成單。二不成兩。多少蘆花對蓼紅。時人只看",
    "X82n1571_053:0185b17": "絲綸上 上堂。諸佛法門。祖師要妙。夜來四簷雨。說",
    "X82n1571_053:0185b18": "得盛水不漏。汝等諸人若向者裏承當。者裏保任。以",
    "X82n1571_053:0185b19": "手搖曳曰。料掉料掉 開爐併謝耆舊踏田。上堂。趙",
    "X82n1571_053:0185b20": "州無賓主話。田地穩密底。開口便道著。信&#x811A;便踏著。",
    "X82n1571_053:0185b21": "若是東西不辨。南北不分。未免被人侵疆越界。薦福",
    "X82n1571_053:0185b22": "門下。總是田地穩密底人。拈起香匙。放下火&#x7B6F;。一一",
    "X82n1571_053:0185b23": "天真。因甚如此。公驗分明 上堂。臨濟處半杓。末山",
    "X82n1571_053:0185b24": "處半杓。玉本無瑕。妄自雕琢。有年無德老睦州。無端",
    "X82n1571_053:0185c01": "拶折雲門&#x811A; 端午上堂。符不書。藥不採。起死禁不",
    "X82n1571_053:0185c02": "祥。拈拄杖曰。幸有者個在。卓一下曰。滿院薰風夏日",
    "X82n1571_053:0185c03": "長。人在藕花香世界 開先結夏小參。大華藏海。渺",
    "X82n1571_053:0185c04": "無邊際。江河溪澗。流入其中。咸失本名。魚龍蝦蟹。游",
    "X82n1571_053:0185c05": "泳其中。咸失本性。三世諸佛。於中成等正覺。一切眾",
    "X82n1571_053:0185c06": "生。於中流浪生死。現前大眾。於中成就無功用學。拈",
    "X82n1571_053:0185c07": "拄杖卓一下曰。開先拄杖子。一口吸乾了也。三世諸",
    "X82n1571_053:0185c08": "佛。一切眾生。現前大眾。畢竟向甚麼處行履。良久曰。",
    "X82n1571_053:0185c09": "曹溪波浪如相似。無限平人被陸沉 冬至小參。滴",
    "X82n1571_053:0185c10": "水冰生。未可歇去。崖崩石裂。正好進程。直饒會得一",
    "X82n1571_053:0185c11": "&#x7DAB;長。要且未會長一&#x7DAB;。直饒會得長一&#x7DAB;。要且未會",
    "X82n1571_053:0185c12": "一&#x7DAB;長。所以鄉談相似。州縣不同。開先則不然。擾擾",
    "X82n1571_053:0185c13": "&#x5307;&#x5307;。晨雞暮鐘。喚冬作夏。喚夏作冬。一&#x7DAB;短長誰管",
    "X82n1571_053:0185c14": "得。雪霜盡處是春風 再住薦福。當晚小參。去去實",
    "X82n1571_053:0185c15": "不去。是法住法位。來來實不來。世間相常住。山僧屈",
    "X82n1571_053:0185c16": "指五載。重到東湖。荷盡已無擎雨&#x8462;。春風猶在柳梢",
    "X82n1571_053:0185c17": "頭。無一絲毫去來相。無一絲毫新舊相。見則與諸人",
    "X82n1571_053:0185c18": "共見。聞則與諸人共聞。個中忽有個出來道。無文將",
    "X82n1571_053:0185c19": "常住物。作自己用。固有之。你也忒煞忒煞嗄。元來眾",
    "X82n1571_053:0185c20": "中有人在。復舉德山小參不答話。&#x920E;在不疑之地。時",
    "X82n1571_053:0185c21": "有僧出。著了也。山便打。果然。僧曰某甲話也未問因",
    "X82n1571_053:0185c22": "甚便打。不識痛癢漢。山曰你是甚處人。第二下鐵鎚",
    "X82n1571_053:0185c23": "來也。僧曰新羅人。和聲送出。山曰未[跲-口+ㄎ]船舷好與三",
    "X82n1571_053:0185c24": "十棒。雷聲浩大雨點全無。大眾。大小德山。龍頭蛇尾",
    "X82n1571_053:0186a01": "&#x5374;引者僧。向草窠裏。頭出頭沒。當時待他道。某甲話",
    "X82n1571_053:0186a02": "也未問。因甚打某甲。&#x811A;跟下痛與三十。何故。為人須",
    "X82n1571_053:0186a03": "為徹 上堂。風蕭蕭。雨蕭蕭。天高地厚。水&#x6FF6;山遙。達",
    "X82n1571_053:0186a04": "磨大師。無端游梁歷魏。二祖大師。平白失了一臂。水",
    "X82n1571_053:0186a05": "潦和尚。不合喫馬大師一踏。天下大禪佛。枉自喫了",
    "X82n1571_053:0186a06": "四藤條。說著令人恨不消 上堂。佛祖未興時。天然",
    "X82n1571_053:0186a07": "一句子。不東不西。不橫不豎。衲僧家。東&#x9F69;西嚼。從朝",
    "X82n1571_053:0186a08": "至暮。橫也無奈何。豎也無奈何。拍膝一下曰。若向者",
    "X82n1571_053:0186a09": "裏進得一步。自然和聲送出。兩手分付。若祇向冊子",
    "X82n1571_053:0186a10": "上學得來。印板上脫將去。山無重數。水無重數 結",
    "X82n1571_053:0186a11": "夏上堂。百不知。百不會。飽喫飯。熟打睡。要得&#x5C05;期取",
    "X82n1571_053:0186a12": "證。須證如是三昧 師&#x751E;與其友知無聞書曰。住院",
    "X82n1571_053:0186a13": "何足道哉。近年敕差堂除者何限。可挂齒牙者能幾",
    "X82n1571_053:0186a14": "人。使吾有口。可以吞三世諸佛。則曲彔&#x7240;。終身不坐",
    "X82n1571_053:0186a15": "又何慊。無聞以為何如。某昔者入眾。見識字人。多不",
    "X82n1571_053:0186a16": "修細行。遂決意不作書記。諸老據位稱師者又多。看",
    "X82n1571_053:0186a17": "不上眼。遂無意出世。今皆不遂其初矣。住院十年。名",
    "X82n1571_053:0186a18": "為長老。只是舊時燦上座。飲食起居。與堂僧無異。相",
    "X82n1571_053:0186a19": "從衲子。歲不下百數十人。遇五日撾鼓陞堂。以平時",
    "X82n1571_053:0186a20": "在諸老間所得。細大法門。隨分東語西話。斷不敢以",
    "X82n1571_053:0186a21": "脫空語。籠罩學者。亦不敢以過頭語。欺謾學者。說到",
    "X82n1571_053:0186a22": "無巴鼻無滋味處。欣然自笑。聽者不必解笑也。士大",
    "X82n1571_053:0186a23": "夫多相知。然所知者。不過謂其讀書也。能文也。解起",
    "X82n1571_053:0186a24": "廢也。硬脊梁也。&#x8462;膽毛幾莖。則知者鮮矣。",
    "X82n1571_053:0186b01": "何山清禪師法嗣",
    "X82n1571_053:0186b02": "福州雪峰北山信禪師[0186b02] 示眾。舉世尊&#x89A9;明星悟道機",
    "X82n1571_053:0186b03": "緣。頌曰。六年凍得眼無光。一見明星雪後霜。擔水出",
    "X82n1571_053:0186b04": "山頻喚賣。不知江海白茫茫。",
    "X82n1571_053:0186b05": "天童觀禪師法嗣",
    "X82n1571_053:0186b06": "蘇州虎丘[仁-二+幼]堂善濟禪師[0186b06] 題魚籃觀音像讚曰。雲鬢",
    "X82n1571_053:0186b07": "濃粧苦強顏。為他閒事入塵寰。攜來活底無人買。只",
    "X82n1571_053:0186b08": "作尋常死貨看。",
    "X82n1571_053:0186b09": "越州天衣嘯巖文蔚禪師[0186b09] 上堂。舉雲門示眾。人人盡",
    "X82n1571_053:0186b10": "有光明在。看時不見暗昏昏。作麼生是諸人自己光",
    "X82n1571_053:0186b11": "明。自代曰。廚庫山門。又曰好事不如無。頌曰。人人盡",
    "X82n1571_053:0186b12": "有光明在。看時不見暗昏昏。踢倒山門與廚庫。此時",
    "X82n1571_053:0186b13": "明暗自然分。",
    "X82n1571_053:0186b14": "柏巖凝禪師[0186b14] 破衲頌曰。零零落落幾經年。信手拈來",
    "X82n1571_053:0186b15": "搭半肩。午夜定回和束倒。個中消息許誰傳。",
    "X82n1571_053:0186b16": "華藏純菴善淨禪師[0186b16] 上堂。舉六祖風旛話。頌曰。不是",
    "X82n1571_053:0186b17": "風兮不是幡。白雲盡處見青山。可憐無限英靈漢。開",
    "X82n1571_053:0186b18": "眼堂堂入死關。",
    "X82n1571_053:0186b19": "天童&#x9834;禪師法嗣",
    "X82n1571_053:0186b20": "杭州徑山荊叟如&#x73CF;禪師[0186b20] 婺州人。初見癡鈍。一日室",
    "X82n1571_053:0186b21": "中垂語。如何是佛。師遽曰。爛東瓜。復呈頌曰。如何是",
    "X82n1571_053:0186b22": "佛爛東瓜。&#x9F69;著&#x6C37;霜透齒牙。根蔕雖然無窖子。一年",
    "X82n1571_053:0186b23": "一度一開花。又&#x751E;作偈。寄呈癡鈍曰。鍾山白刃赤身",
    "X82n1571_053:0186b24": "挨。幾度曾經被活埋。一自人亡家破後。了知無位可",
    "X82n1571_053:0186c01": "安排 住後。歲旦上堂。新歲擊新鼓。普施新法雨。萬",
    "X82n1571_053:0186c02": "物盡從新。一一就規矩。普賢大士忻歡。乘時打開門",
    "X82n1571_053:0186c03": "戶。放出白象王。&#x5FA7;地無尋處。拈拄杖曰。惟有者個不",
    "X82n1571_053:0186c04": "屬故新。等閒開口。吞&#x5374;法身。擲下拄杖曰。是什麼。千",
    "X82n1571_053:0186c05": "年桃核裏。元是舊時仁 結夏小參。我此一宗。正令",
    "X82n1571_053:0186c06": "全提。如暴風卒雨。鼓蕩無前。石火電光。追奔不及。舉",
    "X82n1571_053:0186c07": "意即迷源。&#x64E1;眸已錯過。不是目前法。莫生種種心。縱",
    "X82n1571_053:0186c08": "汝三種互修。&#x5C05;期取證。第二頭第三首。萬拄千撐。轉",
    "X82n1571_053:0186c09": "見氣急。殊不知。髑骸未具。己眼先明。呱地一聲。千了",
    "X82n1571_053:0186c10": "萬當。然雖如是。親證者。萬無一二。錯會者。數有河沙",
    "X82n1571_053:0186c11": " 佛成道頌曰。六年雪嶺方成道。打失從前鬼眼睛",
    "X82n1571_053:0186c12": "滿面慚惶無著處。至今生怕見明星。",
    "X82n1571_053:0186c13": "福州雪峰大夢德因禪師[0186c13] 作布袋和尚贊曰。杖挑布",
    "X82n1571_053:0186c14": "袋走紅塵。底事何曾見得親。業識茫茫無本據。不知",
    "X82n1571_053:0186c15": "開口笑何人。",
    "X82n1571_053:0186c16": "金山奇禪師法嗣",
    "X82n1571_053:0186c17": "杭州靈隱高原祖泉禪師[0186c17] 舉鏡清在雪峰。一日普請",
    "X82n1571_053:0186c18": "次。峰曰。溈山道。見色便見心。還有過也無。清曰。古人",
    "X82n1571_053:0186c19": "為什麼事。峰曰。雖然如是。我要共你商量。清曰。若與",
    "X82n1571_053:0186c20": "麼不如某甲钁地去。師拈曰。雪峰探竿在手。影草隨",
    "X82n1571_053:0186c21": "身。若不是鏡清。普請幾乎狼藉 舉九祖伏馱密多。",
    "X82n1571_053:0186c22": "問八祖佛馱難提。父母非我親。誰是最親者。諸佛非",
    "X82n1571_053:0186c23": "我道。誰是最道者話。頌曰。父母分明非我親。祖師肝",
    "X82n1571_053:0186c24": "膽向人傾。直下若能親薦得。優曇花發火中春 贈",
    "X82n1571_053:0187a01": "黃漢嶺開接待偈曰。路繞懸崖萬仞頭。行人到此一",
    "X82n1571_053:0187a02": "場愁。驀然得個休歇處。重&#x53E0;關山信&#x811A;遊。",
    "X82n1571_053:0187a03": "萬壽觀禪師法嗣",
    "X82n1571_053:0187a04": "隆興府黃龍無門慧開禪師[0187a04] 杭州梁渚梁氏子。母宋",
    "X82n1571_053:0187a05": "氏。禮天龍肱受業。參月林於萬壽。林令看無字話。經",
    "X82n1571_053:0187a06": "六年。&#x9008;無入處。乃奮志自誓曰。若去睡眠。爛&#x5374;我身。",
    "X82n1571_053:0187a07": "每至困時。繞廊而行。昏則以頭磕柱。一日聞齋鼓聲",
    "X82n1571_053:0187a08": "有省。述偈曰。青天白日一聲雷。大地群生眼豁開。萬",
    "X82n1571_053:0187a09": "象森羅齊稽首。須彌[跳-兆+孛]跳舞三臺。次日入室。欲通所",
    "X82n1571_053:0187a10": "得。林遽曰。何處見神見鬼了也。師便喝。林亦喝。師又",
    "X82n1571_053:0187a11": "喝。自此機用&#x8117;合。宋寧宗嘉定戊寅。出世安吉報國。",
    "X82n1571_053:0187a12": "次遷隆興天寧。黃龍翠巖。蘇之開元靈巖。鎮江焦山。",
    "X82n1571_053:0187a13": "金陵保寧。理宗淳祐丙午。奉旨開山護國仁皇寺",
    "X82n1571_053:0187a14": " 上堂。若人識得心。大地無寸土。古人恁麼道。黃龍即",
    "X82n1571_053:0187a15": "不然。若人識得心。大地盡是土 上堂。是非長短。耳",
    "X82n1571_053:0187a16": "邊風切。莫於中覓異同。要得八風吹不動。放教心地",
    "X82n1571_053:0187a17": "等&#x8657;空。慈受老人。只解順水張帆。不能逆風把柁。黃",
    "X82n1571_053:0187a18": "龍又且不然。是非都去了。是非裏薦取。何故&#x807B;。幾度",
    "X82n1571_053:0187a19": "黑風翻大浪。未曾聞道釣舟傾 上堂。三分光陰二",
    "X82n1571_053:0187a20": "早過。懷州牛喫禾。靈臺一點不揩磨。益州馬腹脹。貪",
    "X82n1571_053:0187a21": "生逐日區區去。天下覓醫人。喚不回頭爭奈何。灸豬",
    "X82n1571_053:0187a22": "左膊上。於斯薦得。參學事畢。其或未然。拈拄杖曰。請",
    "X82n1571_053:0187a23": "木上座。與諸人說破。卓拄杖。下座 上堂。趙州道。南",
    "X82n1571_053:0187a24": "來者。與他下載。北來者。與他上載。大似世情看冷暖。",
    "X82n1571_053:0187b01": "人面逐高低。慈受道。南來者。與他一面笑。北來者。與",
    "X82n1571_053:0187b02": "他一面笑。大似歡喜廝殺。笑裏有刀。若是焦山又且",
    "X82n1571_053:0187b03": "不然。南來者。以平常待之。北來者。以平常待之。也不",
    "X82n1571_053:0187b04": "瞋。也不笑。也無下。也無高。何故。清平世界。不用干戈",
    "X82n1571_053:0187b05": " 朝陽偈曰。寒時急用底物。&#x8D82;暖著些鍼線。忽然臘",
    "X82n1571_053:0187b06": "月到來。免致&#x811A;忙手亂 對月偈曰。始見些兒光影。",
    "X82n1571_053:0187b07": "要了末後一段。若是無門拳頭。不打者般鈍漢 師",
    "X82n1571_053:0187b08": "晚年。倦于槌拂。菴居西湖之上。學者猶眾。理宗召入",
    "X82n1571_053:0187b09": "選德殿說法。祈雨感應。敕賜金襴法衣。佛眼之號。",
    "X82n1571_053:0187b10": "興化府囊山孤峰德秀禪師[0187b10] 福州連江陳氏子。於蘇",
    "X82n1571_053:0187b11": "之寒山祝髮。上堂。舉僧問雪峰。如何是第一句。峰良",
    "X82n1571_053:0187b12": "久。僧舉似長生。生曰。此是第二句。雪峰令僧問生。如",
    "X82n1571_053:0187b13": "何是第一句。生曰。蒼天蒼天。師曰。二大老與麼。淚出",
    "X82n1571_053:0187b14": "痛&#x8193;。若是第一句。要且未夢見在。忽有人問怡山。如",
    "X82n1571_053:0187b15": "何是第一句。只向他道。&#x5292;去久矣 上堂。舉真淨道。",
    "X82n1571_053:0187b16": "頭陀石被莓苔裹。擲筆峰遭薜&#x8318;纏。羅漢寺裏。一年",
    "X82n1571_053:0187b17": "度三個行者。歸宗寺裏。參退喫茶。大眾要會麼。聽取",
    "X82n1571_053:0187b18": "一頌。天晴日頭出。雨落地下濕。盡情都說了。只恐信",
    "X82n1571_053:0187b19": "不及。",
    "X82n1571_053:0187b20": "潭州石霜竹巖妙印禪師[0187b20] 進賢萬氏子。受業於龍塘",
    "X82n1571_053:0187b21": "紹曇。&#x5FA7;叩諸方。後抵蘇州萬壽。謁月林。一日入室次。",
    "X82n1571_053:0187b22": "林問。如何是祖師西來意。師曰。老鼠&#x9F69;破燈盞。林頷",
    "X82n1571_053:0187b23": "之。歷住數剎。後移石霜 對月看經偈曰。未動舌頭",
    "X82n1571_053:0187b24": "文彩露。五千餘卷一時周。若言待月重開卷。敢保驢",
    "X82n1571_053:0187c01": "年未徹頭 師晚年築菴。曰紫霞。丞相趙公葵。燕居",
    "X82n1571_053:0187c02": "里第。嘗延師問道。宋理宗寶祐乙卯八月二十三日",
    "X82n1571_053:0187c03": "示疾。書偈曰。六十九年。一場大夢。歸去來兮。珍重珍",
    "X82n1571_053:0187c04": "重。書畢泊然而逝。塔於紫霞。",
    "X82n1571_053:0187c05": "乾元&#x9834;禪師法嗣",
    "X82n1571_053:0187c06": "鼓山檜堂祖鑒禪師[0187c06] 徐氏子。禮鍾山真薙度。往依瞎",
    "X82n1571_053:0187c07": "堂遠。服勤五載。及歸閩。參乾元&#x9834;。始得大事了。畢出",
    "X82n1571_053:0187c08": "世滁之瑯琊。無何徙真之北山。復主資福。泉守程公。",
    "X82n1571_053:0187c09": "延至承天。遷光孝。帥府葉公。請住鼓山。凡七載。開禧",
    "X82n1571_053:0187c10": "乙丑。謝事明年五月。師將順世。乃說偈曰。平生患語",
    "X82n1571_053:0187c11": "多。臨終更何說。盡力舉似人。紅爐一片雪。",
    "X82n1571_053:0187c12": "育王廓禪師法嗣",
    "X82n1571_053:0187c13": "徽州黃山正因禪師[0187c13] 仁和俞氏子。參育王。一夕聞霹",
    "X82n1571_053:0187c14": "靂聲。通身汗下。拊掌大笑曰。如是如是。元世祖請說",
    "X82n1571_053:0187c15": "法。稱旨。授圓明通應之號。一日謂弟子曰。吾二十七",
    "X82n1571_053:0187c16": "日去矣。至期而逝。",
    "X82n1571_053:0187c17": "南嶽下十九世",
    "X82n1571_053:0187c18": "徑山珍禪師法嗣",
    "X82n1571_053:0187c19": "杭州徑山元叟行端禪師[0187c19] 台之臨海何氏子。母陳。世",
    "X82n1571_053:0187c20": "業儒。生而秀拔。過目成誦。十二從族叔茂。于餘杭化",
    "X82n1571_053:0187c21": "成院得度。十八受具。聞藏叟珍唱道徑山。乃往依之。",
    "X82n1571_053:0187c22": "珍問。何處人。師曰台州。珍便喝。師展坐具。珍又喝。師",
    "X82n1571_053:0187c23": "收坐具。珍曰。放汝三十棒。參堂去。師於言下頓悟。一",
    "X82n1571_053:0187c24": "日侍次。珍曰。我泉南無僧。師曰。和尚&#x807B;。珍便棒。師接",
    "X82n1571_053:0188a01": "住曰。莫道無僧好。珍頷之。命入侍司。洎珍告寂。師至",
    "X82n1571_053:0188a02": "淨慈。依石林鞏。鞏命掌記室。復參雪巖欽於仰山。巖",
    "X82n1571_053:0188a03": "問。何處來。師曰兩浙。欽曰。因甚語言不同。師曰。合取",
    "X82n1571_053:0188a04": "臭口。欽曰。獺徑橋高。集雲峰峻。未識書記在。師拍手",
    "X82n1571_053:0188a05": "曰。鴨吞螺螄。眼睛突出。欽笑顧謂侍者曰。點好茶來。",
    "X82n1571_053:0188a06": "師曰。也不消得。居三歲而欽逝。乃還浙。典第一座于",
    "X82n1571_053:0188a07": "徑山。元成宗大德庚子。出世湖之資福。特旨賜號慧",
    "X82n1571_053:0188a08": "文正辨禪師。次遷天竺。仁宗皇慶壬子。遷靈隱。有旨",
    "X82n1571_053:0188a09": "設水陸會于金山。命師說法。事竣入覲便殿。加賜佛",
    "X82n1571_053:0188a10": "日普照。陛辭南歸。養高于良渚之西丘。英宗至治壬",
    "X82n1571_053:0188a11": "戌。復補徑山。凡三被金襴之賜。聲光藹著 上堂。達",
    "X82n1571_053:0188a12": "磨是老臊鬍。釋迦是乾屎橛。文殊普賢是擔糞漢。等",
    "X82n1571_053:0188a13": "妙二覺。是破戒凡夫。菩提涅槃。是繫驢橛。十二分教。",
    "X82n1571_053:0188a14": "是鬼神簿。四果三賢初心十地。是守古塚鬼。直饒與",
    "X82n1571_053:0188a15": "麼見得。也是錯認定盤星 上堂。薙髮著袈裟。宜應",
    "X82n1571_053:0188a16": "行聖道。自餘閒雜事。俱為生死因。著衣喫飯。是閒雜",
    "X82n1571_053:0188a17": "事。觀山玩水。是閒雜事。菩提涅槃真如解脫。是閒雜",
    "X82n1571_053:0188a18": "事。畢竟喚甚麼作聖道。擊拂子曰。&#x59F9;女已歸霄漢去。",
    "X82n1571_053:0188a19": "獃郎猶向火邊蹲 元宵上堂。并謝監收浴主維那。",
    "X82n1571_053:0188a20": "千粒萬粒。從一粒生。只者一粒。從甚處生。千燈萬燈。",
    "X82n1571_053:0188a21": "從一燈起。只者一燈。從甚處起。識得一燈。千燈萬燈。",
    "X82n1571_053:0188a22": "燈燈不疑。識得一粒。千粒萬粒。粒粒無疑。三&#x811A;驢子",
    "X82n1571_053:0188a23": "弄蹄行。踏破無邊香水海。拈柱杖卓一卓曰。頂門也",
    "X82n1571_053:0188a24": "少者一槌不得 上堂。今朝三月初一。一春之事將",
    "X82n1571_053:0188b01": "畢。菜麥青黃。滿川四野。和風襲襲。歷劫直至如今。絲",
    "X82n1571_053:0188b02": "毫何曾走失。可憐懵懂癡流。剛自啾啾唧唧 上堂。",
    "X82n1571_053:0188b03": "心不是佛。兔馬有角。智不是道。牛羊無角。驀拈拄杖。",
    "X82n1571_053:0188b04": "畫一畫曰。一夜落花雨。滿城流水香 浴佛上堂。指",
    "X82n1571_053:0188b05": "天指地稱第一。胞胎曾出向今朝。雲門打殺與狗喫。",
    "X82n1571_053:0188b06": "翔鳳山僧惡水澆 結夏上堂。二千二百五十年前。",
    "X82n1571_053:0188b07": "光明藏中。金口親曾付囑。二千二百五十年後。比丘",
    "X82n1571_053:0188b08": "行端。其當顯示。護生須是殺。殺盡始安居。會得個中",
    "X82n1571_053:0188b09": "意。鐵船水上浮 上堂。謝夏齋秉拂。雪峰道。演一句",
    "X82n1571_053:0188b10": "則千句萬句流通。拈向一邊。飲一昧則千味百味具",
    "X82n1571_053:0188b11": "足。置之一壁。雪峰低頭歸菴。巖頭聞曰。雪峰與我同",
    "X82n1571_053:0188b12": "條生。不與我同條死。且作麼生。臨朕碪。井底種林檎。",
    "X82n1571_053:0188b13": "今年桃李。一顆直千金 上堂。謝首座維那。金槌未",
    "X82n1571_053:0188b14": "動已前。大地山河百雜碎。玉麈未揮之際。森羅萬象",
    "X82n1571_053:0188b15": "盡交參。殷人以柏。周人以栗。家住海門東。黃昏候日",
    "X82n1571_053:0188b16": "山 結夏上堂。四月十五日結。拈拄杖。左卓一卓曰。",
    "X82n1571_053:0188b17": "諸方向者裏。禁足安居。七月十五日解。拈拄杖。右卓",
    "X82n1571_053:0188b18": "一卓曰。諸方向者裏。休夏自恣。空劫前。無佛名無眾",
    "X82n1571_053:0188b19": "生名。結又結個甚麼。解又解個甚麼。靠拄杖。下座",
    "X82n1571_053:0188b20": " 上堂。月湛雲澄覺海秋。魚龍蝦蟹任沉浮。千尋鐵網",
    "X82n1571_053:0188b21": "高懸者。應笑禺山祇直&#x920E; 開爐上堂。眾纔集。乃顧",
    "X82n1571_053:0188b22": "視左右曰。幸自太平無象。何用好肉剜瘡。便下座",
    "X82n1571_053:0188b23": " 受杭州路中天竺寺請。別眾上堂。我昔在禺泉。四年",
    "X82n1571_053:0188b24": "八個月。打鼓弄猢猻。日夜不知歇。朝廷公道開。分條",
    "X82n1571_053:0188c01": "遇明哲。拯弊除貪婪。蒐賢選英傑。何為天竺峰。而乃",
    "X82n1571_053:0188c02": "付愚拙。官差逼殺人。不容更分說。束包登前途。聊與",
    "X82n1571_053:0188c03": "眾人別。千歲禪巖跳上天。六月火雲飛瑞雪 上堂。",
    "X82n1571_053:0188c04": "金佛不度爐。木佛不度火。泥佛不度水。真佛內裏坐。",
    "X82n1571_053:0188c05": "金佛木佛泥佛。諸人總識。且如何是真佛。有般齪漢",
    "X82n1571_053:0188c06": "便道。長者長法身。短者短法身。殊不知。我王庫內。無",
    "X82n1571_053:0188c07": "如是刀 午節上堂。中峰今朝五月五。且無桃符并",
    "X82n1571_053:0188c08": "艾虎。當陽直截便知機。妙用縱橫絕方所。衲僧家休",
    "X82n1571_053:0188c09": "莽鹵。甜瓜徹蒂甜。苦瓠連根苦 解夏上堂。秋山削",
    "X82n1571_053:0188c10": "玉。秋水磨銅。南北東西活路通。兩隻草鞋&#x5FA4;如虎。一",
    "X82n1571_053:0188c11": "條錫杖獰如龍。忽然撞著定上座道。無位真人與非",
    "X82n1571_053:0188c12": "無位真人。相去多少。切忌無言滿面紅 上堂。從本",
    "X82n1571_053:0188c13": "無心無可傳。何須掘地覓青天。無心恰似中秋月。照",
    "X82n1571_053:0188c14": "見三千與大千 上堂。謝首座藏主侍者。開口道著。",
    "X82n1571_053:0188c15": "鷂子過新維。舉步蹋著。猢猻入布袋。趙州會下二僧。",
    "X82n1571_053:0188c16": "相推不肯作第一座。義出豐年。南泉道。王老師與汝",
    "X82n1571_053:0188c17": "往來者是藏。儉生不孝。忠國師曰。將謂吾孤負汝。元",
    "X82n1571_053:0188c18": "來汝孤負吾。爛泥裏有刺。中天竺快便難逢。一時掀",
    "X82n1571_053:0188c19": "翻了也。會則天高東南。不會則地傾西北 上堂。大",
    "X82n1571_053:0188c20": "光明藏絕遮攔。八面玲瓏透膽寒。十二時中不知處。",
    "X82n1571_053:0188c21": "通身多是黑漫漫 上堂。舉僧問趙州。萬法歸一。一",
    "X82n1571_053:0188c22": "歸何處。州曰。我在青州。作一領布衫。重七斤。師曰。趙",
    "X82n1571_053:0188c23": "州好語。要且不赴來機。中峰則不然。萬法歸一。一歸",
    "X82n1571_053:0188c24": "何處。至大四年。西山洪水汎漲。一夜衝倒三座石橋。",
    "X82n1571_053:0189a01": "山門頭石師子。作大哮吼。山河大地。悉皆震動。你輩",
    "X82n1571_053:0189a02": "貪眠漢子。知甚東西南北 上堂。舉古德曰。心隨萬",
    "X82n1571_053:0189a03": "境轉。轉處實能幽。隨流認得性。無喜亦無憂。師曰。一",
    "X82n1571_053:0189a04": "十二面。千百億身。牛頭獄卒。馬面夜叉。泥豬疥狗。羅",
    "X82n1571_053:0189a05": "漢聖僧。是一是二。揮&#x5292;斫開人我易。勸人除&#x5374;是非",
    "X82n1571_053:0189a06": "難 上堂。&#x732B;有歃血之功。虎有起屍之德。二乘即色",
    "X82n1571_053:0189a07": "明心。十地當體即空。燈籠跳入露柱。佛殿走出山門",
    "X82n1571_053:0189a08": " 上堂。仰之彌高。鑽之彌堅。隨之不見其後。迎之不",
    "X82n1571_053:0189a09": "見其首。且道。是個甚麼。乃曰。三年一閏 上堂。執之",
    "X82n1571_053:0189a10": "失度必入邪路。放之自然體無去住。黃面瞿曇。三百",
    "X82n1571_053:0189a11": "餘會說不出。缺齒老鬍。十萬里傳不到。臨濟德山用",
    "X82n1571_053:0189a12": "盡自己心。笑破他人口。端上座百無所長。也要諸方",
    "X82n1571_053:0189a13": "共相委悉。以拂子畫一畫曰。人窮不到金剛際。未見",
    "X82n1571_053:0189a14": "區區役路岐 上堂。一葉落天下秋。一塵起大地收。",
    "X82n1571_053:0189a15": "隔山見&#x70DF;。便知是火。隔墻見角。便知是牛 上堂。八",
    "X82n1571_053:0189a16": "月秋何處熱。萬里長空明皎潔。通途八面任縱橫。今",
    "X82n1571_053:0189a17": "古何曾有途轍。別別。藕絲竅裏騎大鵬。等閒挨落天",
    "X82n1571_053:0189a18": "邊月。擊拂子。下座 冬至上堂。問如何是祖師西來",
    "X82n1571_053:0189a19": "意。師曰。草鞋無跟乃曰。開口道著。舉步踏著。十個有",
    "X82n1571_053:0189a20": "五雙。因甚不知落處。冬至月頭。賣被買牛。冬至月尾。",
    "X82n1571_053:0189a21": "賣牛買被。不覺日又夜。爭教人少年 上堂。古戍朝",
    "X82n1571_053:0189a22": "鳴角。空山夜答鐘。時人皆共聽。何處不圓通 上堂。",
    "X82n1571_053:0189a23": "問如何是實頭一句。師曰。刀斫不入。曰如何是&#x8657;頭",
    "X82n1571_053:0189a24": "一句。師曰。火燒不著。曰如何是不&#x8657;不實一句。師曰",
    "X82n1571_053:0189b01": "切忌從他覓。迢迢與我&#x758E;。乃曰。祖師道。心心如木石。",
    "X82n1571_053:0189b02": "又有道。終日忙忙。那事無妨。與麼說話。總無交涉。拈",
    "X82n1571_053:0189b03": "杖曰。救得老盧頭。失&#x5374;少林齒 上堂。放下屠刀。我",
    "X82n1571_053:0189b04": "是千佛一數。無位真人是甚麼乾屎橛。主人翁惺惺",
    "X82n1571_053:0189b05": "著。菩薩子喫飯來。者一隊漢。懸羊頭賣狗肉。指鹿為",
    "X82n1571_053:0189b06": "馬。認奴作郎。有甚憑據。中天竺別開一路。與汝東行",
    "X82n1571_053:0189b07": "西行。拈拄杖擲下曰。看&#x811A;下 上堂。舉僧問趙州。狗",
    "X82n1571_053:0189b08": "子還有佛性也無。州曰無。又僧問趙州。狗子還有佛",
    "X82n1571_053:0189b09": "性也無。州曰有。師曰。若以無為究竟。後來因甚道有。",
    "X82n1571_053:0189b10": "若以有為諦當。前面因甚道無。者裏捉敗趙州。許你",
    "X82n1571_053:0189b11": "天上天下 開爐上堂。舉雪峰示眾曰。世界&#x6FF6;一丈。",
    "X82n1571_053:0189b12": "古鏡&#x6FF6;一丈。玄沙問曰。火爐&#x6FF6;多少。峰曰。如古鏡&#x6FF6;。",
    "X82n1571_053:0189b13": "沙曰。者老漢。&#x811A;跟未點地在。師曰。古鏡即是火爐。火",
    "X82n1571_053:0189b14": "爐即是古鏡。不是雪峰老漢。爭得頭正尾正。鷲峰今",
    "X82n1571_053:0189b15": "日忽有人問火爐&#x6FF6;多少。只向道。隨家豐儉 至節",
    "X82n1571_053:0189b16": "上堂。群陰剝盡。一陽復生。千卉萬&#x5F5A;。無不發生。拈拄",
    "X82n1571_053:0189b17": "杖曰。拄杖多年挂屋壁。夜來頭角也崢嶸 上堂。問",
    "X82n1571_053:0189b18": "大通智勝佛。十劫坐道場。佛法不現前。不得成佛道。",
    "X82n1571_053:0189b19": "西天廣額旃陀羅。放下屠刀。因甚便道。我是千佛一",
    "X82n1571_053:0189b20": "數。師曰。水流江漢去。雲向帝鄉歸。曰文殊是七佛之",
    "X82n1571_053:0189b21": "師。出女子定不得。罔明是初地菩薩。為什麼&#x5374;出得。",
    "X82n1571_053:0189b22": "師曰。一對無孔鐵鎚。乃曰。不是心不是佛不是物。著",
    "X82n1571_053:0189b23": "衣喫飯。有什麼難。恁麼也不得。不恁麼也不得。恁麼",
    "X82n1571_053:0189b24": "不恁麼總不得。著衣喫飯。莫道不難。拈拄杖曰。無事",
    "X82n1571_053:0189c01": "晚來江上望。三三兩兩釣魚船 上堂。問如何是正",
    "X82n1571_053:0189c02": "法眼藏。師曰。十字街頭石敢當。曰莫只者便是麼。師",
    "X82n1571_053:0189c03": "曰。月似彎弓。少雨多風。乃曰。月似彎弓。少雨多風。獰",
    "X82n1571_053:0189c04": "龍戲海。孤鶴翹松。正法眼藏。瞎驢邊滅&#x5374;。黃梅衣&#x9262;",
    "X82n1571_053:0189c05": "付與盧公。拈起簸箕別處春慰斗煎茶銚不同 上",
    "X82n1571_053:0189c06": "堂。拈拄杖卓一卓曰。德山在你頂門上。耀大法眼。臨",
    "X82n1571_053:0189c07": "濟在你耳門裏。轟大法雷。靠拄杖曰。只為諸人當面",
    "X82n1571_053:0189c08": "蹉過。走入露柱裏去也 上堂。僧出。提起坐具曰。過",
    "X82n1571_053:0189c09": "去諸佛亦如是。現在諸佛亦如是。未來諸佛亦如是。",
    "X82n1571_053:0189c10": "師曰。三&#x811A;蝦蟆著錦襠。僧禮拜曰。謝師答話。師曰。有",
    "X82n1571_053:0189c11": "人笑你。乃曰。病在一師一友處。病在多知多解處。病",
    "X82n1571_053:0189c12": "在求禪求道求菩提處。病在泯默無聞冷水浸石頭",
    "X82n1571_053:0189c13": "處。只如著衣喫飯。屙屎送尿。還得不病也無。無為無",
    "X82n1571_053:0189c14": "事人。猶是金鎖難 上堂。問門門一切境。回互不回",
    "X82n1571_053:0189c15": "互。如何是不回互。師曰。闍黎自闍黎。老僧自老僧。曰",
    "X82n1571_053:0189c16": "如何是回互。師曰。闍黎即是老僧。老僧即是闍黎。乃",
    "X82n1571_053:0189c17": "曰。南泉斬&#x732B;兒。趙州頭戴草鞋出去。鳥窠吹布毛。通",
    "X82n1571_053:0189c18": "侍者當下悟去。咄咄咄。力口希禪子。訝中眉垂 上",
    "X82n1571_053:0189c19": "堂。窮千仞之巔。則必與之俱錯。極九淵之底。則必與",
    "X82n1571_053:0189c20": "之俱錯。一種平懷泯然自盡錯。達磨曰。但有心分別",
    "X82n1571_053:0189c21": "計較自心現量者。悉皆是夢。錯錯錯何曾錯。祥麟只",
    "X82n1571_053:0189c22": "有一隻角 上堂。舜若多神。無身覺觸。跋難陀龍。無",
    "X82n1571_053:0189c23": "耳覺聞。棋盤石雨過苔生。&#x9262;盂池春來水滿。若作佛",
    "X82n1571_053:0189c24": "法商量。入地獄如箭射。不作佛法商量。入地獄如箭",
    "X82n1571_053:0190a01": "射 上堂。風吹不入。水灑不著。邁古超今。光明烜赫。",
    "X82n1571_053:0190a02": "昨夜楊岐三&#x811A;驢。翻身踏倒黃番綽。今朝仔細辯&#x8E2A;",
    "X82n1571_053:0190a03": "由&#x5374;是西川李八伯 上堂。即心即佛。喚起&#x7255;全曙。",
    "X82n1571_053:0190a04": "非心非佛。催歸日未西。不是心不是佛不是物。無心",
    "X82n1571_053:0190a05": "花裏鳥。更與盡情啼。拈拄杖。卓一卓 上堂。入水不",
    "X82n1571_053:0190a06": "避蛟龍。漁父之勇也。入山不畏虎兕。獵人之勇也。見",
    "X82n1571_053:0190a07": "佛殺佛。見祖殺祖。衲僧之勇也。拈拄杖曰。出頭天外",
    "X82n1571_053:0190a08": "看。誰是我般人 上堂。盡大地是金剛正體。二時粥",
    "X82n1571_053:0190a09": "飯。向甚處屙。盡大地是涅槃妙心。六道輪迴。因甚處",
    "X82n1571_053:0190a10": "得。良久曰。啼得血流無用處。不如緘口過殘春 請",
    "X82n1571_053:0190a11": "監收上堂。山鄉每憂旱。水鄉常畏澇。付託既得人。安",
    "X82n1571_053:0190a12": "用挂懷抱。古人曰。千粒萬粒一粒生。只者一粒甚處",
    "X82n1571_053:0190a13": "生。歸堂喫茶 上堂。半明半暗。半合半開。無向無背。",
    "X82n1571_053:0190a14": "無去無來。曠大劫來覓不得。四天下人空獃獃 上",
    "X82n1571_053:0190a15": "堂。人間五月汗滂流。山雨連朝冷似秋。直下便明心",
    "X82n1571_053:0190a16": "地法。鐵鞭三百未輕酬 師嘗勘一新到曰。何方聖",
    "X82n1571_053:0190a17": "者甚處靈祇。僧曰。臨朕碪。師曰。杜撰禪和。如麻似粟。",
    "X82n1571_053:0190a18": "參堂去 又勘一僧曰。棋盤石斫破你腦門。&#x9262;盂池",
    "X82n1571_053:0190a19": "浸爛汝&#x811A;板。僧擬議。師便喝 又勘一僧曰。劈開華",
    "X82n1571_053:0190a20": "嶽連天秀。放出黃河徹底清即且置。平實地上。道將",
    "X82n1571_053:0190a21": "一句來。僧擬開口。師便打 師以呵叱怒罵。為慈誘",
    "X82n1571_053:0190a22": "之誨。以不近人情。行大公之道。凡有利物。皆陰為之。",
    "X82n1571_053:0190a23": "沒齒不言 生宋理宗寶祐乙卯。以元順帝至正辛",
    "X82n1571_053:0190a24": "巳秋。示微疾。問侍僧曰。呼之曾已休。吸之尚未舍。寄",
    "X82n1571_053:0190b01": "同諸苦源。來者不來者。如何是來者不來者。侍僧無",
    "X82n1571_053:0190b02": "語。師良久曰。後五日看。至期。夜分書偈曰。本無生滅。",
    "X82n1571_053:0190b03": "焉有去來。冰河發燄。鐵樹花開。投筆垂一足而化。八",
    "X82n1571_053:0190b04": "月初四日也。留龕七日。顏色如生。世壽八十七。臘七",
    "X82n1571_053:0190b05": "十六。以是月十一日。奉全身窆于寂炤塔院。分爪髮",
    "X82n1571_053:0190b06": "建塔化城。"
}