{
    "X36n0659_024:0665c10": "南本大般涅槃經會疏卷第二十四",
    "X36n0659_024:0665c12": "[0665c12] 大般涅槃經高貴德王菩薩品之六(卷第二十四)",
    "X36n0659_024:0665c13": "[0665c13] 北涼 天竺三藏 曇無讖 譯",
    "X36n0659_024:0665c14": "[0665c14] 晉 沙門 慧嚴 慧觀",
    "X36n0659_024:0665c15": " 謝靈運 重治",
    "X36n0659_024:0665c16": "[0665c16] 德王品之六",
    "X36n0659_024:0665c17": "[0665c17] 起卷第九功德開善云第一至第六始不聞聞至",
    "X36n0659_024:0665c18": "金心第七第八始於善友至慧解脫第九第十始",
    "X36n0659_024:0665c19": "於信心至三十七品此卷即是第三周又有師言",
    "X36n0659_024:0665c20": "不爾而此十德兩兩莊嚴前之五行乍淺乍深今",
    "X36n0659_024:0665c21": "皆不然前五行是修今十德是證證中功德淺深",
    "X36n0659_024:0665c22": "非一若爾何以前深後淺答亦有此義如初功德",
    "X36n0659_024:0665c23": "已言不與聲聞辟支佛共最後而言三十七品聞",
    "X36n0659_024:0665c24": "道品名謂其初淺論其義理超絕二乘(云云)於中",
    "X36n0659_024:0666a01": "先標次釋三結初標如文。",
    "X36n0659_024:0666a02": "[0666a02] 復次善男子云何菩薩摩訶薩修大涅槃微妙經典",
    "X36n0659_024:0666a03": "具足成就第九功德。",
    "X36n0659_024:0666a04": "[0666a04] 次釋中為二初明五事次論義初又三一列二釋",
    "X36n0659_024:0666a05": "三歎初文二先徵。",
    "X36n0659_024:0666a06": "[0666a06] 善男子菩薩摩訶薩修大涅槃微妙經典初發五事",
    "X36n0659_024:0666a07": "悉得成就何等為五。",
    "X36n0659_024:0666a08": "[0666a08] 次列名者。",
    "X36n0659_024:0666a09": "[0666a09] 一者信二者直心三者戒四者親近善友五者多聞。",
    "X36n0659_024:0666a10": "[0666a10] 信由內發得見聖性直起中懷不為緣由戒是性",
    "X36n0659_024:0666a11": "戒全具菩提聞於不說如此五事多就理明豈可",
    "X36n0659_024:0666a12": "言淺在文可見。",
    "X36n0659_024:0666a13": "[0666a13] 云何為信下第二解釋即為五章初信又三前出",
    "X36n0659_024:0666a14": "信體次釋信德三結初信體者。",
    "X36n0659_024:0666a15": "[0666a15] 云何為信菩薩摩訶薩信於三寶施有果報信於二",
    "X36n0659_024:0666a16": "諦一乘之道更無異趣為諸眾生速得解脫諸佛菩",
    "X36n0659_024:0666a17": "薩分別為三信第一義諦信善方便是名為信。",
    "X36n0659_024:0666a18": "[0666a18] 信何等法凡舉五種一信三寶二信因果三信二",
    "X36n0659_024:0666a19": "諦四信一乘五信三諦一師云信第一義是信真",
    "X36n0659_024:0666a20": "信善方便是信俗一師云前已二諦竟何容重說",
    "X36n0659_024:0666a21": "依華嚴經云若歎菩薩作二智名若歎佛者作二",
    "X36n0659_024:0666a22": "身名只是一體隱顯為異有言第一義諦善方便",
    "X36n0659_024:0666a23": "者即是二身亦是二智今明此文自稱第一義諦",
    "X36n0659_024:0666a24": "何容改諦為智復改為身今作三諦自異二諦不",
    "X36n0659_024:0666b01": "成重說而文約一乘顯其信意為眾生故分別說",
    "X36n0659_024:0666b02": "三知無異趣是故說一準此一條例通四法三寶",
    "X36n0659_024:0666b03": "亦爾為眾生故分別二體知歸至極故說一體因",
    "X36n0659_024:0666b04": "果亦爾為眾生故說因致果至於彼岸無施無受",
    "X36n0659_024:0666b05": "二諦三諦亦復如是。",
    "X36n0659_024:0666b06": "[0666b06] 次如是信者下釋信德。",
    "X36n0659_024:0666b07": "[0666b07] 如是信者若諸沙門若婆羅門若天魔梵一切眾生",
    "X36n0659_024:0666b08": "所不能壞因是信故得聖人性修行布施若多若少",
    "X36n0659_024:0666b09": "悉得近於大般涅槃不墮生死戒聞智慧亦復如是",
    "X36n0659_024:0666b10": "是名為信雖有是信而亦不見。",
    "X36n0659_024:0666b11": "[0666b11] 釋有四意相次而來此信堅固無能壞者何故不",
    "X36n0659_024:0666b12": "壞得聖人性以為根本即是見性之信深固難拔",
    "X36n0659_024:0666b13": "以根深故即能增長近大涅槃成就戒等初一切",
    "X36n0659_024:0666b14": "諸法從於聖性近大涅槃即是豎高戒聞智慧等",
    "X36n0659_024:0666b15": "即是橫廣雖有橫豎深廣之異而亦不見橫豎之",
    "X36n0659_024:0666b16": "相彌著彌亡如此明信那忽云淺。",
    "X36n0659_024:0666b17": "[0666b17] 三結如文。",
    "X36n0659_024:0666b18": "[0666b18] 是為菩薩修大涅槃成就初事。",
    "X36n0659_024:0666b19": "[0666b19] 云何直心釋第二事又三標釋結初標如文。",
    "X36n0659_024:0666b20": "[0666b20] 云何直心。",
    "X36n0659_024:0666b21": "[0666b21] 次釋中文為兩初以不諂為直後以懺悔為直初",
    "X36n0659_024:0666b22": "明不諂中二先釋次論義初中二初正釋次釋疑",
    "X36n0659_024:0666b23": "初文者。",
    "X36n0659_024:0666b24": "[0666b24] 菩薩摩訶薩於諸眾生作質直心一切眾生若遇因",
    "X36n0659_024:0666c01": "緣則生諂曲菩薩不爾何以故善解諸法悉因緣故。",
    "X36n0659_024:0666c02": "[0666c02] 以解因緣故不諂。",
    "X36n0659_024:0666c03": "[0666c03] 次雖見惡下釋疑。",
    "X36n0659_024:0666c04": "[0666c04] 菩薩摩訶薩雖見眾生諸惡過咎終不說之何以故",
    "X36n0659_024:0666c05": "恐生煩惱若生煩惱則墮惡趣如是菩薩若見眾生",
    "X36n0659_024:0666c06": "有少善事則讚歎之云何為善所謂佛性讚佛性故",
    "X36n0659_024:0666c07": "令諸眾生發阿耨多羅三藐三菩提心。",
    "X36n0659_024:0666c08": "[0666c08] 左右解之初見惡不說後見善則歎疑者云見惡",
    "X36n0659_024:0666c09": "應說而不說者乃是不直何名直心即釋云恐生",
    "X36n0659_024:0666c10": "煩惱即復疑云既見惡不說見善亦應不說乃是",
    "X36n0659_024:0666c11": "直心次明不爾即釋云讚佛性故令得菩提。",
    "X36n0659_024:0666c12": "[0666c12] 次論義中有問答初問有六而為三雙初兩從現",
    "X36n0659_024:0666c13": "病生彼明三種五種病人次兩從初功德生後兩",
    "X36n0659_024:0666c14": "從此文生就初兩中初一又為三先非佛旨。",
    "X36n0659_024:0666c15": "[0666c15] 爾時光明&#x5FA7;照高貴德王菩薩摩訶薩白佛言世尊",
    "X36n0659_024:0666c16": "如佛所說菩薩摩訶薩讚歎佛性令無量眾生發阿",
    "X36n0659_024:0666c17": "耨多羅三藐三菩提心是義不然。",
    "X36n0659_024:0666c18": "[0666c18] 次領初開經時說。",
    "X36n0659_024:0667a01": "[0667a01] 何以故如來初開涅槃經時說有三種一者若有病",
    "X36n0659_024:0667a02": "人得良醫藥及瞻病者病則易差如其不得則不可",
    "X36n0659_024:0667a03": "愈二者若得不得悉不可差三者若得不得悉皆自",
    "X36n0659_024:0667a04": "差一切眾生亦復如是若遇善友諸佛菩薩聞說妙",
    "X36n0659_024:0667a05": "法能發阿耨多羅三藐三菩提心如其不遇則不能",
    "X36n0659_024:0667a06": "發所謂須陀洹斯陀含阿那含阿羅漢辟支佛二者",
    "X36n0659_024:0667a07": "雖遇善友諸佛菩薩聞說妙法亦不能發若其不遇",
    "X36n0659_024:0667a08": "亦不能發謂一闡提三者若遇不遇一切悉能發阿",
    "X36n0659_024:0667a09": "耨多羅三藐三菩提心所謂菩薩。",
    "X36n0659_024:0667a10": "[0667a10] 若言遇不遇下第三正難。",
    "X36n0659_024:0667a11": "[0667a11] 若言遇與不遇悉發阿耨多羅三藐三菩提心者如",
    "X36n0659_024:0667a12": "來今者云何說言因讚佛性令諸眾生發阿耨多羅",
    "X36n0659_024:0667a13": "三藐三菩提心。",
    "X36n0659_024:0667a14": "[0667a14] 既能自發菩提之心何須歎於佛性令得菩提是",
    "X36n0659_024:0667a15": "取第三病人為難。",
    "X36n0659_024:0667a16": "[0667a16] 初中第二又兩先領旨仰非次正難。",
    "X36n0659_024:0667a17": "[0667a17] 世尊若遇善友諸佛菩薩聞說妙法及以不遇悉不",
    "X36n0659_024:0667a18": "能發阿耨多羅三藐三菩提心當知是義亦復不然。",
    "X36n0659_024:0667a19": "[0667a19] 何以故如是之人當得阿耨多羅三藐三菩提故一",
    "X36n0659_024:0667a20": "闡提輩以佛性故若聞不聞悉亦當得阿耨多羅三",
    "X36n0659_024:0667a21": "藐三菩提故。",
    "X36n0659_024:0667a22": "[0667a22] 明闡提人亦應發心何故爾其既有性應自發心",
    "X36n0659_024:0667a23": "何俟須歎此是取第二病人為難。",
    "X36n0659_024:0667a24": "[0667a24] 如佛所說下是第二兩難從初功德生第二十卷",
    "X36n0659_024:0667b01": "中明五難初兩難據四種罪人中兩難據闡提後",
    "X36n0659_024:0667b02": "一難據不定佛答中明佛性非內非外非常非無",
    "X36n0659_024:0667b03": "常所以不斷今還因此生問先領旨仰非。",
    "X36n0659_024:0667b04": "[0667b04] 世尊如佛所說何等名為一闡提謂斷善根如是之",
    "X36n0659_024:0667b05": "義亦復不然。",
    "X36n0659_024:0667b06": "[0667b06] 次正難。",
    "X36n0659_024:0667b07": "[0667b07] 何以故不斷佛性故如是佛性理不可斷云何佛說",
    "X36n0659_024:0667b08": "斷諸善根。",
    "X36n0659_024:0667b09": "[0667b09] 正言不斷佛性云何言斷善根只此佛性即是善",
    "X36n0659_024:0667b10": "根既其斷善根即斷佛性云何復言佛性非內非外。",
    "X36n0659_024:0667b11": "[0667b11] 如佛往昔下後難。",
    "X36n0659_024:0667b12": "[0667b12] 如佛往昔說十二部經善有二種一者常二者無常",
    "X36n0659_024:0667b13": "常者不斷無常者斷無常可斷故墮地獄常不可斷",
    "X36n0659_024:0667b14": "何故不遮佛性不斷非一闡提如來何故作如是說",
    "X36n0659_024:0667b15": "言一闡提。",
    "X36n0659_024:0667b16": "[0667b16] 若佛性不斷何故不遮令不墮地獄既不斷佛性",
    "X36n0659_024:0667b17": "但斷善根由有佛性應能遮惡答未了故更論義。",
    "X36n0659_024:0667b18": "[0667b18] 若因佛性下第三復有兩難近從此生。",
    "X36n0659_024:0667b19": "[0667b19] 世尊若因佛性發阿耨多羅三藐三菩提何故如來",
    "X36n0659_024:0667b20": "廣為眾生說十二部經世尊譬如四河出阿耨達池",
    "X36n0659_024:0667b21": "若有天人諸佛世尊說言是河不入大海當還本源",
    "X36n0659_024:0667b22": "無有是處菩提之心亦復如是有佛性者若聞不聞",
    "X36n0659_024:0667b23": "若戒非戒若施非施若修不修若智非智悉皆應得",
    "X36n0659_024:0667b24": "阿耨多羅三藐三菩提世尊如優陀延山日從中出",
    "X36n0659_024:0667c01": "至于正南日若念言我不至西還東方者無有是處",
    "X36n0659_024:0667c02": "佛性亦爾若不聞不戒不施不修不智不得阿耨多",
    "X36n0659_024:0667c03": "羅三藐三菩提者無有是處。",
    "X36n0659_024:0667c04": "[0667c04] 若歎佛性令發心者何須復說十二部經直歎佛",
    "X36n0659_024:0667c05": "性其義自足有法有譬有合。",
    "X36n0659_024:0667c06": "[0667c06] 諸佛如來下即是後難。",
    "X36n0659_024:0667c07": "[0667c07] 世尊諸佛如來說因果性非有非無如是之義是亦",
    "X36n0659_024:0667c08": "不然何以故如其乳中無酪性者則無有酪尼拘陀",
    "X36n0659_024:0667c09": "子無五丈性者則不能生五丈之質若佛性中無阿",
    "X36n0659_024:0667c10": "耨多羅三藐三菩提樹者云何能生阿耨多羅三藐",
    "X36n0659_024:0667c11": "三菩提樹以是義故所說因果非有非無如是之義",
    "X36n0659_024:0667c12": "云何相應。",
    "X36n0659_024:0667c13": "[0667c13] 從第八功德佛答貪心非有非無非因非果或即",
    "X36n0659_024:0667c14": "因中有果或因中無果今還取此為難若爾乳應",
    "X36n0659_024:0667c15": "無酪樹無五丈若乳有酪樹有五丈者當知因中",
    "X36n0659_024:0667c16": "有果不得泛言或無。",
    "X36n0659_024:0667c17": "[0667c17] 爾時世尊下佛答為二初讚次答初又二初讚問",
    "X36n0659_024:0667c18": "次舉五句歎其功用。",
    "X36n0659_024:0668a01": "[0668a01] 爾時世尊讚言善哉善哉善男子世有二人甚為希",
    "X36n0659_024:0668a02": "有如優曇華一者不行惡法二者有罪能悔如是之",
    "X36n0659_024:0668a03": "人甚為希有復有二人一者作恩二者念恩復有二",
    "X36n0659_024:0668a04": "人一者咨受新法二者溫故不忘復有二人一者造",
    "X36n0659_024:0668a05": "新二者修故復有二人一樂聞法二樂說法復有二",
    "X36n0659_024:0668a06": "人一善問難二善能答善問難者汝身是也善能答",
    "X36n0659_024:0668a07": "者謂如來也。",
    "X36n0659_024:0668a08": "[0668a08] 初六種二人歎其能開發大眾能令得解非但能",
    "X36n0659_024:0668a09": "除現世者疑亦使未來無有滯礙實為希有是故",
    "X36n0659_024:0668a10": "歎之初兩人一者本不造惡二者作已能悔即是",
    "X36n0659_024:0668a11": "前二健兒第二知恩報恩他與我恩我復須報第",
    "X36n0659_024:0668a12": "三聽受新法二者直溫故不忘書云溫故而知新",
    "X36n0659_024:0668a13": "可以為師第四造創新好二者治葺故壞第五樂",
    "X36n0659_024:0668a14": "說樂聽若無說者聽何所聽若無聽者說為誰說",
    "X36n0659_024:0668a15": "第六能難能答正意在此二人前之五雙乃為弄",
    "X36n0659_024:0668a16": "胤善問是汝身善答即我是若無汝精問何得我",
    "X36n0659_024:0668a17": "善解無我巧答何得汝能問自有人身左能右能",
    "X36n0659_024:0668a18": "口辯通敏能主能客自有人專一無二昔莊嚴門",
    "X36n0659_024:0668a19": "下有淨藏法師唯能&#x7ADD;難答無所以有善解釋不",
    "X36n0659_024:0668a20": "便論義者即彭城正公(云云)今推前六雙成後五",
    "X36n0659_024:0668a21": "句能問能答能聽能說成後轉于法輪句造新修",
    "X36n0659_024:0668a22": "故成枯十二因緣大樹取有是新無明是故不生",
    "X36n0659_024:0668a23": "生是新世諦死時是故以新破新名造新以故破",
    "X36n0659_024:0668a24": "故名修故作恩念恩成度海句作恩為他舟航念",
    "X36n0659_024:0668b01": "恩自運舟航故成度海句不作惡悔惡成摧魔幢",
    "X36n0659_024:0668b02": "句魔以惡為幢今能倒之復自能建故前後相成。",
    "X36n0659_024:0668b03": "[0668b03] 歎生善即初一句歎滅惡即後四句。",
    "X36n0659_024:0668b04": "[0668b04] 善男子因是善問即得轉于無上法輪。",
    "X36n0659_024:0668b05": "[0668b05] 既言因此善問即能轉於無上法輪寧非生善。",
    "X36n0659_024:0668b06": "[0668b06] 後四句復為二初兩句歎能滅惡次兩句歎摧惡。",
    "X36n0659_024:0668b07": "[0668b07] 能枯十二因緣大樹能度無邊生死大海。",
    "X36n0659_024:0668b08": "[0668b08] 於初二句又二上句即歎枯十二因緣大樹者十",
    "X36n0659_024:0668b09": "二因緣枝條森聳喻之大樹今枯此樹使華葉不",
    "X36n0659_024:0668b10": "生能度無邊生死大海者即此生死海中勇浪可",
    "X36n0659_024:0668b11": "畏今得度此永免驚懼無復可畏。",
    "X36n0659_024:0668b12": "[0668b12] 能與魔王波旬共戰能摧波旬所立勝幢。",
    "X36n0659_024:0668b13": "[0668b13] 能與魔王共戰者此明其始能摧波旬所立勝幢",
    "X36n0659_024:0668b14": "者此明其終舉終攝始外國亦戰得勝豎幢麾不",
    "X36n0659_024:0668b15": "勝者即倒此麾今魔戰敗即摧其幢。",
    "X36n0659_024:0668b16": "[0668b16] 次就答中次第答三雙六問初答前舉三病二問",
    "X36n0659_024:0668b17": "次答舉初功德兩問後答此中兩問。",
    "X36n0659_024:0668b18": "[0668b18] 善男子如我上說三種病人值遇良醫瞻病好藥及",
    "X36n0659_024:0668b19": "以不遇病悉得差是義云何若得不得謂定壽命所",
    "X36n0659_024:0668b20": "以者何是人已於無量世中修三種善謂上中下以",
    "X36n0659_024:0668b21": "修如是三種善故得定壽命如&#x9B31;單越人壽命千&#x79CA;",
    "X36n0659_024:0668b22": "有遇病者若得良醫好藥瞻病及以不得悉皆得差",
    "X36n0659_024:0668b23": "何以故得定命故善男子如我所說若有病人得遇",
    "X36n0659_024:0668b24": "良醫好藥瞻病病得除差若不遇者則不得差是義",
    "X36n0659_024:0668c01": "云何善男子如是之人壽命不定命雖不盡有九因",
    "X36n0659_024:0668c02": "緣能夭其壽何等為九一者知食不安而反食之二",
    "X36n0659_024:0668c03": "者多食三者宿食未消而復更食四者大小便利不",
    "X36n0659_024:0668c04": "隨時節五者病時不隨醫教六者不隨瞻病教敕七",
    "X36n0659_024:0668c05": "者強耐不吐八者夜行以夜行故惡鬼打之九者房",
    "X36n0659_024:0668c06": "室過差以是緣故我說病者若遇醫藥病則可差若",
    "X36n0659_024:0668c07": "不遇者則不可愈善男子如我上說若遇不遇俱不",
    "X36n0659_024:0668c08": "差者是義云何有人命盡若遇不遇悉不可差何以",
    "X36n0659_024:0668c09": "故以命盡故以是義故我說病人若遇醫藥及以不",
    "X36n0659_024:0668c10": "遇悉不得差眾生亦爾發菩提心者若遇善友諸佛",
    "X36n0659_024:0668c11": "菩薩咨受深法若不遇之皆悉當成何以故以其能",
    "X36n0659_024:0668c12": "發菩提心故如&#x9B31;單越人得定壽命如我所說從須",
    "X36n0659_024:0668c13": "陀洹至辟支佛若聞善友諸佛菩薩所說深法則發",
    "X36n0659_024:0668c14": "阿耨多羅三藐三菩提心若不值遇諸佛菩薩聞說",
    "X36n0659_024:0668c15": "深法則不能發阿耨多羅三藐三菩提如不定命以",
    "X36n0659_024:0668c16": "九因緣命則中夭如彼病人值遇醫藥病則得差若",
    "X36n0659_024:0668c17": "不遇者病則不差是故我說遇佛菩薩聞說深法則",
    "X36n0659_024:0668c18": "能發心若不值遇則不能發如我上說若遇善友諸",
    "X36n0659_024:0668c19": "佛菩薩聞說深法若不值遇俱不能發是義云何善",
    "X36n0659_024:0668c20": "男子一闡提輩若遇善友諸佛菩薩聞說深法及以",
    "X36n0659_024:0668c21": "不遇俱不得離一闡提心何以故斷善法故一闡提",
    "X36n0659_024:0668c22": "輩亦得阿耨多羅三藐三菩提所以者何若能發於",
    "X36n0659_024:0668c23": "菩提之心則不復名一闡提也善男子以何因緣故",
    "X36n0659_024:0668c24": "說一闡提得阿耨多羅三藐三菩提一闡提輩實不",
    "X36n0659_024:0669a01": "得阿耨多羅三藐三菩提如命盡者雖遇良醫好藥",
    "X36n0659_024:0669a02": "瞻病不能得差何以故以命盡故。",
    "X36n0659_024:0669a03": "[0669a03] 但答前兩問不次第答直解三種病人竟即是答",
    "X36n0659_024:0669a04": "第一兩問了依理只應解於初後二種病人而今",
    "X36n0659_024:0669a05": "復解中間者不用此為答只為中間舉來今還次",
    "X36n0659_024:0669a06": "第為釋彼不舉來今亦不解。",
    "X36n0659_024:0669a07": "[0669a07] 一闡名信下二答第三難。",
    "X36n0659_024:0669a08": "[0669a08] 善男子一闡名信提名不具信不具故名一闡提佛",
    "X36n0659_024:0669a09": "性非信眾生非具以不具故云何可斷一闡名善方",
    "X36n0659_024:0669a10": "便提名不具修善方便不具足故名一闡提佛性非",
    "X36n0659_024:0669a11": "是修善方便眾生非具以不具故云何可斷一闡名",
    "X36n0659_024:0669a12": "進提名不具進不具故名一闡提佛性非進眾生非",
    "X36n0659_024:0669a13": "具以不具故云何可斷一闡名念提名不具念不具",
    "X36n0659_024:0669a14": "故名一闡提佛性非念眾生非具以不具故云何可",
    "X36n0659_024:0669a15": "斷一闡名定提名不具定不具故名一闡提佛性非",
    "X36n0659_024:0669a16": "定眾生非具以不具故云何可斷一闡名慧提名不",
    "X36n0659_024:0669a17": "具慧不具故名一闡提佛性非慧眾生非具以不具",
    "X36n0659_024:0669a18": "故云何可斷一闡名無常善提名不具以無常善不",
    "X36n0659_024:0669a19": "具足故名一闡提佛性是常非善非不善何以故善",
    "X36n0659_024:0669a20": "法要從方便而得而是佛性非方便得是故非善何",
    "X36n0659_024:0669a21": "故復名非不善耶能得善果故善果即是阿耨多羅",
    "X36n0659_024:0669a22": "三藐三菩提又善法者生已得故而是佛性非生已",
    "X36n0659_024:0669a23": "得是故非善以斷生得諸善法故名一闡提。",
    "X36n0659_024:0669a24": "[0669a24] 前言若不斷佛性亦應不斷善根只善根即是佛",
    "X36n0659_024:0669b01": "性佛性即是善根今答佛性中道不同善根何者",
    "X36n0659_024:0669b02": "一闡名信提名不具佛性非信亦復非具云何可",
    "X36n0659_024:0669b03": "斷佛性非善非惡闡提但能斷善云何斷性其中",
    "X36n0659_024:0669b04": "諸句例爾古來云闡提具含眾惡不知的翻唯河",
    "X36n0659_024:0669b05": "西翻為極欲言極惡欲之邊此乃於總惡之內取",
    "X36n0659_024:0669b06": "一事為翻例如涅槃名含眾德亦無的翻而翻為",
    "X36n0659_024:0669b07": "滅度者亦是總中取此一事為翻又善法者名生",
    "X36n0659_024:0669b08": "已得依數人義善有二種一生得善二方便善世",
    "X36n0659_024:0669b09": "間慈孝名生得善闡提亦無故言已斷。",
    "X36n0659_024:0669b10": "[0669b10] 如汝所言下答第四難。",
    "X36n0659_024:0669b11": "[0669b11] 善男子如汝所言若一闡提有佛性者云何不遮地",
    "X36n0659_024:0669b12": "獄之罪善男子一闡提中無有佛性。",
    "X36n0659_024:0669b13": "[0669b13] 前難云何不遮墮今牒問作答明闡提佛性非有",
    "X36n0659_024:0669b14": "非無即事求而叵得故非有而有是理故非無又",
    "X36n0659_024:0669b15": "善巧方便則非無無巧方便則非有。",
    "X36n0659_024:0669b16": "[0669b16] 故舉箜篌喻此有無先譬次合。",
    "X36n0659_024:0669b17": "[0669b17] 善男子譬如有王聞箜篌音其聲清妙心即耽著喜",
    "X36n0659_024:0669b18": "樂愛念情無捨離即告大臣如是妙音從何處出大",
    "X36n0659_024:0669b19": "臣答王如是妙音從箜篌出王復語言持是聲來爾",
    "X36n0659_024:0669b20": "時大臣即持箜篌置於王前而作是言大王當知此",
    "X36n0659_024:0669b21": "即是聲王語箜篌出聲出聲而是箜篌聲亦不出爾",
    "X36n0659_024:0669b22": "時大王即斷其絃聲亦不出取其皮木悉皆析裂推",
    "X36n0659_024:0669b23": "求其聲了不能得爾時大王即瞋大臣云何乃作如",
    "X36n0659_024:0669b24": "是妄語大臣白王夫取聲者法不如是應以眾緣善",
    "X36n0659_024:0669c01": "巧方便聲乃出耳。",
    "X36n0659_024:0669c02": "[0669c02] 初譬中所言王者譬眾生篌篌譬眾生身音聲譬",
    "X36n0659_024:0669c03": "佛性大臣譬佛菩薩能善說之斷絃譬就此身盡",
    "X36n0659_024:0669c04": "命終皮木析裂譬五根四大求之叵得即無方便",
    "X36n0659_024:0669c05": "故非有也。",
    "X36n0659_024:0669c06": "[0669c06] 眾生佛性亦復如是無有住處以善方便故得可見",
    "X36n0659_024:0669c07": "以可見故得阿耨多羅三藐三菩提一闡提輩不見",
    "X36n0659_024:0669c08": "佛性云何能遮三惡道罪善男子若一闡提信有佛",
    "X36n0659_024:0669c09": "性當知是人不至三趣是亦不名一闡提也以不自",
    "X36n0659_024:0669c10": "信有佛性故即墮三趣墮三趣故名一闡提。",
    "X36n0659_024:0669c11": "[0669c11] 合譬者佛性無有住處即非有以善方便故可得",
    "X36n0659_024:0669c12": "見即是非無。",
    "X36n0659_024:0669c13": "[0669c13] 如汝所說若乳無酪下第三答第五第六兩難明",
    "X36n0659_024:0669c14": "應有定性。",
    "X36n0659_024:0669c15": "[0669c15] 善男子如汝所說若乳無酪性不應出酪尼拘陀子",
    "X36n0659_024:0669c16": "無五丈性則不應有五丈之質愚癡之人作如是說",
    "X36n0659_024:0669c17": "智者終不發如是言何以故以無性故善男子如其",
    "X36n0659_024:0669c18": "乳中有酪性者不應復假眾緣力也善男子如水乳",
    "X36n0659_024:0669c19": "雜臥至一月終不成酪若以一渧頗求樹汁投之於",
    "X36n0659_024:0669c20": "中即便成酪若本有酪何故待緣眾生佛性亦復如",
    "X36n0659_024:0669c21": "是假眾緣故則便可見假眾緣故得成阿耨多羅三",
    "X36n0659_024:0669c22": "藐三菩提若待眾緣然後成者即是無性以無性故",
    "X36n0659_024:0669c23": "能得阿耨多羅三藐三菩提善男子以是義故菩薩",
    "X36n0659_024:0669c24": "摩訶薩常讚人善不訟彼缺名質直心。",
    "X36n0659_024:0670a01": "[0670a01] 答意非定有性因緣故有若乳定有酪即應自生",
    "X36n0659_024:0670a02": "不假頗求樹汁既其假緣當知因中無果然前作",
    "X36n0659_024:0670a03": "六難今但舉一呵者何也答與奪適時皆為利益",
    "X36n0659_024:0670a04": "正言此難是計性性義與外道同寄正呵邪云是",
    "X36n0659_024:0670a05": "癡人實不呵德王此答即兼答第五歎善即足何",
    "X36n0659_024:0670a06": "須說十二部經今明既無定性因緣而有是故須",
    "X36n0659_024:0670a07": "說十二為緣。",
    "X36n0659_024:0670a08": "[0670a08] 次以懺悔明直心者若有失不悔則非直心犯&#x8AD0;",
    "X36n0659_024:0670a09": "發露乃名直心文為三初設有過下正懺悔。",
    "X36n0659_024:0670a10": "[0670a10] 復次善男子云何菩薩質直心耶菩薩摩訶薩常不",
    "X36n0659_024:0670a11": "犯惡設有過失即時懺悔。",
    "X36n0659_024:0670a12": "[0670a12] 次於師同學下即是發露。",
    "X36n0659_024:0670a13": "[0670a13] 於師同學終不覆藏。",
    "X36n0659_024:0670a14": "[0670a14] 三慚愧自責下即斷相續心。",
    "X36n0659_024:0670a15": "[0670a15] 慚愧自責不敢復作於輕罪中生極重想若人詰問",
    "X36n0659_024:0670a16": "答言實犯復問是罪為好不好答言不好復問是罪",
    "X36n0659_024:0670a17": "為善不善答言不善復問是罪是善果耶不善果乎",
    "X36n0659_024:0670a18": "答言是罪實非善果又問是罪誰之所造將非諸佛",
    "X36n0659_024:0670a19": "法僧所作答言非佛法僧我所作也乃是煩惱之所",
    "X36n0659_024:0670a20": "構集以直心故信有佛性信佛性故則不得名一闡",
    "X36n0659_024:0670a21": "提也以直心故名佛弟子若受眾生衣服飲食臥具",
    "X36n0659_024:0670a22": "醫藥種各十萬不足為多。",
    "X36n0659_024:0670a23": "[0670a23] 結如文。",
    "X36n0659_024:0670a24": "[0670a24] 是名菩薩質直心也。",
    "X36n0659_024:0670b01": "[0670b01] 云何修戒下第三釋戒文為二一離惡戒。",
    "X36n0659_024:0670b02": "[0670b02] 云何菩薩修治於戒菩薩摩訶薩受持禁戒不為生",
    "X36n0659_024:0670b03": "天不為恐怖乃至不受狗戒雞戒牛戒雉戒不作破",
    "X36n0659_024:0670b04": "戒不作缺戒不作瑕戒不作雜戒不作聲聞戒。",
    "X36n0659_024:0670b05": "[0670b05] 即牛狗等&#x7ADD;取其相而為護持外道得通者見牛",
    "X36n0659_024:0670b06": "狗等死後生天便學彼行望得生天餘皆例爾。",
    "X36n0659_024:0670b07": "[0670b07] 次得善戒如文。",
    "X36n0659_024:0670b08": "[0670b08] 受持菩薩摩訶薩戒尸羅波羅蜜戒得具足戒不生",
    "X36n0659_024:0670b09": "憍慢是名菩薩修大涅槃具第三戒。",
    "X36n0659_024:0670b10": "[0670b10] 云何菩薩親近下第四釋善友為四一明是二辨",
    "X36n0659_024:0670b11": "非三證非四證是初明是為二一菩薩是。",
    "X36n0659_024:0670b12": "[0670b12] 云何菩薩親近善友菩薩摩訶薩常為眾生歎說善",
    "X36n0659_024:0670b13": "道不說惡道說於惡道非善果報。",
    "X36n0659_024:0670b14": "[0670b14] 二如來是。",
    "X36n0659_024:0670b15": "[0670b15] 善男子我身即是一切眾生真善知識是故能斷富",
    "X36n0659_024:0670b16": "伽羅婆羅門所有邪見善男子若有眾生親近我者",
    "X36n0659_024:0670b17": "雖有應生地獄因緣即得生天如須那剎多等應墮",
    "X36n0659_024:0670b18": "地獄以見我故即得斷除地獄因緣生於色天。",
    "X36n0659_024:0670b19": "[0670b19] 剎多見佛得生天者二解數義必得上定乃得生",
    "X36n0659_024:0670b20": "天今見佛力發昔修定故得生天二云但令伏下",
    "X36n0659_024:0670b21": "界惡隨有散善皆得生天。",
    "X36n0659_024:0670b22": "[0670b22] 雖有舍利下第二明非。",
    "X36n0659_024:0670b23": "[0670b23] 雖有舍利弗目楗連等不名眾生真善知識何以故",
    "X36n0659_024:0670b24": "生一闡提心因緣故。",
    "X36n0659_024:0670c01": "[0670c01] 既未識機不能稱緣是故云非如來稱緣知病識",
    "X36n0659_024:0670c02": "藥是故名是。",
    "X36n0659_024:0670c03": "[0670c03] 我昔住於下第三證非。",
    "X36n0659_024:0670c04": "[0670c04] 善男子我昔住於波羅柰國時舍利弗教二弟子一",
    "X36n0659_024:0670c05": "觀白骨一令數息經歷多&#x79CA;皆不得定以是因緣即",
    "X36n0659_024:0670c06": "生邪見言無涅槃無漏之法若其有者我應得之何",
    "X36n0659_024:0670c07": "以故我能善持所受戒故我於爾時見是比丘生此",
    "X36n0659_024:0670c08": "邪心喚舍利弗而訶責之汝不善教云何乃為是二",
    "X36n0659_024:0670c09": "弟子顛倒說法汝二弟子其性各異一主澣衣一是",
    "X36n0659_024:0670c10": "金師金師之子應教數息澣衣之人應教骨觀以汝",
    "X36n0659_024:0670c11": "錯教令是二人生於惡邪我於爾時為是二人如應",
    "X36n0659_024:0670c12": "說法二人聞已得阿羅漢果是故我為一切眾生真",
    "X36n0659_024:0670c13": "善知識非舍利弗目楗連等。",
    "X36n0659_024:0670c14": "[0670c14] 觀白骨者即背捨禪數息即根本禪舊云金師子",
    "X36n0659_024:0670c15": "善取火色故應教數息今明不爾金師之子善解",
    "X36n0659_024:0670c16": "調槌宜扶其習故教數息私云準莊嚴論云善解",
    "X36n0659_024:0670c17": "&#x97B4;囊善知息相浣衣之人善取淨相故教骨觀今",
    "X36n0659_024:0670c18": "明不爾浣人厭穢作背捨易。",
    "X36n0659_024:0670c19": "[0670c19] 若使眾生下第四證是如文。",
    "X36n0659_024:0670c20": "[0670c20] 若使眾生有極重結得遇我者我以方便即為斷之",
    "X36n0659_024:0670c21": "如我弟難陀有極重欲我以種種善巧方便而為除",
    "X36n0659_024:0670c22": "之鴦掘魔羅有重瞋恚以見我故瞋恚即斷阿闍世",
    "X36n0659_024:0670c23": "王有重愚癡以見我故癡心即滅如婆&#x7188;伽長者於",
    "X36n0659_024:0670c24": "無量劫積集成就極重煩惱以見我故即便斷滅設",
    "X36n0659_024:0671a01": "有弊惡斯下之人親近於我作弟子者以是因緣一",
    "X36n0659_024:0671a02": "切人天恭敬愛念尸利&#x6BF1;多邪見熾盛因見我故邪",
    "X36n0659_024:0671a03": "見即滅因見我故斷地獄因作生天緣如氣噓旃陀",
    "X36n0659_024:0671a04": "羅命垂終時因見我故還得壽命如憍尸迦狂心錯",
    "X36n0659_024:0671a05": "亂因見我故還得本心如瘦瞿曇彌屠家之子常作",
    "X36n0659_024:0671a06": "惡業以見我故即便捨離如闡提比丘因見我故寧",
    "X36n0659_024:0671a07": "捨身命不毀禁戒如草繫比丘以是義故阿難比丘",
    "X36n0659_024:0671a08": "說半梵行名善知識我言不爾具足梵行乃名善知",
    "X36n0659_024:0671a09": "識是名菩薩修大涅槃具足第四親善知識。",
    "X36n0659_024:0671a10": "[0671a10] 云何具足多聞下釋第五章文為五。",
    "X36n0659_024:0671a11": "[0671a11] 云何菩薩摩訶薩具足多聞菩薩為大涅槃十二部",
    "X36n0659_024:0671a12": "經書寫讀誦分別解說是名菩薩具足多聞。",
    "X36n0659_024:0671a13": "[0671a13] 除十一部經唯毗佛略受持讀誦書寫解說亦名菩",
    "X36n0659_024:0671a14": "薩具足多聞。",
    "X36n0659_024:0671a15": "[0671a15] 除十二部經若能受持是大涅槃微妙經典書寫讀",
    "X36n0659_024:0671a16": "誦分別解說是名菩薩具足多聞除是經典具足全",
    "X36n0659_024:0671a17": "體若能受持一四句偈。",
    "X36n0659_024:0671a18": "[0671a18] 復除是偈若能受持如來常住性無變易是名菩薩",
    "X36n0659_024:0671a19": "具足多聞。",
    "X36n0659_024:0671a20": "[0671a20] 復除是事若知如來常不說法亦名菩薩具足多聞",
    "X36n0659_024:0671a21": "何以故法無性故如來雖說一切諸法常無所說是",
    "X36n0659_024:0671a22": "名菩薩修大涅槃成就第五具足多聞。",
    "X36n0659_024:0671a23": "[0671a23] 前一就文言後四就義理十二文多而義奢佛略",
    "X36n0659_024:0671a24": "文少而義要義要故是多聞又除十二唯此涅槃",
    "X36n0659_024:0671b01": "者不言涅槃之理出十二外正言十二文言浩博",
    "X36n0659_024:0671b02": "除廣就略其理存焉即是多聞何必在言故復除",
    "X36n0659_024:0671b03": "全體但取四偈又除四偈但取常住復除常住取",
    "X36n0659_024:0671b04": "寂默故知損之又損之遂至於無為但貴其理以",
    "X36n0659_024:0671b05": "為多聞不取博言而為多聞。",
    "X36n0659_024:0671b06": "[0671b06] 次善男子若有下第三稱歎又二一法說歎二譬",
    "X36n0659_024:0671b07": "說歎法說為二一唱三章門二解釋。",
    "X36n0659_024:0671b08": "[0671b08] 善男子若有善男子善女人為大涅槃具足成就如",
    "X36n0659_024:0671b09": "是五事難作能作難忍能忍難施能施。",
    "X36n0659_024:0671b10": "[0671b10] 解釋為兩一釋三事二不存著如文。",
    "X36n0659_024:0671b11": "[0671b11] 云何菩薩難作能作若聞有人食一胡麻得阿耨多",
    "X36n0659_024:0671b12": "羅三藐三菩提者信是語故乃至無量阿僧祇劫常",
    "X36n0659_024:0671b13": "食一麻若聞入火得阿耨多羅三藐三菩提者於無",
    "X36n0659_024:0671b14": "量劫在阿鼻獄入熾火聚是名菩薩難作能作云何",
    "X36n0659_024:0671b15": "菩薩難忍能忍若聞受苦手杖刀石斫打因緣得大",
    "X36n0659_024:0671b16": "涅槃即於無量阿僧祇劫身具受之不以為苦是名",
    "X36n0659_024:0671b17": "菩薩難忍能忍云何菩薩難施能施若聞能以國城",
    "X36n0659_024:0671b18": "妻子頭目髓腦慧施於人得阿耨多羅三藐三菩提",
    "X36n0659_024:0671b19": "者即於無量阿僧祇劫以其所有國城妻子頭目髓",
    "X36n0659_024:0671b20": "腦慧施於人是名菩薩難施能施。",
    "X36n0659_024:0671b21": "[0671b21] 菩薩雖復難作能作終不念言是我所作難忍難施",
    "X36n0659_024:0671b22": "亦復如是。",
    "X36n0659_024:0671b23": "[0671b23] 譬為三初為難施作譬亦有合。",
    "X36n0659_024:0671b24": "[0671b24] 善男子譬如父母唯有一子愛之甚重以好衣裳上",
    "X36n0659_024:0671c01": "妙甘膳隨時將養令無所乏設令其子於父母所起",
    "X36n0659_024:0671c02": "輕慢心惡口罵辱父母愛故不生瞋恨亦不念言我",
    "X36n0659_024:0671c03": "與是兒衣服飲食。",
    "X36n0659_024:0671c04": "[0671c04] 菩薩摩訶薩亦復如是視諸眾生猶如一子。",
    "X36n0659_024:0671c05": "[0671c05] 次為難忍難作作譬亦有法合。",
    "X36n0659_024:0671c06": "[0671c06] 若子遇病父母亦病為求醫藥勤加救療病既差已",
    "X36n0659_024:0671c07": "終不生念我為是兒療治病苦。",
    "X36n0659_024:0671c08": "[0671c08] 菩薩亦爾見諸眾生遇煩惱病生愛念心而為說法",
    "X36n0659_024:0671c09": "以聞法故諸煩惱斷煩惱斷已終不念言我為眾生",
    "X36n0659_024:0671c10": "斷諸煩惱若生此念終不得成阿耨多羅三藐三菩",
    "X36n0659_024:0671c11": "提唯作是念無一眾生我為說法令斷煩惱。",
    "X36n0659_024:0671c12": "[0671c12] 三為無著作譬有法譬合。",
    "X36n0659_024:0671c13": "[0671c13] 菩薩摩訶薩於諸眾生不瞋不喜何以故善能修習",
    "X36n0659_024:0671c14": "空三昧故菩薩若修空三昧者當於誰所生瞋生喜。",
    "X36n0659_024:0671c15": "[0671c15] 善男子譬如山林猛火所焚若人斫伐或為水漂而",
    "X36n0659_024:0671c16": "是林木當於誰所生瞋生喜。",
    "X36n0659_024:0671c17": "[0671c17] 菩薩摩訶薩亦復如是於諸眾生無瞋無喜何以故",
    "X36n0659_024:0671c18": "修空三昧故。",
    "X36n0659_024:0672a01": "[0672a01] 爾時光明下第二論義兩番問答初問又二先兩",
    "X36n0659_024:0672a02": "定次兩難。",
    "X36n0659_024:0672a03": "[0672a03] 爾時光明&#x5FA7;照高貴德王菩薩白佛言世尊一切諸",
    "X36n0659_024:0672a04": "法性自空耶空空故空。",
    "X36n0659_024:0672a05": "[0672a05] 先兩定者一定自空二定空空。",
    "X36n0659_024:0672a06": "[0672a06] 若性自空者不應修空然後見空云何如來言以修",
    "X36n0659_024:0672a07": "空而見空耶若性自不空雖復修空不能令空。",
    "X36n0659_024:0672a08": "[0672a08] 若性自是空此結初定為一難若性自不空此結",
    "X36n0659_024:0672a09": "後定為一難。",
    "X36n0659_024:0672a10": "[0672a10] 善男子下答為二先答初定者性本自空何以故",
    "X36n0659_024:0672a11": "一明一切法不可得故既不可得豈不是空次答",
    "X36n0659_024:0672a12": "後定二須修空然後見空而其本性理本是空但",
    "X36n0659_024:0672a13": "不能見要修於空方乃見空既答兩定二難自遣",
    "X36n0659_024:0672a14": "答初定中為三一略標。",
    "X36n0659_024:0672a15": "[0672a15] 善男子一切諸法性本自空。",
    "X36n0659_024:0672a16": "[0672a16] 次何以故下廣釋。",
    "X36n0659_024:0672a17": "[0672a17] 何以故一切諸法性不可得故善男子色性不可得",
    "X36n0659_024:0672a18": "云何色性色者非地水火風不離地水火風非青黃",
    "X36n0659_024:0672a19": "赤白不離青黃赤白非有非無云何當言色有自性",
    "X36n0659_024:0672a20": "以性不可得故說為空一切諸法亦復如是。",
    "X36n0659_024:0672a21": "[0672a21] 三相似相續下舉得失致結於中又三初舉凡夫",
    "X36n0659_024:0672a22": "失。",
    "X36n0659_024:0672a23": "[0672a23] 以相似相續故凡夫見已說言諸法性不空寂。",
    "X36n0659_024:0672a24": "[0672a24] 次菩薩得。",
    "X36n0659_024:0672b01": "[0672b01] 菩薩摩訶薩具足五事是故見法性本空寂。",
    "X36n0659_024:0672b02": "[0672b02] 更呵凡夫失。",
    "X36n0659_024:0672b03": "[0672b03] 善男子若有沙門及婆羅門見一切法性不空者當",
    "X36n0659_024:0672b04": "知是人非是沙門非婆羅門不得修習般若波羅蜜",
    "X36n0659_024:0672b05": "不得入於大般涅槃不得現見諸佛菩薩是魔眷屬。",
    "X36n0659_024:0672b06": "[0672b06] 善男子一切諸法下答第二定意明雖復本空復",
    "X36n0659_024:0672b07": "須修習然後乃見有無常性故滅能滅之有空性",
    "X36n0659_024:0672b08": "故修空得空當知本空具有法譬合。",
    "X36n0659_024:0672b09": "[0672b09] 善男子一切諸法性本自空亦因菩薩修習空故見",
    "X36n0659_024:0672b10": "諸法空。",
    "X36n0659_024:0672b11": "[0672b11] 譬有二初如一切下舉內法為譬。",
    "X36n0659_024:0672b12": "[0672b12] 善男子如一切法性無常故滅能滅之若非無常滅",
    "X36n0659_024:0672b13": "不能滅有為之法有生相故生能生之有滅相故滅",
    "X36n0659_024:0672b14": "能滅之一切諸法有苦相故苦能令苦。",
    "X36n0659_024:0672b15": "[0672b15] 如鹽下舉外法為譬。",
    "X36n0659_024:0672b16": "[0672b16] 善男子如鹽性鹹能鹹異物石蜜性甘能甘異物苦",
    "X36n0659_024:0672b17": "酒性酢能酢異物薑木性辛能辛異物訶&#x68C3;勒苦能",
    "X36n0659_024:0672b18": "苦異物菴羅果淡能淡異物毒性能害令異物害甘",
    "X36n0659_024:0672b19": "露之性令人不死若合異物亦能不死。",
    "X36n0659_024:0672b20": "[0672b20] 菩薩修空下合也。",
    "X36n0659_024:0672b21": "[0672b21] 菩薩修空亦復如是以修空故見一切法性皆空寂。",
    "X36n0659_024:0672b22": "[0672b22] 光明下第二番論義還從鹽譬生問為二一問觀",
    "X36n0659_024:0672b23": "空是倒。",
    "X36n0659_024:0672b24": "[0672b24] 光明&#x5FA7;照高貴德王菩薩復作是言世尊若鹽能令",
    "X36n0659_024:0672c01": "非鹹作鹹修空三昧若如是者當知是定非善非妙",
    "X36n0659_024:0672c02": "其性顛倒。",
    "X36n0659_024:0672c03": "[0672c03] 何者本來不空而修空見空是於不空見空寧非",
    "X36n0659_024:0672c04": "顛倒例如實常而見無常無常見常皆是顛倒亦",
    "X36n0659_024:0672c05": "有譬合還轉鹽譬來此為譬。",
    "X36n0659_024:0672c06": "[0672c06] 二問空既是無為何所見。",
    "X36n0659_024:0672c07": "[0672c07] 若空三昧唯見空者空是無法為何所見。",
    "X36n0659_024:0672c08": "[0672c08] 若有可見即非是空若無可見不應言見。",
    "X36n0659_024:0672c09": "[0672c09] 佛答兩問為二章答初為三一總標二廣釋三重",
    "X36n0659_024:0672c10": "結初總標中有法譬合。",
    "X36n0659_024:0672c11": "[0672c11] 善男子是空三昧見不空法能令空寂然非顛倒如",
    "X36n0659_024:0672c12": "鹽非鹹作鹹是空三昧亦復如是不空作空。",
    "X36n0659_024:0672c13": "[0672c13] 佛答竟云見不空法能令其空而非顛倒但就理",
    "X36n0659_024:0672c14": "論無非空者而於眾生乃是不空只滅其謂情故",
    "X36n0659_024:0672c15": "云能令不空作空是故非倒。",
    "X36n0659_024:0672c16": "[0672c16] 善男子貪是有性下第二廣釋又二先廣釋非空",
    "X36n0659_024:0672c17": "作空後廣釋非是顛倒初文云非空者於緣是有",
    "X36n0659_024:0672c18": "又二一明貪欲於其是有次明色性於其是有。",
    "X36n0659_024:0673a01": "[0673a01] 善男子貪是有性非是空性貪若是空眾生不應以",
    "X36n0659_024:0673a02": "是因緣墮於地獄若墮地獄云何貪性當是空耶。",
    "X36n0659_024:0673a03": "[0673a03] 善男子色性是有何等是性所謂顛倒以顛倒故眾",
    "X36n0659_024:0673a04": "生生貪若是色性非顛倒者云何能令眾生生貪以",
    "X36n0659_024:0673a05": "生貪故當知色性非不是有。",
    "X36n0659_024:0673a06": "[0673a06] 若不是有云何貪著今言非空使空者是法皆空",
    "X36n0659_024:0673a07": "以是義故下第二廣釋非倒又二初標非倒。",
    "X36n0659_024:0673a08": "[0673a08] 以是義故修空三昧非顛倒也。",
    "X36n0659_024:0673a09": "[0673a09] 一切凡夫下正是廣釋又二一不生貪相故非倒。",
    "X36n0659_024:0673a10": "[0673a10] 善男子一切凡夫若見女人即生女相菩薩不爾雖",
    "X36n0659_024:0673a11": "見女人不生女相以不生相貪則不生貪不生故非",
    "X36n0659_024:0673a12": "顛倒也以世間人見有女故菩薩隨說言有女人若",
    "X36n0659_024:0673a13": "見男時說言是女則是顛倒是故我為闍提說言汝",
    "X36n0659_024:0673a14": "婆羅門若以晝為夜是即顛倒以夜為晝是亦顛倒",
    "X36n0659_024:0673a15": "晝為晝相夜為夜相云何顛倒。",
    "X36n0659_024:0673a16": "[0673a16] 次見佛性故非倒。",
    "X36n0659_024:0673a17": "[0673a17] 善男子一切菩薩住九地者見法有性以是見故不",
    "X36n0659_024:0673a18": "見佛性若見佛性則不復見一切法性以修如是空",
    "X36n0659_024:0673a19": "三昧故不見法性以不見故則見佛性。",
    "X36n0659_024:0673a20": "[0673a20] 問入初地時已能見空此文云住九地者見法有",
    "X36n0659_024:0673a21": "性其義云何解云約二忍明義初地至十地是無",
    "X36n0659_024:0673a22": "生忍唯佛地是寂滅忍今約二忍九地望佛寂滅",
    "X36n0659_024:0673a23": "則見法有性雖比於佛非究竟空亦分有空故華",
    "X36n0659_024:0673a24": "嚴云七地菩薩能入寂滅寂滅即空赴緣異說不",
    "X36n0659_024:0673b01": "應迷執。",
    "X36n0659_024:0673b02": "[0673b02] 諸佛菩薩下第三重結。",
    "X36n0659_024:0673b03": "[0673b03] 諸佛菩薩有二種說一者有性二者無性為眾生故",
    "X36n0659_024:0673b04": "說有法性為諸賢聖說無法性為不空者見法空故",
    "X36n0659_024:0673b05": "修空三昧令得見空無法性者亦修空故空以是義",
    "X36n0659_024:0673b06": "故修空見空。",
    "X36n0659_024:0673b07": "[0673b07] 佛亦有時說有說無當知為緣故今皆說以為空",
    "X36n0659_024:0673b08": "也。",
    "X36n0659_024:0673b09": "[0673b09] 善男子汝言見空下第二答後難又二先牒問。",
    "X36n0659_024:0673b10": "[0673b10] 善男子汝言見空空是無法為何所見者。",
    "X36n0659_024:0673b11": "[0673b11] 善男子下正答正答又二初正答次引昔證。",
    "X36n0659_024:0673b12": "[0673b12] 善男子如是如是菩薩摩訶薩實無所見無所見者",
    "X36n0659_024:0673b13": "即無所有無所有者即一切法菩薩摩訶薩修大涅",
    "X36n0659_024:0673b14": "槃於一切法悉無所見若有見者不見佛性不能修",
    "X36n0659_024:0673b15": "習般若波羅蜜不得入於大般涅槃是故菩薩見一",
    "X36n0659_024:0673b16": "切法性無所有善男子菩薩不但因見三昧而見空",
    "X36n0659_024:0673b17": "也般若波羅蜜亦空禪波羅蜜亦空毗黎耶波羅蜜",
    "X36n0659_024:0673b18": "亦空羼提波羅蜜亦空尸波羅蜜亦空檀波羅蜜亦",
    "X36n0659_024:0673b19": "空色亦空眼亦空識亦空如來亦空大般涅槃亦空",
    "X36n0659_024:0673b20": "是故菩薩見一切法皆悉是空。",
    "X36n0659_024:0673b21": "[0673b21] 初文者以無見為見例如般若無知無所不知。",
    "X36n0659_024:0673b22": "[0673b22] 是故我下廣引昔證如文。",
    "X36n0659_024:0673b23": "[0673b23] 是故我在迦毗羅城告阿難言汝莫愁惱悲號啼哭。",
    "X36n0659_024:0673b24": "[0673b24] 阿難即言如來世尊我今親屬悉皆殄滅云何當得",
    "X36n0659_024:0673c01": "不悲泣耶如來與我俱生此城俱同釋種親戚眷屬",
    "X36n0659_024:0673c02": "云何如來獨不愁惱光顏更顯善男子我復告言阿",
    "X36n0659_024:0673c03": "難汝見迦毗真實是有我見空寂悉無所有汝見釋",
    "X36n0659_024:0673c04": "種悉是親戚我修空故悉無所見以是因緣汝生愁",
    "X36n0659_024:0673c05": "苦我身容顏益更光顯諸佛菩薩修習如是空三昧",
    "X36n0659_024:0673c06": "故不生愁惱。",
    "X36n0659_024:0673c07": "[0673c07] 是名菩薩修大涅槃微妙經典成就具足第九功德。",
    "X36n0659_024:0673c08": "[0673c08] 次明第十功德亦先標次釋。",
    "X36n0659_024:0673c09": "[0673c09] 復次善男子云何菩薩修大涅槃微妙經典具足最",
    "X36n0659_024:0673c10": "後第十功德。",
    "X36n0659_024:0673c11": "[0673c11] 釋中舊用三十七品為體興皇云涅槃佛性為體",
    "X36n0659_024:0673c12": "舊以菩薩行因道品是因故以前文為體興皇云",
    "X36n0659_024:0673c13": "前諸功德未以涅槃為體最後義深故最後文為",
    "X36n0659_024:0673c14": "體問此中何不用六度而用道品一解云但是略",
    "X36n0659_024:0673c15": "耳一解云釋論云六度是遠因道品是近因今明",
    "X36n0659_024:0673c16": "不爾道品攝度捨覺攝檀餘皆可見婆沙文中以",
    "X36n0659_024:0673c17": "十一法攝於道品十一與六名體相當但餘二念",
    "X36n0659_024:0673c18": "通於諸度就文為二初明功德次論義初又二先",
    "X36n0659_024:0674a01": "明道品入涅槃。",
    "X36n0659_024:0674a02": "[0674a02] 善男子菩薩修習三十七品入大涅槃常樂我淨為",
    "X36n0659_024:0674a03": "諸眾生分別解說大涅槃顯示佛性。",
    "X36n0659_024:0674a04": "[0674a04] 次簡得失。",
    "X36n0659_024:0674a05": "[0674a05] 若須陀洹斯陀含阿那含阿羅漢辟支佛菩薩信是",
    "X36n0659_024:0674a06": "語者悉得入於大般涅槃若不信者輪回生死。",
    "X36n0659_024:0674a07": "[0674a07] 信者為得不信者失初功德云不聞聞者常住祕",
    "X36n0659_024:0674a08": "藏即是中道不聞聞者外道經書毗伽羅論即俗",
    "X36n0659_024:0674a09": "諦不聞聞十一部經即真諦三諦一心中不聞而",
    "X36n0659_024:0674a10": "聞今第十功德亦如是三十七品即真諦入大涅",
    "X36n0659_024:0674a11": "槃即中道為諸眾生分別演說即俗諦此亦一心",
    "X36n0659_024:0674a12": "三諦始終不異若能信者入大涅槃意謂此解方",
    "X36n0659_024:0674a13": "近於理(云云)興皇以最後功德涅槃為體第九已",
    "X36n0659_024:0674a14": "上皆不如此此解大失已如前難。",
    "X36n0659_024:0674a15": "[0674a15] 論義為二一問二答。",
    "X36n0659_024:0674a16": "[0674a16] 爾時光明&#x5FA7;照高貴德王菩薩白佛言世尊何等眾",
    "X36n0659_024:0674a17": "生於是經中不生恭敬。",
    "X36n0659_024:0674a18": "[0674a18] 答為二先舉惡人為誡次舉善人為勸惡人為三",
    "X36n0659_024:0674a19": "先法說。",
    "X36n0659_024:0674a20": "[0674a20] 善男子我涅槃後有聲聞弟子愚癡破戒喜生&#x9B2C;諍",
    "X36n0659_024:0674a21": "捨十二部經讀誦種種外道典籍文頌手筆受畜一",
    "X36n0659_024:0674a22": "切不淨之物言是佛聽。",
    "X36n0659_024:0674a23": "[0674a23] 次舉五譬。",
    "X36n0659_024:0674a24": "[0674a24] 如是之人以好栴檀賈易凡木以金易&#x936E;石銀易白",
    "X36n0659_024:0674b01": "鑞絹易氀毼以甘露味易於惡毒。",
    "X36n0659_024:0674b02": "[0674b02] 三還合五譬先別合後總合。",
    "X36n0659_024:0674b03": "[0674b03] 云何栴檀賈易凡木如我弟子為供養故向諸白衣",
    "X36n0659_024:0674b04": "演說經法白衣情逸不喜聽聞白衣處高比丘在下",
    "X36n0659_024:0674b05": "兼以種種肴膳飲食而供給之猶不&#x808E;聽是名栴檀",
    "X36n0659_024:0674b06": "賈易凡木云何以金賈易&#x936E;石&#x936E;石譬色聲香味觸",
    "X36n0659_024:0674b07": "金以譬戒我諸弟子以色因緣破所受戒是名以金",
    "X36n0659_024:0674b08": "貿易&#x936E;石云何以銀易於白鑞銀譬十善鑞譬十惡",
    "X36n0659_024:0674b09": "我諸弟子放捨十善行十惡法是名以銀賈易白鑞",
    "X36n0659_024:0674b10": "云何以絹貿易氀毼氀毼以譬無慚無愧絹譬慚愧",
    "X36n0659_024:0674b11": "我諸弟子放捨慚愧習無慚愧是名以絹賈易氀毼",
    "X36n0659_024:0674b12": "云何甘露賈易毒藥毒藥以譬種種供養甘露以譬",
    "X36n0659_024:0674b13": "諸無漏法我諸弟子為利養故向諸白衣苦自譽讚",
    "X36n0659_024:0674b14": "言得無漏是名甘露賈易毒藥。",
    "X36n0659_024:0674b15": "[0674b15] 初譬栴檀貿凡木者二車&#x7ADD;載一炭一檀值冬炭",
    "X36n0659_024:0674b16": "售檀者遂乃燒香為炭雖得易售而無所直持戒",
    "X36n0659_024:0674b17": "者貧寒饑渴見破戒者富&#x7157;飲噉即毀戒甘嗜飲",
    "X36n0659_024:0674b18": "食所利無幾所失者大次譬中云金易&#x936E;石者昔",
    "X36n0659_024:0674b19": "人乘馬腰著金帶見乘驢者著驢[糸*留]帶即便問之",
    "X36n0659_024:0674b20": "市中何物貴彼即答云驢[糸*留]甚貴其即易之人為",
    "X36n0659_024:0674b21": "色聲而棄正法其猶如是餘三譬如文。",
    "X36n0659_024:0674b22": "[0674b22] 別合如文。",
    "X36n0659_024:0674b23": "[0674b23] 以如是等惡比丘故是大涅槃微妙經典廣行流布",
    "X36n0659_024:0674b24": "於閻浮提當是之時有諸弟子受持讀誦書寫是經",
    "X36n0659_024:0674c01": "演說流布當為如是諸惡比丘之所殺害時惡比丘",
    "X36n0659_024:0674c02": "相與聚會共立嚴制若有受持大涅槃經書寫讀誦",
    "X36n0659_024:0674c03": "分別說者一切不得共住共坐談論語言何以故涅",
    "X36n0659_024:0674c04": "槃經者非佛所說邪見所造邪見之人即是六師六",
    "X36n0659_024:0674c05": "師所說非佛經典所以者何一切諸佛悉說諸法無",
    "X36n0659_024:0674c06": "常無我無樂無淨若言諸法常樂我淨云何當是佛",
    "X36n0659_024:0674c07": "所說經諸佛菩薩聽諸比丘畜種種物六師所說不",
    "X36n0659_024:0674c08": "聽弟子畜一切物如是之義云何當是佛之所說諸",
    "X36n0659_024:0674c09": "佛菩薩不制弟子斷牛五味及以食肉六師不聽食",
    "X36n0659_024:0674c10": "五種鹽五種牛味及以脂血若斷是者云何當是佛",
    "X36n0659_024:0674c11": "之正典諸佛菩薩演說三乘而是經中純說一乘謂",
    "X36n0659_024:0674c12": "大涅槃如此之言云何當是佛之正典諸佛畢竟入",
    "X36n0659_024:0674c13": "於涅槃是經言佛常樂我淨不入涅槃是經不在十",
    "X36n0659_024:0674c14": "二部數即是魔說非是佛說善男子如是之人雖我",
    "X36n0659_024:0674c15": "弟子不能信順是涅槃經。",
    "X36n0659_024:0674c16": "[0674c16] 善男子當爾之時下二舉善人。",
    "X36n0659_024:0674c17": "[0674c17] 善男子當爾之時若有眾生信此經典乃至半句當",
    "X36n0659_024:0674c18": "知是人真我弟子因如是信即見佛性入於涅槃。",
    "X36n0659_024:0675a01": "[0675a01] 次光明下領解者。",
    "X36n0659_024:0675a02": "[0675a02] 爾時光明&#x5FA7;照高貴德王菩薩白佛言世尊善哉善",
    "X36n0659_024:0675a03": "哉如來今日善能開示大涅槃經世尊我因是事即",
    "X36n0659_024:0675a04": "得悟解大涅槃經一句半句以解一句至半句故少",
    "X36n0659_024:0675a05": "見佛性如佛所說我亦當得入大涅槃。",
    "X36n0659_024:0675a06": "[0675a06] 是品中第二領解段如文。",
    "X36n0659_024:0675a07": "[0675a07] 三是名下總結。",
    "X36n0659_024:0675a08": "[0675a08] 是名菩薩修大涅槃微妙經典具足成就第十功德。",
    "X36n0659_024:0675a09": "[0675a09] 大般涅槃經卷第二十四",
    "X36n0659_024:0675a10": "[0675a10] 大般涅槃經疏卷第十",
    "X36n0659_024:0675a11": "[0675a11] 日東 天台沙門本純 分會"
}