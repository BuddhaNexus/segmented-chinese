{
    "T29n1563_038:0963c08": "阿毘達磨藏顯宗論卷第三十八",
    "T29n1563_038:0963c10": "尊者眾賢造",
    "T29n1563_038:0963c11": "三藏法師玄奘奉 詔譯",
    "T29n1563_038:0963c12": "辯定品第九之一",
    "T29n1563_038:0963c13": "[0963c13] 如是已辯諸智差別。次當分別智所依定。唯",
    "T29n1563_038:0963c14": "諸靜慮能具為依。故於此中先辯靜慮。或",
    "T29n1563_038:0963c15": "於先辯。共功德中已辯智所成無諍等功",
    "T29n1563_038:0963c16": "德。餘所成德今次當辨。於中先辯所依止",
    "T29n1563_038:0963c17": "定。且諸定內靜慮云何。頌曰。",
    "T29n1563_038:0963c18": " 靜慮四各二  於中生已說",
    "T29n1563_038:0963c19": " 定謂善一境  并伴五蘊性",
    "T29n1563_038:0963c20": " 初具伺喜樂  後漸離前支",
    "T29n1563_038:0963c21": "[0963c21] 論曰。一切功德多依靜慮。故應先辯靜慮差",
    "T29n1563_038:0963c22": "別。此總有四種。謂初二三四。豈諸靜慮無如",
    "T29n1563_038:0963c23": "慈等不共名想。而今但就初等四數建立別",
    "T29n1563_038:0963c24": "名。此中非無不共名想。然無唯遍攝一地名。",
    "T29n1563_038:0963c25": "以諸靜慮各有二種。謂定及生有差別故。諸",
    "T29n1563_038:0963c26": "生靜慮如先已說。謂第四八。初二餘三。無有",
    "T29n1563_038:0963c27": "別名。總詮一地。諸定靜慮總相無別。謂此四",
    "T29n1563_038:0963c28": "體總而言之。皆善性攝心一境性。以善等",
    "T29n1563_038:0963c29": "持為自性故。若并助伴五蘊為性。此二既",
    "T29n1563_038:0964a01": "同難知差別。相雖無別而地有異。為顯地異",
    "T29n1563_038:0964a02": "就數標名。故說為初。乃至第四。此中經主自",
    "T29n1563_038:0964a03": "興問答。何名一境性。謂專一所緣。彼答非理。",
    "T29n1563_038:0964a04": "眼意二識若同一所緣。應名一境性。故於此",
    "T29n1563_038:0964a05": "處應求別理。謂若依止一所依根專一所緣",
    "T29n1563_038:0964a06": "名一境性。豈不一念無易所緣。應一切心中",
    "T29n1563_038:0964a07": "皆有一境性。理實皆有一一剎那。心心所法",
    "T29n1563_038:0964a08": "一境轉故。然非一切皆得定名。以於此中說",
    "T29n1563_038:0964a09": "一境性但為顯示由勝等持令善心心所相",
    "T29n1563_038:0964a10": "續而轉故。若爾即心依一根轉。引緣自境",
    "T29n1563_038:0964a11": "餘心續生。此即名為心一境性。應離心外無",
    "T29n1563_038:0964a12": "別等持。此難不然。前已說故。謂先廣辯心",
    "T29n1563_038:0964a13": "所法中。已辯等持離心別有。謂若心體即",
    "T29n1563_038:0964a14": "三摩地。令心作等亦應無別。差別因緣不可",
    "T29n1563_038:0964a15": "得故。如是等難具顯如前。故非即心名三摩",
    "T29n1563_038:0964a16": "地。依何義故立靜慮名。由依此寂靜方能審",
    "T29n1563_038:0964a17": "慮故。審慮即是實了知義。如說心在定。能",
    "T29n1563_038:0964a18": "如實了知。審慮義中置地界故。此論宗審慮。",
    "T29n1563_038:0964a19": "定以慧為體。依訓釋理。此是凝寂思度境處",
    "T29n1563_038:0964a20": "得靜慮名。定令慧生無濁亂故。有說此定持",
    "T29n1563_038:0964a21": "勝遍緣。如理思惟故名靜慮。勝言簡欲界遍",
    "T29n1563_038:0964a22": "緣。簡無色如理思惟。簡異顛倒能持。此定是",
    "T29n1563_038:0964a23": "妙等持。此妙等持名為靜慮。此言顯示止觀",
    "T29n1563_038:0964a24": "均行。無倒等持方名靜慮。若爾染污寧得此",
    "T29n1563_038:0964a25": "名。由彼亦能邪審慮故。於相似處亦立此名。",
    "T29n1563_038:0964a26": "如世間言朽敗種等。故無一切名靜慮失。若",
    "T29n1563_038:0964a27": "善性攝心一境性。并伴立為四靜慮者。依何",
    "T29n1563_038:0964a28": "相立。初二三四具伺喜樂。建立為初。謂若位",
    "T29n1563_038:0964a29": "中善一境性。具與尋伺喜樂相應。如是等持",
    "T29n1563_038:0964b01": "名初靜慮。頌中但說與伺相應。已顯與尋亦",
    "T29n1563_038:0964b02": "相應義。以若有伺與喜樂俱。必無與尋不相",
    "T29n1563_038:0964b03": "應故。為顯第二除伺建立。故頌但說具伺非",
    "T29n1563_038:0964b04": "尋。異此應言具尋喜樂。舉尋有伺不說自成。",
    "T29n1563_038:0964b05": "漸離前支立二三四。離伺有二離二有樂。具",
    "T29n1563_038:0964b06": "離三種如其次第。故一境性分為四種。已辯",
    "T29n1563_038:0964b07": "靜慮。無色云何。頌曰。",
    "T29n1563_038:0964b08": " 無色亦如是  四蘊離下地",
    "T29n1563_038:0964b09": " 并上三近分  總名除色想",
    "T29n1563_038:0964b10": " 無色謂無色  後色起從心",
    "T29n1563_038:0964b11": " 空無邊等三  名從加行立",
    "T29n1563_038:0964b12": " 非想非非想  昧劣故立名",
    "T29n1563_038:0964b13": "[0964b13] 論曰。此與靜慮數自性同。謂四各二。生如前",
    "T29n1563_038:0964b14": "說。即世品說。由生有四。定無色體。總而言",
    "T29n1563_038:0964b15": "之。亦善性攝心一境性。依此故說。亦如是言。",
    "T29n1563_038:0964b16": "然助伴中此除色蘊。無色無有隨轉色故。雖",
    "T29n1563_038:0964b17": "一境性并伴無差。離下地生故分四種。謂若",
    "T29n1563_038:0964b18": "已離第四靜慮生立空無邊處。乃至已離無",
    "T29n1563_038:0964b19": "所有處生立非想非非想處。離名何義。謂由",
    "T29n1563_038:0964b20": "此道解脫下地惑。是離下染義。即此四根本。",
    "T29n1563_038:0964b21": "并上三近分。總說名為除去色想。空處近分",
    "T29n1563_038:0964b22": "未得此名。緣下地色起色想故。非緣下色想",
    "T29n1563_038:0964b23": "可立除色名。若爾何緣大種蘊說除去色想",
    "T29n1563_038:0964b24": "是第四定。彼緣欲界住自身中所有諸色漸",
    "T29n1563_038:0964b25": "除去故。非無色界可有此想。是除色想前加",
    "T29n1563_038:0964b26": "行故。立根本名。亦無有失。依何義故立無",
    "T29n1563_038:0964b27": "色名。依彼都無一切色義。後歿生下色從心",
    "T29n1563_038:0964b28": "生。現見世間色非色法。亦有展轉相依起故。",
    "T29n1563_038:0964b29": "謂心異故色差別生。色根有別識生便異。故",
    "T29n1563_038:0964c01": "從無色將生下時。順色生心相續而住。由彼",
    "T29n1563_038:0964c02": "勢力引下色生。然不可言唯從彼起。亦以先",
    "T29n1563_038:0964c03": "世色俱行心相續為緣久已滅色為自種子今",
    "T29n1563_038:0964c04": "色方起許同類因通過現故諸阿羅漢般涅槃",
    "T29n1563_038:0964c05": "已。諸蘊相續無餘斷故。現無少分諸蘊生緣。",
    "T29n1563_038:0964c06": "不可例同從無色歿。如是已釋無色總名。何",
    "T29n1563_038:0964c07": "故別名空無邊等。且前三種名從加行。修加",
    "T29n1563_038:0964c08": "行位思無邊空及無邊識無所有故。若由勝",
    "T29n1563_038:0964c09": "解思惟無邊。空加行所成名空無邊處。謂若",
    "T29n1563_038:0964c10": "有法雖與色俱。而其自體不依屬色。諸有於",
    "T29n1563_038:0964c11": "色求出離者。必應最初思惟彼法。謂虛空體",
    "T29n1563_038:0964c12": "雖與色俱。而待色無方得顯了。外法所攝",
    "T29n1563_038:0964c13": "其相無邊。思惟彼時易能離色。故加行位思",
    "T29n1563_038:0964c14": "惟虛空。成時隨應亦緣餘法。但從加行建立",
    "T29n1563_038:0964c15": "此名。若由勝解思惟無邊。識加行所成名識",
    "T29n1563_038:0964c16": "無邊處。謂於純淨六種識身能了別中。善取",
    "T29n1563_038:0964c17": "相已安住勝解。由假想力思惟觀察無邊識",
    "T29n1563_038:0964c18": "相。由此加行為先所成。隨其所應亦緣餘",
    "T29n1563_038:0964c19": "法。但從加行建立此名。若由勝解捨一切所",
    "T29n1563_038:0964c20": "有加行所成名無所有處。謂見無邊行相&#x9E81;",
    "T29n1563_038:0964c21": "動。為欲厭捨起此加行。是故此處名最勝捨。",
    "T29n1563_038:0964c22": "以於此中不復樂作無邊行相。心於所緣捨",
    "T29n1563_038:0964c23": "諸所有寂然住故。由想昧劣立第四名。謂",
    "T29n1563_038:0964c24": "此地中想不明勝如無想故。得非想名。而想",
    "T29n1563_038:0964c25": "非全無。故名非非想。此地猶有昧劣想故。",
    "T29n1563_038:0964c26": "此言顯示有頂地想。非如下七地故得非想",
    "T29n1563_038:0964c27": "名。非如三無心故名非非想。豈不有頂加",
    "T29n1563_038:0964c28": "行位中。諸瑜伽師亦作是念。諸想如病如",
    "T29n1563_038:0964c29": "箭如癰。無想天中如癡如闇。唯有非想非",
    "T29n1563_038:0965a01": "非想天。與上相違寂靜美妙。寧此不就加行",
    "T29n1563_038:0965a02": "立名。理實應然。以觀行者必先厭想及無想",
    "T29n1563_038:0965a03": "故。然或有問。行者何緣修加行時作如是",
    "T29n1563_038:0965a04": "念。必應舉此為酬問因。故說立名。由想昧",
    "T29n1563_038:0965a05": "劣。此四無色皆言處者。以是諸有生長處故。",
    "T29n1563_038:0965a06": "謂此四處為有無有。生長種種業煩惱故。為",
    "T29n1563_038:0965a07": "破妄計彼是涅槃。故佛說為生長有處。已辯",
    "T29n1563_038:0965a08": "無色。等至云何。頌曰。",
    "T29n1563_038:0965a09": " 此本等至八  前七各有三",
    "T29n1563_038:0965a10": " 謂味淨無漏  後味淨二種",
    "T29n1563_038:0965a11": " 味謂愛相應  淨謂世間善",
    "T29n1563_038:0965a12": " 此即所味著  無漏謂出世",
    "T29n1563_038:0965a13": "[0965a13] 論曰。此上所辯靜慮無色根本等至總有八",
    "T29n1563_038:0965a14": "種。於中前七各具有三。有頂等至唯有二",
    "T29n1563_038:0965a15": "種。此地昧劣是生死根。在諸地邊無無漏",
    "T29n1563_038:0965a16": "故。初味等至謂愛相應。愛能味著故名為味。",
    "T29n1563_038:0965a17": "彼相應故此得味名。愛相應言依自性說。此",
    "T29n1563_038:0965a18": "以等持為自性故。若并助伴應作是言。愛俱",
    "T29n1563_038:0965a19": "品法名味等至。此但取愛一果品法。淨等至",
    "T29n1563_038:0965a20": "名目世善定。離惑垢故與無貪等。諸白淨法",
    "T29n1563_038:0965a21": "共相應故。此是善故與味有殊。是有漏故與",
    "T29n1563_038:0965a22": "無漏別。此即是前所味著境。此無間滅彼味",
    "T29n1563_038:0965a23": "定生。緣過去淨深生味著。爾時雖名出所味",
    "T29n1563_038:0965a24": "定。於能味定得名為入。諸從定出總有五",
    "T29n1563_038:0965a25": "種。一出地。二出剎那。三出行相。四出所緣。",
    "T29n1563_038:0965a26": "五出種類。從初靜慮入第二等。名為出地。於",
    "T29n1563_038:0965a27": "同一地行相所緣相續轉位前念無間入於後",
    "T29n1563_038:0965a28": "念名出剎那從非常行相入苦行相等。名",
    "T29n1563_038:0965a29": "出行相。從緣色蘊入緣受等。名出所緣。從有",
    "T29n1563_038:0965b01": "漏入無漏。從不染污入染污等。名出種類。依",
    "T29n1563_038:0965b02": "出種類此中說言。從所味出入能味定。豈不",
    "T29n1563_038:0965b03": "二言更相違反。能味是愛非所入定。所入是",
    "T29n1563_038:0965b04": "定不名能味。如何可言入能味定。無相違過。",
    "T29n1563_038:0965b05": "現見相應。隨舉一名說俱品故。如勸長者作",
    "T29n1563_038:0965b06": "意記別。互相雜故俱得二名。由愛相應等持",
    "T29n1563_038:0965b07": "名味。等持力故愛得定名。故無二言更相違",
    "T29n1563_038:0965b08": "過。有說定愛相續現前。諸後剎那緣前為境。",
    "T29n1563_038:0965b09": "所味即是前滅剎那。後生剎那說名能味。此",
    "T29n1563_038:0965b10": "能味愛現在前時。緣過去境不緣現在。自性",
    "T29n1563_038:0965b11": "相應及俱有法。以必不觀自性等故。不緣未",
    "T29n1563_038:0965b12": "來未曾領故。於所緣境專注不移。方名為定。",
    "T29n1563_038:0965b13": "愛相應定亦專一境。故得定名。餘惑相應則",
    "T29n1563_038:0965b14": "不如是。謂餘煩惱於自所緣。不能令心專注",
    "T29n1563_038:0965b15": "如愛。故三摩地若與愛俱專注一緣與善相",
    "T29n1563_038:0965b16": "似無漏定者。謂出世定愛不緣故。非所味著。",
    "T29n1563_038:0965b17": "如是所說八等至中。靜慮攝支非諸無色。以",
    "T29n1563_038:0965b18": "諸無色極寂靜故。謂瑜伽師樂修善品。若於",
    "T29n1563_038:0965b19": "廣大功德聚中。別建立支精勤修習。若諸",
    "T29n1563_038:0965b20": "無色寂靜增故。心心所法昧劣而轉。是故",
    "T29n1563_038:0965b21": "於彼不建立支。或彼地中等持偏勝。非一偏",
    "T29n1563_038:0965b22": "勝可立支名。要多法增方名支故。由此靜慮",
    "T29n1563_038:0965b23": "獨得立支。定慧均行多法增故。由此近分亦",
    "T29n1563_038:0965b24": "不立支。色近分中唯慧增故。有餘師說。若",
    "T29n1563_038:0965b25": "諸地中有別心所。無餘斷滅。方於此地立支",
    "T29n1563_038:0965b26": "非餘。初靜慮中憂苦斷滅。第二靜慮尋伺無",
    "T29n1563_038:0965b27": "餘。第三滅喜。第四斷樂。無色地中雖總漸減。",
    "T29n1563_038:0965b28": "而無隨地無餘斷滅。此釋未能遣他疑問。何",
    "T29n1563_038:0965b29": "緣唯此方建立支。是故應如前釋為善。於四",
    "T29n1563_038:0965c01": "靜慮各有幾支。頌曰。",
    "T29n1563_038:0965c02": " 靜慮初五支  尋伺喜樂定",
    "T29n1563_038:0965c03": " 第二有四支  內淨喜樂定",
    "T29n1563_038:0965c04": " 第三具五支  捨念慧樂定",
    "T29n1563_038:0965c05": " 第四有四支  捨念中受定",
    "T29n1563_038:0965c06": "[0965c06] 論曰。唯淨無漏四靜慮中初具五支。一尋二",
    "T29n1563_038:0965c07": "伺三喜四樂五心一境性。心一境性是定異",
    "T29n1563_038:0965c08": "名。定與等持體同名異。故言定者。即勝等",
    "T29n1563_038:0965c09": "持。此中說為心一境性。第二靜慮唯有四支。",
    "T29n1563_038:0965c10": "一內等淨二喜三樂四心一境性。第三靜慮",
    "T29n1563_038:0965c11": "具有五支。一行捨。二正念。三正慧。四受樂。",
    "T29n1563_038:0965c12": "五心一境性。第四靜慮唯有四支。一行捨清",
    "T29n1563_038:0965c13": "淨。二念清淨。三非苦樂受。四心一境性。何緣",
    "T29n1563_038:0965c14": "初三支各具五。第二第四唯各四支。各唯爾",
    "T29n1563_038:0965c15": "所堪立支故。或由欲界多諸惡法。及妙五欲",
    "T29n1563_038:0965c16": "難斷難捨。第二靜慮有動地喜。其相動涌喜",
    "T29n1563_038:0965c17": "中之極。引五部愛難捨難斷。為對治彼故。初",
    "T29n1563_038:0965c18": "三各五支。初三不然。故餘各四。或為隨順超",
    "T29n1563_038:0965c19": "等至法。謂最初起超等至時。入異類難入同",
    "T29n1563_038:0965c20": "類易。然超等至初起位中。或從初入三。或從",
    "T29n1563_038:0965c21": "二入四。故二第四各唯四支。初及第三各具",
    "T29n1563_038:0965c22": "有五。後起則易。故上無支。靜慮支名既有十",
    "T29n1563_038:0965c23": "八。於中實事總有幾種。頌曰。",
    "T29n1563_038:0965c24": " 此實事十一  初二樂輕安",
    "T29n1563_038:0965c25": " 內淨即信根  喜即是喜受",
    "T29n1563_038:0965c26": "[0965c26] 論曰。此支實事唯有十一。謂初五支即五實",
    "T29n1563_038:0965c27": "事。第二靜慮三支如前。增內淨支足前為六。",
    "T29n1563_038:0965c28": "第三靜慮等持如前。增餘四支足前為十。第",
    "T29n1563_038:0965c29": "四靜慮三支如前。增非苦樂支足前為十一。",
    "T29n1563_038:0966a01": "何緣心等非靜慮支。此應准前菩提分辯。有",
    "T29n1563_038:0966a02": "異彼者今略分別。受中立三。非憂苦者。憂",
    "T29n1563_038:0966a03": "苦唯是欲界攝故。三受隨地為利益支。順定",
    "T29n1563_038:0966a04": "用強故皆支攝。何緣精進非靜慮支。諸靜慮",
    "T29n1563_038:0966a05": "支順自地勝。精進順上故不立支。或靜慮支",
    "T29n1563_038:0966a06": "適分安樂。精進求勝策勵疲苦。尋伺二種能",
    "T29n1563_038:0966a07": "助等持。制策於心令離&#x9E81;細。對治欲惡故並",
    "T29n1563_038:0966a08": "立支。何緣無表非靜慮支。諸靜慮支助定住",
    "T29n1563_038:0966a09": "境。彼不緣境故不立支。故靜慮支隨地差別。",
    "T29n1563_038:0966a10": "雖有十八。而於實事種類中求。應唯九種。",
    "T29n1563_038:0966a11": "然受相異故分十一。由此故說。有無初支。非",
    "T29n1563_038:0966a12": "第二支。應作四句。第一句。謂尋伺。第二句。",
    "T29n1563_038:0966a13": "謂內淨。第三句。謂喜樂等持。第四句。謂除前",
    "T29n1563_038:0966a14": "餘法餘支相對。如理應思。此中支名為目何",
    "T29n1563_038:0966a15": "義。目顯成義。何所顯成。謂顯成此是初靜慮",
    "T29n1563_038:0966a16": "乃至。此是第四靜慮。或此支名目隨順義。如",
    "T29n1563_038:0966a17": "枸櫞等名為餘支。謂十八支各順自地。或資",
    "T29n1563_038:0966a18": "具義說名為支。如祠祀支即牛馬等。謂尋伺",
    "T29n1563_038:0966a19": "等展轉相資。毘婆沙師顯靜慮地等持最勝。",
    "T29n1563_038:0966a20": "故作是說。三摩地是靜慮亦靜慮支。尋伺等",
    "T29n1563_038:0966a21": "是靜慮支非靜慮。寧知靜慮地等持最勝耶。",
    "T29n1563_038:0966a22": "以契經中作如是說。於四靜慮應知定根。然",
    "T29n1563_038:0966a23": "於相成及相防護。義相似故作如是言。如四",
    "T29n1563_038:0966a24": "支軍。亦無有失如王與眾。雖互相資而於其",
    "T29n1563_038:0966a25": "中。王最為勝。豈不三定樂體是同。則靜慮",
    "T29n1563_038:0966a26": "支應無十一。第三定樂以受為體。初二靜慮",
    "T29n1563_038:0966a27": "樂即輕安。故靜慮支實有十一。輕安行捨遍",
    "T29n1563_038:0966a28": "四靜慮。何緣初二唯立輕安。後二地中唯立",
    "T29n1563_038:0966a29": "行捨。以此於彼偏隨順故。謂欲界中有諸惡",
    "T29n1563_038:0966b01": "法。初靜慮地有尋伺想。能逼惱心猶如毒箭。",
    "T29n1563_038:0966b02": "初二離彼。故輕安增。第二靜慮喜極動涌。第",
    "T29n1563_038:0966b03": "三靜慮樂受極增。二俱能為愛勝生處。三四",
    "T29n1563_038:0966b04": "棄彼故行捨增。或欲及初有色根識。所引&#x9E81;",
    "T29n1563_038:0966b05": "重甚於餘地。初二離彼故輕安增。三四地中",
    "T29n1563_038:0966b06": "離&#x9E81;重遠。寂靜轉勝故行捨增。謂輕安樂如",
    "T29n1563_038:0966b07": "初捨擔。若更易地氣分微薄。故唯初二建立",
    "T29n1563_038:0966b08": "輕安。三四地中任運而轉。寂靜轉勝故立行",
    "T29n1563_038:0966b09": "捨。或初二定有輕安緣。喜與輕安為勝緣",
    "T29n1563_038:0966b10": "故。如契經說。喜故輕安。三四定中無喜緣故。",
    "T29n1563_038:0966b11": "輕安微劣不立為支。行捨輕安互相覆蔽。若",
    "T29n1563_038:0966b12": "處有一第二便無。輕安治沈其相飄舉。行捨",
    "T29n1563_038:0966b13": "治掉其相寂止。故安與捨互相覆蔽。何理為",
    "T29n1563_038:0966b14": "證知三樂支。二是輕安第三是受。已說於彼",
    "T29n1563_038:0966b15": "偏隨順故。謂第三定樂非輕安。安非彼支。",
    "T29n1563_038:0966b16": "次前已說初二定樂。必非樂受是身心受俱",
    "T29n1563_038:0966b17": "非理故。謂初二樂必非身受。正在定中無",
    "T29n1563_038:0966b18": "五識故。亦非心受應即喜故。要離喜愛餘",
    "T29n1563_038:0966b19": "地心悅。方可異前立為樂受。喜即喜受。於",
    "T29n1563_038:0966b20": "一心中二受俱行。不應理故。若謂喜樂更互",
    "T29n1563_038:0966b21": "現起。無斯過者。理亦不然。說具五支及四支",
    "T29n1563_038:0966b22": "故。若謂五四。約容有說。不必俱行。亦不應",
    "T29n1563_038:0966b23": "理。應有有尋無伺定故。然經但說有三等持",
    "T29n1563_038:0966b24": "有尋有伺。乃至廣說。若靜慮支非必俱起。何",
    "T29n1563_038:0966b25": "緣不說有有尋無伺定。又於欲界初靜慮中。",
    "T29n1563_038:0966b26": "亦應具有三三摩地。是則違害契經所說。今",
    "T29n1563_038:0966b27": "應思擇。第三定中意地悅受。既得喜根應",
    "T29n1563_038:0966b28": "名為喜。何故名樂。此名為樂。亦有所因。以諸",
    "T29n1563_038:0966b29": "喜根不寂靜故。謂喜動涌擾亂定心。如水波",
    "T29n1563_038:0966c01": "濤涌泛漂激。初二靜慮意地悅受。有如是相",
    "T29n1563_038:0966c02": "故得喜名。第三定中此心悅受。其相沈靜轉",
    "T29n1563_038:0966c03": "得樂名。故此定中捨用增上。棄捨喜故立行",
    "T29n1563_038:0966c04": "捨支。第四定中復棄捨樂。故彼行捨得名清",
    "T29n1563_038:0966c05": "淨。何緣念慧諸地皆有。而念唯在上二靜慮。",
    "T29n1563_038:0966c06": "慧在第三定。方得立為支。隨其所應偏隨順",
    "T29n1563_038:0966c07": "故。謂喜與樂於三有中是諸有情極所耽味。",
    "T29n1563_038:0966c08": "第三靜慮所味中極。有生死中最勝樂故。理",
    "T29n1563_038:0966c09": "應立慧觀察厭捨。若無慧者。自地善根尚",
    "T29n1563_038:0966c10": "不能成。況進求勝。為治如是自地過失。第",
    "T29n1563_038:0966c11": "三靜慮立慧為支。餘地不然故不立慧。第二",
    "T29n1563_038:0966c12": "靜慮有最勝喜。輕躁嬈亂如邏剎私。第三定",
    "T29n1563_038:0966c13": "中有最勝樂。如天妙欲極為難捨。第三四定",
    "T29n1563_038:0966c14": "由行捨支。隨其所應雖已棄捨。而恐退起立",
    "T29n1563_038:0966c15": "念遮防。餘地不然故不立念。然第三念勢用",
    "T29n1563_038:0966c16": "堅強。非唯助捨亦能助慧。通能防備自他地",
    "T29n1563_038:0966c17": "失。第四不爾無自失故。由此第四不立慧",
    "T29n1563_038:0966c18": "支。或初二定尋喜飄動。雖有念慧防照用微。",
    "T29n1563_038:0966c19": "第四定中二捨所蔽。順無明故慧用不增。故",
    "T29n1563_038:0966c20": "慧唯三念通上二。或第三定樂過甚微。不立",
    "T29n1563_038:0966c21": "慧支。無能照察。若不照察則無厭求。自地過",
    "T29n1563_038:0966c22": "患上地功德。然下尋喜上色過&#x9E81;。雖照厭求",
    "T29n1563_038:0966c23": "未為奇特。故餘三地慧不立支。以第三定中",
    "T29n1563_038:0966c24": "樂過難覺故。佛說聖者應說應知。由此定中",
    "T29n1563_038:0966c25": "慧用最勝。能知細過故立為支。雖第四邊慧",
    "T29n1563_038:0966c26": "亦能了。而但總相未為奇特。謂彼與樂繫地",
    "T29n1563_038:0966c27": "不同。是離染道總觀下過。非如自慧同一繫",
    "T29n1563_038:0966c28": "縛。能別觀失方謂希奇。故自立支上慧不",
    "T29n1563_038:0966c29": "爾。又諸已得第三靜慮。於第四邊非皆自在",
    "T29n1563_038:0967a01": "故於將離樂受染時。彼慧無容立為支體。故",
    "T29n1563_038:0967a02": "唯三定立慧為支。然正了時及初已離。皆應",
    "T29n1563_038:0967a03": "防守須立念支。何故輕安立為支體。以初二",
    "T29n1563_038:0967a04": "定輕安用增。觸前所無殊勝位故。由此勢用",
    "T29n1563_038:0967a05": "精勤不捨。能令相續有所堪能。能助等持",
    "T29n1563_038:0967a06": "令牽勝德。有殊勝用故立為支。內等淨名為",
    "T29n1563_038:0967a07": "目何法。目尋伺息體即信根。謂若證得第二",
    "T29n1563_038:0967a08": "靜慮。則於定地亦可離中。有深信生名內等",
    "T29n1563_038:0967a09": "淨。故雖諸地皆有信根。而可立支。唯第二",
    "T29n1563_038:0967a10": "定。以今創信諸定地法與散地法俱可離故。",
    "T29n1563_038:0967a11": "又初靜慮尋伺識身。如熱淤泥信不明淨。後",
    "T29n1563_038:0967a12": "二靜慮行捨用增。映奪信根故無內淨。謂由",
    "T29n1563_038:0967a13": "警覺信力方增。捨此相違故能映奪。信是淨",
    "T29n1563_038:0967a14": "相故立淨名。如清水珠令心淨故。內心平等",
    "T29n1563_038:0967a15": "為緣故生由此信根名內等淨。或第二定所",
    "T29n1563_038:0967a16": "有功德。平等為緣引生此淨。由此建立內等",
    "T29n1563_038:0967a17": "淨名。非唯尋伺靜息為體。此等皆是心所攝",
    "T29n1563_038:0967a18": "故。如受想思別有實體。有餘部說。喜非喜受。",
    "T29n1563_038:0967a19": "喜是行蘊。心所法攝三定中樂。皆是喜受。故",
    "T29n1563_038:0967a20": "喜喜受其體各異。非三定樂可名喜受。二阿",
    "T29n1563_038:0967a21": "笈摩分明證故。如辯顛倒契經中說。漸無餘",
    "T29n1563_038:0967a22": "滅憂等五根。第三定中無餘滅喜。於第四定",
    "T29n1563_038:0967a23": "無餘滅樂。又餘經說。第四靜慮斷樂斷苦先",
    "T29n1563_038:0967a24": "喜憂沒。故第三定必無喜根。由此喜受是喜",
    "T29n1563_038:0967a25": "非榮。如先所說八等至中。前七各三。第八有",
    "T29n1563_038:0967a26": "二。謂染污定如何知有。此由契經及論說故。",
    "T29n1563_038:0967a27": "謂契經說淨無漏定。已猶言世尊。未說一切",
    "T29n1563_038:0967a28": "定。故知有餘染定未說。本論亦說。於諸靜",
    "T29n1563_038:0967a29": "慮自地一切隨眠隨增。由此等文知有染定。",
    "T29n1563_038:0967b01": "故說靜慮總有二種。由定及生有差別故。定",
    "T29n1563_038:0967b02": "復有二。謂染不染。不染復二種。謂淨及無漏。",
    "T29n1563_038:0967b03": "無漏復二。謂學無學。如是差別理有眾多。",
    "T29n1563_038:0967b04": "染靜慮中為有支不。有非一切。何定無何。",
    "T29n1563_038:0967b05": "頌曰。",
    "T29n1563_038:0967b06": " 染如次從初  無喜樂內淨",
    "T29n1563_038:0967b07": " 正念慧捨念  餘說無安捨",
    "T29n1563_038:0967b08": "[0967b08] 論曰。且有一類隨相說言。初染中無離生喜",
    "T29n1563_038:0967b09": "樂。非離煩惱而得生故。雖染污定亦喜相應。",
    "T29n1563_038:0967b10": "非因離生故非支攝。此不唯說離欲生喜。亦",
    "T29n1563_038:0967b11": "說因離自地染生。以契經中先作是說。離諸",
    "T29n1563_038:0967b12": "欲惡不善法已。復作是言。離生喜樂。此中重",
    "T29n1563_038:0967b13": "說。離生言者。為顯亦有喜離自地惑生。為",
    "T29n1563_038:0967b14": "顯喜支唯是善性。故薄伽梵與樂合說。輕安",
    "T29n1563_038:0967b15": "相應必是善故。由此染定必無喜支。故初染",
    "T29n1563_038:0967b16": "支唯有三種。第二染中無內等淨。彼為煩惱",
    "T29n1563_038:0967b17": "所擾濁故。雖諸世間說有染信。而不信攝故",
    "T29n1563_038:0967b18": "不立支。樂是輕安唯善性攝。例同初定故不",
    "T29n1563_038:0967b19": "重遮。故此染支唯有二種。第二染定許有喜",
    "T29n1563_038:0967b20": "支。初染中無。以何為證。以初定喜說從離生。",
    "T29n1563_038:0967b21": "第二中無離生言故。第三染中無正念慧。彼",
    "T29n1563_038:0967b22": "為染樂所迷亂故。染污定中雖有念慧。而得",
    "T29n1563_038:0967b23": "失念不正知名。故此二支染中非有。行捨",
    "T29n1563_038:0967b24": "唯是大善法攝。例同第四故此不遮。故此染",
    "T29n1563_038:0967b25": "支唯有二種。第四染中無捨念淨。彼為煩惱",
    "T29n1563_038:0967b26": "所染污故。由此第四染唯二支。有餘師說。初",
    "T29n1563_038:0967b27": "二染定但無輕安。後二染中但無行捨。大善",
    "T29n1563_038:0967b28": "攝故。彼說染中喜信念慧。皆是支攝。皆通染",
    "T29n1563_038:0967b29": "故。契經中說。三定有動第四不動。依何義說。",
    "T29n1563_038:0967c01": "頌曰。",
    "T29n1563_038:0967c02": " 第四名不動  離八災患故",
    "T29n1563_038:0967c03": " 八者謂尋伺  四受入出息",
    "T29n1563_038:0967c04": "[0967c04] 論曰。下三靜慮名有動者。有災患故。第四靜",
    "T29n1563_038:0967c05": "慮名不動者。無災患故。災患有八。其八者何。",
    "T29n1563_038:0967c06": "尋伺四受入息出息。此八災患第四都無。故",
    "T29n1563_038:0967c07": "佛世尊說為不動。然經唯說第四靜慮。不為",
    "T29n1563_038:0967c08": "尋伺喜樂動者。經密意說。論依法相。以薄伽",
    "T29n1563_038:0967c09": "梵有處說言。斷樂斷苦先喜憂沒。具足安住",
    "T29n1563_038:0967c10": "第四靜慮。又說彼定身行俱滅。入息出息名",
    "T29n1563_038:0967c11": "為身行。故知此定非唯獨免。尋伺喜樂四動",
    "T29n1563_038:0967c12": "災患。有餘師說。第四靜慮如密室燈。照而無",
    "T29n1563_038:0967c13": "動。故名不動。喻經說故。尋伺何過而求靜息。",
    "T29n1563_038:0967c14": "此能令心於定境界雖恒繫念而不寂靜。如",
    "T29n1563_038:0967c15": "樹枝條依莖而住。與風合故動搖不息。諸瑜",
    "T29n1563_038:0967c16": "伽師。雖不願樂於境行相心速易脫。而尋伺",
    "T29n1563_038:0967c17": "力令彼馳流。故於定中尋伺有過。喜樂於定",
    "T29n1563_038:0967c18": "亦能鼓動。唯此四種與定相應。而能動心。故",
    "T29n1563_038:0967c19": "經偏說。然實二息憂苦二受亦能鼓動。故論",
    "T29n1563_038:0967c20": "說八。尋伺二法既有此過。不應說在靜慮",
    "T29n1563_038:0967c21": "支中。經但應言。尋伺寂靜何容亦說有尋有",
    "T29n1563_038:0967c22": "伺。為顯尋伺雖定相應而於定中能為災患。",
    "T29n1563_038:0967c23": "不說不了。故定應說。或此於定初作資糧。作",
    "T29n1563_038:0967c24": "欲惡尋遠分治故。後於勝定方為災患。故說",
    "T29n1563_038:0967c25": "尋伺功不唐捐。捨有行儀方便法爾。設是所",
    "T29n1563_038:0967c26": "捨初必應依。如欲渡河先依船筏後至彼岸。",
    "T29n1563_038:0967c27": "理應總捨。故契經言。依色出欲。依無色出",
    "T29n1563_038:0967c28": "色。依道出無色。若得涅槃亦出聖道。此二容",
    "T29n1563_038:0967c29": "有與一心俱。如勝劣風與一枝合。若此二業",
    "T29n1563_038:0968a01": "謂能鼓動。如何說此與定相應。&#x9E81;淺定心尋",
    "T29n1563_038:0968a02": "伺所策。方能出離欲界&#x9E81;染。故此得與初定",
    "T29n1563_038:0968a03": "相應。由此相應未為清淨。如燈與日俱見色",
    "T29n1563_038:0968a04": "緣。燈細闇俱照不明了。日光離闇照用分明。",
    "T29n1563_038:0968a05": "如是應知。初靜慮定雖作自事而尋伺俱未",
    "T29n1563_038:0968a06": "照而無動如第四靜慮。若尋在定能動亂心。",
    "T29n1563_038:0968a07": "無漏定俱亦為災患。何緣建立為一道支。已",
    "T29n1563_038:0968a08": "說彼能策正見故。行者於定未慣習時。不能",
    "T29n1563_038:0968a09": "了知此為災患。故於此地不欲厭捨。若已慣",
    "T29n1563_038:0968a10": "習便能覺知。初靜慮中有此災患。如水澄淨",
    "T29n1563_038:0968a11": "便見池中。潛蟲下魚能為濁亂。行者既見初",
    "T29n1563_038:0968a12": "靜慮中。尋伺二法能為動亂。便於一地總生",
    "T29n1563_038:0968a13": "厭捨。謂此&#x9E81;淺理應捨故。於初靜慮尋伺既",
    "T29n1563_038:0968a14": "然。於上地中喜等亦爾。如定靜慮諸受差別。",
    "T29n1563_038:0968a15": "生亦爾不。不爾云何。頌曰。",
    "T29n1563_038:0968a16": " 生靜慮從初  有喜樂捨受",
    "T29n1563_038:0968a17": " 及喜捨樂捨  唯捨受如次",
    "T29n1563_038:0968a18": "[0968a18] 論曰。生靜慮中初有三受。一者喜受。意識相",
    "T29n1563_038:0968a19": "應。二者樂受。三識相應。三者捨受。四識相",
    "T29n1563_038:0968a20": "應。第二有二。謂喜與捨意識相應無有樂受。",
    "T29n1563_038:0968a21": "無餘識故。心悅&#x9E81;故。第三有二。謂樂與捨意",
    "T29n1563_038:0968a22": "識相應。第四有一。謂唯捨受。意識相應是謂",
    "T29n1563_038:0968a23": "定生。受有差別。上三靜慮無三識身。及無尋",
    "T29n1563_038:0968a24": "伺。如何生彼能見聞觸及起表業。非生彼地",
    "T29n1563_038:0968a25": "無眼識等但非彼繫。所以者何。頌曰。",
    "T29n1563_038:0968a26": " 生上三靜慮  起三識表心",
    "T29n1563_038:0968a27": " 皆初靜慮攝  唯無覆無起",
    "T29n1563_038:0968a28": "[0968a28] 論曰。生上三地起三識身。及發表心皆初定",
    "T29n1563_038:0968a29": "繫。生上起下如起化心。故能見聞觸及發表。",
    "T29n1563_038:0968b01": "此四唯是無覆無記。不起下染。已離染故。不",
    "T29n1563_038:0968b02": "起下善。以下劣故。"
}