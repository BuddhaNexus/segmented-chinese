{
    "T33n1715_004:0611a02": "妙法蓮華經義記卷第四",
    "T33n1715_004:0611a04": "光宅沙門法雲述",
    "T33n1715_004:0611a05": "譬喻品第三",
    "T33n1715_004:0611a06": "此品名目未應在此。何以知之？譬喻之意本",
    "T33n1715_004:0611a07": "為中根人譬說開三顯一，但法說開三顯一",
    "T33n1715_004:0611a08": "化上根人猶自未竟，云何已是譬喻說耶？所",
    "T33n1715_004:0611a09": "以題品在中者，蓋是出經者分卷令調，故割",
    "T33n1715_004:0611a10": "法說之餘安置此中，不欲令卷有大小，是",
    "T33n1715_004:0611a11": "故移譬喻品名置第二卷初。若實論品處，正",
    "T33n1715_004:0611a12": "從「舍利弗白佛言，世尊我今無復疑悔」以下，此",
    "T33n1715_004:0611a13": "處方是〈譬喻品〉也。若用此法說四段准下譬",
    "T33n1715_004:0611a14": "說化中根人四段者，亦應具四品：第一正",
    "T33n1715_004:0611a15": "法說之處即應言法說品，無異下化中根人",
    "T33n1715_004:0611a16": "中〈譬喻品〉也。若是領解段即應言領解品，",
    "T33n1715_004:0611a17": "無異下化中根人〈信解品〉也。若是述誠段即",
    "T33n1715_004:0611a18": "應言述誠品，無異下化中根人有〈藥草品〉也。",
    "T33n1715_004:0611a19": "若是受記段即應言受記品，無異下化中根",
    "T33n1715_004:0611a20": "人有〈四大弟子受記品〉也。今法說四段所以",
    "T33n1715_004:0611a21": "無有如此品者，有三義因緣：其第一意正以",
    "T33n1715_004:0611a22": "下類上，下譬說中既有四品，今以下類上其",
    "T33n1715_004:0611a23": "義可求，若以上類下，下亦應無四品，是故",
    "T33n1715_004:0611a24": "互相映發有無意趣自顯。第二義言但法說",
    "T33n1715_004:0611a25": "文句少故不復立四品，第三義亦可是出經",
    "T33n1715_004:0611a26": "者深取佛意止作二十七品。于時時眾感悟",
    "T33n1715_004:0611a27": "所宜，如脫更立於時眾無益，然他方異土亦",
    "T33n1715_004:0611a28": "何啻二十七品也。但法說開三顯一化上根",
    "T33n1715_004:0611a29": "中本有四段，從此以下盡偈是第二段，明上",
    "T33n1715_004:0611b01": "根舍利弗等領解也。前判法說四段之中，",
    "T33n1715_004:0611b02": "例開為二，今此領解段中有二者，第一是經",
    "T33n1715_004:0611b03": "家敘舍利弗得解之相，第二正是舍利弗領",
    "T33n1715_004:0611b04": "解之辭。又就此兩段中各開為二，初經家",
    "T33n1715_004:0611b05": "敘中有二者：第一先明經家敘內心歡喜，",
    "T33n1715_004:0611b06": "第二經家敘外形恭敬，從「即起合掌」下是也。",
    "T33n1715_004:0611b07": "「而白佛言」以下是第二正領解之辭，亦有",
    "T33n1715_004:0611b08": "二者，第一是長行，第二是偈頌也。今且就",
    "T33n1715_004:0611b09": "長行中自有三段，第一正明舍利弗自陳得",
    "T33n1715_004:0611b10": "解故歡喜，第二從「是我等咎非世尊也」下竟",
    "T33n1715_004:0611b11": "「思惟取證」，詺為悔過自責也。第三「我從昔來」",
    "T33n1715_004:0611b12": "下訖長行，結領解也。又就此三段中各開為",
    "T33n1715_004:0611b13": "二，又就各開為二中，初重例皆不開，第二",
    "T33n1715_004:0611b14": "重中例復各開為二也。今初段中二者，第",
    "T33n1715_004:0611b15": "一正領解，第二從「所以者何」下，舉昔日之憂形",
    "T33n1715_004:0611b16": "釋今日之喜，昔日既有悔有疑故恒憂，今日",
    "T33n1715_004:0611b17": "疑悔除故所以喜也。就此第二釋中例皆開",
    "T33n1715_004:0611b18": "二者，第一舉昔日悔，第二舉昔日疑。「所以者",
    "T33n1715_004:0611b19": "何」下竟「失於如來無量知見」，是第一詺為舉",
    "T33n1715_004:0611b20": "昔日之悔形釋今日之喜，是則顯今日得解",
    "T33n1715_004:0611b21": "之相。何以知然？昔日《大品》座時親見菩薩受",
    "T33n1715_004:0611b22": "學大乘受記成佛，而我不豫斯例，悔不取大",
    "T33n1715_004:0611b23": "可感可傷。「無量知見」者即是佛果，然此佛果",
    "T33n1715_004:0611b24": "是昔日所不取，是所悔之事也。從「世尊我常",
    "T33n1715_004:0611b25": "獨處」下竟「而見濟度」是第二舉昔日疑形釋今",
    "T33n1715_004:0611b26": "日喜，既實有大乘之法、我等同入無生之理，",
    "T33n1715_004:0611b27": "云何如來以小乘度我、以大乘度彼？此則以",
    "T33n1715_004:0611b28": "理惑教生此疑心也。第二悔過自責中二",
    "T33n1715_004:0611b29": "者，第一「然是我等咎非世尊也」，正總悔過自",
    "T33n1715_004:0611c01": "責也。第二「所以者何」以下，舉別釋總悔過之",
    "T33n1715_004:0611c02": "意。昔日恒言我等同入法性，云何如來以小",
    "T33n1715_004:0611c03": "乘度我、以大乘度彼？常怨世尊無平等心。",
    "T33n1715_004:0611c04": "今日方知我自昔無堪受大乘心，致使如來",
    "T33n1715_004:0611c05": "方便說小也。然此釋中例有二者，第一先",
    "T33n1715_004:0611c06": "明悔昔不取大，第二明悔取小也。今者第",
    "T33n1715_004:0611c07": "一悔昔日不取大。從「所以者何」下竟「必得大乘",
    "T33n1715_004:0611c08": "而得度脫」者也。所因者，今據無上佛果望萬",
    "T33n1715_004:0611c09": "行，萬行是佛果家所因也。復據萬行望大",
    "T33n1715_004:0611c10": "乘教，大乘教即是萬行所因。何以知然？秖",
    "T33n1715_004:0611c11": "由大乘教故生萬行，由萬行故感佛果，今此",
    "T33n1715_004:0611c12": "中言所因者秖詺大乘教作因也。然三乘別",
    "T33n1715_004:0611c13": "教亦次第說，鹿苑說四諦，王舍城中說十二因",
    "T33n1715_004:0611c14": "緣，後說《優婆塞戒經》。身子自言，我昔日何不",
    "T33n1715_004:0611c15": "待如來說大乘教，於中修行可不得大乘解，",
    "T33n1715_004:0611c16": "而怱怱受三乘小教。此則悔昔日不取大也。",
    "T33n1715_004:0611c17": "然「我等不解方便」此下是第二悔昔日取小",
    "T33n1715_004:0611c18": "也。我若解如來昔日教是方便者，豈復取小？",
    "T33n1715_004:0611c19": "秖由未解如來昔日方便權教，故仍於中信",
    "T33n1715_004:0611c20": "受。此則悔昔日取小也。第三結領解二",
    "T33n1715_004:0611c21": "者，第一「我從昔來」下竟「每自悔責」，先結昔日",
    "T33n1715_004:0611c22": "之憂。第二「而今從佛」下，結今日得解故喜。例",
    "T33n1715_004:0611c23": "有二者，第一從「而今從佛聞所未聞」竟「快得",
    "T33n1715_004:0611c24": "安隱」，此詺為惡事去故喜也。第二「今日乃知",
    "T33n1715_004:0611c25": "真是佛子」下，詺為好事來故喜。昔日謂二乘",
    "T33n1715_004:0611c26": "必不成佛、不能紹繼佛種，故非佛子；今既言",
    "T33n1715_004:0611c27": "汝等所行是菩薩道、必紹繼佛種，故言真佛",
    "T33n1715_004:0611c28": "子也。「而說偈言」，向言正領解中有二，第",
    "T33n1715_004:0611c29": "一是長行，此下是第二偈頌也。但上長行中",
    "T33n1715_004:0612a01": "本有三段：一正自陳得解，二悔過自責，三結",
    "T33n1715_004:0612a02": "領解也。今就此二十五行半偈中分為四段，",
    "T33n1715_004:0612a03": "初有十一行半偈，頌上長行中第一正自陳得",
    "T33n1715_004:0612a04": "解也。第二從「我本著邪見」下有五行偈，頌上",
    "T33n1715_004:0612a05": "第二悔過自責也。第三從「初聞佛所說」下有",
    "T33n1715_004:0612a06": "六行半偈，頌義出，不頌上長行。上長行中直",
    "T33n1715_004:0612a07": "明昔日疑悔形今日喜也，不言今日有新",
    "T33n1715_004:0612a08": "疑除；今此六行半偈，正明今日疑除，故知不",
    "T33n1715_004:0612a09": "頌上長行。第四「聞佛柔軟音」下兩行半偈，頌",
    "T33n1715_004:0612a10": "上長行中第三結領解也。又上長行第一正",
    "T33n1715_004:0612a11": "自陳得解中本有二：初正自陳得解，第二",
    "T33n1715_004:0612a12": "舉昔日之憂形釋今日之喜。今就十一行半",
    "T33n1715_004:0612a13": "偈中亦分為二：初有兩行半，頌上第一正領",
    "T33n1715_004:0612a14": "解也。第二從「我處於山谷」下有九行偈，頌",
    "T33n1715_004:0612a15": "第二舉昔日之憂形釋今日之喜也。今就第",
    "T33n1715_004:0612a16": "一兩行半偈中自有三階：初有三句正頌上領",
    "T33n1715_004:0612a17": "解，上言「而白佛言，今從世尊聞此法音，心懷",
    "T33n1715_004:0612a18": "踊躍得未曾有也」。第二「疑網皆已除」下又有",
    "T33n1715_004:0612a19": "三句，明惑滅生解。然惑滅生解必由佛，是",
    "T33n1715_004:0612a20": "故第三「佛音甚希有」一偈，稱歎如來以結得解",
    "T33n1715_004:0612a21": "也。「我處於山谷」此下九行偈，頌第二舉昔",
    "T33n1715_004:0612a22": "日之憂形釋今日之喜，但上長行釋中本有",
    "T33n1715_004:0612a23": "二：第一舉昔之悔，第二舉昔疑也。今此九行",
    "T33n1715_004:0612a24": "偈亦分為二：初有六行偈，頌上昔之悔；第二",
    "T33n1715_004:0612a25": "有三行，頌上昔日之疑也。今就初六行頌悔",
    "T33n1715_004:0612a26": "中自有三階：初一行半偈，先出生悔之處正",
    "T33n1715_004:0612a27": "頌悔；第二有三行，出昔日所悔之法；第三",
    "T33n1715_004:0612a28": "有一行半，結生悔心也。今者第一上直言悔，",
    "T33n1715_004:0612a29": "未知在何處時生此疑悔；今偈中既廣是，故",
    "T33n1715_004:0612b01": "出生疑悔之處，秖在山谷林中宴坐行道，于",
    "T33n1715_004:0612b02": "時起疑悔之心生怨歎之意。何以知然？如",
    "T33n1715_004:0612b03": "來昔日唯為諸菩薩受記得佛，不言聲聞得",
    "T33n1715_004:0612b04": "佛，由是義故生疑悔之心，然在大眾中亦有",
    "T33n1715_004:0612b05": "疑有悔，山谷中亦有疑有悔，悔我不求大乘，",
    "T33n1715_004:0612b06": "生疑謂言既同入法性，云何如來以小乘度我、",
    "T33n1715_004:0612b07": "以大乘度彼？法性既同不應有小大異，此",
    "T33n1715_004:0612b08": "則是以理惑教。又如來親說有三乘教差別，",
    "T33n1715_004:0612b09": "法性之理何必是同？此則是以教惑理也。",
    "T33n1715_004:0612b10": "今從多論聞，在大眾中，眼見耳聞菩薩勝事、舉",
    "T33n1715_004:0612b11": "揚大士德高行遠，我既不豫在斯例中，于",
    "T33n1715_004:0612b12": "時唯得起悔恨，無暇得起疑惑之意；若在山",
    "T33n1715_004:0612b13": "林靜處，于時多生疑惑之心也。「我等亦佛子",
    "T33n1715_004:0612b14": "同入無漏法」下有三行偈，是第二出昔日所",
    "T33n1715_004:0612b15": "悔之法也。自有三意：初偈明生說法利，次",
    "T33n1715_004:0612b16": "一偈明生三十二相等內外功德，後偈明生",
    "T33n1715_004:0612b17": "八十種好等內外功德。「我獨經行時」下有一",
    "T33n1715_004:0612b18": "偈半，是第三舉山谷靜處及在大眾之中結",
    "T33n1715_004:0612b19": "生悔心，此則表靜處亦得起悔也。「我常於",
    "T33n1715_004:0612b20": "日夜」此下三行偈，頌上舉昔疑形釋今日喜。",
    "T33n1715_004:0612b21": "就此三行偈既廣自分為三階，初一偈正頌",
    "T33n1715_004:0612b22": "上昔日有疑也，第二一偈出昔日所疑之事，",
    "T33n1715_004:0612b23": "第三偈明今日得解故昔日疑除也。今者第",
    "T33n1715_004:0612b24": "一以教惑理，故言為失也。有時復以理惑教，",
    "T33n1715_004:0612b25": "故言為不失也。是故言以理惑教、以教惑理，",
    "T33n1715_004:0612b26": "踟蹰理教之間，故言為失為不失，此之謂也。",
    "T33n1715_004:0612b27": "「我常見世尊稱歎諸菩薩」一偈是第二即出所",
    "T33n1715_004:0612b28": "疑之事，秖由見如來《大品》教時獨稱歎菩薩",
    "T33n1715_004:0612b29": "德高行美皆得成佛，為是事故所以有疑也。",
    "T33n1715_004:0612c01": "「今聞佛音聲」一偈是第三明今日得解，故昔日",
    "T33n1715_004:0612c02": "疑除，即有二意，上半偈明解開三，下半偈明",
    "T33n1715_004:0612c03": "解顯一，此意即顯昔日以理惑教之是、以教",
    "T33n1715_004:0612c04": "惑理之非，今無漏難思議之力眾生至道場，",
    "T33n1715_004:0612c05": "此語果與昔日以理惑教相應也。「我本著",
    "T33n1715_004:0612c06": "邪見」此下有五行偈，是第二頌上第二悔過自",
    "T33n1715_004:0612c07": "責疑。但上長行中本有二，第一總悔過，今",
    "T33n1715_004:0612c08": "者不頌，唯頌第二舉別釋總也。但上釋中自",
    "T33n1715_004:0612c09": "有二，第一悔昔不取大，今不頌也。第二悔",
    "T33n1715_004:0612c10": "昔取小，今者頌之也。上言「而我等不解方便",
    "T33n1715_004:0612c11": "隨宜所說，遇便信受思惟取證」，今就此五行",
    "T33n1715_004:0612c12": "偈中自分為三，初有兩行偈，正頌上悔昔取",
    "T33n1715_004:0612c13": "小；第二從「而今乃自覺」下有二行偈，明今日",
    "T33n1715_004:0612c14": "得解；第三「佛於大眾中」下一行，明惡滅也。",
    "T33n1715_004:0612c15": "就第二今日得解中有二：初「而今乃自覺非",
    "T33n1715_004:0612c16": "是實滅度」，此半行明解權；第二「若得作佛時」",
    "T33n1715_004:0612c17": "下一行半，明解顯一也。「初聞佛所說」此下",
    "T33n1715_004:0612c18": "有六行半偈，是第三義出，不頌上長行。何以",
    "T33n1715_004:0612c19": "得知？長行中明昔日有疑，不明今日新疑除，",
    "T33n1715_004:0612c20": "上〈方便品〉明權智難測、實智甚深。又言「佛以",
    "T33n1715_004:0612c21": "方便力示以三乘教」，藉此生疑惑之心；但",
    "T33n1715_004:0612c22": "聞上廣說開三顯一、此疑得除。就此六行半",
    "T33n1715_004:0612c23": "偈中自有兩段，今「初聞佛所說心中不驚疑」",
    "T33n1715_004:0612c24": "下一偈，先出疑惑之心；第二從「佛以種種緣」",
    "T33n1715_004:0612c25": "下五行半，廣明疑除。今就此五行半中自有",
    "T33n1715_004:0612c26": "三階：初一行偈正總明疑除也。第二「佛說",
    "T33n1715_004:0612c27": "過去世無量滅度佛」下三行，引三世佛皆先三",
    "T33n1715_004:0612c28": "後一，別出除疑之教。第三「世尊說實道」下",
    "T33n1715_004:0612c29": "一行半偈總結疑除也。「聞佛柔軟音」此下",
    "T33n1715_004:0613a01": "兩行半偈是第四，頌上長行中第三結領解",
    "T33n1715_004:0613a02": "也。但上長行中本有二：一者結昔之憂，今者",
    "T33n1715_004:0613a03": "略不頌也，唯頌第二結今日之喜。但上結今",
    "T33n1715_004:0613a04": "日喜中本有二階：一者明惡事去故喜，二者",
    "T33n1715_004:0613a05": "明好事來故喜。今此兩行半偈亦分為二：",
    "T33n1715_004:0613a06": "今初「聞佛柔軟音」下一行半，頌上第一惡事去",
    "T33n1715_004:0613a07": "故喜，上言而今從佛聞如是法斷諸疑悔也。",
    "T33n1715_004:0613a08": "後偈頌第二言「今日乃知真是佛子，從佛口生",
    "T33n1715_004:0613a09": "從法化生得佛法分也」。「爾時舍利弗」，法說",
    "T33n1715_004:0613a10": "開三顯一化上根人中本有四段，此下是第",
    "T33n1715_004:0613a11": "三段明如來述成上根人得解之相。本言四",
    "T33n1715_004:0613a12": "段之中例開為二，此中有二者，第一「佛告",
    "T33n1715_004:0613a13": "舍利弗」先述古，第二述今，從「我今還欲令汝",
    "T33n1715_004:0613a14": "憶念本願」下是也。「舍利弗汝於未來世」此",
    "T33n1715_004:0613a15": "下是第四段，即為上根人授記。就中亦有二",
    "T33n1715_004:0613a16": "者，第一盡偈以來正為舍利弗受記，第二",
    "T33n1715_004:0613a17": "從大眾見舍利弗得記仍起隨喜供養，比知歡",
    "T33n1715_004:0613a18": "喜。然舍利弗記有長行與偈頌也，只就長",
    "T33n1715_004:0613a19": "行中有八重：第一記行因；第二「當得作佛」下",
    "T33n1715_004:0613a20": "記得通別二號也；第三「國名離垢」下記國",
    "T33n1715_004:0613a21": "土；第四「華光如來亦以三乘教化眾生」下釋物",
    "T33n1715_004:0613a22": "疑也；第五「其劫名大寶莊嚴」下記人物；第六",
    "T33n1715_004:0613a23": "「舍利弗華光佛壽」下記壽命長短；第七「華光",
    "T33n1715_004:0613a24": "如來過十二小劫」下記其後佛；第八「華光佛滅",
    "T33n1715_004:0613a25": "度之後」下記像正二法也。上第四釋物疑，疑",
    "T33n1715_004:0613a26": "言華光佛國土純淨，所化之人皆是菩薩大",
    "T33n1715_004:0613a27": "士，則菩薩大士初不聞三乘之名，今何故言",
    "T33n1715_004:0613a28": "以三乘法教化眾生耶？解釋者言：「華光佛所",
    "T33n1715_004:0613a29": "化實是菩薩大士，所以說三乘者，此則遂大",
    "T33n1715_004:0613b01": "士位懷之意。何者？菩薩位心，應為說四諦者",
    "T33n1715_004:0613b02": "為說四諦，應說十二因緣者為說因緣，堪聞",
    "T33n1715_004:0613b03": "六度者為說六度。今華光佛為說三乘法用，",
    "T33n1715_004:0613b04": "故言以本願故說三乘法也。」「爾時四部眾」",
    "T33n1715_004:0613b05": "此下是第二，明諸天見舍利弗得記故歡喜。",
    "T33n1715_004:0613b06": "所以歡喜者正言心平等，今身子既得記，冀",
    "T33n1715_004:0613b07": "我亦在斯例，是故歡喜也。就中自有長行與",
    "T33n1715_004:0613b08": "偈也。亦就長行中自有二：第一明大眾見舍",
    "T33n1715_004:0613b09": "利弗得受記，第二正明歡喜，就中有三，「心",
    "T33n1715_004:0613b10": "大歡喜」一句明意業歡喜，「各各脫身所著上",
    "T33n1715_004:0613b11": "衣」下明身業供養，「而作是言」下明口業讚歎",
    "T33n1715_004:0613b12": "也。偈中有三三偈半明聞法歡喜，次兩行偈",
    "T33n1715_004:0613b13": "明見受記故喜，次一偈明迴向也。「爾時",
    "T33n1715_004:0613b14": "舍利弗白佛言，我今無復疑悔」，〈譬喻品〉應在此",
    "T33n1715_004:0613b15": "初，所以在卷首者意如前述也。但明因中有",
    "T33n1715_004:0613b16": "四段：第一略明開三顯一動執生疑，第二",
    "T33n1715_004:0613b17": "懷疑致請，第三廣明開三顯一斷疑生信，",
    "T33n1715_004:0613b18": "第四別流通因也。今者故是第三廣說開三",
    "T33n1715_004:0613b19": "顯一斷疑生信。段本有三，即化三根人為三",
    "T33n1715_004:0613b20": "段，法說開三顯一化上根人已訖，自此下竟",
    "T33n1715_004:0613b21": "〈四大弟子受記品〉是第二段，譬說開三顯一化",
    "T33n1715_004:0613b22": "中根人。就此譬說化中根人自有四段，即",
    "T33n1715_004:0613b23": "是四品為四段：第一此〈譬喻品〉一品，正明如",
    "T33n1715_004:0613b24": "來為中根人譬說開三顯一同歸之理，正化",
    "T33n1715_004:0613b25": "中根人也。第二〈信解品〉明中根人領解也。",
    "T33n1715_004:0613b26": "第三〈藥草喻品〉明如來述成中根人得解之",
    "T33n1715_004:0613b27": "相。第四〈受記品〉明如來為中根人受記也。又",
    "T33n1715_004:0613b28": "就此四段之中各開為二，今且就第一正譬",
    "T33n1715_004:0613b29": "說開三顯一中有二者：第一先明舍利弗為",
    "T33n1715_004:0613c01": "中根人更請佛譬說也；第二明如來答請即",
    "T33n1715_004:0613c02": "為譬說開三顯一之義也。舍利弗所以為中",
    "T33n1715_004:0613c03": "下根人請者凡有二意：一言此中下根人雖",
    "T33n1715_004:0613c04": "復識有利鈍，然頒類是同，今上既在先得解，",
    "T33n1715_004:0613c05": "云何直置其頒類不解同歸之義？為此意故",
    "T33n1715_004:0613c06": "請佛為說也。二者如來上既記上根得佛，然",
    "T33n1715_004:0613c07": "昔是聲聞今成菩薩，菩薩之德必有兩心，自",
    "T33n1715_004:0613c08": "行則遠求佛果，化他則廣濟眾生，備此二意，",
    "T33n1715_004:0613c09": "是故為中下根人重請佛說也。今就兩段",
    "T33n1715_004:0613c10": "之中各開為三。請中有三者，將欲為中根",
    "T33n1715_004:0613c11": "人請佛重說開三顯一之義，是故第一先自",
    "T33n1715_004:0613c12": "陳己解，正由己解同歸之理，是故得菩提之",
    "T33n1715_004:0613c13": "記也。第二即牒出未解之徒，從「是諸千二百」",
    "T33n1715_004:0613c14": "下，是第三結請也。第二明此學人皆未解人",
    "T33n1715_004:0613c15": "亦何啻千二百人，今止舉此以為請端也。",
    "T33n1715_004:0613c16": "「離我見」即是身見也。「及有無見」者即斷常二見",
    "T33n1715_004:0613c17": "也。「等」者即是見取、戒取也。此諸人等聞佛開",
    "T33n1715_004:0613c18": "三顯一，相與皆以理惑教、以教惑理，自疑所得",
    "T33n1715_004:0613c19": "為是為非，故言「皆墮疑惑」也。從「善哉世尊願",
    "T33n1715_004:0613c20": "為四眾說其因緣令離疑悔」是第三結請。",
    "T33n1715_004:0613c21": "「爾時佛告舍利弗」自此下是第三答，亦有三段",
    "T33n1715_004:0613c22": "者，第一是譬說緣起，第二從「若國邑聚落」以",
    "T33n1715_004:0613c23": "下盡一百行偈以來，正是譬說開三顯一化中",
    "T33n1715_004:0613c24": "根人，但中根之徒既解同歸之理，自知必得",
    "T33n1715_004:0613c25": "佛，是故第三從「汝舍利弗我此法印」以下盡",
    "T33n1715_004:0613c26": "品有六十五行偈，即獎勸中根人受行也。又",
    "T33n1715_004:0613c27": "就此三段之中各開為二。緣起中二者：第一",
    "T33n1715_004:0613c28": "竟「皆為化菩薩故」，對舍利弗呵中根凡夫；第",
    "T33n1715_004:0613c29": "二許為譬說同歸之理。所以第一先呵者，此",
    "T33n1715_004:0614a01": "則發起中根之徒忿擊之心，令其因忿致啟。",
    "T33n1715_004:0614a02": "夫有心識者同歸作佛，然理唯一致無三差",
    "T33n1715_004:0614a03": "別。上已具明何事不解，就此第一自有三意：",
    "T33n1715_004:0614a04": "「以種種因緣」下明教一，「皆為阿耨多羅三藐三",
    "T33n1715_004:0614a05": "菩提耶」者明果一，「是諸所說皆為化菩薩故」",
    "T33n1715_004:0614a06": "者明人一也。若便呵之太過，容生羞恥之心，",
    "T33n1715_004:0614a07": "或起退墮之意，由我是佛弟子，是故致此呵",
    "T33n1715_004:0614a08": "嘖，是故第二從「舍利弗今當復以譬喻更明",
    "T33n1715_004:0614a09": "斯義，諸有智者以譬喻得解」，此則明佛許為",
    "T33n1715_004:0614a10": "譬說同歸之理。雖然人根有利鈍之殊，解悟",
    "T33n1715_004:0614a11": "有前後之別，汝今尚未解，我當更譬說。就",
    "T33n1715_004:0614a12": "此第二自有二，「然舍利弗」下正許譬說，次",
    "T33n1715_004:0614a13": "「諸有智者」下歎中根人也。聖人洞見物情，是",
    "T33n1715_004:0614a14": "故與奪得時，前呵後許意致如此。第二正譬",
    "T33n1715_004:0614a15": "中有二者：第一是長行，第二是百偈重頌也。",
    "T33n1715_004:0614a16": "第三六十五行偈獎勸中根人，有二者：然獎",
    "T33n1715_004:0614a17": "勸之意秖明弘經益物自行化他，種同歸之因、",
    "T33n1715_004:0614a18": "感圓極妙果，是故第一言「汝舍利弗我此法",
    "T33n1715_004:0614a19": "印」一行偈，先出所弘之經即是是《法華》；第二",
    "T33n1715_004:0614a20": "從「在所遊方勿妄宣傳」盡品有六十四行偈，",
    "T33n1715_004:0614a21": "正獎勸受行弘經益物。但前化上根人中，勸",
    "T33n1715_004:0614a22": "令行因復勸慕果，今此卷末唯勸行因不勸",
    "T33n1715_004:0614a23": "慕果，但慕果之心易生，行因之意難立。何以",
    "T33n1715_004:0614a24": "知然？如世間人無不貪樂高官重位自在富",
    "T33n1715_004:0614a25": "樂，然此等皆是報果不空來必由因感，及至",
    "T33n1715_004:0614a26": "苦行修道蓋不足言，是故唯勸行因，意況如",
    "T33n1715_004:0614a27": "此也。「舍利弗若國邑聚落」自此下盡一百",
    "T33n1715_004:0614a28": "行偈，是第二正為中根人譬說開三顯一，亦",
    "T33n1715_004:0614a29": "有兩段，如向所明第一是長行，第二是偈頌。",
    "T33n1715_004:0614b01": "今就長行之中自有兩段：第一是開譬，第二",
    "T33n1715_004:0614b02": "是合譬。今就開譬之中凡開十譬，即譬上方",
    "T33n1715_004:0614b03": "便品中十種法說也。十譬者：第一從「若國邑",
    "T33n1715_004:0614b04": "聚落」竟「或至三十在此宅中」，名為宅主，亦詺",
    "T33n1715_004:0614b05": "為總譬，總譬諸佛縱論三世、橫辨十方，故言總",
    "T33n1715_004:0614b06": "也。自餘九譬唯明釋迦。若如此者唯有二",
    "T33n1715_004:0614b07": "譬，今總別合數，故有十譬也。今者第一舊言",
    "T33n1715_004:0614b08": "宅體，今意不然也。此即譬上〈方便品〉中「今我",
    "T33n1715_004:0614b09": "亦如是安隱眾生故」下有兩行偈，明釋迦同",
    "T33n1715_004:0614b10": "諸佛先三後一，明化主義也。第二從「長者見",
    "T33n1715_004:0614b11": "是大火」竟「無求出意」，呼曰長者見火譬，此則",
    "T33n1715_004:0614b12": "譬上〈方便品〉中「舍利弗當知我以佛眼觀」有四",
    "T33n1715_004:0614b13": "偈，明佛在法身地，見眾生為五濁所昏。第",
    "T33n1715_004:0614b14": "三從「舍利弗是長者作是思惟，我身手有力」竟",
    "T33n1715_004:0614b15": "「視父而已」，詺為長者救子不得譬，此即譬上",
    "T33n1715_004:0614b16": "〈方便品〉中「我始坐道場」六行半偈，明佛用大乘",
    "T33n1715_004:0614b17": "化眾生不得之意也。第四從「爾時長者即作",
    "T33n1715_004:0614b18": "是念，此舍已為大火所燒」竟「諍出火宅」，詺為",
    "T33n1715_004:0614b19": "長者用三車救子得譬，此即譬上〈方便品〉中",
    "T33n1715_004:0614b20": "「尋念過去佛所行方便力」有十一行偈，明如",
    "T33n1715_004:0614b21": "來用三乘化得眾生。第五從「是時長者見諸",
    "T33n1715_004:0614b22": "子等，安隱得出竟無復障礙」，詺為長者見子免",
    "T33n1715_004:0614b23": "難譬，即譬上〈方便品〉中第五「舍利弗當知我",
    "T33n1715_004:0614b24": "見佛子等志求佛道者」一行偈，明如來見眾",
    "T33n1715_004:0614b25": "生五濁障除、大乘機發。第六從「言其心泰然",
    "T33n1715_004:0614b26": "歡喜踊躍」二句，詺為長者見子出難故歡喜，",
    "T33n1715_004:0614b27": "此即超為〈方便品〉中第七作譬。上言「我即作",
    "T33n1715_004:0614b28": "是念如來所以出」下有兩行一句偈，明如來",
    "T33n1715_004:0614b29": "見五濁眾生大乘機發故歡喜也。第七從「時",
    "T33n1715_004:0614c01": "諸子等各白父言，父先所許羊車鹿車牛車，願",
    "T33n1715_004:0614c02": "時賜與」，詺為諸子索車譬，追為上〈方便品〉中",
    "T33n1715_004:0614c03": "第六作譬。上言「咸以恭敬心皆來至佛所」一",
    "T33n1715_004:0614c04": "偈，明三乘人索果迴換之意，至下當釋。第",
    "T33n1715_004:0614c05": "八從「舍利弗爾時長者各賜諸子等一大車」以",
    "T33n1715_004:0614c06": "下，詺為長者賜大車譬，此即譬上〈方便品〉中",
    "T33n1715_004:0614c07": "第八「於諸菩薩中，正直捨方便，但說無上道」有",
    "T33n1715_004:0614c08": "三句偈，佛為三乘人說《法華》記其得佛。第",
    "T33n1715_004:0614c09": "九從「是時諸子各乘大車得未曾有非本所望」，",
    "T33n1715_004:0614c10": "詺為諸子得大車故歡喜譬，即譬上〈方便品〉",
    "T33n1715_004:0614c11": "中第九「菩薩聞是法疑網皆已除，千二百羅漢",
    "T33n1715_004:0614c12": "悉亦當作佛」，明三乘人受行大乘之義。第",
    "T33n1715_004:0614c13": "十從「舍利弗於汝意云何」下，明長者先許小車",
    "T33n1715_004:0614c14": "今與大車，名不虛妄譬，譬上〈方便品〉中第十",
    "T33n1715_004:0614c15": "「汝等勿有疑我為諸法王」一行半偈，明如來",
    "T33n1715_004:0614c16": "教法不虛妄，初始許小終即與大，乘有虛妄不",
    "T33n1715_004:0614c17": "虛妄意，至下當釋。今就第一宅主譬亦",
    "T33n1715_004:0614c18": "名總譬，明釋迦同諸佛先三後一化五濁眾",
    "T33n1715_004:0614c19": "生，以類相從凡有六義即為六階：第一正明",
    "T33n1715_004:0614c20": "宅主同，第二明化處同，第三明化門同，第四明",
    "T33n1715_004:0614c21": "所化人同，第五明所救事同，第六明受化者同",
    "T33n1715_004:0614c22": "也。何者？初明釋迦同諸佛為化主，即是長者",
    "T33n1715_004:0614c23": "義。第二明化處同者，此化主同應在三界，",
    "T33n1715_004:0614c24": "然此三界繫屬如來，即是長者有一大宅義。",
    "T33n1715_004:0614c25": "第三明化門同者，然五濁眾生反流盡源之",
    "T33n1715_004:0614c26": "時，要藉如來言教，此言教之用能通眾生出",
    "T33n1715_004:0614c27": "苦海之宅到妙樂之所，即是長者之宅唯有",
    "T33n1715_004:0614c28": "一門。第四明所化人同者，所教化者是五道",
    "T33n1715_004:0614c29": "眾生，即是長者宅中有五百人義。第五出",
    "T33n1715_004:0615a01": "所救事同者，三界眾生備為五濁八苦所煎迫，",
    "T33n1715_004:0615a02": "即是長者宅中有火。第六明受化者同者，五",
    "T33n1715_004:0615a03": "道眾生所可正受化者有三乘根性，三乘根性",
    "T33n1715_004:0615a04": "即是三十子義無異；人雖五百然與長者非",
    "T33n1715_004:0615a05": "盡天性，至於天性相關者有三十人也。今",
    "T33n1715_004:0615a06": "者六義之中唯宅主同，是上法說中有，餘五",
    "T33n1715_004:0615a07": "義今譬說方有也。先明宅主，總明十方諸",
    "T33n1715_004:0615a08": "佛皆化五濁眾生同，是一長者義。今就第",
    "T33n1715_004:0615a09": "一宅主義中自有三：一者明長者名住處，二",
    "T33n1715_004:0615a10": "者正出宅主，三者歎其德。又此三段中前一",
    "T33n1715_004:0615a11": "後一各有三意，中間唯一。初段中三者：一者",
    "T33n1715_004:0615a12": "先明長者於一國有名，二者明於一邑中有",
    "T33n1715_004:0615a13": "名，三者明長者於一聚落中有名。問者言：「何",
    "T33n1715_004:0615a14": "不從狹至廣，今乃從廣至狹？」解釋者言：「為欲",
    "T33n1715_004:0615a15": "從疎至密，是故從廣至狹。如人於一國得名，",
    "T33n1715_004:0615a16": "然外傳易為音響，未若於一門一郡知其虛",
    "T33n1715_004:0615a17": "實，雖復令名播於州郡，未若一隣一里知其",
    "T33n1715_004:0615a18": "有德。內合為義者，橫語十方世界六道四生，",
    "T33n1715_004:0615a19": "縱談無間以上金剛以還，如來德被有識、恩",
    "T33n1715_004:0615a20": "潤蒼生，如長者於國中有德。若但取十方諸",
    "T33n1715_004:0615a21": "佛一應化道所及處，如釋迦王三千大千等，",
    "T33n1715_004:0615a22": "猶如長者於邑中有德。又的論娑婆南閻浮",
    "T33n1715_004:0615a23": "提如來於中利益，如聚落有德也。」「有大長者」，",
    "T33n1715_004:0615a24": "此是第二正出宅主也。未必年杇稱為長者，",
    "T33n1715_004:0615a25": "唯取有德有行之義也。「其年衰邁」此下是第",
    "T33n1715_004:0615a26": "三歎長者有德，自有三重：第一歎長者內德，",
    "T33n1715_004:0615a27": "第二歎長者外德，第三歎長者眷屬也。今者",
    "T33n1715_004:0615a28": "第一「其年衰邁」，此歎長者內德。夫老人必多",
    "T33n1715_004:0615a29": "識悉，此明如來三達洞照是事皆知，唯取多",
    "T33n1715_004:0615b01": "識悉往古，故以衰邁為譬主。次言「財富無量",
    "T33n1715_004:0615b02": "亦有田宅」，是第二歎長者外德，正明七珍豐",
    "T33n1715_004:0615b03": "盈蔭蓋孤貧，此明如來外化之德無盡，是",
    "T33n1715_004:0615b04": "故有四攝度人慈悲救物也。夫養命稱田、安",
    "T33n1715_004:0615b05": "身為宅，明如來能生眾生功德智慧如田，示",
    "T33n1715_004:0615b06": "物修行之方如宅，是故《大涅槃經》云：「立一切",
    "T33n1715_004:0615b07": "眾生於五戒十善業」，此之謂也。「及諸僮僕」此",
    "T33n1715_004:0615b08": "是第三歎長者眷屬，聲聞辟支佛狹心短志，",
    "T33n1715_004:0615b09": "猶若僮僕也。「其家廣大」此是第二義，明長者",
    "T33n1715_004:0615b10": "之宅。宅以安身為義，如來應在三界，三界",
    "T33n1715_004:0615b11": "繫屬如來仍以所化為宅，是故《維摩經》言：「眾",
    "T33n1715_004:0615b12": "生是菩薩淨土」，明菩薩所化眾生仍以眾生",
    "T33n1715_004:0615b13": "為土。今明如來化三界以三界為宅，然則",
    "T33n1715_004:0615b14": "三界彌博，故言廣大也。「唯有一門」此是第三",
    "T33n1715_004:0615b15": "義，宅雖廣大秖有一門通人出入，今呼佛教",
    "T33n1715_004:0615b16": "為門，但三界眾生反流之始，會藉如來言教，",
    "T33n1715_004:0615b17": "然後出離生死必到菩提，然則五時言教為",
    "T33n1715_004:0615b18": "門莫二，故言一也。「多諸人眾」此下是第四義，",
    "T33n1715_004:0615b19": "明長者宅中有五百餘人，內合三界之中以",
    "T33n1715_004:0615b20": "類相從，凡有五道眾生也。「堂閣朽故」此是第",
    "T33n1715_004:0615b21": "五義，明出所救事，明長者宅中有火。內合為",
    "T33n1715_004:0615b22": "義者，明三界之中備有五濁八苦，煎逼眾生。",
    "T33n1715_004:0615b23": "就中有二，將明火起，先敘所燒之物，正明因",
    "T33n1715_004:0615b24": "薪火傳，第二「周匝俱時歘然火起」句正明火",
    "T33n1715_004:0615b25": "起，今者第一明欲界如堂，色無色界如閣也。",
    "T33n1715_004:0615b26": "然三界眾生皆為生老病死無常所逼遷，故言",
    "T33n1715_004:0615b27": "朽故也。三界眾生四大為牆壁，但此四大之",
    "T33n1715_004:0615b28": "身皆念念生滅，故言頹落也。命如柱根，但此",
    "T33n1715_004:0615b29": "命為善根所招，是故念念無常，故言腐敗也。",
    "T33n1715_004:0615c01": "識如梁棟，有心識者呼為眾生，是故眾生以",
    "T33n1715_004:0615c02": "心識為主，然此心識取緣，亦剎那生滅，故言",
    "T33n1715_004:0615c03": "傾危也。「周匝俱時」以下，此第二正明火起。",
    "T33n1715_004:0615c04": "「周匝俱時」者，四生之中皆有五濁八苦也。「歘",
    "T33n1715_004:0615c05": "然火起」者，正明火起。外譬為義者，正由長者",
    "T33n1715_004:0615c06": "不在，致令宅中火起。下偈中「言其人近出未",
    "T33n1715_004:0615c07": "久之間」，內合如來已曾化此眾生令折伏煩",
    "T33n1715_004:0615c08": "惱，于時已作得度因緣，但感緣既盡如來餘",
    "T33n1715_004:0615c09": "方教化，然眾生更起三毒煩惱，非本意所期，",
    "T33n1715_004:0615c10": "故言歘然火起也。「長者諸子」此下第六義，明",
    "T33n1715_004:0615c11": "五百人中有與長者天性相關者，有三十子，",
    "T33n1715_004:0615c12": "內合明如來所化有三乘根性入三界中也。",
    "T33n1715_004:0615c13": "「長者見是大火從四面起」此下竟「無求出意」是",
    "T33n1715_004:0615c14": "第二長者見火譬，此即譬上〈方便品〉中第二",
    "T33n1715_004:0615c15": "「舍利弗當知我以佛眼觀」下有四行偈，明如",
    "T33n1715_004:0615c16": "來在法身地見眾生為五濁八苦所昏。但上",
    "T33n1715_004:0615c17": "〈方便品〉中有三段：第一明能見，第二明所見，",
    "T33n1715_004:0615c18": "第三起悲愍之心。今此譬中亦作三段譬上",
    "T33n1715_004:0615c19": "三段：第一言「長者見」明能見，即譬上〈方便",
    "T33n1715_004:0615c20": "品〉中「舍利當知我以佛眼觀」是也。「是大火從",
    "T33n1715_004:0615c21": "四面起」此是第二明所見，即譬上「見六道眾",
    "T33n1715_004:0615c22": "生貧窮無福慧」備明佛見五濁，今明四生眾",
    "T33n1715_004:0615c23": "生備有五濁，皆起煩惱，故言從四面起也。「即",
    "T33n1715_004:0615c24": "大驚怖」此下是第三階，明長者既見宅中火起",
    "T33n1715_004:0615c25": "燒逼諸子，便起驚怖之心，此即譬上〈方便品〉",
    "T33n1715_004:0615c26": "譬本之中第三階「為是眾生故而起大悲心」，",
    "T33n1715_004:0615c27": "明如來既見眾生為五濁所昏，起悲愍之心。",
    "T33n1715_004:0615c28": "就中有三，第一「即大驚怖」一句，正為大悲作",
    "T33n1715_004:0615c29": "譬；第二「而作是念」下竟「安隱得出」，明不自為；",
    "T33n1715_004:0616a01": "第三「而諸子等」下竟「怖」，出所為人。今言「即大驚",
    "T33n1715_004:0616a02": "怖」者，悲意忽至因之為驚，內合如來昔日已",
    "T33n1715_004:0616a03": "於二萬億佛所曾教化眾生，于時已作得度",
    "T33n1715_004:0616a04": "因，自爾已後更復貪著五塵廣起煩惱，失昔",
    "T33n1715_004:0616a05": "日之解，悲意之事，故言驚也。非唯直失解",
    "T33n1715_004:0616a06": "而已，亦恐眾生廣起煩惱斷絕善根成一闡提，",
    "T33n1715_004:0616a07": "墮三途彌劫受苦，故言怖也。「而作是念我",
    "T33n1715_004:0616a08": "雖能於此所燒之門安隱得出」者，是第二明怖",
    "T33n1715_004:0616a09": "不自為。「上言詺佛教為門，今者何故此門被",
    "T33n1715_004:0616a10": "燒耶？」解言：「乃是詺佛教為門，不言此教被燒，",
    "T33n1715_004:0616a11": "但教所化眾生自是被燒，故如彼一門立大學",
    "T33n1715_004:0616a12": "門，云何不言兩板雙扇讀書解義耶？故知",
    "T33n1715_004:0616a13": "一門中人解義讀書也。」「安隱得出」者，明如來",
    "T33n1715_004:0616a14": "昔日親藉大乘之教，離三界八苦成就種覺，故",
    "T33n1715_004:0616a15": "言安隱得出也。「而諸子等」以下是第三出怖",
    "T33n1715_004:0616a16": "所為人，眾生貪染五塵，故言樂著終日運役",
    "T33n1715_004:0616a17": "三業無一可記，故言戲也。不覺五濁八苦為",
    "T33n1715_004:0616a18": "逼，若使覺九十八使是失，便怖畏三途之苦，",
    "T33n1715_004:0616a19": "祇由不覺故不知、不驚怖也。「舍利弗是長",
    "T33n1715_004:0616a20": "者作是思惟」此下竟「視父而已」，是第三明長者",
    "T33n1715_004:0616a21": "救子不得譬，即譬上〈方便品〉中第三「我始坐",
    "T33n1715_004:0616a22": "道場」下六行半偈，明如來用大乘化眾生不",
    "T33n1715_004:0616a23": "得。但上譬本之中有三段，第一言「我始坐",
    "T33n1715_004:0616a24": "道場觀樹亦經行」半行偈，明如來用大乘化眾",
    "T33n1715_004:0616a25": "生不得之處，今者不為作譬也。第二言「於",
    "T33n1715_004:0616a26": "三七日中思惟如此事」半行，明如來用大乘",
    "T33n1715_004:0616a27": "化眾生不得之時節，今者亦不為作譬也。",
    "T33n1715_004:0616a28": "唯為第三正用大乘化眾生不得作譬，然此",
    "T33n1715_004:0616a29": "意本非涉言教，正明如來之意作大乘化道方",
    "T33n1715_004:0616b01": "法。上第三正化不得中本有三段，第一用",
    "T33n1715_004:0616b02": "大乘擬宜，第二無大乘機，第三息大乘化。",
    "T33n1715_004:0616b03": "今者亦具足為此二段作譬，但譬意既委悉，",
    "T33n1715_004:0616b04": "宜開為兩段：第一作勸教，第二從「我當為說",
    "T33n1715_004:0616b05": "怖畏之事」下，作誡教也。如來在世雖復言滿",
    "T33n1715_004:0616b06": "三千、形遍六道，大而為論不出誡、勸兩途，",
    "T33n1715_004:0616b07": "是故出世之始，仍言諸惡莫作眾善奉行，眾",
    "T33n1715_004:0616b08": "善奉行即是大慈勸善，諸惡莫作即是大悲誡",
    "T33n1715_004:0616b09": "惡，是故慈欲與樂勸令行善，悲能拔苦誡令",
    "T33n1715_004:0616b10": "斷惡，故如昔說苦集兩諦，即是大悲誡惡，",
    "T33n1715_004:0616b11": "次明滅道二理，即是大慈勸善。今此譬意亦",
    "T33n1715_004:0616b12": "復如是。就此勸誡之中各有三段，皆擬上譬",
    "T33n1715_004:0616b13": "本中三段者，第一先以勸教擬宜，第二即",
    "T33n1715_004:0616b14": "明諸子無有堪受勸之機，第三息勸教也。",
    "T33n1715_004:0616b15": "今明勸教擬宜，即譬上〈方便品〉中言「我所得智",
    "T33n1715_004:0616b16": "慧微妙最第一」以大乘擬宜。上唯明智慧，今",
    "T33n1715_004:0616b17": "此譬中廣明智之與境，故就此擬宜譬中自",
    "T33n1715_004:0616b18": "有二：第一是「長者作是思惟我身手有力」者，",
    "T33n1715_004:0616b19": "先明長者以身手救濟，內合明如來思惟法",
    "T33n1715_004:0616b20": "身有應之功、智慧有濟拔之力；第二言「當",
    "T33n1715_004:0616b21": "以衣裓若以机案從舍出之」，此正明慈念彌",
    "T33n1715_004:0616b22": "至，欲以衣裓裹子，欲以机案擎之，內合如",
    "T33n1715_004:0616b23": "來正用大乘勸教擬宜，衣裓譬大乘因，机案",
    "T33n1715_004:0616b24": "譬大乘果，欲明如來既有智慧身手以大乘",
    "T33n1715_004:0616b25": "因與眾生，欲以大乘果與眾生令出也。「復",
    "T33n1715_004:0616b26": "更思惟」此是第二，明諸子無有堪受勸之機，",
    "T33n1715_004:0616b27": "即譬上〈方便品〉中第二階，眾生諸根鈍著樂",
    "T33n1715_004:0616b28": "癡所盲如斯之等類，云何而可度？此中有二：",
    "T33n1715_004:0616b29": "第一明大教於其人無用，第二正明無大機。",
    "T33n1715_004:0616c01": "今者第一「此舍唯有一門而復狹小」者，明大",
    "T33n1715_004:0616c02": "乘教之門于時不化得眾生出離三界，此教",
    "T33n1715_004:0616c03": "門於其無用，不能容受義稱狹小也。問者",
    "T33n1715_004:0616c04": "言：「門自狹小不能通諸子得出，何關諸子不",
    "T33n1715_004:0616c05": "肯出耶？」解釋者言：「經文自言諸子幼稚未",
    "T33n1715_004:0616c06": "有所識，不肯從門出；若有識有知，豈應在門",
    "T33n1715_004:0616c07": "內為火所燒？但于時大乘教於眾生無用，義",
    "T33n1715_004:0616c08": "成狹小也。」「諸子幼稚」下，第二正明無機。就中",
    "T33n1715_004:0616c09": "有二：第一「諸子幼稚」者，明眾生有天人五戒",
    "T33n1715_004:0616c10": "十善小機也。「未有所識」者，此是第二意正明",
    "T33n1715_004:0616c11": "眾生無大乘機，故言未有所識。若不舉其",
    "T33n1715_004:0616c12": "有小，無以顯其無大也。上擬宜中第三「爾時",
    "T33n1715_004:0616c13": "諸梵王」下引證，證無大機，今者不為作譬也。",
    "T33n1715_004:0616c14": "「戀著戲處」此下是第三，明長者息勸教，此即",
    "T33n1715_004:0616c15": "譬上〈方便品〉中第三階「我即自思惟，若但讚",
    "T33n1715_004:0616c16": "佛乘，眾生沒在苦，不能信是法，破法不信故，墜",
    "T33n1715_004:0616c17": "於三惡道，我寧不說法，疾入於涅槃」。「或當墮",
    "T33n1715_004:0616c18": "落為火所燒」者，明眾生既無有求大之心，若",
    "T33n1715_004:0616c19": "強以大乘化已，或能轉生誹謗，墮落三途，故",
    "T33n1715_004:0616c20": "言為火所燒也。「我當為說怖畏之事，此舍",
    "T33n1715_004:0616c21": "已燒宜時疾出，無令為火之所燒害」，自此下是",
    "T33n1715_004:0616c22": "第二作大乘誡教，然誡之為義，即說苦言迫",
    "T33n1715_004:0616c23": "之。此中有三段，亦譬上法說中三段，第一先",
    "T33n1715_004:0616c24": "用誡教擬宜，第二明諸子無有堪受誡之機，",
    "T33n1715_004:0616c25": "第三明長者息誡勅之教。今言擬宜者，還",
    "T33n1715_004:0616c26": "譬上〈方便品〉中第一言「我所得智慧微妙最第",
    "T33n1715_004:0616c27": "一」，明如來用大乘擬宜眾生。此中自有兩",
    "T33n1715_004:0616c28": "階：一者先明長者思惟作誡勅之教，明如",
    "T33n1715_004:0616c29": "來思惟欲為眾生說三界之中有五濁八苦生",
    "T33n1715_004:0617a01": "老病死逼之，令厭也。第二正明擬宜。問者",
    "T33n1715_004:0617a02": "言：「如來種智洞見物情，承機赴感義在一時，",
    "T33n1715_004:0617a03": "方言思惟，將不乖種智之明、貶三達之照耶？」",
    "T33n1715_004:0617a04": "解釋者言：「若論實處本絕言像，今據迹涉形",
    "T33n1715_004:0617a05": "不無此義。若使怪言如來方復思惟作誡勸",
    "T33n1715_004:0617a06": "之教者，亦應怪言有丈六之體，亦應疑上於",
    "T33n1715_004:0617a07": "三七日中思惟。丈六三七曾不厝疑，何意",
    "T33n1715_004:0617a08": "忽怪作誡教耶？此意明如來大悲之意不已，",
    "T33n1715_004:0617a09": "攝救之心彌至，善始令終常為大乘也。」「作",
    "T33n1715_004:0617a10": "是念已如所思惟具告諸子，汝等速出」此下，",
    "T33n1715_004:0617a11": "正明長者用誡教擬宜，內合正明如來用大",
    "T33n1715_004:0617a12": "乘誡教擬宜眾生也。「父雖憐愍」此下，是第二",
    "T33n1715_004:0617a13": "明眾生無有堪受誡教之機，自有二，第一「父",
    "T33n1715_004:0617a14": "雖憐愍善言誘喻」標牒上句，第二「而諸子等",
    "T33n1715_004:0617a15": "不肯信受，不驚不畏」以下正明無大機，即",
    "T33n1715_004:0617a16": "譬上眾生諸根鈍著樂癡所盲如斯諸等類，云",
    "T33n1715_004:0617a17": "何而可度？無有大乘機也。亦不為引證作",
    "T33n1715_004:0617a18": "譬也。「但東西走戲視父而已」，此是第三即息",
    "T33n1715_004:0617a19": "誡勅之教。南北是縱，東西為橫，若使眾生",
    "T33n1715_004:0617a20": "心用與大下道理相附，則如南北之縱，祇由",
    "T33n1715_004:0617a21": "眾生不會真理於生死之中，橫理用心譬如",
    "T33n1715_004:0617a22": "東西也。馳騁五塵之中呼之為走，雖復運",
    "T33n1715_004:0617a23": "動三業無善可冀，稱之為戲。唯有感見丈六",
    "T33n1715_004:0617a24": "之機，故言視父。無有感說大乘之機，故言而",
    "T33n1715_004:0617a25": "已。「爾時長者即作是念，此舍已為大火所",
    "T33n1715_004:0617a26": "燒」以下竟「諍出火宅」，是第四明長者用三車救",
    "T33n1715_004:0617a27": "子得譬，即譬上〈方便品〉中第四尋念過去佛",
    "T33n1715_004:0617a28": "所行方便力十一行，明如來用三乘化得眾",
    "T33n1715_004:0617a29": "生。但上譬本中本有兩段，初有十行偈正明",
    "T33n1715_004:0617b01": "如來用三乘化得眾生，第二「從久遠劫來」下",
    "T33n1715_004:0617b02": "一偈釋疑。今不為釋作譬，唯為正用三乘化",
    "T33n1715_004:0617b03": "得眾生作譬。但上正用三乘化中本有四段：",
    "T33n1715_004:0617b04": "第一用三乘擬宜，第二見三乘人機，第三為",
    "T33n1715_004:0617b05": "說三乘教，第四「便有涅槃音及以阿羅漢，法",
    "T33n1715_004:0617b06": "僧差別名」一行，明三乘人受行。今此譬中亦",
    "T33n1715_004:0617b07": "具足為上四段，於譬上擬宜中本有三，第",
    "T33n1715_004:0617b08": "一「尋念過去佛所行方便力我今所得道亦應",
    "T33n1715_004:0617b09": "說三乘」此一行名見教擬宜，第二「作是思惟",
    "T33n1715_004:0617b10": "時」下四行半明諸佛讚歎，第三「舍利弗當知」",
    "T33n1715_004:0617b11": "下一行明釋迦歸命諸佛也。今者唯為第一",
    "T33n1715_004:0617b12": "作譬，略不為下二作譬也。今言「爾時長者即",
    "T33n1715_004:0617b13": "作是念，此舍已為大火所燒」下竟「得免斯害」，",
    "T33n1715_004:0617b14": "先明長者用三車擬宜，但指用三乘擬宜猶",
    "T33n1715_004:0617b15": "未為說也。「我及諸子若不時出必為所焚」者，",
    "T33n1715_004:0617b16": "凡有兩解，傳印法師云：「我化道所及之人，",
    "T33n1715_004:0617b17": "故言我及諸子。」今雲法師云：「如來化道有被",
    "T33n1715_004:0617b18": "物之功，呼之為父，眾生稟教生善，即是子義，",
    "T33n1715_004:0617b19": "眾生若使遂留住三界斷絕善根，無紹繼之",
    "T33n1715_004:0617b20": "能，即是子死之義，如來化功於此眾生斷，即",
    "T33n1715_004:0617b21": "是父死之義，我及之言其意如此也。」就此",
    "T33n1715_004:0617b22": "擬宜中有二：一者從初說我今當說設方便，",
    "T33n1715_004:0617b23": "先明不見教，即為〈方便品〉中尋念過去佛所",
    "T33n1715_004:0617b24": "行方便力作譬也。二者「令諸子等得免斯害」",
    "T33n1715_004:0617b25": "者，正明擬宜即為〈方便品〉中「我今所得法亦應",
    "T33n1715_004:0617b26": "說三乘」作譬也。「父知諸子先心各有」下訖「情",
    "T33n1715_004:0617b27": "必樂著」，是第二明長者知諸子等宿好之心，",
    "T33n1715_004:0617b28": "此即譬上〈方便品〉中第二「復作是念我出濁惡",
    "T33n1715_004:0617b29": "世如諸佛所說我亦隨順行」，明如來見三乘人",
    "T33n1715_004:0617c01": "機。然此是小乘機，那得言先有此機耶？若言",
    "T33n1715_004:0617c02": "二萬億佛所于時已曾受大乘化，呼此為先心",
    "T33n1715_004:0617c03": "者，于時眾生有大乘之善，若爾者是即先",
    "T33n1715_004:0617c04": "心有大乘之志，那得言先心有小乘善機？解",
    "T33n1715_004:0617c05": "釋者言：「此則與所習感應相應。何者？今日感",
    "T33n1715_004:0617c06": "佛之善，從原身以來、有善以來，皆盡感聖，然",
    "T33n1715_004:0617c07": "原身以來諸善皆有習因之力感未來習果，",
    "T33n1715_004:0617c08": "然過去習因之善亦有值小乘教于時生狹心",
    "T33n1715_004:0617c09": "之善，亦曾值大乘教生廣心之福，自有值小",
    "T33n1715_004:0617c10": "生廣，自有值大生狹。然此諸善因皆作習因",
    "T33n1715_004:0617c11": "感未來習果，然未來諸善若有漏善、若無漏",
    "T33n1715_004:0617c12": "善、若狹心善、若廣心福，皆是習果。又過去若",
    "T33n1715_004:0617c13": "狹心善舉體為未來廣心善作習因，亦舉體",
    "T33n1715_004:0617c14": "為未來狹心善作習因，亦舉體為未來無漏",
    "T33n1715_004:0617c15": "善作習因，亦舉體為未來有漏善作習因，",
    "T33n1715_004:0617c16": "昔日有廣心善亦如此。夫習因習果本是同",
    "T33n1715_004:0617c17": "性相招，雖復廣狹之殊、漏無漏別，至於為善",
    "T33n1715_004:0617c18": "之義其理莫異，是故習因習果互得相關。",
    "T33n1715_004:0617c19": "若據今日大乘善習果望昔日者，是習因此",
    "T33n1715_004:0617c20": "則大乘宗有先心所好。若據今日狹心善望",
    "T33n1715_004:0617c21": "昔日者，昔日一切諸善皆是習因，此則今日",
    "T33n1715_004:0617c22": "小乘善宗有先心所好。今言先心正在於此。",
    "T33n1715_004:0617c23": "然因果多途非可一類，若以同性相招即習",
    "T33n1715_004:0617c24": "因習果能致樂受，即是報因報果感見聖人，",
    "T33n1715_004:0617c25": "即是感應因果。有人言未來善感正言曾有",
    "T33n1715_004:0617c26": "之善已生何假聖應？今所習不然。夫感應",
    "T33n1715_004:0617c27": "理微非麁心所見，一念生善能感習果，時",
    "T33n1715_004:0617c28": "非緣不發，是故曾有之善正招習果，又傍感",
    "T33n1715_004:0617c29": "聖人為生果之緣。若言未來習果能感聖者，",
    "T33n1715_004:0618a01": "亦應未來樂受能招於大，善感樂果果在未",
    "T33n1715_004:0618a02": "來，亦應善感習果果在未來，未來習果既感",
    "T33n1715_004:0618a03": "聖，亦應未來樂受能感於大。若果報無有感",
    "T33n1715_004:0618a04": "大之力，亦應習果無有感聖之功。至於此難",
    "T33n1715_004:0618a05": "實覺難通，而苟執未來其理不可，故知報",
    "T33n1715_004:0618a06": "因之力正感樂受，傍招於大為樂受之緣，亦",
    "T33n1715_004:0618a07": "何異習因之力正感習果，傍感聖之功為其",
    "T33n1715_004:0618a08": "生果之緣耶？」「而告之言汝等所可玩好希有",
    "T33n1715_004:0618a09": "難得」此下竟「皆當與汝」，是第三明長者為說",
    "T33n1715_004:0618a10": "三車，即譬上〈方便品〉中第三「思惟是事已，即",
    "T33n1715_004:0618a11": "趣波羅捺，諸法寂滅相不可以言宣，以方便力",
    "T33n1715_004:0618a12": "故為五比丘說」，明造鹿苑說三乘。今就此第",
    "T33n1715_004:0618a13": "三段中自有四階：第一讚歎三車，第二示車",
    "T33n1715_004:0618a14": "處，第三勸取三車，第四許與三車不虛。「而告",
    "T33n1715_004:0618a15": "之言」竟「後必憂悔」，此是第一明長者讚歎三",
    "T33n1715_004:0618a16": "車，內合如來讚歎三乘，下合譬言「汝等當知",
    "T33n1715_004:0618a17": "此三乘法，皆是聖所稱歎」。「如此種種羊鹿牛",
    "T33n1715_004:0618a18": "車，今在門外可以遊戲」，此是第二明長者示諸",
    "T33n1715_004:0618a19": "子三車處，內合如來示三乘人果處，三車",
    "T33n1715_004:0618a20": "既在門外，然三乘人盡無生智在三界外，若",
    "T33n1715_004:0618a21": "同斷三界正使煩惱盡，出三界外證盡無生",
    "T33n1715_004:0618a22": "智，故言示三車處也。「汝等於此火宅宜速出",
    "T33n1715_004:0618a23": "來」，此是第三長者勸諸子往取三車，內合明",
    "T33n1715_004:0618a24": "如來勸三乘人修行取盡無生智，下合譬言",
    "T33n1715_004:0618a25": "「汝但當懃修精進也」。「隨汝所欲皆當與汝」，此",
    "T33n1715_004:0618a26": "是第四明長者許與三車不虛，內合明如來",
    "T33n1715_004:0618a27": "語三乘人言「汝等但修無漏治道斷三界煩",
    "T33n1715_004:0618a28": "惱盡出三界外，保得盡無生智」，下合譬言",
    "T33n1715_004:0618a29": "「我今為汝保任此事終不虛也」。「爾時諸子聞",
    "T33n1715_004:0618b01": "父所說珍玩之物」，此下是第四段明諸子受",
    "T33n1715_004:0618b02": "行，即譬上〈方便品〉中第四「便有涅槃音及以",
    "T33n1715_004:0618b03": "阿羅漢，法僧差別名」，明三乘人受行遂得聖",
    "T33n1715_004:0618b04": "道。今就此第四中自有四階：第一竟「心各",
    "T33n1715_004:0618b05": "勇銳」，此明眾生聞說三乘教，即生外凡夫善",
    "T33n1715_004:0618b06": "根。第二「互相推排」一句，譬眾生聞說三乘教，",
    "T33n1715_004:0618b07": "修行登內凡夫位，雖復推排猶自未得出門。",
    "T33n1715_004:0618b08": "何以。內凡夫猶是具縛，修行伏煩惱即是",
    "T33n1715_004:0618b09": "動義，不能斷結出生死，即是未動亦有動不",
    "T33n1715_004:0618b10": "動義。第三言「競共馳走」一句，即譬眾生聞說",
    "T33n1715_004:0618b11": "三乘教修行得無漏入無相行，成七種學人，",
    "T33n1715_004:0618b12": "各修無漏斷煩惱，即是競也。同觀無相之理，",
    "T33n1715_004:0618b13": "即是共也。興心求進，即是馳走也。第四言「爭",
    "T33n1715_004:0618b14": "出火宅」一句，即譬七種學人修行遂證羅漢",
    "T33n1715_004:0618b15": "果，出三界外得盡無生智，彼此各異證，譬",
    "T33n1715_004:0618b16": "如爭也。前三句長出，上法說所無，後一句",
    "T33n1715_004:0618b17": "只為法說作譬。「是時長者見諸子等安穩",
    "T33n1715_004:0618b18": "得出」此下竟「無復障礙」，是第五明長者見子出",
    "T33n1715_004:0618b19": "火難譬，譬上〈方便品〉中第五「舍利弗當知我",
    "T33n1715_004:0618b20": "見佛子等志求佛道者無量千萬億」，明如來",
    "T33n1715_004:0618b21": "見諸眾生大乘機發，此中亦應具通學人無",
    "T33n1715_004:0618b22": "學人大乘機發，今此文中略明無學人，所",
    "T33n1715_004:0618b23": "以爾者，為欲喻揚無學。學人正使未盡，是",
    "T33n1715_004:0618b24": "故貶之為劣；阿羅漢、辟支佛、大力菩薩斷正",
    "T33n1715_004:0618b25": "使已盡，是故褒之為勝。問者言：「若爾者，無",
    "T33n1715_004:0618b26": "學人必應在前大乘機發，七種學人必應在",
    "T33n1715_004:0618b27": "後大乘機發，解亦應爾。」解釋者言：「本不定判",
    "T33n1715_004:0618b28": "無學人必應在前大乘機發，學人必應在後。",
    "T33n1715_004:0618b29": "問者所論據人有勝劣，學人為劣、無學人為勝",
    "T33n1715_004:0618c01": "也。」今就此譬中自有兩階：初「是時長者見",
    "T33n1715_004:0618c02": "諸子等安穩得出」，先明斷惑出三界外登無",
    "T33n1715_004:0618c03": "學果也；第二言「皆於四衢道」下，正明大乘機",
    "T33n1715_004:0618c04": "發。「四衢道」者，東西盡徹、南北交通，此明四",
    "T33n1715_004:0618c05": "邊無障。「露地」者，此明上又無礙。五處無障，此",
    "T33n1715_004:0618c06": "表明大乘機發，五濁不能為障。下即釋言無",
    "T33n1715_004:0618c07": "障，此釋四邊無障。又言無礙，此釋上又無礙",
    "T33n1715_004:0618c08": "也。「其心泰然歡喜踊躍」，此是第六明長者",
    "T33n1715_004:0618c09": "見子出難故歡喜，即譬上〈方便品〉中第七「我",
    "T33n1715_004:0618c10": "即作是念」下竟「今我喜無畏」二行一句，明如",
    "T33n1715_004:0618c11": "來見三乘人大乘機本發故歡喜。但上譬本",
    "T33n1715_004:0618c12": "中有二：初兩行明致喜所由，今不為作譬；",
    "T33n1715_004:0618c13": "第二言「我今喜無畏」一句正明歡喜，今正為",
    "T33n1715_004:0618c14": "此作譬。然大乘機發稱如來本意，是故其",
    "T33n1715_004:0618c15": "心泰然歡喜踊躍。「時諸子等各白父言，父",
    "T33n1715_004:0618c16": "先所許珍玩之具羊鹿牛車，願時賜與」，此是第",
    "T33n1715_004:0618c17": "七諸子索車譬，此即譬上〈方便品〉中第六「咸",
    "T33n1715_004:0618c18": "以恭敬心皆來至佛所，曾從諸佛聞方便所說",
    "T33n1715_004:0618c19": "法」一偈，詺為三乘人索果。所索果者是昔",
    "T33n1715_004:0618c20": "日小乘果。上機發是第五，索果是第六，佛",
    "T33n1715_004:0618c21": "喜是第七，此明一時之義，祇是大乘機發時",
    "T33n1715_004:0618c22": "索昔日所許之果，亦是索果之時，即是大乘",
    "T33n1715_004:0618c23": "機發時。時雖無前後，義有始終，祇得言大",
    "T33n1715_004:0618c24": "乘機發故索果，不得言索果故大乘機發也。",
    "T33n1715_004:0618c25": "此譬中先明佛、後明索果者，此逐親疎作義，",
    "T33n1715_004:0618c26": "大乘機發是今日之要，索果本非要也。何",
    "T33n1715_004:0618c27": "以知然？正明大乘機發稱如來本心，是故",
    "T33n1715_004:0618c28": "佛喜繫機發之後，索果之心索昔日所許小",
    "T33n1715_004:0618c29": "乘之果，此乃是惑倒之心不解方便之意，",
    "T33n1715_004:0619a01": "云何是要？是故索果義繫佛喜之後也。今",
    "T33n1715_004:0619a02": "略述索車義凡有四重，述人解不同，第一明",
    "T33n1715_004:0619a03": "三車體相，第二覆明索車義，第三明有索無",
    "T33n1715_004:0619a04": "索，第四述人解。第一(兩問答)夫師習不同意致",
    "T33n1715_004:0619a05": "各異，古來舊義體用通漫。有人解言：「索珍寶",
    "T33n1715_004:0619a06": "大車，經文自言『是時長者各賜諸子等一大車』，",
    "T33n1715_004:0619a07": "若不索大，云何與大？」即時所習意謂不爾，",
    "T33n1715_004:0619a08": "前文自言「時諸子等各白父言：『父先所許三種",
    "T33n1715_004:0619a09": "寶車，願將賜與。』若言索大，何故求三？故知",
    "T33n1715_004:0619a10": "昔日所許三種小車；既言父先所許，云何索",
    "T33n1715_004:0619a11": "大？諸子即是三乘人，三乘不一故言諸也。三",
    "T33n1715_004:0619a12": "種寶車即是羊、鹿、牛車，即譬昔日阿羅漢、辟支",
    "T33n1715_004:0619a13": "佛、大力菩薩三學人究竟果，珍寶大車平等",
    "T33n1715_004:0619a14": "種，無三種差別，即譬今日《法華經》中為眾生受",
    "T33n1715_004:0619a15": "記同得佛果。且自長者昔在門內許時，門外",
    "T33n1715_004:0619a16": "三車賜諸子，今避門內之苦出門外，得車故",
    "T33n1715_004:0619a17": "樂，既出門外不見有車，是故就父求索，何",
    "T33n1715_004:0619a18": "關索大車？」問者言：「既不索大，何故與大？」解",
    "T33n1715_004:0619a19": "釋者言：「以大化小，是故與大。」問者言：「若使索",
    "T33n1715_004:0619a20": "小與大，亦可索大與小。」解釋者言：「法相不然。",
    "T33n1715_004:0619a21": "云何？苟在無別，三小唯是一大。今者與大，由",
    "T33n1715_004:0619a22": "大乘機發，是故會昔三小成今一大，是故今",
    "T33n1715_004:0619a23": "日與大道理可然。」又有人解：「是言教中索。」",
    "T33n1715_004:0619a24": "又有人解：「是機中有索。」即時所習，就情明索，",
    "T33n1715_004:0619a25": "意在後途明三車體相。第二(有九問答)大判三家",
    "T33n1715_004:0619a26": "果地功德凡有二種，一者是有為果，二者無",
    "T33n1715_004:0619a27": "為果。無為果中自有二種：一因盡無為，即是",
    "T33n1715_004:0619a28": "三界因斷也；二者果盡無為，即是三界果亡",
    "T33n1715_004:0619a29": "也。此二種無為本非車體。何以知之？此經",
    "T33n1715_004:0619b01": "雖不類，然明常欲遣昔日結斷無處，以之為",
    "T33n1715_004:0619b02": "果故。二乘車以運載為用，今二種無為本無",
    "T33n1715_004:0619b03": "運義，故知非是車體，是則二種無為置而不",
    "T33n1715_004:0619b04": "論。今就有為果中有二種：一者功德，二者智",
    "T33n1715_004:0619b05": "慧，但功德、智慧此二難明，分別之相現顯",
    "T33n1715_004:0619b06": "《涅槃義記》。今略述其相以立義宗，正取寄境",
    "T33n1715_004:0619b07": "修行即是功德，故如藉緣布施寄境修定，",
    "T33n1715_004:0619b08": "禪定判時卒不辨前境有好有惡，是寄一青",
    "T33n1715_004:0619b09": "境得修四禪；智慧之用則不如是。今者用心",
    "T33n1715_004:0619b10": "照境，識苦集之智非滅道智。是則功德之用",
    "T33n1715_004:0619b11": "寄境修心，智慧之用用心照境。且又智慧背",
    "T33n1715_004:0619b12": "我而照境，功德向我而修心，今明車體又不",
    "T33n1715_004:0619b13": "取功德。何以故？功德之用無運載故，唯取智",
    "T33n1715_004:0619b14": "慧以為車體，智慧眾多復非一條。今據境",
    "T33n1715_004:0619b15": "撿求，不出十智。十智者：一苦智、二集智、三滅",
    "T33n1715_004:0619b16": "智、四道智、五名字智、六法智、七比智、八他心",
    "T33n1715_004:0619b17": "智、九盡智、十無生智。雖有十智，今覈論車體，",
    "T33n1715_004:0619b18": "唯取盡智、無生智以當車體，其餘八智非正",
    "T33n1715_004:0619b19": "車體。雖非正體得為校具。所以言四諦智",
    "T33n1715_004:0619b20": "非正車體者，本言車在門外，若言四諦智",
    "T33n1715_004:0619b21": "是車體者，七種學人已具四諦智，故不當車",
    "T33n1715_004:0619b22": "體也。復言名字智非正車體者，知法名字",
    "T33n1715_004:0619b23": "是名字智，非唯七學人已有名字智，凡夫有",
    "T33n1715_004:0619b24": "名字智，故知名字智非車體也。法智者知現",
    "T33n1715_004:0619b25": "在法名為法智，凡夫及七種學人皆知現在",
    "T33n1715_004:0619b26": "法，故知法智復非車體也。本言比知過去",
    "T33n1715_004:0619b27": "未來法名為比智，凡夫及七種學人皆能比",
    "T33n1715_004:0619b28": "知過去未來法，故知比智復非車體也。所",
    "T33n1715_004:0619b29": "以言他心智非車體者，外道五通亦得他心",
    "T33n1715_004:0619c01": "智，故知他心智復非車體也。唯有盡智、無生",
    "T33n1715_004:0619c02": "智正是車體。問者言：「若盡智、無生智車體",
    "T33n1715_004:0619c03": "者，是則三無學人唯有盡、無生智，無有八智；",
    "T33n1715_004:0619c04": "七種學人唯有八智，無有盡智、無生智。」解釋",
    "T33n1715_004:0619c05": "者言：「無學人羅漢自具十智，但於十種智",
    "T33n1715_004:0619c06": "中，唯取盡智、無生智以當車體，其餘八智非",
    "T33n1715_004:0619c07": "正車體。若論七種學人，亦有盡、無生智，但",
    "T33n1715_004:0619c08": "有法不同故。如須陀洹照三途因盡，即是盡",
    "T33n1715_004:0619c09": "智，照三途果亡，即是無生智。今七種學人",
    "T33n1715_004:0619c10": "猶有三界生，云何有此盡智、無生智？且自三",
    "T33n1715_004:0619c11": "車本在門外，若便呼七種學人盡智、無生智",
    "T33n1715_004:0619c12": "為車體者，則是三車便在門內也。」問者又",
    "T33n1715_004:0619c13": "言：「若爾，七種學人唯有八智，不具十智耶？」",
    "T33n1715_004:0619c14": "解者言：「七種學人緣他因果盡智，即是盡智、",
    "T33n1715_004:0619c15": "無生智。」問者言：「若爾，七種有盡無生智即是",
    "T33n1715_004:0619c16": "車體。」解者言：「本言我生已盡、我不受後有；",
    "T33n1715_004:0619c17": "今緣他生智、我不得無生。何異貧窮人晝夜",
    "T33n1715_004:0619c18": "數他財寶？」問者復言：「無學果地具有十智，今",
    "T33n1715_004:0619c19": "以何義故唯取盡智、無生智以當車體也？」解",
    "T33n1715_004:0619c20": "釋者言：「盡智、無生智具二義故，得為車體。一",
    "T33n1715_004:0619c21": "者果時有，二者緣果起。言果時有者，羅漢金",
    "T33n1715_004:0619c22": "剛心時斷正使已盡，于時未有極果，祇是",
    "T33n1715_004:0619c23": "成無學，時方有此盡智、無生智，故果時有",
    "T33n1715_004:0619c24": "也。緣果起者，既已成無學，于時因盡是有",
    "T33n1715_004:0619c25": "餘涅槃，果盡是無餘涅槃，于時緣我三界果",
    "T33n1715_004:0619c26": "亡是無生智，此即緣果起也。是故有緣得而",
    "T33n1715_004:0619c27": "證即是果時有，緣證即是緣果起也。」「時有",
    "T33n1715_004:0619c28": "何故不為車體？」解言：「本體緣我生已盡，我不",
    "T33n1715_004:0619c29": "受後有；滅智不然，故不為體。」問者復言：",
    "T33n1715_004:0620a01": "「若我生已盡，我不受後有者，亦所並言緣我，",
    "T33n1715_004:0620a02": "滅智是我有也。」解釋者言：「此滅諦智有二義，",
    "T33n1715_004:0620a03": "故不為車體。一者緣他滅，即是緣天下滅諦；",
    "T33n1715_004:0620a04": "二者功用智，即是見滅諦時能斷結使，未必",
    "T33n1715_004:0620a05": "皆是緣果起。今盡智對成二義，唯緣在於",
    "T33n1715_004:0620a06": "我，不緣於他，無學時有，非功能用智也。」問者",
    "T33n1715_004:0620a07": "言：「若盡無生為車體者，今得羅漢時，義主常",
    "T33n1715_004:0620a08": "言于時已證得無生智，然羅漢報身是三界",
    "T33n1715_004:0620a09": "內法，若爾即是三界證此二智，是則二智",
    "T33n1715_004:0620a10": "即是三界內法，云何言三車在門外耶？」解釋",
    "T33n1715_004:0620a11": "者言：「證二智時實如來旨，不得稱此二智是",
    "T33n1715_004:0620a12": "三界內法。何以知然？此二智起時必緣境而",
    "T33n1715_004:0620a13": "生，緣三界因盡，即是出三界外；心照三界果",
    "T33n1715_004:0620a14": "亡，亦是出三界外意，是故緣境界義別，故知",
    "T33n1715_004:0620a15": "非是三界內法也。」問言：「界內界外相貌云何？",
    "T33n1715_004:0620a16": "而當高下為異、隔礙作談論。」解釋者言：「夫內",
    "T33n1715_004:0620a17": "外分流未必縱談勝負、橫語優劣，直是果報",
    "T33n1715_004:0620a18": "隔絕，稱之內外也。」問者又言：「若使得羅漢之",
    "T33n1715_004:0620a19": "日于時已證二無為者，是則盡、無生智即非",
    "T33n1715_004:0620a20": "車體。何以知然？車本運載行人到於涅槃，",
    "T33n1715_004:0620a21": "于時既已證得二涅槃，故知二智無車之功",
    "T33n1715_004:0620a22": "也。」解釋又言：「但得羅漢時已得二種涅槃，",
    "T33n1715_004:0620a23": "但入無餘時此義旨顯。何以知之？祇入無",
    "T33n1715_004:0620a24": "餘涅槃之時，于時因盡義顯、果盡義彰，是故",
    "T33n1715_004:0620a25": "二智之功運入義顯。若不爾者，云何得有果",
    "T33n1715_004:0620a26": "乘之義耶？」覈明索車義第三有七問答，索",
    "T33n1715_004:0620a27": "以求取為義，車以運載為能，今言所索是車，",
    "T33n1715_004:0620a28": "故言索車。昔日斷正結盡時出三界外得無",
    "T33n1715_004:0620a29": "為涅槃，既隨佛教修行斷結，正結既盡成無",
    "T33n1715_004:0620b01": "學果。然羅漢、辟支有三明之智，用天眼之",
    "T33n1715_004:0620b02": "智誡觀未來猶有生死，自覺死後不得便入",
    "T33n1715_004:0620b03": "涅槃。佛昔勸導但修行斷三界煩惱，盡時",
    "T33n1715_004:0620b04": "得無生智得入無餘涅槃，正言照生因盡是",
    "T33n1715_004:0620b05": "盡智具足，照我生果亡是無生智具足。而",
    "T33n1715_004:0620b06": "今日覺生因未盡，盡智未具；尚有生果，無生",
    "T33n1715_004:0620b07": "智未具。如來言斷正使得盡智、無生智具足，",
    "T33n1715_004:0620b08": "是何處耶？此即是索義。于時即有以理惑教、",
    "T33n1715_004:0620b09": "以教惑理，若以理惑教則有索義，若以教惑",
    "T33n1715_004:0620b10": "理則無索義。今現見生死未盡，云何得入涅",
    "T33n1715_004:0620b11": "槃？生死既未盡，佛教何故言斷正使盡得入",
    "T33n1715_004:0620b12": "涅槃？今二智究竟是何處耶？此即以理惑",
    "T33n1715_004:0620b13": "教有索義也。然佛是至人，誠言無二，既說斷",
    "T33n1715_004:0620b14": "正結盡得入涅槃，佛語不虛，云何不信？如今",
    "T33n1715_004:0620b15": "所見生死，何必是生死耶？便言我生已盡，所",
    "T33n1715_004:0620b16": "作已辦，自言二智究竟得入無餘，此則以",
    "T33n1715_004:0620b17": "教惑理無索義也。今明索義正取以理惑教，",
    "T33n1715_004:0620b18": "不取以教惑理，是故三無學人並以理惑教",
    "T33n1715_004:0620b19": "皆有索義。昔見道諦思惟是生死因義，兩",
    "T33n1715_004:0620b20": "宗餘習非生死因，義同無記，此就教為論，非",
    "T33n1715_004:0620b21": "是理談。問：「三無學人以理惑教有索義者，所",
    "T33n1715_004:0620b22": "索之車並應一種。」解言：「實如來旨。正言佛說",
    "T33n1715_004:0620b23": "一解脫義，解脫齊故三車亦等。」問者復言：",
    "T33n1715_004:0620b24": "「若說解脫義齊、三車等者，不應有羊、鹿、牛車",
    "T33n1715_004:0620b25": "三種優劣。」解者言：「因斷三界正使盡同得盡",
    "T33n1715_004:0620b26": "智，亦同照三界果亡得無生智，是故三無學",
    "T33n1715_004:0620b27": "人二智一種，亦斷三界子果兩縛，故解脫",
    "T33n1715_004:0620b28": "義齊也。所以有此羊、鹿、牛車三種優劣者，",
    "T33n1715_004:0620b29": "聲聞止斷正使別相枝條，能荷負最劣，取譬",
    "T33n1715_004:0620c01": "羊車；緣覺侵斷小習，知見少廣，取譬鹿車；",
    "T33n1715_004:0620c02": "菩薩斷習淨盡，知見圓明運用最勝，取譬牛",
    "T33n1715_004:0620c03": "車。負重致遠橫語知見有勝負之殊，是故",
    "T33n1715_004:0620c04": "有三優劣。」問者言：「若習非正結，何故斷使亡",
    "T33n1715_004:0620c05": "耶？」解釋者言：「為妨習知見，是故斷之也。」問",
    "T33n1715_004:0620c06": "者復言：「若爾，便應習氣盡處製盡無生智。」",
    "T33n1715_004:0620c07": "解釋者言：「本斷三界因果盡處製此二智，",
    "T33n1715_004:0620c08": "今習氣非三界之因，云何習氣盡處制二智",
    "T33n1715_004:0620c09": "耶？」問言：「若不習氣盡處制二智者，何故斷此",
    "T33n1715_004:0620c10": "習耶？」解言：「猶如前釋為欲廣集知見，何開為",
    "T33n1715_004:0620c11": "二智耶？」問者又言：「知見即是盡智、無生智，",
    "T33n1715_004:0620c12": "然盡智、無生智祇是知見，何故避盡、無生名道",
    "T33n1715_004:0620c13": "知見耶？」解釋復言：「夫知見名同、知見意異，",
    "T33n1715_004:0620c14": "盡智、無生智成無學時具此二智，其有二義",
    "T33n1715_004:0620c15": "具如前說。問者所論是成無學後，為欲廣習",
    "T33n1715_004:0620c16": "知見得此知見，必須斷習得，是故智成功用。",
    "T33n1715_004:0620c17": "云何與盡智、無生智同？」問者言：「若阿羅漢猶",
    "T33n1715_004:0620c18": "有生死不得入涅槃者，是則無學行人皆不",
    "T33n1715_004:0620c19": "得入無餘涅槃，不應言羅漢心得自在。」解",
    "T33n1715_004:0620c20": "釋言：「從來判此有理有教，若覈實理何曾入",
    "T33n1715_004:0620c21": "無餘；神明不可斷滅，就教為論得入涅槃。",
    "T33n1715_004:0620c22": "昔教不言三界外更有生死，是故以教惑理",
    "T33n1715_004:0620c23": "得入涅槃，即是羅漢心得自在義也。」明有",
    "T33n1715_004:0620c24": "索無索第四(有一問答)，七種學人皆無索車之義，",
    "T33n1715_004:0620c25": "阿羅漢、辟支佛、大力菩薩三無學皆有索義",
    "T33n1715_004:0620c26": "也。長者本道三車在門外，但出門外三車相",
    "T33n1715_004:0620c27": "與，今七種學人猶在門內，云何就門內索車？",
    "T33n1715_004:0620c28": "若使出門外覓車不得，可就父求索，斷三界",
    "T33n1715_004:0620c29": "因果未盡，云何已索盡、無生智？但三無學人",
    "T33n1715_004:0621a01": "以出三界外，于時以理惑教，故有索義也。",
    "T33n1715_004:0621a02": "問者言：「若無車故索，亦應無城可入，既有城",
    "T33n1715_004:0621a03": "可入，亦應有車可乘也。」解釋者言：「若以理惑",
    "T33n1715_004:0621a04": "教無車故索，若執教惑理則有城可入。是",
    "T33n1715_004:0621a05": "則城據逈處可以化作，車在門外可以闇說",
    "T33n1715_004:0621a06": "也。」「舍利弗爾時長者各賜諸子等一大車」，",
    "T33n1715_004:0621a07": "此下是第八長者賜大車譬，即譬上〈方便品〉",
    "T33n1715_004:0621a08": "中第八「於諸菩薩中，正直捨方便，但說無上",
    "T33n1715_004:0621a09": "道」，明如來為三乘人說《法華》。今就此譬中自",
    "T33n1715_004:0621a10": "有兩段：第一雙開兩章門，第二從「其車高廣」",
    "T33n1715_004:0621a11": "下，即廣釋上兩章門。兩章門者，初言「各賜諸",
    "T33n1715_004:0621a12": "子等」，此一句先開長者心平等章門，內合明",
    "T33n1715_004:0621a13": "如來今日平等為三乘人說大乘經，令同得",
    "T33n1715_004:0621a14": "圓極妙果也。次言「一大車」，此三字即是第二",
    "T33n1715_004:0621a15": "所賜物章門，同用圓極妙果與爾時眾也。",
    "T33n1715_004:0621a16": "「其車高廣」此下是第二，即廣釋上兩章門。今",
    "T33n1715_004:0621a17": "先廣釋後所賜物章門，第二從「而作是念」下，",
    "T33n1715_004:0621a18": "即追廣釋前心平等章門。又此廣釋兩章門",
    "T33n1715_004:0621a19": "中各有二階。今且明廣大車門中有二者：",
    "T33n1715_004:0621a20": "第一先廣敘大車之相，第二「所以者何」下即",
    "T33n1715_004:0621a21": "釋長者得有此大車之意也。今言「其車高廣」",
    "T33n1715_004:0621a22": "者，此即對於昔日止斷三界正使盡處得盡、",
    "T33n1715_004:0621a23": "無生智為果，然此果狹而復短。今日明三",
    "T33n1715_004:0621a24": "乘行人皆成菩薩受記得佛，然此佛果超出",
    "T33n1715_004:0621a25": "五百由旬之外，即是高義；又傍攝其諸功德",
    "T33n1715_004:0621a26": "智慧，即是廣也；是德悉圓，故言「眾寶莊校」也。",
    "T33n1715_004:0621a27": "「周遍總持」，即譬周匝欄楯也。如來四辯之中",
    "T33n1715_004:0621a28": "的明辭辯，留梵妙響化給四生，故言「四面懸",
    "T33n1715_004:0621a29": "鈴」也。「軒蓋」最高而能覆下，譬佛果眾德之中",
    "T33n1715_004:0621b01": "大慈大悲，此二德高勝而能覆育眾生與樂",
    "T33n1715_004:0621b02": "之恩、拔苦之術也。又有種種功德莊嚴此慈",
    "T33n1715_004:0621b03": "悲，故云「珍奇雜寶而嚴飾之」也。四弘誓如寶",
    "T33n1715_004:0621b04": "繩交珞，若不交珞者容有退壞，內合明聖人",
    "T33n1715_004:0621b05": "雖復有大慈大悲，若無四弘誓任持此慈悲，",
    "T33n1715_004:0621b06": "可有退失之義也。未解者令解，未度者令度，",
    "T33n1715_004:0621b07": "此兩誓則持大悲拔苦也。未安者令安，未涅",
    "T33n1715_004:0621b08": "槃者令得涅槃，此兩誓則持大慈與樂也。「垂",
    "T33n1715_004:0621b09": "諸華瓔」者，為招集觀者，無異四攝攝化眾生",
    "T33n1715_004:0621b10": "也。「重敷婉筵」者，即氈蓐之流也。然是車中",
    "T33n1715_004:0621b11": "之物，即譬佛果備諸禪定也。「丹枕」者，此是色",
    "T33n1715_004:0621b12": "中之發者也，譬蘇定發生無相功德也。標",
    "T33n1715_004:0621b13": "心極果修習，故言「駕」。真無漏如白牛能斷無",
    "T33n1715_004:0621b14": "明黑闇，故言「白」也。會二諦之理是真實之法，",
    "T33n1715_004:0621b15": "故言「膚充」也。即體明說淨無諸塵染，故言",
    "T33n1715_004:0621b16": "「色潔」也。又能斷除無明巨患，故言「有大筋力」",
    "T33n1715_004:0621b17": "也。心會二諦之理路，故言「行步平正」也。斷",
    "T33n1715_004:0621b18": "除生死之苦，速到涅槃之樂，故言「其疾如風」",
    "T33n1715_004:0621b19": "也。又言信首以上諸受學弟子，故言「又多僕",
    "T33n1715_004:0621b20": "從」也。「所以者何」此下，是第二，即釋長者得",
    "T33n1715_004:0621b21": "有此大車之意，正言財寶無窮七珍皆具，明",
    "T33n1715_004:0621b22": "知如來蘊內德在懷如充，又有化他之德盈",
    "T33n1715_004:0621b23": "外如溢也。「而作是念我財物無極」以下，是第",
    "T33n1715_004:0621b24": "二，即追廣釋前心平等章門。今此廣中亦有",
    "T33n1715_004:0621b25": "兩階者：第一正廣心平等，第二「所以者何」下",
    "T33n1715_004:0621b26": "即釋心平等之意也。問者言：「此佛果自是",
    "T33n1715_004:0621b27": "一切眾生當來妙果，云何言如來用此佛果",
    "T33n1715_004:0621b28": "與眾生耶？」解言：「此實是眾生佛果，然要須",
    "T33n1715_004:0621b29": "外緣，若無如來為說行因到果方法者，是",
    "T33n1715_004:0621c01": "則眾生不能離此生死遠至涅槃。若不爾者，",
    "T33n1715_004:0621c02": "云何經中有授記之義耶？」「是時諸子各乘",
    "T33n1715_004:0621c03": "大車，得未曾有，非本所望」，此是第九諸子得大",
    "T33n1715_004:0621c04": "車故歡喜譬，此即譬上〈方便品〉中第九「菩薩",
    "T33n1715_004:0621c05": "聞是法疑網皆已除，千二百羅漢悉亦當作",
    "T33n1715_004:0621c06": "佛」，明三乘人受行大乘義也。「舍利弗於",
    "T33n1715_004:0621c07": "汝意云何」此下，是第十不虛妄譬，即譬上〈方",
    "T33n1715_004:0621c08": "便品〉中第十「汝等勿有疑我為諸法王」下半行",
    "T33n1715_004:0621c09": "偈，明不虛妄也。今就此譬中自有三段：第",
    "T33n1715_004:0621c10": "一如來先作不虛譬問舍利弗，第二明舍利",
    "T33n1715_004:0621c11": "弗仰答如來明不虛妄，第三如來述舍利弗",
    "T33n1715_004:0621c12": "結成不虛妄也。今明長者昔日本許諸子三",
    "T33n1715_004:0621c13": "種小車令出門外，今平等與諸子珍寶大車，",
    "T33n1715_004:0621c14": "就情論事為有虛妄為無虛妄耶？內合昔日",
    "T33n1715_004:0621c15": "令眾生修行斷三界煩惱，許與眾生三界外",
    "T33n1715_004:0621c16": "盡智、無生智，今日遂為眾生平等受記同得",
    "T33n1715_004:0621c17": "佛果，如此化方為是虛妄為非虛妄？「舍利",
    "T33n1715_004:0621c18": "弗言」此下，是第二舍利弗仰答佛明不虛妄。",
    "T33n1715_004:0621c19": "今就此答中自有兩段：第一言「不也世尊」，此",
    "T33n1715_004:0621c20": "先總明長者不虛妄也。第二明不虛妄。就此",
    "T33n1715_004:0621c21": "第二中自有三：第一明以重奪輕不虛，第",
    "T33n1715_004:0621c22": "二別明稱本心不虛，第三明過本所望不虛",
    "T33n1715_004:0621c23": "妄也。就第一中自有三：初「若是長者但令",
    "T33n1715_004:0621c24": "諸子得免火難全其軀命，非為虛妄」一句，正",
    "T33n1715_004:0621c25": "明以重奪輕不虛。第二「何以故，若全身命」下",
    "T33n1715_004:0621c26": "釋，夫人所重莫過身命，餘外財寶事成賖",
    "T33n1715_004:0621c27": "遠，而此長者慈悲令諸子免焚灼之苦，全",
    "T33n1715_004:0621c28": "身與命即已是不虛之重，況復財寶輕物而",
    "T33n1715_004:0621c29": "當相准。內合為義者，化佛若不方便接化",
    "T33n1715_004:0622a01": "眾生，或能廣起煩惱、斷滅大乘善根，只由",
    "T33n1715_004:0622a02": "如來方便誘化，令大乘智願善根不斷不絕，",
    "T33n1715_004:0622a03": "所重慧命得全，況復輕微小果也。第三「況復",
    "T33n1715_004:0622a04": "方便於彼火宅中而拔濟之」者，總結不虛。欲",
    "T33n1715_004:0622a05": "明如來設小乘教作根本，為欲與我等大乘",
    "T33n1715_004:0622a06": "因果，今日既同得大乘之解，此則稱如來",
    "T33n1715_004:0622a07": "出世大意，云何虛也？「世尊，若是長者」此下是",
    "T33n1715_004:0622a08": "第二，明稱本心故不虛，亦有三階：初「若是長",
    "T33n1715_004:0622a09": "者」乃至「不與最小一車」下一句，正明稱本心故",
    "T33n1715_004:0622a10": "不虛。第二「何以故，是長者先作是意」下，釋明",
    "T33n1715_004:0622a11": "方便度眾生，本不欲與小故。第三「以是因",
    "T33n1715_004:0622a12": "緣」下，總結也。從「何況長者自知財富無量，欲",
    "T33n1715_004:0622a13": "饒益諸子等與大車」，是第三明過本所望不",
    "T33n1715_004:0622a14": "虛。所言過本望者，故如昔日許施甲人木案，",
    "T33n1715_004:0622a15": "此人後來遂惠玉案，然昔許惠木今忽得玉，",
    "T33n1715_004:0622a16": "今昔相違實是虛妄，無奈今日重寶奪昔輕",
    "T33n1715_004:0622a17": "貨，貪寶情重不許相違；昔日本許惠三界外",
    "T33n1715_004:0622a18": "盡、無生智，今既出三界仍為受記得佛一切",
    "T33n1715_004:0622a19": "種智，豈非過本所望也。「佛告舍利弗」此下，",
    "T33n1715_004:0622a20": "是第三明如來述舍利弗結成不虛也。「舍",
    "T33n1715_004:0622a21": "利弗如來亦復如是」，正譬說，長行中本有兩",
    "T33n1715_004:0622a22": "段：第一開譬竟，自此下竟長行是第二，是",
    "T33n1715_004:0622a23": "合譬段也。但上開譬之中本有十譬，今此",
    "T33n1715_004:0622a24": "合譬中唯合七譬，略不合第六長者歡喜、",
    "T33n1715_004:0622a25": "略不合第七諸子索車、略不合第九諸子得",
    "T33n1715_004:0622a26": "車故歡喜譬也。所以爾者，子既出難，父焉得",
    "T33n1715_004:0622a27": "不喜？是故合第五義兼第六，又合第八義兼",
    "T33n1715_004:0622a28": "第九。長者既賜大車，諸子焉得不喜？故知",
    "T33n1715_004:0622a29": "合第八義兼第九也。所以不合第七譬者，此",
    "T33n1715_004:0622b01": "義於今日不要。何以知然？第七是諸子索",
    "T33n1715_004:0622b02": "車，所索之果是昔方便之教，乃更成迷惑之",
    "T33n1715_004:0622b03": "失，云何為要？是故略不合也。今合此七譬而",
    "T33n1715_004:0622b04": "文成六段。何以故然？正由第五第八兩譬併",
    "T33n1715_004:0622b05": "作一段合之，是故成六段也。今先合第一",
    "T33n1715_004:0622b06": "宅主譬亦名總譬者。但上譬中本有六義，今",
    "T33n1715_004:0622b07": "此中唯正合第一正明宅主義，兼合餘五義",
    "T33n1715_004:0622b08": "也。但上正明宅主義中有三段：一者明長者",
    "T33n1715_004:0622b09": "名位處，二者正長者，三者歎長者之德。今言",
    "T33n1715_004:0622b10": "如來亦復如是，此先合第二出長者言「有大長",
    "T33n1715_004:0622b11": "者」句也。「則為一切世間之父」此一句，即追合",
    "T33n1715_004:0622b12": "第一明長者名位處，上言國邑聚落三種，今",
    "T33n1715_004:0622b13": "此一句得總合也。含靈有識亦是世間，十",
    "T33n1715_004:0622b14": "方世界亦是世間，的論娑婆一化之處，亦是",
    "T33n1715_004:0622b15": "世間也。「於諸怖畏」此下，即合第三歎長者之",
    "T33n1715_004:0622b16": "德。上開譬中本有三：一者明有內德，二者明",
    "T33n1715_004:0622b17": "有外德，三者明有眷屬。今者但合第一第二，",
    "T33n1715_004:0622b18": "略不合第三有眷屬也。「於諸怖畏」以下，是第",
    "T33n1715_004:0622b19": "一合如來內德，第二從「大慈大悲」下竟「三菩",
    "T33n1715_004:0622b20": "提」二合如來外化之德。又此二中各有二階。",
    "T33n1715_004:0622b21": "內德中有二階者，初歎如來斷功德備，怖",
    "T33n1715_004:0622b22": "畏等是果，無明闇蔽等為因，子果既除是故",
    "T33n1715_004:0622b23": "斷功德備也。第二從「而悉成就」下竟「智慧波",
    "T33n1715_004:0622b24": "羅蜜」，此明歎智慧德圓也。「大慈大悲」此下，第",
    "T33n1715_004:0622b25": "二合如來外化之德，此中有二者：第一明",
    "T33n1715_004:0622b26": "本，第二明迹也。今言大慈此正明外化本。就",
    "T33n1715_004:0622b27": "中有二：大慈大悲是章門，後兩句即釋之也。",
    "T33n1715_004:0622b28": "「常無懈倦」即釋大悲也。「恒求利益一切眾生」，",
    "T33n1715_004:0622b29": "此即釋大慈。是則悲欲拔苦言「常無懈倦」，",
    "T33n1715_004:0622c01": "慈欲與樂則言「恒求利益」也。「而生三界」此下，",
    "T33n1715_004:0622c02": "是第二正明垂迹，初「眾生三界」下訖「三毒之",
    "T33n1715_004:0622c03": "火」，先談大悲之迹拔苦，次「教化令得菩提」，此",
    "T33n1715_004:0622c04": "即語大慈之迹與樂也。義兼餘五義者，言",
    "T33n1715_004:0622c05": "「而生三界朽故火宅」，此即是第三火宅義也。",
    "T33n1715_004:0622c06": "又言「為度眾生」此即兼合得第四五百人及第",
    "T33n1715_004:0622c07": "六三十子也。又言「生老病死憂悲苦惱之火」，",
    "T33n1715_004:0622c08": "此即兼合第五宅中之火也。又言「教化令得",
    "T33n1715_004:0622c09": "三菩提」，此即是第三一門也。故言雖正合長",
    "T33n1715_004:0622c10": "者，復得義兼餘五，是故亦義皆盡。",
    "T33n1715_004:0622c11": "法華經疏卷第四"
}