{
    "T85n2749_001:0180a02": "No. 2749 [cf. No. 262]",
    "T85n2749_001:0180a03": "法華經疏",
    "T85n2749_001:0180a05": "[0180a05] 值遇者檦難值也。所以者何。諸薄德人。過",
    "T85n2749_001:0180a06": "無量劫。或見不見者。釋難值也。以此事故我",
    "T85n2749_001:0180a07": "言如來難可得見者。結難值也。",
    "T85n2749_001:0180a08": "[0180a08] 經曰。斯眾生等至而言滅度者。此得&#x52B9;也。斯",
    "T85n2749_001:0180a09": "等聞語生難遭想者。內心啟悟也。心懷戀慕",
    "T85n2749_001:0180a10": "渴仰於佛者。外仰至真也。便種善根者。發心",
    "T85n2749_001:0180a11": "修行也。為有此&#x52B9;故。須不滅言滅也。",
    "T85n2749_001:0180a12": "[0180a12] 經曰。又善男子至皆實不虛者。此宗益也。諸",
    "T85n2749_001:0180a13": "佛如來法皆如是者。權行同也。為度眾生皆",
    "T85n2749_001:0180a14": "實不虛者。利物一也。若不權唱涅槃。豈能進",
    "T85n2749_001:0180a15": "彼懈怠。彼既得進利益不虛。",
    "T85n2749_001:0180a16": "[0180a16] 經曰。譬如良醫至善治眾病者。第二譬說兩",
    "T85n2749_001:0180a17": "重。一明不死作住有餘譬。二明唱死作入無",
    "T85n2749_001:0180a18": "餘譬。不死十重。一教主譬。二根緣譬。三道隱",
    "T85n2749_001:0180a19": "譬。四或生譬。五佛興譬。六機過譬。七說教",
    "T85n2749_001:0180a20": "譬。八令修譬。九利解譬。十鈍迷譬。此第一教",
    "T85n2749_001:0180a21": "主譬良善也醫意也。善解四病之原。妙通八",
    "T85n2749_001:0180a22": "術之要。下針定差。投藥必愈故曰良醫。阿含",
    "T85n2749_001:0180a23": "經說良醫有四德。一知病。二知病因。三知治",
    "T85n2749_001:0180a24": "方。四知差已不生。如來亦爾。一知苦。二知",
    "T85n2749_001:0180a25": "苦因。三知苦滅。四知苦滅道故名良醫。凡夫",
    "T85n2749_001:0180a26": "能治二界煩惱為下醫。二乘能治三界煩惱",
    "T85n2749_001:0180a27": "為中醫。如來能治四界煩惱為上醫。又外",
    "T85n2749_001:0180a28": "道治病還發為下醫。二乘治病或發不發為",
    "T85n2749_001:0180a29": "中醫。如來治病畢竟不發為上醫。故曰良醫。",
    "T85n2749_001:0180b01": "意無不決為智。聽無不了為聰。思無不通為",
    "T85n2749_001:0180b02": "達。智譬種智。聰譬六通。達譬三達方。以譬教",
    "T85n2749_001:0180b03": "藥。以譬理審教知理故日明練方藥。隨授必",
    "T85n2749_001:0180b04": "行故曰善治眾病。",
    "T85n2749_001:0180b05": "[0180b05] 經曰。其人多諸至乃至百數者。第二根緣譬。",
    "T85n2749_001:0180b06": "受化為子。傳化為息。舊解上根為十。中根為",
    "T85n2749_001:0180b07": "二十。下根為百數。勝人少劣人多故。",
    "T85n2749_001:0180b08": "[0180b08] 經曰。以有事緣遠至他國者。第三道隱譬。他",
    "T85n2749_001:0180b09": "方感興為事緣。此土息化為遠至。",
    "T85n2749_001:0180b10": "[0180b10] 經曰。諸子於後至宛轉於地者。第四或生譬。",
    "T85n2749_001:0180b11": "諸魔外道。為他所立邪道為藥。能害慧命為",
    "T85n2749_001:0180b12": "毒。諸子信受為飲。藥發者見愛互興。悶絕者",
    "T85n2749_001:0180b13": "癡纏絡無出於三界。輪迴於六道故曰宛轉",
    "T85n2749_001:0180b14": "於地。",
    "T85n2749_001:0180b15": "[0180b15] 經曰。是時其父還來歸家者。第五佛興譬。緣",
    "T85n2749_001:0180b16": "盡所以前去。感熟所以還來。來何所歸還入",
    "T85n2749_001:0180b17": "火宅故曰歸家。",
    "T85n2749_001:0180b18": "[0180b18] 經曰。諸子飲毒至更賜壽命者。第六機過譬。",
    "T85n2749_001:0180b19": "失心者行淺惑深忘於本見。不失心者行深",
    "T85n2749_001:0180b20": "或淺。猶存舊解。位在暖前得暖則不受邪教",
    "T85n2749_001:0180b21": "故。遙見其父者未親給侍。皆大歡喜者意已",
    "T85n2749_001:0180b22": "歸心。禮拜者身業崇重。問訊者口言稱嘆。稱",
    "T85n2749_001:0180b23": "嘆之辭即是善安隱歸。安隱謂涅槃即是真",
    "T85n2749_001:0180b24": "實。善從真實善道中來故曰安隱歸。我等愚",
    "T85n2749_001:0180b25": "癡者悔受邪教。誤服毒藥者悔行邪道。願見",
    "T85n2749_001:0180b26": "救療者邪病須攻。更賜壽命者正道須得。",
    "T85n2749_001:0180b27": "[0180b27] 經曰。父見子等至與子令服者。第七說教譬。",
    "T85n2749_001:0180b28": "見子苦惱者愍彼病機。依諸經方者導行古",
    "T85n2749_001:0180b29": "法。求好藥草者簡偽取真色。香美味者備答",
    "T85n2749_001:0180c01": "三學。色以譬戒。香以譬定。味以譬慧。三學圓",
    "T85n2749_001:0180c02": "滿故言具足。擣&#x8492;和合者說有 時。說小為",
    "T85n2749_001:0180c03": "擣。說大為&#x8492;。說一為合。又示轉為擣。勸轉",
    "T85n2749_001:0180c04": "為&#x8492;證轉為合。又令下種為擣。令修行為&#x8492;。",
    "T85n2749_001:0180c05": "令解脫為合。以此授機故曰與子令服。",
    "T85n2749_001:0180c06": "[0180c06] 經曰。而作是言至無復眾患者。第八令修譬。",
    "T85n2749_001:0180c07": "此大良藥色香美味者稱美正教。汝等可服",
    "T85n2749_001:0180c08": "者勸令修行。速除苦惱者必得解脫。除苦苦",
    "T85n2749_001:0180c09": "惱即於嗔解脫。除壞苦惱即於貪解脫。除行",
    "T85n2749_001:0180c10": "苦惱即於癡解脫。於嗔解脫是解脫欲界。於",
    "T85n2749_001:0180c11": "貪解脫是解脫色界。於癡解脫是解脫無色",
    "T85n2749_001:0180c12": "界故曰無復眾患。",
    "T85n2749_001:0180c13": "[0180c13] 經曰。其諸子中至病盡除愈者。第九利解譬。",
    "T85n2749_001:0180c14": "不失心者條前利根。見此良藥者明受正法。",
    "T85n2749_001:0180c15": "即便服之者如說修行。病盡得愈者漏盡解",
    "T85n2749_001:0180c16": "脫。",
    "T85n2749_001:0180c17": "[0180c17] 經曰。餘失心者至而謂不美者。第十鈍迷譬。",
    "T85n2749_001:0180c18": "餘失心者者條前鈍根。見其父來者明得值",
    "T85n2749_001:0180c19": "佛。雖亦歡喜者明有信心。求索治病者厭苦",
    "T85n2749_001:0180c20": "求樂與藥。不服者彰其懈怠。失本心故者見",
    "T85n2749_001:0180c21": "深慢重。於此良藥謂為不美者不得法味。",
    "T85n2749_001:0180c22": "[0180c22] 經曰。父作是念至心皆顛倒者。次第二唱死",
    "T85n2749_001:0180c23": "作入無餘譬。文亦十重。一愍病。二興嗟。三",
    "T85n2749_001:0180c24": "變術。四告期五付囑。六敦勵。七現滅。八解",
    "T85n2749_001:0180c25": "生。九復真。十除妄。此第一愍病也。邪教居心",
    "T85n2749_001:0180c26": "四倒競發封常既重。怠慢更深故曰心皆顛",
    "T85n2749_001:0180c27": "倒。",
    "T85n2749_001:0180c28": "[0180c28] 經曰。雖見我喜至而不肯服者。第二興嗟也。",
    "T85n2749_001:0180c29": "雖有信法之心。而無詣理之行故曰而不肯",
    "T85n2749_001:0181a01": "服。",
    "T85n2749_001:0181a02": "[0181a02] 經曰。我今當設方便令服此藥者。第三變術",
    "T85n2749_001:0181a03": "也。更須權稱滅度令其心生渴仰故。曰令服",
    "T85n2749_001:0181a04": "此藥。",
    "T85n2749_001:0181a05": "[0181a05] 經曰。即作是言至死時已至者。第四告期也。",
    "T85n2749_001:0181a06": "如經說吾年八十形如故車。當般涅槃故曰",
    "T85n2749_001:0181a07": "死時已至。",
    "T85n2749_001:0181a08": "[0181a08] 經曰。是好良藥今留在此者。第五付囑也。三",
    "T85n2749_001:0181a09": "藏法寶尚傳不滅。汝須記憶故曰今留在此。",
    "T85n2749_001:0181a10": "[0181a10] 經曰。汝可取服勿憂不差者。第六敦勵也。四",
    "T85n2749_001:0181a11": "倒雖重行之即除。故曰勿憂不差。",
    "T85n2749_001:0181a12": "[0181a12] 經曰。作是教已至汝父已死者。第七現滅也。",
    "T85n2749_001:0181a13": "作是教已者。付囑已周。復至他國者。身歸寂",
    "T85n2749_001:0181a14": "滅。遣使還告者。碎身布骨。汝父已死者。隱智",
    "T85n2749_001:0181a15": "&#x8F41;光。",
    "T85n2749_001:0181a16": "[0181a16] 經曰。是時諸子至毒病皆愈者。第八解生也。",
    "T85n2749_001:0181a17": "聞父背喪心大憂惱者。承凶權慟父在慈愍。",
    "T85n2749_001:0181a18": "能見救護者。追仰深恩。今者捨我遠喪他國",
    "T85n2749_001:0181a19": "者。慈尊永住。自惟孤露無所恃怙者。飄零何",
    "T85n2749_001:0181a20": "託。常懷悲感心遂醒悟者。憶前付囑。乃知此",
    "T85n2749_001:0181a21": "藥色味香美者。審教中機。即取服之毒病皆",
    "T85n2749_001:0181a22": "愈者道修病破。",
    "T85n2749_001:0181a23": "[0181a23] 經曰。其父聞子至咸使見之者。第九復真也。",
    "T85n2749_001:0181a24": "權&#x52B9;既彰。真身須現。欲救變易歸令見之。",
    "T85n2749_001:0181a25": "[0181a25] 經曰。諸善男子至不也世尊者。第十除妄也。",
    "T85n2749_001:0181a26": "不滅唱滅於言似虛。無益得益於心即實故。",
    "T85n2749_001:0181a27": "無虛妄之罪也。",
    "T85n2749_001:0181a28": "[0181a28] 經曰。佛言我亦至阿僧祇劫者。次第三合說",
    "T85n2749_001:0181a29": "三重。一合不死譬。二合唱死譬。三合無妄",
    "T85n2749_001:0181b01": "譬。此合不死也。",
    "T85n2749_001:0181b02": "[0181b02] 經曰。為眾生故至言當滅度者。此合唱死也。",
    "T85n2749_001:0181b03": "[0181b03] 經曰。亦無有能至虛妄過者。此合無妄也。次",
    "T85n2749_001:0181b04": "偈頌二十五偈半兩重。初十九偈半頌菩提",
    "T85n2749_001:0181b05": "無上。後六偈頌涅槃無上。菩提兩重。初十一",
    "T85n2749_001:0181b06": "偈半頌前唱久成。後八偈頌後稱不滅。久成",
    "T85n2749_001:0181b07": "轉勢四節。頌之初一偈標久成。次一偈頌久",
    "T85n2749_001:0181b08": "說。次八偈半拂久疑。後一偈示久所。拂久疑",
    "T85n2749_001:0181b09": "八偈半四重。初三偈拂自處滅。次兩偈半拂",
    "T85n2749_001:0181b10": "自處生。次一偈半拂他處生。後一偈半拂他",
    "T85n2749_001:0181b11": "處滅。初三偈拂自處滅。約平等意說他滅為",
    "T85n2749_001:0181b12": "已滅。拂此滅有三意。初偈明滅非實滅破中",
    "T85n2749_001:0181b13": "間不說疑。次偈明不滅能滅破中間不見疑。",
    "T85n2749_001:0181b14": "後偈明不滅須滅破中間何益疑。初偈破中",
    "T85n2749_001:0181b15": "間不說疑者。疑曰。若釋迦久成而常說者何",
    "T85n2749_001:0181b16": "得。於其中間入於涅槃耶。偈答明涅槃者。方",
    "T85n2749_001:0181b17": "便示之耳。上半明以權示滅。下半明以實破",
    "T85n2749_001:0181b18": "之。既滅非實滅。我所以常說。次偈破中間",
    "T85n2749_001:0181b19": "不見疑者。疑曰。若言常說不滅。何故中間不",
    "T85n2749_001:0181b20": "見耶。偈答明不見者。神力隱之耳。上半明我",
    "T85n2749_001:0181b21": "能用神。下半明彼不能見。我既能滅。彼所以",
    "T85n2749_001:0181b22": "不見。後偈破中間何益疑者。疑曰。若能令他",
    "T85n2749_001:0181b23": "不見中間有何利益耶。偈答明令他慕之耳。",
    "T85n2749_001:0181b24": "上半令崇舍利。下半令慕真身。為有此益。我",
    "T85n2749_001:0181b25": "所以須滅。次兩偈半拂自處生者。疑曰。一時",
    "T85n2749_001:0181b26": "一處無有二佛。若釋迦久成不滅。何得中間",
    "T85n2749_001:0181b27": "復有燃燃出世耶。今約平等意說他生為自",
    "T85n2749_001:0181b28": "生拂。此生有四意。初一偈明有生機。次半",
    "T85n2749_001:0181b29": "偈即呈生相。次半偈拂生非實。後半偈顯生",
    "T85n2749_001:0181c01": "是權。生機一偈。上半明內心柔軟。下半明外",
    "T85n2749_001:0181c02": "求見佛。生相半偈。挺出靈山令彼得見此為",
    "T85n2749_001:0181c03": "生耳。拂生半偈。若前有滅可今有生。前既不",
    "T85n2749_001:0181c04": "滅故今不生。顯權半偈。前現涅槃為滅。此滅",
    "T85n2749_001:0181c05": "既為非實。今現不滅為生。此生理即是權。次",
    "T85n2749_001:0181c06": "一偈半拂他處生。明彼處感成則彼生而此",
    "T85n2749_001:0181c07": "滅。後一偈半拂他處滅。明此處感成則彼滅",
    "T85n2749_001:0181c08": "而此生。次一偈第四示久所可見。次八偈頌",
    "T85n2749_001:0181c09": "後稱不滅兩重。初五偈明土不滅。後三偈明",
    "T85n2749_001:0181c10": "身不滅。明土四重。初一偈明土體不滅。次一",
    "T85n2749_001:0181c11": "偈明土相不滅。次一偈明土嚴不滅。後兩偈",
    "T85n2749_001:0181c12": "明土障不滅。土體一偈上半明眾生見滅。下",
    "T85n2749_001:0181c13": "半明土體常存。土障兩偈。初偈明不滅見滅。",
    "T85n2749_001:0181c14": "後偈明應聞不聞。次三偈明身不滅三重。初",
    "T85n2749_001:0181c15": "一偈為緣現身。次一偈為緣說法。後一偈示",
    "T85n2749_001:0181c16": "緣壽量。偈內上半示慧命無盡。下半示身命",
    "T85n2749_001:0181c17": "無盡。次六偈頌涅槃無上明唱滅非虛三重。",
    "T85n2749_001:0181c18": "初一偈勸信非虛。次一偈譬說非虛。後四偈",
    "T85n2749_001:0181c19": "合說非虛。合說四意。初一偈合前唱限次一",
    "T85n2749_001:0181c20": "偈合前指病。次一偈合前說難。後一偈合前",
    "T85n2749_001:0181c21": "宗益。合說難云行道不行道者。即有功德人",
    "T85n2749_001:0181c22": "無功德人。隨應所可度為說種種法者。為有",
    "T85n2749_001:0181c23": "功德人說佛不滅。為無功德人說佛滅度。難",
    "T85n2749_001:0181c24": "可值遇。宗益偈云。以何令眾生速成就佛法",
    "T85n2749_001:0181c25": "者。即以不滅唱滅法令不行者得行。",
    "T85n2749_001:0181c26": "分別功德品第十七",
    "T85n2749_001:0181c27": "[0181c27] 前來十四品廣顯經宗。自下四品廣明經用。",
    "T85n2749_001:0181c28": "故論曰勝妙力無上餘殘修多羅示現。案餘",
    "T85n2749_001:0181c29": "殘二義。一上殘如前解。二下殘即自下四品。",
    "T85n2749_001:0182a01": "初三品明生福勝妙力。常不輕品明進道勝",
    "T85n2749_001:0182a02": "妙力。生福即約多以顯力。進道即約速以顯",
    "T85n2749_001:0182a03": "力。生福有五門示現故。論曰法力有五門。一",
    "T85n2749_001:0182a04": "者證二者信三者供養四者聞五者讀誦持",
    "T85n2749_001:0182a05": "說。四種門彌勒品示現。一法門常精進品示",
    "T85n2749_001:0182a06": "現。案言彌勒品。即攝分別功德品及隨喜品。",
    "T85n2749_001:0182a07": "言常精進品。即法師功德品也。初三門分別",
    "T85n2749_001:0182a08": "功德品示現。第四門隨喜功德品示現。第五",
    "T85n2749_001:0182a09": "門法師功德品示現。分別功德品明聞經得",
    "T85n2749_001:0182a10": "多福。隨喜功德品明隨喜得多福。法師功德",
    "T85n2749_001:0182a11": "品明修行得多福。聞經得多福是生解益。隨",
    "T85n2749_001:0182a12": "喜得多福是方便益。修行得多福是起行益。",
    "T85n2749_001:0182a13": "今隨品別即以為三。初言分別功德者。分別",
    "T85n2749_001:0182a14": "聞經得功德故以為名。品內三序三頌即為",
    "T85n2749_001:0182a15": "三節。第一節明親聞功德。第二節明傳聞功",
    "T85n2749_001:0182a16": "德。第三節明修行功德。初節序說兩重。一",
    "T85n2749_001:0182a17": "總述二別述。",
    "T85n2749_001:0182a18": "[0182a18] 經曰。爾時大會至得大饒益者。此總述也。壽",
    "T85n2749_001:0182a19": "命劫數長遠者。法身之壽無始無終。即無長",
    "T85n2749_001:0182a20": "無短。報身之壽即有始無終。有長無短。應",
    "T85n2749_001:0182a21": "身之壽則有始有終。有長有短。今明報身之",
    "T85n2749_001:0182a22": "壽。雖復有始而無有終故。曰劫數長遠。然當",
    "T85n2749_001:0182a23": "受之壽巧曆所不知故言長。已受之壽心計",
    "T85n2749_001:0182a24": "莫測故言遠。時會聞此深生信仰故得大饒",
    "T85n2749_001:0182a25": "益。",
    "T85n2749_001:0182a26": "[0182a26] 經曰。於時世尊至得無生法忍者。次別述也。",
    "T85n2749_001:0182a27": "經文有十三章。功德論主總為三門。一證二",
    "T85n2749_001:0182a28": "信三供養。依論即為三別。初十一章明因聞",
    "T85n2749_001:0182a29": "得證。第十二章明因聞生信。第十三章明因",
    "T85n2749_001:0182b01": "聞供養。證是得果。信是發心。供是報德。初",
    "T85n2749_001:0182b02": "章兩重。初六章即現聞現證。後五章即現聞",
    "T85n2749_001:0182b03": "當證。現證即深行入法。當證即淺行受道。現",
    "T85n2749_001:0182b04": "證從淺至深。次第六階。當證從賒至促。次第",
    "T85n2749_001:0182b05": "五階。合十一章。初六者。一無生二聞持三樂",
    "T85n2749_001:0182b06": "說四捉持五不退六清淨。無生入見道。聞樂",
    "T85n2749_001:0182b07": "捉三入修道。不退清淨入無功用道。無生忍",
    "T85n2749_001:0182b08": "者。若仁王五忍。地前為伏。初三地為信。四",
    "T85n2749_001:0182b09": "五六為順。七八九地為無生。第十地為寂滅。",
    "T85n2749_001:0182b10": "信者證信無生。順者隨順七地無相無生七",
    "T85n2749_001:0182b11": "地功用無相。八地九地無功用無相。此明初",
    "T85n2749_001:0182b12": "地始證法空無生解行終心聞說進入初地無",
    "T85n2749_001:0182b13": "生。聞持者。攝論云。三地菩薩得不退定大法",
    "T85n2749_001:0182b14": "光明聞持陀羅尼以為依止。案三地證見法",
    "T85n2749_001:0182b15": "界勝流始得聞持。樂說者。若約師位在第九。",
    "T85n2749_001:0182b16": "隨分在五六地。捉持者。七地證見法界無差",
    "T85n2749_001:0182b17": "別功德功用心住無相無間故得義。持八地",
    "T85n2749_001:0182b18": "證見法界不增減無功用心恒住無相有相有",
    "T85n2749_001:0182b19": "功用不能退轉。為他說此九地轉不退為勝。",
    "T85n2749_001:0182b20": "從初為名清淨者。第十地因位究竟名清淨。",
    "T85n2749_001:0182b21": "為他說此名清淨。攝論云。初地名得清淨。至",
    "T85n2749_001:0182b22": "第十地究竟清淨。次現聞當證謂證初無生。",
    "T85n2749_001:0182b23": "[0182b23] 經曰。佛說是諸菩薩至供養大會者。自下第",
    "T85n2749_001:0182b24": "三因聞供養兩重。一諸天供養。二菩薩供養。",
    "T85n2749_001:0182b25": "諸天即祥瑞下羅。菩薩即神幡上列。諸天在",
    "T85n2749_001:0182b26": "上故向下呈祥。菩薩地居故浮空表瑞。初章",
    "T85n2749_001:0182b27": "天瑞有六。一雨花。二雨香。三鳴鼓四雨衣。",
    "T85n2749_001:0182b28": "五垂瓔。六燒香。雨花香是見受用。鳴鼓是聞",
    "T85n2749_001:0182b29": "受用。垂瓔是觸受用。",
    "T85n2749_001:0182c01": "[0182c01] 經曰。一一佛上至至于梵天者。次菩薩供養。",
    "T85n2749_001:0182c02": "一財二法。此財供養。",
    "T85n2749_001:0182c03": "[0182c03] 經曰。是諸菩薩至讚歎諸佛者。此法供養。次",
    "T85n2749_001:0182c04": "頌說十九偈七重。初一偈頌聞法。次一偈頌",
    "T85n2749_001:0182c05": "總益。次七偈頌得證。次一偈頌得信。次一偈",
    "T85n2749_001:0182c06": "頌量福。次六偈頌供養。後兩偈總結歎。七偈",
    "T85n2749_001:0182c07": "頌得證兩重。初三偈頌現聞現證。後四偈頌",
    "T85n2749_001:0182c08": "現聞當證。現證三重。初偈頌四證。次偈頌不",
    "T85n2749_001:0182c09": "退。後偈頌清淨當證得信。量福並可解。六",
    "T85n2749_001:0182c10": "偈頌供養兩重。初四偈頌諸天供養。後兩偈",
    "T85n2749_001:0182c11": "頌菩薩供養。諸天五重。初一偈頌雨華次一",
    "T85n2749_001:0182c12": "偈頌雨香。次半偈頌鳴鼓。次半偈頌雨衣。後",
    "T85n2749_001:0182c13": "一頌偈燒香頌。菩薩兩重。初一偈半頌財供",
    "T85n2749_001:0182c14": "養。後半偈頌法供養。",
    "T85n2749_001:0182c15": "[0182c15] 經曰。爾時佛告至無有限量者。次第二節明",
    "T85n2749_001:0182c16": "傳聞功德。由入道之徒通依五人而受法。一",
    "T85n2749_001:0182c17": "佛二弟子三諸天四變化五神仙。今依後四",
    "T85n2749_001:0182c18": "人故是傳聞也。序說三重。一即信明功德。二",
    "T85n2749_001:0182c19": "對行明功德。三望果明功德。即信五意。一",
    "T85n2749_001:0182c20": "信人即其有眾生。二信境即聞佛壽命。三信",
    "T85n2749_001:0182c21": "時即乃至一念。四信體即是信解。五信益即",
    "T85n2749_001:0182c22": "所得無限。此五中三劣而二勝。人劣時劣體",
    "T85n2749_001:0182c23": "劣。由境勝故得福多也。",
    "T85n2749_001:0182c24": "[0182c24] 經曰。若有善男子至所不能知者。此對行明",
    "T85n2749_001:0182c25": "功德也。亦五意。一行人即善男善女。行境",
    "T85n2749_001:0182c26": "即阿耨菩提。三行時即那由他劫。四行體即",
    "T85n2749_001:0182c27": "五波羅蜜。五行果即得福無邊。此五中三勝",
    "T85n2749_001:0182c28": "而二劣。人勝時勝境勝。但由體劣故得福少",
    "T85n2749_001:0182c29": "也。但明五度者。信解之心即般若也。次頌說",
    "T85n2749_001:0183a01": "十九偈半四重。初十一偈舉行體。次三偈量",
    "T85n2749_001:0183a02": "信力。次四偈發信願。後一偈半獎信人。行體",
    "T85n2749_001:0183a03": "六重。初一偈頌慧行。次三偈頌檀行。次一",
    "T85n2749_001:0183a04": "偈頌戒行。次兩偈頌忍行。次一偈頌進行。後",
    "T85n2749_001:0183a05": "三偈頌定行。檀行三偈。初一偈頌檀境。次",
    "T85n2749_001:0183a06": "一偈頌檀具。後一偈頌檀心。忍行兩偈。初一",
    "T85n2749_001:0183a07": "偈忍重惡。後一偈忍輕惡頌。定行三偈。初一",
    "T85n2749_001:0183a08": "偈離定障。次一偈出定體。後一偈起定願。次",
    "T85n2749_001:0183a09": "三偈量信力三重。初一偈牒行體。次一偈量",
    "T85n2749_001:0183a10": "信力。後一偈結信成。次四偈頌信願四重。一",
    "T85n2749_001:0183a11": "偈歎信壽。一偈歎得壽。一偈歎比壽。一偈歎",
    "T85n2749_001:0183a12": "說壽。",
    "T85n2749_001:0183a13": "[0183a13] 經曰。又阿逸多至天上之慧者。次第三明修",
    "T85n2749_001:0183a14": "行功德。前明信而無行。今明行必有信。有信",
    "T85n2749_001:0183a15": "無行得益則少。有信有行得益則多。從少至",
    "T85n2749_001:0183a16": "多開化漸也。序說兩重。一分別現在修行功",
    "T85n2749_001:0183a17": "德。二分別未來修行功德。現在三重。一行因",
    "T85n2749_001:0183a18": "即聞信功德。二行體即弘法功德。三行果即",
    "T85n2749_001:0183a19": "見佛功德。初即聞惠。次即思惠。後即修惠。",
    "T85n2749_001:0183a20": "此即行因也。",
    "T85n2749_001:0183a21": "[0183a21] 經曰。何況廣聞至一切種智者。此明行體也。",
    "T85n2749_001:0183a22": "[0183a22] 經曰。阿逸多至圍繞說法者。次明行果三重。",
    "T85n2749_001:0183a23": "一見常身。二見常土。三顯見力。此見常身也。",
    "T85n2749_001:0183a24": "[0183a24] 經曰。又見此娑婆至咸處其中者。此見常土",
    "T85n2749_001:0183a25": "也。",
    "T85n2749_001:0183a26": "[0183a26] 經曰。若有能如是至深信解相者。此顯見力",
    "T85n2749_001:0183a27": "也。",
    "T85n2749_001:0183a28": "[0183a28] 經曰。又復如來至深信解者。自下第二分別",
    "T85n2749_001:0183a29": "未來修行功德。約三行分別。即為三重。一單",
    "T85n2749_001:0183b01": "修弘法行。二兼修六度行。三兼修供養佛僧",
    "T85n2749_001:0183b02": "行。修一行者得福少。修二行者得福多。修三",
    "T85n2749_001:0183b03": "行者得福極。此即初中後次第也。弘法行中",
    "T85n2749_001:0183b04": "八重。一本因。二出體。三顯力。四勸省。五釋",
    "T85n2749_001:0183b05": "意。六示相。七兼成。八結定。此即本因。",
    "T85n2749_001:0183b06": "[0183b06] 經曰。何況讀誦受持者。此出體。",
    "T85n2749_001:0183b07": "[0183b07] 經曰。斯人則為頂戴如來者。此顯力。",
    "T85n2749_001:0183b08": "[0183b08] 經曰。阿逸多至供養眾僧者。此勸省。",
    "T85n2749_001:0183b09": "[0183b09] 經曰。所以者何至供養眾僧者。此釋意。",
    "T85n2749_001:0183b10": "[0183b10] 經曰。則為以佛至供養是已者。此示相亦已",
    "T85n2749_001:0183b11": "供養佛。",
    "T85n2749_001:0183b12": "[0183b12] 經曰。阿逸多至其數無量者。此兼成亦已供",
    "T85n2749_001:0183b13": "養僧。",
    "T85n2749_001:0183b14": "[0183b14] 經曰。以此現前至供養眾僧者。此結定。",
    "T85n2749_001:0183b15": "[0183b15] 經曰。況復有人至一心智惠者。次第二明兼",
    "T85n2749_001:0183b16": "修六度行三重。一明行漸多。二明福漸積。三",
    "T85n2749_001:0183b17": "明力漸速。此明行漸多也。",
    "T85n2749_001:0183b18": "[0183b18] 經曰。其德最勝至亦復如是無量無邊者。此",
    "T85n2749_001:0183b19": "明福漸積。",
    "T85n2749_001:0183b20": "[0183b20] 經曰。疾至一切種智者。此明力漸速也。",
    "T85n2749_001:0183b21": "[0183b21] 經曰。若人讀誦至若教人書者。次第三兼修",
    "T85n2749_001:0183b22": "供養行亦三重。一明行漸多。二明福漸積。三",
    "T85n2749_001:0183b23": "明力漸速。初章復三。一修弘法行。二修供養",
    "T85n2749_001:0183b24": "行。三修六度行。此修弘法行也。",
    "T85n2749_001:0183b25": "[0183b25] 經曰。復能起塔至菩薩功德者。此修供養行",
    "T85n2749_001:0183b26": "也。",
    "T85n2749_001:0183b27": "[0183b27] 經曰。又為他人至善答問難者。次修六度行。",
    "T85n2749_001:0183b28": "解說此經者是法檀行。復能清淨持戒與柔",
    "T85n2749_001:0183b29": "和者而共止者。是持戒行。忍辱無瞋志念堅",
    "T85n2749_001:0183c01": "固者。是忍辱行。常貴坐禪得諸深定者。是禪",
    "T85n2749_001:0183c02": "定行。精進勇猛攝諸善法者。是精進行利根",
    "T85n2749_001:0183c03": "智惠善答問難者。是智惠行。",
    "T85n2749_001:0183c04": "[0183c04] 經曰。阿逸多至諸善功德者。此明福漸積。",
    "T85n2749_001:0183c05": "[0183c05] 經曰。當知是人至坐道樹下者。次明力漸速",
    "T85n2749_001:0183c06": "兩重。一令身尊。二令處貴。此令身尊由成佛",
    "T85n2749_001:0183c07": "故。",
    "T85n2749_001:0183c08": "[0183c08] 經曰。阿逸多至如佛之塔者。此令處貴也。次",
    "T85n2749_001:0183c09": "頌說十九偈半轉勢頌未來功德三重。初四",
    "T85n2749_001:0183c10": "偈半頌兼修供養舍利行。次四偈頌兼修供",
    "T85n2749_001:0183c11": "養眾僧行。次十一偈頌兼修六波羅蜜行。初",
    "T85n2749_001:0183c12": "二章可解。後章三重。初三偈明修法。次三偈",
    "T85n2749_001:0183c13": "明修度。後五偈明修力。修力三重。初一偈半",
    "T85n2749_001:0183c14": "明得天敬。次一偈明速成道。後兩偈半令處",
    "T85n2749_001:0183c15": "尊。",
    "T85n2749_001:0183c16": "隨喜功德品第十八",
    "T85n2749_001:0183c17": "[0183c17] 此品第二明方便益。隨以順從為義。喜以慶",
    "T85n2749_001:0183c18": "悅為名。所謂聞法順從心生慶悅故名隨喜。",
    "T85n2749_001:0183c19": "隨喜有兩。一自聞生&#x6199;。二勸聞生喜。自聞生",
    "T85n2749_001:0183c20": "喜即受他法施。勸聞生喜。即以法施他。受他",
    "T85n2749_001:0183c21": "法施。明生自聞慧。以法施他。令他生聞慧。生",
    "T85n2749_001:0183c22": "自聞慧。即自利行。生他聞惠。即利他行。如是",
    "T85n2749_001:0183c23": "因聞隨喜生聞惠。因聞惠生思惠。因思慧生",
    "T85n2749_001:0183c24": "修惠。因修惠生證智。聞即熏。思即覺。修即",
    "T85n2749_001:0183c25": "寂。證即通。此四即以隨喜為本故。名隨喜品。",
    "T85n2749_001:0183c26": "品內兩序兩頌即為四重。一序問。二頌問。三",
    "T85n2749_001:0183c27": "序答。四頌答。前二可解。",
    "T85n2749_001:0183c28": "[0183c28] 經曰。爾時佛告至隨喜已者。次序答分別五",
    "T85n2749_001:0183c29": "人功德即為五重。一隨喜人。二往聽人。三分",
    "T85n2749_001:0184a01": "坐人。四勸聽人。五修行人。前後二人明因不",
    "T85n2749_001:0184a02": "明果。中間三人明果不明因。隱顯互論耳。初",
    "T85n2749_001:0184a03": "明隨喜有五十人。即十信十解十行十迴向",
    "T85n2749_001:0184a04": "十地為五十。此中從勝向劣而為次第故。以",
    "T85n2749_001:0184a05": "法雲地為最初人。信心為最後人。初隨喜為",
    "T85n2749_001:0184a06": "最勝。後隨喜為最劣。是故數至五十不多不",
    "T85n2749_001:0184a07": "少。文有六重。一立初二總轉三條後四對田",
    "T85n2749_001:0184a08": "五起行六量福。立初兩重。一喜聞二喜化。此",
    "T85n2749_001:0184a09": "明喜聞三意。一喜時即如來滅後。二喜人即",
    "T85n2749_001:0184a10": "道俗四眾。三喜事即聞經隨喜。",
    "T85n2749_001:0184a11": "[0184a11] 經曰。從法會出至隨力演說者。此喜化三意。",
    "T85n2749_001:0184a12": "一化處即僧坊等。二化境即父母等。三化事",
    "T85n2749_001:0184a13": "即隨力演說。",
    "T85n2749_001:0184a14": "[0184a14] 經曰。是諸人等至第五十者。第二總轉也。",
    "T85n2749_001:0184a15": "[0184a15] 經曰。阿逸多至汝當善聽者。第三條後也。",
    "T85n2749_001:0184a16": "[0184a16] 經曰。若四百萬億至眾生數者。第四對田也",
    "T85n2749_001:0184a17": "三意。一器多即四百萬億阿僧祇世界。二生",
    "T85n2749_001:0184a18": "多即五類眾生。三結多即如是等在眾生數",
    "T85n2749_001:0184a19": "也。五類者。一道類。二生類。三界類。四體類。",
    "T85n2749_001:0184a20": "五相類。道類則六趣。如序品解。生類即四",
    "T85n2749_001:0184a21": "生。謂卵胎濕化生者新諸根起也。依[穀-禾+卵]而生",
    "T85n2749_001:0184a22": "曰卵。含藏而出曰胎。假潤而興曰濕。欻然而",
    "T85n2749_001:0184a23": "現曰化。卵生者孔雀鸚鵡等。胎生者象馬駝",
    "T85n2749_001:0184a24": "驢等。濕生者蚊蚋精蛉等。化生者地獄諸天",
    "T85n2749_001:0184a25": "等。於五道中人畜具四生。地獄諸天但化生。",
    "T85n2749_001:0184a26": "鬼神二種化生胎生。人卵生者。如世羅優波",
    "T85n2749_001:0184a27": "世羅二比丘。從鶴卵中生。鶴鳥於山中生二",
    "T85n2749_001:0184a28": "卵卵出兩童子。人奪養之為立名字。一名大",
    "T85n2749_001:0184a29": "山。二名小山。後出家得羅漢。世羅言山。優",
    "T85n2749_001:0184b01": "波世羅言小山。又如彌伽羅母毘舍佉夫人。",
    "T85n2749_001:0184b02": "一時生三十二卵。卵出三十二子。值佛出家",
    "T85n2749_001:0184b03": "並得初果。又如般遮羅王生五百子。並是卵",
    "T85n2749_001:0184b04": "生。王及王子。後時並悟緣覺果。人胎生者如",
    "T85n2749_001:0184b05": "今世人也。人濕生者。如頂生王遮婁王優波",
    "T85n2749_001:0184b06": "遮婁王。劫初時布薩王頂生一胞。胞破生頂",
    "T85n2749_001:0184b07": "生王。頂生王膝上生一胞。胞破生遮婁王。遮",
    "T85n2749_001:0184b08": "婁王&#x28114;上生一胞。胞破生優波遮婁王。此三",
    "T85n2749_001:0184b09": "即是祖父孫並登轉輪王位。又如耆婆母。從",
    "T85n2749_001:0184b10": "菴羅樹生。亦是濕生也。人化生者。如劫初時",
    "T85n2749_001:0184b11": "人。一切化生。畜生四生者前三可見。唯龍",
    "T85n2749_001:0184b12": "及金翅鳥有化生不盡皆。然地獄諸天并中",
    "T85n2749_001:0184b13": "陰。此三處唯化生。鬼神多化生。而亦有胎生",
    "T85n2749_001:0184b14": "者。如女餓鬼。白目連云。我夜生五子。晝時亦",
    "T85n2749_001:0184b15": "生五。生已皆食盡。如此我無飽。問。何生最",
    "T85n2749_001:0184b16": "勝。答。化生。問。若爾云何最後生菩薩。已得",
    "T85n2749_001:0184b17": "生自在唯受胎生。答。見大利益故。大利益者。",
    "T85n2749_001:0184b18": "由親屬相關。今無量釋迦種得入正法故。此",
    "T85n2749_001:0184b19": "人是轉輪種。但由此名生他恭敬尊重。背邪",
    "T85n2749_001:0184b20": "歸正故。人道得此勝利。起受化者。正勤心",
    "T85n2749_001:0184b21": "故。除世間疑。此眾生是何幻或為天為鬼故。",
    "T85n2749_001:0184b22": "除外道謗。一百劫盡。幻人世噉食世間故。餘",
    "T85n2749_001:0184b23": "師說為安立舍利。令他供養得生天解脫。何",
    "T85n2749_001:0184b24": "以故。化生眾生無外種子。若死身不得住故。",
    "T85n2749_001:0184b25": "若人信佛有成願通慧此救不然。因論起論。",
    "T85n2749_001:0184b26": "若化生眾生屍骸不可得。經中云何說化生",
    "T85n2749_001:0184b27": "迦婁羅取化生龍為食。答不解故無失。復有",
    "T85n2749_001:0184b28": "食乃至未死。若死無復飽。此謂生類也。界類",
    "T85n2749_001:0184b29": "者即有形無形也。界有三。欲界二色界三無",
    "T85n2749_001:0184c01": "色界。俱舍云。界以持為義。或性為義。案持",
    "T85n2749_001:0184c02": "是攝義。性是因義。各攝自相同類相生故名",
    "T85n2749_001:0184c03": "為界。若法為欲欲所縛故名欲界。為色欲所",
    "T85n2749_001:0184c04": "縛故名色界。為無色欲所縛故名無色界。三",
    "T85n2749_001:0184c05": "處欲體是欲亦是界。三處欲外法是界而非",
    "T85n2749_001:0184c06": "欲。而名欲界色界無色界者。一與三處欲相",
    "T85n2749_001:0184c07": "應故。二能持三處欲故。故俱舍明是界與欲",
    "T85n2749_001:0184c08": "欲相應故名欲界。復次此界是欲界家界能",
    "T85n2749_001:0184c09": "持欲故。餘二亦爾。問。若三界通有欲則通是",
    "T85n2749_001:0184c10": "欲界。云何立三界。答。欲界具有四欲。一色",
    "T85n2749_001:0184c11": "欲。二心欲。三食欲。四婬欲。色界有二欲。色",
    "T85n2749_001:0184c12": "欲心欲。無色界有一欲。謂心欲。欲界欲滿而",
    "T85n2749_001:0184c13": "色微。色界色滿而欲微無色界色斷而欲微。",
    "T85n2749_001:0184c14": "欲界欲滿故名欲界。色微故不名色界。有色",
    "T85n2749_001:0184c15": "故非無色界。色界色滿故名色界。欲微故不",
    "T85n2749_001:0184c16": "名欲界。有欲故非無欲界。如是建立三界。欲",
    "T85n2749_001:0184c17": "界以二十處為體。色界或十六處。或十七處",
    "T85n2749_001:0184c18": "為體。無色界四處為體。於中若眾生若器世。",
    "T85n2749_001:0184c19": "若善若染污若無記若中陰。悉為三界體。由",
    "T85n2749_001:0184c20": "三界貪使所使故。由能持三界欲故。故俱舍",
    "T85n2749_001:0184c21": "明有諸界出五道。若善染污器世界中陰為",
    "T85n2749_001:0184c22": "性。是界非道。五道者是無覆無記眾生非中",
    "T85n2749_001:0184c23": "陰故。然此三界。欲界其必有色。色界其必無",
    "T85n2749_001:0184c24": "欲。無色一界無色無欲。言有形攝下二界眾",
    "T85n2749_001:0184c25": "生。言無形攝上一界眾生也。體類者即有想",
    "T85n2749_001:0184c26": "無想非有想非無想也。一切眾生以想為性。",
    "T85n2749_001:0184c27": "一有想。謂有心而&#x9E81;。二無想。謂無心而寂。",
    "T85n2749_001:0184c28": "三非有想非無想。謂雖有心非&#x9E81;非寂非&#x9E81;",
    "T85n2749_001:0184c29": "故異乎有想。非寂故異乎無想。故曰非有想",
    "T85n2749_001:0185a01": "非無想也。言有想即攝七有想定及欲界眾",
    "T85n2749_001:0185a02": "生也。言無想即攝二無想定及無想天眾生",
    "T85n2749_001:0185a03": "也。言非有想非無想即攝非想非非想眾生",
    "T85n2749_001:0185a04": "也。真諦又解分別眾生有凡有聖。凡夫二種。",
    "T85n2749_001:0185a05": "謂未成已成。未成者未成想位。謂從託胎以",
    "T85n2749_001:0185a06": "去乃至愛位但名得界。未能得想。由未能具",
    "T85n2749_001:0185a07": "足分別是非及安立來世生因故。但名無想。",
    "T85n2749_001:0185a08": "已成者已成想位。謂從取至有得名有想。已",
    "T85n2749_001:0185a09": "能分別是非及能安立來世生因故。故名有",
    "T85n2749_001:0185a10": "想聖人。但有第三句。謂非想非非想非想者。",
    "T85n2749_001:0185a11": "離三界想陰故。非非想者離三界所餘陰故。",
    "T85n2749_001:0185a12": "唯是三無流根說名為覺。小乘從初果至羅",
    "T85n2749_001:0185a13": "漢。大乘從初地至金剛。皆名非想非非想。五",
    "T85n2749_001:0185a14": "方便及四十心並名相。似非想非非想。佛果",
    "T85n2749_001:0185a15": "非是菩薩所化故不論之。相類者。即無足二",
    "T85n2749_001:0185a16": "足四足多足可解。十地論云。六趣者苦樂差",
    "T85n2749_001:0185a17": "別。四生者依止差別。依止業故。有形無形",
    "T85n2749_001:0185a18": "者。色無色差別。有想無想者。&#x9E81;細差別。有足",
    "T85n2749_001:0185a19": "無足者。形相差別。如是等在眾生數者總結",
    "T85n2749_001:0185a20": "也。",
    "T85n2749_001:0185a21": "[0185a21] 經曰。有人求福至滿八十年已者。此第五起",
    "T85n2749_001:0185a22": "行也兩重。一起財施行。二起法施行。財施三",
    "T85n2749_001:0185a23": "意。一隨求施。二勝物施。三長時施。隨其所",
    "T85n2749_001:0185a24": "欲皆給與之者。是隨求施。七珍象馬等是勝",
    "T85n2749_001:0185a25": "物施。與七寶者生藏攝利益喜。與象馬車乘",
    "T85n2749_001:0185a26": "者生代步利益喜。與宮殿樓閣等生受用利",
    "T85n2749_001:0185a27": "益喜。是大施主如是布施滿八十年者。是長",
    "T85n2749_001:0185a28": "時施。佛在時上壽百二十。中壽百歲。下壽八",
    "T85n2749_001:0185a29": "十。欲顯命難保故。以下壽為其量。",
    "T85n2749_001:0185b01": "[0185b01] 經曰。而作是念至而訓導之者。次起法施行",
    "T85n2749_001:0185b02": "三重。一謀化。二正化。三受化謀化也。五欲",
    "T85n2749_001:0185b03": "之具雖充百年之期已及。既與現世之樂。須",
    "T85n2749_001:0185b04": "拔當來之苦故。曰當以佛法而訓導之。",
    "T85n2749_001:0185b05": "[0185b05] 經曰。即集此眾生示教利喜者。此正化也。示",
    "T85n2749_001:0185b06": "教利喜如上解。",
    "T85n2749_001:0185b07": "[0185b07] 經曰。一時皆得至具八解脫者。此受化也。受",
    "T85n2749_001:0185b08": "化之徒並具四沙門果及八解脫。",
    "T85n2749_001:0185b09": "[0185b09] 經曰。於意云何至寧為多不者。第六量福也。",
    "T85n2749_001:0185b10": "四重。一問多。二答多。三比多。四況多。此問",
    "T85n2749_001:0185b11": "多也。二施既弘兩福理積所生功德可為多",
    "T85n2749_001:0185b12": "不。",
    "T85n2749_001:0185b13": "[0185b13] 經曰。彌勒白佛至阿羅漢果者。此答多也。直",
    "T85n2749_001:0185b14": "施一人之財福已難測。況施多人之法福豈",
    "T85n2749_001:0185b15": "可量。",
    "T85n2749_001:0185b16": "[0185b16] 經曰。佛告彌勒至所不能知者。此比多也。財",
    "T85n2749_001:0185b17": "施但令得世間樂離貧窮苦法施。但令得二",
    "T85n2749_001:0185b18": "乘樂離分段苦。隨喜能令得大乘樂離變易",
    "T85n2749_001:0185b19": "苦。欲量其勝算如難知。",
    "T85n2749_001:0185b20": "[0185b20] 經曰。阿逸多至不可為比者。此況多也。最後",
    "T85n2749_001:0185b21": "人喜最劣。其福既已過前。最初之喜最勝。其",
    "T85n2749_001:0185b22": "福理難為比。",
    "T85n2749_001:0185b23": "[0185b23] 經曰。又阿逸多至及乘天宮者。次明第二往",
    "T85n2749_001:0185b24": "聽人。此中取行詣聽法所故。以乘天宮等為",
    "T85n2749_001:0185b25": "其報。若以聽法根亦無邊。然往人三品。下品",
    "T85n2749_001:0185b26": "得乘象馬。中品得乘寶輿。上品得乘天宮。",
    "T85n2749_001:0185b27": "[0185b27] 經曰。若復有人至所坐之處者。次明第三分",
    "T85n2749_001:0185b28": "坐人。亦由三心分坐故得三王坐處。下品得",
    "T85n2749_001:0185b29": "輪王坐處。中品得帝釋坐處。上品得梵王坐",
    "T85n2749_001:0185c01": "處也。",
    "T85n2749_001:0185c02": "[0185c02] 經曰。阿逸多至利根智惠者。次明第四勸聽",
    "T85n2749_001:0185c03": "人。以勸聽義邊得四種勝根。一得勝智。二無",
    "T85n2749_001:0185c04": "惡相。三有善相。四值善緣。此得勝智也與陀",
    "T85n2749_001:0185c05": "羅尼菩薩同生一處者。此是得智緣。前由勸",
    "T85n2749_001:0185c06": "人聽法故。為他得智緣。今與菩薩同生故為",
    "T85n2749_001:0185c07": "自得智緣。利根智惠者。此是得智體外聞必",
    "T85n2749_001:0185c08": "受為利根。內思必解為智惠。",
    "T85n2749_001:0185c09": "[0185c09] 經曰。百千萬世終不瘖&#x7602;者。次明無惡相也。",
    "T85n2749_001:0185c10": "無八種惡相。一無聲惡二無氣惡。三無舌惡。",
    "T85n2749_001:0185c11": "四無口惡。五無齒惡。六無脣惡。七無鼻惡。八",
    "T85n2749_001:0185c12": "無面惡。此無聲惡聲惡有二。言不出為瘖。聲",
    "T85n2749_001:0185c13": "不轉為&#x7602;。由高聲勸人聽故無此二惡。",
    "T85n2749_001:0185c14": "[0185c14] 經曰。口氣不臭者。此無氣惡氣惡有一。即是",
    "T85n2749_001:0185c15": "口臭。實語為香語。虛語為臭語。由香語勸人",
    "T85n2749_001:0185c16": "聽故無此臭惡。",
    "T85n2749_001:0185c17": "[0185c17] 經曰。舌無病口亦無病者。此二是無惡舌惡",
    "T85n2749_001:0185c18": "口。口中三等為舌。人之面門為口。舌病則噤",
    "T85n2749_001:0185c19": "口病爽。由耎語勸人聽故無舌噤惡。由正語",
    "T85n2749_001:0185c20": "勸人聽故無口爽惡。",
    "T85n2749_001:0185c21": "[0185c21] 經曰。齒不垢黑至不差不曲者。此無齒惡齒",
    "T85n2749_001:0185c22": "惡有六。薄黧為黑。微赤為黃。本闕為&#x758E;。中傷",
    "T85n2749_001:0185c23": "為缺。差者不正之貌。曲者如鉤之像。由齒發",
    "T85n2749_001:0185c24": "聲勸人聽故。總得無此六惡。",
    "T85n2749_001:0185c25": "[0185c25] 經曰。脣不下垂至無諸可惡者。此無脣惡脣",
    "T85n2749_001:0185c26": "惡有九。下垂者遼怊而不掩。褰縮者編淺",
    "T85n2749_001:0185c27": "而露斷。&#x9E81;&#x6F81;者加之以皮脧。瘡緊者增之以",
    "T85n2749_001:0185c28": "肉坼。缺壞者體段不足。咼斜者相貌不圓。厚",
    "T85n2749_001:0185c29": "者表裏過肥。大者東西越度。黧黑者自無丹",
    "T85n2749_001:0186a01": "色。可惡者人不喜看。由脣發聲勸人聽故。總",
    "T85n2749_001:0186a02": "得無此九惡。",
    "T85n2749_001:0186a03": "[0186a03] 經曰。鼻不[月*扁][月*弟]亦不曲戾者。此無鼻惡鼻惡",
    "T85n2749_001:0186a04": "有二。[月*扁][月*弟]者高下不平。曲戾者東西不正。由",
    "T85n2749_001:0186a05": "鼻發聲勸人聽故。無此二惡。",
    "T85n2749_001:0186a06": "[0186a06] 經曰。面色不黑至不可喜相者。此無面惡面",
    "T85n2749_001:0186a07": "惡有四。面黑者色乏紅顏。狹長者形虧滿月。",
    "T85n2749_001:0186a08": "窊者邊高中下。曲者額亞頤鉤。由含喜正面",
    "T85n2749_001:0186a09": "勸人聽故。無此四惡。",
    "T85n2749_001:0186a10": "[0186a10] 經曰。脣舌牙齒至人相具足者。此明有善相。",
    "T85n2749_001:0186a11": "翻前惡即是好。",
    "T85n2749_001:0186a12": "[0186a12] 經曰。世世所生至信受教誨者。此明值善緣。",
    "T85n2749_001:0186a13": "見佛者是見受用。聞法者是聞受用。信受者",
    "T85n2749_001:0186a14": "是念受用。教誨者顯觸受用。值此善緣得出",
    "T85n2749_001:0186a15": "世四種受用也。此如序品中解。",
    "T85n2749_001:0186a16": "[0186a16] 經曰。阿逸多至如說修行者。此明第五修行",
    "T85n2749_001:0186a17": "人可解。次偈頌十八偈頌。五人即五重。此中",
    "T85n2749_001:0186a18": "轉勢從劣至勝次第頌之。初九偈隨喜人。次",
    "T85n2749_001:0186a19": "五偈頌勸聽人。次兩偈頌往聽人。次一偈頌",
    "T85n2749_001:0186a20": "分坐人。後一偈頌修行人。隨喜四重。初一偈",
    "T85n2749_001:0186a21": "頌立初。次一偈頌條後。次五偈頌起行。後兩",
    "T85n2749_001:0186a22": "偈頌對量起行兩重。初一偈頌財施。後四偈",
    "T85n2749_001:0186a23": "頌法施。法施三重初一偈半頌謀化。次一偈",
    "T85n2749_001:0186a24": "半頌正化。後一偈頌受化。對量兩重。初一",
    "T85n2749_001:0186a25": "偈初一偈頌比多。後一偈頌況多。次五偈頌",
    "T85n2749_001:0186a26": "勸聽人三重初一偈頌能勸。次一偈頌受勸。",
    "T85n2749_001:0186a27": "後三偈頌勸果可解。次兩偈頌往聽人。初一",
    "T85n2749_001:0186a28": "偈頌往聽。後一偈頌往報頌。分坐修行二人",
    "T85n2749_001:0186a29": "可解。",
    "T85n2749_001:0186b01": "法師功德品第十九",
    "T85n2749_001:0186b02": "[0186b02] 此品第三分別法師五行得六根功德故以為",
    "T85n2749_001:0186b03": "名。此法師在三賢位。十信一向弟子故。十地",
    "T85n2749_001:0186b04": "已捨分段故。品內兩重。一略標二廣釋。",
    "T85n2749_001:0186b05": "[0186b05] 經曰。爾時佛告至皆令清淨者。略標也。四意。",
    "T85n2749_001:0186b06": "一扣告。二指因。三示果。四顯勝。佛告常精",
    "T85n2749_001:0186b07": "進者。扣告也。欲因名以表義。非常精進者。不",
    "T85n2749_001:0186b08": "能行故。告常精進也。",
    "T85n2749_001:0186b09": "[0186b09] 經曰。受持法華經至若書寫者。指因也。受持",
    "T85n2749_001:0186b10": "是總相。讀誦說寫是別相。受是信力。持是念",
    "T85n2749_001:0186b11": "力。讀誦書寫是精進力。解說是惠力定力。一",
    "T85n2749_001:0186b12": "心通在其間。總別五業即為五因也。",
    "T85n2749_001:0186b13": "[0186b13] 經曰。是人得八百眼功德至千二百意功德",
    "T85n2749_001:0186b14": "者。亦果也。正法華及莊嚴論。六根各具千二",
    "T85n2749_001:0186b15": "百功德。合有七千二百功德。今經六根二例",
    "T85n2749_001:0186b16": "三根各八百三根。各千二百。舊解一云。十善",
    "T85n2749_001:0186b17": "為本。一善以九善莊嚴。十善成百善。自行百",
    "T85n2749_001:0186b18": "教他百歎百法歎行百者。合有四百善。此四",
    "T85n2749_001:0186b19": "百有三品。成千二百。三根持經勝具三品故",
    "T85n2749_001:0186b20": "有千二百。三根持經劣但有中下品故唯得",
    "T85n2749_001:0186b21": "八百。二云。六根各具百福。一一福以十善莊",
    "T85n2749_001:0186b22": "嚴成一千。一根一千六根即六千。但三根弘",
    "T85n2749_001:0186b23": "經勝故增二百。三根弘經劣故減二百。",
    "T85n2749_001:0186b24": "[0186b24] 經曰。以是功德莊嚴六根清淨者。顯勝也。論",
    "T85n2749_001:0186b25": "云。此得六根清淨者。謂凡夫人以經力得勝",
    "T85n2749_001:0186b26": "根用。未入初地菩薩。應知。又六根清淨者。",
    "T85n2749_001:0186b27": "於一根中悉能具足見色聞聲知香味觸法",
    "T85n2749_001:0186b28": "等。諸根互用應知。",
    "T85n2749_001:0186b29": "[0186b29] 經曰。是善男子至清淨肉眼者。次廣釋。釋六",
    "T85n2749_001:0186c01": "根即六重。六根各有序頌合十二章。經序眼",
    "T85n2749_001:0186c02": "根六意。一體類勝。二照境寬。三緣悉。四過",
    "T85n2749_001:0186c03": "地度。五窮生類。六委事緒。此明體類勝眼體",
    "T85n2749_001:0186c04": "有五。肉天惠法佛。如方便品解。眼類有兩。",
    "T85n2749_001:0186c05": "一果根類。謂宿業所生。二長養類。謂現緣所",
    "T85n2749_001:0186c06": "發。今言父母所生者。明是果根也清淨肉眼",
    "T85n2749_001:0186c07": "者。明是淨根體也。以是地前菩薩分段根故。",
    "T85n2749_001:0186c08": "[0186c08] 經曰。見於三千世界者。照境寬也。明此眼力",
    "T85n2749_001:0186c09": "用。與緣覺修得天眼及佛根。得天眼見境相",
    "T85n2749_001:0186c10": "似。真諦引隨實論云。聲聞根得天眼見小千",
    "T85n2749_001:0186c11": "世界色。修得天眼見中千世界色。緣覺根天",
    "T85n2749_001:0186c12": "眼見中千世界色。修得天眼見大千世界色。",
    "T85n2749_001:0186c13": "佛眼得天眼見大千世界色。修得天眼見無",
    "T85n2749_001:0186c14": "邊世界色。此與雜心同。彼云。聲聞不方便見",
    "T85n2749_001:0186c15": "小千世界。方便見二千世界。緣覺不方便見",
    "T85n2749_001:0186c16": "二千世界。方便見三千世界佛不方便見三",
    "T85n2749_001:0186c17": "千世界。方便見無量無邊億百千三千世界。",
    "T85n2749_001:0186c18": "案不方便者是用根得天眼。方便者是用修",
    "T85n2749_001:0186c19": "得天眼。真諦明此言報得天眼者。並是欲界",
    "T85n2749_001:0186c20": "業所感。然勝天中根得天眼。三乘無學漏若",
    "T85n2749_001:0186c21": "不盡應用此業。欲界天中受根。由不受後有",
    "T85n2749_001:0186c22": "故。先所有勝業。悉於無學身中受勝天眼。在",
    "T85n2749_001:0186c23": "肉眼中隨覺觀所弘。若欲見近色則發肉眼",
    "T85n2749_001:0186c24": "識。若欲見遠名則發天眼識。今明持經力故。",
    "T85n2749_001:0186c25": "肉眼亦見三千明力大也。不見三千外者。智",
    "T85n2749_001:0186c26": "度論云。三千外有風輪。與眼相違故不能見",
    "T85n2749_001:0186c27": "也。",
    "T85n2749_001:0186c28": "[0186c28] 經曰。內外所有山林河海者。見緣悉也。前雖",
    "T85n2749_001:0186c29": "見寬其間或有見大不見小。如遠見大山不",
    "T85n2749_001:0187a01": "&#x89A9;細物。或見遠不見近。如遠&#x89A9;日輪不見眼",
    "T85n2749_001:0187a02": "睫。今明大小遠近一切悉見。一四天下有八",
    "T85n2749_001:0187a03": "大山。有八大海。如是三千世界有百億八十",
    "T85n2749_001:0187a04": "山百億八大海。有千中鐵圍有一大鐵圍。其",
    "T85n2749_001:0187a05": "中小山小海諸林諸河不可勝數。如是悉見。",
    "T85n2749_001:0187a06": "[0187a06] 經曰。下至阿鼻上至有頂者。過地度也。地度",
    "T85n2749_001:0187a07": "法上得見下下不見上。今此眼力亦能見上",
    "T85n2749_001:0187a08": "至有色之頂故。過地度也。",
    "T85n2749_001:0187a09": "[0187a09] 經曰。亦見其中一切眾生者。窮生類也。如上",
    "T85n2749_001:0187a10": "五類眾生悉皆見之故。言一切也。",
    "T85n2749_001:0187a11": "[0187a11] 經曰。及業因緣果根生處悉見悉知者。委事",
    "T85n2749_001:0187a12": "緒也。四意。一知業體。二知業因。三知業緣。",
    "T85n2749_001:0187a13": "四知業果。業者業體。謂身口意。身業眼根境。",
    "T85n2749_001:0187a14": "口業耳根境。意業意根境。知身業者自用。知",
    "T85n2749_001:0187a15": "口意者互用。因者業因也。惡業以三惡根為",
    "T85n2749_001:0187a16": "因。善業以三善根為因。並是意根境。眼根知",
    "T85n2749_001:0187a17": "者互用。緣者業緣。一人緣惡業。以惡友為",
    "T85n2749_001:0187a18": "緣。善業以善友為緣。二物緣惡業。以刀仗等",
    "T85n2749_001:0187a19": "為緣。善業以香花等為緣。此是眼根自境果",
    "T85n2749_001:0187a20": "根生處者。是業果也。知果略有六門。一知好",
    "T85n2749_001:0187a21": "惡。二知交賒。三知多少。四知生熟。五知受",
    "T85n2749_001:0187a22": "處。六知受心。一知好惡者。十住論云。知根",
    "T85n2749_001:0187a23": "者知諸業各各有根。善業或善處生或得涅",
    "T85n2749_001:0187a24": "槃惡業惡處生。二知交賒者。謂知三時根。得",
    "T85n2749_001:0187a25": "現根為交。得生後為賒。三知多少者感一世",
    "T85n2749_001:0187a26": "為少。感二世三世為多。如是過去業得七根。",
    "T85n2749_001:0187a27": "三單感三複感一總感現在業得三報。二單",
    "T85n2749_001:0187a28": "感一總感未來業得一根。一單感合三世業",
    "T85n2749_001:0187a29": "感 一根故。十住論說。佛知眾生過去業根。",
    "T85n2749_001:0187b01": "或業過去根在過去。或業過去根在現在。或",
    "T85n2749_001:0187b02": "業過去根在未來。或業過去根在過去未來。",
    "T85n2749_001:0187b03": "或業過去根在過去現在。或業過去根在未",
    "T85n2749_001:0187b04": "來現在。或業過去根在過去未來現在。或業",
    "T85n2749_001:0187b05": "現在根在現在。或業現在根在未來。或業現",
    "T85n2749_001:0187b06": "在根在現在未來。或業未來根在未來。有如",
    "T85n2749_001:0187b07": "是分別。四知生熟者。智度論云。二種業必受",
    "T85n2749_001:0187b08": "根不必受根。必受者不可離或待時待處待",
    "T85n2749_001:0187b09": "人受根。如人應共輪王受福。待輪王出時。是",
    "T85n2749_001:0187b10": "待時人即輪王處即輪王出處。五知受處者。",
    "T85n2749_001:0187b11": "智度論云。欲界受三受業根處。色界受二受",
    "T85n2749_001:0187b12": "業根處。無色界受一受業根處。六知受心者。",
    "T85n2749_001:0187b13": "智度論云。善心中受善不善無記根不善心",
    "T85n2749_001:0187b14": "無記心亦如是。如是六事一一知是名知業",
    "T85n2749_001:0187b15": "果。問。為即肉眼知未來耶。為有別智知未來",
    "T85n2749_001:0187b16": "耶。若即肉眼知者。肉眼見現在色不應知未",
    "T85n2749_001:0187b17": "來。若有別智知者。云云何說父母所生肉眼",
    "T85n2749_001:0187b18": "知耶。答。因肉眼起別智知故說肉眼知。肉",
    "T85n2749_001:0187b19": "眼見人死時生時色。意識知未來。如天眼知",
    "T85n2749_001:0187b20": "未來。此亦爾故。俱舍云。天眼天耳以色聲為",
    "T85n2749_001:0187b21": "境。若爾死生通惠。云何知彼眾生與身口意",
    "T85n2749_001:0187b22": "邪行相應誹謗聖人。由此捨命。必受無行惡",
    "T85n2749_001:0187b23": "道墮負黑闇處生。廣說如經。答由天眼不得",
    "T85n2749_001:0187b24": "知有別智。是天眼通惠伴類聖人相續中生",
    "T85n2749_001:0187b25": "能知如此。解脫道論亦云。天眼生四智。未來",
    "T85n2749_001:0187b26": "分智。自作業智。如行業智。果報業智。以未來",
    "T85n2749_001:0187b27": "分智。於未來色當起知之。以自作業智見他。",
    "T85n2749_001:0187b28": "以此業當往彼趣知之。以如行業智。見此人",
    "T85n2749_001:0187b29": "生趣。以此業在先生此知之。以業果報智。至",
    "T85n2749_001:0187c01": "此明至此煩惱至此方便。此業應熟。此業不",
    "T85n2749_001:0187c02": "應受。此業應多受。此業應少受知之。案今由",
    "T85n2749_001:0187c03": "經力肉眼起。智亦復如是。故云肉眼知。非即",
    "T85n2749_001:0187c04": "肉眼知也。次偈頌六偈三重。初一偈頌眼因。",
    "T85n2749_001:0187c05": "次一偈頌眼體。後三偈頌眼用。用中云彌樓",
    "T85n2749_001:0187c06": "山者。此云高山。亦日光山。須彌山者。此云",
    "T85n2749_001:0187c07": "妙高山。",
    "T85n2749_001:0187c08": "[0187c08] 經曰。復次常精進至得千二百耳功德者。次",
    "T85n2749_001:0187c09": "明耳根功德。序說四重。一指定因果。二總境",
    "T85n2749_001:0187c10": "寬狹。三委知巨細。四結其力能。此指定因果",
    "T85n2749_001:0187c11": "也。",
    "T85n2749_001:0187c12": "[0187c12] 經曰。以是清淨耳至言語音聲者。此總境寬",
    "T85n2749_001:0187c13": "狹。",
    "T85n2749_001:0187c14": "[0187c14] 經曰。象聲馬聲至佛聲者。此委知巨細也。",
    "T85n2749_001:0187c15": "[0187c15] 經曰。以要言之至不壞耳根者。此結其力能",
    "T85n2749_001:0187c16": "也。凡人六根取塵過度。及塵過強其根則壞。",
    "T85n2749_001:0187c17": "今由經力雖過雖強亦不能壞。次頌十八偈",
    "T85n2749_001:0187c18": "四重。初一偈總境寬狹。次九偈半能知事類。",
    "T85n2749_001:0187c19": "次四偈半善聽法音。後三偈美其力用。事類",
    "T85n2749_001:0187c20": "六重。初兩偈聞人中事類聲。次一偈聞天中",
    "T85n2749_001:0187c21": "事類聲。次兩偈聞山中事類聲。次兩偈聞海",
    "T85n2749_001:0187c22": "中事類聲。次一偈聞亂鳥事類聲。後一偈半",
    "T85n2749_001:0187c23": "聞淨天事類聲。次四偈半聞法音三重。初一",
    "T85n2749_001:0187c24": "偈半聞聲聞說法聲。次一偈半聞菩薩說法",
    "T85n2749_001:0187c25": "聲。後一偈半聞如來說法聲。次三偈美其力",
    "T85n2749_001:0187c26": "用。初兩偈美能。後一偈美位。",
    "T85n2749_001:0187c27": "[0187c27] 經曰。復次常精至八百鼻功德者。次明鼻根。",
    "T85n2749_001:0187c28": "序說四重一指定因果。二總境寬狹。三委知",
    "T85n2749_001:0187c29": "巨細。四結其力能。此指定因果也。",
    "T85n2749_001:0188a01": "[0188a01] 經曰。以是清淨鼻根至種種諸香者。總境寬",
    "T85n2749_001:0188a02": "狹也。",
    "T85n2749_001:0188a03": "[0188a03] 經曰。須曼那華至悉能分別者。次委知巨細",
    "T85n2749_001:0188a04": "也。四重。一聞地居身外香。二聞地居身內",
    "T85n2749_001:0188a05": "香。三聞天居身外香。四聞天居身內香。此聞",
    "T85n2749_001:0188a06": "地居身外香也。須曼那者此云好意。闍提者",
    "T85n2749_001:0188a07": "此云生亦曰實。瞻蔔者此云黃華。亦曰金色",
    "T85n2749_001:0188a08": "華。波羅羅者此云重(平聲)。",
    "T85n2749_001:0188a09": "[0188a09] 經曰。又復別知至分別不錯者。此聞地居身",
    "T85n2749_001:0188a10": "內香也。",
    "T85n2749_001:0188a11": "[0188a11] 經曰。持是經者至無不聞知者。此聞天居身",
    "T85n2749_001:0188a12": "外香。波利質多羅者。此云護種種。[牛*句]鞞陀羅",
    "T85n2749_001:0188a13": "者。此云大遊戲破地。",
    "T85n2749_001:0188a14": "[0188a14] 經曰。又聞諸天身香至皆悉遙聞者。次聞天",
    "T85n2749_001:0188a15": "居身內香兩重。一聞地天身香。二聞空天身",
    "T85n2749_001:0188a16": "香。此聞地天身香。忉利已下地居故。炎摩",
    "T85n2749_001:0188a17": "已上空居故。",
    "T85n2749_001:0188a18": "[0188a18] 經曰。如是展轉至知其所在者。此聞空天身",
    "T85n2749_001:0188a19": "香二意。一聞住空天身香。即生天住空不解",
    "T85n2749_001:0188a20": "空故。二聞解空天身香。即淨天解空不住涅",
    "T85n2749_001:0188a21": "槃故。",
    "T85n2749_001:0188a22": "[0188a22] 經曰。雖聞此香至憶念不謬者。此結其力能",
    "T85n2749_001:0188a23": "也。次頌三十偈三重。初一偈頌總境。次二十",
    "T85n2749_001:0188a24": "八偈頌別用。後一偈頌結力。別用八重。初五",
    "T85n2749_001:0188a25": "偈知人中事。第二四偈知初天事。第三一偈",
    "T85n2749_001:0188a26": "知修羅事。第四一偈知畜生事。第五五偈知",
    "T85n2749_001:0188a27": "未形事。第六五偈知第二天事。第七兩偈知",
    "T85n2749_001:0188a28": "空天事。第八五偈知淨天事。人中五得。一偈",
    "T85n2749_001:0188a29": "知花香。一偈知男女。一偈知君臣。一偈知",
    "T85n2749_001:0188b01": "寶物。一偈知內身第二四偈知初天事。初一",
    "T85n2749_001:0188b02": "偈知遊戲。次一偈知華果。次兩偈知臣人。第",
    "T85n2749_001:0188b03": "三一偈知修羅。第四一偈知畜生可解。第五",
    "T85n2749_001:0188b04": "五偈知未形。一偈知胎男女。一偈知胎成壞。",
    "T85n2749_001:0188b05": "一偈知人善惡。一偈知寶隱伏。一偈知價輕",
    "T85n2749_001:0188b06": "重。第六五偈知第二天事。一偈知華果。一偈",
    "T85n2749_001:0188b07": "知。一偈知宮殿。一偈知園林。一偈知聽法。",
    "T85n2749_001:0188b08": "一偈知周遊。第七兩偈知空天事。一偈知禪",
    "T85n2749_001:0188b09": "出入。一偈知禪死生。第八五偈知淨天事。初",
    "T85n2749_001:0188b10": "兩偈知聲聞事。次一偈知菩薩事。後兩偈知",
    "T85n2749_001:0188b11": "如來事。",
    "T85n2749_001:0188b12": "[0188b12] 經曰。復次常精進至千二百舌功德者。次明",
    "T85n2749_001:0188b13": "舌根序說兩重。一指定因果。二敘其力能。此",
    "T85n2749_001:0188b14": "指定因果也。",
    "T85n2749_001:0188b15": "[0188b15] 經曰。若好若醜至無不美者。次敘力能三重。",
    "T85n2749_001:0188b16": "一能變塵。二能善說法。三善持法。此能變塵",
    "T85n2749_001:0188b17": "也。變成上味者。如佛咽喉有甘露泉和一切",
    "T85n2749_001:0188b18": "食皆成甘露。持經人亦爾。又隨福德力故變",
    "T85n2749_001:0188b19": "成上味。",
    "T85n2749_001:0188b20": "[0188b20] 經曰。若以舌根至隨侍供養者。此明善說五",
    "T85n2749_001:0188b21": "意。一悅眾。二來天。三來神。四來人。五來侍",
    "T85n2749_001:0188b22": "可解。",
    "T85n2749_001:0188b23": "[0188b23] 經曰。又諸聲聞至深妙法音。此明善持四意。",
    "T85n2749_001:0188b24": "一聖人樂見。二諸佛向說。三聞悉能持。四",
    "T85n2749_001:0188b25": "誦聲深妙可解。次頌八偈半兩重。初一偈",
    "T85n2749_001:0188b26": "頌變塵。後七偈半頌善說。善說五重。初一",
    "T85n2749_001:0188b27": "偈半頌悅眾。次三偈頌來聽。次一偈頌來供。",
    "T85n2749_001:0188b28": "後兩偈來護。來聽兩重。一偈頌神來聽。二",
    "T85n2749_001:0188b29": "偈頌人來聽。來護兩重。一偈生天來護。一偈",
    "T85n2749_001:0188c01": "淨天來護。",
    "T85n2749_001:0188c02": "[0188c02] 經曰。復次常精進至眾生喜見者。次明身根。",
    "T85n2749_001:0188c03": "序說兩重。一指定因果。二鏡朗內外。此指定",
    "T85n2749_001:0188c04": "因果也。",
    "T85n2749_001:0188c05": "[0188c05] 經曰。其身淨故至現其色像者。鏡朗內外也",
    "T85n2749_001:0188c06": "三意。一橫鏡三千。二&#x7AEA;朗二界。三遠現。四",
    "T85n2749_001:0188c07": "尊可解。次頌七偈半通為六重。初一偈頌得",
    "T85n2749_001:0188c08": "體。次一偈半頌明用。次一偈半頌橫照。次",
    "T85n2749_001:0188c09": "一偈半頌&#x7AEA;朗。次一偈頌現聖。後一偈頌現",
    "T85n2749_001:0188c10": "力。",
    "T85n2749_001:0188c11": "[0188c11] 經曰。復次常精進至千二百意功德者。次明",
    "T85n2749_001:0188c12": "意根五重。一指定因果。二委知法義。三外引",
    "T85n2749_001:0188c13": "俗論。四善察他心。五美其力用。此指定因果",
    "T85n2749_001:0188c14": "也。",
    "T85n2749_001:0188c15": "[0188c15] 經曰。以是清淨意根至不相違背者。此善知",
    "T85n2749_001:0188c16": "法義也。聞一偈一句者得法辨。通達無量無",
    "T85n2749_001:0188c17": "邊義者。得義辨。演說一句一偈至一月四月",
    "T85n2749_001:0188c18": "一歲者。得辭辨。一月是一時中一月。四月是",
    "T85n2749_001:0188c19": "三時中一時。外國以四月為時。一歲是三時。",
    "T85n2749_001:0188c20": "十二月所說。義趣與實相不違者得應辨。",
    "T85n2749_001:0188c21": "[0188c21] 次頌十一偈通為五重。初一偈頌知法。次一",
    "T85n2749_001:0188c22": "偈頌得辨。次兩偈頌察心。次四偈頌說法。後",
    "T85n2749_001:0188c23": "三偈頌結。能說法四偈。一偈頌受持說。一偈",
    "T85n2749_001:0188c24": "頌不倒說。一偈頌次第說。一偈頌無畏說。次",
    "T85n2749_001:0188c25": "三偈頌結能。一偈結體相。一偈美地位。一偈",
    "T85n2749_001:0188c26": "讚善巧。",
    "T85n2749_001:0188c27": "常不輕菩薩品第二十",
    "T85n2749_001:0188c28": "[0188c28] 前三品已明生福勝妙力。此一品次明進道",
    "T85n2749_001:0188c29": "勝妙力。前則約多顯力。此則約速顯力速由",
    "T85n2749_001:0189a01": "菩薩常行不輕行故以為名。品內一序一頌。",
    "T85n2749_001:0189a02": "序說三重。一張速本。二序速事。三會速人。",
    "T85n2749_001:0189a03": "[0189a03] 經曰。爾時佛告至如向所說者。第一張速本",
    "T85n2749_001:0189a04": "兩意。一戒惡即張增上慢本。二獎善即張常",
    "T85n2749_001:0189a05": "不輕本。言持法華經者罵詈誹謗獲大罪報",
    "T85n2749_001:0189a06": "如前所說者。如譬喻品末所說。言其所得功",
    "T85n2749_001:0189a07": "德如向所說者。如向法師功德品所說。",
    "T85n2749_001:0189a08": "[0189a08] 經曰。得大勢至阿僧祇劫者。第二序速事四",
    "T85n2749_001:0189a09": "重。一值速緣緣。二逢速障。三違速名。四修速",
    "T85n2749_001:0189a10": "行。值緣兩重。一值一佛緣。二值多佛緣。一",
    "T85n2749_001:0189a11": "佛八重。一時節。二化主。三劫名。四國號。五",
    "T85n2749_001:0189a12": "立教。六壽限。七住持。八歸寂。",
    "T85n2749_001:0189a13": "[0189a13] 經曰。有佛名威音王至佛世尊者。此化主也。",
    "T85n2749_001:0189a14": "[0189a14] 經曰。劫名離垢者。此劫名也。",
    "T85n2749_001:0189a15": "[0189a15] 經曰。國名大城者。此國號也。",
    "T85n2749_001:0189a16": "[0189a16] 經曰。其威音王佛至究竟清淨者。此立教也。",
    "T85n2749_001:0189a17": "[0189a17] 經曰。得大勢至恒河沙□□□限也。",
    "T85n2749_001:0189a18": "[0189a18] 經曰。正法住世至四天下微塵者。此住持也。",
    "T85n2749_001:0189a19": "[0189a19] 經曰。其佛饒益至然後滅度者。此歸寂也。",
    "T85n2749_001:0189a20": "[0189a20] 經曰。正法像法至皆同一號者。次明敘多佛",
    "T85n2749_001:0189a21": "緣。",
    "T85n2749_001:0189a22": "[0189a22] 經曰。最初威音王至有大勢力者。此第二逢",
    "T85n2749_001:0189a23": "速障也。",
    "T85n2749_001:0189a24": "[0189a24] 經曰。爾時有一至名常不輕者。此第三違速",
    "T85n2749_001:0189a25": "名。即名常不輕文六重。一舉名。二徵義。三",
    "T85n2749_001:0189a26": "曉意。四專修。五受難。六得名。此舉名也。",
    "T85n2749_001:0189a27": "[0189a27] 經曰。得大勢以何因緣名常不輕者。此徵義",
    "T85n2749_001:0189a28": "也。",
    "T85n2749_001:0189a29": "[0189a29] 經曰。是比丘至當得作佛者。此曉意。由行不",
    "T85n2749_001:0189b01": "輕行故得不輕名。言我深教汝等不敢輕慢",
    "T85n2749_001:0189b02": "者。為汝本有自性住佛性。言所以者何汝等",
    "T85n2749_001:0189b03": "皆行菩薩道者。為汝即有引出性。言當得作",
    "T85n2749_001:0189b04": "佛者。為汝當有至得果佛性。",
    "T85n2749_001:0189b05": "[0189b05] 經曰。而是比丘皆當作佛者。此專修故。往禮",
    "T85n2749_001:0189b06": "拜者專修身不輕。讚歎者專修口不輕。汝當",
    "T85n2749_001:0189b07": "作佛者。專修意不輕。",
    "T85n2749_001:0189b08": "[0189b08] 經曰。四眾之中至汝當作佛者。此受難。先",
    "T85n2749_001:0189b09": "□□詈難。後受打擲難。此受罵詈難。",
    "T85n2749_001:0189b10": "[0189b10] 經曰。說是語時至皆當作佛者。此受打擲難。",
    "T85n2749_001:0189b11": "杖木以打之。瓦石以擲之。恐其得重罪所以。",
    "T85n2749_001:0189b12": "避走而遠住。恐其不聞記所以高聲唱是言。",
    "T85n2749_001:0189b13": "[0189b13] 經曰。以其常作至號之為不輕者。此得名。",
    "T85n2749_001:0189b14": "[0189b14] 經曰。是比丘臨欲終時至悉能受持者。次第",
    "T85n2749_001:0189b15": "四修速行四重。一威王佛所行速行。二燈明",
    "T85n2749_001:0189b16": "佛所行速行。三雲自在佛所行速行四□□",
    "T85n2749_001:0189b17": "□□□□□□□□佛所六重。一稟速道。二",
    "T85n2749_001:0189b18": "淨速根。三增速壽。四□□□□□□□□□",
    "T85n2749_001:0189b19": "□□□□□善此稟□道也。"
}