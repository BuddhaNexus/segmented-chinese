{
    "T15n0589_001:0112a22": "佛說魔逆經",
    "T15n0589_001:0112a24": "西晉三藏竺法護譯",
    "T15n0589_001:0112a25": "聞如是：一時佛在舍衛國祇樹給孤獨園，與",
    "T15n0589_001:0112a26": "大比丘眾俱千二百五十，摩訶菩薩不可計，",
    "T15n0589_001:0112a27": "及欲行天、諸色行天、淨居天人。彼時世尊與",
    "T15n0589_001:0112a28": "無央數眾會眷屬周匝圍繞而說經法。有一",
    "T15n0589_001:0112a29": "天子，名曰大光，在於座中，翼從文殊師利而",
    "T15n0589_001:0112b01": "侍衛焉。於是大光白文殊師利：「所可謂言",
    "T15n0589_001:0112b02": "諸菩薩眾有魔事者，何謂魔事？」文殊答曰：",
    "T15n0589_001:0112b03": "「有所興業而有所作則為魔事。若使志願",
    "T15n0589_001:0112b04": "有所受取而有所奪則為魔事。假令所欲",
    "T15n0589_001:0112b05": "思想、諸著、識念、求望則為魔事。「復次，仁者！倚",
    "T15n0589_001:0112b06": "著菩薩志欲至道則為魔事。心倚布施、持戒、",
    "T15n0589_001:0112b07": "忍辱、精進、一心而依智慧則為魔事。識念布",
    "T15n0589_001:0112b08": "施、妄想持戒、受於忍辱、放逸精進、及倚禪",
    "T15n0589_001:0112b09": "定、專惟智慧則為魔事。「復次，仁者！心樂閑",
    "T15n0589_001:0112b10": "居、行得於觀則為魔事。若使想念止足獨處、",
    "T15n0589_001:0112b11": "節限名德則為魔事。若行空無，依無相願，",
    "T15n0589_001:0112b12": "修無放逸，住於如來所說言教則為魔事。假",
    "T15n0589_001:0112b13": "使仁者思想、識念有所受取，志在所應見",
    "T15n0589_001:0112b14": "聞念知、分別經典，皆為魔事。」大光問文殊曰：",
    "T15n0589_001:0112b15": "「其魔事者為住何所？」文殊答曰：「住於精進。」",
    "T15n0589_001:0112b16": "又問：「以何等故住於精進？」文殊答曰：「其精",
    "T15n0589_001:0112b17": "進者，乃為諸魔求其便耳；若懈怠者，彼魔",
    "T15n0589_001:0112b18": "波旬當奈之何！」又問：「何謂菩薩精進而不應",
    "T15n0589_001:0112b19": "者？」文殊答曰：「假使計言：『我身精進』則為不",
    "T15n0589_001:0112b20": "應。所以者何？己身精進，計有所應，則依倚",
    "T15n0589_001:0112b21": "世。仁者！欲知為精進者，等遵所修此之謂",
    "T15n0589_001:0112b22": "也。以等精進則曰平等無所應進，已無所應",
    "T15n0589_001:0112b23": "則無放逸。假使仁者眼無所進，不行於色，",
    "T15n0589_001:0112b24": "是則名曰平等精進；耳無所進不行音聲，鼻",
    "T15n0589_001:0112b25": "無所進不行眾香，舌無所進不行眾味，身無",
    "T15n0589_001:0112b26": "所進不行細滑，意無所進不行諸法，是則名",
    "T15n0589_001:0112b27": "曰平等精進。「復次，仁者！假使不行一切塵勞，",
    "T15n0589_001:0112b28": "而以斷除眾生愛欲垢穢，是則名曰菩薩所",
    "T15n0589_001:0112b29": "行平等精進。若於三界而無所行，救濟三界，",
    "T15n0589_001:0112c01": "倚著眾生諸惱之患，是為菩薩平等精進。行",
    "T15n0589_001:0112c02": "於布施無所想念，修以四恩攝諸慳貪；行於",
    "T15n0589_001:0112c03": "禁戒而無想念，攝諸犯惡眾生之類；行於忍",
    "T15n0589_001:0112c04": "辱而無所想，攝諸瞋恚人民之眾；行於精",
    "T15n0589_001:0112c05": "進無所想念，攝諸懈怠；行於禪定無所想",
    "T15n0589_001:0112c06": "念，攝諸亂意；行於智慧無所想念，攝諸惡",
    "T15n0589_001:0112c07": "智。是為菩薩平等精進。」文殊師利復謂大光：",
    "T15n0589_001:0112c08": "「其有曉了空無慧行，不想空無是為思念；精",
    "T15n0589_001:0112c09": "進行空遊於諸見，悉察諸見而無所見，觀諸",
    "T15n0589_001:0112c10": "邪見不離空無，是為行空。所謂空者，諸見",
    "T15n0589_001:0112c11": "則空。以空之故，故曰空空。由是空空，故曰",
    "T15n0589_001:0112c12": "為空。因是空故，諸法皆空。假使曉了此慧明",
    "T15n0589_001:0112c13": "者而不自大，是謂菩薩平等精進。「復次，天子！",
    "T15n0589_001:0112c14": "修行於此無所想著，不念無想，皆與一切",
    "T15n0589_001:0112c15": "眾念俱遊。不捨眾念，不有所念；所念無想，",
    "T15n0589_001:0112c16": "不想所念，等於諸想及一切念。若能曉了一",
    "T15n0589_001:0112c17": "切想念，設於此慧不以知慧而憍慢者，無",
    "T15n0589_001:0112c18": "所逸樂，是為菩薩精進之行。」文殊師利復謂",
    "T15n0589_001:0112c19": "大光：「其行無願隨心所生，有所志慕心無所",
    "T15n0589_001:0112c20": "著，不行所願其趣所生，已離諸見及眾駛水，",
    "T15n0589_001:0112c21": "捨於二事，不計有身亦無吾我，而等除去，終",
    "T15n0589_001:0112c22": "始生沒。其有能行如是精進，是為菩薩平等",
    "T15n0589_001:0112c23": "精進。」文殊師利復謂大光：「菩薩修業常以平",
    "T15n0589_001:0112c24": "等，其於智慧聖明之達無所修行；曉了善",
    "T15n0589_001:0112c25": "權，將攝一切眾德之本。分別慧者，無我、無",
    "T15n0589_001:0112c26": "人、無壽、無命；則以善權精進開化一切眾生。",
    "T15n0589_001:0112c27": "聖明達者，於一切法無應不應，無淨不淨；",
    "T15n0589_001:0112c28": "曉善權者，精進攝於一切正法。進智慧者，",
    "T15n0589_001:0112c29": "悉了於一切，不壞法界；了善權者，供養奉事",
    "T15n0589_001:0113a01": "無央數佛。達智慧者，進聖無為；曉善權者，",
    "T15n0589_001:0113a02": "宣暢一切文字之教種種別異。智慧聖者，修",
    "T15n0589_001:0113a03": "行佛身，了無穿漏；解善權者，三十有二大",
    "T15n0589_001:0113a04": "人之相而自莊嚴。智慧聖者，使諸生死而無",
    "T15n0589_001:0113a05": "所生；解善權者，則為所念常向眾生。智慧",
    "T15n0589_001:0113a06": "聖者，修行於空、無相、無願；曉善權者，頒宣",
    "T15n0589_001:0113a07": "斷除六十二見眾想之著，志有所求。智慧聖",
    "T15n0589_001:0113a08": "者，勸助精進至於六通；解善權者，神通變",
    "T15n0589_001:0113a09": "化多所救濟。智慧聖者，精進不見諸種陰入、",
    "T15n0589_001:0113a10": "眾衰之難；解善權者，執持將護諸種陰入。",
    "T15n0589_001:0113a11": "智慧聖者，遵修泥洹本性清淨；解善權者，為",
    "T15n0589_001:0113a12": "諸眾生開化導示無上正真所當修行。智慧",
    "T15n0589_001:0113a13": "聖者，謂得慧眼，所覩無極；解善權者，逮致",
    "T15n0589_001:0113a14": "天眼，化諸著者。智慧聖者，不得諸法所行精",
    "T15n0589_001:0113a15": "進；解善權者，敷演文字而講說法。智慧聖",
    "T15n0589_001:0113a16": "者，分別諸法義之所趣；解善權者，宣暢如",
    "T15n0589_001:0113a17": "應辯才之慧。智慧聖者，曉了諸根各各別",
    "T15n0589_001:0113a18": "異、心念不同；解善權者，究盡眾人如應說",
    "T15n0589_001:0113a19": "法。智慧聖者，識達八萬四千諸行；解善權",
    "T15n0589_001:0113a20": "者，能為一切頒宣，指示八萬四千諸品法藏。",
    "T15n0589_001:0113a21": "是為菩薩平等之業精進行也。」文殊師利分",
    "T15n0589_001:0113a22": "別說此平等精進示眾會時，八千天子尋發",
    "T15n0589_001:0113a23": "無上正真道意，五百天子逮得無所從生法",
    "T15n0589_001:0113a24": "忍。世尊即讚文殊師利曰：「善哉，善哉！仁快",
    "T15n0589_001:0113a25": "說此諸菩薩眾平等之行！」於是大光白文殊",
    "T15n0589_001:0113a26": "曰：「如來讚仁，寧踊躍乎？」文殊答曰：「卿意云",
    "T15n0589_001:0113a27": "何？假使化人讚於化者，又其化者寧踊躍乎？」",
    "T15n0589_001:0113a28": "答曰：「不也！其化人者無所係著亦無所受。」",
    "T15n0589_001:0113a29": "報曰：「如是！一切諸法自然之相悉如幻化，",
    "T15n0589_001:0113b01": "如來之相亦復如此。吾當何因而踊躍乎？譬",
    "T15n0589_001:0113b02": "如呼響，於善惡聲無所是在亦無所受；一",
    "T15n0589_001:0113b03": "切諸法亦復如是，猶如呼響本悉清淨。如來、",
    "T15n0589_001:0113b04": "文殊其淨亦如吾，當何因而踊躍乎！」大光又",
    "T15n0589_001:0113b05": "問：「何故如來讚於仁者？」文殊答曰：「其有頒",
    "T15n0589_001:0113b06": "宣無所立慧，乃為如來所見嗟歎；於諸言說",
    "T15n0589_001:0113b07": "不懷憂慼亦無增減，於諸眾生無眾生想，於",
    "T15n0589_001:0113b08": "一切法無諸法想。若志泥洹，修治生死，曉了",
    "T15n0589_001:0113b09": "魔事，解佛道業；以於魔事覺了真諦，分別佛",
    "T15n0589_001:0113b10": "法及與魔事；不畏魔事，不依佛法。如是行者，",
    "T15n0589_001:0113b11": "則為如來之所嗟歎。」又問文殊：「仁為奉行",
    "T15n0589_001:0113b12": "如此法乎？所以如來而嗟歎之！」答曰：「其平",
    "T15n0589_001:0113b13": "等者終無偏黨。」又問：「其平等者不與偏乎？」",
    "T15n0589_001:0113b14": "答曰：「所謂平等，等於諸逆，亦等吾我；等諸",
    "T15n0589_001:0113b15": "四大，亦等住見；吾所等者亦復若茲。如諸",
    "T15n0589_001:0113b16": "種等、四顛倒等，吾等亦如。如等不順反戾之",
    "T15n0589_001:0113b17": "事及欲所得，吾等亦如；如等生死，等及與本",
    "T15n0589_001:0113b18": "際；如等行原，等生死本及泥洹本。以用泥",
    "T15n0589_001:0113b19": "洹本等等之故，因此故曰本際平等。如本",
    "T15n0589_001:0113b20": "際等，故吾我等；已等吾我，亦等無明恩愛之",
    "T15n0589_001:0113b21": "本；如等無明恩愛之本，亦等明徹解脫之本。",
    "T15n0589_001:0113b22": "若以平等明脫之本，亦等貪婬、瞋恚、愚癡；以",
    "T15n0589_001:0113b23": "等三垢，亦復等於空、無相、願；已等三脫，亦",
    "T15n0589_001:0113b24": "等有為之本；以等有為本，亦等無為本；以",
    "T15n0589_001:0113b25": "等於無為之本，文殊所等其亦若茲。是故大",
    "T15n0589_001:0113b26": "光！以此平等，諸法皆等。其以說者今所頒宣，",
    "T15n0589_001:0113b27": "方當演說而見嗟歎，一切此法皆悉平等，猶",
    "T15n0589_001:0113b28": "如虛空。虛空正等而無偏黨，虛空無數亦無",
    "T15n0589_001:0113b29": "所為。若有趣斯方欲習入，是故如來讚歎于",
    "T15n0589_001:0113c01": "彼。」大光又問：「寧可宣暢善哉之法、無善哉法",
    "T15n0589_001:0113c02": "乎？」文殊答曰：「菩薩善哉從志願出；諛諂無質，",
    "T15n0589_001:0113c03": "所行放逸，為不善哉。用眾生故，不捨大哀，故",
    "T15n0589_001:0113c04": "曰善哉；若不懷仁，念害眾生，則非善哉。若",
    "T15n0589_001:0113c05": "能愍傷一切眾生，乃為善哉；瞋恚懷結，離",
    "T15n0589_001:0113c06": "于忍辱，為不善哉。若不醉亂又隨律教，已",
    "T15n0589_001:0113c07": "有罪過自首歸誠而不藏匿，則為善哉；隱蔽",
    "T15n0589_001:0113c08": "殃釁而不發露，則非善哉。自見身惡能改除",
    "T15n0589_001:0113c09": "者，則為善哉；假使志求他人瑕闕，則非善",
    "T15n0589_001:0113c10": "哉。若行返復而知恩好，心不懷害，孝順行仁，",
    "T15n0589_001:0113c11": "則為善哉；無有返復，心常懷害，欲危返復，",
    "T15n0589_001:0113c12": "不奉孝順，不知報恩，則非善哉。聞佛道教",
    "T15n0589_001:0113c13": "尋能遵修，乃為善哉；若聞經典不肯敬順，",
    "T15n0589_001:0113c14": "則非善哉。奉行禁戒，未曾缺漏，乃為善哉；",
    "T15n0589_001:0113c15": "若受於戒，失不順從，則非善哉。常處閑靜，其",
    "T15n0589_001:0113c16": "心寂寞，乃為善哉；設慕憒閙、自放恣者，則",
    "T15n0589_001:0113c17": "非善哉。在於閑居，捨身壽命而不戀恨，乃",
    "T15n0589_001:0113c18": "為善哉；假使貪愛己身壽命，則非善哉。修",
    "T15n0589_001:0113c19": "四賢聖，止足知節，乃為善哉；不知進退，多所",
    "T15n0589_001:0113c20": "志求，慕樂惡事，則非善哉。為人羸劣、能忍",
    "T15n0589_001:0113c21": "辱者，乃為善哉；若以害心向於眾人，則非",
    "T15n0589_001:0113c22": "善哉。諸所欲度能自節限，則為善哉；為人",
    "T15n0589_001:0113c23": "舒緩，不能謹勅，則非善哉。所可歸命未曾忘",
    "T15n0589_001:0113c24": "捨，乃為善哉；本有所歸遺棄不念，則非善",
    "T15n0589_001:0113c25": "哉。曉了威儀禮節之正，所行至誠，所作如言，",
    "T15n0589_001:0113c26": "心口相應，乃為善哉；欺詐迷惑一切世間，",
    "T15n0589_001:0113c27": "則非善哉。將護正法不違雅典，乃為善哉；",
    "T15n0589_001:0113c28": "誹謗經道，違失正理，則非善哉。假使所聞",
    "T15n0589_001:0113c29": "不謗經典，雖不師受，頒宣道教無所希冀，",
    "T15n0589_001:0114a01": "乃為善哉；愛惜經法自稱為師，若說經法常",
    "T15n0589_001:0114a02": "懷妄想，則非善哉。執權方便開化眾生，乃",
    "T15n0589_001:0114a03": "為善哉；不護眾生，無權方便，不行四恩，則",
    "T15n0589_001:0114a04": "非善哉。若能遵修六度無極、慇勤慕求，乃",
    "T15n0589_001:0114a05": "為善哉；若復棄捐六度無極，則非善哉。造",
    "T15n0589_001:0114a06": "行慧業，自致聖道，乃為善哉；貢高自恣，為憍",
    "T15n0589_001:0114a07": "慢業，則非善哉。行牢強慈，愍傷眾生，乃為善",
    "T15n0589_001:0114a08": "哉；趣爾行慈，所愍不弘，則非善哉。奉行十",
    "T15n0589_001:0114a09": "善，不違大猷，乃為善哉；翫習自恣，行十惡",
    "T15n0589_001:0114a10": "事，則非善哉。若能棄捐一切眾惡，乃為善",
    "T15n0589_001:0114a11": "哉；順從諸惡非法之事，則非善哉。「大光！欲",
    "T15n0589_001:0114a12": "知出家顛倒不順行者，則非善哉；好樂空、無",
    "T15n0589_001:0114a13": "相、無願，具足成就，乃為善哉。強上高床師",
    "T15n0589_001:0114a14": "子之座，而演雜句世間之談，隨俗同塵，則",
    "T15n0589_001:0114a15": "非善哉；若得菩薩篋藏之典修習遵行，昇師",
    "T15n0589_001:0114a16": "子座，頒演道教，乃為善哉。毀於禁戒，受信施",
    "T15n0589_001:0114a17": "食，則非善哉；奉順戒法清淨鮮潔，應服一",
    "T15n0589_001:0114a18": "切供養之利，乃為善哉。貢高自大，憎妬經法，",
    "T15n0589_001:0114a19": "則非善哉；謙下恭順，不懷慢恣，嗟歎人德，",
    "T15n0589_001:0114a20": "乃為善哉。嫉妬菩薩，憎其高行，則非善哉；",
    "T15n0589_001:0114a21": "見諸菩薩敬之如佛，乃為善哉。是為大光！",
    "T15n0589_001:0114a22": "如佛所說，其行法者則為非遠，不至大慧，",
    "T15n0589_001:0114a23": "皆非善哉；其有順從如來教者乃為善哉。」大",
    "T15n0589_001:0114a24": "光又問：「以何等故讚法善哉？法在善哉、非善",
    "T15n0589_001:0114a25": "哉乎？」文殊答曰：「吾於諸法不行善哉，亦復",
    "T15n0589_001:0114a26": "不行非善哉也。所以者何？一切諸法悉無所",
    "T15n0589_001:0114a27": "合，亦無吾、我。」又問文殊：「仁者！不與善法合",
    "T15n0589_001:0114a28": "乎？」文殊答曰：「吾則不與善法俱合，亦復不",
    "T15n0589_001:0114a29": "與惡法共合。所以者何？計極著者謂有為矣，",
    "T15n0589_001:0114b01": "其無著者謂無為矣；計無常者亦是有為，自",
    "T15n0589_001:0114b02": "計有身不了本無。」又問：「文殊師利！仁者至德",
    "T15n0589_001:0114b03": "亦是有為，計有吾、我。」文殊答曰：「假使吾計有",
    "T15n0589_001:0114b04": "為，身是我所，則墮恐懼。」又問：「文殊師利！仁者",
    "T15n0589_001:0114b05": "不畏於有為乎？」報曰：「假使見於有為、究竟",
    "T15n0589_001:0114b06": "成就、永存無滅盡者，我乃恐懼。」又問：「文殊！",
    "T15n0589_001:0114b07": "仁者不見有為之事而成就乎？」答曰：「吾尚",
    "T15n0589_001:0114b08": "不見無為之事而在成就，況當復覩有為之",
    "T15n0589_001:0114b09": "事而成就也！」又問：「文殊！仁為有為，若無為",
    "T15n0589_001:0114b10": "乎？」答曰：「仁者！吾不有為亦不無為。所以者",
    "T15n0589_001:0114b11": "何？設使有為，則與愚癡凡夫同塵；假使無",
    "T15n0589_001:0114b12": "為，則與聲聞、緣覺同等。」又問：「文殊！設使仁",
    "T15n0589_001:0114b13": "者亦不有為，復不無為，今我云何執持此教？」",
    "T15n0589_001:0114b14": "答曰：「譬如化人之所興為，欲持法者亦當如",
    "T15n0589_001:0114b15": "彼。於天子意所志云何？如來神識為住何所？",
    "T15n0589_001:0114b16": "立在色乎？」答曰：「非也！」「為復立在痛癢、思想、生",
    "T15n0589_001:0114b17": "死識乎？」報曰：「非也！」又問：「住三界乎？」答曰：「非",
    "T15n0589_001:0114b18": "也！」「住在有為若無為乎？」答曰：「非也！」又問：「如",
    "T15n0589_001:0114b19": "來神識為何所住？」報曰：「文殊！如來神識永無",
    "T15n0589_001:0114b20": "所住。」答曰：「如來神識設無所住，卿當執持如",
    "T15n0589_001:0114b21": "彼所住！」又問：「文殊！仁者則為是如來乎？」答",
    "T15n0589_001:0114b22": "曰：「天子！其無本者，無來無去無所周旋，吾",
    "T15n0589_001:0114b23": "所由來亦復如是；以是之故吾為如來，所來",
    "T15n0589_001:0114b24": "亦如；如佛所來吾亦如之，以是之故吾為",
    "T15n0589_001:0114b25": "如來。如如來住，吾住亦如；以是之故吾為如",
    "T15n0589_001:0114b26": "來。如來無本，文殊師利亦復無本，故曰無本。",
    "T15n0589_001:0114b27": "以是之故，吾為如來。」又問：「文殊！其無本者，當",
    "T15n0589_001:0114b28": "從何求？」答曰：「天子！其無本者，當於六十二",
    "T15n0589_001:0114b29": "見中求。」又問：「六十二見當於何求？」答曰：「當",
    "T15n0589_001:0114c01": "於如來解脫中求，不懷瞋法而求之矣！」又",
    "T15n0589_001:0114c02": "問：「如來解脫不懷瞋法，當於何求？」答曰：「當",
    "T15n0589_001:0114c03": "於眾生志行中求。」又問：「眾生志行當於何求？」",
    "T15n0589_001:0114c04": "答曰：「當於如來聖慧中求。」又問：「如來聖慧",
    "T15n0589_001:0114c05": "當於何求？」答曰：「當於眾生諸根各異，分別原",
    "T15n0589_001:0114c06": "際而於中求。」又問：「文殊師利！今者所說吾",
    "T15n0589_001:0114c07": "不能了。其不解者不能分別則當愕然！」答",
    "T15n0589_001:0114c08": "曰：「如來之慧無能分別。」又問：「何故？」答曰：「如",
    "T15n0589_001:0114c09": "來慧者，無所罣礙亦無想念，不可逮得，無",
    "T15n0589_001:0114c10": "有言辭亦無所行，無心、意、識，離於言教，以是",
    "T15n0589_001:0114c11": "之故無能知者，不可分別。」又問：「文殊！設如",
    "T15n0589_001:0114c12": "來慧不可分別，諸聲聞眾云何曉了？何因菩",
    "T15n0589_001:0114c13": "薩而得住於不退轉地？」答曰：「天子！如來至真",
    "T15n0589_001:0114c14": "善權方便，因時頒宣文字之說。又其慧者無",
    "T15n0589_001:0114c15": "有文字，譬如不從水中而生火矣，鑽木",
    "T15n0589_001:0114c16": "求火及照陽燧乃出火耳！如來若此，威神",
    "T15n0589_001:0114c17": "聖旨道慧無邊，廣分別說本無之慧，無有",
    "T15n0589_001:0114c18": "能知如來聖慧。如來聖慧燒諸愚癡闇昧草",
    "T15n0589_001:0114c19": "木，令不復生。彼則何謂燒諸愚癡闇昧草木？",
    "T15n0589_001:0114c20": "一切分別眾行之心演道品法、六波羅蜜諸",
    "T15n0589_001:0114c21": "度無極。」又問：「文殊！無有草木不生瑕穢亦",
    "T15n0589_001:0114c22": "無瘡病，云何說之？」答曰：「所暢說者，無緣起",
    "T15n0589_001:0114c23": "分，所言無毀，無合無散。所頒宣者，不說生死，",
    "T15n0589_001:0114c24": "無泥洹教，無所蠲除亦無所斷，不有造證，無",
    "T15n0589_001:0114c25": "所遵修，無得無歸。此所言者，乃為寂寞堅要",
    "T15n0589_001:0114c26": "之辭。」天子報曰：「難及，難及，至未曾有！文殊",
    "T15n0589_001:0114c27": "師利！今所說者微妙巍巍，無極之慧超異如",
    "T15n0589_001:0114c28": "是！而魔波旬不來至此，欲廢亂之，行於逆乎？」",
    "T15n0589_001:0114c29": "適說是語須臾未久，時魔波旬在於虛空，興",
    "T15n0589_001:0115a01": "大雲雨，謦揚大音，其音普聞一切眾會。時眾",
    "T15n0589_001:0115a02": "會者各心念言：「此何等聲流溢乃爾？」爾時世",
    "T15n0589_001:0115a03": "尊告文殊師利「仁寧見魔所興亂乎？」答曰：「唯",
    "T15n0589_001:0115a04": "然，天中天！」文殊師利即如其像三昧思惟，令",
    "T15n0589_001:0115a05": "魔波旬自然見縛。尋便墮地，喚呼稱怨，恚恨",
    "T15n0589_001:0115a06": "罵詈：「文殊師利！今當杻械鎖縛我身！」文殊",
    "T15n0589_001:0115a07": "答曰：「咄，魔波旬！復有繫縛堅固難解，踰過於",
    "T15n0589_001:0115a08": "此！今者所被，如卿不覺。何謂堅縛？」謂言：「吾",
    "T15n0589_001:0115a09": "我、顛倒、恩愛、諸邪見縛、因緣繫縛。卿常為此",
    "T15n0589_001:0115a10": "枷鎖所縛，不自覺知！」魔又啟曰：「唯見原赦，使",
    "T15n0589_001:0115a11": "得解脫！」文殊師利曰：「汝當興造行作佛事，",
    "T15n0589_001:0115a12": "我能令卿從繫得解！」魔即對曰：「我於佛法無",
    "T15n0589_001:0115a13": "所妨廢亦無所壞，已當何因興作佛事？」文",
    "T15n0589_001:0115a14": "殊答曰：「波旬！欲知興作佛事修行，乃為菩",
    "T15n0589_001:0115a15": "薩智慧變化。假使如來興作佛事不足為難，",
    "T15n0589_001:0115a16": "魔作佛事斯乃為奇！」於是文殊師利即如其",
    "T15n0589_001:0115a17": "像三昧思惟，使魔波旬變作佛像——三十二相",
    "T15n0589_001:0115a18": "莊嚴其身，坐師子床，智慧辯才所說如佛——而",
    "T15n0589_001:0115a19": "宣此言：「所欲問者，一切眾生諸所狐疑，自",
    "T15n0589_001:0115a20": "恣所啟，當為發遣！」時大迦葉問魔波旬：「比",
    "T15n0589_001:0115a21": "丘修行以何為縛？」魔尋答曰：「計我禪定而",
    "T15n0589_001:0115a22": "志寂然，則是有想、無想品第；想空為要，毀",
    "T15n0589_001:0115a23": "眾見想；想於要想，興於眾念御無願想；懷諸",
    "T15n0589_001:0115a24": "所願為泥洹想；而樂無為毀生死想。是為迦",
    "T15n0589_001:0115a25": "葉！修行比丘之繫縛也。所以者何？迦葉當知，",
    "T15n0589_001:0115a26": "不當毀壞諸所往見因而行空也。所謂空者，",
    "T15n0589_001:0115a27": "諸見皆空；不當毀念求於無想。所以者何？",
    "T15n0589_001:0115a28": "敢可所念，悉為無想。不當毀願而求無願，",
    "T15n0589_001:0115a29": "其所願者悉亦無願。不當毀生死而求泥洹，",
    "T15n0589_001:0115b01": "曉了生死不可得處則為泥洹。迦葉當知，其",
    "T15n0589_001:0115b02": "行泥洹不起思想，當於眾著令無所起。毀壞",
    "T15n0589_001:0115b03": "滅盡泥洹本淨，無所起生乃為無為。」說是",
    "T15n0589_001:0115b04": "語時，五百比丘心逮清淨。時須菩提問諸比",
    "T15n0589_001:0115b05": "丘：「誰為開化諸賢者等？」五百人曰：「其無所",
    "T15n0589_001:0115b06": "得，不成正覺，開化吾等。」又問：「云何開化？」答",
    "T15n0589_001:0115b07": "曰：「不來不去，曉了如是；不起不滅，其慧常住。」",
    "T15n0589_001:0115b08": "說是語時，二百比丘逮清淨眼。時須菩提問",
    "T15n0589_001:0115b09": "魔波旬：「何謂比丘為最眾祐？」魔即對曰：「若",
    "T15n0589_001:0115b10": "無所受亦無畢淨，而從篤信愛樂佛法受飲",
    "T15n0589_001:0115b11": "食饌，如須菩提。若有比丘不受不捨——其施",
    "T15n0589_001:0115b12": "與者，觀彼比丘猶如幻化；其受施者，意念如",
    "T15n0589_001:0115b13": "影，無有生者亦無受者——心無所著，無心不",
    "T15n0589_001:0115b14": "起，彼則於世為最眾祐。」時舍利弗問魔波旬：",
    "T15n0589_001:0115b15": "「何謂三昧而不穢亂？」波旬答曰：「於三昧盡，如",
    "T15n0589_001:0115b16": "無所盡，悉令都盡。其無生者不令興起，燒盡",
    "T15n0589_001:0115b17": "眾欲本末清淨。悉無所生令不復愚，無所",
    "T15n0589_001:0115b18": "更歷一切諸法，曉了清淨平等正受，遵修",
    "T15n0589_001:0115b19": "寂滅察諸所更，滅盡三昧而以正受，無觀不",
    "T15n0589_001:0115b20": "觀亦無所見，如是三昧乃無穢亂。」大目揵連",
    "T15n0589_001:0115b21": "問魔波旬：「何謂比丘心得自在？」波旬答曰：「假",
    "T15n0589_001:0115b22": "使比丘曉了一切，究暢人心及與諸法悉解",
    "T15n0589_001:0115b23": "脫相，宣說諸法悉解脫相；無所依倚所懷來",
    "T15n0589_001:0115b24": "心，亦無所解亦無所懷；心無色欲，見一切色",
    "T15n0589_001:0115b25": "心無所住；曉了諸法亦無處所，心不可護。",
    "T15n0589_001:0115b26": "曉於諸法、亦不可持，心不知心。心者自然",
    "T15n0589_001:0115b27": "則為清淨，諸法亦然自然清淨，法界清淨得",
    "T15n0589_001:0115b28": "不動轉。以他因緣現在目前，備六神通、四",
    "T15n0589_001:0115b29": "神足念而自娛樂，比丘如是心乃自在。」邠耨",
    "T15n0589_001:0115c01": "文陀尼弗問魔波旬：「何謂比丘說法清淨？」波",
    "T15n0589_001:0115c02": "旬答曰：「假使比丘見一切法皆度無極，而悉",
    "T15n0589_001:0115c03": "遍見眾心各異，悉無所著。一切所念則無同",
    "T15n0589_001:0115c04": "像，旨分別說，曉了一切音聲、言說、談語、論議",
    "T15n0589_001:0115c05": "如山呼響，觀諸講法亦如幻人，身所識知如",
    "T15n0589_001:0115c06": "水中月。別諸塵勞、思想、眾念所從起立；無受",
    "T15n0589_001:0115c07": "法者亦無捨者，得入三昧。若頒宣法，等獲超",
    "T15n0589_001:0115c08": "度，則以逮知四分別辯才，心無所冀。讚言善",
    "T15n0589_001:0115c09": "哉，不懷狐疑。淨其己心，則能清淨一切人心。",
    "T15n0589_001:0115c10": "曉了本淨鮮潔無垢，解知塵勞悉瑕疵矣。",
    "T15n0589_001:0115c11": "見諸陰魔悉為閑靜，其死魔者住無終始，其",
    "T15n0589_001:0115c12": "天魔者皆除一切倚著之教，一切眾生心淨",
    "T15n0589_001:0115c13": "如是；如是比丘乃為清淨，普見道法演布經",
    "T15n0589_001:0115c14": "典。」耆年優波離問魔波旬：「何謂比丘奉持法",
    "T15n0589_001:0115c15": "律？」波旬答曰：「其能曉了一切諸法，悉被開化，",
    "T15n0589_001:0115c16": "識知眾罪本際寂寞，教授猶豫。若見誹謗，不",
    "T15n0589_001:0115c17": "以狐疑亦不懷結；彼於諸法未曾生心而有",
    "T15n0589_001:0115c18": "所御；常能化度諸有逆者，何況小小犯禁戒",
    "T15n0589_001:0115c19": "乎！體解塵勞靡所不別，諸客塵勞不以堅要",
    "T15n0589_001:0115c20": "懷思想也。說眾愛欲無內、無外、不處兩間；曉",
    "T15n0589_001:0115c21": "了塵勞由從無覺，不壞愛欲亦不勸化，至",
    "T15n0589_001:0115c22": "於無欲亦無所起，計於塵欲猶如雲雨；觀於",
    "T15n0589_001:0115c23": "聖慧曉了頒宣，所可說者如風散雲，悉無所",
    "T15n0589_001:0115c24": "住。有塵勞者如水中月，緣想念起，欲現面像",
    "T15n0589_001:0115c25": "由於闇冥，當得智慧以為明照，欲如明鏡見",
    "T15n0589_001:0115c26": "其面像，其色如鬼、羅剎之形；其順念者觀無",
    "T15n0589_001:0115c27": "所見，求捨塵欲不益眾穢，則以空慧無相、",
    "T15n0589_001:0115c28": "無願、無所越度；其有曉了愛欲如是。設復有",
    "T15n0589_001:0115c29": "著於愛欲者，則於眾生不興慈哀；眾生無我",
    "T15n0589_001:0116a01": "而無有身，亦不望想於諸吾我，如是觀者",
    "T15n0589_001:0116a02": "審諦持律。」其尊弟子五百人等，各各自問己",
    "T15n0589_001:0116a03": "身所知。時魔波旬各各分別而發遣之。於",
    "T15n0589_001:0116a04": "是諸天眾中有一天子，名曰須深，問魔波",
    "T15n0589_001:0116a05": "旬：「文殊師利屬者講說諸魔事業，仁豈堪任",
    "T15n0589_001:0116a06": "重復義理，何謂菩薩之魔事？」時魔答曰：「天",
    "T15n0589_001:0116a07": "子當知，菩薩魔事則有二十。何謂二十？恐畏",
    "T15n0589_001:0116a08": "生死，欲得解脫，遵修翫習於佛正法，稽首",
    "T15n0589_001:0116a09": "歸命而有望想則為魔事業(一)。觀於空無",
    "T15n0589_001:0116a10": "而察眾生則為魔業(二)。觀於無為而厭有為",
    "T15n0589_001:0116a11": "善德之本則為魔業(三)。禪定正受不求一心，",
    "T15n0589_001:0116a12": "而已退轉則為魔業(四)。若頒宣法，不為聽者興",
    "T15n0589_001:0116a13": "發大哀則為魔業(五)。求諸禁戒有德眾祐，瞋",
    "T15n0589_001:0116a14": "恨毀戒則為魔業(六)。暢演聲聞緣一覺事，諮問",
    "T15n0589_001:0116a15": "大乘不別巨細則為魔業(七)。啟受深說，憎道雜",
    "T15n0589_001:0116a16": "言則為魔業(八)。求度無極，自號菩薩則為魔",
    "T15n0589_001:0116a17": "業(九)。諮嗟寂滅澹怕之事，所化眾生無權方",
    "T15n0589_001:0116a18": "便則為魔業(十)。積眾德本，不親道心則為魔",
    "T15n0589_001:0116a19": "業(十一)。慇勤遵修寂觀之事，所觀察者見有眾",
    "T15n0589_001:0116a20": "生則為魔業(十二)。求盡塵欲使無有餘，度生死",
    "T15n0589_001:0116a21": "岸惡畏愛欲則為魔業(十三)。修行智慧常樂猗",
    "T15n0589_001:0116a22": "求，依於大哀則為魔業(十四)。無權方便而已皆見",
    "T15n0589_001:0116a23": "一切德本則為魔業(十五)。不進志求菩薩篋藏，",
    "T15n0589_001:0116a24": "慕於世俗方類之言，以此為務則為魔業(十六)。各",
    "T15n0589_001:0116a25": "各分部博聞師教，而有去就則為魔業(十七)。設",
    "T15n0589_001:0116a26": "使得為富樂饒財、豪貴大威而貪著之，不奉",
    "T15n0589_001:0116a27": "博聞則為魔業(十八)。設為尊豪、君子、長者、釋、梵",
    "T15n0589_001:0116a28": "之位，不習大法則為魔業(十九)。不與菩薩、法師相",
    "T15n0589_001:0116a29": "從，藉受所聞，反與聲聞、緣覺相習，樂共談",
    "T15n0589_001:0116b01": "言；不欲聞法、自恣放逸、所遊搪揬，則為魔",
    "T15n0589_001:0116b02": "業(二十)。是為二十菩薩魔事。」於時世尊讚魔波",
    "T15n0589_001:0116b03": "旬：「善哉，善哉！快說於斯菩薩魔事！假使有",
    "T15n0589_001:0116b04": "人論此法事，聽省奉行不從魔教，其人則逮",
    "T15n0589_001:0116b05": "佛大道法，講說經典，獲致二十事。何謂二",
    "T15n0589_001:0116b06": "十？大慈(一)，大哀(二)，不厭生死(三)，常見善友(四)，所",
    "T15n0589_001:0116b07": "生之處輒遭佛世(五)，得有啟受諸度無極(六)，以",
    "T15n0589_001:0116b08": "諸菩薩用為眷屬(七)，逮得總持(八)，具足辯才(九)，",
    "T15n0589_001:0116b09": "五通之慧(十)，所未遇法而得聞之(十一)，世世所生",
    "T15n0589_001:0116b10": "常懷道心(十二)，當得出家而為沙門(十三)，致閑不",
    "T15n0589_001:0116b11": "懅(十四)，究竟博聞(十五)，善權智慧(十六)，開化眾生導以",
    "T15n0589_001:0116b12": "四恩(十七)，將護正法(十八)，常行質直而無諛諂(十九)，一",
    "T15n0589_001:0116b13": "切所珍而不愛悋、不懷害心向於眾生(二十)。是",
    "T15n0589_001:0116b14": "為二十，逮得經典，至佛大道。」於是須深天子",
    "T15n0589_001:0116b15": "問魔波旬：「快哉，善利！乃為如來之所嗟歎！」",
    "T15n0589_001:0116b16": "時魔報曰：「吾身不用快哉、善利！譬如男子鬼",
    "T15n0589_001:0116b17": "神著之，當可所說；計實不是其人所語，鬼神",
    "T15n0589_001:0116b18": "所言也。如是仁者！今吾所說，文殊師利之",
    "T15n0589_001:0116b19": "所發動，不當宣傳言是我說！」天子問曰：「今",
    "T15n0589_001:0116b20": "仁變成為佛身形，不以歡乎？又復相好莊",
    "T15n0589_001:0116b21": "嚴其身，坐師子床講說經法，不以樂耶？」魔",
    "T15n0589_001:0116b22": "復報曰：「卿等見我相好嚴身，我還自覩枷鎖",
    "T15n0589_001:0116b23": "繫縛。」天子告曰：「波旬！自歸悔過，伏罪文殊",
    "T15n0589_001:0116b24": "師利。文殊師利威神原赦波旬！」波旬答曰：",
    "T15n0589_001:0116b25": "「不當首悔學於大乘菩薩大士。所以者何？行",
    "T15n0589_001:0116b26": "菩薩者，不見缺漏瑕穢之界；興瞋恚者設",
    "T15n0589_001:0116b27": "懷怨恨，乃當對悔稽首自歸。」天子又問：「菩",
    "T15n0589_001:0116b28": "薩忍辱為何等類？」其魔報曰：「菩薩忍辱有十",
    "T15n0589_001:0116b29": "二事。何謂十二？志性忍辱而無瑕疵(一)；其意",
    "T15n0589_001:0116c01": "忍辱，心不懷害(二)；忍辱無諂，不欺眾生(三)；忍辱",
    "T15n0589_001:0116c02": "愍窮哀傷一切貧於智慧、不及道者(四)；修忍辱",
    "T15n0589_001:0116c03": "事，所行如言則不退轉(五)；其空忍者離於一切",
    "T15n0589_001:0116c04": "猶豫邪見(六)；專惟法忍，導御諸法(七)；深妙忍者",
    "T15n0589_001:0116c05": "不計吾我(八)；柔順法忍而從歸趣眾賢聖慧(九)；",
    "T15n0589_001:0116c06": "真諦忍者不亂緣起(十)；不錯亂忍，順從一切眾",
    "T15n0589_001:0116c07": "生之心(十一)；意不起忍，因便逮得無所從生法忍",
    "T15n0589_001:0116c08": "(十二)。是為菩薩十二事忍。」於是須深天子問魔波",
    "T15n0589_001:0116c09": "旬：「卿若尋說此二十事，至十二忍寧踊躍乎？」",
    "T15n0589_001:0116c10": "答曰：「歡喜！」須深即啟文殊師利：「仁者！原赦魔",
    "T15n0589_001:0116c11": "波旬罪！」文殊問魔：「誰為繫汝？」報曰：「不知誰為",
    "T15n0589_001:0116c12": "縛我？」答曰：「波旬！卿不被縛，自想為縛。一切愚",
    "T15n0589_001:0116c13": "癡凡夫之士其亦若茲！心本悉淨，無所思念，",
    "T15n0589_001:0116c14": "志在想著——不知無常，計有常想；苦為樂想；無",
    "T15n0589_001:0116c15": "身計身；不淨，淨想；無色，色想；無痛癢、思想、生",
    "T15n0589_001:0116c16": "死識而想五陰。如今波旬！惡畏繫縛何因得",
    "T15n0589_001:0116c17": "脫？」又曰：「今我不復得解脫乎？」答曰：「如是波",
    "T15n0589_001:0116c18": "旬！已得脫者不復更脫。何因得脫？由緣從於",
    "T15n0589_001:0116c19": "虛偽之想而致繫縛，蠲除此穢名曰解脫。」於",
    "T15n0589_001:0116c20": "是文殊師利捨所建立，威神感動，令魔波旬",
    "T15n0589_001:0116c21": "即復如故。時大迦葉謂魔波旬：「波旬以為興",
    "T15n0589_001:0116c22": "作佛事！」其魔答曰：「文殊師利境界所感，不當",
    "T15n0589_001:0116c23": "觀之是我所為！」須深天子問文殊曰：「其佛事",
    "T15n0589_001:0116c24": "者當於何求？」答曰：「當於眾生愛欲之中求於",
    "T15n0589_001:0116c25": "佛事。」又問文殊：「何故說此？」答曰：「以於眾生塵",
    "T15n0589_001:0116c26": "勞之故，受於愛欲。設無愛欲不興佛事，譬如無",
    "T15n0589_001:0116c27": "疾則不用醫。如是行者，假使眾生無有愛欲",
    "T15n0589_001:0116c28": "則不用佛。」又問：「以何所生，佛興於世？」答曰：「起",
    "T15n0589_001:0117a01": "生、老、病、終沒之患，故佛興出。所以者何？三",
    "T15n0589_001:0117a02": "界有是生、老、病、死，故佛現世。」又問文殊：「如來",
    "T15n0589_001:0117a03": "得道興顯何法？滅除何所？」答曰天子：「如來得",
    "T15n0589_001:0117a04": "道，法無所起亦無所滅。所以者何？佛興出世",
    "T15n0589_001:0117a05": "則無所生，亦無所失。所可謂言佛興出者，假",
    "T15n0589_001:0117a06": "有此辭隨俗現身，自然本淨，則云平等無所",
    "T15n0589_001:0117a07": "生者。」又問文殊：「何謂菩薩建立志性？」答曰：",
    "T15n0589_001:0117a08": "「於一切法無所得者，不墮諸見、六十二疑繫",
    "T15n0589_001:0117a09": "縛羅網。」又問：「何謂本淨？」答曰：「於內外法無",
    "T15n0589_001:0117a10": "所著。」又問：「何謂菩薩為布施主？」答曰：「捨身",
    "T15n0589_001:0117a11": "塵勞，不捨一切眾生愛欲。」又問：「何謂禁戒",
    "T15n0589_001:0117a12": "具足？」答曰：「分別曉了寂然之界，蠲除一切",
    "T15n0589_001:0117a13": "眾生諸惡，不捨道心。」又問：「何謂備悉忍辱？」",
    "T15n0589_001:0117a14": "答曰：「究盡諸法見一切法，除去眾生結恨、",
    "T15n0589_001:0117a15": "厭穢、瞋恚之難，而不違捨一切智通至德之",
    "T15n0589_001:0117a16": "鎧。」又問：「何謂究竟精進？」答曰：「菩薩所因可",
    "T15n0589_001:0117a17": "精進者，悉見諸法，至於無上正真之道，刈",
    "T15n0589_001:0117a18": "除眾生懈怠之穢，遵修精進。」天子復問：「文",
    "T15n0589_001:0117a19": "殊師利！何謂究竟於禪定已？」答曰：「見一切",
    "T15n0589_001:0117a20": "法本悉清淨，平等正受。一切眾生，因有所著",
    "T15n0589_001:0117a21": "而興生矣！」又問：「何謂菩薩成就智慧？」答曰：",
    "T15n0589_001:0117a22": "「於諸所行不得所行。蠲除一切放逸之事，",
    "T15n0589_001:0117a23": "刈去眾生沈吟邪見，遵修聖達。是為菩薩成",
    "T15n0589_001:0117a24": "就智慧。」又問：「何謂行慈？」答曰：「見一切法永",
    "T15n0589_001:0117a25": "悉滅度。」又問：「何謂為哀？」答曰：「曉了諸法無",
    "T15n0589_001:0117a26": "有作者亦無報應。」又問：「何謂為喜？」答曰：「若",
    "T15n0589_001:0117a27": "於諸法無所興樂亦不無行。」又問：「何謂為護？」",
    "T15n0589_001:0117a28": "答曰：「於一切法不造二事。」又問：「何謂菩薩",
    "T15n0589_001:0117a29": "至誠真諦？」答曰：「分別一切諸法猶如幻化，",
    "T15n0589_001:0117b01": "於諸所生而無所生、悉無所有。」又問：「何謂大",
    "T15n0589_001:0117b02": "士？」答曰：「觀諸眾生而無眾生。」又問：「何謂",
    "T15n0589_001:0117b03": "尊人？」答曰：「覩一切法不可受持而不恐懼。」",
    "T15n0589_001:0117b04": "又問文殊：「何謂菩薩被大德鎧？」答曰：「觀一",
    "T15n0589_001:0117b05": "切法等如虛空，不捨僧那。」又問：「何謂為仁",
    "T15n0589_001:0117b06": "和乎？」答曰：「行於大哀，不遠眾生亦不親近，",
    "T15n0589_001:0117b07": "開化塵勞、恩愛之著。」又問：「何謂所止宿安？」",
    "T15n0589_001:0117b08": "答曰：「不以身、口及與心念煩嬈他人，不得吾、",
    "T15n0589_001:0117b09": "我及與他人。」又問：「何謂順教？」答曰：「如所聞",
    "T15n0589_001:0117b10": "法，能奉行者，所言真諦。」又問：「何謂眾人之所",
    "T15n0589_001:0117b11": "歸伏？」答曰：「能隨五趣眾生言教，不壞其辭",
    "T15n0589_001:0117b12": "將順己心，因化一切無所違失。」又問：「何謂",
    "T15n0589_001:0117b13": "具足知恥？」答曰：「能內自寂，遊行於外，化導眾",
    "T15n0589_001:0117b14": "生。」又問：「何謂為信？」答曰：「遊諸罣礙而無所",
    "T15n0589_001:0117b15": "著。」又問：「何謂菩薩行牢強慈？」答曰：「順從佛",
    "T15n0589_001:0117b16": "教無所毀壞。」又問：「何謂反復？」答曰：「所造德",
    "T15n0589_001:0117b17": "本未曾違失，常樂如應。」又問：「何謂知節？」答曰：",
    "T15n0589_001:0117b18": "「志遊一切塵勞之欲，已不樂欲。」又問：「何謂知",
    "T15n0589_001:0117b19": "足？」答曰：「慕智慧聖，不樂諸法。」又問：「何謂滿",
    "T15n0589_001:0117b20": "足？」答曰：「假使滿足度世智慧，於諸世法無",
    "T15n0589_001:0117b21": "所犯負。」又問：「何謂分別？」答曰：「不見一切塵",
    "T15n0589_001:0117b22": "勞之欲，斷除眾生諸垢瑕穢。」又問：「何謂菩",
    "T15n0589_001:0117b23": "薩而得自在？」答曰：「見諸所生，身無所成；於",
    "T15n0589_001:0117b24": "慧自在，不從塵欲。」又問：「何謂博聞？」答曰：「不",
    "T15n0589_001:0117b25": "應聞者而不聽之。」又問：「何謂得至靜然？」答",
    "T15n0589_001:0117b26": "曰：「見諸所作而無所有，亦無所捨；不御諸",
    "T15n0589_001:0117b27": "法亦無所念。」又問：「何謂住行？」答曰：「不於空",
    "T15n0589_001:0117b28": "行分別教化，觀察眾生其心所行，不起吾我",
    "T15n0589_001:0117b29": "及他人想。」又問：「何謂總持備悉辯才？」答曰：",
    "T15n0589_001:0117c01": "「一切所聞悉能執持；分別眾生根原所歸，",
    "T15n0589_001:0117c02": "於諸音聲而無所著。是為，天子！菩薩總持逮",
    "T15n0589_001:0117c03": "得辯才。」於是大光菩薩問文殊師利：「誰當啟",
    "T15n0589_001:0117c04": "受如斯言教？」文殊答曰：「為善知識所見將護，",
    "T15n0589_001:0117c05": "及往宿世微妙具足善德之本所見養育，乃",
    "T15n0589_001:0117c06": "能曉了此義說耳！」又問：「何所欣樂？志性如何？」",
    "T15n0589_001:0117c07": "答曰：「愛樂深奧，志性柔和，不懷自大。」又問：",
    "T15n0589_001:0117c08": "「何謂比丘不懷自大？」答曰：「假使比丘不自見",
    "T15n0589_001:0117c09": "身，自然志求專一大乘；了身自然而於自然",
    "T15n0589_001:0117c10": "不貪己身，不住於二。如是比丘不懷自大，求",
    "T15n0589_001:0117c11": "捨無明；無冥恩愛不志明脫；明脫自然，曉了",
    "T15n0589_001:0117c12": "無明；因愛癡冥，皆悉無本。是為比丘不懷自",
    "T15n0589_001:0117c13": "大。」文殊復謂其天子曰：「假使比丘離於貪",
    "T15n0589_001:0117c14": "婬，解欲本際；離欲清淨，解於貪欲；行無本際，",
    "T15n0589_001:0117c15": "離瞋恚本；曉瞋恚本，離於瞋恚；本悉清淨，本末",
    "T15n0589_001:0117c16": "鮮明；離愚癡本，了於愚癡；捨於愚冥，本悉清",
    "T15n0589_001:0117c17": "淨；曉了愚癡無有根原。如是比丘不懷自",
    "T15n0589_001:0117c18": "大。」文殊師利復謂天子：「假使比丘不了眾",
    "T15n0589_001:0117c19": "苦，不斷於習而不造證，於諸所習不行徑路；",
    "T15n0589_001:0117c20": "曉了眾苦而無所生，入于四諦。設使於苦無",
    "T15n0589_001:0117c21": "所生者則無有習；已無有習則無盡滅；設使",
    "T15n0589_001:0117c22": "於苦無所生者，則於彼人無行徑路。」爾時魔",
    "T15n0589_001:0117c23": "波旬心懷憂慼，泣淚如雨而說此言：「若此",
    "T15n0589_001:0117c24": "經典所流布處，諸魔波旬不得其便。設有",
    "T15n0589_001:0117c25": "受持，斷絕魔事。」魔說此語則便沒去。於是大",
    "T15n0589_001:0117c26": "光問文殊師利曰：「如今仁者所可講說，吾等",
    "T15n0589_001:0117c27": "觀察義之所歸：假使有人不懷自大，不復具",
    "T15n0589_001:0117c28": "學出家之福，不畏所行精進之業，若聞此法",
    "T15n0589_001:0117c29": "而懷恐懼，亦不啟受，不以如來為聖師矣！若",
    "T15n0589_001:0118a01": "有比丘、比丘尼、優婆塞、優婆夷聞是法言而",
    "T15n0589_001:0118a02": "歡喜樂，則當觀之得解脫也！」佛言：「如是！如爾",
    "T15n0589_001:0118a03": "所說，菩薩由此得忍受決，因斯所忍得生聲",
    "T15n0589_001:0118a04": "聞、緣覺之地。」又問：「唯然，世尊！今此經典當",
    "T15n0589_001:0118a05": "名何等？云何奉行？」佛言：「名曰『魔逆降化波",
    "T15n0589_001:0118a06": "旬』，當奉持之。」佛說如是，文殊師利、大光天",
    "T15n0589_001:0118a07": "子、一切眾會——天、龍、鬼神、揵沓惒、阿須輪、世",
    "T15n0589_001:0118a08": "間人——聞經歡喜，作禮而退。",
    "T15n0589_001:0118a09": "佛說魔逆經一卷"
}