{
    "T24n1451_004:0220a02": "根本說一切有部毘奈耶雜事",
    "T24n1451_004:0220a03": "卷第四",
    "T24n1451_004:0220a05": "三藏法師義淨奉 制譯",
    "T24n1451_004:0220a06": "第一門第四子攝頌之餘",
    "T24n1451_004:0220a07": "[0220a07] 爾時佛在廣嚴城。於此城中有栗姑毘子，名",
    "T24n1451_004:0220a08": "曰善賢，性無誑諂質直為行，每於日日敬禮",
    "T24n1451_004:0220a09": "世尊。後於異時欲詣佛所，實力子苾芻與友",
    "T24n1451_004:0220a10": "地苾芻，於世世中常為怨對。時友地二苾芻，",
    "T24n1451_004:0220a11": "人間遊歷至廣嚴城，忽於路次逢見善賢，問",
    "T24n1451_004:0220a12": "言：「善賢！汝向何處？」報言：「聖者！欲往禮佛。」彼二",
    "T24n1451_004:0220a13": "報曰：「至世尊所語為奉獻，汝今頗有勝妙語",
    "T24n1451_004:0220a14": "言奉世尊不？」答曰：「我無報言。」「善賢！汝至佛",
    "T24n1451_004:0220a15": "所作如是語：『苾芻實力子無有羞恥，所行非",
    "T24n1451_004:0220a16": "法，身與我妻共行婬欲，作不淨行犯波羅市",
    "T24n1451_004:0220a17": "迦。』世尊聞已必大歡喜。」善賢聞已往世尊所，",
    "T24n1451_004:0220a18": "禮佛足已在一面立，白言：「世尊！實力子苾芻",
    "T24n1451_004:0220a19": "無有羞恥，所行非法，身與我妻共行婬欲，作",
    "T24n1451_004:0220a20": "不淨行犯波羅市迦。」作是語已辭佛而去。佛",
    "T24n1451_004:0220a21": "告諸苾芻：「彼栗姑毘子妄為謗毀，應可為作",
    "T24n1451_004:0220a22": "覆&#x9262;羯磨。若更有餘如此流類，亦應同與。敷",
    "T24n1451_004:0220a23": "座席、鳴楗椎，先言告已、次眾皆集，令一苾芻",
    "T24n1451_004:0220a24": "作單白羯磨。",
    "T24n1451_004:0220a25": "[0220a25] 「『大德僧伽聽！彼栗姑毘子善賢，以無根波羅",
    "T24n1451_004:0220a26": "市迦法，謗實力子清淨苾芻。若僧伽時至聽",
    "T24n1451_004:0220a27": "者，僧伽應許僧伽今與善賢作覆&#x9262;羯磨。白",
    "T24n1451_004:0220a28": "如是。』",
    "T24n1451_004:0220a29": "[0220a29] 「若僧伽為作覆&#x9262;羯磨已，苾芻不往其家，設",
    "T24n1451_004:0220b01": "往不應就座，不受飲食不為說法。」佛告阿難",
    "T24n1451_004:0220b02": "陀：「汝今可往善賢住處，報言：『僧伽與汝已作",
    "T24n1451_004:0220b03": "覆&#x9262;羯磨。』」時阿難陀敬受佛教，詣善賢所。于",
    "T24n1451_004:0220b04": "時善賢有緣出外，阿難陀問其婦曰：「善賢何",
    "T24n1451_004:0220b05": "在？」答言：「聖者！有緣須出。」問曰：「因何事故須見",
    "T24n1451_004:0220b06": "善賢？」答言：「應知僧迦已為汝家作覆&#x9262;羯磨。」",
    "T24n1451_004:0220b07": "問言：「大德！云何名為覆&#x9262;羯磨？」答曰：「若有人",
    "T24n1451_004:0220b08": "家，僧伽為作覆&#x9262;羯磨者，諸苾芻眾不往其",
    "T24n1451_004:0220b09": "家，設往不應就座，不受飲食不為說法。」女人",
    "T24n1451_004:0220b10": "言：「大德！准此即是聖眾為我墮籌立制作",
    "T24n1451_004:0220b11": "不往還事。我有何過為作覆&#x9262;？」答言：「汝夫善",
    "T24n1451_004:0220b12": "賢曾詣佛所，作如是言：『苾芻實力子無有羞",
    "T24n1451_004:0220b13": "恥，所行非法，身與我妻共行婬欲，作不淨",
    "T24n1451_004:0220b14": "行犯波羅市迦。』」其婦聞已即便入室，尊者出",
    "T24n1451_004:0220b15": "去。于時善賢事了還家，妻曰：「君今知不？聖",
    "T24n1451_004:0220b16": "眾為君作覆&#x9262;羯磨。」答曰：「善哉！覆&#x9262;，極好覆",
    "T24n1451_004:0220b17": "&#x9262;。」妻曰：「君頗解此覆&#x9262;義不？」答言：「不解。」妻曰：",
    "T24n1451_004:0220b18": "「若被聖眾為作覆&#x9262;者，諸苾芻眾不往其家，",
    "T24n1451_004:0220b19": "設往不應就座，不受飲食不為說法。君頗曾",
    "T24n1451_004:0220b20": "見實力子苾芻與我獨在屏處行非法耶？」答",
    "T24n1451_004:0220b21": "言：「不見。」「爾今宜往禮謝大師，若大慈尊見恕",
    "T24n1451_004:0220b22": "者善，如不容捨勿入宅中。」善賢聞已心生慚",
    "T24n1451_004:0220b23": "怖，尋詣佛所禮佛足已，合掌叩地白言：「世",
    "T24n1451_004:0220b24": "尊！我有常願，旦澡漱已行禮大師，我於中路",
    "T24n1451_004:0220b25": "見友地二苾芻，彼問我言：『汝向何處？』我便報",
    "T24n1451_004:0220b26": "曰：『欲往佛所親為禮敬。』彼言：『汝往佛所，頗有",
    "T24n1451_004:0220b27": "善語奉獻佛不？』我答言：『無。』彼教我言：『至佛所",
    "T24n1451_004:0220b28": "已當作是言：「世尊！實力子苾芻無有羞恥，所",
    "T24n1451_004:0220b29": "行非法，身與我妻共行婬欲，作不淨行犯波",
    "T24n1451_004:0220c01": "羅市迦。」』彼二所教為傳其語，我有何過？」爾時",
    "T24n1451_004:0220c02": "世尊告諸苾芻：「善賢謗毀元非自心，應與善",
    "T24n1451_004:0220c03": "賢作仰&#x9262;羯磨。更有餘類，如是應作。敷座席、",
    "T24n1451_004:0220c04": "鳴揵椎，言白已周、大眾皆集，令彼善賢於上",
    "T24n1451_004:0220c05": "座前，蹲踞合掌作如是言：『大德僧伽聽！我善",
    "T24n1451_004:0220c06": "賢由惡知識所誑惑故，以不實法謗實力子，",
    "T24n1451_004:0220c07": "由是因緣僧伽與我作覆&#x9262;羯磨。我今從眾",
    "T24n1451_004:0220c08": "乞作仰&#x9262;，唯願大德僧伽與我仰&#x9262;，慈愍故！』",
    "T24n1451_004:0220c09": "如是三說。即遣善賢向見處不聞處合掌而",
    "T24n1451_004:0220c10": "立，令一苾芻作單白羯磨。",
    "T24n1451_004:0220c11": "[0220c11] 「『大德僧伽聽！彼栗姑毘子善賢，由惡知識所",
    "T24n1451_004:0220c12": "誑惑故，以不實法謗具壽實力子，僧伽為彼",
    "T24n1451_004:0220c13": "作覆&#x9262;。彼善賢今從僧伽乞作仰&#x9262;。若僧伽",
    "T24n1451_004:0220c14": "時至聽者，僧伽應許僧伽今為善賢作仰&#x9262;",
    "T24n1451_004:0220c15": "羯磨。白如是。』",
    "T24n1451_004:0220c16": "[0220c16] 「若僧伽為作仰&#x9262;羯磨已，時諸苾芻應往其",
    "T24n1451_004:0220c17": "舍就座而坐，受其飲食并為說法。」",
    "T24n1451_004:0220c18": "[0220c18] 第一門第五子攝頌曰：",
    "T24n1451_004:0220c19": " 生支面如鏡，  不為歌舞樂，",
    "T24n1451_004:0220c20": " 許作歌詠聲，  用&#x9262;有四種。",
    "T24n1451_004:0220c21": "[0220c21] 緣在室羅伐城。時有苾芻專修寂定，跏趺",
    "T24n1451_004:0220c22": "而坐生支遂起。復於異時次行乞食，食事既",
    "T24n1451_004:0220c23": "了收衣&#x9262;洗足已，於一樹下端居靜思，作意",
    "T24n1451_004:0220c24": "現前生支復起。既被欲惱倍發瞋心，即出其",
    "T24n1451_004:0220c25": "根安在石上，更以石打遂便損壞，生大苦惱",
    "T24n1451_004:0220c26": "不能堪忍，作如是念：「我遭大苦痛逼燒心，世",
    "T24n1451_004:0220c27": "尊大慈寧不垂愍。」爾時遍覺遙鑒憂懷，尋至",
    "T24n1451_004:0220c28": "彼邊問言：「苾芻汝作何事？」即便具白，佛言：",
    "T24n1451_004:0220c29": "「汝豈不聞我教，苾芻染欲生時，作不淨觀屏",
    "T24n1451_004:0221a01": "息婬情。何故汝今愚癡之人，應合打此翻更",
    "T24n1451_004:0221a02": "打餘？」苾芻聞已慚恥而默。佛因此事告諸苾",
    "T24n1451_004:0221a03": "芻：「豈我先時不為汝說，若染欲心起時應修",
    "T24n1451_004:0221a04": "不淨觀，若瞋恚心起時應修慈悲觀，若愚癡",
    "T24n1451_004:0221a05": "心起應修十二因緣觀。若應修不修、應打不",
    "T24n1451_004:0221a06": "打而更打餘者，得越法罪。」",
    "T24n1451_004:0221a07": "[0221a07] 於此城中有一長者，娶妻未久誕生一息，顏",
    "T24n1451_004:0221a08": "貌端正人所樂觀，養育隨情漸至成立，於佛",
    "T24n1451_004:0221a09": "法律而為出家。遇有他緣辭逝多林，人間遊",
    "T24n1451_004:0221a10": "歷，未久之頃面上生癰，就不善醫師以為救",
    "T24n1451_004:0221a11": "療。彼以針刺，其口便喎，遊歷事周還歸給",
    "T24n1451_004:0221a12": "苑。故時知友皆不祗承，不為安慰，問言：「大",
    "T24n1451_004:0221a13": "德！豈不識我耶？」報言：「具壽！我忘相識，汝是何",
    "T24n1451_004:0221a14": "人？」彼便具報往日之事：「我名某甲。」主人怪曰：",
    "T24n1451_004:0221a15": "「汝昔面首端正，以何緣故今見喎衰？」即便",
    "T24n1451_004:0221a16": "具答。苾芻以緣白佛，佛言：「凡人護面如護明",
    "T24n1451_004:0221a17": "鏡，不應輒使無識醫人而行針刺。若使作者",
    "T24n1451_004:0221a18": "得越法罪。」如佛所言：「不令無識醫人為救療。」",
    "T24n1451_004:0221a19": "者，時有苾芻頭面熱悶，欲於額上刺去熱",
    "T24n1451_004:0221a20": "血，無上醫可求，佛言：「必無上醫，可使中醫",
    "T24n1451_004:0221a21": "刺去其血。」[0221a21] 於此城中有二朋黨：一是興易",
    "T24n1451_004:0221a22": "人，二是婆羅門。其興易人於歌舞事勝婆羅",
    "T24n1451_004:0221a23": "門，其婆羅門於&#x9B2A;戰事勝興易者。後於異時",
    "T24n1451_004:0221a24": "婆羅門朋共相謂曰：「彼興易人歌舞勝我，我",
    "T24n1451_004:0221a25": "以&#x9B2A;戰常勝彼朋。作何方便，我以歌舞亦勝",
    "T24n1451_004:0221a26": "於彼？」有人議曰：「若欲勝者，我等宜應習歌舞",
    "T24n1451_004:0221a27": "事。」復有議曰：「此成好事，令我於誰學其歌",
    "T24n1451_004:0221a28": "舞。」復有議曰：「聖者！六眾善閑音樂，至於歌舞",
    "T24n1451_004:0221a29": "尤勝餘人，我等可就親受其業。然彼多貪性",
    "T24n1451_004:0221b01": "愛財貨，有所須者我等供給。」作此議已，即",
    "T24n1451_004:0221b02": "便共往六眾之處。敬禮足已請言：「大德！願降",
    "T24n1451_004:0221b03": "慈悲教我歌舞。」六眾報曰：「若有餅果之直相",
    "T24n1451_004:0221b04": "供給者，我當教汝。」彼聞其告常奉餅直，遂教",
    "T24n1451_004:0221b05": "歌舞。既善學已，於聚會時便以戰法勝；興易",
    "T24n1451_004:0221b06": "人復作歌舞，亦還得勝。彼便告曰：「昔來我等，",
    "T24n1451_004:0221b07": "歌舞勝君，君於我等&#x9B2A;戰為勝。如何今日兩",
    "T24n1451_004:0221b08": "事俱強，此有何故？」答曰：「我於歌舞用功習學。」",
    "T24n1451_004:0221b09": "問曰：「誰復相教？」答曰：「聖者六眾慈悲教我。」諸",
    "T24n1451_004:0221b10": "婆羅門聞是說已，共生嫌賤：「沙門釋子作掉",
    "T24n1451_004:0221b11": "舉法，歌舞戲具教諸俗人。」苾芻以緣白佛，佛",
    "T24n1451_004:0221b12": "言：「因作歌舞有如是過，苾芻不應習學歌舞，",
    "T24n1451_004:0221b13": "作者得越法罪。」世尊不許習歌舞事，時婆羅",
    "T24n1451_004:0221b14": "門忘其歌舞，詣六眾處求重溫習，時彼報言：",
    "T24n1451_004:0221b15": "「世尊制戒不許歌舞。」婆羅門曰：「若如是者可",
    "T24n1451_004:0221b16": "去屏除。」六眾報曰：「我為屏除。」即便詣彼，攝",
    "T24n1451_004:0221b17": "除所有歌舞之具。後時集會，婆羅門歌舞之",
    "T24n1451_004:0221b18": "事不如彼朋，諸婆羅門咸生譏毀：「沙門釋子",
    "T24n1451_004:0221b19": "深相損辱，令我不如。」苾芻以緣白佛，佛言：「苾",
    "T24n1451_004:0221b20": "芻不應攝除他人歌舞之具，若攝除者得越",
    "T24n1451_004:0221b21": "法罪。」時婆羅門復詣六眾報言：「教我戲樂。」六",
    "T24n1451_004:0221b22": "眾不許，報言：「聖者！若不能教，但願暫去於彼",
    "T24n1451_004:0221b23": "現身，我當得勝。」六眾即去。既往現身，彼興易",
    "T24n1451_004:0221b24": "人見便羞恥，不能作樂便生譏議：「沙門釋子",
    "T24n1451_004:0221b25": "於歌舞處來現其身。」佛言：「苾芻不應往彼歌",
    "T24n1451_004:0221b26": "舞之處故現其身。若苾芻身作歌舞及以諷",
    "T24n1451_004:0221b27": "詠，或復教人或自收攝或復現身，皆越法罪。」",
    "T24n1451_004:0221b28": "(下是尊者善和因緣)",
    "T24n1451_004:0221b29": "[0221b29] 爾時憍閃毘有一長者名曰大善，稟性柔和，",
    "T24n1451_004:0221c01": "其婦懷妊，尊者舍利子知彼腹胎終將受化",
    "T24n1451_004:0221c02": "獲勝上果，因至其宅。時彼長者素者信心，求",
    "T24n1451_004:0221c03": "受歸戒，從是已後數至其宅。曾於一時尊者",
    "T24n1451_004:0221c04": "獨行，更無侍從，至長者處，問曰：「大德！何因獨",
    "T24n1451_004:0221c05": "無侍從？」答言：「賢首！豈當令我於草叢內得侍",
    "T24n1451_004:0221c06": "者乎，於仁等處方可獲得將為侍者。」答言：「聖",
    "T24n1451_004:0221c07": "者！若如是者，我婦妊娠若生男子，當與大德",
    "T24n1451_004:0221c08": "以為侍從。」報言：「賢首！願兒無病。」便捨而去。其",
    "T24n1451_004:0221c09": "長者婦經八九月誕一男兒，形貌羸瘦其聲和",
    "T24n1451_004:0221c10": "雅，滿三七日已，召集宗親為設歡會。其父",
    "T24n1451_004:0221c11": "抱子從眾乞字，眾人議曰：「此兒形貌羸瘦音",
    "T24n1451_004:0221c12": "聲和雅，復是長者大善之息，應與此子名曰",
    "T24n1451_004:0221c13": "善和。」後漸長大以至童年。時尊者舍利子於",
    "T24n1451_004:0221c14": "小食時，著衣持&#x9262;入憍閃毘城，次第乞食至",
    "T24n1451_004:0221c15": "大善家。長者見已遂唱善來，合掌禮足便取",
    "T24n1451_004:0221c16": "其&#x9262;，盛滿勝上餅果飲食持以奉上。善和童",
    "T24n1451_004:0221c17": "子觀聖者面，尊者現相令長者憶。長者即便",
    "T24n1451_004:0221c18": "告其子曰：「汝在母腹未誕之辰，我已將汝施",
    "T24n1451_004:0221c19": "與尊者而為弟子，汝今宜可隨尊者去。」童子",
    "T24n1451_004:0221c20": "乃是最後生人易為捨俗，即隨尊者至其住",
    "T24n1451_004:0221c21": "處，尊者便與出家後受圓具，如法開解，遂即",
    "T24n1451_004:0221c22": "策勤苦行無倦，斷諸煩惱得阿羅漢果。是時",
    "T24n1451_004:0221c23": "善和苾芻，作吟諷聲讚誦經法，其音清亮上",
    "T24n1451_004:0221c24": "徹梵天。時有無數眾生聞其聲者，悉皆種植",
    "T24n1451_004:0221c25": "解脫分善根，乃至傍生稟識之類，聞彼聲者",
    "T24n1451_004:0221c26": "無不攝耳聽其妙音。爾時世尊因大眾集，普",
    "T24n1451_004:0221c27": "告之曰：「汝等苾芻，於我法中，所有聲聞弟子",
    "T24n1451_004:0221c28": "音聲美妙，善和苾芻最為第一。」由其演暢音",
    "T24n1451_004:0221c29": "韻和雅，能令聞者發歡喜心。未離欲苾芻咸",
    "T24n1451_004:0222a01": "廢己業，於日日中聽其讚誦。[0222a01] 後於異時，憍薩",
    "T24n1451_004:0222a02": "羅勝光大王乘白蓮花象，與諸從者，於後夜",
    "T24n1451_004:0222a03": "時有事出城，須詣餘處。善和苾芻於逝多林",
    "T24n1451_004:0222a04": "內高聲誦經，于時象王聞音愛樂，屬耳而聽",
    "T24n1451_004:0222a05": "不肯前行。御者即便推鉤振足，象終不動，王",
    "T24n1451_004:0222a06": "告御者曰：「可令象行。」答言：「大王！盡力驅前，不",
    "T24n1451_004:0222a07": "肯移足，未知此象意欲何之？」王曰：「放隨意去。」",
    "T24n1451_004:0222a08": "彼即縱鉤便之給苑，於寺門外攝耳聽聲。善",
    "T24n1451_004:0222a09": "和苾芻誦經既了，便說四頌而發願言：",
    "T24n1451_004:0222a10": "「天阿蘇羅藥叉等，  來聽法者應至心；",
    "T24n1451_004:0222a11": " 擁護佛法使長存，  各各勤行世尊教。",
    "T24n1451_004:0222a12": " 諸有聽徒來至此，  或在地上或居空；",
    "T24n1451_004:0222a13": " 常於人世起慈心，  晝夜自身依法住。",
    "T24n1451_004:0222a14": " 願諸世界常安隱，  無邊福智益群生；",
    "T24n1451_004:0222a15": " 所有罪業並銷除，  遠離眾苦歸圓寂。",
    "T24n1451_004:0222a16": " 恒用戒香塗瑩體，  常持定服以資身；",
    "T24n1451_004:0222a17": " 菩提妙花遍莊嚴，  隨所住處常安樂。」",
    "T24n1451_004:0222a18": "[0222a18] 時彼象王聞斯頌已，知其經畢即便搖耳舉",
    "T24n1451_004:0222a19": "足而行，任彼驅馳隨鉤而去。王問御者曰：「何",
    "T24n1451_004:0222a20": "故此象今隨意行？」御人答曰：「未知寺內是何",
    "T24n1451_004:0222a21": "聖者？美妙音聲諷誦經典，象聞生愛遂不肯",
    "T24n1451_004:0222a22": "行。」王曰：「若如是者，宜可迴象就訪彼尊，我",
    "T24n1451_004:0222a23": "願親將上衣奉施，可於明日當詣彼城。」御者",
    "T24n1451_004:0222a24": "即便奉命迴象，未至舊居。時勝鬘夫人怪",
    "T24n1451_004:0222a25": "王來速，請問所由，王以上緣具答其事，報言：",
    "T24n1451_004:0222a26": "「夫人！可與上疊，我欲親往奉彼經師。」勝鬘",
    "T24n1451_004:0222a27": "夫人便作是念：「豈非聖者善和，以美妙音",
    "T24n1451_004:0222a28": "聲諷誦經典？然彼尊者容儀醜陋。今我大",
    "T24n1451_004:0222a29": "王性愛&#x74CC;偉，如其見者不滿王心，若起慢",
    "T24n1451_004:0222b01": "情悔前敬重。可設方便勿令親往。」白言：「大",
    "T24n1451_004:0222b02": "王！可往彼城，我當持疊奉施尊者。」答言：「夫",
    "T24n1451_004:0222b03": "人！任將餘疊，豈由此物憍薩羅城遂便貧乏？」",
    "T24n1451_004:0222b04": "夫人默爾，王乃持上妙疊詣逝多林。[0222b04] 時具壽",
    "T24n1451_004:0222b05": "阿難陀，於寺門前經行遊履，王既見已即便",
    "T24n1451_004:0222b06": "下象，禮尊者足問言：「大德！是何尊者今日晨",
    "T24n1451_004:0222b07": "朝諷誦經法？」答言：「大王！何故須問？」「大德！我",
    "T24n1451_004:0222b08": "欲持衣躬親奉施。」尊者念曰：「具壽善和音聲",
    "T24n1451_004:0222b09": "美妙，諷誦經法雅韻超群，然其容儀非常醜",
    "T24n1451_004:0222b10": "陋。今者大王性愛妍雅，若其見者當生鄙賤",
    "T24n1451_004:0222b11": "起不敬心。可設方便勿令親往。」白言：「大王！",
    "T24n1451_004:0222b12": "衣可與我我為奉施。」答言：「大德！世尊讚歎，自",
    "T24n1451_004:0222b13": "手持施最為第一，是故我今欲自持與。」時具",
    "T24n1451_004:0222b14": "壽善和在晝日遊處，於一樹下跏趺而坐。時",
    "T24n1451_004:0222b15": "阿難陀引王至彼，白言：「大王！樹下坐人即",
    "T24n1451_004:0222b16": "妙聲尊者。」王進祇揖見其貌醜，便生輕鄙息",
    "T24n1451_004:0222b17": "敬信心，迴首低眉擲衣而去。善和見王如",
    "T24n1451_004:0222b18": "是，即說頌曰：",
    "T24n1451_004:0222b19": "「若以色見我，  以音聲求我：",
    "T24n1451_004:0222b20": " 愛染亂彼心，  不能當見我。",
    "T24n1451_004:0222b21": " 若人但知內，  而不見於外；",
    "T24n1451_004:0222b22": " 於內而求果，  此為聲所迷。",
    "T24n1451_004:0222b23": " 若人但知外，  而不見於內；",
    "T24n1451_004:0222b24": " 於外而求果，  此亦聲所迷。",
    "T24n1451_004:0222b25": " 若人不知內，  亦復不見外；",
    "T24n1451_004:0222b26": " 凡夫皆被障，  此亦聲所迷。",
    "T24n1451_004:0222b27": " 若人善知內，  復善見於外；",
    "T24n1451_004:0222b28": " 智者當出離，  此不為聲迷。」",
    "T24n1451_004:0222b29": "[0222b29] 時諸苾芻咸皆有疑，請世尊曰：「以何因緣，善",
    "T24n1451_004:0222c01": "和苾芻其形醜陋言音和雅，於佛法中出家",
    "T24n1451_004:0222c02": "修行，斷盡諸漏得阿羅漢果？」世尊告曰：「善和",
    "T24n1451_004:0222c03": "苾芻，曾所作業還須自受。」廣說乃至頌曰：",
    "T24n1451_004:0222c04": "「假令經百劫，  所作業不亡；",
    "T24n1451_004:0222c05": " 因緣會遇時，  果報還自受。」",
    "T24n1451_004:0222c06": "[0222c06] 爾時世尊告諸苾芻：「汝等應聽！乃往古昔此",
    "T24n1451_004:0222c07": "賢劫中人壽四萬歲時，有拘留孫佛出現世",
    "T24n1451_004:0222c08": "間，十號具足。時彼世尊所有佛事悉皆圓滿，",
    "T24n1451_004:0222c09": "入無餘依妙涅槃界。時彼國主名曰無憂，供",
    "T24n1451_004:0222c10": "養世尊遺餘舍利，造窣堵波，周圓一踰繕那、",
    "T24n1451_004:0222c11": "高半踰繕那，令入守當漸次修造。其人信",
    "T24n1451_004:0222c12": "心意樂賢善，慇懃營作不生勞倦。時有作人",
    "T24n1451_004:0222c13": "見窣堵波其量高大，遂生嫌慢作如是語，告",
    "T24n1451_004:0222c14": "同伴曰：『王今造此大窣堵波，多費人功何日",
    "T24n1451_004:0222c15": "成就？』守人報曰：『汝不能作，隨意當去，因何輒",
    "T24n1451_004:0222c16": "出嫌慢之言？』彼默無對。其守當人欲驅令出，",
    "T24n1451_004:0222c17": "彼便收謝還依舊作，塔猶未了復生嫌慢。守",
    "T24n1451_004:0222c18": "人與杖驅之令出，更還懺謝遣復本功，乃至",
    "T24n1451_004:0222c19": "塔成觀者忘倦，百千眾生悉皆歡喜。嫌者見",
    "T24n1451_004:0222c20": "已便自悔恨：『我於往時所為不善，見塔高大",
    "T24n1451_004:0222c21": "作輕慢言。我今宜可辦其供養。』即以比來所",
    "T24n1451_004:0222c22": "得雇直，造妙金鈴懸在塔上。汝等應知，彼傭",
    "T24n1451_004:0222c23": "力人即善和是。由於塔處生嫌慢心，今獲",
    "T24n1451_004:0222c24": "人身其形醜陋。由奉金鈴，言音和雅，能令聽",
    "T24n1451_004:0222c25": "者無不歡悅。」",
    "T24n1451_004:0222c26": "[0222c26] 時諸苾芻猶有疑念，重白佛言：「大德！善和苾",
    "T24n1451_004:0222c27": "芻先作何業，由彼業力，諷誦經法聲徹梵天？」",
    "T24n1451_004:0222c28": "世尊告曰：「汝等苾芻應聽其事。於往昔時",
    "T24n1451_004:0222c29": "人壽二萬歲，有迦攝波佛出現世間，十號具",
    "T24n1451_004:0223a01": "足，在婆羅&#x75C6;斯國仙人墮處施鹿林中。城林",
    "T24n1451_004:0223a02": "中間有香果樹，能鳴之鳥託此而居。時迦攝",
    "T24n1451_004:0223a03": "波佛執持衣&#x9262;，於小食時入城乞食，在樹邊",
    "T24n1451_004:0223a04": "過。是時彼鳥見佛世尊，容儀端正儼若金山，",
    "T24n1451_004:0223a05": "遂即嚶嚶出妙音響，遶佛三匝還隱林中。如",
    "T24n1451_004:0223a06": "是日日見佛行過，繞佛哀鳴，還向枝間歡",
    "T24n1451_004:0223a07": "喜而住。忽於他日被鷹所搏，命終之後生大",
    "T24n1451_004:0223a08": "婆羅門家，從是以來更不託生下惡之類，乃",
    "T24n1451_004:0223a09": "至今日所生之處，感得好聲響徹梵天，令人",
    "T24n1451_004:0223a10": "愛樂。汝等苾芻如是應知，彼能鳴鳥即是善",
    "T24n1451_004:0223a11": "和。」[0223a11] 時諸苾芻更復有疑，請世尊曰：「大德！善",
    "T24n1451_004:0223a12": "和苾芻曾作何業，由彼業力，於佛弟子音聲",
    "T24n1451_004:0223a13": "美妙最為第一？」世尊告曰：「善和苾芻由發願",
    "T24n1451_004:0223a14": "力感得斯報。作何發願？於迦攝波佛時，善",
    "T24n1451_004:0223a15": "和出家。其本師主於迦攝波佛諸弟子中，唱",
    "T24n1451_004:0223a16": "導諷誦稱為第一。然其善和始自出家終至",
    "T24n1451_004:0223a17": "年邁，雖修梵行無所證獲，臨命終時作如是",
    "T24n1451_004:0223a18": "願：『我於迦攝波佛聖教之中，出家修行竟無",
    "T24n1451_004:0223a19": "所獲。願我以此勝因，於迦攝波佛所授記",
    "T24n1451_004:0223a20": "者，於未來世人壽百歲，有佛出現號釋迦牟",
    "T24n1451_004:0223a21": "尼應正等覺，我於彼教而得出家，斷除煩惑",
    "T24n1451_004:0223a22": "得阿羅漢果。如我親教師，於佛法中讚誦弟",
    "T24n1451_004:0223a23": "子說為第一，我亦如是，逢彼出家唱導人中",
    "T24n1451_004:0223a24": "稱為第一。』由彼願力，於我法中出家修行，於",
    "T24n1451_004:0223a25": "弟子中唱導之師說為第一。汝等苾芻應知，",
    "T24n1451_004:0223a26": "往業若純黑者得純黑報，若純白者得純白",
    "T24n1451_004:0223a27": "報，若雜業者得雜業報。汝等應可棄純黑雜",
    "T24n1451_004:0223a28": "業，修純白業。如餘廣說。」",
    "T24n1451_004:0223a29": "[0223a29] 緣處同前。時諸苾芻誦經之時，不閑聲韻隨",
    "T24n1451_004:0223b01": "句而說，猶如瀉棗置之異器。彼諸外道諷誦",
    "T24n1451_004:0223b02": "經典作吟詠聲，給孤獨長者日日常往禮覲",
    "T24n1451_004:0223b03": "世尊，於其路側聞諸外道誦經之聲，作如是",
    "T24n1451_004:0223b04": "念：「此諸外道，於惡法律而為出家，諷誦經",
    "T24n1451_004:0223b05": "典作吟詠聲音詞可愛。我諸聖者不閑聲韻",
    "T24n1451_004:0223b06": "逐句隨文，猶如瀉棗置之異器。此是我事，",
    "T24n1451_004:0223b07": "當白大師。」既至佛所禮雙足已，退坐一面白",
    "T24n1451_004:0223b08": "言：「世尊！彼諸外道於惡法律而為出家，諷誦",
    "T24n1451_004:0223b09": "經典作吟詠聲音詞可愛，我諸聖者不閑聲",
    "T24n1451_004:0223b10": "韻逐句隨文，猶如瀉棗置之異器。若佛世尊",
    "T24n1451_004:0223b11": "慈悲許者，聽諸聖眾作吟詠聲而誦經典。」世",
    "T24n1451_004:0223b12": "尊意許，默然無說。長者見佛默然許已，禮佛",
    "T24n1451_004:0223b13": "而去。佛告諸苾芻：「從今已往我聽汝等作",
    "T24n1451_004:0223b14": "吟詠聲而誦經法。」佛聽許已，諸苾芻眾作吟",
    "T24n1451_004:0223b15": "詠聲而誦經法，及以讀經，請教白事亦皆如",
    "T24n1451_004:0223b16": "是。給孤長者因入寺中，見合寺僧音聲喧雜，",
    "T24n1451_004:0223b17": "白言：「聖者！今此伽藍先為法宇，今日變作乾",
    "T24n1451_004:0223b18": "闥婆城。」時諸苾芻以緣白佛，佛言：「苾芻不應",
    "T24n1451_004:0223b19": "作吟詠聲誦諸經法，及以讀經請教白事，皆",
    "T24n1451_004:0223b20": "不應作。然有二事作吟詠聲：一謂讚大師德、",
    "T24n1451_004:0223b21": "二謂誦三啟經，餘皆不合。」佛許二事作吟詠",
    "T24n1451_004:0223b22": "聲：讚佛德、誦三啟。有一少年苾芻，作二事時",
    "T24n1451_004:0223b23": "不解吟詠，但知直說如瀉棗聲。諸苾芻曰：",
    "T24n1451_004:0223b24": "「佛許二事作吟詠聲，如何不作？」答曰：「我先不",
    "T24n1451_004:0223b25": "解。」苾芻白佛，佛言：「應學。」佛遣學時，苾芻隨在",
    "T24n1451_004:0223b26": "房中廊下門屋堂殿，悉皆學習吟詠之聲。長",
    "T24n1451_004:0223b27": "者入見同上譏嫌，白言：「聖者！乾闥婆城未能",
    "T24n1451_004:0223b28": "捨棄。」復往白佛，佛言：「應在屏處學吟詠聲，勿",
    "T24n1451_004:0223b29": "居顯露，違者得越法罪。」",
    "T24n1451_004:0223c01": "[0223c01] 緣處同前。有一苾芻，於&#x9262;袋中立抽出&#x9262;，苾",
    "T24n1451_004:0223c02": "芻告曰：「具壽！勿立抽&#x9262;。」答言：「何過？」報曰：「墮地",
    "T24n1451_004:0223c03": "損壞豈非過耶？」彼便默然。以緣白佛，佛言：「苾",
    "T24n1451_004:0223c04": "芻不應立取其&#x9262;，若內&#x5E12;中、若洗若曝，皆不",
    "T24n1451_004:0223c05": "應立。違者得越法罪。」",
    "T24n1451_004:0223c06": "[0223c06] 第一門第六子攝頌曰：",
    "T24n1451_004:0223c07": " 蹈衣并諸&#x5E12;、  褥及於坐具、",
    "T24n1451_004:0223c08": " 有緣離三衣、  六種心念法。",
    "T24n1451_004:0223c09": "[0223c09] 佛在江&#x732A;山恐畏之處施鹿林中。菩提王子",
    "T24n1451_004:0223c10": "請佛及僧，於妙花樓盛設供養，於此樓上處",
    "T24n1451_004:0223c11": "處皆敷朝霞上疊。于時世尊既至彼已，見其",
    "T24n1451_004:0223c12": "衣覆不以足躡。時諸苾芻亦不敢躡，菩提",
    "T24n1451_004:0223c13": "王子白言：「世尊！唯願世尊慈悲蹈過。」佛不為",
    "T24n1451_004:0223c14": "履，王子見已即攝敷衣，佛方前進。外道聞",
    "T24n1451_004:0223c15": "已作如是語：「沙門喬答摩未堪供養，王子敷",
    "T24n1451_004:0223c16": "疊不敢履之。」佛知是已告諸苾芻：「若有信心",
    "T24n1451_004:0223c17": "婆羅門長者居士，於道路處敷上妙衣，請苾",
    "T24n1451_004:0223c18": "芻曰：『願降慈悲為踐蹈。』者，欲伏外道我慢心",
    "T24n1451_004:0223c19": "故，作諸行無常想而為履蹈，勿生疑慮。」",
    "T24n1451_004:0223c20": "[0223c20] 緣處同前。時有苾芻手擎&#x9262;去，在路&#x811A;跌&#x9262;",
    "T24n1451_004:0223c21": "墮遂破，因斯闕事。以緣白佛，佛言：「苾芻不應",
    "T24n1451_004:0223c22": "手擎其&#x9262;。」便以衣角裹&#x9262;而去，廢闕同前，佛",
    "T24n1451_004:0223c23": "言：「應作&#x9262;&#x5E12;盛去。」苾芻手&#x643A;，招過如上，佛言：",
    "T24n1451_004:0223c24": "「不應手持而去，應可作襻，掛髆持行。若異此",
    "T24n1451_004:0223c25": "者得越法羅。」",
    "T24n1451_004:0223c26": "[0223c26] 緣處同前。時有苾芻以商旅為伴人間遊行，",
    "T24n1451_004:0223c27": "於行伴中有婆羅門忽染時患，詣醫人所：「我",
    "T24n1451_004:0223c28": "有如是病，仁為處方。」答言：「此病可服訶梨勒，",
    "T24n1451_004:0223c29": "必當得差。」報言：「涉路，無處可求。」醫曰：「沙門釋",
    "T24n1451_004:0224a01": "子善閑諸藥，從彼求覓必當見惠。」時彼即便",
    "T24n1451_004:0224a02": "詣苾芻所，問言：「聖者！有訶梨勒不？」答言：「我有，",
    "T24n1451_004:0224a03": "用此何為？」報言：「我身有病，醫遣服之，有時見",
    "T24n1451_004:0224a04": "惠。」苾芻對彼，開&#x9262;&#x5E12;中覓訶黎勒，先出錐刀",
    "T24n1451_004:0224a05": "次抽皮片，并諸雜藥淨穢交參。時婆羅門",
    "T24n1451_004:0224a06": "見其雜惡，報言：「聖者！仁等苾芻，能作如是不",
    "T24n1451_004:0224a07": "清潔事，我寧身死不服斯藥。」苾芻以緣白佛，",
    "T24n1451_004:0224a08": "佛言：「苾芻應畜三種&#x5E12;：一者&#x9262;&#x5E12;、二者藥&#x5E12;、",
    "T24n1451_004:0224a09": "三者雜&#x5E12;。」時諸苾芻，齊安三襻置之腋下，即",
    "T24n1451_004:0224a10": "便傍出衣下外現。不信俗人見已譏笑，報言：",
    "T24n1451_004:0224a11": "「聖者！豈可腋下挾鼓而行？」苾芻以緣白佛，佛",
    "T24n1451_004:0224a12": "言：「三種不應齊著，應次第安長短相稱。」便安",
    "T24n1451_004:0224a13": "紐襻，令身有損，佛言：「應須闊作，於內安氈",
    "T24n1451_004:0224a14": "以線絡之，勿令卷縮。若異此者得越法罪。」"
}