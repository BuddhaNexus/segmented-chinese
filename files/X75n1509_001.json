{
    "X75n1509_001:0001a05": "No. 1509",
    "X75n1509_001:0001a06": "釋迦如來成道記註",
    "X75n1509_001:0001a07": "[0001a07] 釋迦如來成道記",
    "X75n1509_001:0001a08": "[0001a08] 唐 太原 王勃 撰",
    "X75n1509_001:0001a09": "錢唐月輪山居慧悟大師賜紫道誠 註",
    "X75n1509_001:0001a10": "[0001a10] 釋迦者梵語也。華言能仁。即娑婆世界化佛之姓",
    "X75n1509_001:0001a11": "也。謹按長阿含經云。昔有轉輪王。姓甘蔗氏。聽次",
    "X75n1509_001:0001a12": "妃之譖。擯四太子至雪山北自立城居。以德歸人。",
    "X75n1509_001:0001a13": "不數年間蔚為強國。父王悔憶。遣使往詔。四子辭",
    "X75n1509_001:0001a14": "過不皈。父王乃三歎曰。我子釋迦。因命氏焉。如來",
    "X75n1509_001:0001a15": "者梵云多陀阿伽度。秦言如來。十號之一也。謂從",
    "X75n1509_001:0001a16": "如實道來成正覺也。成道者法王啟運之謂也。夫",
    "X75n1509_001:0001a17": "諸佛之道無得為得。非常道也。且釋迦如來成道",
    "X75n1509_001:0001a18": "已來甚太久遠。非即今世以慈悲大誓化現身相",
    "X75n1509_001:0001a19": "接物利生。亦有始末。故云成道。",
    "X75n1509_001:0001a20": "[0001a20] 唐書。王勃。高宗朝博士。福時第三子也。與兄&#x52EE;．&#x52D4;",
    "X75n1509_001:0001a21": "俱有才名。時稱為王氏三珠樹。勃少與楊&#x70F1;．盧照",
    "X75n1509_001:0001a22": "&#x96A3;．駱賓王齊名海內。號為四傑。乾封中沛王聞其",
    "X75n1509_001:0001a23": "才名辟入府。時諸王尚&#x9B2A;&#x9DC4;。勃戲為檄英王&#x9DC4;文。",
    "X75n1509_001:0001a24": "高宗怒曰此即交搆之漸。乃黜虢州參軍。有滕王",
    "X75n1509_001:0001b01": "閣記．釋迦畫像記．維摩畫像碑並盛行於世。",
    "X75n1509_001:0001b02": "[0001b02] 觀夫釋迦如來之垂&#x8FF9;也。",
    "X75n1509_001:0001b03": "[0001b03] 觀夫者。發語之端緒也。釋迦如來見上註。垂&#x8FF9;者。",
    "X75n1509_001:0001b04": "祐法師云。蓋聞菩提之為極也。神妙寂通。圓智湛",
    "X75n1509_001:0001b05": "照。道絕形識之封。理畢生滅之境。豈實誕於王官。",
    "X75n1509_001:0001b06": "寧真謝於固林哉。但憫群萌長寢。同歸大覺緣來",
    "X75n1509_001:0001b07": "斯化。感至必應。若應而不生。誰與悟俗。化而無名。",
    "X75n1509_001:0001b08": "何以導世。是以標號釋迦。擅種剎利。體域中之尊。",
    "X75n1509_001:0001b09": "冠人天之秀。然後脫履儲宮。真觀道樹。捨金輪而",
    "X75n1509_001:0001b10": "馭大千。明玉毫而制法界。此其所以垂&#x8FF9;也。",
    "X75n1509_001:0001b11": "[0001b11] 淨法界身本無出沒。",
    "X75n1509_001:0001b12": "[0001b12] 將紀化&#x8FF9;始末。乃先談法身。夫法身者。即化身之",
    "X75n1509_001:0001b13": "本體。清淨法界也。強名頗多。此不備敘。秦僧肇云。",
    "X75n1509_001:0001b14": "如來者。法界為體。形無不在。量出規矩之外。道超",
    "X75n1509_001:0001b15": "言議之表。凝然湛寂。非色非相。不生不滅。無來無",
    "X75n1509_001:0001b16": "去。故云本無出沒。",
    "X75n1509_001:0001b17": "[0001b17] 大悲願力示現受生。",
    "X75n1509_001:0001b18": "[0001b18] 此句明有出沒也。言大悲者。佛四等心之一。是佛",
    "X75n1509_001:0001b19": "道之根本。以&#x39DE;苦為用。用在佛果。故稱大也。願者。",
    "X75n1509_001:0001b20": "即大誓也。力者。十力也。此十波羅密。隨舉其二。夫",
    "X75n1509_001:0001b21": "諸佛有大悲故不住涅槃。有大智故不住生死。有",
    "X75n1509_001:0001b22": "大願故所以涉苦彌勤。從真入假方便有身。故云",
    "X75n1509_001:0001b23": "示現受生。",
    "X75n1509_001:0001b24": "[0001b24] 洎兜率陀天。",
    "X75n1509_001:0001c01": "[0001c01] 梵云率兜陀。或云&#x89A9;史多。華言知足。即欲界第四",
    "X75n1509_001:0001c02": "天也。涅槃經云。此天欲界最勝。故補處菩薩皆示",
    "X75n1509_001:0001c03": "生此天。為教化眾生故。",
    "X75n1509_001:0001c04": "[0001c04] 為護明菩薩。",
    "X75n1509_001:0001c05": "[0001c05] 護明即釋迦佛因地。於此賢劫過去人壽二萬歲",
    "X75n1509_001:0001c06": "時。值迦葉波佛。最後受當來成佛記時名也。及生",
    "X75n1509_001:0001c07": "兜率亦用此名。若今之慈氏也。菩薩。梵語具足云",
    "X75n1509_001:0001c08": "菩提薩埵。此云覺有情。從行立稱。今略云菩薩。",
    "X75n1509_001:0001c09": "[0001c09] 降迦毗羅國。",
    "X75n1509_001:0001c10": "[0001c10] 梵云迦毗羅蘇都。華言妙德城。即中天竺也。",
    "X75n1509_001:0001c11": "[0001c11] 號一切義成。",
    "X75n1509_001:0001c12": "[0001c12] 梵云薩婆頗他悉陀。華言一切義成。即釋迦佛最",
    "X75n1509_001:0001c13": "初小字也。或訛略云悉達。瑞應經云。菩薩王宮生",
    "X75n1509_001:0001c14": "時。國中釋種同日生五百男子。&#x5ED0;中象馬各生五",
    "X75n1509_001:0001c15": "百駒子。宮中五百伏藏現海中。五百商人採寶歸。",
    "X75n1509_001:0001c16": "各獻珍琛。父王見其瑞事。故立此名。攝大乘論云。",
    "X75n1509_001:0001c17": "立名有五因。謂因生類。因相。因假。因輕賤。因敬重。",
    "X75n1509_001:0001c18": "太子立名因相也。謂生時有多瑞相故。",
    "X75n1509_001:0001c19": "[0001c19] 金團天子選其家。",
    "X75n1509_001:0001c20": "[0001c20] 本行經云。護明謂天人金團曰。往昔補處菩薩托",
    "X75n1509_001:0001c21": "生之家。須具六十種功德。三代清淨。汝下閻浮為",
    "X75n1509_001:0001c22": "我觀察。金團曰。迦毗羅城王名淨飯。夫人名摩耶。",
    "X75n1509_001:0001c23": "於諸世間具足功德清淨。有大名稱。堪生彼家。護",
    "X75n1509_001:0001c24": "明曰。善哉。我定生彼。",
    "X75n1509_001:0002a01": "[0002a01] 自淨飯王為其父。",
    "X75n1509_001:0002a02": "[0002a02] 梵云首圖&#x99C4;那。此云淨飯。本行經云。謂財德純備",
    "X75n1509_001:0002a03": "故。",
    "X75n1509_001:0002a04": "[0002a04] 玉象乘日。",
    "X75n1509_001:0002a05": "[0002a05] 夫釋迦如來示生此土始終。有其八相。一兜率來",
    "X75n1509_001:0002a06": "儀相。二嵐毗尼園降生相。三四門遊觀相。四逾城",
    "X75n1509_001:0002a07": "出家相。五雪山示修道相。六菩提樹下降魔成道",
    "X75n1509_001:0002a08": "相。七鹿野苑轉法輪相。八娑羅林下般涅槃相。此",
    "X75n1509_001:0002a09": "初相也。普曜經云。菩薩當行白象形入胎。何以故。",
    "X75n1509_001:0002a10": "三獸渡河。象窮底故。",
    "X75n1509_001:0002a11": "[0002a11] 示來於大術胎中。",
    "X75n1509_001:0002a12": "[0002a12] 梵語摩訶摩耶。華言大術。即佛母也。是天臂城中",
    "X75n1509_001:0002a13": "善覺長者第八女也。相師占曰。此女當生轉輪聖",
    "X75n1509_001:0002a14": "王。時淨飯王聞。乃娶為妃。本行經云。摩耶夫人夢",
    "X75n1509_001:0002a15": "白象日輪右&#x8107;而入。具以白王。召相師問之。曰女",
    "X75n1509_001:0002a16": "人此夢必生轉輪聖王矣。嘗試論之。經不云。菩薩",
    "X75n1509_001:0002a17": "九十一劫不墮惡道。如何最後生中有身為白象",
    "X75n1509_001:0002a18": "耶。然婆娑論云。此非實事。以彼國尊日貴象。凡有",
    "X75n1509_001:0002a19": "此夢為大吉祥。欲令占者言之。故示其相爾。問曰。",
    "X75n1509_001:0002a20": "最後生菩薩實受胎耶。答華嚴經云。為欲成就小",
    "X75n1509_001:0002a21": "心劣解眾生。不欲彼作念是自然化生。功德智慧",
    "X75n1509_001:0002a22": "不從修得。是故示現受胎。又云。菩薩在母胎中。室",
    "X75n1509_001:0002a23": "樓珍殿一如天宮。行住坐臥不令母有苦患。日日",
    "X75n1509_001:0002a24": "三時十方諸佛入來安慰說受生法門。十方同行",
    "X75n1509_001:0002b01": "菩薩及諸天人。皆入問訊聽法。以此明證非實事",
    "X75n1509_001:0002b02": "也。",
    "X75n1509_001:0002b03": "[0002b03] 金輪作王。",
    "X75n1509_001:0002b04": "[0002b04] 輪王有四。一鐵輪王。治一天下。二銅輪王。治二天",
    "X75n1509_001:0002b05": "下。三銀輪王。治三天下。四金輪王。統治四天下。有",
    "X75n1509_001:0002b06": "七寶千子。七寶者。一金輪。二玉女。三馬。四象。五主",
    "X75n1509_001:0002b07": "藏神。六主兵臣。七如意珠。此七物聖王受位之日",
    "X75n1509_001:0002b08": "皆自空來。由是凌&#x8657;周遊四天。一切國土見金輪",
    "X75n1509_001:0002b09": "飛至皆自臣伏。本行經云。太子生已。善相者云。具",
    "X75n1509_001:0002b10": "三十二相顯著。必為轉輪聖王。",
    "X75n1509_001:0002b11": "[0002b11] 創誕於無憂樹下。",
    "X75n1509_001:0002b12": "[0002b12] 此第二嵐毗尼園降生相也。瑞應經云。摩耶夫人",
    "X75n1509_001:0002b13": "胎月將滿。思遊此園。到已即舉右手攀無憂樹枝。",
    "X75n1509_001:0002b14": "從右&#x8107;而生太子。天帝以天妙衣裹手承接。天人",
    "X75n1509_001:0002b15": "持金&#x62A6;傘蓋。諸天龍神散香華&#x76B7;音樂。十方大地",
    "X75n1509_001:0002b16": "六種震動。有三十二種瑞應事。文多不錄。按今古",
    "X75n1509_001:0002b17": "論衡周書異記云。姬周昭王二十四年甲寅歲四",
    "X75n1509_001:0002b18": "月八日。江河泉井泛溢山川。宮殿震動。常星不現。",
    "X75n1509_001:0002b19": "有五色光貫大微宮。王問群臣。太史蘇由奏曰。西",
    "X75n1509_001:0002b20": "方有聖人生。&#x5374;後千年教法來此。王令鐫石埋於",
    "X75n1509_001:0002b21": "南郊誌之。",
    "X75n1509_001:0002b22": "[0002b22] 八十種隨形之妙好餐若芬華。",
    "X75n1509_001:0002b23": "[0002b23] 婆娑論云。八十種好。在諸相間。隨諸相轉莊嚴佛",
    "X75n1509_001:0002b24": "身。言芬華者。具足梵語芬陀利華。此云白蓮華。涅",
    "X75n1509_001:0002c01": "槃經云。如來之身。非胎所污。如芬陀利華。本性清",
    "X75n1509_001:0002c02": "淨故。",
    "X75n1509_001:0002c03": "[0002c03] 三十二大士之相儀皎如圓月。",
    "X75n1509_001:0002c04": "[0002c04] 涅槃經云。示現三十二相以自莊嚴。如十五日夜",
    "X75n1509_001:0002c05": "盛滿之月。",
    "X75n1509_001:0002c06": "[0002c06] 四方而各行七步。",
    "X75n1509_001:0002c07": "[0002c07] 瑞應經云。菩薩初生之時。無人扶持於。四方面各",
    "X75n1509_001:0002c08": "行七步。自然蓮華承足。華嚴經云。現於世間最無",
    "X75n1509_001:0002c09": "比故。金剛仙記云。如來示行有三種。一運神通凌",
    "X75n1509_001:0002c10": "&#x8657;而行。二自然蓮華承足。三行時足底離地四指。",
    "X75n1509_001:0002c11": "千輻輪相印地分明。",
    "X75n1509_001:0002c12": "[0002c12] 九水而共沐一身。",
    "X75n1509_001:0002c13": "[0002c13] 普曜經云。菩薩生時。九龍在空降微細雨。不冷不",
    "X75n1509_001:0002c14": "熱。浴菩薩身。",
    "X75n1509_001:0002c15": "[0002c15] 現優曇華。",
    "X75n1509_001:0002c16": "[0002c16] 優曇&#x9262;羅華。金輪王生。此華方現。以世間有名難",
    "X75n1509_001:0002c17": "見。故喻佛出世難值也如是。本行集經云。阿私陀",
    "X75n1509_001:0002c18": "僊白大王曰。如優曇&#x9262;羅華。無量無邊億百千年",
    "X75n1509_001:0002c19": "時一出現。佛亦如是。阿含經云。當觀如來出世如",
    "X75n1509_001:0002c20": "優曇&#x9262;羅華。涅槃經云。佛如優曇華值遇生。",
    "X75n1509_001:0002c21": "[0002c21] 作師子吼。",
    "X75n1509_001:0002c22": "[0002c22] 因果經云。太子生時。一手指天一手指地。作大師",
    "X75n1509_001:0002c23": "子吼云。天上天下惟我獨尊。夫世間師子百獸之",
    "X75n1509_001:0002c24": "長也。一吼有四事。一百獸聞則腦裂。二香象降伏。",
    "X75n1509_001:0003a01": "三飛鳥墮落。四水族潛伏。今喻佛聲&#x76D6;取無畏之",
    "X75n1509_001:0003a02": "義也。亦有四事。一佛聲說法百法俱破。二天魔降",
    "X75n1509_001:0003a03": "伏。三外道邪見墮落。四一切煩惱伏斷。法喻平等",
    "X75n1509_001:0003a04": "其若此也。",
    "X75n1509_001:0003a05": "[0003a05] 言胎分之已盡早證常身。",
    "X75n1509_001:0003a06": "[0003a06] 常身者。淨法界法身也。法華經云。如來成佛已來",
    "X75n1509_001:0003a07": "甚大久遠。若然者則胎分已盡。不受後有。今何生",
    "X75n1509_001:0003a08": "耶。",
    "X75n1509_001:0003a09": "[0003a09] 為度以還來今垂化&#x8FF9;。",
    "X75n1509_001:0003a10": "[0003a10] 諸佛之心。大慈悲是也。以眾生界無盡。故大悲亦",
    "X75n1509_001:0003a11": "無盡。所以為度眾生出現世間爾。問曰。佛既成道",
    "X75n1509_001:0003a12": "久遠。具大自在。何不直便化生成佛。何用入胎誕",
    "X75n1509_001:0003a13": "&#x8107;耶。答曰。大善權經云。菩薩欲不由胎生一頃成",
    "X75n1509_001:0003a14": "佛。恐彼小心劣解眾生疑是變化不肯受教。若生",
    "X75n1509_001:0003a15": "貧賤設易出家。人謂避飢寒故。是以示入胎誕&#x8107;",
    "X75n1509_001:0003a16": "生帝王家。種種順俗而後出家。",
    "X75n1509_001:0003a17": "[0003a17] 於是還&#x8989;襁褓示類嬰兒。",
    "X75n1509_001:0003a18": "[0003a18] 涅槃經云。如來身者即是法身。非是血肉筋骨所",
    "X75n1509_001:0003a19": "成。隨順世間眾生法故。示為嬰兒。釋名曰。胸前曰",
    "X75n1509_001:0003a20": "嬰提之。嬰前以乳養之。故曰嬰兒。",
    "X75n1509_001:0003a21": "[0003a21] 為占相也悲悵於阿私陀仙。",
    "X75n1509_001:0003a22": "[0003a22] 梵云阿私陀。華言無比。是西域長壽仙人。有人倫",
    "X75n1509_001:0003a23": "之鑒。本行經云。淨飯王詔阿私陀仙相太子。其仙",
    "X75n1509_001:0003a24": "悲啼哽咽。王問其故。仙曰。太子具三十二相．八十",
    "X75n1509_001:0003b01": "種好。分明顯著。非是轉輪聖王。決定出家成佛。轉",
    "X75n1509_001:0003b02": "大法輪。安樂一切眾生。我今自慨年耆。不見法化。",
    "X75n1509_001:0003b03": "失其大利。故悲悵爾。",
    "X75n1509_001:0003b04": "[0003b04] 往&#x52B9;祠也驚起於大自在廟。",
    "X75n1509_001:0003b05": "[0003b05] 瑞應經云。淨飯王嚴駕抱太子謁大自在天神廟",
    "X75n1509_001:0003b06": "時。諸神像悉起禮拜太子足。父王驚嘆曰。我子於",
    "X75n1509_001:0003b07": "天神中更尊勝。宜字天中天。此即佛第二小字也。",
    "X75n1509_001:0003b08": "[0003b08] 或為童子。",
    "X75n1509_001:0003b09": "[0003b09] 華嚴經云。現居童子地。欲示現通達世間一切事",
    "X75n1509_001:0003b10": "業故。",
    "X75n1509_001:0003b11": "[0003b11] 或學聲聞。",
    "X75n1509_001:0003b12": "[0003b12] 天竺大論有五明。一聲明。二工巧明。三毉方明。四",
    "X75n1509_001:0003b13": "因明。五內明。其聲明論釋詁訓。天竺聰明者方教",
    "X75n1509_001:0003b14": "之。太子周學五明。此舉其一。則四從之。",
    "X75n1509_001:0003b15": "[0003b15] 為講武也箭塔箭井猶存。",
    "X75n1509_001:0003b16": "[0003b16] 太子師羼提提婆此云忍天學武。本行經云。太子",
    "X75n1509_001:0003b17": "年十五。與諸釋種&#x9B2A;射。一箭穿透七金&#x76B7;。又一箭",
    "X75n1509_001:0003b18": "徹一鐵&#x732A;。其箭透出著地入土。幽泉迸涌。時天帝",
    "X75n1509_001:0003b19": "釋取其箭歸忉利天上建塔盛貯供養。此天上四",
    "X75n1509_001:0003b20": "塔之始一也。其泉涌處。人名為箭井。唐三藏西域",
    "X75n1509_001:0003b21": "記云。箭井在迦毗羅城東南三十里。其水味甘如",
    "X75n1509_001:0003b22": "醴。病者飲之即愈。民于今利之。",
    "X75n1509_001:0003b23": "[0003b23] 為捔力也象跡象坑仍在。",
    "X75n1509_001:0003b24": "[0003b24] 經云。太子與弟難陀．調達出園捔力已。調達前行。",
    "X75n1509_001:0003c01": "見一大象當門。以手搏之而斃。次難陀出見象。當",
    "X75n1509_001:0003c02": "途引手拽之道傍。後太子出見。用左手提起。右手",
    "X75n1509_001:0003c03": "托而擲之。象墮城外。地為之陷。故呼為象坑。",
    "X75n1509_001:0003c04": "[0003c04] 受欲樂於十歲。",
    "X75n1509_001:0003c05": "[0003c05] 色聲香味觸此之五塵。欲界生者無不貪著為樂。",
    "X75n1509_001:0003c06": "故名欲樂。本行經云。太子在宮。具足五欲。娛樂自",
    "X75n1509_001:0003c07": "在。十年不曾外出。故云受樂十歲。",
    "X75n1509_001:0003c08": "[0003c08] 現遊觀於四門。",
    "X75n1509_001:0003c09": "[0003c09] 此第三四門遊觀之相。為出家之張本也。",
    "X75n1509_001:0003c10": "[0003c10] 樂沙門身厭老病死。",
    "X75n1509_001:0003c11": "[0003c11] 沙門者。出家弟子之通稱也。本行經云。太子宮中樂",
    "X75n1509_001:0003c12": "極思遊園苑。王&#x52D1;嚴淨街衢。莊嚴園觀。選一智臣",
    "X75n1509_001:0003c13": "為侍。備於顧問。初出東門。淨居天人化一老人&#x5C2B;",
    "X75n1509_001:0003c14": "羸倚杖。太子見問侍臣曰此何人耶。答曰此老人",
    "X75n1509_001:0003c15": "也。問何名老人。答昔曾少壯。以寒暑迭遷。血氣衰",
    "X75n1509_001:0003c16": "變。人生世間無免老者。次出南門。天化一病人。太",
    "X75n1509_001:0003c17": "子問。侍臣答。此病人也。夫人嗜欲不節。飲食過度。",
    "X75n1509_001:0003c18": "四大不調。轉變成疾。眾痛迫惱。存亡無期。人生無",
    "X75n1509_001:0003c19": "有免者。次出西門。天化一死人。太子問。侍臣答曰。",
    "X75n1509_001:0003c20": "此死人也。以壽數向盡。精魄已去。四大各離。六根",
    "X75n1509_001:0003c21": "無覺。父母妻子情深愛重。無能留者。世人無貴賤",
    "X75n1509_001:0003c22": "無賢愚皆不免死。太子由是情思不悅。迴駕歸宮。",
    "X75n1509_001:0003c23": "或問曰。經云。王&#x52D1;嚴淨街衢。瓦礫草[卄/(厂@(土/且))]不容遺餘。",
    "X75n1509_001:0003c24": "安有病死之人敢當法駕之前耶。答。本行經云。淨",
    "X75n1509_001:0004a01": "居天人挾緣而化。惟太子侍臣見之。乃至侍臣應",
    "X75n1509_001:0004a02": "答皆天力使之然也。問曰。天何人哉。而強化斯事。",
    "X75n1509_001:0004a03": "答皆菩薩夙世同行善友知識。以誠誓所持故。常",
    "X75n1509_001:0004a04": "隨左右作諸變相。俾太子在樂生厭。不忘出家也。",
    "X75n1509_001:0004a05": "太子次出北門。天化一沙門。持錫掌&#x9262;徐行駕前。",
    "X75n1509_001:0004a06": "太子問曰汝何人耶。答我佛弟子沙門也。問何名",
    "X75n1509_001:0004a07": "沙門。答曰。三界兮擾擾六。趣兮昏昏。識心達本源。",
    "X75n1509_001:0004a08": "故號為沙門。言訖騰空而去。太子瞻仰而喜曰。惟",
    "X75n1509_001:0004a09": "此為快哉。當修學。於是還宮。",
    "X75n1509_001:0004a10": "[0004a10] 於是澡缾天子以驚覺彰伎女之醜容。",
    "X75n1509_001:0004a11": "[0004a11] 太子因四門歷觀諸相。忻厭之意愈一日。由是父",
    "X75n1509_001:0004a12": "王益其伎樂以悅之。每至夜分有淨居天人名澡",
    "X75n1509_001:0004a13": "缾。住在空中發言驚策。復使樂器皆出五欲非樂",
    "X75n1509_001:0004a14": "世間無常涅槃寂靜速須出離之聲。乃至令眾伎",
    "X75n1509_001:0004a15": "女熟睡。衣裳披露不淨流溢。太子歷見倍增厭離。",
    "X75n1509_001:0004a16": "夫如來於淨法界大悲心中現斯影事。豈實愛欲",
    "X75n1509_001:0004a17": "樂而待空言賴警策而生厭離。若然則與凡夫何",
    "X75n1509_001:0004a18": "別耶。&#x76D6;欲教化世間而示同世間之業也。大方等",
    "X75n1509_001:0004a19": "無相經云。若言如來實生王宮乃至八相成佛。則",
    "X75n1509_001:0004a20": "是謗如來。",
    "X75n1509_001:0004a21": "[0004a21] 淨居天人以捧持躍車匿而嚴駕。",
    "X75n1509_001:0004a22": "[0004a22] 此第四逾城出家相也。至此據大乘宗說。太子已",
    "X75n1509_001:0004a23": "年二十九歲。車匿者。太子御人也。本行經云。太子",
    "X75n1509_001:0004a24": "屢以出家心白父王。父王語曰。汝當作轉輪聖王。",
    "X75n1509_001:0004b01": "七寶千子。統四天下。如何以剃髮染衣為樂耶。太",
    "X75n1509_001:0004b02": "子對曰。期成正覺。統御大千。攝化眾生。令出長夜。",
    "X75n1509_001:0004b03": "豈以七寶四天下為好耶。父王但加侍衛。增伎樂。",
    "X75n1509_001:0004b04": "曉夜惑之。一夜淨居天人於空中告太子曰。行矣。",
    "X75n1509_001:0004b05": "時也。乃召車匿[革*(佫-口+田)]馬王犍陟至。太子上馬。四夜叉",
    "X75n1509_001:0004b06": "承馬足。天人持&#x76D6;。梵王居左。帝釋侍右。天王從衛。",
    "X75n1509_001:0004b07": "使國官諸門自然間闢。守禦者都不覺知。乘&#x8657;而",
    "X75n1509_001:0004b08": "行至雪山苦行林中。詰旦已行八百里。華嚴經云。",
    "X75n1509_001:0004b09": "最後身菩薩。法爾如是。欲令著家眾生捨離家法。",
    "X75n1509_001:0004b10": "為現自在不屬它故。宣揚出家功德勝故。是以示",
    "X75n1509_001:0004b11": "現出家。",
    "X75n1509_001:0004b12": "[0004b12] 逾春城於八夜。",
    "X75n1509_001:0004b13": "[0004b13] 當二月八日夜半時逾城出家。按論衡云。周昭王",
    "X75n1509_001:0004b14": "四十二年壬申之歲也。",
    "X75n1509_001:0004b15": "[0004b15] 棲雪嶺於六年。",
    "X75n1509_001:0004b16": "[0004b16] 言六年者。是太子在雪山示修苦行究竟之數。",
    "X75n1509_001:0004b17": "[0004b17] 人辭愴戀王之心。",
    "X75n1509_001:0004b18": "[0004b18] 人謂御人車匿也。本起經云。太子至山。語車匿曰。",
    "X75n1509_001:0004b19": "所難作事。汝與揵陟已能作之。可但還國。車匿悲",
    "X75n1509_001:0004b20": "啼悶絕曰言。如何教我獨還宮中。",
    "X75n1509_001:0004b21": "[0004b21] 馬舐落連珠之淚。",
    "X75n1509_001:0004b22": "[0004b22] 馬王犍陟聞太子言已。屈膝舐太子足。淚下不絕。",
    "X75n1509_001:0004b23": "[0004b23] 揮寶刀而落紺髮塔天宮。",
    "X75n1509_001:0004b24": "[0004b24] 本行經云。太子自以寶裝佩刀。左手握紺青之髮",
    "X75n1509_001:0004c01": "而發願云。我今落此髮。誓與眾生斷除煩惱及與",
    "X75n1509_001:0004c02": "習障。尋即截下擲向空中。天帝釋接往忉利天建",
    "X75n1509_001:0004c03": "塔安貯供養。此天上四塔之二也。",
    "X75n1509_001:0004c04": "[0004c04] 將袞服以貿皮衣形參山鹿。",
    "X75n1509_001:0004c05": "[0004c05] 本行經云。太子自顧衣裳。非出家者所服。時淨居",
    "X75n1509_001:0004c06": "天人化作獵人披袈裟衣。太子見乃脫珍服換得",
    "X75n1509_001:0004c07": "披著。喜曰。我今始為出家人也。如經云。天人化作",
    "X75n1509_001:0004c08": "獵人披袈裟者梵語。此云壞色。&#x76D6;非五方正色。此",
    "X75n1509_001:0004c09": "惟佛法出家者所服。然西域獵人多竊此衣著入",
    "X75n1509_001:0004c10": "山者。山中多師子。見此色衣謂是沙門即不害之。",
    "X75n1509_001:0004c11": "彼天欲太子問此衣。即為讚嘆衣之功德故。又經",
    "X75n1509_001:0004c12": "云。換鹿皮衣。又車匿白太子言。如何捨彼妙衣。皆",
    "X75n1509_001:0004c13": "與諸麋鹿同處耶。",
    "X75n1509_001:0004c14": "[0004c14] 扣林仙之所得了世定之非真。",
    "X75n1509_001:0004c15": "[0004c15] 此第五雪山修道相也。林仙者。謂苦行林中外道",
    "X75n1509_001:0004c16": "也。所得者。外道所修之定。謂心帶異計。忻上厭下。",
    "X75n1509_001:0004c17": "而修雖得生天。乃是世間有為有漏。故云世定。假",
    "X75n1509_001:0004c18": "令修得非想非非想定。壽八萬劫。限滿仍前墮落",
    "X75n1509_001:0004c19": "欲界。或生三惡道酬償夙業。金剛經頌云。饒經八",
    "X75n1509_001:0004c20": "萬劫。終是落空亡。即世定也。本行經云。太子至雪",
    "X75n1509_001:0004c21": "山苦行林中問諸仙曰。汝勤苦修行。當求何果。仙",
    "X75n1509_001:0004c22": "曰求生諸天。太子不悅。捨而前行。至阿藍迦蘭并",
    "X75n1509_001:0004c23": "&#x9B31;頭藍弗二大仙處。問四空處定。作是思惟。俱非",
    "X75n1509_001:0004c24": "究竟解脫之法。亦捨而去。",
    "X75n1509_001:0005a01": "[0005a01] 食麥食麻降苦降樂。",
    "X75n1509_001:0005a02": "[0005a02] 本行經云。太子至伽耶山尼連河側思惟觀察。一",
    "X75n1509_001:0005a03": "切眾生根緣。六年後方可度之。乃示修苦行。日惟",
    "X75n1509_001:0005a04": "食一麻一麥以此自試。是降樂也。後悟此非真修。",
    "X75n1509_001:0005a05": "乃受美食洗浴香塗。是降苦也。",
    "X75n1509_001:0005a06": "[0005a06] 且瑤琴奏曲必自中而曲成。",
    "X75n1509_001:0005a07": "[0005a07] 此釋成降苦樂意也。如佛在日。有大富長者子名",
    "X75n1509_001:0005a08": "億耳。投佛出家。為求道故日夕精勤苦行。乃至足",
    "X75n1509_001:0005a09": "破血流久無所證。將欲反道。佛知之問曰。汝在家",
    "X75n1509_001:0005a10": "日能彈琴耶。答能。佛問絃太急太緩時如何。答聲",
    "X75n1509_001:0005a11": "不成曲。又問絃得中時如何。答曲韻方成。佛言。我",
    "X75n1509_001:0005a12": "法中出家求道者亦如是。太急則疲倦。太緩則懈",
    "X75n1509_001:0005a13": "怠。得中則其道成矣。億耳奉教。不月證阿羅漢果。",
    "X75n1509_001:0005a14": "[0005a14] 佛果圓因亦假中而果滿。",
    "X75n1509_001:0005a15": "[0005a15] 此句合前喻也。梵云佛陀。此云覺。謂自覺覺陀覺",
    "X75n1509_001:0005a16": "行圓滿。今略稱佛也。果即二空大涅槃也。因謂六",
    "X75n1509_001:0005a17": "度萬行也。謂求佛圓果。非太急太緩可成。惟處中",
    "X75n1509_001:0005a18": "方成矣。",
    "X75n1509_001:0005a19": "[0005a19] 由是擇其處也過龍窟。",
    "X75n1509_001:0005a20": "[0005a20] 處謂菩提場也。在閻浮提地方之中。三世諸佛皆",
    "X75n1509_001:0005a21": "向此處成道。故須擇也。本行經云。菩薩往菩提場。",
    "X75n1509_001:0005a22": "彼路有一龍王名迦茶。其龍長壽。曾見往古三佛",
    "X75n1509_001:0005a23": "成道瑞相。乃以眷屬具香華音樂幡&#x76D6;迎菩薩供",
    "X75n1509_001:0005a24": "養。又至文鱗盲龍在處。水邊坐。放光照水。龍目暫",
    "X75n1509_001:0005b01": "開。亦備香華音樂出水迎奉供養。龍有七頭。以身",
    "X75n1509_001:0005b02": "繞佛三&#x8FCA;。昂頭覆菩薩頂。",
    "X75n1509_001:0005b03": "[0005b03] 浴其身也入連河。",
    "X75n1509_001:0005b04": "[0005b04] 經云。菩薩入尼連河浴時。有諸天持種種華香散",
    "X75n1509_001:0005b05": "河中。浴訖時有樹神按樹枝低手。引菩薩出水登",
    "X75n1509_001:0005b06": "岸。",
    "X75n1509_001:0005b07": "[0005b07] 示其食也受難陀之乳糜。",
    "X75n1509_001:0005b08": "[0005b08] 涅槃經云。如來之身已於無量阿僧祇劫不受飲",
    "X75n1509_001:0005b09": "食。為諸聲聞說。先受二牧牛女乳糜故。本行經云。",
    "X75n1509_001:0005b10": "菩薩將往道樹時。有天人告善生林主二女。一名",
    "X75n1509_001:0005b11": "難陀。華言喜。二名婆羅。華言力。曰汝可最初施食。",
    "X75n1509_001:0005b12": "於是二女以乳烹糜。其釜上現種種瑞相。乃用&#x9262;",
    "X75n1509_001:0005b13": "盛奉獻。菩薩食已。將其&#x9262;擲向尼連河中。天帝釋",
    "X75n1509_001:0005b14": "收歸天上建塔安置供養。此四塔之三也。",
    "X75n1509_001:0005b15": "[0005b15] 示其座也受吉祥之茆草。",
    "X75n1509_001:0005b16": "[0005b16] 天竺坐法必敷草為藉。時天帝釋化為刈茆人。菩",
    "X75n1509_001:0005b17": "薩問其名。答名吉祥。乃受其茆。茆色青綠柔軟。光",
    "X75n1509_001:0005b18": "滑若孔雀頂。",
    "X75n1509_001:0005b19": "[0005b19] 以最後之勝體。",
    "X75n1509_001:0005b20": "[0005b20] 補處菩薩只此一身。更不受後有。故云最後勝體。",
    "X75n1509_001:0005b21": "[0005b21] 詣菩提之道場。",
    "X75n1509_001:0005b22": "[0005b22] 梵云菩提。華言道。謂佛在彼成道。故曰道場。西域",
    "X75n1509_001:0005b23": "記云。在摩竭國尼連河西南十里。有樹名菩提。本",
    "X75n1509_001:0005b24": "行集經云。菩薩將至彼處。色界諸天先以天繒幡",
    "X75n1509_001:0005c01": "&#x76D6;懸於樹上。用為標幟。",
    "X75n1509_001:0005c02": "[0005c02] 圓解脫之深因。",
    "X75n1509_001:0005c03": "[0005c03] 解脫者障惑俱遣。縱任無礙。塵累不能拘。世趣不",
    "X75n1509_001:0005c04": "能攝。能令修短改度巨細相容。即是所證之聖果",
    "X75n1509_001:0005c05": "也。言深因者。謂三祇中所修一切行願并二空根",
    "X75n1509_001:0005c06": "本智。此時功滿。故云圓也。",
    "X75n1509_001:0005c07": "[0005c07] 登金剛之寶座。",
    "X75n1509_001:0005c08": "[0005c08] 俱舍論云。此座下連金輪。故云金剛座。三世諸佛",
    "X75n1509_001:0005c09": "皆於此座成道。古今有此土僧親至禮拜供養。",
    "X75n1509_001:0005c10": "[0005c10] 一百四十功德不共二乘。",
    "X75n1509_001:0005c11": "[0005c11] 依法相宗。佛不共功德有一百四十。謂三十二相．",
    "X75n1509_001:0005c12": "八十種好．十力．四無所畏．三念住．三不護．四一切",
    "X75n1509_001:0005c13": "清淨．大慈大悲．無忘失．一切種妙智。惟佛果具足。",
    "X75n1509_001:0005c14": "故云不共。",
    "X75n1509_001:0005c15": "[0005c15] 八萬四千法門高超十地。",
    "X75n1509_001:0005c16": "[0005c16] 為世之則謂之法。眾聖所由謂之門。以眾生塵勞",
    "X75n1509_001:0005c17": "有八萬四千。故法門之數亦爾。&#x76D6;病以藥對待也。",
    "X75n1509_001:0005c18": "言十地者。一歡喜地。二離垢地。三發光地。四燄慧",
    "X75n1509_001:0005c19": "地。五難勝地。六現前地。七遠行地。八不動地。九善",
    "X75n1509_001:0005c20": "慧地。十法雲地。瑜伽論云。永斷最極微細煩惱及",
    "X75n1509_001:0005c21": "所知障。無著無礙。於一切種所知境界現正等覺。",
    "X75n1509_001:0005c22": "故名佛地。在十地之上。故云高超也。",
    "X75n1509_001:0005c23": "[0005c23] 由是魔軍威懾於慈刀悉怖旅歸。",
    "X75n1509_001:0005c24": "[0005c24] 此第六菩提樹下降魔成道相也。如來至此三十",
    "X75n1509_001:0006a01": "五。瑜伽論云。魔有四種。一天魔。二死魔。三煩惱魔。",
    "X75n1509_001:0006a02": "四五陰魔。今言魔軍。即天魔也。理實四魔俱降。從",
    "X75n1509_001:0006a03": "顯立談。故云天魔。本行集經云。菩薩初坐道埸。即",
    "X75n1509_001:0006a04": "放眉間一光。名降魔。直照魔王宮殿。令失常也。一",
    "X75n1509_001:0006a05": "時震動。魔將兵眾現種種可畏形狀。各執器仗欲",
    "X75n1509_001:0006a06": "害菩薩。是時菩薩入慈心三昧。一切刃首皆生蓮",
    "X75n1509_001:0006a07": "華。由是魔眾驚懾潰散。",
    "X75n1509_001:0006a08": "[0006a08] 媚女敗毒於定心媸羸變質。",
    "X75n1509_001:0006a09": "[0006a09] 魔有四女。端正無倫。共來菩薩前呈諸姿態。欲壞",
    "X75n1509_001:0006a10": "梵行。時菩薩以慈心力。四女皆變為老醜羸弱之",
    "X75n1509_001:0006a11": "狀。羞愧而退。",
    "X75n1509_001:0006a12": "[0006a12] 於是堅&#x7A82;地神踊躍而作禮。",
    "X75n1509_001:0006a13": "[0006a13] 觀佛三昧經云。彈王問佛。汝之功德誰為證明。佛",
    "X75n1509_001:0006a14": "即垂無畏手指地。一切大地六種震動。時堅牢地",
    "X75n1509_001:0006a15": "神涌出唱言。我是證明。",
    "X75n1509_001:0006a16": "[0006a16] &#x8657;空天子展轉而報知。",
    "X75n1509_001:0006a17": "[0006a17] 菩薩成佛已。地神報空神。空神報天神。乃至上天",
    "X75n1509_001:0006a18": "展轉相報。",
    "X75n1509_001:0006a19": "[0006a19] 類蓮華而出水赫煥無方。",
    "X75n1509_001:0006a20": "[0006a20] 涅槃經云。如來出世清淨無染。猶如蓮華。",
    "X75n1509_001:0006a21": "[0006a21] 若桂月以懸空光明洞徹。",
    "X75n1509_001:0006a22": "[0006a22] 涅槃經云。如來出世猶如秋月十五夜。清淨圓滿",
    "X75n1509_001:0006a23": "無雲翳。一切眾生無不瞻仰。",
    "X75n1509_001:0006a24": "[0006a24] 經七日受提謂之&#x9EA8;蜜警以少小之言。",
    "X75n1509_001:0006b01": "[0006b01] 七日者。如來成道已來日數也。提謂者。北竺二商",
    "X75n1509_001:0006b02": "人也。&#x9EA8;蜜者。天竺常食也。本行經云。佛成道七日。",
    "X75n1509_001:0006b03": "有樹神告二商人。一名提謂。一名波利云。汝可備",
    "X75n1509_001:0006b04": "供養如來。於是各獻&#x9EA8;蜜。佛受之。為說布施因果。",
    "X75n1509_001:0006b05": "故云少小之言。",
    "X75n1509_001:0006b06": "[0006b06] 垂一音授賈客之戒歸賜與人天之福。",
    "X75n1509_001:0006b07": "[0006b07] 佛聲無漏故云一音。賈客即提謂也。戒謂五戒。歸",
    "X75n1509_001:0006b08": "謂三歸。持戒果報。死生天上。次生人間。故云賜與",
    "X75n1509_001:0006b09": "人天之福。夫諸佛教化常法。有其七要。先發人心。",
    "X75n1509_001:0006b10": "一說布施。二說持戒。三說生天果報。四說果報樂",
    "X75n1509_001:0006b11": "味。五說果報過患。六教離世間。七難涅槃功德。今",
    "X75n1509_001:0006b12": "方成道。投機觀根。且說歸戒爾。",
    "X75n1509_001:0006b13": "[0006b13] 既成佛已觀所化緣。",
    "X75n1509_001:0006b14": "[0006b14] 觀察何者堪先度脫。",
    "X75n1509_001:0006b15": "[0006b15] 悲二仙而不遇雷音。",
    "X75n1509_001:0006b16": "[0006b16] 二僊謂阿藍迦蘭并&#x9B31;頭藍弗也。念此二外道垢",
    "X75n1509_001:0006b17": "薄根利。欲先度之。彼死七日。嗟其不遇正法。華嚴",
    "X75n1509_001:0006b18": "經云。震實法雷音。雷音者。如來具五種聲之一也。",
    "X75n1509_001:0006b19": "[0006b19] 喜五人而堪從法化。",
    "X75n1509_001:0006b20": "[0006b20] 五人者。一憍陳如。二跋提離。三婆沙波。四阿奢輪。",
    "X75n1509_001:0006b21": "五摩訶南。佛次觀此五人在鹿野苑。根緣僅僅熟",
    "X75n1509_001:0006b22": "可以度。",
    "X75n1509_001:0006b23": "[0006b23] 然以塵根昧劣聖智淵深。",
    "X75n1509_001:0006b24": "[0006b24] 一切煩惱能坌污淨心目之為塵。是生死之本。故",
    "X75n1509_001:0006c01": "名根也。唯佛一切種妙智。於三世一切法照見無",
    "X75n1509_001:0006c02": "不自在。故曰聖智。",
    "X75n1509_001:0006c03": "[0006c03] 順其法則法不應根順其根則根不達法。",
    "X75n1509_001:0006c04": "[0006c04] 如來化儀法有權實。眾生所欲根有大小。大根者",
    "X75n1509_001:0006c05": "授以小法。若內穢食於寶器。小根者說與大乘。猶",
    "X75n1509_001:0006c06": "使蚊負於高山。苟不觀根。則人法俱失。",
    "X75n1509_001:0006c07": "[0006c07] 莫不為愛河之長溺緣痴樂之所盲。",
    "X75n1509_001:0006c08": "[0006c08] 順正理論云。愛者三界貪也。隨所樂境轉。能汩沒",
    "X75n1509_001:0006c09": "有情。喻之河也。眾生不能自出。經無數時。故云長",
    "X75n1509_001:0006c10": "溺。癡者謂三界無明也。使不見正道。謂之盲夫。一",
    "X75n1509_001:0006c11": "切眾生皆具正眼。與佛無異。但由無明妄想覆蔽。",
    "X75n1509_001:0006c12": "不見正道。故法華經云。眾生諸根鈍。著樂癡所盲。",
    "X75n1509_001:0006c13": "[0006c13] 苟不利於當聞仍假言而入滅。",
    "X75n1509_001:0006c14": "[0006c14] 此方便張本也。法華經云。若但讚佛乘。眾生沒在",
    "X75n1509_001:0006c15": "苦。不能信是法。墜於三惡道。我寧不說法。疾入於",
    "X75n1509_001:0006c16": "涅槃。",
    "X75n1509_001:0006c17": "[0006c17] 於是忉利帝釋雲驅於三十三天。",
    "X75n1509_001:0006c18": "[0006c18] 梵云多羅夜登陵舍。訛略云忉利。華言三十三天。",
    "X75n1509_001:0006c19": "謂妙高山頂有四朵。每朵有八天。中間帝釋所居",
    "X75n1509_001:0006c20": "善現宮善法堂。共成三十三也。帝釋者即彼天王。",
    "X75n1509_001:0006c21": "梵云釋迦提婆(上聲)那因。秦言能主。總師三十三天",
    "X75n1509_001:0006c22": "王也。",
    "X75n1509_001:0006c23": "[0006c23] 堪忍界王霧擁於一十八梵。",
    "X75n1509_001:0006c24": "[0006c24] 梵語娑婆。或云索訶薩訶。華言堪忍。即大千界之",
    "X75n1509_001:0007a01": "都名也。自誓三昧經云。謂此土人剛強難忍。故云",
    "X75n1509_001:0007a02": "堪忍也。界王即大梵天王。是娑婆世主也。言一十",
    "X75n1509_001:0007a03": "八梵者。謂初禪有三天。謂梵眾．梵補．大梵。二禪有",
    "X75n1509_001:0007a04": "三天。謂少光．無量光．光音。三禪有三天。謂少淨．無",
    "X75n1509_001:0007a05": "量淨．遍淨。四禪有九天。謂福生．福愛．廣果．無想．無",
    "X75n1509_001:0007a06": "煩．無熱．善現．善見．色究竟。共有一十八天也。禪之",
    "X75n1509_001:0007a07": "與梵皆清淨義。雲&#x99C8;霧擁者。來見佛時眾多如是",
    "X75n1509_001:0007a08": "也。",
    "X75n1509_001:0007a09": "[0007a09] 頭面作禮致敬精專請轉法輪隨宜說。",
    "X75n1509_001:0007a10": "[0007a10] 頭面著地。五輪具足。是佛法中上品禮。蓋敬之至",
    "X75n1509_001:0007a11": "也。觀請者五法中一也。具自他二利。故諸佛凡有",
    "X75n1509_001:0007a12": "所說。皆名轉法輪也。梵王帝釋皆觀請人也。隨宜",
    "X75n1509_001:0007a13": "說者。方便之義也。",
    "X75n1509_001:0007a14": "[0007a14] 如來尋念善逝通規順古佛之嘉謨應群機之鄙欲。",
    "X75n1509_001:0007a15": "[0007a15] 如來者即釋迦也。善逝自過去佛也。謂成等正覺。",
    "X75n1509_001:0007a16": "已出生死長夜。具一切種智二利功德。善事已畢。",
    "X75n1509_001:0007a17": "故云善逝。通規嘉謨。皆佛方便善巧也。鄙欲者。樂",
    "X75n1509_001:0007a18": "小之心也。法華經云。尋念過去佛。所行方便力。我",
    "X75n1509_001:0007a19": "今所得道。亦應說三乘。",
    "X75n1509_001:0007a20": "[0007a20] 于時十方佛現同興讚美之詞。",
    "X75n1509_001:0007a21": "[0007a21] 如來思惟方便之時。十方諸佛皆現前讚云。善哉",
    "X75n1509_001:0007a22": "釋迦文。第一之導師。可用方便。隨宜說法。",
    "X75n1509_001:0007a23": "[0007a23] 一法乘分共創塵勞之域。",
    "X75n1509_001:0007a24": "[0007a24] 此方便門開也。涅槃經云。一乘之法。隨宜說三。生",
    "X75n1509_001:0007b01": "死煩惱界中。謂之塵勞域。",
    "X75n1509_001:0007b02": "[0007b02] 由是起道樹詣鹿園。",
    "X75n1509_001:0007b03": "[0007b03] 此第七鹿野苑轉法輪相也。道樹者。成佛處菩提",
    "X75n1509_001:0007b04": "樹也。既受勸請。將轉法輪。離彼樹下。故云起也。鹿",
    "X75n1509_001:0007b05": "園者。即初轉法輪處也。西域記云。在波羅奈國。昔",
    "X75n1509_001:0007b06": "釋迦佛因地修菩薩行時。化身為鹿王。名善鹿王。",
    "X75n1509_001:0007b07": "提婆達多名惡鹿王。各有五百眷屬同止此林。時",
    "X75n1509_001:0007b08": "國王名梵摩達。遊獵此林。二鹿王并眷屬俱在圍",
    "X75n1509_001:0007b09": "中。時善鹿王遂至王前啟白王曰。大王挍獵。燎原",
    "X75n1509_001:0007b10": "之次。我徒一千死在今日。然鹿死肉多。即日腐&#x81F0;。",
    "X75n1509_001:0007b11": "願王恩宥。許日供一鹿入王大&#x53A8;。王有割鮮之膳。",
    "X75n1509_001:0007b12": "我徒延朝夕之命。王善其辭。遂俞所請。其兩群內。",
    "X75n1509_001:0007b13": "日輪一鹿。未&#x751E;敢失。一日當次惡鹿群。一雌鹿鹿",
    "X75n1509_001:0007b14": "有胎。故告王延。俟後期不允乃投善鹿王。王曰。悲",
    "X75n1509_001:0007b15": "哉慈母。恩及未形。汝自安心。吾當可代。時善鹿王",
    "X75n1509_001:0007b16": "自詣王&#x53A8;。宰夫奏。王問其故。對曰。今日次一雌鹿",
    "X75n1509_001:0007b17": "有胎。乞延下次。無宜代者。然一日之命。誰不保惜。",
    "X75n1509_001:0007b18": "我今不忍。又慮失供。故自赴&#x53A8;。願王聽許。王歎曰。",
    "X75n1509_001:0007b19": "善哉。汝有此心。我乃獸心爾。當斷肉味。無復日供。",
    "X75n1509_001:0007b20": "乃施此林為養鹿之園。佛觀此地有昔因緣。首來",
    "X75n1509_001:0007b21": "說法。報地恩也。",
    "X75n1509_001:0007b22": "[0007b22] 三月調根五人得度憍陳如悟慈尊之首喝&#x524F;解標",
    "X75n1509_001:0007b23": "名。",
    "X75n1509_001:0007b24": "[0007b24] 三月調根者。俟其時也。佛觀五人根緣僅熟。乃往",
    "X75n1509_001:0007c01": "化度。猶未信受。佛現神變種種調練。計經三月。乃",
    "X75n1509_001:0007c02": "為三轉四諦十二行法輪。五人中憍陳如先悟解",
    "X75n1509_001:0007c03": "得法眼淨。即證阿羅漢。佛稱為阿若憍陳如。為出",
    "X75n1509_001:0007c04": "世第一弟子。梵云阿若。華言解。故云&#x524F;解標名也。",
    "X75n1509_001:0007c05": "餘四人相次得道。且憍陳如或云陳那。此云火器。",
    "X75n1509_001:0007c06": "蓋祖先因事火命姓也。率先得度。蓋有宿因。按因",
    "X75n1509_001:0007c07": "果經云。釋迦因地為忍辱仙人。在一山中修道。時",
    "X75n1509_001:0007c08": "憍陳如為國王。名歌利。受性暴惡。一日將諸婇女",
    "X75n1509_001:0007c09": "入山。獵倦假寐。時諸侍臣入林採華。行至仙人菴",
    "X75n1509_001:0007c10": "前。仙為說法。良久王&#x7AB9;。不見諸女。&#x64D5;&#x5292;尋&#x8994;。見在",
    "X75n1509_001:0007c11": "仙菴前。王怒問曰。汝何人。答忍辱仙人。又問得上",
    "X75n1509_001:0007c12": "地定耶。答未。王曰既未得上定。乃是凡夫。遂拔&#x5292;",
    "X75n1509_001:0007c13": "截下仙手足。見仙神色不動。遂問汝恨我耶。仙曰。",
    "X75n1509_001:0007c14": "不恨。願我成佛先度於王。今既得道。先度陳如。即",
    "X75n1509_001:0007c15": "歌利王也。",
    "X75n1509_001:0007c16": "[0007c16] 舍利弗逢馬勝以傳言於途見諦。",
    "X75n1509_001:0007c17": "[0007c17] 梵云舍利弗多。此云鶖子。從母立名也。始為刪闍",
    "X75n1509_001:0007c18": "耶外道弟子。&#x613D;達十八大論。辨才無敵。然常慨所",
    "X75n1509_001:0007c19": "學所師俱非真正。又鄙外道事行麤惡。一日途次",
    "X75n1509_001:0007c20": "逢馬勝比丘。持錫掌&#x9262;衣裳楚楚。行步徐雅。悅而",
    "X75n1509_001:0007c21": "問之汝師是誰。馬勝報曰。佛大沙門。是我之師。又",
    "X75n1509_001:0007c22": "問說何法。答曰。我出家日淺而無強記。今略以一",
    "X75n1509_001:0007c23": "偈相示。曰諸法因緣生。亦從因緣滅。我佛大沙門。",
    "X75n1509_001:0007c24": "常作如是說。于時舍利弗言下悟解。諦者實義也。",
    "X75n1509_001:0008a01": "馬勝即鹿苑初度五人中阿奢輪也。",
    "X75n1509_001:0008a02": "[0008a02] 採菽氏繼踵以師事率門屬以同歸。",
    "X75n1509_001:0008a03": "[0008a03] 採菽氏即大目乾連姓也。先與舍利弗同師。&#x751E;立",
    "X75n1509_001:0008a04": "要云。若得甘露。願共分之。其日見舍利弗歸。神色",
    "X75n1509_001:0008a05": "怡悅。乃問之。兄得勝法耶。舍利弗乃說其所遇。仍",
    "X75n1509_001:0008a06": "以偈示。目連亦悟正理。相謂曰。外道之法徒勞耳。",
    "X75n1509_001:0008a07": "二人同心。各領徒二百五十人投佛出家。佛命善",
    "X75n1509_001:0008a08": "來。鬚髮俱落。袈裟著身。佛告大眾。此二弟子。舍利",
    "X75n1509_001:0008a09": "弗智慧第一。目乾連神通第一。",
    "X75n1509_001:0008a10": "[0008a10] 迦葉氏&#x5F5A;跡以降心領火徒而迴席。",
    "X75n1509_001:0008a11": "[0008a11] 迦葉氏即事火外道優婁頻羅姓也。佛欲化之。故",
    "X75n1509_001:0008a12": "往寓宿。迦葉&#x8FA4;無&#x8218;舍。佛指龍堂。答云。龍性暴惡。",
    "X75n1509_001:0008a13": "恐害於仁。佛言無畏。即攝衣自入中坐。至夜龍歸。",
    "X75n1509_001:0008a14": "見佛遂怒。放火燒佛。佛入火光三昧。擔宇洞然。龍",
    "X75n1509_001:0008a15": "竄無所。惟見佛&#x9262;清涼。乃躍入其中。迦葉是夕見",
    "X75n1509_001:0008a16": "火熾然。謂其徒曰。彼沙門必受苦矣。至旦。佛擎&#x9262;",
    "X75n1509_001:0008a17": "出。示於迦葉。心既稍伏。請佛少住供養。然未肯受",
    "X75n1509_001:0008a18": "法。佛現五百神變。方乃歸依。與徒二百五十人",
    "X75n1509_001:0008a19": "一時剃落出家。障盡意解。成阿羅漢。所有祭火器",
    "X75n1509_001:0008a20": "悉棄水中。有親弟二人居于下流。一名伽耶。一名",
    "X75n1509_001:0008a21": "那提。亦事火龍。見流中祭器。奔來看省。見兄已成",
    "X75n1509_001:0008a22": "沙門。問其故。兄為說法。亦與徒二百五十人投佛",
    "X75n1509_001:0008a23": "出家。皆證道果。&#x5F5A;。類也。優婁為類。首二弟從之。易",
    "X75n1509_001:0008a24": "云。拔茅&#x5F5A;征之謂也。各與其徒棄火事佛。故云迴",
    "X75n1509_001:0008b01": "席。",
    "X75n1509_001:0008b02": "[0008b02] 莫不甘露洪澍末尼普應。",
    "X75n1509_001:0008b03": "[0008b03] 甘露者天之上味。喻一乘妙法也。末尼者或云摩",
    "X75n1509_001:0008b04": "尼。此云無垢。即珠寶也。以其珠體圓瑩。對物現色。",
    "X75n1509_001:0008b05": "喻佛自在。普應群機。隨根授法也。",
    "X75n1509_001:0008b06": "[0008b06] 天界人界。",
    "X75n1509_001:0008b07": "[0008b07] 天界者。佛成道二十七日。在他化自在天宮。天王",
    "X75n1509_001:0008b08": "請說十地經。後來又在彼說般若理趣經。在摩醯",
    "X75n1509_001:0008b09": "首羅天宮說文殊千&#x9262;經。在忉利天宮普遍光明",
    "X75n1509_001:0008b10": "閣說一字奇特佛頂經。并為母摩耶夏三月說法",
    "X75n1509_001:0008b11": "等。人界者謂五竺十六諸國等處。",
    "X75n1509_001:0008b12": "[0008b12] 鸚林尸林。",
    "X75n1509_001:0008b13": "[0008b13] 鸚林者。百緣經云。佛自舍衛國行詣摩竭提國。中",
    "X75n1509_001:0008b14": "途有鸚鵡林。其鸚鵡王并諸眷屬飛翔宮中。迎請",
    "X75n1509_001:0008b15": "世尊眾僧。願於我林一宿。使我供養。佛即許之。與",
    "X75n1509_001:0008b16": "僧俱入林中坐定。鸚鵡眾見佛相好光明。眾僧威",
    "X75n1509_001:0008b17": "儀寂靜。各生歡喜信心。同日命終。生忉利天。尸林",
    "X75n1509_001:0008b18": "者。涅拌經云。佛一時在恒河岸尸首林中。爾時世",
    "X75n1509_001:0008b19": "尊取少樹葉告諸比丘。我今手中葉多耶。一切大",
    "X75n1509_001:0008b20": "地葉多。諸比丘言。世尊。一切大地葉多。不可稱計。",
    "X75n1509_001:0008b21": "如來手中。少不足言。佛言。我所覺了一切諸法。如",
    "X75n1509_001:0008b22": "大地草木葉。為諸眾生所宣說者。如我手中葉也。",
    "X75n1509_001:0008b23": "[0008b23] 或鷺池。",
    "X75n1509_001:0008b24": "[0008b24] 王舍城迦蘭陀竹林園有白鷺池。佛說第十六會",
    "X75n1509_001:0008c01": "般若經。",
    "X75n1509_001:0008c02": "[0008c02] 或鷲嶺。",
    "X75n1509_001:0008c03": "[0008c03] 在王舍城。梵云耆闍崛山是也。佛說大般若并法",
    "X75n1509_001:0008c04": "華等諸經。",
    "X75n1509_001:0008c05": "[0008c05] 或海殿。",
    "X75n1509_001:0008c06": "[0008c06] 佛在難陀龍王宮吉祥摩尼寶藏大雲道場寶樓",
    "X75n1509_001:0008c07": "中說大雲輪請雨經。",
    "X75n1509_001:0008c08": "[0008c08] 或菴園。",
    "X75n1509_001:0008c09": "[0008c09] 菴摩羅果名也。園中多植此果。佛說淨名等經。",
    "X75n1509_001:0008c10": "[0008c10] 或獼猴江。",
    "X75n1509_001:0008c11": "[0008c11] 近毗耶離城有獼猴池。池上有山精舍。佛在中入",
    "X75n1509_001:0008c12": "不動三昧。度五百商人。皆證阿羅漢。時大眾問佛",
    "X75n1509_001:0008c13": "耶輸陀羅比丘尼及五百商人往昔因緣等。",
    "X75n1509_001:0008c14": "[0008c14] 或火龍窟。",
    "X75n1509_001:0008c15": "[0008c15] 西域記云。北印土城西有大洞窟。是瞿波龍王所",
    "X75n1509_001:0008c16": "居。其龍忽發惡心。欲害王壞國。佛知乃運神足往",
    "X75n1509_001:0008c17": "彼。龍王見佛歡喜。惡心乃息。佛為說法。授不殺戒。",
    "X75n1509_001:0008c18": "因請留佛住此受我供養。佛言。吾將寂滅。今為汝",
    "X75n1509_001:0008c19": "留影至吾滅度後。汝惡心若起。當觀吾影。仍遣五",
    "X75n1509_001:0008c20": "百羅漢住此受汝供養。作福田也。因茲國王城邑",
    "X75n1509_001:0008c21": "永無憂患。記云。唐三藏&#x5F09;法師親往禮拜供養。佛",
    "X75n1509_001:0008c22": "影遠望則金色炳耀。近則無視。",
    "X75n1509_001:0008c23": "[0008c23] 或住波羅奈。",
    "X75n1509_001:0008c24": "[0008c24] 正梵語云波羅&#x75C6;斯。華言江遶國。佛說出曜．時世．",
    "X75n1509_001:0009a01": "轉法輪等經。",
    "X75n1509_001:0009a02": "[0009a02] 或居摩竭提。",
    "X75n1509_001:0009a03": "[0009a03] 唐言無恚害國。佛說華嚴．本起．賢愚等經。",
    "X75n1509_001:0009a04": "[0009a04] 或依堅固林。",
    "X75n1509_001:0009a05": "[0009a05] 梵云沙羅。此云堅固。瑤法師譯云堅林。即佛臨滅",
    "X75n1509_001:0009a06": "最後說大般涅槃等經。",
    "X75n1509_001:0009a07": "[0009a07] 或止音樂樹。",
    "X75n1509_001:0009a08": "[0009a08] 在維耶離城。佛居樹下說灌頂拔除生死得度經。",
    "X75n1509_001:0009a09": "[0009a09] 或海&#x6FF5;楞伽頂。",
    "X75n1509_001:0009a10": "[0009a10] 山在南天竺海邊。梵云楞伽。華言不可往。唯得神",
    "X75n1509_001:0009a11": "通者可到。佛居彼說經。名入楞伽山經。",
    "X75n1509_001:0009a12": "[0009a12] 或山際補陀岩。",
    "X75n1509_001:0009a13": "[0009a13] 梵語具云補怛洛迦。今訛略云補陀。此云小白華。",
    "X75n1509_001:0009a14": "謂此山多生此華。香氣遠聞。是觀自在菩薩住處。",
    "X75n1509_001:0009a15": "佛在彼說十一面觀自在經。",
    "X75n1509_001:0009a16": "[0009a16] 或迦蘭陀竹園。",
    "X75n1509_001:0009a17": "[0009a17] 梵云迦蘭陀。華言好音。即西域禽名也。謂迦蘭陀",
    "X75n1509_001:0009a18": "長者同類婆娑羅王同施立精舍。請佛眾住止。",
    "X75n1509_001:0009a19": "[0009a19] 或舍衛國金地。",
    "X75n1509_001:0009a20": "[0009a20] 梵云室羅伐。訛云舍衛。華言聞物城。其中有長者",
    "X75n1509_001:0009a21": "名須達拏。華言善施。常賑恤孤貧。國人重之。同號",
    "X75n1509_001:0009a22": "給孤獨長者。因往王舍城護彌長者家為子求婦。",
    "X75n1509_001:0009a23": "見其家備設香華飲饌。來日請佛。須達拏本事外",
    "X75n1509_001:0009a24": "道。乍聞佛名。心寒毛&#x7AEA;。是夜便往禮佛聞法。即發",
    "X75n1509_001:0009b01": "先業。得正信心。便證初果。遂請佛歸國。佛許之。及",
    "X75n1509_001:0009b02": "歸家。卜勝地。惟祇陀太子園高爽方廣。堪建精舍。",
    "X75n1509_001:0009b03": "往白太子。太子戲曰。若布金滿園。即我當賣。須達",
    "X75n1509_001:0009b04": "喜曰。此園屬我矣。歸家運金亥布八十頃。由是買",
    "X75n1509_001:0009b05": "得。建立精舍。曰祇桓。今呼佛寺為金地金田者。因",
    "X75n1509_001:0009b06": "此也。",
    "X75n1509_001:0009b07": "[0009b07] 或應念而空現。",
    "X75n1509_001:0009b08": "[0009b08] 波斯匿王及末利夫人遇佛信法已。共言。我女勝",
    "X75n1509_001:0009b09": "鬘。聰慧利根通敏易悟。若得見佛必速得道。宜遣",
    "X75n1509_001:0009b10": "信報之。勝鬘聞佛功德。歡喜頂受。說偈贊佛。願佛",
    "X75n1509_001:0009b11": "慈&#x615C;令我得見。作此念時。釋迦如來忽於空中現",
    "X75n1509_001:0009b12": "無比身。勝鬘見之。對佛說十受三願等一十五章。",
    "X75n1509_001:0009b13": "名勝鬘經。",
    "X75n1509_001:0009b14": "[0009b14] 或沒山而出宮。",
    "X75n1509_001:0009b15": "[0009b15] 佛從鷲&#x5CEF;山沒。忉利宮出。須彌山沒。炎摩宮出。乃",
    "X75n1509_001:0009b16": "至已上說華嚴等經。",
    "X75n1509_001:0009b17": "[0009b17] 或說法假於六方。",
    "X75n1509_001:0009b18": "[0009b18] 優婆塞戒經云。善生長者子白佛言。外道諸師教",
    "X75n1509_001:0009b19": "人晨朝禮六方。則得長壽富貴。佛法中有此禮否。",
    "X75n1509_001:0009b20": "佛言。亦有。所謂禮東方是檀波羅密多。禮南方尸",
    "X75n1509_001:0009b21": "波羅蜜多。禮西方羼提波羅蜜多。禮北方毗梨耶",
    "X75n1509_001:0009b22": "波羅蜜多。禮下方禪波羅蜜多。禮上方般若波羅",
    "X75n1509_001:0009b23": "蜜多。若能日日正觀禮拜供養。即得長壽富貴。",
    "X75n1509_001:0009b24": "[0009b24] 或化身變為三尺。",
    "X75n1509_001:0009c01": "[0009c01] 懼師羅長者身長三尺。佛為教化令歸正法。亦化",
    "X75n1509_001:0009c02": "身長三尺。經所謂應以此身得度者即現此身而",
    "X75n1509_001:0009c03": "為說法是也。",
    "X75n1509_001:0009c04": "[0009c04] 或掌覆而指變。",
    "X75n1509_001:0009c05": "[0009c05] 掌覆者。楞嚴經云。世尊以閻浮檀金手摩阿難頂。",
    "X75n1509_001:0009c06": "即時十方普佛世界六種震動。微塵如來住世界",
    "X75n1509_001:0009c07": "者各放寶光。同時來祇陀林灌阿難頂焉。指變者。",
    "X75n1509_001:0009c08": "淨名經云。螺髻梵王語舍利弗言。我見此土如自",
    "X75n1509_001:0009c09": "在天宮。舍利弗言。我見此土丘陵&#x5748;坎穢惡充滿。",
    "X75n1509_001:0009c10": "於是世尊以足指按地。即此時三千大千世界皆",
    "X75n1509_001:0009c11": "是七寶莊嚴。如寶莊嚴佛國。",
    "X75n1509_001:0009c12": "[0009c12] 或光流佛來或一身普集於多身。",
    "X75n1509_001:0009c13": "[0009c13] 法華經。大樂說菩薩欲見釋迦如來分身諸佛。爾",
    "X75n1509_001:0009c14": "時世尊放白毫相光。遍照十方各五百萬億那由",
    "X75n1509_001:0009c15": "佗河沙佛土。是時諸佛各將一大菩薩而為侍者",
    "X75n1509_001:0009c16": "皆來此土。如是諸佛皆是釋迦佛所化之身。",
    "X75n1509_001:0009c17": "[0009c17] 或此界便明於他界。",
    "X75n1509_001:0009c18": "[0009c18] 觀無量壽佛經。韋提希夫人求生淨土。爾時世尊",
    "X75n1509_001:0009c19": "即現十方諸佛淨土。令韋提希目觀自選願生何",
    "X75n1509_001:0009c20": "處。韋提希即指阿彌陀佛國。我願生彼。佛教修十",
    "X75n1509_001:0009c21": "六觀。",
    "X75n1509_001:0009c22": "[0009c22] 或變淨而以淨覆穢。",
    "X75n1509_001:0009c23": "[0009c23] 佛方便報恩經。佛放大光照十方佛剎。有無量百",
    "X75n1509_001:0009c24": "千諸菩薩至。此時娑婆世界無諸山川林藪等。又",
    "X75n1509_001:0010a01": "法華經。三變土田十方嚴淨。又仁王經。佛為大眾",
    "X75n1509_001:0010a02": "現不可思議神變。令一佛土入無量佛土。無量佛",
    "X75n1509_001:0010a03": "土入一佛土。淨復現穢。穢復現淨。",
    "X75n1509_001:0010a04": "[0010a04] 或隨俗而即俗明真。",
    "X75n1509_001:0010a05": "[0010a05] 佛所說法不出二諦。二諦者。俗諦．真諦也。或言在",
    "X75n1509_001:0010a06": "俗諦而理歸真實。或即俗即真。或因俗明真。仁王",
    "X75n1509_001:0010a07": "經。波斯匿王問言。勝義諦中有世俗諦否。佛言。我",
    "X75n1509_001:0010a08": "今無說。汝今無聽。無說無聽是名一義二義也。又",
    "X75n1509_001:0010a09": "十六國王咸作是念。世尊大慈。普得利益。我等如",
    "X75n1509_001:0010a10": "何護國。由是如來因此說菩薩護佛果真實甚深",
    "X75n1509_001:0010a11": "般若。",
    "X75n1509_001:0010a12": "[0010a12] 若空谷之答響洪鐘之待扣矣。",
    "X75n1509_001:0010a13": "[0010a13] 此如來隨機赴感說法也。",
    "X75n1509_001:0010a14": "[0010a14] 其間所說阿含四有般若八空。",
    "X75n1509_001:0010a15": "[0010a15] 佛成道三十年內說此二教。蓋隨機投根故也。梵",
    "X75n1509_001:0010a16": "云阿含。華言法歸。是小乘教。有四部。一長阿含。二",
    "X75n1509_001:0010a17": "中阿含。三雜阿含。四增一阿含。此教說一切法有。",
    "X75n1509_001:0010a18": "故名四有。梵云般若。華言淨慧。是大乘教。說一切",
    "X75n1509_001:0010a19": "法空。有八部。故云八空。",
    "X75n1509_001:0010a20": "[0010a20] 密嚴華嚴佛藏地藏。",
    "X75n1509_001:0010a21": "[0010a21] 此四部大乘經名也。言地藏即十輪經也。",
    "X75n1509_001:0010a22": "[0010a22] 思益天之請問。",
    "X75n1509_001:0010a23": "[0010a23] 思益者。一梵天人名也。請問法義。從人立題。",
    "X75n1509_001:0010a24": "[0010a24] 楞伽山之語心。",
    "X75n1509_001:0010b01": "[0010b01] 入楞伽山經。大乘經也。此經以心為宗。故云語心。",
    "X75n1509_001:0010b02": "[0010b02] 萬行首楞嚴。",
    "X75n1509_001:0010b03": "[0010b03] 首楞嚴者。三昧名也。此經從所詮立題。",
    "X75n1509_001:0010b04": "[0010b04] 一乘無量義。",
    "X75n1509_001:0010b05": "[0010b05] 無量義處。亦三昧名也。從所詮立稱。",
    "X75n1509_001:0010b06": "[0010b06] 大悲芬陀利。",
    "X75n1509_001:0010b07": "[0010b07] 梵云芬陀利。此云白蓮華。從喻彰名也。",
    "X75n1509_001:0010b08": "[0010b08] 法炬陀羅尼。",
    "X75n1509_001:0010b09": "[0010b09] 梵云陀羅尼。此云總持。以法總持。有寂照之用。喻",
    "X75n1509_001:0010b10": "如炬。此從能喻所喻二名立稱。",
    "X75n1509_001:0010b11": "[0010b11] 無垢稱之說經。",
    "X75n1509_001:0010b12": "[0010b12] 梵云維摩羅詰。華言淨名。或云無垢。皆一義。蓋譯",
    "X75n1509_001:0010b13": "者巧拙也。",
    "X75n1509_001:0010b14": "[0010b14] 須達拏之瑞應。",
    "X75n1509_001:0010b15": "[0010b15] 梵云須達拏。此云善施。即釋迦因地作太子捨一",
    "X75n1509_001:0010b16": "妻二子時之名也。此經從所詮立題。"
}