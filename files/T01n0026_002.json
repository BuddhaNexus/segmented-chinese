{
    "T01n0026_002:0427a10": "中阿含經卷第二",
    "T01n0026_002:0427a12": "東晉罽賓三藏瞿曇僧伽提婆譯",
    "T01n0026_002:0427a13": "（六）七法品善人往經第六(初一日誦)",
    "T01n0026_002:0427a14": "[0427a14] 我聞如是：[0427a14] 一時，佛遊舍衛國，在勝林給孤獨",
    "T01n0026_002:0427a15": "園。爾時，世尊告諸比丘：「我當為汝說七善",
    "T01n0026_002:0427a16": "人所往至處及無餘涅槃。諦聽，諦聽！善思念",
    "T01n0026_002:0427a17": "之。」時，諸比丘受教而聽。[0427a17] 佛言：「云何為七？比丘",
    "T01n0026_002:0427a18": "行當如是。我者無我，亦無我所，當來無我，",
    "T01n0026_002:0427a19": "亦無我所，已有便斷，已斷得捨，有樂不染，",
    "T01n0026_002:0427a20": "合會不著。如是行者，無上息&#x8FF9;慧之所見，",
    "T01n0026_002:0427a21": "然未得證。比丘行如是，往至何所？譬如燒",
    "T01n0026_002:0427a22": "麩，纔燃便滅。當知比丘亦復如是，少慢未",
    "T01n0026_002:0427a23": "盡，五下分結已斷，得中般涅槃，是謂第一",
    "T01n0026_002:0427a24": "善人所往至處，世間諦如有。[0427a24] 「復次，比丘行當",
    "T01n0026_002:0427a25": "如是。我者無我，亦無我所，當來無我，亦無",
    "T01n0026_002:0427a26": "我所，已有便斷，已斷得捨，有樂不染，合會不",
    "T01n0026_002:0427a27": "著。行如是者，無上息&#x8FF9;慧之所見，然未得",
    "T01n0026_002:0427a28": "證。比丘行如是，往至何所？譬若如鐵洞燃",
    "T01n0026_002:0427a29": "俱熾，以椎打之，迸火飛空，上已即滅。當",
    "T01n0026_002:0427b01": "知比丘亦復如是，少慢未盡，五下分結已斷，",
    "T01n0026_002:0427b02": "得中般涅槃，是謂第二善人所往至處，世間",
    "T01n0026_002:0427b03": "諦如有。[0427b03] 「復次，比丘行當如是。我者無我，亦",
    "T01n0026_002:0427b04": "無我所，當來無我，亦無我所，已有便斷，已",
    "T01n0026_002:0427b05": "斷得捨，有樂不染，合會不著。行如是者，無",
    "T01n0026_002:0427b06": "上息&#x8FF9;慧之所見，然未得證。比丘行如是，",
    "T01n0026_002:0427b07": "往至何所？譬若如鐵洞燃俱熾，以椎打之。",
    "T01n0026_002:0427b08": "迸火飛空，從上來還，未至地滅。當知比丘",
    "T01n0026_002:0427b09": "亦復如是，少慢未盡，五下分結已斷，得中",
    "T01n0026_002:0427b10": "般涅槃，是謂第三善人所往至處。世間諦如",
    "T01n0026_002:0427b11": "有。[0427b11] 「復次，比丘行當如是。我者無我，亦無我",
    "T01n0026_002:0427b12": "所，當來無我，亦無我所，已有便斷，已斷得",
    "T01n0026_002:0427b13": "捨，有樂不染，合會不著。行如是者，無上息",
    "T01n0026_002:0427b14": "&#x8FF9;慧之所見，然未得證。比丘行如是，往至",
    "T01n0026_002:0427b15": "何所？譬若如鐵洞然俱熾，以椎打之，迸火",
    "T01n0026_002:0427b16": "飛空，墮地而滅。當知比丘亦復如是，少慢",
    "T01n0026_002:0427b17": "未盡，五下分結已斷，得生般涅槃，是謂第",
    "T01n0026_002:0427b18": "四善人所往至處。世間諦如有。[0427b18] 「復次，比丘",
    "T01n0026_002:0427b19": "行當如是。我者無我，亦無我所，當來無我，",
    "T01n0026_002:0427b20": "亦無我所，已有便斷，已斷得捨，有樂不染，",
    "T01n0026_002:0427b21": "合會不著。行如是者，無上息&#x8FF9;慧之所見，",
    "T01n0026_002:0427b22": "然未得證。比丘行如是，往至何所？譬若如",
    "T01n0026_002:0427b23": "鐵洞燃俱熾，以椎打之，迸火飛空，墮少薪",
    "T01n0026_002:0427b24": "草上，若&#x70DF;若燃，燃已便滅。當知比丘亦復如",
    "T01n0026_002:0427b25": "是，少慢未盡，五下分結已斷，得行般涅槃，",
    "T01n0026_002:0427b26": "是謂第五善人所往至處。世間諦如有。[0427b26] 「復",
    "T01n0026_002:0427b27": "次。比丘行當如是。我者無我，亦無我所，當",
    "T01n0026_002:0427b28": "來無我，亦無我所，已有便斷，已斷得捨，有",
    "T01n0026_002:0427b29": "樂不染，合會不著。行如是者，無上息&#x8FF9;慧",
    "T01n0026_002:0427c01": "之所見，然未得證。比丘行如是，往至何所？",
    "T01n0026_002:0427c02": "譬若如鐵洞燃俱熾，以椎打之，迸火飛空，",
    "T01n0026_002:0427c03": "墮多薪草上，若&#x70DF;若燃，燃盡已滅。當知比丘",
    "T01n0026_002:0427c04": "亦復如是，少慢未盡，五下分結已斷，得無",
    "T01n0026_002:0427c05": "行般涅槃，是謂第六善人所往至處。世間諦",
    "T01n0026_002:0427c06": "如有。[0427c06] 「復次。比丘行當如是。我者無我，亦無",
    "T01n0026_002:0427c07": "我所，當來無我，亦無我所，已有便斷，已斷得",
    "T01n0026_002:0427c08": "捨，有樂不染，合會不著。行如是者，無上息",
    "T01n0026_002:0427c09": "&#x8FF9;慧之所見，然未得證。比丘行如是，往至",
    "T01n0026_002:0427c10": "何所？譬若如鐵洞燃俱熾，以椎打之，迸火",
    "T01n0026_002:0427c11": "飛空，墮多薪草上，若&#x70DF;若燃，燃已便燒村邑、",
    "T01n0026_002:0427c12": "城郭、山林、曠野。燒村邑、城郭、山林、曠野已，或",
    "T01n0026_002:0427c13": "至道、至水、至平地滅。當知比丘亦復如是，",
    "T01n0026_002:0427c14": "少慢未盡，五下分結已斷，得上流阿迦膩",
    "T01n0026_002:0427c15": "吒般涅槃，是謂第七善人所往至處。世間諦",
    "T01n0026_002:0427c16": "如有。[0427c16] 「云何無餘涅槃？比丘行當如是。我者",
    "T01n0026_002:0427c17": "無我，亦無我所，當來無我，亦無我所，已有",
    "T01n0026_002:0427c18": "便斷，已斷得捨，有樂不染，合會不著。行如",
    "T01n0026_002:0427c19": "是者，無上息&#x8FF9;慧之所見，而已得證。我說彼",
    "T01n0026_002:0427c20": "比丘不至東方，不至西方、南方、北方、四維、",
    "T01n0026_002:0427c21": "上、下，便於現法中息&#x8FF9;滅度。我向所說七",
    "T01n0026_002:0427c22": "善人所往至處及無餘涅槃者，因此故說。」[0427c22] 佛",
    "T01n0026_002:0427c23": "說如是。彼諸比丘聞佛所說，歡喜奉行。",
    "T01n0026_002:0427c24": "[0427c24] 善人往經第六竟(千一百三字)",
    "T01n0026_002:0427c25": "（七）中阿含七法品世間福經第七(初一日誦)",
    "T01n0026_002:0427c26": "[0427c26] 我聞如是：[0427c26] 一時，佛遊拘舍彌，在瞿沙羅園。",
    "T01n0026_002:0427c27": "[0427c27] 爾時，尊者摩訶周那則於晡時從宴坐起，",
    "T01n0026_002:0427c28": "往詣佛所，到已作禮，&#x5374;坐一面，白曰：「世尊！",
    "T01n0026_002:0427c29": "可得施設世間福耶？」[0427c29] 世尊告曰：「可得。周",
    "T01n0026_002:0428a01": "那！有七世間福，得大福祐，得大果報，得大",
    "T01n0026_002:0428a02": "名譽，得大功德。云何為七？周那！有信族姓",
    "T01n0026_002:0428a03": "男、族姓女，施比丘眾房舍、堂閣。周那！是謂",
    "T01n0026_002:0428a04": "第一世間之福，得大福祐，得大果報，得大名",
    "T01n0026_002:0428a05": "譽，得大功德。[0428a05] 「復次，周那！有信族姓男、族姓",
    "T01n0026_002:0428a06": "女，於房舍中施與床座、氍[毯-炎+數]、毾[毯-炎+登]、氈褥、",
    "T01n0026_002:0428a07": "臥具。周那！是謂第二世間之福，得大福祐，",
    "T01n0026_002:0428a08": "得大果報，得大名譽，得大功德。[0428a08] 「復次，周那！",
    "T01n0026_002:0428a09": "有信族姓男、族姓女，於房舍中施與一切",
    "T01n0026_002:0428a10": "新淨妙衣。周那！是謂第三世間之福，得大",
    "T01n0026_002:0428a11": "福祐，得大果報，得大名譽，得大功德。[0428a11] 「復次，",
    "T01n0026_002:0428a12": "周那！有信族姓男、族姓女，於房舍中常施",
    "T01n0026_002:0428a13": "於眾朝粥、中食，又以園民供給使令，若風",
    "T01n0026_002:0428a14": "雨寒雪，躬往園所，增施供養。諸比丘眾食已，",
    "T01n0026_002:0428a15": "不患風雨寒雪沽漬衣服，晝夜安樂禪寂",
    "T01n0026_002:0428a16": "思惟。周那！是謂第七世間之福，得大福祐，",
    "T01n0026_002:0428a17": "得大果報，得大名譽，得大功德。[0428a17] 「周那！信族",
    "T01n0026_002:0428a18": "姓男、族姓女已得此七世間福者，若去若來，",
    "T01n0026_002:0428a19": "若立若坐，若眠若覺，若晝若夜，其福常生，轉",
    "T01n0026_002:0428a20": "增轉廣。周那！譬如恒伽水，從源流出，入于",
    "T01n0026_002:0428a21": "大海，於其中間轉深轉廣。周那！如是信族",
    "T01n0026_002:0428a22": "姓男、族姓女已得此七世間福者，若去若來，",
    "T01n0026_002:0428a23": "若立若坐，若眠若覺，若晝若夜，其福常生，轉",
    "T01n0026_002:0428a24": "增轉廣。」[0428a24] 於是，尊者摩訶周那即從坐起，偏",
    "T01n0026_002:0428a25": "袒右肩，右膝著地，長跪叉手白曰：「世尊！可",
    "T01n0026_002:0428a26": "得施設出世間福耶？」[0428a26] 世尊告曰：「可得。周那！",
    "T01n0026_002:0428a27": "更有七福出於世間，得大福祐，得大果報，",
    "T01n0026_002:0428a28": "得大名譽，得大功德。云何為七？周那！有信",
    "T01n0026_002:0428a29": "族姓男、族姓女，聞如來、如來弟子遊於某處，",
    "T01n0026_002:0428b01": "聞已歡喜，極懷踊躍。周那！是謂第一出世間",
    "T01n0026_002:0428b02": "福，得大福祐，得大果報，得大名譽，得大功",
    "T01n0026_002:0428b03": "德。[0428b03] 「復次，周那！有信族姓男、族姓女，聞如",
    "T01n0026_002:0428b04": "來、如來弟子欲從彼至此，聞已歡喜，極懷",
    "T01n0026_002:0428b05": "踊躍。周那！是謂第二出世間福，得大福",
    "T01n0026_002:0428b06": "祐，得大果報，得大名譽，得大功德。[0428b06] 「復次，周",
    "T01n0026_002:0428b07": "那！有信族姓男、族姓女，聞如來、如來弟子",
    "T01n0026_002:0428b08": "已從彼至此，聞已歡喜，極懷踊躍，以清",
    "T01n0026_002:0428b09": "淨心躬往奉見，禮敬供養，既供養已，受三自",
    "T01n0026_002:0428b10": "歸於佛、法及比丘眾，而受禁戒。周那！是",
    "T01n0026_002:0428b11": "謂第七出世間福，得大福祐，得大果報，得",
    "T01n0026_002:0428b12": "大名譽，得大功德。[0428b12] 「周那！信族姓男、族姓女",
    "T01n0026_002:0428b13": "若得此七世間之福及更有七出世間福",
    "T01n0026_002:0428b14": "者，其福不可數，有爾所福，爾所福果，爾所",
    "T01n0026_002:0428b15": "福報，唯不可限、不可量、不可得大福之",
    "T01n0026_002:0428b16": "數。周那！譬如從閻浮洲有五河流：一曰恒",
    "T01n0026_002:0428b17": "伽，二曰搖尤那，三曰舍勞浮，四曰阿夷羅婆",
    "T01n0026_002:0428b18": "提，五曰摩企，流入大海，於其中間水不可",
    "T01n0026_002:0428b19": "數，有爾所升斛，唯不可限，不可量、不可",
    "T01n0026_002:0428b20": "得大水之數。周那！如是信族姓男、族姓女",
    "T01n0026_002:0428b21": "若得此七世間之福及更有七出世間福",
    "T01n0026_002:0428b22": "者，其福不可數，有爾所福，爾所福果，爾",
    "T01n0026_002:0428b23": "所福報，唯不可限、不可量、不可得大福",
    "T01n0026_002:0428b24": "之數。」[0428b24] 爾時，世尊而說頌曰：",
    "T01n0026_002:0428b25": "「恒伽之河，  清淨易渡，",
    "T01n0026_002:0428b26": " 海多珍寶，  眾水中王。",
    "T01n0026_002:0428b27": " 猶若河水，  世人敬奉，",
    "T01n0026_002:0428b28": " 諸川所歸，  引入大海。",
    "T01n0026_002:0428b29": " 如是人者，  施衣飲食，",
    "T01n0026_002:0428c01": " 床[木*翕]茵褥，  及諸坐具。",
    "T01n0026_002:0428c02": " 無量福報，  將至妙處，",
    "T01n0026_002:0428c03": " 猶若河水，  引入大海。」",
    "T01n0026_002:0428c04": "[0428c04] 佛說如是。尊者摩訶周那及諸比丘，聞佛所",
    "T01n0026_002:0428c05": "說，歡喜奉行。",
    "T01n0026_002:0428c06": "[0428c06] 世間福經第七竟(九百九十三字)",
    "T01n0026_002:0428c07": "（八）中阿含七法品七日經第八(初一日誦)",
    "T01n0026_002:0428c08": "[0428c08] 我聞如是：[0428c08] 一時，佛遊鞞舍離，在[木*奈]氏樹園。",
    "T01n0026_002:0428c09": "[0428c09] 爾時，世尊告諸比丘：「一切行無常，不久住法、",
    "T01n0026_002:0428c10": "速變易法、不可猗法，如是諸行不當樂著，",
    "T01n0026_002:0428c11": "當患厭之，當求捨離，當求解脫。所以者",
    "T01n0026_002:0428c12": "何？有時不雨，當不雨時，一切諸樹、百穀、",
    "T01n0026_002:0428c13": "藥木皆悉枯槁，摧碎滅盡，不得常住。是故一",
    "T01n0026_002:0428c14": "切行無常，不久住法、速變易法、不可猗法，如",
    "T01n0026_002:0428c15": "是諸行不當樂著，當患厭之，當求捨離，",
    "T01n0026_002:0428c16": "當求解脫。[0428c16] 「復次，有時二日出世，二日出時，",
    "T01n0026_002:0428c17": "諸溝渠川流皆悉竭盡，不得常住。是故一切",
    "T01n0026_002:0428c18": "行無常，不久住法、速變易法、不可猗法，如是",
    "T01n0026_002:0428c19": "諸行不當樂著，當患厭之，當求捨離，當",
    "T01n0026_002:0428c20": "求解脫。[0428c20] 「復次，有時三日出世，三日出時，諸",
    "T01n0026_002:0428c21": "大江河皆悉竭盡，不得常住。是故一切行無",
    "T01n0026_002:0428c22": "常，不久住法、速變易法，不可猗法，如是諸",
    "T01n0026_002:0428c23": "行不當樂著，當患厭之，當求捨離，當求",
    "T01n0026_002:0428c24": "解脫。[0428c24] 「復次，有時四日出世，四日出時，諸大",
    "T01n0026_002:0428c25": "泉源從閻浮洲五河所出：一曰恒伽，二曰",
    "T01n0026_002:0428c26": "搖尤那，三曰舍牢浮，四曰阿夷羅婆提，",
    "T01n0026_002:0428c27": "五曰摩企，彼大泉源皆悉竭盡，不得常住。",
    "T01n0026_002:0428c28": "是故一切行無常，不久住法、速變易法，不可",
    "T01n0026_002:0428c29": "猗法，如是諸行不當樂著，當患厭之，當",
    "T01n0026_002:0429a01": "求捨離，當求解脫。[0429a01] 「復次，有時五日出世，五",
    "T01n0026_002:0429a02": "日出時，大海水減一百由延，轉減乃至七百",
    "T01n0026_002:0429a03": "由延；五日出時，海水餘有七百由延，轉減乃",
    "T01n0026_002:0429a04": "至一百由延；五日出時，大海水減一多羅樹，",
    "T01n0026_002:0429a05": "轉減乃至七多羅樹；五日出時，海水餘有七",
    "T01n0026_002:0429a06": "多羅樹，轉減乃至一多羅樹；五日出時，海水",
    "T01n0026_002:0429a07": "減一人，轉減乃至七人；五日出時，海水餘有",
    "T01n0026_002:0429a08": "七人，轉減乃至一人；五日出時，海水減至頸、",
    "T01n0026_002:0429a09": "至肩、至腰、至[月*奇]、至膝、至踝，有時海水消",
    "T01n0026_002:0429a10": "盡，不足沒指。是故一切行無常，不久住法、速",
    "T01n0026_002:0429a11": "變易法、不可猗法，如是諸行不當樂著，當",
    "T01n0026_002:0429a12": "患厭之，當求捨離，當求解脫。[0429a12] 「復次，有時",
    "T01n0026_002:0429a13": "六日出世，六日出時，一切大地須彌山王皆",
    "T01n0026_002:0429a14": "悉&#x70DF;起，合為一&#x70DF;，譬如陶師始爨&#x7AC8;時，皆悉",
    "T01n0026_002:0429a15": "&#x70DF;起，合為一&#x70DF;。如是六日出時，一切大地須",
    "T01n0026_002:0429a16": "彌山王皆悉&#x70DF;起，合為一&#x70DF;。是故一切行無",
    "T01n0026_002:0429a17": "常，不久住法、速變易法，不可猗法，如是諸",
    "T01n0026_002:0429a18": "行不當樂著，當患厭之，當求捨離，當求",
    "T01n0026_002:0429a19": "解脫。[0429a19] 「復次，有時七日出世，七日出時，一切大",
    "T01n0026_002:0429a20": "地須彌山王洞燃俱熾，合為一[火*僉]；如是七",
    "T01n0026_002:0429a21": "日出時，一切大地須彌山王洞燃俱熾，合為",
    "T01n0026_002:0429a22": "一[火*僉]，風吹火[火*僉]，乃至梵天。是時，晃昱諸天",
    "T01n0026_002:0429a23": "始生天者，不諳世間成敗，不見世間成",
    "T01n0026_002:0429a24": "敗，不知世間成敗，見大火已，皆恐怖毛&#x7AEA;",
    "T01n0026_002:0429a25": "而作是念：『火不來至此耶？火不來至此",
    "T01n0026_002:0429a26": "耶？』前生諸天諳世間成敗，見世間成敗，",
    "T01n0026_002:0429a27": "知世間成敗，見大火已，慰勞諸天曰：『莫",
    "T01n0026_002:0429a28": "得恐怖，火法齊彼，終不至此。』七日出時，須",
    "T01n0026_002:0429a29": "彌山王百由延崩散壞滅盡，二百由延、三百由",
    "T01n0026_002:0429b01": "延，乃至七百由延崩散壞滅盡；七日出時，須",
    "T01n0026_002:0429b02": "彌山王及此大地燒壞消滅，無餘栽燼，如",
    "T01n0026_002:0429b03": "燃酥油，煎熬消盡，無餘&#x70DF;墨；如是七日出",
    "T01n0026_002:0429b04": "時，須彌山王及此大地無餘&#x70D6;燼。是故一切",
    "T01n0026_002:0429b05": "行無常，不久住法、速變易法、不可猗法，如",
    "T01n0026_002:0429b06": "是諸行不當樂著，當患厭之，當求捨離，",
    "T01n0026_002:0429b07": "當求解脫。[0429b07] 「我今為汝說須彌山王當崩壞",
    "T01n0026_002:0429b08": "盡，誰有能信？唯見諦者耳，我今為汝說大",
    "T01n0026_002:0429b09": "海水當竭消盡，誰有能信？唯見諦者耳。我",
    "T01n0026_002:0429b10": "今為汝說一切大地當燒燃盡，誰有能信？唯",
    "T01n0026_002:0429b11": "見諦者耳。所以者何？比丘！昔有大師名曰",
    "T01n0026_002:0429b12": "善眼，為外道仙人之所師宗，捨離欲愛，",
    "T01n0026_002:0429b13": "得如意足。善眼大師有無量百千弟子，善眼",
    "T01n0026_002:0429b14": "大師為諸弟子說梵世法，若善眼大師為",
    "T01n0026_002:0429b15": "說梵世法時，諸弟子等有不具足奉行法",
    "T01n0026_002:0429b16": "者，彼命終已，或生四王天，或生三十三天，或",
    "T01n0026_002:0429b17": "生[火*僉]摩天，或生兜率哆天，或生化樂天，或",
    "T01n0026_002:0429b18": "生他化樂天。若善眼大師為說梵世法時，",
    "T01n0026_002:0429b19": "諸弟子等設有具足奉行法者，彼修四梵",
    "T01n0026_002:0429b20": "室，捨離於欲，彼命終已，得生梵天。彼時善",
    "T01n0026_002:0429b21": "眼大師而作是念：『我不應與弟子等同俱",
    "T01n0026_002:0429b22": "至後世共生一處，我今寧可更修增上慈。",
    "T01n0026_002:0429b23": "修增上慈已，命終得生晃昱天中。』彼時善",
    "T01n0026_002:0429b24": "眼大師則於後時更修增上慈，修增上慈",
    "T01n0026_002:0429b25": "已，命終得生晃昱天中。善眼大師及諸弟子",
    "T01n0026_002:0429b26": "學道不虛，得大果報。[0429b26] 「諸比丘！於意云何？昔",
    "T01n0026_002:0429b27": "善眼大師為外道仙人之所師宗，捨離欲",
    "T01n0026_002:0429b28": "愛，得如意足者，汝謂異人耶？莫作斯念，當",
    "T01n0026_002:0429b29": "知即是我也。我於爾時名善眼大師，為外",
    "T01n0026_002:0429c01": "道仙人之所師宗，捨離欲愛，得如意足；我",
    "T01n0026_002:0429c02": "於爾時有無量百千弟子，我於爾時為諸",
    "T01n0026_002:0429c03": "弟子說梵世法。我說梵世法時，諸弟子等",
    "T01n0026_002:0429c04": "有不具足奉行法者，彼命終已，或生四王",
    "T01n0026_002:0429c05": "天，或生三十三天，或生[火*僉]摩天，或生兜率",
    "T01n0026_002:0429c06": "哆天，或生化樂天，或生他化樂天。我說梵",
    "T01n0026_002:0429c07": "世法時，諸弟子等設有具足奉行法者，修",
    "T01n0026_002:0429c08": "四梵室，捨離於欲，彼命終已，得生梵天。我",
    "T01n0026_002:0429c09": "於爾時而作是念：『我不應與弟子等同俱",
    "T01n0026_002:0429c10": "至後世共生一處，我今寧可更修增上慈。",
    "T01n0026_002:0429c11": "修增上慈已，命終得生晃昱天中。』我於後",
    "T01n0026_002:0429c12": "時更修增上慈，修增上慈已，命終得生晃",
    "T01n0026_002:0429c13": "昱天中。我於爾時及諸弟子學道不虛，得",
    "T01n0026_002:0429c14": "大果報。我於爾時親行斯道，為自饒益，亦",
    "T01n0026_002:0429c15": "饒益他，饒益多人，愍傷世間，為天、為人",
    "T01n0026_002:0429c16": "求義及饒益，求安隱快樂，爾時說法不至",
    "T01n0026_002:0429c17": "究竟，不究竟白淨，不究竟梵行，不究竟",
    "T01n0026_002:0429c18": "梵行訖，爾時不離生、老、病、死、啼哭、憂慼，亦",
    "T01n0026_002:0429c19": "未能得脫一切苦。[0429c19] 「比丘！我今出世，如來、無",
    "T01n0026_002:0429c20": "所著、等正覺、明行成為、善逝、世間解、無上士、道",
    "T01n0026_002:0429c21": "法御、天人師，號佛、眾祐；我今自饒益，亦饒益",
    "T01n0026_002:0429c22": "他，饒益多人，愍傷世間，為天、為人求義",
    "T01n0026_002:0429c23": "及饒益，求安隱快樂；我今說法得至究竟，",
    "T01n0026_002:0429c24": "究竟白淨，究竟梵行；究竟梵行訖，我今已",
    "T01n0026_002:0429c25": "離生、老、病、死、啼哭、憂慼，我今已得脫一切苦。」",
    "T01n0026_002:0429c26": "[0429c26] 佛說如是。彼諸比丘聞佛所說，歡喜奉行。",
    "T01n0026_002:0429c27": "[0429c27] 七日經第八竟(千七百一字)",
    "T01n0026_002:0429c28": "（九）中阿含七法品七車經第九(初一日誦)",
    "T01n0026_002:0429c29": "[0429c29] 我聞如是：[0429c29] 一時，佛遊王舍城，在竹林精舍，",
    "T01n0026_002:0430a01": "與大比丘眾共受夏坐，尊者滿慈子亦於",
    "T01n0026_002:0430a02": "生地受夏坐。是時，生地諸比丘受夏坐訖，",
    "T01n0026_002:0430a03": "過三月已，補治衣竟，攝衣持&#x9262;，從生地",
    "T01n0026_002:0430a04": "出，向王舍城，展轉進前，至王舍城，住王舍",
    "T01n0026_002:0430a05": "城竹林精舍。[0430a05] 是時，生地諸比丘詣世尊所，",
    "T01n0026_002:0430a06": "稽首作禮，&#x5374;坐一面。[0430a06] 世尊問曰：「諸比丘！從",
    "T01n0026_002:0430a07": "何所來？何處夏坐？」[0430a07] 生地諸比丘白曰：「世尊！",
    "T01n0026_002:0430a08": "從生地來，於生地夏坐。」[0430a08] 世尊問曰：「於彼生",
    "T01n0026_002:0430a09": "地諸比丘中，何等比丘為諸比丘所共稱",
    "T01n0026_002:0430a10": "譽，自少欲、知足，稱說少欲、知足；自閑居，稱說",
    "T01n0026_002:0430a11": "閑居；自精進，稱說精進；自正念，稱說正念；",
    "T01n0026_002:0430a12": "自一心，稱說一心；自智慧，稱說智慧；自漏盡，",
    "T01n0026_002:0430a13": "稱說漏盡；自勸發渴仰、成就歡喜，稱說勸發",
    "T01n0026_002:0430a14": "渴仰、成就歡喜？」[0430a14] 生地諸比丘白曰：「世尊！尊者",
    "T01n0026_002:0430a15": "滿慈子於彼生地，為諸比丘所共稱譽，自",
    "T01n0026_002:0430a16": "少欲、知足，稱說少欲、知足；自閑居，稱說閑居；",
    "T01n0026_002:0430a17": "自精進，稱說精進；自正念，稱說正念；自一心，",
    "T01n0026_002:0430a18": "稱說一心；自智慧，稱說智慧；自漏盡，稱說",
    "T01n0026_002:0430a19": "漏盡；自勸發渴仰、成就歡喜，稱說勸發渴仰、",
    "T01n0026_002:0430a20": "成就歡喜。」[0430a20] 是時，尊者舍梨子在眾中坐，尊者",
    "T01n0026_002:0430a21": "舍梨子作如是念：「世尊如事問彼生地諸比",
    "T01n0026_002:0430a22": "丘輩，生地諸比丘極大稱譽賢者滿慈子，自",
    "T01n0026_002:0430a23": "少欲、知足，稱說少欲、知足；自閑居，稱說閑居；",
    "T01n0026_002:0430a24": "自精進，稱說精進；自正念，稱說正念；自一",
    "T01n0026_002:0430a25": "心，稱說一心；自智慧，稱說智慧；自漏盡，稱",
    "T01n0026_002:0430a26": "說漏盡；自勸發渴仰、成就歡喜，稱說勸發渴",
    "T01n0026_002:0430a27": "仰，成就歡喜。」[0430a27] 尊者舍梨子復作是念：「何時當",
    "T01n0026_002:0430a28": "得與賢者滿慈子共聚集會，問其少義，彼",
    "T01n0026_002:0430a29": "或能聽我之所問。」[0430a29] 爾時，世尊於王舍城受",
    "T01n0026_002:0430b01": "夏坐訖，過三月已，補治衣竟，攝衣持&#x9262;，",
    "T01n0026_002:0430b02": "從王舍城出，向舍衛國，展轉進前，至舍衛",
    "T01n0026_002:0430b03": "國，即住勝林給孤獨園。尊者舍梨子與生地",
    "T01n0026_002:0430b04": "諸比丘於王舍城共住少日，攝衣持&#x9262;，向",
    "T01n0026_002:0430b05": "舍衛國，展轉進前，至舍衛國，共住勝林給孤",
    "T01n0026_002:0430b06": "獨園。[0430b06] 是時，尊者滿慈子於生地受夏坐訖，",
    "T01n0026_002:0430b07": "過三月已，補治衣竟，攝衣持&#x9262;，從生地出，",
    "T01n0026_002:0430b08": "向舍衛國，展轉進前，至舍衛國，亦住勝林",
    "T01n0026_002:0430b09": "給孤獨園。尊者滿慈子詣世尊所，稽首作禮，",
    "T01n0026_002:0430b10": "於如來前敷尼師檀，結加趺坐。[0430b10] 時，尊者",
    "T01n0026_002:0430b11": "舍梨子問餘比丘：「諸賢！何者是賢者滿慈子",
    "T01n0026_002:0430b12": "耶？」[0430b12] 諸比丘白尊者舍梨子：「唯然，尊者在如",
    "T01n0026_002:0430b13": "來前坐，白皙隆鼻，如鸚鵡[口*雋]，即其人也。」[0430b13] 時，",
    "T01n0026_002:0430b14": "尊者舍梨子知滿慈子色貌已，則善記念。[0430b14] 尊",
    "T01n0026_002:0430b15": "者滿慈子過夜平旦，著衣持&#x9262;，入舍衛國",
    "T01n0026_002:0430b16": "而行乞食，食訖中後，還舉衣&#x9262;，澡洗手足，",
    "T01n0026_002:0430b17": "以尼師檀著於肩上，至安陀林經行之",
    "T01n0026_002:0430b18": "處。尊者舍梨子亦過夜平旦，著衣持&#x9262;，入",
    "T01n0026_002:0430b19": "舍衛國而行乞食，食訖中後，還舉衣&#x9262;，澡",
    "T01n0026_002:0430b20": "洗手足，以尼師檀著於肩上，至安陀林經",
    "T01n0026_002:0430b21": "行之處。[0430b21] 時，尊者滿慈子到安陀林，於一樹下",
    "T01n0026_002:0430b22": "敷尼師檀，結加趺坐。尊者舍梨子亦至",
    "T01n0026_002:0430b23": "安陀林，離滿慈子不遠，於一樹下敷尼師",
    "T01n0026_002:0430b24": "檀，結加趺坐。[0430b24] 尊者舍梨子則於晡時從",
    "T01n0026_002:0430b25": "燕坐起，往詣尊者滿慈子所，共相問訊，&#x5374;",
    "T01n0026_002:0430b26": "坐一面，則問尊者滿慈子曰：「賢者！從沙門",
    "T01n0026_002:0430b27": "瞿曇修梵行耶？」[0430b27] 答曰：「如是。」[0430b27] 「云何？賢者！以",
    "T01n0026_002:0430b28": "戒淨故，從沙門瞿曇修梵行耶？」[0430b28] 答曰：「不",
    "T01n0026_002:0430b29": "也。」[0430b29] 「以心淨故、以見淨故、以疑蓋淨故、以",
    "T01n0026_002:0430c01": "道非道知見淨故、以道跡知見淨故、以道",
    "T01n0026_002:0430c02": "跡斷智淨故，從沙門瞿曇修梵行耶？」[0430c02] 答曰：",
    "T01n0026_002:0430c03": "「不也。」[0430c03] 又復問曰：「我向問賢者從沙門瞿曇",
    "T01n0026_002:0430c04": "修梵行耶？則言如是。今問賢者以戒淨",
    "T01n0026_002:0430c05": "故從沙門瞿曇修梵行耶？便言不也。以心",
    "T01n0026_002:0430c06": "淨故、以見淨故、以疑蓋淨故、以道非道知",
    "T01n0026_002:0430c07": "見淨故、以道跡知見淨故、以道跡斷智淨",
    "T01n0026_002:0430c08": "故，從沙門瞿曇修梵行耶？便言不也。然以",
    "T01n0026_002:0430c09": "何義，從沙門瞿曇修梵行耶？」[0430c09] 答曰：「賢者！",
    "T01n0026_002:0430c10": "以無餘涅槃故。」[0430c10] 又復問曰：「云何？賢者！以戒",
    "T01n0026_002:0430c11": "淨故，沙門瞿曇施設無餘涅槃耶？」[0430c11] 答曰：「不",
    "T01n0026_002:0430c12": "也。」[0430c12] 「以心淨故、以見淨故、以疑蓋淨故、以",
    "T01n0026_002:0430c13": "道非道知見淨故、以道跡知見淨故、以道",
    "T01n0026_002:0430c14": "跡斷智淨故，沙門瞿曇施設無餘涅槃耶？」[0430c14] 答",
    "T01n0026_002:0430c15": "曰：「不也。」[0430c15] 又復問曰：「我向問仁，云何賢者以",
    "T01n0026_002:0430c16": "戒淨故，沙門瞿曇施設無餘涅槃耶？賢者",
    "T01n0026_002:0430c17": "言不。以心淨故、以見淨故、以疑蓋淨故、",
    "T01n0026_002:0430c18": "以道非道知見淨故、以道跡知見淨故、以",
    "T01n0026_002:0430c19": "道跡斷智淨故，沙門瞿曇施設無餘涅槃",
    "T01n0026_002:0430c20": "耶？賢者言不。賢者所說為是何義？云何得",
    "T01n0026_002:0430c21": "知？」[0430c21] 答曰：「賢者！若以戒淨故，世尊沙門瞿曇",
    "T01n0026_002:0430c22": "施設無餘涅槃者，則以有餘稱說無餘；",
    "T01n0026_002:0430c23": "以心淨故、以見淨故、以疑蓋淨故、以道非",
    "T01n0026_002:0430c24": "道知見淨故、以道跡知見淨故、以道跡斷",
    "T01n0026_002:0430c25": "智淨故，世尊沙門瞿曇施設無餘涅槃者，",
    "T01n0026_002:0430c26": "則以有餘稱說無餘。賢者！若離此法，世尊",
    "T01n0026_002:0430c27": "施設無餘涅槃者，則凡夫亦當般涅槃，以",
    "T01n0026_002:0430c28": "凡夫亦離此法故。賢者！但以戒淨故，得心",
    "T01n0026_002:0430c29": "淨，以心淨故，得見淨，以見淨故，得疑蓋",
    "T01n0026_002:0431a01": "淨，以疑&#x8462;淨故，得道非道知見淨，以道非",
    "T01n0026_002:0431a02": "道知見淨故，得道跡知見淨，以道跡知見",
    "T01n0026_002:0431a03": "淨故，得道跡斷智淨，以道跡斷智淨故，世",
    "T01n0026_002:0431a04": "尊沙門瞿曇施設無餘涅槃也。[0431a04] 「賢者！復聽。昔",
    "T01n0026_002:0431a05": "拘薩羅王波斯匿在舍衛國，於婆雞帝",
    "T01n0026_002:0431a06": "有事，彼作是念：『以何方便，令一日行，從舍",
    "T01n0026_002:0431a07": "衛國至婆雞帝耶？』復作是念：『我今寧可從",
    "T01n0026_002:0431a08": "舍衛國至婆雞帝，於其中間布置七車。』爾",
    "T01n0026_002:0431a09": "時，即從舍衛國至婆雞帝，於其中間布置",
    "T01n0026_002:0431a10": "七車。布七車已，從舍衛國出，至初車，乘",
    "T01n0026_002:0431a11": "初車，至第二車，捨初車，乘第二車，至第三",
    "T01n0026_002:0431a12": "車，捨第二車，乘第三車，至第四車，捨第三",
    "T01n0026_002:0431a13": "車，乘第四車，至第五車，捨第四車，乘第五",
    "T01n0026_002:0431a14": "車，至第六車，捨第五車，乘第六車，至第七",
    "T01n0026_002:0431a15": "車，乘第七車，於一日中至婆雞帝。[0431a15] 「彼於",
    "T01n0026_002:0431a16": "婆雞帝辦其事已，大臣圍繞，坐王正殿，群",
    "T01n0026_002:0431a17": "臣白曰：『云何，天王！以一日行從舍衛國至",
    "T01n0026_002:0431a18": "婆雞帝耶？』王曰：『如是。』『云何天王，乘第一車",
    "T01n0026_002:0431a19": "一日從舍衛國至婆雞帝耶？』王曰：『不也。』『乘",
    "T01n0026_002:0431a20": "第二車乘第三車至第七車，從舍衛國至",
    "T01n0026_002:0431a21": "婆雞帝耶？』王曰：『不也。』云何賢者！拘薩羅王",
    "T01n0026_002:0431a22": "波斯匿群臣復問，當云何說？[0431a22] 「王答群臣：『我",
    "T01n0026_002:0431a23": "在舍衛國，於婆雞帝有事，我作是念：「以",
    "T01n0026_002:0431a24": "何方便，令一日行，從舍衛國至婆雞帝耶？」",
    "T01n0026_002:0431a25": "我復作是念：「我今寧可從舍衛國至婆雞",
    "T01n0026_002:0431a26": "帝，於其中間布置七車。」我時即從舍衛",
    "T01n0026_002:0431a27": "國至婆雞帝，於其中間布置七車。布七",
    "T01n0026_002:0431a28": "車已，從舍衛國出，至初車，乘初車，至第",
    "T01n0026_002:0431a29": "二車，捨初車，乘第二車，至第三車，捨第二",
    "T01n0026_002:0431b01": "車，乘第三車，至第四車，捨第三車，乘第",
    "T01n0026_002:0431b02": "四車，至第五車，捨第四車，乘第五車，至第",
    "T01n0026_002:0431b03": "六車，捨第五車，乘第六車，至第七車，乘",
    "T01n0026_002:0431b04": "第七車，於一日中至婆雞帝。』[0431b04] 「如是，賢者！拘",
    "T01n0026_002:0431b05": "薩羅王波斯匿答對群臣所問如是。如是，",
    "T01n0026_002:0431b06": "賢者！以戒淨故，得心淨，以心淨故，得見淨，",
    "T01n0026_002:0431b07": "以見淨故，得疑蓋淨，以疑&#x8462;淨故，得道非",
    "T01n0026_002:0431b08": "道知見淨，以道非道知見淨故，得道跡知見",
    "T01n0026_002:0431b09": "淨，以道跡知見淨故，得道跡斷智淨，以道",
    "T01n0026_002:0431b10": "跡斷智淨故，世尊施設無餘涅槃。」[0431b10] 於是，",
    "T01n0026_002:0431b11": "尊者舍梨子問尊者滿慈子：「賢者名",
    "T01n0026_002:0431b12": "何等？諸梵行人云何稱賢者耶？」[0431b12] 尊者",
    "T01n0026_002:0431b13": "滿慈子答曰：「賢者！我號滿也。我母名慈，故",
    "T01n0026_002:0431b14": "諸梵行人稱我為滿慈子。」[0431b14] 尊者舍梨子歎曰：",
    "T01n0026_002:0431b15": "「善哉，善哉！賢者滿慈子，為如來弟子，所作",
    "T01n0026_002:0431b16": "智辯聰明決定，安隱無畏，成就調御，逮大辯",
    "T01n0026_002:0431b17": "才，得甘露幢，於甘露界自作證成就遊，以",
    "T01n0026_002:0431b18": "問賢者甚深義盡能報故。賢者滿慈子！諸",
    "T01n0026_002:0431b19": "梵行人為得大利，得值賢者滿慈子，隨時",
    "T01n0026_002:0431b20": "往見，隨時禮拜，我今亦得大利，隨時往見，隨",
    "T01n0026_002:0431b21": "時禮拜。諸梵行人應當縈衣頂上戴賢者",
    "T01n0026_002:0431b22": "滿慈子，為得大利，我今亦得大利，隨時往",
    "T01n0026_002:0431b23": "見，隨時禮拜。」[0431b23] 尊者滿慈子問尊者舍梨子：「賢",
    "T01n0026_002:0431b24": "者名何等，諸梵行人云何稱賢者耶？」[0431b24] 尊者",
    "T01n0026_002:0431b25": "舍梨子答曰：「賢者！我字優波鞮舍，我母名",
    "T01n0026_002:0431b26": "舍梨，故諸梵行人稱我為舍梨子。」[0431b26] 尊者滿",
    "T01n0026_002:0431b27": "慈子歎曰：「我今與世尊弟子共論而不知，",
    "T01n0026_002:0431b28": "第二尊共論而不知，法將共論而不知，轉",
    "T01n0026_002:0431b29": "法輪復轉弟子共論而不知。若我知尊者舍",
    "T01n0026_002:0431c01": "梨子者，不能答一句，況復爾所深論？善哉，",
    "T01n0026_002:0431c02": "善哉！尊者舍梨子！為如來弟子，所作智辯聰",
    "T01n0026_002:0431c03": "明決定，安隱無畏、成就調御、逮大辯才、得",
    "T01n0026_002:0431c04": "甘露幢，於甘露界自作證成就遊，以尊者",
    "T01n0026_002:0431c05": "甚深甚深問故。尊者舍梨子！諸梵行人為",
    "T01n0026_002:0431c06": "得大利，得值尊者舍梨子，隨時往見，隨時",
    "T01n0026_002:0431c07": "禮拜，我今亦得大利，隨時往見，隨時禮拜。諸",
    "T01n0026_002:0431c08": "梵行人應當縈衣頂上戴尊者舍梨子，為",
    "T01n0026_002:0431c09": "得大利，我今亦得大利，隨時往見，隨時禮",
    "T01n0026_002:0431c10": "拜。」[0431c10] 如是二賢更相稱說，更相讚善已，歡喜奉",
    "T01n0026_002:0431c11": "行，即從坐起，各還所止。",
    "T01n0026_002:0431c12": "[0431c12] 七車經第九竟(二千五百八字)",
    "T01n0026_002:0431c13": "（一&#x3007;）中阿含七法品漏盡經第十(初一日誦)",
    "T01n0026_002:0431c14": "[0431c14] 我聞如是：[0431c14] 一時，佛遊拘樓瘦，在&#x5292;磨瑟曇",
    "T01n0026_002:0431c15": "拘樓都邑。[0431c15] 爾時，世尊告諸比丘：「以知、以見",
    "T01n0026_002:0431c16": "故諸漏得盡，非不知、非不見也。云何以知、",
    "T01n0026_002:0431c17": "以見故諸漏得盡耶？有正思惟、不正思惟，",
    "T01n0026_002:0431c18": "若不正思惟者，未生欲漏而生，已生便增",
    "T01n0026_002:0431c19": "廣，未生有漏、無明漏而生，已生便增廣；若正",
    "T01n0026_002:0431c20": "思惟者，未生欲漏而不生，已生便滅，未生有",
    "T01n0026_002:0431c21": "漏、無明漏而不生，已生便滅。」[0431c21] 「然凡夫愚人不",
    "T01n0026_002:0431c22": "得聞正法，不值真知識，不知聖法，不調",
    "T01n0026_002:0431c23": "御聖法，不知如真法。不正思惟者，未生欲",
    "T01n0026_002:0431c24": "漏而生，已生便增廣，未生有漏、無明漏而生，",
    "T01n0026_002:0431c25": "已生便增廣。正思惟者，未生欲漏而不生，已",
    "T01n0026_002:0431c26": "生便滅，未生有漏、無明漏而不生，已生便滅。",
    "T01n0026_002:0431c27": "不知如真法故，不應念法而念，應念法",
    "T01n0026_002:0431c28": "而不念，以不應念法而念，應念法而不",
    "T01n0026_002:0431c29": "念故，未生欲漏而生，已生便增廣，未生有漏、",
    "T01n0026_002:0432a01": "無明漏而生，已生便增廣。[0432a01] 「多聞聖弟子得",
    "T01n0026_002:0432a02": "聞正法，值真知識，調御聖法，知如真法。不",
    "T01n0026_002:0432a03": "正思惟者，未生欲漏而生，已生便增廣，未",
    "T01n0026_002:0432a04": "生有漏、無明漏而生，已生便增廣。正思惟者，",
    "T01n0026_002:0432a05": "未生欲漏而不生，已生便滅，未生有漏、無明",
    "T01n0026_002:0432a06": "漏而不生，已生便滅。知如真法已，不應念",
    "T01n0026_002:0432a07": "法不念，應念法便念，以不應念法不",
    "T01n0026_002:0432a08": "念，應念法便念故，未生欲漏而不生，已生",
    "T01n0026_002:0432a09": "便滅，未生有漏、無明漏而不生，已生便滅",
    "T01n0026_002:0432a10": "也。[0432a10] 「有七斷漏、煩惱、憂慼法。云何為七？有漏",
    "T01n0026_002:0432a11": "從見斷，有漏從護斷，有漏從離斷，有漏",
    "T01n0026_002:0432a12": "從用斷，有漏從忍斷，有漏從除斷，有漏",
    "T01n0026_002:0432a13": "從思惟斷。[0432a13] 「云何有漏從見斷耶？凡夫愚人",
    "T01n0026_002:0432a14": "不得聞正法，不值真知識，不知聖法，不",
    "T01n0026_002:0432a15": "調御聖法，不知如真法，不正思惟故，便",
    "T01n0026_002:0432a16": "作是念：『我有過去世，我無過去世，我何因",
    "T01n0026_002:0432a17": "過去世，我云何過去世耶？我有未來世，我",
    "T01n0026_002:0432a18": "無未來世，我何因未來世，我云何未來世耶？",
    "T01n0026_002:0432a19": "自疑己身何謂是，云何是耶？今此眾生從何",
    "T01n0026_002:0432a20": "所來，當至何所？本何因有，當何因有？』彼作",
    "T01n0026_002:0432a21": "如是不正思惟，於六見中隨其見生而生",
    "T01n0026_002:0432a22": "真有神，此見生而生真無神，此見生而生神",
    "T01n0026_002:0432a23": "見神，此見生而生神見非神，此見生而生非",
    "T01n0026_002:0432a24": "神見神，此見生而生此是神，能語、能知、能作、",
    "T01n0026_002:0432a25": "教、作起、教起，生彼彼處，受善惡報，定無",
    "T01n0026_002:0432a26": "所從來，定不有、定不當有，是謂見之弊，為",
    "T01n0026_002:0432a27": "見所動，見結所繫。凡夫愚人以是之故，便",
    "T01n0026_002:0432a28": "受生、老、病、死苦也。[0432a28] 「多聞聖弟子得聞正法，",
    "T01n0026_002:0432a29": "值真知識，調御聖法，知如真法，知苦如真，",
    "T01n0026_002:0432b01": "知苦習、知苦滅、知苦滅道如真。如是知",
    "T01n0026_002:0432b02": "如真已，則三結盡，身見、戒取、疑三結盡已，得",
    "T01n0026_002:0432b03": "須陀洹，不墮惡法，定趣正覺，極受七有，天",
    "T01n0026_002:0432b04": "上人間七往來已，便得苦際；若不知見者，則",
    "T01n0026_002:0432b05": "生煩惱、憂慼，知見則不生煩惱、憂慼，是謂",
    "T01n0026_002:0432b06": "有漏從見斷也。[0432b06] 「云何有漏從護斷耶？比丘！",
    "T01n0026_002:0432b07": "眼見色護眼根者，以正思惟不淨觀也，不",
    "T01n0026_002:0432b08": "護眼根者，不正思惟以淨觀也。若不護者，",
    "T01n0026_002:0432b09": "則生煩惱、憂慼，護則不生煩惱、憂慼。如是",
    "T01n0026_002:0432b10": "耳、鼻、舌、身、意知法，護意根者，以正思惟不",
    "T01n0026_002:0432b11": "淨觀也，不護意根者，不正思惟以淨觀也。",
    "T01n0026_002:0432b12": "若不護者，則生煩惱、憂慼，護則不生煩惱、",
    "T01n0026_002:0432b13": "憂慼，是謂有漏從護斷也。[0432b13] 「云何有漏從離",
    "T01n0026_002:0432b14": "斷耶？比丘！見惡象則當遠離，惡馬、惡牛、惡",
    "T01n0026_002:0432b15": "狗、毒蛇、惡道、溝坑、屏廁、江河、深泉、山巖。惡知",
    "T01n0026_002:0432b16": "識、惡朋友、惡異道、惡閭里、惡居止，若諸梵行",
    "T01n0026_002:0432b17": "與其同處，人無疑者而使有疑，比丘者應",
    "T01n0026_002:0432b18": "當離。惡知識、惡朋友、惡異道、惡閭里、惡居止，",
    "T01n0026_002:0432b19": "若諸梵行與其同處，人無疑者而使有疑，",
    "T01n0026_002:0432b20": "盡當遠離。若不離者，則生煩惱、憂慼，離則",
    "T01n0026_002:0432b21": "不生煩惱、憂慼，是謂有漏從離斷也。[0432b21] 「云何",
    "T01n0026_002:0432b22": "有漏從用斷耶？比丘！若用衣服，非為利故，",
    "T01n0026_002:0432b23": "非以貢高故，非為嚴飾故，但為蚊虻、風",
    "T01n0026_002:0432b24": "雨、寒熱故，以慚愧故也。若用飲食，非為",
    "T01n0026_002:0432b25": "利故，非以貢高故，非為肥悅故，但為令",
    "T01n0026_002:0432b26": "身久住，除煩惱、憂慼故，以行梵行故，欲令",
    "T01n0026_002:0432b27": "故病斷，新病不生故，久住安隱無病故也。若",
    "T01n0026_002:0432b28": "用居止房舍、床褥、臥具，非為利故，非以貢",
    "T01n0026_002:0432b29": "高故，非為嚴飾故，但為疲惓得止息故，",
    "T01n0026_002:0432c01": "得靜坐故也。若用湯藥，非為利故，非以",
    "T01n0026_002:0432c02": "貢高故，非為肥悅故，但為除病惱故，攝",
    "T01n0026_002:0432c03": "御命根故，安隱無病故。若不用者，則生煩",
    "T01n0026_002:0432c04": "惱、憂慼，用則不生煩惱、憂慼，是謂有漏從",
    "T01n0026_002:0432c05": "用斷也。[0432c05] 「云何有漏從忍斷耶？比丘！精進斷",
    "T01n0026_002:0432c06": "惡不善，修善法故，常有起想，專心精勤，身",
    "T01n0026_002:0432c07": "體、皮肉、筋骨、血髓皆令乾竭，不捨精進，要",
    "T01n0026_002:0432c08": "得所求，乃捨精進。比丘！復當堪忍飢渴、",
    "T01n0026_002:0432c09": "寒熱、蚊虻蠅蚤虱，風日所逼，惡聲捶杖，亦",
    "T01n0026_002:0432c10": "能忍之，身遇諸病，極為苦痛，至命欲絕，",
    "T01n0026_002:0432c11": "諸不可樂，皆能堪忍。若不忍者，則生煩惱、憂",
    "T01n0026_002:0432c12": "慼，忍則不生煩惱、憂慼，是謂有漏從忍斷",
    "T01n0026_002:0432c13": "也。[0432c13] 「云何有漏從除斷耶？比丘！生欲念不除",
    "T01n0026_002:0432c14": "斷捨離，生恚念、害念不除斷捨離，若不除",
    "T01n0026_002:0432c15": "者，則生煩惱、憂慼，除則不生煩惱、憂慼，是",
    "T01n0026_002:0432c16": "謂有漏從除斷也。[0432c16] 「云何有漏從思惟斷耶？",
    "T01n0026_002:0432c17": "比丘！思惟初念覺支，依離、依無欲、依於滅",
    "T01n0026_002:0432c18": "盡，起至出要，法精進喜息定，思惟第七捨",
    "T01n0026_002:0432c19": "覺支，依離、依無欲、依於滅盡，趣至出要。若",
    "T01n0026_002:0432c20": "不思惟者，則生煩惱、憂慼，思惟則不生煩",
    "T01n0026_002:0432c21": "惱、憂慼，是謂有漏從思惟斷也。[0432c21] 「若使比丘",
    "T01n0026_002:0432c22": "有漏從見斷則以見斷，有漏從護斷則以",
    "T01n0026_002:0432c23": "護斷，有漏從離斷則以離斷，有漏從用斷",
    "T01n0026_002:0432c24": "則以用斷，有漏從忍斷則以忍斷，有漏從",
    "T01n0026_002:0432c25": "除斷則以除斷，有漏從思惟斷則以思惟",
    "T01n0026_002:0432c26": "斷，是謂比丘一切漏盡諸結已解，能以正",
    "T01n0026_002:0432c27": "智而得苦際。」[0432c27] 佛說如是。彼諸比丘聞佛所",
    "T01n0026_002:0432c28": "說，歡喜奉行。",
    "T01n0026_002:0432c29": "[0432c29] 漏盡經第十竟(千六百二十一字)",
    "T01n0026_002:0433a01": "中阿含經卷第二(七千九百三十四字)",
    "T01n0026_002:0433a02": "中阿含七法品第一竟(一萬六千四十三字)(初一日"
}