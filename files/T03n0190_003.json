{
    "T03n0190_003:0663b09": "佛本行集經卷第三",
    "T03n0190_003:0663b11": "隋天竺三藏闍那崛多譯",
    "T03n0190_003:0663b12": "發心供養品下",
    "T03n0190_003:0663b13": "爾時，世尊在舍衛城，告阿難言：「阿難！諸佛菩",
    "T03n0190_003:0663b14": "薩晝夜常說一切諸法，有四種攝而攝眾生。",
    "T03n0190_003:0663b15": "何等為四？一者布施，二者愛語，三者利益，四",
    "T03n0190_003:0663b16": "者同事。」",
    "T03n0190_003:0663b17": "爾時，阿難從座而起，整理衣服，偏袒右肩，合",
    "T03n0190_003:0663b18": "十指掌，右膝著地，而白佛言：「世尊！如來往昔",
    "T03n0190_003:0663b19": "供養幾佛，求阿耨多羅三藐三菩提？於何佛",
    "T03n0190_003:0663b20": "邊種諸善根，為未來世求於菩提？」佛告阿難：",
    "T03n0190_003:0663b21": "「諦聽諦受！善思念之！今當為汝說彼如來諸",
    "T03n0190_003:0663b22": "佛名字，并及所種善根之處。",
    "T03n0190_003:0663b23": "「阿難！我念往昔，有佛出世，號曰然燈多陀阿",
    "T03n0190_003:0663b24": "伽度、阿羅訶、三藐三佛陀，於彼佛邊種諸善",
    "T03n0190_003:0663b25": "根，求未來世阿耨多羅三藐三菩提。",
    "T03n0190_003:0663b26": "「次復，一佛出現於世，號世無比，我時供養彼",
    "T03n0190_003:0663b27": "佛世尊，種諸善根，求未來世阿耨多羅三藐",
    "T03n0190_003:0663b28": "三菩提。次復，一佛出現於世，號蓮華上，我時",
    "T03n0190_003:0663b29": "供養彼佛世尊，種諸善根，求未來世阿耨多",
    "T03n0190_003:0663c01": "羅三藐三菩提。",
    "T03n0190_003:0663c02": "「次復，一佛出現於世，號最上行，我時供養彼",
    "T03n0190_003:0663c03": "佛世尊，種諸善根，求未來世阿耨多羅三藐",
    "T03n0190_003:0663c04": "三菩提。次復，一佛出現於世，號德上名稱，我",
    "T03n0190_003:0663c05": "時供養彼佛世尊，種諸善根，求未來世阿耨",
    "T03n0190_003:0663c06": "多羅三藐三菩提。",
    "T03n0190_003:0663c07": "「次復，一佛出現於世，號釋迦牟尼，我時供養",
    "T03n0190_003:0663c08": "彼佛世尊，種諸善根，求未來世阿耨多羅三",
    "T03n0190_003:0663c09": "藐三菩提。次復，一佛出現於世，號曰帝沙，我",
    "T03n0190_003:0663c10": "時供養彼佛世尊，種諸善根，求未來世阿耨",
    "T03n0190_003:0663c11": "多羅三藐三菩提。",
    "T03n0190_003:0663c12": "「次復，一佛出現於世，號曰弗沙，我時供養彼",
    "T03n0190_003:0663c13": "佛世尊，種諸善根，求未來世阿耨多羅三藐",
    "T03n0190_003:0663c14": "三菩提。次復，一佛出現於世，號見一切利，我",
    "T03n0190_003:0663c15": "時供養彼佛世尊，種諸善根，求未來世阿耨",
    "T03n0190_003:0663c16": "多羅三藐三菩提。",
    "T03n0190_003:0663c17": "「次復，一佛出現於世，號毘婆尸，我時供養彼",
    "T03n0190_003:0663c18": "佛世尊，種諸善根，求未來世阿耨多羅三藐",
    "T03n0190_003:0663c19": "三菩提。次復，一佛出現於世，號曰尸棄，我時",
    "T03n0190_003:0663c20": "供養彼佛世尊，種諸善根，求未來世阿耨多",
    "T03n0190_003:0663c21": "羅三藐三菩提。",
    "T03n0190_003:0663c22": "「次復，一佛出現於世，號毘沙門，我時供養彼",
    "T03n0190_003:0663c23": "佛世尊，種諸善根，求未來世阿耨多羅三藐",
    "T03n0190_003:0663c24": "三菩提。次復，一佛出現於世，號拘留孫，我時",
    "T03n0190_003:0663c25": "供養彼佛世尊，種諸善根，乃至梵行，求未來",
    "T03n0190_003:0663c26": "世阿耨多羅三藐三菩提。",
    "T03n0190_003:0663c27": "「次復，一佛出現於世，號拘那含牟尼，我時供",
    "T03n0190_003:0663c28": "養彼佛世尊，種諸善根，乃至梵行，求未來世",
    "T03n0190_003:0663c29": "阿耨多羅三藐三菩提。",
    "T03n0190_003:0664a01": "「次復，一佛出現於世，號曰迦葉，我時供養彼",
    "T03n0190_003:0664a02": "佛世尊，種諸善根，乃至梵行，求未來世阿耨",
    "T03n0190_003:0664a03": "多羅三藐三菩提。",
    "T03n0190_003:0664a04": "「阿難！我於彌勒菩薩之邊，種諸善根，求未來",
    "T03n0190_003:0664a05": "世阿耨多羅三藐三菩提，而有偈說：",
    "T03n0190_003:0664a06": "「此佛大威德，　　離欲得寂靜，",
    "T03n0190_003:0664a07": "　釋迦牟尼佛，　　皆悉供養來。」",
    "T03n0190_003:0664a08": "爾時，阿難白佛言：「世尊！如來供養彼等諸佛、",
    "T03n0190_003:0664a09": "多陀阿伽度、阿羅呵、三藐三佛陀，將於何等",
    "T03n0190_003:0664a10": "供養之具，供養彼佛，種諸善根，求未來世阿",
    "T03n0190_003:0664a11": "耨多羅三藐三菩提？」",
    "T03n0190_003:0664a12": "佛告阿難：「我念往昔，過無量世，有一國王，名",
    "T03n0190_003:0664a13": "曰降怨，是剎利種，紹灌頂位。其王福德，壽",
    "T03n0190_003:0664a14": "命極長，端政可憙，名稱遠聞。阿難！彼降怨",
    "T03n0190_003:0664a15": "王居住之處，有一大城，名曰蓮華。彼王於此",
    "T03n0190_003:0664a16": "城中治化，安置宮殿。彼城東西十二由旬，其",
    "T03n0190_003:0664a17": "南北面經七由旬，土地調適，雨澤以時，五",
    "T03n0190_003:0664a18": "穀豐熟，無所乏少。多有人民，填滿充塞，間",
    "T03n0190_003:0664a19": "無空處。園苑樹林，華果具足，泉流池沼，水",
    "T03n0190_003:0664a20": "常湛然。街巷兩邊，皆安店肆，去來市買，無暫",
    "T03n0190_003:0664a21": "時停，猶如北方毘沙門城，名阿羅迦，東西南",
    "T03n0190_003:0664a22": "北，等無有異。彼蓮華城如是莊嚴種種具足。",
    "T03n0190_003:0664a23": "阿難！彼降怨王有一豪富大婆羅門，名為日",
    "T03n0190_003:0664a24": "主，勇健強力，多饒財寶，象馬奴僕，六畜牛",
    "T03n0190_003:0664a25": "羊，種種皆豐，無所乏少。其庫藏內，純是異",
    "T03n0190_003:0664a26": "類，黃金、白銀、真珠珍寶，車璩、馬瑙、珊瑚、",
    "T03n0190_003:0664a27": "虎珀，悉皆備具，一如北方毘沙門王。阿難！",
    "T03n0190_003:0664a28": "時彼日主大婆羅門，特為彼王，心所愛重，恒",
    "T03n0190_003:0664a29": "相伴偶，不曾暫離，日日相見，無厭惓心。「阿",
    "T03n0190_003:0664b01": "難！彼降怨王時有一事，將付日主婆羅門判，",
    "T03n0190_003:0664b02": "令好斷決。日主如法分判已後，入彼王意，王",
    "T03n0190_003:0664b03": "於日主婆羅門所，倍生歡喜，分割半國與婆",
    "T03n0190_003:0664b04": "羅門，封授為王，令其治化。時降怨王為彼日",
    "T03n0190_003:0664b05": "主婆羅門王，別更立城，名為埏主，東西南北，",
    "T03n0190_003:0664b06": "街衢巷術，城郭莊嚴，如蓮華城，一無有異。阿",
    "T03n0190_003:0664b07": "難！彼日主王有一夫人，名為月上。阿難！然",
    "T03n0190_003:0664b08": "燈菩薩從兜率下，降神之時，於日主宮月上",
    "T03n0190_003:0664b09": "夫人右脇，入胎端坐，出生成道，說法化人，皆",
    "T03n0190_003:0664b10": "得阿羅漢果。如上因緣，《然燈菩薩本行經》說。",
    "T03n0190_003:0664b11": "時，然燈佛在彼二城，次第居住，說法度人。",
    "T03n0190_003:0664b12": "「時父日主常以四事，供養彼佛，尊重恭敬，如",
    "T03n0190_003:0664b13": "佛所歎。",
    "T03n0190_003:0664b14": "「阿難！其降怨王漸漸傳聞，彼埏主城日主王",
    "T03n0190_003:0664b15": "宮，第一大妃月上夫人，生一童子，名曰然",
    "T03n0190_003:0664b16": "燈，端政可憙，世間無雙，眾相具足，譬如金",
    "T03n0190_003:0664b17": "像。童子生已，將詣相師國內大智婆羅門所，",
    "T03n0190_003:0664b18": "教令占相童子如是相貌云何？彼相師言：『此",
    "T03n0190_003:0664b19": "童子者，福德莊嚴，若在家內為轉輪王，化四",
    "T03n0190_003:0664b20": "天下，作大地主，具足七寶：一金輪寶，二神珠",
    "T03n0190_003:0664b21": "寶，三玉女寶，四者象寶，五者馬寶，六主兵",
    "T03n0190_003:0664b22": "臣寶，七主藏臣寶；復有千子，悉皆端政，具",
    "T03n0190_003:0664b23": "丈夫相，能摧怨敵，威被大地，四海山林，無",
    "T03n0190_003:0664b24": "不降伏。國土安寧雨澤以時，五穀豐熟，人民",
    "T03n0190_003:0664b25": "安樂，無有苦惱，無有疾病，不用兵戈，如法",
    "T03n0190_003:0664b26": "治化。若捨出家，當得作佛、多陀阿伽度、阿羅",
    "T03n0190_003:0664b27": "呵、三藐三佛陀，十號具足，名稱遠聞。』阿難！彼",
    "T03n0190_003:0664b28": "童子捨家出家，乃至得成阿耨多羅三藐三",
    "T03n0190_003:0664b29": "菩提，及轉法輪，名稱遠聞，如上所說。",
    "T03n0190_003:0664c01": "「時降怨王作如是念：『希有世尊！出世甚難，時",
    "T03n0190_003:0664c02": "時一聞，復難覩見。』是時降怨王即遣使人向",
    "T03n0190_003:0664c03": "日主所，作如是言：『我今傳聞王大夫人生好",
    "T03n0190_003:0664c04": "童子，眾相具足，如上所說。我今欲請彼然燈",
    "T03n0190_003:0664c05": "佛、多陀阿伽度、阿羅呵、三藐三佛陀，至我所",
    "T03n0190_003:0664c06": "住蓮華之城，受我微供。王若遣來，彼此蒙",
    "T03n0190_003:0664c07": "益；如其不放，我當嚴備四種兵往。』時彼使人，",
    "T03n0190_003:0664c08": "受是語已，往埏主城日主王所，具以此語白",
    "T03n0190_003:0664c09": "日主王。",
    "T03n0190_003:0664c10": "「時，日主王聞此語已，悵怏憂愁，心懷不樂。時",
    "T03n0190_003:0664c11": "日主王集聚群臣，具以上事向而說之：『汝等",
    "T03n0190_003:0664c12": "思惟，彼有是言，欲何報答？』時諸群臣共白王",
    "T03n0190_003:0664c13": "言：『大王！當知，如此之事，還可諮問於然燈佛。",
    "T03n0190_003:0664c14": "何以故？然燈世尊、多陀阿伽度、阿羅呵、三藐",
    "T03n0190_003:0664c15": "三佛陀有大慈悲。』時，日主王報諸臣言：『我心",
    "T03n0190_003:0664c16": "亦有如是憶念。』時日主王共諸群臣，躬自往",
    "T03n0190_003:0664c17": "詣然燈佛所，乃至彼佛慰喻王言：『大王安",
    "T03n0190_003:0664c18": "心，莫驚莫怖！莫生憂愁！何以故？我今亦欲遊",
    "T03n0190_003:0664c19": "行他國，教化民人，慈愍一切諸眾生故。』",
    "T03n0190_003:0664c20": "「時然燈佛、多陀阿伽度、阿羅呵、三藐三佛陀，",
    "T03n0190_003:0664c21": "遊向彼國，化眾生故，即共無量無數百千諸",
    "T03n0190_003:0664c22": "比丘眾，相隨而行。時日主王供養供給然燈",
    "T03n0190_003:0664c23": "如來，四事具足，無所乏少，在後隨從，送佛到",
    "T03n0190_003:0664c24": "於自境界已，頂禮佛足，三匝圍繞，泣淚而",
    "T03n0190_003:0664c25": "還，歸於本宮。",
    "T03n0190_003:0664c26": "「時，降怨王聞然燈佛來蓮華城，及於無量聲",
    "T03n0190_003:0664c27": "聞比丘百千之眾，皆是漏盡大阿羅漢，聞已",
    "T03n0190_003:0664c28": "喜歡，嚴治道路，所有雜穢，悉使耘除，挍飾",
    "T03n0190_003:0664c29": "莊嚴，如上所說，乃至等彼乾闥婆城，一種無",
    "T03n0190_003:0665a01": "異。時降怨王出勅告示：『其城內外十二由旬，",
    "T03n0190_003:0665a02": "禁斷一切所有人民，不聽私賣諸香花鬘，其",
    "T03n0190_003:0665a03": "有之處，我自採買，欲持供養彼然燈佛。』時降",
    "T03n0190_003:0665a04": "怨王將四種兵，具大威德，從城而出，迎然",
    "T03n0190_003:0665a05": "燈佛。",
    "T03n0190_003:0665a06": "佛本行集經受決定記品第二上",
    "T03n0190_003:0665a07": "「爾時，彼國雪山南面有一梵志，名曰珍寶，父",
    "T03n0190_003:0665a08": "母清淨婆羅門種，乃至先祖七世已來，不曾",
    "T03n0190_003:0665a09": "雜穢，無有人能輙敢譏毀。然其種姓皆為",
    "T03n0190_003:0665a10": "智者之所讚譽，又為其餘諸導師等之所恭",
    "T03n0190_003:0665a11": "敬，三種行具，能教一切毘陀之論，四種毘",
    "T03n0190_003:0665a12": "陀皆悉收盡。又闡陀論，字論，聲論，及可笑",
    "T03n0190_003:0665a13": "論，呪術之論，受記之論，世間相論，世間祭",
    "T03n0190_003:0665a14": "祀呪願之論，具足備有大丈夫相，自生善家。",
    "T03n0190_003:0665a15": "復有五百善姓家兒，為其弟子，圍繞供承。阿",
    "T03n0190_003:0665a16": "難當知！爾時，珍寶婆羅門者，現今彌勒菩薩",
    "T03n0190_003:0665a17": "是也。時，彼五百諸弟子等常從是師，讀誦祭",
    "T03n0190_003:0665a18": "祀呪術之法。時彼五百弟子之中，有一大姓",
    "T03n0190_003:0665a19": "婆羅門子，號名為雲，於彼眾中，而作上首，眾",
    "T03n0190_003:0665a20": "行具足，少小從師。時年十六，端政可憙，得",
    "T03n0190_003:0665a21": "善種生，父母清淨，乃至七世，無有穢濁，無能",
    "T03n0190_003:0665a22": "譏呵，其家種族，乃至具足大丈夫相，世間無",
    "T03n0190_003:0665a23": "比，身黃金色，頭髮亦然，其聲清淨，如梵天",
    "T03n0190_003:0665a24": "音。從彼珍寶仙人之邊，受誦呪術，捷利速疾，",
    "T03n0190_003:0665a25": "所得真正，一聞便領，語言辯了，字句分明。",
    "T03n0190_003:0665a26": "所有一切婆羅門家，種種呪術，工巧技能，",
    "T03n0190_003:0665a27": "皆悉洞解。解已語彼梵志師言：『大師和上！",
    "T03n0190_003:0665a28": "我今習學，已盡和上所有德術，意欲還家。』",
    "T03n0190_003:0665a29": "其和上心戀雲童子，不欲別離，即語之言：",
    "T03n0190_003:0665b01": "『汝摩那婆！我有一論，名為毘陀，乃是往昔諸",
    "T03n0190_003:0665b02": "仙所說，一切外道婆羅門等，未曾知聞，況復",
    "T03n0190_003:0665b03": "得見及以教他？』摩那婆言：『唯願和上，為我",
    "T03n0190_003:0665b04": "解說。』",
    "T03n0190_003:0665b05": "「時，彼梵志即復更教彼摩那婆祕要呪術。時，",
    "T03n0190_003:0665b06": "摩那婆亦悉受得，復更重白彼梵志言：『我",
    "T03n0190_003:0665b07": "今已得和上呪術方法盡解，復更何作？』梵",
    "T03n0190_003:0665b08": "志復告摩那婆言：『我婆羅門種姓相承，復有",
    "T03n0190_003:0665b09": "家法：若有弟子，從師學問，必須報恩，將諸財",
    "T03n0190_003:0665b10": "物以用布施。』摩那婆言：『和上為我解說家",
    "T03n0190_003:0665b11": "法，將何報恩？和上今心欲須何等？』梵志語",
    "T03n0190_003:0665b12": "言：『汝摩那婆！欲報我者，可將一好清淨傘",
    "T03n0190_003:0665b13": "蓋、革屣、金杖，金三叉木，金瓶，金鉢，上下舍勒，",
    "T03n0190_003:0665b14": "五百金錢，如是與我。』",
    "T03n0190_003:0665b15": "「爾時，童子白梵志言：『和上大師！我無如上所",
    "T03n0190_003:0665b16": "說之物可奉和上，請乞放我，四方求索，得",
    "T03n0190_003:0665b17": "即將來供養和上。』梵志報言：『汝若知時，當",
    "T03n0190_003:0665b18": "隨所去。』時雲童子，頂禮師足，圍繞三匝辭別",
    "T03n0190_003:0665b19": "而行。時雲童子，聞有一處，去此雪山五百",
    "T03n0190_003:0665b20": "由旬，其城名為輸羅波奢，時彼城內有一種",
    "T03n0190_003:0665b21": "姓大婆羅門，名祭祀德，居住彼城。彼婆羅門",
    "T03n0190_003:0665b22": "大富饒財，甚足資產。彼祭祀德大婆羅門，欲",
    "T03n0190_003:0665b23": "為六萬諸婆羅門，奉設一年無遮之會，備辦",
    "T03n0190_003:0665b24": "六萬布施之具，為一一人，人一傘蓋、一三叉",
    "T03n0190_003:0665b25": "木、革屣瓶鉢、上下舍勒，及錢物等，供身之",
    "T03n0190_003:0665b26": "具，皆悉備足。別為上座一婆羅門，造於金柄",
    "T03n0190_003:0665b27": "上妙傘蓋，最勝革屣，純金為杖，金三叉拒，",
    "T03n0190_003:0665b28": "金瓶金鉢，上下舍勒。價數各直百千兩金，五",
    "T03n0190_003:0665b29": "百金錢，一千牸牛，各并犢子，一牛一[(殼一)/牛]得",
    "T03n0190_003:0665c01": "一斗乳，其牛角上，皆以金裝。五百童女，皆",
    "T03n0190_003:0665c02": "珠瓔珞，莊嚴其身；其諸女中有一童女，名",
    "T03n0190_003:0665c03": "曰善技，最為上首，其般遮會年歲已滿，唯",
    "T03n0190_003:0665c04": "一日在。",
    "T03n0190_003:0665c05": "「時，雲童子從雪山下，安庠而至輸羅波城無",
    "T03n0190_003:0665c06": "遮會所。時彼六萬諸婆羅門，遙見童子，即發",
    "T03n0190_003:0665c07": "大聲唱言：『善哉！是處善造此般遮會，今梵天",
    "T03n0190_003:0665c08": "至，自來受此般遮布施。』時雲童子語彼六萬",
    "T03n0190_003:0665c09": "婆羅門言：『汝等莫喚我作梵天，我是於人，",
    "T03n0190_003:0665c10": "實非梵天。』婆羅門言：『汝是阿誰？』雲童子言：『汝",
    "T03n0190_003:0665c11": "可不聞，雪山南面，有一梵志，名曰珍寶，種種",
    "T03n0190_003:0665c12": "通達，教授門徒五百弟子，乃至如上次第所",
    "T03n0190_003:0665c13": "說。彼眾之中有一上足弟子，名雲，年始十",
    "T03n0190_003:0665c14": "六，智慧聰明，德術具足，與師無異，乃至其聲",
    "T03n0190_003:0665c15": "如梵天音。汝等聞不？』婆羅門等皆各答言：",
    "T03n0190_003:0665c16": "『聞。』雲童子言：『即此身是。』婆羅門眾既識知",
    "T03n0190_003:0665c17": "已，更復歡喜，發大聲言：『善哉善哉！善建立此",
    "T03n0190_003:0665c18": "無遮之會，得雲童子來受此供。』",
    "T03n0190_003:0665c19": "「時，祭祀德婆羅門女，善技之身，及諸童女，",
    "T03n0190_003:0665c20": "樓上遙望見雲童子端政少雙，見已喜歡，向",
    "T03n0190_003:0665c21": "四方禮諸天諸神，心自密念：『願此童子，論議",
    "T03n0190_003:0665c22": "第一，勝舊上座諸婆羅門，令我遠離此不善",
    "T03n0190_003:0665c23": "人，莫與如此不善之人共為夫婦。』時雲童子",
    "T03n0190_003:0665c24": "至於會所，圍繞三匝，繞三匝已，至於上座",
    "T03n0190_003:0665c25": "婆羅門前，美言慰喻問言：『仁者誦持何論？』時，",
    "T03n0190_003:0665c26": "此六萬諸婆羅門同聲共答雲童子言：『仁者",
    "T03n0190_003:0665c27": "莫問我此上座誦於何論。何以故？今此上座",
    "T03n0190_003:0665c28": "可是我家婆羅門法呪術諸論悉皆誦持。』雲",
    "T03n0190_003:0665c29": "童子言：『婆羅門輩！汝此上座，雖復誦念婆羅",
    "T03n0190_003:0666a01": "門家醫方技藝，但我師資婆羅門學，別自有",
    "T03n0190_003:0666a02": "法，要須相問，汝等有論名先有不？』時彼六萬",
    "T03n0190_003:0666a03": "婆羅門眾各共答言：『我等此名尚未曾聞，何",
    "T03n0190_003:0666a04": "況得有？何況得誦？』雲童子言：『我師法中，教",
    "T03n0190_003:0666a05": "我有此一毘陀論，名為先有，我亦誦得。』時彼",
    "T03n0190_003:0666a06": "大會婆羅門言：『請為解說，我等樂聞。』時雲童",
    "T03n0190_003:0666a07": "子，在於上座敷設處立，以梵音聲，誦彼先有",
    "T03n0190_003:0666a08": "毘陀之論。時會六萬婆羅門眾，歡喜踊躍，同",
    "T03n0190_003:0666a09": "聲唱言：『稱適我心，稱適我意，甚大歡喜。』告雲",
    "T03n0190_003:0666a10": "童子言：『汝摩那婆！今可為我作於上座，坐我",
    "T03n0190_003:0666a11": "座首，受我上座最勝之水，受我上座最初",
    "T03n0190_003:0666a12": "之食。』時雲童子推彼上座，令向下坐，即於",
    "T03n0190_003:0666a13": "勝座，承最初水，受於先食，食稱意食。食訖已",
    "T03n0190_003:0666a14": "後，隨其所須布施之具，依上座法，而為受",
    "T03n0190_003:0666a15": "之，其不須者，辭而不受。時祭祀德大婆羅門，",
    "T03n0190_003:0666a16": "心自念言：『我今建此無遮之會，不依聖法，所",
    "T03n0190_003:0666a17": "有一切布施之物，不依聖教。何以故？此會達",
    "T03n0190_003:0666a18": "嚫所有一切布施之物，為雲童子不領我意",
    "T03n0190_003:0666a19": "具足而受。』",
    "T03n0190_003:0666a20": "「時，祭祀德大婆羅門，長跪諮白雲童子言：『大",
    "T03n0190_003:0666a21": "德童子！汝可受此我之布施一切之物，莫令",
    "T03n0190_003:0666a22": "我會施不具足。』時雲童子，語祭祀德婆羅門",
    "T03n0190_003:0666a23": "言：『大婆羅門！汝善布施，眾事具足，非是不",
    "T03n0190_003:0666a24": "善，此無遮會無有闕少，唯我須者，我今受",
    "T03n0190_003:0666a25": "之，所不須者，徒取無益。』時彼上座舊婆羅門",
    "T03n0190_003:0666a26": "心生此念：『我久時乞願得如是布施之具，決",
    "T03n0190_003:0666a27": "望先取，云何今者為此幼歲摩那婆來，推我",
    "T03n0190_003:0666a28": "向下，奪我利養？若我生來所有一切持戒",
    "T03n0190_003:0666a29": "精進苦行果報，是果報緣，生生世世，共此童",
    "T03n0190_003:0666b01": "子相會集處，為其奪我利養之事，報此怨",
    "T03n0190_003:0666b02": "讎，終不相捨。』阿難當知！爾時，雲童子者，我",
    "T03n0190_003:0666b03": "身是也；祭祀德者，現今檀陀波尼是也；時彼",
    "T03n0190_003:0666b04": "上座婆羅門者，即今提婆達多是也。阿難！以",
    "T03n0190_003:0666b05": "是因緣，提婆達多愚癡之人，往昔共我，世世",
    "T03n0190_003:0666b06": "生生，恒作怨讎，不相捨離。",
    "T03n0190_003:0666b07": "「時，雲童子將其所得種種施物，欲向雪山以",
    "T03n0190_003:0666b08": "奉梵志，經諸聚落村邑國城，或住或行，如是",
    "T03n0190_003:0666b09": "觀看，於後漸漸至蓮花城。入彼城內，見城莊",
    "T03n0190_003:0666b10": "嚴，殊特妙好，不可思議，如上所說，即生是",
    "T03n0190_003:0666b11": "念：『何故今者此蓮花城，如是莊嚴不可思議？",
    "T03n0190_003:0666b12": "或當有人欲於此城作無遮會，或復祭祀諸",
    "T03n0190_003:0666b13": "星宿天，或作吉祥，或作福業，或是時節婆羅",
    "T03n0190_003:0666b14": "門會，或當是此城內人民，聞我名聲，多解多",
    "T03n0190_003:0666b15": "知，謂言我來於此，欲共諸婆羅門，問難論",
    "T03n0190_003:0666b16": "義，而復無有一人念我，或復恭敬禮拜於我？』",
    "T03n0190_003:0666b17": "時我即問彼一人言：『仁者！此城何故莊嚴如",
    "T03n0190_003:0666b18": "是微妙？』",
    "T03n0190_003:0666b19": "「爾時，彼人即報我言：『大智童子！汝可不聞，",
    "T03n0190_003:0666b20": "然燈世尊、多陀阿伽度、阿羅呵、三藐三佛陀，",
    "T03n0190_003:0666b21": "不久欲來此蓮華城，說法教化。為是事故，我",
    "T03n0190_003:0666b22": "王降怨，約令人民，各使莊嚴。時諸人等，欲",
    "T03n0190_003:0666b23": "造福業，布設如是種種雜飾，擬欲供養然燈",
    "T03n0190_003:0666b24": "如來。』阿難！我時生念：『如我法中，有此言說，",
    "T03n0190_003:0666b25": "若人具足三十二相，彼人即有二種果報：若",
    "T03n0190_003:0666b26": "在家者，必定得作轉輪聖王；若捨出家，修學",
    "T03n0190_003:0666b27": "聖道，必定當得阿耨多羅三藐三菩提，名稱",
    "T03n0190_003:0666b28": "遠聞，威德自在。此是無疑。』阿難！我於爾時，更",
    "T03n0190_003:0666b29": "生是念：『我今先應向此停住，供養禮拜然燈",
    "T03n0190_003:0666c01": "世尊，求於未來阿耨多羅三藐三菩提，然後",
    "T03n0190_003:0666c02": "別報梵志師恩。』我又生念：『將何等物，供養於",
    "T03n0190_003:0666c03": "佛？以何事業，種諸善根？』爾時，我心作是思",
    "T03n0190_003:0666c04": "惟：『諸佛世尊，不尚錢財以為供養，唯法供養，",
    "T03n0190_003:0666c05": "聖所稱譽。我未有法義無空見，今可買覓上",
    "T03n0190_003:0666c06": "妙好華，持以奉獻，願未來世得作於佛。』我時",
    "T03n0190_003:0666c07": "即至一鬘師家，語彼人言：『仁者可賣此花",
    "T03n0190_003:0666c08": "與我？』爾時，彼人報於我言：『仁者童子！汝",
    "T03n0190_003:0666c09": "可不聞？降怨大王出勅告下，所有華鬘悉不",
    "T03n0190_003:0666c10": "聽賣與於他人。何以故？王欲自取持供養佛。』",
    "T03n0190_003:0666c11": "我聞彼人如是語已，復更至於餘鬘師店，求",
    "T03n0190_003:0666c12": "索華買，彼還答我如前不異。如是處處買華",
    "T03n0190_003:0666c13": "不得，於街巷裏，私竊訪求，見一青衣取水",
    "T03n0190_003:0666c14": "婢子，名曰賢者，密將七莖優鉢羅華，內於瓶",
    "T03n0190_003:0666c15": "中，從前而來。我見彼已，心生歡喜，即語之",
    "T03n0190_003:0666c16": "言：『汝將此華，欲作何事？我今與汝五百金錢，",
    "T03n0190_003:0666c17": "汝可與我瓶內七莖優鉢羅華。』彼女復言：『仁",
    "T03n0190_003:0666c18": "者童子，汝可不聞？然燈世尊、多陀阿伽度、阿",
    "T03n0190_003:0666c19": "羅訶、三藐三佛陀，今欲入城受此地主降怨",
    "T03n0190_003:0666c20": "王請。王於佛所，生尊重心，復欲建立諸功德",
    "T03n0190_003:0666c21": "故，宣令國內十二由旬，所有香油華鬘之屬，",
    "T03n0190_003:0666c22": "不聽一人私竊盜賣，若有賣者，唯王得買自",
    "T03n0190_003:0666c23": "將供養。以我比舍有一鬘師，名曰怨讐，彼有",
    "T03n0190_003:0666c24": "一女，私從我邊取五百錢，即盜與我此七莖",
    "T03n0190_003:0666c25": "華。我既違禁，得於此華，自欲供養然燈世",
    "T03n0190_003:0666c26": "尊、多陀阿伽度、阿羅呵、三藐三佛陀，實不可",
    "T03n0190_003:0666c27": "得。』時我復更語彼女言：『善女所說因緣，我今",
    "T03n0190_003:0666c28": "已知。汝可取我五百金錢，與我五莖優鉢羅",
    "T03n0190_003:0666c29": "華，兩莖還汝。』爾時，彼女即答我言：『仁者童子！",
    "T03n0190_003:0667a01": "汝取此華，欲作何用？』我時報言：『如來出世，難",
    "T03n0190_003:0667a02": "見難逢，今既遭遇，欲買此華上然燈如來、多",
    "T03n0190_003:0667a03": "陀阿伽度、阿羅呵、三藐三佛陀，種諸善根，為",
    "T03n0190_003:0667a04": "未來世求於阿耨多羅三藐三菩提。』爾時，彼",
    "T03n0190_003:0667a05": "女復語我言：『我觀童子，內外形容，身心勇猛",
    "T03n0190_003:0667a06": "愛法精進，汝必當得阿耨多羅三藐三菩提。",
    "T03n0190_003:0667a07": "摩那婆！汝若許我未得聖道，於其中間，生生",
    "T03n0190_003:0667a08": "世世，為汝作妻；若汝得道，我當剃除出家學",
    "T03n0190_003:0667a09": "道，求阿羅漢，為汝弟子，修沙門行。若如是",
    "T03n0190_003:0667a10": "者，我今與汝此五莖華，不者不與。』我時復更",
    "T03n0190_003:0667a11": "語彼女言：『善女！我今此身是婆羅門，種姓清",
    "T03n0190_003:0667a12": "淨，通達四種毘陀之論，我毘陀中作如是說：",
    "T03n0190_003:0667a13": "「若人欲求阿耨多羅三藐三菩提，行菩薩行，",
    "T03n0190_003:0667a14": "彼人應於一切眾生，生憐愍心、安樂之心，所",
    "T03n0190_003:0667a15": "來求者不應悋惜，乃至身命亦須施人，況復",
    "T03n0190_003:0667a16": "所愛婦兒妻子，及餘財物，不得慳貪。善女！我",
    "T03n0190_003:0667a17": "今發願求於菩提，為欲安樂諸眾生故，憐愍",
    "T03n0190_003:0667a18": "救濟一切眾生，或有人來索我妻子，我以布",
    "T03n0190_003:0667a19": "施，汝愛戀心若作障礙，則我割捨心願不成，",
    "T03n0190_003:0667a20": "復於汝邊，得無量罪。汝若作願，能於彼時，一",
    "T03n0190_003:0667a21": "切所有資財寶物，我布施時不作難者，我當",
    "T03n0190_003:0667a22": "許汝為我作妻。」』爾時，彼女即語我言：『摩那婆！",
    "T03n0190_003:0667a23": "假使有人，來向汝邊，乞我身者，我亦不生慳",
    "T03n0190_003:0667a24": "貪之心，況復男女及餘財物？』我語彼女：『必能",
    "T03n0190_003:0667a25": "如是，如汝所願，許當來世與我作妻。』是時彼",
    "T03n0190_003:0667a26": "女從我邊受五百金錢，即授五莖優鉢羅華，",
    "T03n0190_003:0667a27": "持以與我；『其餘兩莖，為我布施，與汝同作未",
    "T03n0190_003:0667a28": "來因緣。』復語我言：『汝欲種植善根之處，將此",
    "T03n0190_003:0667a29": "二華散於其上，當願共汝生生同處莫相捨",
    "T03n0190_003:0667b01": "離。』「時然燈佛、多陀阿伽度、阿羅訶、三藐三佛",
    "T03n0190_003:0667b02": "陀，從外來入蓮華城中。我時齎此七莖蓮花，",
    "T03n0190_003:0667b03": "遙見佛來，漸漸至近，覩彼佛身，端政可憙，",
    "T03n0190_003:0667b04": "清淨光明，照耀於世，調伏諸根，其心寂定，安",
    "T03n0190_003:0667b05": "住不動，六根澄靜若琉璃池，進止威儀猶",
    "T03n0190_003:0667b06": "如象王。復有無量百千萬億諸天大眾，前後",
    "T03n0190_003:0667b07": "圍繞，各散無量天諸雜華，及天無量栴檀末",
    "T03n0190_003:0667b08": "香，優鉢羅華、波頭摩花、拘勿頭花、分陀利",
    "T03n0190_003:0667b09": "花，於然燈佛、多陀阿伽度、阿羅訶、三藐三佛",
    "T03n0190_003:0667b10": "陀上尊重供養。時降怨王備從羽儀四種兵",
    "T03n0190_003:0667b11": "眾，出彼城門，迎然燈佛。爾時，彼處聚集無量",
    "T03n0190_003:0667b12": "無邊異類人及非人、天龍八部諸鬼神等，所",
    "T03n0190_003:0667b13": "將香末種種雜花，以散佛上，無有一華墮落",
    "T03n0190_003:0667b14": "於地，並在然燈如來頂上虛空之中，成大寶",
    "T03n0190_003:0667b15": "蓋，佛行隨行，佛住隨住，我時見彼然燈如來，",
    "T03n0190_003:0667b16": "生信敬心，生殷重心，生敬心已，將此七莖優",
    "T03n0190_003:0667b17": "鉢羅花，散於佛上，發此願言：『若我來世得作",
    "T03n0190_003:0667b18": "佛時，如今然燈如來得法，及於大眾無有異",
    "T03n0190_003:0667b19": "者，所散之華，住虛空中，花葉向下，花莖向",
    "T03n0190_003:0667b20": "上，當佛頂上，成於華蓋，隨佛行住。』我見如",
    "T03n0190_003:0667b21": "是神通德力，倍復生於信敬之心。",
    "T03n0190_003:0667b22": "「阿難！時彼無量無邊人眾，各將無價妙好衣",
    "T03n0190_003:0667b23": "裳，布於道上，所謂微細迦尸迦衣，細白[疊*毛]",
    "T03n0190_003:0667b24": "衣，細芻摩衣，微妙細軟拘周摩衣，及妙繒綵",
    "T03n0190_003:0667b25": "憍奢耶被，為欲供養然燈佛故，覆地令滿。",
    "T03n0190_003:0667b26": "阿難！我於是時，見彼無量無邊人眾，將無價",
    "T03n0190_003:0667b27": "衣悉皆覆地。時，我身上唯一鹿皮，我將鹿皮",
    "T03n0190_003:0667b28": "布於地上，而我鹿皮覆地之處，為彼人眾惡",
    "T03n0190_003:0667b29": "罵瞋嫌，抴我鹿皮遠擲他處。我生此念：『嗚呼！",
    "T03n0190_003:0667c01": "世尊然燈如來！可不憐愍慈念我耶？』生此念",
    "T03n0190_003:0667c02": "已，佛知我心，憐愍我故。",
    "T03n0190_003:0667c03": "「時然燈佛以神通力，變一方地，如稀土泥。時",
    "T03n0190_003:0667c04": "彼人眾見此路泥，各各避行，無有一人入於",
    "T03n0190_003:0667c05": "泥者。我時行見速往泥所，見彼泥已，即生此",
    "T03n0190_003:0667c06": "念：『如是世尊！云何令踐此泥中行？若泥中行",
    "T03n0190_003:0667c07": "泥污佛脚，我今乃可將臭肉身於此泥上作",
    "T03n0190_003:0667c08": "大橋梁，令佛世尊履我身過。』我時即鋪所有",
    "T03n0190_003:0667c09": "鹿皮，解髮布散，覆面而伏，為佛作橋，一切",
    "T03n0190_003:0667c10": "人民未得踐過，唯佛最初蹈我髮上，如是供",
    "T03n0190_003:0667c11": "養然燈佛、多陀阿伽度、阿羅呵、三藐三佛陀",
    "T03n0190_003:0667c12": "故。復生是念：『願此然燈如來世尊，及聲聞眾，",
    "T03n0190_003:0667c13": "足蹈我身及頭髮上，渡於此泥。』復發此願：『願",
    "T03n0190_003:0667c14": "未來世得作佛時，如今然燈如來無異，如是",
    "T03n0190_003:0667c15": "威德，如是勢力，作天人師。又願我今盡此身",
    "T03n0190_003:0667c16": "命，若然燈佛不授我記，我終不起於此泥中。』",
    "T03n0190_003:0667c17": "當是童子布身髮時，是時大地六種震動，所",
    "T03n0190_003:0667c18": "謂東涌西沒，西涌東沒，南涌北沒，北涌",
    "T03n0190_003:0667c19": "南沒，中涌邊沒，邊涌中沒。",
    "T03n0190_003:0667c20": "佛本行集經卷第三"
}