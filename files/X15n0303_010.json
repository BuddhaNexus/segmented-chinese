{
    "X15n0303_010:0539a01": "楞嚴說通卷之十",
    "X15n0303_010:0539a02": "巴縣居士非眼劉道開纂述",
    "X15n0303_010:0539a03": "成都沙門離指方　示鑒訂",
    "X15n0303_010:0539a04": "阿難。彼善男子。修三摩地。想陰盡者。是人平常。夢想",
    "X15n0303_010:0539a05": "消滅。寤寐恒一。覺明虗靜。猶如晴空。無復粗重前塵",
    "X15n0303_010:0539a06": "影事。觀諸世間大地山河。如鏡鑑明。來無所粘。過無",
    "X15n0303_010:0539a07": "踪迹。虗受照應。了罔(無也)陳習。惟一精真。生滅根元。從",
    "X15n0303_010:0539a08": "此披露。見諸十方十二眾生。畢殫其類。雖未通其各",
    "X15n0303_010:0539a09": "命由緒。見同生基。(環師謂。由緒為識陰。而生基為行陰見二陰深淺之殊。圓師謂。各命",
    "X15n0303_010:0539a10": "為別相。同生為總相。定二陰細粗之別。皆宜深玩之也)猶如野馬(田間游氣春晴伏地。可見",
    "X15n0303_010:0539a11": "狀如水而光如燄。渴鹿認以為水。而實非水。即陽燄也)熠熠清擾。為浮根塵(浮根",
    "X15n0303_010:0539a12": "四塵謂肉身也)究竟樞穴。(門簨曰樞。門臼曰穴。皆動轉之要處)此則名為行陰",
    "X15n0303_010:0539a13": "區宇。若此清擾。熠熠元性。性入元澄。一澄元習。如波",
    "X15n0303_010:0539a14": "瀾滅化為澄水。名行陰盡。是人則能超眾生濁。觀其",
    "X15n0303_010:0539a15": "所由。幽陰妄想。以為其本。",
    "X15n0303_010:0539a16": "此敘行陰始終之相也。阿難。彼善男子。修三摩地。",
    "X15n0303_010:0539a17": "從前十種。若俱透過。或終始不起愛求。或魔來便",
    "X15n0303_010:0539a18": "能先覺。如是久久。想陰自有盡時。凡人寐中有夢。",
    "X15n0303_010:0539a19": "寤中有想。夢乃寐中之想。想乃寤中之夢。皆獨頭",
    "X15n0303_010:0539a20": "意識所為。想陰之體相也。若想陰盡者。是人平常",
    "X15n0303_010:0539a21": "夢想皆滅。由寐無夢而寤無想。故寤寐一如。而性",
    "X15n0303_010:0539a22": "覺玅明。虗靜不動。正如晴明太虗。纖雲盡淨。逈無",
    "X15n0303_010:0539a23": "所有也。且粗重塵影。即是法塵。全依想陰為體。今",
    "X15n0303_010:0539a24": "想陰既盡。塵無所依。故無復粗重前塵影事。而意",
    "X15n0303_010:0539b01": "識轉成玅觀察智矣。於是觀諸世間大地山河。直",
    "X15n0303_010:0539b02": "如鏡之照像。像來無粘。像過無跡。但虗受照應而",
    "X15n0303_010:0539b03": "已。夫浮想擾心。誠宿積難除之習氣。所謂陳習也。",
    "X15n0303_010:0539b04": "今虗受照應。則已了無陳習。惟一覺明精真之體。",
    "X15n0303_010:0539b05": "湛然獨存。此皆想盡之相也。彼三界眾生。所以生",
    "X15n0303_010:0539b06": "滅無停者。其根元皆是行陰所遷。前三陰未破。則",
    "X15n0303_010:0539b07": "此根元終不可見。今前三盡除。第四自現。故生滅",
    "X15n0303_010:0539b08": "根元。從此披露。由見此根本。故能盡見十二類生。",
    "X15n0303_010:0539b09": "皆由此而生生滅滅也。雖未曾知十二類生各各",
    "X15n0303_010:0539b10": "受命之由緒。而十二類同生之基。已見其肇。若陽",
    "X15n0303_010:0539b11": "燄光明。閃爍不定。熠熠然幽清擾動。為浮根四塵",
    "X15n0303_010:0539b12": "動轉遷謝之樞穴。此熠熠清擾。正行陰之相。故名",
    "X15n0303_010:0539b13": "行陰區宇。喻之於水。想陰如大浪。行陰如細浪。識",
    "X15n0303_010:0539b14": "陰如無浪流水。真覺性體。如湛然不動之水。故行",
    "X15n0303_010:0539b15": "陰為分段根元。識陰為變易根元也。是則惟一精",
    "X15n0303_010:0539b16": "真。亦縱而許之。豈真精真也哉。行陰未盡之相如",
    "X15n0303_010:0539b17": "此。若行人將此清擾熠熠之元性。反入於元澄之",
    "X15n0303_010:0539b18": "體。收細浪之行水。歸無浪之識海。而一澄元習。永",
    "X15n0303_010:0539b19": "絕行陰之重習。如波化為水。更不再起。此即行陰",
    "X15n0303_010:0539b20": "已盡之相。亦是轉第七識為平等性智時也。如是",
    "X15n0303_010:0539b21": "之人。則能超眾生濁。葢生滅不停。業識常遷。名眾",
    "X15n0303_010:0539b22": "生濁。此濁本乎行陰。故行陰盡而超之也。觀其所",
    "X15n0303_010:0539b23": "由。幽隱妄想以為其本。葢行陰密移。皆是幽隱細",
    "X15n0303_010:0539b24": "相。非若前三瀑流之粗。故知其本於幽隱妄想也。",
    "X15n0303_010:0539c01": "行陰將盡未盡之間。而十計生矣。",
    "X15n0303_010:0539c02": "阿難當知。是得正知(不遭邪慮。方得正知。破後二陰。名徧知矣)奢摩他中",
    "X15n0303_010:0539c03": "(即圓定發明也)諸善男子。凝(不動也。即始終不起愛求)明(不迷也。即魔來先覺)正(雙承",
    "X15n0303_010:0539c04": "不動不迷。而頭正尾正也)心。(用心如此)十類天魔。不得其便。(以上想陰盡也)方",
    "X15n0303_010:0539c05": "得精研(此下行陰現也)窮生類本。於本類中。生元露者。觀彼",
    "X15n0303_010:0539c06": "幽。(隱密難見曰幽擾)清(微波輕動曰清擾)圓(十二同基曰圓擾)擾動元。於圓",
    "X15n0303_010:0539c07": "元中(圓元勒成行名)起計度者。是人墜入二無因論。(先世外道修心",
    "X15n0303_010:0539c08": "邪解所立違理背正之惡見。今現之解適與之同故。即墮彼論中。如後車蹈前車之故轍。同墮一坑塹也)。",
    "X15n0303_010:0539c09": "此下明行現十計而此先明計無因也。阿難。當知",
    "X15n0303_010:0539c10": "是得(云云)其便。良以想破之後。天魔無可奈何。不",
    "X15n0303_010:0539c11": "復更至。方得加功用行。精研窮究十二類生之根",
    "X15n0303_010:0539c12": "本。故十二類生根元。方得披露。元即行陰也。露則",
    "X15n0303_010:0539c13": "顯見矣。於是觀彼幽清之相。皆以圓擾動元。然雖",
    "X15n0303_010:0539c14": "觀察動元。實未曾識得藏識種子。喻觀水者。只見",
    "X15n0303_010:0539c15": "細浪之水。而未覩無浪之水。乃於圓元中。忽起異",
    "X15n0303_010:0539c16": "計。是人必墜入外道二種無因論矣。",
    "X15n0303_010:0539c17": "一者。是人見本無因。何以故。是人既得生機全破。(生機",
    "X15n0303_010:0539c18": "發動之本。即指行陰破乃顯意非盡也)乘於眼根八百功德。見八萬劫",
    "X15n0303_010:0539c19": "所有眾生業流灣環死此生彼。秪見眾生輪迴其處。",
    "X15n0303_010:0539c20": "八萬劫外。冥無所觀。便作是解。此等世間十方眾生。",
    "X15n0303_010:0539c21": "八萬劫來。無因自有。由此計度。亡正徧知。墮落外道。",
    "X15n0303_010:0539c22": "惑菩提性。",
    "X15n0303_010:0539c23": "何謂二種無因。一者是人見前際無因。何以故。是",
    "X15n0303_010:0539c24": "人既得行陰披露。乘此定中眼根全分功德。徹見",
    "X15n0303_010:0540a01": "過去八萬劫中。諸類眾生。逐業流浪。死此生彼。灣",
    "X15n0303_010:0540a02": "環不斷。而八萬劫前。冥然無覩。妄計冥無所覩處",
    "X15n0303_010:0540a03": "為冥諦。為自然。為渾沌。不知己之見量有限。而便",
    "X15n0303_010:0540a04": "作是解。謂一切眾生。皆八萬劫前無因而有。由此",
    "X15n0303_010:0540a05": "計度。邪計而非正知。不了業道無始而非徧知。所",
    "X15n0303_010:0540a06": "謂依舊認賊為子。墮外道之邪覺。而迷菩提之正",
    "X15n0303_010:0540a07": "覺矣。二無因論。此其一。",
    "X15n0303_010:0540a08": "二者。是人見末無因。何以故。是人於生。既見其根。知",
    "X15n0303_010:0540a09": "人生人。悟鳥生鳥。烏從來黑。鵠從來白。人天本竪。畜",
    "X15n0303_010:0540a10": "生本橫。白非洗成。黑非染造。從八萬劫。無復改移。(此猶",
    "X15n0303_010:0540a11": "是詳推過去。下方是倒定未來也)今盡此形(盡未來也)亦復如是。(決定其皆不改",
    "X15n0303_010:0540a12": "移也)而我本來不見菩提。(元不見其從菩提性起)云何更有成菩",
    "X15n0303_010:0540a13": "提事。當知今日一切物象。皆本(岳師云本字當是末字)無因。由",
    "X15n0303_010:0540a14": "此計度。失正徧知。墮落外道。惑菩提性。",
    "X15n0303_010:0540a15": "二者是人見後際無因。何以故。是人於劫內類生。",
    "X15n0303_010:0540a16": "既見其根於劫外無因。則知生人生物。皆以無因",
    "X15n0303_010:0540a17": "為類生元本。且如烏非黑耶。鵠非白耶。人天非竪",
    "X15n0303_010:0540a18": "耶。畜生非橫耶。而白豈待於洗成。黑豈由於染造。",
    "X15n0303_010:0540a19": "皆是自然而然。皆本無因。自八萬劫以來。此理未",
    "X15n0303_010:0540a20": "甞改移。過去如此。則未來可知。然則自今以往。盡",
    "X15n0303_010:0540a21": "未來際。此理不移。亦復如是。且我於過去。元不見",
    "X15n0303_010:0540a22": "十二類生。從菩提性起也。云何後來。又有從菩提",
    "X15n0303_010:0540a23": "性起之事乎。是故當知一切物象。皆末無因也。八",
    "X15n0303_010:0540a24": "萬劫盡。終成斷滅。無因無果。返於冥初而已。由此",
    "X15n0303_010:0540b01": "計度。亡失正徧知。全落外道。迷菩提性。二無因論。",
    "X15n0303_010:0540b02": "此又其一。○二種無因。皆由未見識陰。不能別見",
    "X15n0303_010:0540b03": "各命由緒。但是總相。見於多分眾生。輙起斯計。如",
    "X15n0303_010:0540b04": "人總觀閙市。但見人行。不見坐立。遂計行者是人。",
    "X15n0303_010:0540b05": "而坐立者非人也。若四果羅漢行開識現。便能別",
    "X15n0303_010:0540b06": "見各命由緒。終不執於自然矣。○舊解無復改移。",
    "X15n0303_010:0540b07": "謂人物皆長時難變。玩文意。但重無因。何故又添",
    "X15n0303_010:0540b08": "不變。故知無復改移。但謂此無因自然之理。歷久",
    "X15n0303_010:0540b09": "而不移也。學者詳之。",
    "X15n0303_010:0540b10": "是則名為第一外道立無因論。",
    "X15n0303_010:0540b11": "二種無因。皆先世外道所立。違理背正之論。奈何",
    "X15n0303_010:0540b12": "行陰將開之時。而妄計墮此也哉。○由彼不達善",
    "X15n0303_010:0540b13": "惡循業發現。妄計八萬劫前。自然而有。八萬劫後。",
    "X15n0303_010:0540b14": "自然而無。成斷滅論。邪見中攝也。○賀云。西域外",
    "X15n0303_010:0540b15": "道。自有一種無因論師。今此行人。忽墮其中。非謂",
    "X15n0303_010:0540b16": "此人自立無因論也。",
    "X15n0303_010:0540b17": "阿難。是三摩中諸善男子。凝明正心。魔不得便。窮生",
    "X15n0303_010:0540b18": "類本。觀彼幽清常擾動元。於圓常中。起計度者。是人",
    "X15n0303_010:0540b19": "墜入四徧常論。",
    "X15n0303_010:0540b20": "此明第二計徧常也。阿難。是三摩中(云云)常擾動",
    "X15n0303_010:0540b21": "元。雖然窮至行陰。尚猶被覆。而未見其幽隱遷流。",
    "X15n0303_010:0540b22": "於未徧未常者。早計徧常。是人則墜入外道四徧",
    "X15n0303_010:0540b23": "常論。○四種雖皆不離行陰起計。而前三皆兼窮",
    "X15n0303_010:0540b24": "他法。且以法之廣狹。而分劫之多少。惟第四則無",
    "X15n0303_010:0540c01": "所兼。而亦不言劫量。此其別也。長水曰行陰生滅。",
    "X15n0303_010:0540c02": "相續不失。故名常。而所計四種。徧一切法。故名圓",
    "X15n0303_010:0540c03": "溫陵曰。徧即圓也。故此標名徧常。而後結名圓常。",
    "X15n0303_010:0540c04": "一者。是人窮心境性。二處無因。修習能知二萬劫中",
    "X15n0303_010:0540c05": "十方眾生。所有生滅。咸皆循環。不曾散失。計以為常。",
    "X15n0303_010:0540c06": "何謂四徧常論。一者是人想破行現。乘此心開。遂",
    "X15n0303_010:0540c07": "以窮研內心外境。本元自何而起。則見心境二處。",
    "X15n0303_010:0540c08": "皆起於無因。然所窮之法。粗略而狹。故其見量有",
    "X15n0303_010:0540c09": "限。即窮心境之修習。窮至二萬劫外。冥無知見。但",
    "X15n0303_010:0540c10": "能知此二萬劫中。所有眾生。生滅循環。不曾散失。",
    "X15n0303_010:0540c11": "故不計劫外無因為斷滅。唯計劫內相續為徧常。",
    "X15n0303_010:0540c12": "所以異乎前計。而為第一徧常論也。",
    "X15n0303_010:0540c13": "二者。是人窮四大元。四性常住。修習能知四萬劫中",
    "X15n0303_010:0540c14": "十方眾生。所有生滅。咸皆體恒。不曾散失。計以為常。",
    "X15n0303_010:0540c15": "二者。是人想破行現。乘此心開。見萬法皆從四大",
    "X15n0303_010:0540c16": "和合而成。故作意窮之。究極本元。則見四大種性。",
    "X15n0303_010:0540c17": "本來常住。依此修習。遂能洞照四萬劫中眾生雖",
    "X15n0303_010:0540c18": "有生滅。而四大之體常恒。元來不曾散失。則又計",
    "X15n0303_010:0540c19": "以為常。惟所窮之法。稍為詳廣。故其照劫數倍於",
    "X15n0303_010:0540c20": "前。而為第二徧常論也。",
    "X15n0303_010:0540c21": "三者。是人窮盡六根末那執受心意識中本元由處。",
    "X15n0303_010:0540c22": "性常恒故。修習能知八萬劫中一切眾生。循環不失。",
    "X15n0303_010:0540c23": "本來常住。計以為常。",
    "X15n0303_010:0540c24": "三者。是人乘心開後。窮究眼耳鼻舌身意之六識。",
    "X15n0303_010:0541a01": "及末那七識。執受八識。將此八識之心。七識之意。",
    "X15n0303_010:0541a02": "六識之意識。其中本元由處。悉窮盡之。不知彼尚",
    "X15n0303_010:0541a03": "為行所覆。所謂本元由處。亦但行陰而止耳。限於",
    "X15n0303_010:0541a04": "七。而未至於八也。乃遂妄謂真常。依此修習。能觀",
    "X15n0303_010:0541a05": "八萬劫中。一切眾生。死此生彼。本性常住。良由六",
    "X15n0303_010:0541a06": "八二識。皆以第七為生滅根元。故即計此生滅根",
    "X15n0303_010:0541a07": "元為常住性。如見細流。謂之止水。尚未望見八識",
    "X15n0303_010:0541a08": "真常流注。況菩提玅性乎。所謂無量劫來生死本。",
    "X15n0303_010:0541a09": "痴人喚作本來人也。特以所窮八識法門。深廣詳",
    "X15n0303_010:0541a10": "切。倍前四大。故所知劫數。亦倍前人。而為第三徧",
    "X15n0303_010:0541a11": "常論也。○問。行陰未開。豈能頓窮八識。答。八識但",
    "X15n0303_010:0541a12": "是此人乘心開後所用進修法門。徹固未徹。窮乃",
    "X15n0303_010:0541a13": "許窮。例如聲聞窮四諦法。但盡生滅。豈能徹無作",
    "X15n0303_010:0541a14": "底也。",
    "X15n0303_010:0541a15": "四者。是人既盡想元。生理更無流止運轉。生滅想心。",
    "X15n0303_010:0541a16": "今已永滅。理中自然。成不生滅。因心所度。計以為常。",
    "X15n0303_010:0541a17": "四者。是人既盡想元。想陰更無再生之理。遂謂此",
    "X15n0303_010:0541a18": "流止運轉。種種生滅。皆屬想心。今已永滅。則不生",
    "X15n0303_010:0541a19": "不滅之理。自然屬行。不復研窮觀察。便計為常。比",
    "X15n0303_010:0541a20": "之第一。尚為淺劣。何況二三。故不復立能知之劫",
    "X15n0303_010:0541a21": "量。度其所知。必不逮於二萬劫矣。此為第四徧常",
    "X15n0303_010:0541a22": "論也。○溫陵謂生理為行陰。則更無二字說不去",
    "X15n0303_010:0541a23": "矣。若行陰更無。又何有下之妄計耶。",
    "X15n0303_010:0541a24": "由此計常。亡正徧知。墮落外道。惑菩提性。是則名為",
    "X15n0303_010:0541b01": "第二外道立圓常論。",
    "X15n0303_010:0541b02": "由此計常之故。非徧圓而計徧圓。非真常而計真",
    "X15n0303_010:0541b03": "常。故墮邪覺而失正覺。是則名為第二外道立圓",
    "X15n0303_010:0541b04": "常論。奈何行陰將開之時。而妄計墮此也哉。○此",
    "X15n0303_010:0541b05": "四皆計生滅為圓常。在邊見中攝也。○首楞嚴定。",
    "X15n0303_010:0541b06": "頓窮八識。今於想陰盡處。不了行陰微細生滅。妄",
    "X15n0303_010:0541b07": "認為常。豈頓窮哉。若了八識。何得異計。",
    "X15n0303_010:0541b08": "又三摩中諸善男子。堅凝正心。(易一堅字。較勝於前)魔不得便。",
    "X15n0303_010:0541b09": "窮生類本。觀彼幽清常擾動元。於自他中。起計度者。",
    "X15n0303_010:0541b10": "是人墜入四顛倒見一分無常一分常論。",
    "X15n0303_010:0541b11": "此明第三雙計常與無常也。又三摩中。諸善男子。",
    "X15n0303_010:0541b12": "當想盡行現之後。於自而己身。他而眾生國土中。",
    "X15n0303_010:0541b13": "起邪妄分別者。是人墜入外道四種顛倒邪見。一",
    "X15n0303_010:0541b14": "分無常。一分常論。葢平等性中。本無自他。而妄計",
    "X15n0303_010:0541b15": "自他。中道了義。本無偏執。而妄執兩邊。且首楞嚴",
    "X15n0303_010:0541b16": "王。一切事究竟堅固。方為正覺。今乃常與無常分",
    "X15n0303_010:0541b17": "計之。故成顛倒見也。",
    "X15n0303_010:0541b18": "一者。是人觀玅明心。徧十方界。湛然以為究竟神我。",
    "X15n0303_010:0541b19": "(外道二十五諦中。名為主諦。謂一切法皆是我所悉以此神為主也)從是則計我徧十",
    "X15n0303_010:0541b20": "方凝明不動。一切眾生。於我心中。自生自死。則我心",
    "X15n0303_010:0541b21": "性。名之為常。彼生滅中。真無常性。",
    "X15n0303_010:0541b22": "何謂常無常論。一者。是人觀此玅明之心。周徧十",
    "X15n0303_010:0541b23": "方。湛然澄徹。量同虗空。以為一切法。皆以此神為",
    "X15n0303_010:0541b24": "主。謂之究竟神我。從是起計。我心徧於十方。凝明",
    "X15n0303_010:0541c01": "不動。而凡一切眾生。皆自生自死於我心中者也。",
    "X15n0303_010:0541c02": "心無生滅。豈非常乎。眾生生滅。豈非無常乎。無生",
    "X15n0303_010:0541c03": "滅之心。即自是常也。有生死之眾生。即他是無常",
    "X15n0303_010:0541c04": "也。此一顛倒見也。",
    "X15n0303_010:0541c05": "二者。是人不觀其心。徧觀十方恒沙國土。見劫壞處。",
    "X15n0303_010:0541c06": "名為究竟無常種性。劫不壞處。名究竟常。",
    "X15n0303_010:0541c07": "此舍自觀他也。二者。是人不觀己心。但觀十方國",
    "X15n0303_010:0541c08": "土。自三禪以下。三災所及處。計為無常。自四禪以",
    "X15n0303_010:0541c09": "上。三災所不及處。計以為常。豈知所謂常者非真",
    "X15n0303_010:0541c10": "常。而所謂無常者。亦非種性乎。此二顛倒見也。",
    "X15n0303_010:0541c11": "三者。是人別觀我心。精細微密。(外道所計我相有三。一微細我。二廣大我。",
    "X15n0303_010:0541c12": "三大小我。此微細我也。精言非雜。細言非粗。微言非著。密言非顯)猶如微塵。流轉十",
    "X15n0303_010:0541c13": "方。性無移改。能令此身即生即滅。其不壞性。名我性",
    "X15n0303_010:0541c14": "常。一切死生。從我流出。名無常性。",
    "X15n0303_010:0541c15": "此舍他觀自也。三者。是人不觀世界。但觀我心。見",
    "X15n0303_010:0541c16": "此心精細微密。其難見有如微塵。雖然流轉十方。",
    "X15n0303_010:0541c17": "而本性元無改移。心為身主。能令此身有生有滅。",
    "X15n0303_010:0541c18": "其無改移為不壞性者。即我性常也。其一切生死",
    "X15n0303_010:0541c19": "之身從我性流出者。即無常性也。豈知所觀之心。",
    "X15n0303_010:0541c20": "細如微塵者。即是幽清常擾之相。行陰未破。豈能",
    "X15n0303_010:0541c21": "頓見真心哉。計常非。則計無常亦非矣。此三顛倒",
    "X15n0303_010:0541c22": "見也。",
    "X15n0303_010:0541c23": "四者。是人知想陰盡。見行陰流。行陰常流。計為常性。",
    "X15n0303_010:0541c24": "色受想等今已滅盡。名為無常。",
    "X15n0303_010:0542a01": "此觀四陰而雙計也。四者。是人知想陰已盡。見行",
    "X15n0303_010:0542a02": "陰密流。即此眼前行陰常流。便計為常。三陰已滅。",
    "X15n0303_010:0542a03": "便計為非常。此四顛倒見也。",
    "X15n0303_010:0542a04": "由此計度一分無常一分常故。墮落外道。惑菩提性。",
    "X15n0303_010:0542a05": "是則名為第三外道一分常論。",
    "X15n0303_010:0542a06": "由此四種計度。雖自他不定。總是一分無常。一分",
    "X15n0303_010:0542a07": "常。以此雙計。墮落外道。迷失菩提。故名第三外道",
    "X15n0303_010:0542a08": "一分無常一分常論。行陰將開。而妄計墮此。可惜",
    "X15n0303_010:0542a09": "也已。○此亦邊見中攝也。○賀云。此與四徧常異",
    "X15n0303_010:0542a10": "者。彼計一切俱常。此計自他之中。止有一分是真",
    "X15n0303_010:0542a11": "常耳。",
    "X15n0303_010:0542a12": "又三摩中諸善男子。堅凝正心。魔不得便。窮生類本。",
    "X15n0303_010:0542a13": "觀彼幽清常擾動元。於分位中(分位有四。謂三際分位。見聞分位。彼我分",
    "X15n0303_010:0542a14": "位。生滅分位)生計度者。是人墜入四有邊論。",
    "X15n0303_010:0542a15": "此明第四計無邊有邊也。又三摩中。諸善男子。當",
    "X15n0303_010:0542a16": "想盡行現之時。於四分位中。起妄計者。是人則墜",
    "X15n0303_010:0542a17": "入外道四種有邊無邊論。○經文不言無邊者。或",
    "X15n0303_010:0542a18": "是省文。或可兼攝也。○賀云。前二種計真常。此種",
    "X15n0303_010:0542a19": "計廣大也。",
    "X15n0303_010:0542a20": "一者。是人心計生元(行陰也)流用不息。計過未者。名為",
    "X15n0303_010:0542a21": "有邊。計相續心。名為無邊。",
    "X15n0303_010:0542a22": "何謂四有邊論。一者。是人觀行陰現在遷流。無有",
    "X15n0303_010:0542a23": "間斷。遂計過去者已滅。未來者未見。名為有邊。惟",
    "X15n0303_010:0542a24": "現在心。相續不絕。名為無邊。此在無邊際中。妄立",
    "X15n0303_010:0542b01": "邊際。所謂刻畫虗空也。豈知菩提之道。無去來今",
    "X15n0303_010:0542b02": "者哉。",
    "X15n0303_010:0542b03": "二者。是人觀八萬劫。則見眾生。八萬劫前。寂無聞見。",
    "X15n0303_010:0542b04": "無聞見處。名為無邊。有眾生處。名為有邊。",
    "X15n0303_010:0542b05": "此與前計相反。所謂回互倒計是也。前計過未為",
    "X15n0303_010:0542b06": "有邊。似計無聞見處也。計現在為無邊。似計有聞",
    "X15n0303_010:0542b07": "見處也。今却計劫內有聞見處為有邊。以其限於",
    "X15n0303_010:0542b08": "八萬之數也。計劫外無聞見處為無邊。以其無窮",
    "X15n0303_010:0542b09": "極。而不可測知也。○吳興曰。後八萬劫。亦合如前。",
    "X15n0303_010:0542b10": "今恐存略。",
    "X15n0303_010:0542b11": "三者。是人計我徧知得無邊性。彼一切人。現我知中。",
    "X15n0303_010:0542b12": "我曾不知彼之知性。名彼不得無邊之心但有邊性。",
    "X15n0303_010:0542b13": "三者。是人計自己神我。色來見色。聲來聽聲。無不",
    "X15n0303_010:0542b14": "徧知。自謂唯我一人。得無邊性。而彼一切眾生。皆",
    "X15n0303_010:0542b15": "現我徧知之中。然我但見其人。曾不知彼之別有",
    "X15n0303_010:0542b16": "知性。是則彼人元不得無邊之心。但有邊性而已。",
    "X15n0303_010:0542b17": "豈知汝自不見。非彼人性有邊也。且汝非人。安知",
    "X15n0303_010:0542b18": "人之有邊哉。○前後以物體有無名邊。此以際畔",
    "X15n0303_010:0542b19": "有無名邊。",
    "X15n0303_010:0542b20": "四者。是人窮行陰空。心路籌度。一切眾生。一身之中。",
    "X15n0303_010:0542b21": "計其咸皆半生半滅。明其世界一切所有。一半有邊。",
    "X15n0303_010:0542b22": "一半無邊。",
    "X15n0303_010:0542b23": "四者。是人窮究行陰。不了區宇未空。而遂謂真空",
    "X15n0303_010:0542b24": "寂滅之性。從有心路處。妄自籌度。謂眾生身中。自",
    "X15n0303_010:0542c01": "想陰以前。半屬於生。自行陰以後。半屬於滅。推而",
    "X15n0303_010:0542c02": "至於世界一切所有。皆是半生半滅。生為有邊。滅",
    "X15n0303_010:0542c03": "為無邊。則是一半有邊。一半無邊也。意取行陰空",
    "X15n0303_010:0542c04": "寂。為無邊際之勝性矣。",
    "X15n0303_010:0542c05": "由此計度有邊無邊。墮落外道。惑菩提性。是則名為",
    "X15n0303_010:0542c06": "第四外道立有邊論。",
    "X15n0303_010:0542c07": "由此四種計度。或無邊。或有邊。總落外道。迷菩提",
    "X15n0303_010:0542c08": "性。以菩提性中。無分位。無邊際故也。是則名為第",
    "X15n0303_010:0542c09": "四外道立有邊論。行陰將開。而妄計墮此。可惜也",
    "X15n0303_010:0542c10": "已。○此在邪見中攝也。",
    "X15n0303_010:0542c11": "又三摩中諸善男子。堅凝正心。魔不得便。窮生類本。",
    "X15n0303_010:0542c12": "觀彼幽清常擾動元。於知見中。生計度者。是人墜入",
    "X15n0303_010:0542c13": "四種顛倒不死(婆沙論。外道計天常住。名為不死。不亂答者得生彼天。故有問時。答言秘",
    "X15n0303_010:0542c14": "密言辭不應皆說。或不定答也)矯亂(執拗而不順理為矯。心無主正為亂。今詳第一第四言皆兩可。",
    "X15n0303_010:0542c15": "亂意為多。而終非順理。亦兼於矯。第二第三言惟一偏。矯意為多。而終非主正。同歸於亂也)徧計",
    "X15n0303_010:0542c16": "虗論(四種屬於徧計執。故曰徧計。虗謂虗妄。非實也。執繩為蛇。妄之至也)。",
    "X15n0303_010:0542c17": "此明第五矯亂虗論也。又三摩中。諸善男子。當想",
    "X15n0303_010:0542c18": "消行現之時。據彼定中所知所見。而生倒計者。是",
    "X15n0303_010:0542c19": "人墜入四種顛倒不死矯亂徧計虗論。葢前計常",
    "X15n0303_010:0542c20": "與無常。邊與無邊。尚未至混殽。此則亦常亦無常。",
    "X15n0303_010:0542c21": "亦邊亦無邊。一向矯亂。此顛倒之尤者也。",
    "X15n0303_010:0542c22": "一者。是人觀變化元。是遷流處。名之為變。見相續處。",
    "X15n0303_010:0542c23": "名之為恒。見所見處。名之為生。不見見處。名之為滅。",
    "X15n0303_010:0542c24": "相續之因性不斷處。名之為增。正相續中中所離處。",
    "X15n0303_010:0543a01": "(凡言相續。必是前後相續。中間亦必有缺乏之處。如出入二息缺於中交。缺少即減也)名之為",
    "X15n0303_010:0543a02": "減。各各生處名之為有。互互亡處(即各各滅也)名之為無。",
    "X15n0303_010:0543a03": "以理都觀。用心別見。(都觀者。以觀行陰也。別見者。別生八義也)有求法人。",
    "X15n0303_010:0543a04": "來問其義。答言我今亦生亦滅。亦有亦無。亦增亦減。",
    "X15n0303_010:0543a05": "(答中略舉六義。皆兩楹而答也)於一切時。皆亂其語。令彼前人(即問義之",
    "X15n0303_010:0543a06": "人)遺失章句。",
    "X15n0303_010:0543a07": "何謂四種矯亂。一者。是人觀變化之元。就上遷流",
    "X15n0303_010:0543a08": "有邊處。名之為變。中間相續無邊處。名之為恒。非",
    "X15n0303_010:0543a09": "隨緣不變之旨也。以八萬劫內所見處。名之為生。",
    "X15n0303_010:0543a10": "八萬劫外不見處。名之為滅。非果生因滅之旨也。",
    "X15n0303_010:0543a11": "相續不斷處。名之為增。中間所離處。名之為減。非",
    "X15n0303_010:0543a12": "不增不減之旨也。各各生處。名之為有。各各滅處。",
    "X15n0303_010:0543a13": "名之為無。非有無俱遣之旨也。以理總觀行陰。而",
    "X15n0303_010:0543a14": "用心分別八義。若有求法人來。問義於我。即以兩",
    "X15n0303_010:0543a15": "楹之說而混答之。生滅不定。有無不定。增減不定。",
    "X15n0303_010:0543a16": "時時錯亂其語。令彼問義之人。遺失章句。或因其",
    "X15n0303_010:0543a17": "矯亂而自難憶持。故隨聞隨失。或因其是非不決。",
    "X15n0303_010:0543a18": "而翻疑平日舊習經論。喪其所守。皆遺失也。此一",
    "X15n0303_010:0543a19": "種。亂多於矯也。",
    "X15n0303_010:0543a20": "二者。是人諦觀其心。互互無處。因無得證。有人來問。",
    "X15n0303_010:0543a21": "惟答一字。但言其無。除無之餘。無所言說。",
    "X15n0303_010:0543a22": "二者。是人在無處觀心。即從無處有箇入路。便執",
    "X15n0303_010:0543a23": "一切法皆無。逢人來問。唯一字無以答之。而無之",
    "X15n0303_010:0543a24": "外。別無所說。此一種矯多於亂也。○要識得趙州",
    "X15n0303_010:0543b01": "無字。所以不同於此者。在何處。便識得邪正之分",
    "X15n0303_010:0543b02": "矣。",
    "X15n0303_010:0543b03": "三者。是人諦觀其心。各各有處。因有得證。有人來問。",
    "X15n0303_010:0543b04": "惟答一字。但言其是。(玩經文與上節一例如何是字不同。若強解是字。畢竟不通。固",
    "X15n0303_010:0543b05": "知當是有字之誤矣)除是之餘。無所言說。",
    "X15n0303_010:0543b06": "三者。是人在有處觀心。即從有處得箇入路。便執",
    "X15n0303_010:0543b07": "一切法皆有。逢人來問。惟一字有以答之。而有之",
    "X15n0303_010:0543b08": "外。別無所說。此一種亦矯多於亂也。○要知若是",
    "X15n0303_010:0543b09": "真實得底人。道有道無。總有出身活路。",
    "X15n0303_010:0543b10": "四者。是人有無俱見。其境枝故。其心亦亂。有人來問。",
    "X15n0303_010:0543b11": "答言亦有即是亦無。亦無之中不(即字之誤)是亦有。一切",
    "X15n0303_010:0543b12": "矯亂。無容窮詰。",
    "X15n0303_010:0543b13": "四者。是人既見其各各有。又見其互互無。所見之",
    "X15n0303_010:0543b14": "境枝岐。能見之心惑亂。故逢問即答云。亦有即是",
    "X15n0303_010:0543b15": "亦無。如冰即是水也。亦無即是亦有。如水即是冰",
    "X15n0303_010:0543b16": "也。知見紛錯。杳冥恍忽。中無定衡。故總歸矯亂。而",
    "X15n0303_010:0543b17": "不可容其窮詰矣。此一種。又亂多於矯也。",
    "X15n0303_010:0543b18": "由此計度矯亂虗無。墮落外道。惑菩提性。是則名為",
    "X15n0303_010:0543b19": "第五外道四顛倒性不死矯亂徧計虗論。",
    "X15n0303_010:0543b20": "行陰將開者。慎毋妄見而墮此也。○此四種。邪見",
    "X15n0303_010:0543b21": "中攝也。",
    "X15n0303_010:0543b22": "又三摩中諸善男子。堅凝正心。魔不得便。窮生類本。",
    "X15n0303_010:0543b23": "觀彼幽清常擾動元。於無盡流(即行陰也)生計度者。是人",
    "X15n0303_010:0543b24": "墜入死後有相發心顛倒。",
    "X15n0303_010:0543c01": "此明第六計後際有相也。又三摩中。諸善男子。當",
    "X15n0303_010:0543c02": "想盡行現之時。於無盡流之行陰。妄生計度。見行",
    "X15n0303_010:0543c03": "陰有相。併前已滅三陰。皆成有相。是人則墜入外",
    "X15n0303_010:0543c04": "道死後有相。發心顛倒。若真悟無生。了知初生本",
    "X15n0303_010:0543c05": "即有滅。則生前尚空洞而無相。何況死後。豈可妄",
    "X15n0303_010:0543c06": "計有相耶。",
    "X15n0303_010:0543c07": "或自固身。云色是我。或見我圓含徧國土。云我有色。",
    "X15n0303_010:0543c08": "或彼前緣(目前之色也)隨我迴復。(運用也)云色屬我。或復我",
    "X15n0303_010:0543c09": "依行中相續。云我在色。皆計度言死後有相。如是循",
    "X15n0303_010:0543c10": "環。有十六相。",
    "X15n0303_010:0543c11": "何謂死後有相。行人或自堅持護養其身。云色乃",
    "X15n0303_010:0543c12": "是我。或見我性圓。能徧含國土。我大色小。而云我",
    "X15n0303_010:0543c13": "有色。或見彼目前之色。隨我運用。云色乃屬我。或",
    "X15n0303_010:0543c14": "復我依行中相續。行中即是色中。色大我小。而云",
    "X15n0303_010:0543c15": "我在色。以現在之生有。推未來之死有。妄生計度",
    "X15n0303_010:0543c16": "死後有相。色陰既爾。三陰亦然。以四推之。則循環",
    "X15n0303_010:0543c17": "有十六相。此即六十二見中之四見也。",
    "X15n0303_010:0543c18": "從此或計畢竟煩惱。畢竟菩提。兩性並驅。各不根觸。",
    "X15n0303_010:0543c19": "(觸猶礙也)。",
    "X15n0303_010:0543c20": "又從此轉計。畢竟煩惱。一切染法。畢竟菩提。一切",
    "X15n0303_010:0543c21": "淨法。既四陰是常。則知煩惱菩提。二性並行。各不",
    "X15n0303_010:0543c22": "相礙。故凡則決定凡。聖則決定聖。決無轉凡成聖。",
    "X15n0303_010:0543c23": "轉煩惱成菩提之事。總為執定有相。故認確死常",
    "X15n0303_010:0543c24": "如此。亦迷於不變隨緣之旨矣。",
    "X15n0303_010:0544a01": "由此計度死後有故。墮落外道。惑菩提性。是則名為",
    "X15n0303_010:0544a02": "第六外道立五陰中(通結五陰。止在前四。雖在前四。義惟行陰耳)死後有",
    "X15n0303_010:0544a03": "相心顛倒論。",
    "X15n0303_010:0544a04": "行陰將開者。慎毋妄計而墮此也。○此亦邊見中",
    "X15n0303_010:0544a05": "攝也。",
    "X15n0303_010:0544a06": "又三摩中諸善男子。堅凝正心。魔不得便。窮生類本。",
    "X15n0303_010:0544a07": "觀彼幽清常擾動元。於先除滅色受想中。生計度者。",
    "X15n0303_010:0544a08": "是人墜入死後無相發心顛倒。",
    "X15n0303_010:0544a09": "此明第七計後際無相也。又三摩中。諸善男子。當",
    "X15n0303_010:0544a10": "想消行現之時。於前所除滅三陰中生計度者。是",
    "X15n0303_010:0544a11": "人則墜入外道死後無相。發心顛倒。○此與上計",
    "X15n0303_010:0544a12": "敵體相翻。故變有成無。葢上覩未滅之行陰。見其",
    "X15n0303_010:0544a13": "無盡。而因計前三併萬法。皆當無盡。此睹已滅之",
    "X15n0303_010:0544a14": "前三。見其無相。而因計行陰并萬法。皆當無相也。",
    "X15n0303_010:0544a15": "見其色滅。形無所因。觀其想滅。心無所繫。知其受滅。",
    "X15n0303_010:0544a16": "無復連綴。陰性消散。(謂色受想滅也)縱有生理(指行陰也)而無受",
    "X15n0303_010:0544a17": "想。與草木同。(謂無受想則行亦滅也)此質(通指四陰)現前。猶不可得。",
    "X15n0303_010:0544a18": "死後云何更有諸相。因之勘校。死後相無。如是循環。",
    "X15n0303_010:0544a19": "有八無相。",
    "X15n0303_010:0544a20": "何謂死後無相。色為形。想為心。而受則雙以連持",
    "X15n0303_010:0544a21": "色心。是人見其色滅。則形無所因矣。觀其想滅。則",
    "X15n0303_010:0544a22": "心無所繫矣。知其受滅。則無復連綴矣。三陰消滅",
    "X15n0303_010:0544a23": "如此。縱有行陰微細生理。而既無色受想。則亦與",
    "X15n0303_010:0544a24": "草木同其無知。而俱歸斷滅矣。此以斷而推斷也。",
    "X15n0303_010:0544b01": "且此四陰之質。現在生前者。尚無相之可得。云何",
    "X15n0303_010:0544b02": "死後更有諸相耶。此因生而推死也。因之推勘比",
    "X15n0303_010:0544b03": "校。死後相無。如是循環。有八無相。每陰各計現未",
    "X15n0303_010:0544b04": "二無。四陰故成八無相矣。○問。此與前解中初生",
    "X15n0303_010:0544b05": "有滅等意。何以別乎。答。彼約即有而空。木自無生。",
    "X15n0303_010:0544b06": "前後一際。是佛正教。此約昔有今無。今滅後無。全",
    "X15n0303_010:0544b07": "是生滅顛倒邪計。何殊天壤哉。",
    "X15n0303_010:0544b08": "從此或計涅槃因果。一切皆空。徒有名字。究竟斷滅。",
    "X15n0303_010:0544b09": "又從此轉計涅槃因果。皆依現陰而修。後陰而證。",
    "X15n0303_010:0544b10": "陰既叵測。修證何有。故涅槃因果皆空。且因果攝",
    "X15n0303_010:0544b11": "世間法。涅槃攝出世間法。涅槃因果空。則一切諸",
    "X15n0303_010:0544b12": "法皆空。徒有名字。而究歸斷滅。上因三陰而推行",
    "X15n0303_010:0544b13": "陰同滅。此因四陰而轉計諸法皆同滅也。",
    "X15n0303_010:0544b14": "由此計度死後無故。墮落外道。惑菩提性。是則名為",
    "X15n0303_010:0544b15": "第七外道立五陰中死後無相心顛倒論。",
    "X15n0303_010:0544b16": "行陰將開者。慎毋妄計而墮此也。○此亦邊見中",
    "X15n0303_010:0544b17": "攝也。通前計有觀之。豈知菩提性中。不立一塵。不",
    "X15n0303_010:0544b18": "捨一法。真空玅有。玅有真空。非不斷滅。亦非斷滅",
    "X15n0303_010:0544b19": "也哉。",
    "X15n0303_010:0544b20": "又三摩中諸善男子。堅凝正心。魔不得便。窮生類本。",
    "X15n0303_010:0544b21": "觀彼幽清常擾動元。於行存中。兼受想滅。雙計有無。",
    "X15n0303_010:0544b22": "自體相破。是人墜入死後俱非起顛倒論。",
    "X15n0303_010:0544b23": "此第八雙計有無俱非也。又三摩中。諸善男子。當",
    "X15n0303_010:0544b24": "想盡行現之時。於行存中。見行陰未滅。區宇宛在。",
    "X15n0303_010:0544c01": "兼受想滅。見前三已滅。體相全空。於是雙計有無。",
    "X15n0303_010:0544c02": "於存計有。於滅計無。自體相破。以行陰之有。破前",
    "X15n0303_010:0544c03": "三之無。以前三之無。破行陰之有。破無。則成非無。",
    "X15n0303_010:0544c04": "破有。則成非有。是人墜入外道死後俱非。起顛倒",
    "X15n0303_010:0544c05": "論。",
    "X15n0303_010:0544c06": "受色想中。見有非有。行遷流內。觀無不無。",
    "X15n0303_010:0544c07": "曷言乎自體相破也。是人於色受想中。正在滅境",
    "X15n0303_010:0544c08": "時。見行陰雖有。亦同於滅而非有。如暗使中。看皎",
    "X15n0303_010:0544c09": "潔之物。亦同暗而非皎潔矣。於行遷流內。正在擾",
    "X15n0303_010:0544c10": "動處。觀前三雖無。亦同於動而非無。如動水中。看",
    "X15n0303_010:0544c11": "靜定之影。亦同動而非靜定矣。互破以成雙非。正",
    "X15n0303_010:0544c12": "自體相破也。",
    "X15n0303_010:0544c13": "如是循環。窮盡陰界。八俱非相。隨得一緣。皆言死後",
    "X15n0303_010:0544c14": "有相無相。",
    "X15n0303_010:0544c15": "如是循環。歷四陰而徧計之。每於一陰。計此二非。",
    "X15n0303_010:0544c16": "合四陰而成八俱非相。於是隨得一緣。皆成雙非。",
    "X15n0303_010:0544c17": "非無。故言死後有相。非有。故言死後無相。此但窮",
    "X15n0303_010:0544c18": "盡四陰而已。",
    "X15n0303_010:0544c19": "又計諸行性遷訛故。心發通悟。有無俱非。虗實失措",
    "X15n0303_010:0544c20": "(遷流也訛變也)。",
    "X15n0303_010:0544c21": "又從正計八非而轉計之。謂萬法無不皆然。其性",
    "X15n0303_010:0544c22": "遷訛。例皆死後有無。交相破奪也。於是心發通悟。",
    "X15n0303_010:0544c23": "而增廣邪見邪解。其究歸於有無俱非。虗實失措。",
    "X15n0303_010:0544c24": "何甞有一定哉。",
    "X15n0303_010:0545a01": "由此計度死後皆非。後際昏瞢。無可道故。墮落外道。",
    "X15n0303_010:0545a02": "惑菩提性。是則名為第八外道立五陰中死後俱非",
    "X15n0303_010:0545a03": "心顛倒論。",
    "X15n0303_010:0545a04": "由此計度。以生存例死後。而謂死後俱非。盡未來",
    "X15n0303_010:0545a05": "際。杳冥恍忽。道有不得。道無不得。而皆不可道。職",
    "X15n0303_010:0545a06": "此之故。墮邪覺而迷正性。是則名為第八外道。立",
    "X15n0303_010:0545a07": "五陰中死後俱非。心顛倒論也。良以未得真知灼",
    "X15n0303_010:0545a08": "見。揣摩彷彿。而創為此論。若真得見諦者。不妨道",
    "X15n0303_010:0545a09": "有道無。皆成玅論矣。○此亦在邪見中攝也。",
    "X15n0303_010:0545a10": "又三摩中諸善男子。堅凝正心。魔不得便。窮生類本。",
    "X15n0303_010:0545a11": "觀彼幽清常擾動元。於後後無。生計度者。是人墜入",
    "X15n0303_010:0545a12": "七斷滅論。",
    "X15n0303_010:0545a13": "此明第九計七際斷滅也。又三摩中。諸善男子。當",
    "X15n0303_010:0545a14": "想盡行現之時。見行陰念念滅處。名後後無。於此",
    "X15n0303_010:0545a15": "妄計。設生人天七處。後皆斷滅。是人則墜入外道",
    "X15n0303_010:0545a16": "七斷滅論。○此之斷滅。雖似第七無相。而起計不",
    "X15n0303_010:0545a17": "同。彼計現在無。故死後亦無。此單計死後斷滅為",
    "X15n0303_010:0545a18": "無耳。",
    "X15n0303_010:0545a19": "或計身滅。(欲界人天)或欲盡滅。(初禪)或苦盡滅。(二禪)或極樂滅。",
    "X15n0303_010:0545a20": "(三禪)或樂捨滅。(四禪及四空)如是循環。窮盡七際。現前消滅。",
    "X15n0303_010:0545a21": "滅已無復。",
    "X15n0303_010:0545a22": "何謂七斷滅論。是人計此陰性。如無源之水。有流",
    "X15n0303_010:0545a23": "近而竭者。有流遠而竭者。至近如人間即滅。至遠",
    "X15n0303_010:0545a24": "如有頂方滅。故自身滅。以至極捨滅。如是循環。窮",
    "X15n0303_010:0545b01": "盡四洲。六欲。初禪。二禪。三禪。四禪。四空之七處。現",
    "X15n0303_010:0545b02": "前終歸消滅。滅後必不復生。則止有現陰。而中陰",
    "X15n0303_010:0545b03": "與後陰全無矣。○此方儒宗末流。惡聞輪轉之說。",
    "X15n0303_010:0545b04": "亦是計此。然但計人間即滅。仍不許有六處也。",
    "X15n0303_010:0545b05": "由此計度死後斷滅。墮落外道。惑菩提性。是則名為",
    "X15n0303_010:0545b06": "第九外道立五陰中死後斷滅心顛倒論。",
    "X15n0303_010:0545b07": "豈知菩提真性。亘古亘今。常住不斷也哉。○此亦",
    "X15n0303_010:0545b08": "邊見中攝也。",
    "X15n0303_010:0545b09": "又三摩中諸善男子。堅凝正心。魔不得便。窮生類本。",
    "X15n0303_010:0545b10": "觀彼幽清常擾動元。於後後有。生計度者。是人墜入",
    "X15n0303_010:0545b11": "五涅槃論。",
    "X15n0303_010:0545b12": "此明第十計五涅槃也。又三摩中。諸善男子。當想",
    "X15n0303_010:0545b13": "盡行現之時。於行陰念念生處名後後有。而起計",
    "X15n0303_010:0545b14": "度者。葢觀見行陰念念相續。新新成有。故計其當",
    "X15n0303_010:0545b15": "有實果。必不滅無。是人則墜入外道五涅槃論。五",
    "X15n0303_010:0545b16": "涅槃者。不待灰斷。即於現所生處。計此是果。其數",
    "X15n0303_010:0545b17": "有五也。○此計與第六有相。大不相同。彼計死後",
    "X15n0303_010:0545b18": "有相。此計現所生處。即常住極果。舊言從彼流出。",
    "X15n0303_010:0545b19": "甚無謂也。",
    "X15n0303_010:0545b20": "或(或者不定之詞。顯非一人徧計五處。各隨所見。各計一處而已)以欲界(如仙家計玉皇橫統",
    "X15n0303_010:0545b21": "三十三天為玄都。上清之境。無生無死。不知此即六欲之帝釋也)為正轉依。(轉生死依涅槃",
    "X15n0303_010:0545b22": "故曰正轉依)觀見圓明。生愛慕故。或以初禪。性無憂故。(初禪",
    "X15n0303_010:0545b23": "苦惱不逼。今曰無憂。誤錯下苦字耳。按二句中間皆當有為正轉依四字。而經家省文也)或以二",
    "X15n0303_010:0545b24": "禪。心無苦故。(二禪憂懸不偪。今曰無苦。亦錯上憂字也)或以三禪。極悅隨",
    "X15n0303_010:0545c01": "故。或以四禪。苦樂二亡。不受輪迴生滅性故。迷有漏",
    "X15n0303_010:0545c02": "天。作無為解。五處安隱。為勝淨依。如是循環。五處究",
    "X15n0303_010:0545c03": "竟。",
    "X15n0303_010:0545c04": "何謂五涅槃論。或以六欲天上為真涅槃境。謂可",
    "X15n0303_010:0545c05": "轉生死而依之。以彼初得天眼。普觀天光。圓滿明",
    "X15n0303_010:0545c06": "麗。超過日月。心生愛慕。故計此處是現涅槃也。或",
    "X15n0303_010:0545c07": "以初禪為正轉依。以初禪苦惱不能偪故。或以二",
    "X15n0303_010:0545c08": "禪為正轉依。以二禪憂懸不能偪故。或以三禪為",
    "X15n0303_010:0545c09": "正轉依。以三禪歡喜畢具故。或以四禪為正轉依。",
    "X15n0303_010:0545c10": "以四禪苦樂雙捨。三災不壞。不受輪迴生滅故。凡",
    "X15n0303_010:0545c11": "此皆有漏天也。迷有漏為無為。妄計為離繫自在",
    "X15n0303_010:0545c12": "之果。此誤濫涅槃之真我也。以稍離下界之不安。",
    "X15n0303_010:0545c13": "遂計五處為安隱。此誤濫涅槃之真樂也。以稍離",
    "X15n0303_010:0545c14": "下界之濁穢。遂計五處為勝淨依。此誤濫涅槃之",
    "X15n0303_010:0545c15": "真淨也。如是循環妄計。惟此五處。為究竟極果。此",
    "X15n0303_010:0545c16": "誤濫涅槃之真常也。於無常苦空無我不淨中。而",
    "X15n0303_010:0545c17": "妄計常樂我淨。其顛倒為何如哉。",
    "X15n0303_010:0545c18": "由此計度五現涅槃。(以現在受樂不待來生故)墮落外道。惑菩提",
    "X15n0303_010:0545c19": "性。是則名為第十外道立五陰中五現涅槃心顛倒",
    "X15n0303_010:0545c20": "論。",
    "X15n0303_010:0545c21": "豈知菩提涅槃。尚在遙遠也哉。○此亦邪見中攝",
    "X15n0303_010:0545c22": "也。通論十種。不出斷常空有四字而已。前五屬斷",
    "X15n0303_010:0545c23": "常。後五屬空有。第一斷見。第二常見。第三雙亦。第",
    "X15n0303_010:0545c24": "四第五推廣雙亦。第六執有。第七執空。第八雙非。",
    "X15n0303_010:0546a01": "第九推廣畢竟斷空。第十推廣畢竟滯有。若更以",
    "X15n0303_010:0546a02": "空有攝入斷常。仍惟斷常二見而已。",
    "X15n0303_010:0546a03": "阿難。如是十種禪那狂解。(前云。禪那現境。乃天魔候得其便。此云禪那狂解。乃",
    "X15n0303_010:0546a04": "心魔自起深孽。凡見道不真。多岐妄計。皆即狂解。是謂心魔。最宜深防也)皆是行陰用心",
    "X15n0303_010:0546a05": "交互。故現斯悟。(即邪解也)眾生頑迷。不自忖量。逢此現前。",
    "X15n0303_010:0546a06": "以迷為解。自言登聖。大妄語成。墮無間獄。汝等必須",
    "X15n0303_010:0546a07": "將如來語。於我滅後。傳示末流。徧令眾生覺了斯義。",
    "X15n0303_010:0546a08": "無令心魔自起深孽。保持覆護。消息邪見。教其身心",
    "X15n0303_010:0546a09": "開覺真義。於無上道。不遭枝岐。(木旁出曰枝。路旁出曰岐)勿令心",
    "X15n0303_010:0546a10": "祈得少為足。作大覺王清淨標指。",
    "X15n0303_010:0546a11": "此結勸覆護也。阿難。來是十種禪那狂解。皆是行",
    "X15n0303_010:0546a12": "陰與用心交攻互戰。故現斯邪悟。眾生頑焉而正",
    "X15n0303_010:0546a13": "悟難發。迷焉而邪解易生。又不揣己之修證。至何",
    "X15n0303_010:0546a14": "地位。逢此心魔現前。以迷為解。輙敢自專。判決立",
    "X15n0303_010:0546a15": "論。且僭稱聖位。成大妄語。墮極重獄。汝等必須將",
    "X15n0303_010:0546a16": "如來今日之語。傳示於我滅之後。徧令末法眾生。",
    "X15n0303_010:0546a17": "覺了斯義。而迷解分明。無令自心之魔。自作其孽。",
    "X15n0303_010:0546a18": "於以保持覆護正法。而消除滅息邪見焉。凡若此",
    "X15n0303_010:0546a19": "者。乃教其身心開覺真實了義。逈然不屬於斷常",
    "X15n0303_010:0546a20": "空有。然後於無上道。直修直證。不遭枝岐。葢遭枝",
    "X15n0303_010:0546a21": "岐。即墮外道矣。又勿令心之所求。得少為足。而以",
    "X15n0303_010:0546a22": "偃鼠鷦鷯之見自限。葢求少足。即落二乘矣。此二",
    "X15n0303_010:0546a23": "者。皆極果中途之險阻。心目洞開。不為所惑。乃堪",
    "X15n0303_010:0546a24": "為眾生作成佛之標指也。教示之責。汝其勉哉。○",
    "X15n0303_010:0546b01": "要知心正事正。心邪事邪。若未達一心。觸途皆偽。",
    "X15n0303_010:0546b02": "正行亦成邪行。佛門變作魔門。若了一心。則無往",
    "X15n0303_010:0546b03": "不利。邪行亦成玅行。邪宗即是正宗。即如五熱炙",
    "X15n0303_010:0546b04": "身外道一法。若了之。則勝熱為無分別智燄之門。",
    "X15n0303_010:0546b05": "若昧之。則尼乾作大邪見嚴熾之解。是以法無邪",
    "X15n0303_010:0546b06": "正。道在變通也。○賀云。十種狂解。皆是誤認行陰",
    "X15n0303_010:0546b07": "為玅真如性。故有此異見耳。第一無因論。誤認精",
    "X15n0303_010:0546b08": "覺玅明。非因非緣也。第二第三徧常及一分常論。",
    "X15n0303_010:0546b09": "誤認湛然常住也。第四邊無邊論。誤認清淨本然",
    "X15n0303_010:0546b10": "周徧法界也。後六種。誤認如來藏。遂生空有二見。",
    "X15n0303_010:0546b11": "如第七死後無。及第九斷滅。俱誤認空如來藏也。",
    "X15n0303_010:0546b12": "第六死後有。及第十現涅槃。俱誤認不空如來藏",
    "X15n0303_010:0546b13": "也。第五矯亂。及第八死後俱非論。乃誤認如來藏",
    "X15n0303_010:0546b14": "離一切相。即一切法也。先德云。佛法中誤了多少",
    "X15n0303_010:0546b15": "人。豈不然與。",
    "X15n0303_010:0546b16": "阿難。彼善男子。修三摩地。行陰盡者。諸世間性。幽清",
    "X15n0303_010:0546b17": "擾動。同分生機(即同生基也。基表生之根。機明動之始。其意一也)倐然隳裂。",
    "X15n0303_010:0546b18": "沉細綱紐。(亦指行陰言。幽隱深微。故曰沉細。生滅總要。故曰綱紐)補特伽羅。(此云",
    "X15n0303_010:0546b19": "數取趣。即中有身也)酬業深脉。感應(即因果也)懸絕。於涅槃天。將大",
    "X15n0303_010:0546b20": "明悟。如雞後鳴(涅槃性天為五陰所覆。昏如長夜。每一陰現。如雞一鳴。故色陰現如雞初",
    "X15n0303_010:0546b21": "鳴。受陰現如雞二鳴。至識陰現。則如雞後鳴矣)顧瞻東方。已有精色。六根虗",
    "X15n0303_010:0546b22": "靜。無復馳逸。(按圓通此當聞所聞盡已得六消之時)內外湛明。入無所",
    "X15n0303_010:0546b23": "入。深達十方十二種類。受命元由。(所謂各命由緒。即識陰也。顯異前之",
    "X15n0303_010:0546b24": "總相。故曰深達)觀由執元。諸類不召。於十方界。已獲其同。(界指",
    "X15n0303_010:0546c01": "情界。同有二解。一同者一也。言其消六和合。復一精明也。一同者空也。言其根塵既盡惟一空性也。此即已得",
    "X15n0303_010:0546c02": "六消猶亡未一。小乘涅槃正齊於此)精色不沉。發現幽秘。(精色不沉者。如曉天可辨",
    "X15n0303_010:0546c03": "色也。發現幽秘者。如具見暗中之物也。此是行除識現。如脫盡外衣方見最內貼體汗衫也)此則",
    "X15n0303_010:0546c04": "名為識陰區宇。若於羣召(即指類生。十二皆能牽引受生。故曰羣召)已獲",
    "X15n0303_010:0546c05": "同中。消磨六門。合開成就。見聞通隣。互用清淨。十方",
    "X15n0303_010:0546c06": "世界。及與身心。如吠琉璃(寶石青色甚堅。一切寶刀皆不能壞。惟鬼神有神通",
    "X15n0303_010:0546c07": "力者。能攻之為器也)內外明徹。名識陰盡。(行盡者。在七信位。齊小羅漢。識盡。乃十信",
    "X15n0303_010:0546c08": "滿心住位初心。方以證入圓通。是知凡言羅漢獲圓通者。皆指初住。以圓住齊於別地。是大乘羅漢也)是",
    "X15n0303_010:0546c09": "人則能超越命濁。觀其所由。罔象虗無顛倒妄想。以",
    "X15n0303_010:0546c10": "為其本。",
    "X15n0303_010:0546c11": "此總敘識陰始終之相也。阿難。彼善男子。修三摩",
    "X15n0303_010:0546c12": "地者。由前堅凝正心。十計不墮。功夫徹至。行陰自",
    "X15n0303_010:0546c13": "有盡時。行盡。則凡諸世間異生之性。所謂幽清動",
    "X15n0303_010:0546c14": "擾。而為同生基者。忽然隳裂其沉細綱紐。舉結縛",
    "X15n0303_010:0546c15": "之深根。一旦解散。如冰裂為水。綱紐既裂。則三界",
    "X15n0303_010:0546c16": "諸趣。受生償業之深脉。此感而彼應者。皆懸遠隔",
    "X15n0303_010:0546c17": "絕矣。由分段生死既絕。而涅槃性天。將大明悟。如",
    "X15n0303_010:0546c18": "雞亂叫。而天將曉。起視東方。曙色已微露也。前者",
    "X15n0303_010:0546c19": "行陰未盡。六根尚爾馳逸。今行陰既盡。無復遷流。",
    "X15n0303_010:0546c20": "則六根始得虗靜。不復馳逸。於是內根外塵。化為",
    "X15n0303_010:0546c21": "一味湛明之境。而內不見有能入之根。外不見有",
    "X15n0303_010:0546c22": "所入之塵矣。根塵既消。業識始露。深達十二類生。",
    "X15n0303_010:0546c23": "各各受命元由。非復前之未通各命由緒也。既觀",
    "X15n0303_010:0546c24": "其由。復能執守受生元本。故十二類中。不能牽召",
    "X15n0303_010:0547a01": "其受生。至此則斷異生性障。證徧行真如。於十方",
    "X15n0303_010:0547a02": "情界。已獲其同矣。然此纔是初見佛境界。如見東",
    "X15n0303_010:0547a03": "方曉色方萌。已能發現幽秘中物。但所見佛境。如",
    "X15n0303_010:0547a04": "黎明時觀物。非若大明當空。無不洞徹。以有一層",
    "X15n0303_010:0547a05": "識陰區局而宇覆之。故名識陰區宇。此識陰未盡",
    "X15n0303_010:0547a06": "之相也。若於羣類既不能召。十方又獲其同之中。",
    "X15n0303_010:0547a07": "更用金剛智力。消磨六門。使其分者合。壅者開。皆",
    "X15n0303_010:0547a08": "得成就。則見聞等六根。如隣之相通。可以互用。眼",
    "X15n0303_010:0547a09": "家能作耳家佛事。餘四六然。逈脫根塵。清淨無礙。",
    "X15n0303_010:0547a10": "而世界身心。內外明徹。如吠琉璃。成一圓融清淨",
    "X15n0303_010:0547a11": "寶覺。非復發現幽秘之比。是識陰已盡之相也。夫",
    "X15n0303_010:0547a12": "受命之濁。本乎識陰。識陰已盡。則連持色心不斷",
    "X15n0303_010:0547a13": "者。亦已斷盡。故是人得超命濁。至此。方見受命之",
    "X15n0303_010:0547a14": "元。皆是罔象虗無。恍忽不真。總名顛倒妄想者。以",
    "X15n0303_010:0547a15": "為此識陰之本也。識陰既本於罔象虗無。其可誤",
    "X15n0303_010:0547a16": "認之而起下十種之執哉。○通議云。身心世界。皆",
    "X15n0303_010:0547a17": "識體所變。今觀歸識性。故云已獲其同。○蓮師云。",
    "X15n0303_010:0547a18": "開合成就。古解根合而不分。界開而不隔。義猶未",
    "X15n0303_010:0547a19": "盡。愚謂合者。根門雖行布成六。而六處未甞不一。",
    "X15n0303_010:0547a20": "返流歸源。喻如鉼鐶釵釧。元是一金也。開者。六根",
    "X15n0303_010:0547a21": "雖圓融成一。而一處未嘗不六。從體起用。門門相",
    "X15n0303_010:0547a22": "通。喻如一金而各成鉼鐶釵釧也。開合自在。名為",
    "X15n0303_010:0547a23": "成就。然下節方在識中。何亦曰根隔合開乎。葢止",
    "X15n0303_010:0547a24": "曰合開。不曰成就。猶乍合乍分。乍開乍隔。不得互",
    "X15n0303_010:0547b01": "用。故第六節。亦但互用中得隨順而已。",
    "X15n0303_010:0547b02": "阿難當知。是善男子。窮諸行空。於識還元。已滅生滅。",
    "X15n0303_010:0547b03": "而於寂滅。精妙未圓。(既空行陰。是已滅生滅也。尚依識元。是寂滅未圓也。識陰即首",
    "X15n0303_010:0547b04": "卷所謂見精明元也。葢阿賴耶識已切近玅真如性。但尚有二種同別妄見。故曰未圓耳)。",
    "X15n0303_010:0547b05": "此第一因所因執也。行陰即是前楹。識陰即是後",
    "X15n0303_010:0547b06": "楹。而十執起處。正當此二之中。故十執皆以此科",
    "X15n0303_010:0547b07": "冠之也。阿難。當知是修定善男子。既已研窮照見",
    "X15n0303_010:0547b08": "行蘊是空。行空而識現。則前之行相。泯然沒入於",
    "X15n0303_010:0547b09": "識海之中。葢元從識海騰躍而生者。自然反本還",
    "X15n0303_010:0547b10": "元。是則已滅清擾之生滅。超出分段生死。而變異",
    "X15n0303_010:0547b11": "生死尚在。於末後之寂滅。不帶纖毫生滅之精。惟",
    "X15n0303_010:0547b12": "餘一味寂常之玅者。猶未圓滿。此正識陰未破。尚",
    "X15n0303_010:0547b13": "為所覆之象也。",
    "X15n0303_010:0547b14": "能令己身根隔合開。亦與十方諸類通覺。覺知通脗。",
    "X15n0303_010:0547b15": "能入圓元。",
    "X15n0303_010:0547b16": "大凡起執。必睹大定中殊勝之相以發端。今行空",
    "X15n0303_010:0547b17": "識現者。能令己身之六根。隔者合之。合者開之。則",
    "X15n0303_010:0547b18": "六根近於互用矣。又與十方諸類之有通覺者。其",
    "X15n0303_010:0547b19": "覺知通同脗合。如千燈共室。光通無二。則內外幾",
    "X15n0303_010:0547b20": "於明徹矣。用能入於圓焉。而諸類徧含。入於元焉。",
    "X15n0303_010:0547b21": "而萬化託始。葢四陰蕩盡。歸宿於斯。如諸浪已停。",
    "X15n0303_010:0547b22": "消落於海。斯非殊勝之相乎。然未離乎識陰區宇",
    "X15n0303_010:0547b23": "也。",
    "X15n0303_010:0547b24": "若於所歸。立真常因。生勝解者。是人則墮因所因執。",
    "X15n0303_010:0547c01": "娑毗迦羅(此云黃頭外道)所歸冥諦(冥諦者。從冥生覺。從覺生我知。從我知生五唯",
    "X15n0303_010:0547c02": "量。從五唯量。生五大。從五大生十一根。中間二十三法皆以神我為主。謂諸法從冥諦生。而神我即受用此諸",
    "X15n0303_010:0547c03": "法者也)成其伴侶。迷佛菩提。亡失知見(因所因者。妄立一因以為所因",
    "X15n0303_010:0547c04": "之地也。葢真因非所。有所皆妄耳)。",
    "X15n0303_010:0547c05": "夫入於圓元。固得其所歸乎。然而終非真常也。良",
    "X15n0303_010:0547c06": "以識乃無明幻影。罔象虗無。畢竟非實。如人夢見",
    "X15n0303_010:0547c07": "依歸得托之地。妄生慶幸。豈有真實哉。行人當此。",
    "X15n0303_010:0547c08": "更用金剛智力。消磨前去可也。若便於所歸之中。",
    "X15n0303_010:0547c09": "立真常因。生勝玅解。而不求更進。是人則墮因所",
    "X15n0303_010:0547c10": "因執。因者。依也。本非可依。而妄計能依之心。所依",
    "X15n0303_010:0547c11": "之境也。既墮此執。則黃頭外道。立冥諦而歸冥諦",
    "X15n0303_010:0547c12": "者。為其同類之伴侶。而迷佛菩提。不知正果。亡失",
    "X15n0303_010:0547c13": "知見。不知正因矣。",
    "X15n0303_010:0547c14": "是名第一立所得心。成所歸果。違遠圓通。背涅槃城。",
    "X15n0303_010:0547c15": "生外道種。",
    "X15n0303_010:0547c16": "夫如是。是名第一立有所得心。成有所歸果。向焉",
    "X15n0303_010:0547c17": "根隔合開。圓通將近。今則圓者偏。而通者隔。反違",
    "X15n0303_010:0547c18": "遠矣。向焉於涅槃天。將大明悟。今則背涅槃城而",
    "X15n0303_010:0547c19": "不見矣。向焉覺心欲發。將為佛子。今則反生外道",
    "X15n0303_010:0547c20": "種。而斷佛種性矣。豈知圓滿菩提。究竟歸無所得",
    "X15n0303_010:0547c21": "也哉。○賀云。此誤認獲本玅心。常住不滅也。",
    "X15n0303_010:0547c22": "阿難。又善男子。窮諸行空。已滅生滅。而於寂滅。精玅",
    "X15n0303_010:0547c23": "未圓。若於所歸(上科已將識陰作所歸果。故今所歸二字。仍躡前識陰也)覽為自",
    "X15n0303_010:0547c24": "體。盡虗空界十二類內。所有眾生。皆我身中。一類流",
    "X15n0303_010:0548a01": "出。生勝解者。是人則墮能非能執。摩醯首羅(色頂魔王)現",
    "X15n0303_010:0548a02": "無邊身。成其伴侶。迷佛菩提。亡失知見。是名第二立",
    "X15n0303_010:0548a03": "能為心。成能事果。違遠圓通。背涅槃城。生大慢天我",
    "X15n0303_010:0548a04": "徧圓種(西域第十五外道。說三界中所有一切情無情物。皆是摩醯首羅天生。摩醯首羅者。虗空是頭",
    "X15n0303_010:0548a05": "大地是身。水是溺。山是糞。一切眾生是腹中蟲。風是氣。火是煖。與此方所言盤古生天地者略同也)。",
    "X15n0303_010:0548a06": "此第二計能非能執也。阿難。又善男子。於行空識",
    "X15n0303_010:0548a07": "現之時。若於所歸之識陰。前但計為歸托之性者。",
    "X15n0303_010:0548a08": "今復覽為自體。而謂一切眾生。皆從我體流出。遂",
    "X15n0303_010:0548a09": "生勝玅之解。執我能生彼。彼不能自生。是人則墮",
    "X15n0303_010:0548a10": "能非能執。正與摩醯首羅能現無邊眾生身遂謂",
    "X15n0303_010:0548a11": "一切眾生皆我生出者。同一種類。故首羅為其伴",
    "X15n0303_010:0548a12": "侶。由此迷佛菩提。亡失知見。如窺見海內生漚。而",
    "X15n0303_010:0548a13": "不知己身尚未離漚也。是名第二立我能作為心。",
    "X15n0303_010:0548a14": "成我能辦事果。違圓通。背涅槃。生摩醯大慢之天。",
    "X15n0303_010:0548a15": "輕慢一切皆自我生。而成我徧我圓之種矣。豈知",
    "X15n0303_010:0548a16": "圓滿菩提。自然造化生心也哉。○上計所。此計能。",
    "X15n0303_010:0548a17": "賀云。此誤認十方唯識及識性流出無量如來等",
    "X15n0303_010:0548a18": "也。",
    "X15n0303_010:0548a19": "又善男子。窮諸行空。已滅生滅。而於寂滅。精玅未圓。",
    "X15n0303_010:0548a20": "若於所歸。有所歸依。自疑身心從彼流出。十方虗空。",
    "X15n0303_010:0548a21": "咸其生起。即於都起所宣流地。作真常身無生滅解。",
    "X15n0303_010:0548a22": "在生滅中。早計常住。既惑不生。亦迷生滅。安住沉迷。",
    "X15n0303_010:0548a23": "生勝解者。是人則墮常非常執。計自在天。成其伴侶。",
    "X15n0303_010:0548a24": "迷佛菩提。亡失知見。是名第三立因依心。成妄計果。",
    "X15n0303_010:0548b01": "違遠圓通。背涅槃城。生倒圓種。",
    "X15n0303_010:0548b02": "此第三計常非常執也。又善男子。當行空識現之",
    "X15n0303_010:0548b03": "時。若於所歸識陰。既喜有所歸依。遂自疑我之身",
    "X15n0303_010:0548b04": "心。乃從彼中流出。即十方世界。亦從彼中生起。計",
    "X15n0303_010:0548b05": "此生起流出之處。即是真無生之體。此則在生滅",
    "X15n0303_010:0548b06": "中。早計常住。既惑真不生性。又迷現生滅法。住沉",
    "X15n0303_010:0548b07": "迷而生勝解。以非常為常。是人則墮常非常執。既",
    "X15n0303_010:0548b08": "計彼能生我。即與計自在天能生一切者同。故計",
    "X15n0303_010:0548b09": "自在天為其伴侶。良以自在亦非常之天。外道不",
    "X15n0303_010:0548b10": "知。遂執此為生天生地之本。(如此方太極生兩儀是也)由此迷",
    "X15n0303_010:0548b11": "佛菩提。亡失知見。是名第三立因依心。成妄計果。",
    "X15n0303_010:0548b12": "謂依識元妄計常住也。違圓通。背涅槃。而生倒圓",
    "X15n0303_010:0548b13": "種。謂前計我圓生物。此計彼圓生我。故曰顛倒也。",
    "X15n0303_010:0548b14": "豈知圓滿菩提。方許說萬法唯識也哉。○此與上",
    "X15n0303_010:0548b15": "執。皆從識起。而所計不同。上謂識即是我。能生萬",
    "X15n0303_010:0548b16": "物。此謂我從識出。彼是真常。是其差別也。○問。萬",
    "X15n0303_010:0548b17": "法唯識。是如來說。云何此中皆墮外種。答。內教萬",
    "X15n0303_010:0548b18": "法唯識。從緣變起。悉如夢幻。不是實生。故不立知",
    "X15n0303_010:0548b19": "見。不生法執。今曰立所得心。立能為心。立因依心。",
    "X15n0303_010:0548b20": "皆是知見立知。又唯識正明無識外之法。此計識",
    "X15n0303_010:0548b21": "能生他法。宛是顛倒。安得混同也。○賀云。此誤認",
    "X15n0303_010:0548b22": "色身外洎山河虗空大地咸是玅明真心中物也。",
    "X15n0303_010:0548b23": "與第一種相似。但彼以識元為所歸。此復以所歸",
    "X15n0303_010:0548b24": "為能生耳。",
    "X15n0303_010:0548c01": "又善男子。窮諸行空。已滅生滅。而於寂滅。精玅未圓。",
    "X15n0303_010:0548c02": "若於所知(即所歸之知。亦識陰也)知徧圓故。因知立解。十方草",
    "X15n0303_010:0548c03": "木。皆稱有情。與人無異。草木為人。人死還成十方草",
    "X15n0303_010:0548c04": "樹。無擇徧知。生勝解者。是人則墮知無知執。(計無情有知。而",
    "X15n0303_010:0548c05": "實本無知。故曰知無知執也)婆叱霰尼(二外道)執一切覺。(覺即知也)成其",
    "X15n0303_010:0548c06": "伴侶。迷佛菩提。亡失知見。是名第四計圓知心。成虗",
    "X15n0303_010:0548c07": "謬果。違遠圓通。背涅槃城。生倒知種。",
    "X15n0303_010:0548c08": "此第四計知無知也。又善男子。當行空識現之時。",
    "X15n0303_010:0548c09": "若於所觀識陰。見其知性無處不徧。無境不圓。故",
    "X15n0303_010:0548c10": "因此徧圓之知。而妄立見解。謂一切法。由知變起。",
    "X15n0303_010:0548c11": "知無異。法亦無異。則草木之無情。亦可稱為有情。",
    "X15n0303_010:0548c12": "人之有情。亦何異於無情。草木可以為人。人死還",
    "X15n0303_010:0548c13": "成草木。不擇有情無情。而徧皆有知。於此生勝解",
    "X15n0303_010:0548c14": "者。是人則墮入知無知執。婆吒霰尼執一切有知",
    "X15n0303_010:0548c15": "者。成其伴侶。迷菩提而失知見。是名第四外道。計",
    "X15n0303_010:0548c16": "圓知以為因心。則果終虗謬無成。徒遠圓通。背涅",
    "X15n0303_010:0548c17": "槃。而生此倒知之種類矣。以無知為知。故名倒知",
    "X15n0303_010:0548c18": "也。豈知圓滿菩提。則十方世界。應念化成無上知",
    "X15n0303_010:0548c19": "覺也哉。○問。觀國師有情與無情共一體之說。忠",
    "X15n0303_010:0548c20": "國師有無情作佛之談。與此有何差別。答。內教謂",
    "X15n0303_010:0548c21": "由迷真如而成業識。從業識而起相見二分。遂分",
    "X15n0303_010:0548c22": "有情無情。各自安立。既悟之後。則轉業識而成真",
    "X15n0303_010:0548c23": "如。故有情無情。同一圓融清淨寶覺。通為一佛國",
    "X15n0303_010:0548c24": "土。謂之法性身。法性土。全身是土。全土是身。豈復",
    "X15n0303_010:0549a01": "有草樹為人。人為草樹。種種差別。是知內教所說",
    "X15n0303_010:0549a02": "無情說法。是說破識之後。渾成一心時也。此則業",
    "X15n0303_010:0549a03": "識尚在。相見猶存。未能融為一體。是妄計也。問。前",
    "X15n0303_010:0549a04": "文草木金石。皆能作妖為孽。豈非有情乎。答。此是",
    "X15n0303_010:0549a05": "依草附木之精靈有知。非草木元有知也。曰。若老",
    "X15n0303_010:0549a06": "楓化為羽人。朽麥化為蝴蝶。此自無情而之有情。",
    "X15n0303_010:0549a07": "賢女化為貞石。山蚯化為百合。此自有情而之無",
    "X15n0303_010:0549a08": "情。則又何謂。答。此偶有所感而化也。非老楓朽麥",
    "X15n0303_010:0549a09": "元有情。亦非賢女山蚯元無情也。今之未破識陰。",
    "X15n0303_010:0549a10": "而妄言天地同根。萬物一體者。皆婆吒霰尼之儔",
    "X15n0303_010:0549a11": "也。昔晦堂老人。與夏倚公立論道。至會萬法為自",
    "X15n0303_010:0549a12": "己。及情與無情共一體。時有一犬臥香案下。以壓",
    "X15n0303_010:0549a13": "尺擊犬。又擊香案。曰。犬有情便去。香案無情自住。",
    "X15n0303_010:0549a14": "情與無情。何得便成一體去。夏不能答。堂云。纔入",
    "X15n0303_010:0549a15": "思惟。便成剩法。何曾會萬法為自己也耶。○賀云。",
    "X15n0303_010:0549a16": "此誤認浮塵及器世間諸變化相。應念化成無上",
    "X15n0303_010:0549a17": "知覺也。",
    "X15n0303_010:0549a18": "又善男子。窮諸行空。已滅生滅。而於寂滅。精玅未圓。",
    "X15n0303_010:0549a19": "若於圓融。根互用中。(中之一字。足見互用之妙含之未發也)已得隨順。",
    "X15n0303_010:0549a20": "便於圓化。一切發生。求火光明。樂水清淨。愛風周流。",
    "X15n0303_010:0549a21": "觀塵(塵即地大)成就(能成器界。及凡有形塊者。皆塵所為耳)各各崇事。以此",
    "X15n0303_010:0549a22": "羣塵(即四大也)發於本因。(發者出生也。作者辦造也。本因根元也。邪計四大為出生一切",
    "X15n0303_010:0549a23": "辦造一切之根元也)立常住解。是人則墮生無生執。(妄計能生萬法。而實",
    "X15n0303_010:0549a24": "不能生也)諸迦葉波(別姓也)并婆羅門(總姓也)勤心役身。事火",
    "X15n0303_010:0549b01": "崇水。求出生死。成其伴侶。迷佛菩提。亡失知見。是名",
    "X15n0303_010:0549b02": "第五計著崇事。迷心從物。立妄求因。求妄冀果。違遠",
    "X15n0303_010:0549b03": "圓通。背涅槃城。生顛化種(顛倒化理)。",
    "X15n0303_010:0549b04": "此第五計生無生也。又善男子。當行空識現之時。",
    "X15n0303_010:0549b05": "彼識陰盡者。消磨六門。諸根互用。今雖未得互用。",
    "X15n0303_010:0549b06": "而於圓融根互用中。已得隨心順意。於十八禪變。",
    "X15n0303_010:0549b07": "如身上出水。身下出火之類。凡阿羅漢皆有神通",
    "X15n0303_010:0549b08": "變化是也。然亦纔得隨順而已。互用之玅。尚含而",
    "X15n0303_010:0549b09": "未發也。行人便於隨順中。圓化種種起著。妄謂一",
    "X15n0303_010:0549b10": "切變化。皆從四大發生。於是背自己之性火光明。",
    "X15n0303_010:0549b11": "而求火光明。背自己之性水清淨。而樂水清淨。背",
    "X15n0303_010:0549b12": "自己之性風周流。而愛風周流。背自己之性地無",
    "X15n0303_010:0549b13": "法不生。而獨觀地大。為能成就萬物。於是事水事",
    "X15n0303_010:0549b14": "火。事風事地。各各崇事。以此四大為發生造作之",
    "X15n0303_010:0549b15": "本根。遂立此四大為司物之真宰。而常住不壞。妄",
    "X15n0303_010:0549b16": "計能生萬物。而實不能生。是人則墮生無生執。諸",
    "X15n0303_010:0549b17": "迦葉波。并婆羅門。勤苦身心。以事水火。而求出生",
    "X15n0303_010:0549b18": "死者。來為伴侶。迷惑正果。亡失正因。是名第五計",
    "X15n0303_010:0549b19": "著邪惑。崇事邪業。迷靈覺之心。從四大之物。非因",
    "X15n0303_010:0549b20": "計因。而立妄求因。無果望果。而求妄冀果。圓通日",
    "X15n0303_010:0549b21": "遠。涅槃明背。而生顛倒化理之種類也。豈知心為",
    "X15n0303_010:0549b22": "化元。識是化種。四大為所生所化。而實非能生能",
    "X15n0303_010:0549b23": "化者哉。○賀云。此誤認七大皆如來藏玅真如性",
    "X15n0303_010:0549b24": "也。",
    "X15n0303_010:0549c01": "又善男子。窮諸行空。已滅生滅。而於寂滅。精玅未圓。",
    "X15n0303_010:0549c02": "若於圓明(即識陰也)計明中虗。非(毀也)滅羣化。以永滅依。為",
    "X15n0303_010:0549c03": "所歸依。生勝解者。是人則墮歸無歸執。無想天中(略舉",
    "X15n0303_010:0549c04": "非非想以該四空。非取四禪無想也)諸舜若多(空神)成其伴侶。迷佛菩提。",
    "X15n0303_010:0549c05": "亡失知見。是名第六圓虗無心。成空亡果。違遠圓通。",
    "X15n0303_010:0549c06": "背涅槃城。生斷滅種。",
    "X15n0303_010:0549c07": "此第六計歸無歸也。又善男子。當行空識現之時。",
    "X15n0303_010:0549c08": "若於識陰圓明。遂計明中罔象虗無之體。為畢竟",
    "X15n0303_010:0549c09": "空性。於是毀滅羣化。便欲灰身滅土。纖塵不立。謂",
    "X15n0303_010:0549c10": "永滅可依。以此永滅依。為所歸休之地。生勝玅解",
    "X15n0303_010:0549c11": "者。是人則墮歸無歸執。良以永滅空。亦是幻境。非",
    "X15n0303_010:0549c12": "實歸處也。由此四空天中諸趣空天眾。為其伴侶。",
    "X15n0303_010:0549c13": "迷菩提。失知見。是名第六以罔象虗無為因。以斷",
    "X15n0303_010:0549c14": "滅空亡為果。違圓通。背涅槃。而生斷滅種也。豈知",
    "X15n0303_010:0549c15": "圓滿菩提。自然真空玅有也哉。○問。此與後二乘",
    "X15n0303_010:0549c16": "何別。答。棄有取空。見解皆同。但先心各別。此凡外",
    "X15n0303_010:0549c17": "種。伏惑取空。彼聖性種。斷惑取空也。○此方儒者",
    "X15n0303_010:0549c18": "駁佛。動曰空亡。曰斷滅矣。豈知斷滅空亡。先佛訶",
    "X15n0303_010:0549c19": "為魔種。又何待儒氏之譏切耶。○賀云。此誤認空",
    "X15n0303_010:0549c20": "與三有一切本無也。",
    "X15n0303_010:0549c21": "又善男子。窮諸行空。已滅生滅。而於寂滅。精玅未圓。",
    "X15n0303_010:0549c22": "若於圓常。(歷觀上來。於此一境。稱圓元圓融圓明圓常。義各有表。元表諸法統歸。融表萬化含",
    "X15n0303_010:0549c23": "畜明表徹體虗朗。常表究竟堅牢。各與本文關涉。細尋可見。然同是識海周徧。故皆稱圓。且均是識陰相似之",
    "X15n0303_010:0549c24": "相。行人不達似而非真故。各隨所見而起異計異執耳)固身常住。同於精(精即性也。",
    "X15n0303_010:0550a01": "如見性轉稱見精之類)圓。長不傾逝。生勝解者。是人則墮貪非",
    "X15n0303_010:0550a02": "貪執。諸阿斯陀。求長命者。成其伴侶。迷佛菩提。亡失",
    "X15n0303_010:0550a03": "知見。是名第七執著命元。立固妄因。趣長勞(應作牢)果。",
    "X15n0303_010:0550a04": "違遠圓通。背涅槃城。生妄延種。",
    "X15n0303_010:0550a05": "此第七計貪非貪也。又善男子。當行空識現之時。",
    "X15n0303_010:0550a06": "若於識陰圓常。見性常。而并欲命常。遂欲堅固其",
    "X15n0303_010:0550a07": "身。使之常住世間。同於性之圓常。而常不傾逝。如",
    "X15n0303_010:0550a08": "仙家性命雙修。形神俱玅之類。於此生勝玅之解。",
    "X15n0303_010:0550a09": "妄起貪著。留形世間。不知此身如芭蕉電露。本不",
    "X15n0303_010:0550a10": "可貪以為常也。不可貪而貪。故是人則隨貪非貪",
    "X15n0303_010:0550a11": "執。貪求長命。故諸無比仙人。求長命者。成其伴侶。",
    "X15n0303_010:0550a12": "迷佛菩提。亡失知見。是名第七執識陰為長命之",
    "X15n0303_010:0550a13": "元。立堅固妄因。趣長牢妄果。違圓通。背涅槃。而生",
    "X15n0303_010:0550a14": "妄想延長之種矣。豈知法身是亘古亘今。不毀不",
    "X15n0303_010:0550a15": "壞之體也哉。○外書云。造化勞我以生。逸我以老。",
    "X15n0303_010:0550a16": "息我以死。故長勞勞字。亦不必以牢字換之也。○",
    "X15n0303_010:0550a17": "長命本無足貪。況所托之性。但唯識陰。已是似常",
    "X15n0303_010:0550a18": "而非真常。所兼之命。全是生滅。虗幻。縱經多劫。終",
    "X15n0303_010:0550a19": "落空亡。豈真實常住哉。昔洞賓參黃龍。龍曰。饒你",
    "X15n0303_010:0550a20": "八萬劫。是箇守屍鬼。洞賓大悟。有槭瓢碎琴之偈。",
    "X15n0303_010:0550a21": "嗟乎。阿思陀。仙之古者。為佛訶斥如此。今之提礶",
    "X15n0303_010:0550a22": "子。講房術者。不又斯陀之罪人哉。而士大夫惑而",
    "X15n0303_010:0550a23": "不悟。亦足哀矣。",
    "X15n0303_010:0550a24": "又善男子。窮諸行空。已滅生滅。而於寂滅。精玅未圓。",
    "X15n0303_010:0550b01": "觀命互通。(識壽暖三連持不斷者為命。今以識陰為主。是識陰互通一切命也)却留塵",
    "X15n0303_010:0550b02": "勞。恐其消盡。便於此際。坐蓮華宮。廣化七珍。多增寶",
    "X15n0303_010:0550b03": "媛。恣縱其心。生勝解者。是人則墮真無真執。叱枳迦",
    "X15n0303_010:0550b04": "羅(欲頂自有天類)成其伴侶。迷佛菩提。亡失知見。是名第八",
    "X15n0303_010:0550b05": "發邪思因立熾塵果。違遠圓通。背涅槃城。生天魔種。",
    "X15n0303_010:0550b06": "此第八計真無真也。又善男子。當行空識現之時。",
    "X15n0303_010:0550b07": "既以識為命元。觀此命以連持色心為名。而塵勞",
    "X15n0303_010:0550b08": "不出運心役色。是則命元本與塵勞連持。則存與",
    "X15n0303_010:0550b09": "俱存。亡與俱亡。故懼塵勞盡而命元必斷。由是妄",
    "X15n0303_010:0550b10": "起留塵之計。不令消盡。又乘此行盡識現之際。圓",
    "X15n0303_010:0550b11": "化隨心。故恣意化諸欲境。七珍美女。於中放逸。反",
    "X15n0303_010:0550b12": "生勝解。以為大菩薩行事。豈若菩薩真見命元。人",
    "X15n0303_010:0550b13": "塵勞而度生也。由彼妄計此是真菩薩行。而不知",
    "X15n0303_010:0550b14": "非真。故墮真無真執。而欲頂自在天。能化欲境以",
    "X15n0303_010:0550b15": "自娛樂者。為其伴侶。而正果正因。俱迷失矣。是名",
    "X15n0303_010:0550b16": "第八發邪思因。立熾塵果。夫始求圓通。乃云緣思",
    "X15n0303_010:0550b17": "淨盡為因。今反以邪思縱恣為因。是違遠圓通也。",
    "X15n0303_010:0550b18": "始求涅槃。乃以纖塵不立為果。今反以塵勞熾盛",
    "X15n0303_010:0550b19": "為果。是背涅槃城也。方以類聚。其生天魔種也必",
    "X15n0303_010:0550b20": "矣。豈知識陰若盡。圓滿菩提。固不妨婬房酒肆尋",
    "X15n0303_010:0550b21": "彌勒。柳巷華街覓普賢也哉。○昔鬱頭藍弗。以世",
    "X15n0303_010:0550b22": "俗智。伏下地惑。得非想定。具五神通。時君尊敬。迎",
    "X15n0303_010:0550b23": "以入宮。宮中女子。接足而禮。藍弗觸女子手。遂生",
    "X15n0303_010:0550b24": "貪愛。便失神通。故曰纔生一念欲。便失五通神。豈",
    "X15n0303_010:0550c01": "有邪思熾塵。而不退墮者乎。若羅什娶妻。三車縱",
    "X15n0303_010:0550c02": "欲。其所造莫測。又不可例論也。",
    "X15n0303_010:0550c03": "又善男子。窮諸行空。已滅生滅。而於寂滅。精玅未圓。",
    "X15n0303_010:0550c04": "於命明中(猶言命光。即識陰也)分別精粗。流決真偽。因果相酧。",
    "X15n0303_010:0550c05": "惟求感應。(修道為因曰感。證滅為果曰應)背清淨道。所謂見苦斷集。",
    "X15n0303_010:0550c06": "證滅修道。居滅已休。更不前進。生勝解者。是人則墮",
    "X15n0303_010:0550c07": "定性聲聞。諸無聞僧。增上慢者。成其伴侶。迷佛菩提。",
    "X15n0303_010:0550c08": "亡失知見。是名第九圓精應心成趣寂果。違遠圓通。",
    "X15n0303_010:0550c09": "背涅槃城。生纏空種。(賀云。前八皆誤入岐路。此二則止息化城)。",
    "X15n0303_010:0550c10": "此第九計定性聲聞也。又善男子。當行空識現之",
    "X15n0303_010:0550c11": "時。因窮識陰。深明眾生受命元由。於命明中。見此",
    "X15n0303_010:0550c12": "識既含藏漏無漏種。即於此分別決擇。苦集種子。",
    "X15n0303_010:0550c13": "是有漏。是粗。是偽。滅道種子。是無漏。是精。是真。雙",
    "X15n0303_010:0550c14": "明二種因果。尅定相酧。惟求執因之感。以招果之",
    "X15n0303_010:0550c15": "應。實修實證。但要速出生死。而不順無修之修。無",
    "X15n0303_010:0550c16": "證之證。是為背清淨道。於所謂見苦斷集。證滅修",
    "X15n0303_010:0550c17": "道者。一居寂滅。即便休息。於諸菩薩遊戲神通。淨",
    "X15n0303_010:0550c18": "佛國土。不生好樂。所以戀住化城。不趣寶所。於此",
    "X15n0303_010:0550c19": "中生勝解者。是人則墮定性聲聞。不迴心鈍阿羅",
    "X15n0303_010:0550c20": "漢。諸無聞僧。愚法聲聞。未證謂證。未得謂得者。為",
    "X15n0303_010:0550c21": "其伴侶。於佛菩提。亦竟迷也。於正知見。亦亡失也。",
    "X15n0303_010:0550c22": "是名第九滿其專精求應之因心。成其徧趣冥寂",
    "X15n0303_010:0550c23": "之斷果。此有餘涅槃。僅齊七信。識陰所覆。尚不達",
    "X15n0303_010:0550c24": "圓通因地。安能至無餘果地哉。吾見其為空所縛。",
    "X15n0303_010:0551a01": "祗生纏空種類而已矣。是雖未即真魔也。約其沾",
    "X15n0303_010:0551a02": "著法執處。實與眾魔無異矣。",
    "X15n0303_010:0551a03": "又善男子。窮諸性空。已滅生滅。而於寂滅。精玅未圓。",
    "X15n0303_010:0551a04": "若於圓融清淨覺明。發研深玅。即立涅槃。而不前進。",
    "X15n0303_010:0551a05": "生勝解者。是人則墮定性辟支。諸緣獨倫(緣覺獨覺之同倫也)",
    "X15n0303_010:0551a06": "不迴心者。成其伴侶。迷佛菩提。亡失知見。是名第十",
    "X15n0303_010:0551a07": "圓覺脗心(圓即圓融。覺即覺明。脗心即清淨)成湛明果。違遠圓通。背",
    "X15n0303_010:0551a08": "涅槃城。生覺圓明不化圓種(不能融化透過所悟。徒執空淨圓影。祖家所謂",
    "X15n0303_010:0551a09": "隱人胸次自成情也)。",
    "X15n0303_010:0551a10": "此第十計定性辟支也。又善男子。當行空識現之",
    "X15n0303_010:0551a11": "時。若於消六入一之圓融。破有歸空之清淨。了見",
    "X15n0303_010:0551a12": "命元之覺明。而發研深玅。獨覺。則觀物變易。發深",
    "X15n0303_010:0551a13": "玅之悟。緣覺。則觀十二因緣。發深玅之悟。即於發",
    "X15n0303_010:0551a14": "深玅處。立為涅槃歸休之地。堅執不捨。滯在圓明",
    "X15n0303_010:0551a15": "一路。不趣寶所。所謂水澄月滿道人愁也。於此而",
    "X15n0303_010:0551a16": "生勝解。是人則墮定性辟支。比之聲聞。稍勝一步。",
    "X15n0303_010:0551a17": "諸緣覺獨覺之同倫。不迴心趣大乘者。為其伴侶。",
    "X15n0303_010:0551a18": "於佛菩提。亦竟迷也。於正知見。亦亡失也。是名第",
    "X15n0303_010:0551a19": "十以其圓融覺明清淨之心。成其發研深玅之果。",
    "X15n0303_010:0551a20": "其所謂圓覺者。亦但脗合而已。實去圓通遠矣。其",
    "X15n0303_010:0551a21": "所謂湛明者。亦但悟境而已。實背涅槃多矣。是雖",
    "X15n0303_010:0551a22": "有覺圓明。而不能融化。透過所悟。豈若菩薩之常",
    "X15n0303_010:0551a23": "覺不住哉。故生不化圓種也。雖未即真魔也。約其",
    "X15n0303_010:0551a24": "沾著法執。實與眾魔無異矣。○昔有僧問曹山。朗",
    "X15n0303_010:0551b01": "月當空時何如。山云。猶是堦下漢。僧云。請師接上",
    "X15n0303_010:0551b02": "階。出云。月落後相見。○問。聲聞辟支。皆是出世聖",
    "X15n0303_010:0551b03": "人。何故亦列魔數。答。此經以圓通為宗。略有纖毫",
    "X15n0303_010:0551b04": "沾滯。便是違背圓通。墮之者。則枝岐鈍寘。害正事",
    "X15n0303_010:0551b05": "均。非魔而何。然以定性簡之。是但取其不迴心者。",
    "X15n0303_010:0551b06": "若肯迴心。便名大阿羅漢。不墮斯類矣。",
    "X15n0303_010:0551b07": "阿難。如是十種禪那。中途成狂。(前八居多)因依迷惑。(因迷而起",
    "X15n0303_010:0551b08": "依迷而住。故曰因依)於未足中。生滿足證。(後二居多)皆是識陰用心",
    "X15n0303_010:0551b09": "交互。故生斯位。眾生頑迷。不自忖量。逢此現前。各以",
    "X15n0303_010:0551b10": "所愛先習迷心。而自休息。將為畢竟所歸寧地。自言",
    "X15n0303_010:0551b11": "滿足無上菩提。大妄語成。外道邪魔所感業終。(七是外道",
    "X15n0303_010:0551b12": "八是邪魔)墮無間獄。聲聞緣覺。不成增進。汝等存心。秉如",
    "X15n0303_010:0551b13": "來道。將此法門。於我滅後。傳示末世。普令眾生覺了",
    "X15n0303_010:0551b14": "斯義。無令見魔(分別曰見。前七純是見。第八是見愛。至於二乘。界內見愛雖盡。而法愛尚",
    "X15n0303_010:0551b15": "存。總屬分別見妄也)自作沉孽。保綏哀救。消息邪緣。令其身心",
    "X15n0303_010:0551b16": "入佛知見。從始成就。不遭岐路。",
    "X15n0303_010:0551b17": "此總結囑護也。阿難。如是十種禪那。或中途成狂。",
    "X15n0303_010:0551b18": "如前八種。或因依迷惑。於未足中。生滿足證。如後",
    "X15n0303_010:0551b19": "二種。皆是識陰區宇。與行人用心。交攻互戰。故生",
    "X15n0303_010:0551b20": "斯位。眾生頑迷。不自忖量己之所造何如。逢此現",
    "X15n0303_010:0551b21": "前。各以無始來墮貪愛境。所薰習氣。因境打動。發",
    "X15n0303_010:0551b22": "其痼疾。自迷其心。自畫不進。妄謂究竟極證。而大",
    "X15n0303_010:0551b23": "妄語成。其在外道邪魔如前八種所感。邪業既終。",
    "X15n0303_010:0551b24": "墮無間獄。其在聲聞緣覺。雖能斷惑取證。但惟永",
    "X15n0303_010:0551c01": "閉化城。不達寶所。不成增進。亦歸墮落矣。汝等既",
    "X15n0303_010:0551c02": "已存如來大悲之心。秉如來二利之道。是必將此",
    "X15n0303_010:0551c03": "辨魔法門。於我滅後。傳示末世。普令眾生。咸知此",
    "X15n0303_010:0551c04": "辨魔之義。無令見魔。各隨所墮。自作深孽。於以保",
    "X15n0303_010:0551c05": "而安之。哀而救之。消磨息滅此等邪緣。令其障盡",
    "X15n0303_010:0551c06": "理現。於佛知佛見。自然證入。而從始至終。更無諸",
    "X15n0303_010:0551c07": "委曲相。而不遭岐路矣。傳示之責。汝其勉哉。○初",
    "X15n0303_010:0551c08": "卷云。皆由不知常住真心。用諸妄想。至此。則知妄",
    "X15n0303_010:0551c09": "想即是五陰。若此五陰妄想。有一毫不盡。不能得",
    "X15n0303_010:0551c10": "入佛知佛見。若破除五陰。方得真無生法忍。譬如",
    "X15n0303_010:0551c11": "髯公五關斬將。方能得見真主也。以上五種見解。",
    "X15n0303_010:0551c12": "並是迷宗失旨。背湛乖真。揑目生華。迷頭認影。若",
    "X15n0303_010:0551c13": "敲冰索火。緣木求魚。畏影逃虗。捫空捉電。苦非甘",
    "X15n0303_010:0551c14": "種。砂豈飯因。皆不能以法性融通。一旨和會。盡迷",
    "X15n0303_010:0551c15": "方便。悉入見纏。不達正宗。皆投見網。所以天魔外",
    "X15n0303_010:0551c16": "道。本無其種。修行失念。遂派其原。故知但有所重",
    "X15n0303_010:0551c17": "所依。立知立解絲毫見處不忘。皆成外道。故華嚴",
    "X15n0303_010:0551c18": "云。見在即凡。情亡即佛。祖師云。不用求真。唯須息",
    "X15n0303_010:0551c19": "安。是以悟宗之士。尚不得無見無解。豈可更隨言",
    "X15n0303_010:0551c20": "執意。而起有見有解乎。",
    "X15n0303_010:0551c21": "如是法門。先過去世。恒沙劫中。微塵如來。乘此心開。",
    "X15n0303_010:0551c22": "得無上道。",
    "X15n0303_010:0551c23": "此又通結五陰而此顯諸佛共證也。夫如是五陰",
    "X15n0303_010:0551c24": "中。辨魔法門。非獨今日莫能外也。乃從先過去世",
    "X15n0303_010:0552a01": "無數劫中。無數如來。乘此心開。得無上道。第於一",
    "X15n0303_010:0552a02": "陰未開之時。要須依此法門以辨別之。不為十種",
    "X15n0303_010:0552a03": "魔境所惑。方得一陰破除。從色至識。無不皆然。乘",
    "X15n0303_010:0552a04": "此陰破入住。可以超證極果矣。諸佛先證如此。",
    "X15n0303_010:0552a05": "識陰若盡(單舉識盡者。將齊此以明超證)則汝現前。諸根互用。從互",
    "X15n0303_010:0552a06": "用中。能入菩薩金剛乾慧。圓明精心。於中發化。如淨",
    "X15n0303_010:0552a07": "琉璃內含寶月。如是乃超十信十住十行十迴向四",
    "X15n0303_010:0552a08": "加行心菩薩所行金剛十地(於地而特言所行者。意表入地乃真修聖位耳)",
    "X15n0303_010:0552a09": "等覺圓明。(於等覺而復言圓明者。見始終惟此一心。但至等覺。則發化之極也)入於如",
    "X15n0303_010:0552a10": "來玅莊嚴海。圓滿菩提。歸無所得(賀云。從前五十種邪境。總為有所得",
    "X15n0303_010:0552a11": "故)。",
    "X15n0303_010:0552a12": "此明入住菩薩亦不外此法門也。夫諸佛既爾。菩",
    "X15n0303_010:0552a13": "薩可知。菩薩用此辨魔法門。歷破五陰。至於識陰",
    "X15n0303_010:0552a14": "若盡。則汝現前。諸根互用。每一根中。皆具五根之",
    "X15n0303_010:0552a15": "用。此正初住圓通位也。從初住位中。便能一超直",
    "X15n0303_010:0552a16": "入等覺後心。特其圓明精心。於初住等覺兩楹之",
    "X15n0303_010:0552a17": "中。發化諸位。亦自歷歷不昧耳。正如淨琉璃。內含",
    "X15n0303_010:0552a18": "寶月。琉璃可譬圓明精心。而含月可譬發化諸位",
    "X15n0303_010:0552a19": "也。試即發化諸位而確指之。識陰既破。正信滿入",
    "X15n0303_010:0552a20": "住之初。如是乃超越滿過之十信。以及十住。十行。",
    "X15n0303_010:0552a21": "十迴向。四加行心。菩薩所行金剛十地。等覺圓明。",
    "X15n0303_010:0552a22": "皆是一超直過。中間更不取證。如飛隼上山。本最",
    "X15n0303_010:0552a23": "迅疾。然自下歷上。亦自徹見階級也。由此入於如",
    "X15n0303_010:0552a24": "來玅莊嚴海。是福究竟。圓滿菩提。是智究竟。歸無",
    "X15n0303_010:0552b01": "所得。是理究竟。福即解脫。智即般若。理即法身。不",
    "X15n0303_010:0552b02": "縱不橫。三德秘藏。於茲具顯。至此而所謂金剛乾",
    "X15n0303_010:0552b03": "慧者。既已底於玅覺矣。然皆自識盡入住中來。何",
    "X15n0303_010:0552b04": "莫而非用此辨魔法門乎。○按圓宗只有二位。一",
    "X15n0303_010:0552b05": "斷前通惑。從觀行位。一超直入初住。中間更不取",
    "X15n0303_010:0552b06": "證。二斷後別惑。從初住位。一超直至等覺。中間亦",
    "X15n0303_010:0552b07": "不取證。非若別教一位必經多劫。漸斷漸證。直待",
    "X15n0303_010:0552b08": "滿三祇劫。因圓果滿。方證菩提也。而佛於圓家。仍",
    "X15n0303_010:0552b09": "列多位者。有二意。一者為引漸機。令欣從圓頓也。",
    "X15n0303_010:0552b10": "二者見佛眼明極。能於至迅速中。詳見詳晣也。",
    "X15n0303_010:0552b11": "此是過去先佛世尊。奢摩他中。毗婆舍那覺明。分析",
    "X15n0303_010:0552b12": "微細魔事。魔境現前。汝能諳識。心垢洗除。不落邪見。",
    "X15n0303_010:0552b13": "陰魔消滅。天魔摧碎。大力鬼神褫魄逃逝。魑魅魍魎",
    "X15n0303_010:0552b14": "無復出生。直至菩提。無諸少乏。下劣增進。於大涅槃。",
    "X15n0303_010:0552b15": "心不迷悶。",
    "X15n0303_010:0552b16": "此言先佛授受心法以示行人也。夫此辨魔法門。",
    "X15n0303_010:0552b17": "豈自我剏始哉。乃是過去古佛世尊。在止觀中。用",
    "X15n0303_010:0552b18": "始覺智。觀察魔事。歷歷分明。故立此五重。使人隨",
    "X15n0303_010:0552b19": "陰檢察。免受其害耳。然害定雖由諸魔。而致魔實",
    "X15n0303_010:0552b20": "因心垢。汝能依此明誨。則當魔境現前。便能諳其",
    "X15n0303_010:0552b21": "根脚。識其名色。良以自家所愛先習迷心。而為心",
    "X15n0303_010:0552b22": "垢者。洗除淨盡。主人既正。不怕客邪。自然不落邪",
    "X15n0303_010:0552b23": "見。如是。則心見兩魔。稱為陰魔者。早已消滅絕根。",
    "X15n0303_010:0552b24": "何況外魔。焉敢留難。是以天魔。及鬼神精魅。悉摧",
    "X15n0303_010:0552c01": "心喪魄而逃逝。不復更出也。出天魔等逃逝。則破",
    "X15n0303_010:0552c02": "前三陰者。自初因以至無上智果。圓滿菩提。略無",
    "X15n0303_010:0552c03": "缺乏矣。由陰魔消滅。則破後二陰者。小乘下劣。皆",
    "X15n0303_010:0552c04": "得增進。直至如來大涅槃海。亦不迷悶矣。向非先",
    "X15n0303_010:0552c05": "佛分析微細。立此法門。安能直修直證。利有攸往",
    "X15n0303_010:0552c06": "如是哉。",
    "X15n0303_010:0552c07": "若諸末世。愚鈍眾生。未識禪那。不知說法。樂修三昧。",
    "X15n0303_010:0552c08": "汝恐同邪。一心勸令持我佛頂陀羅尼呪。若未能誦。",
    "X15n0303_010:0552c09": "寫於禪堂。或帶身上。一切諸魔。所不能動。汝當恭欽",
    "X15n0303_010:0552c10": "十方如來究竟修進最後垂範。",
    "X15n0303_010:0552c11": "此轉令勸人持呪也。夫利根之人。依法辨魔。一超",
    "X15n0303_010:0552c12": "直入。更無留難矣。若諸末世愚鈍眾生。既不識禪",
    "X15n0303_010:0552c13": "那。而明悟處少。又不知說法。而多聞性缺。而心復",
    "X15n0303_010:0552c14": "好樂直修反聞大定。汝恐落於邪見。將何以保護",
    "X15n0303_010:0552c15": "之。惟勸彼專心一意。持我佛頂陀羅尼呪。若誦亦",
    "X15n0303_010:0552c16": "不能。則寫於禪堂。或帶於身上。一切諸魔。自不能",
    "X15n0303_010:0552c17": "擾。葢此呪心。是至尊至勝。第一法門。有不可思議",
    "X15n0303_010:0552c18": "之力也。十方如來。所以垂範修進者。無以復加矣。",
    "X15n0303_010:0552c19": "合而言之。論自利之智。則究竟之修進。非中路化",
    "X15n0303_010:0552c20": "城之止息也。論利他之悲。則最後之垂範。非始教",
    "X15n0303_010:0552c21": "不了之權義也。汝可不敬承以利己利他哉。○最",
    "X15n0303_010:0552c22": "後有二義。若約當經。則此魔事。在末後宣揚。若約",
    "X15n0303_010:0552c23": "一大時教。則此經在法華已後宣說也。○無問自",
    "X15n0303_010:0552c24": "說五陰魔境已竟。",
    "X15n0303_010:0553a01": "阿難。即從座起(此句疑在下)聞佛示誨(此句疑在上)頂禮欽奉。",
    "X15n0303_010:0553a02": "憶持無失。於大眾中。重復白佛。如佛所言。五陰相中。",
    "X15n0303_010:0553a03": "五種虗妄。為本想心。我等平常。未蒙如來微細開示。",
    "X15n0303_010:0553a04": "又此五陰。為併消除。為次第盡。如是五重。詣何為界。",
    "X15n0303_010:0553a05": "惟願如來。發宣大慈。為此大眾。清明心目。以為末世",
    "X15n0303_010:0553a06": "一切眾生。作將來眼。",
    "X15n0303_010:0553a07": "此復問五陰所以名妄想也。阿難聞佛示誨。頂禮",
    "X15n0303_010:0553a08": "欽奉。憶持無失。於大眾中。即從座起。重復白佛云。",
    "X15n0303_010:0553a09": "世尊尋常但說此五陰法。皆是仗因托緣而生。曾",
    "X15n0303_010:0553a10": "未說此五陰皆本妄想生起。如色名堅固妄想。受",
    "X15n0303_010:0553a11": "名虗明妄想等。我等今日雖一往聞此微細開示。",
    "X15n0303_010:0553a12": "然不知此五種陰。何故通名妄想。既此五陰總名",
    "X15n0303_010:0553a13": "妄想。今日若欲剗除。為當一時併盡。為復次第漸",
    "X15n0303_010:0553a14": "除。若欲斷除。至於何處。方得盡其邊際。更願大慈",
    "X15n0303_010:0553a15": "無倦。重為發宣。為此現前大眾。清明心目。使不致",
    "X15n0303_010:0553a16": "迷眩。兼為末世眾生。作將來眼。使有所尊循焉可",
    "X15n0303_010:0553a17": "也。○鍾云。歷觀五陰種種邪魔。皆生於各陰將盡",
    "X15n0303_010:0553a18": "未盡交界處。所謂邊際也。處最宜著眼。",
    "X15n0303_010:0553a19": "佛告阿難。精真玅明。本覺圓淨。非留死生(根身正報)及諸",
    "X15n0303_010:0553a20": "塵垢。(器界依報)乃至虗空。皆因妄想之所生起。斯元(當是緣字)",
    "X15n0303_010:0553a21": "本覺玅明精真。妄以發生諸器世間。如演若多迷頭",
    "X15n0303_010:0553a22": "認影。妄元無因。於妄想中。立因緣性。迷因緣者。稱為",
    "X15n0303_010:0553a23": "自然。彼虗空性。猶實幻生。因緣自然。皆是眾生妄心",
    "X15n0303_010:0553a24": "計度。阿難。知妄所起。說妄因緣。若妄元無。說妄因緣。",
    "X15n0303_010:0553b01": "元無所有。何況不知推自然者。是故。如來與汝發明",
    "X15n0303_010:0553b02": "五陰本因同是妄想。",
    "X15n0303_010:0553b03": "此總示五陰皆以妄想為本也。佛告阿難。我說五",
    "X15n0303_010:0553b04": "陰皆本妄想者。豈無其故哉。原夫精真玅明本覺",
    "X15n0303_010:0553b05": "之體。本來圓滿。本來清淨。纖毫不著。一物不留。若",
    "X15n0303_010:0553b06": "夫有生有死之根身。為塵為垢之器界。乃至虗空。",
    "X15n0303_010:0553b07": "皆因妄想之所生起。死生即界內分段。受想行之",
    "X15n0303_010:0553b08": "三陰也。塵垢即界外涅槃。識陰也。虗空即色陰也。",
    "X15n0303_010:0553b09": "取要言之。但是本覺中。元無五陰。皆因五種妄想。",
    "X15n0303_010:0553b10": "次第生起而已。所以然者。斯緣本覺玅明精真。本",
    "X15n0303_010:0553b11": "來圓淨。由妄想發生諸器世間。正如演若多妙自",
    "X15n0303_010:0553b12": "己之頭。而認鏡中之影。真本有而妄迷如失。如演",
    "X15n0303_010:0553b13": "若頭本在。而妄驚其失也。妄本空而誤迷為有。如",
    "X15n0303_010:0553b14": "演若影非實。而錯認為真也。夫五陰既從妄生。則",
    "X15n0303_010:0553b15": "本無因矣。汝等尋常。但知五陰從因緣生。迷無因",
    "X15n0303_010:0553b16": "之妄想。立有因之因緣。又迷有因之因緣。而立無",
    "X15n0303_010:0553b17": "因之自然。二計不忘。則五陰牢不可破矣。豈知彼",
    "X15n0303_010:0553b18": "虗空性。不動不壞。猶是虗幻而非真。何況因緣自",
    "X15n0303_010:0553b19": "然。本出眾生顛倒分別。豈有真實義哉。阿難。且汝",
    "X15n0303_010:0553b20": "果能知妄起處。猶可許汝說因緣也。若妄本無起",
    "X15n0303_010:0553b21": "處。可得而說。則說因說緣。本非實有。而為不了義",
    "X15n0303_010:0553b22": "矣。何況並此因緣。亦未通達。復違因緣。而謬說自",
    "X15n0303_010:0553b23": "然。豈非迷執中之迷執耶。是故如來今日。與汝發",
    "X15n0303_010:0553b24": "明五陰本是妄想。一欲眾生了見五陰真正本因。",
    "X15n0303_010:0553c01": "而破除無難。二欲眾生捐捨五陰偏執情計。而達",
    "X15n0303_010:0553c02": "妄無惑也。○鍾云。開卷指人病根。在用諸妄想。此",
    "X15n0303_010:0553c03": "處乃將五重妄想。一一發明。是全經大起結。",
    "X15n0303_010:0553c04": "汝體先因父母想生。汝心非想。則不能來想中傳命。",
    "X15n0303_010:0553c05": "如我先言。心想酢味。口中涎生。心想登高。足心酸起。",
    "X15n0303_010:0553c06": "懸崖不有。酢物未來。汝體必非虗妄通倫。口水如何",
    "X15n0303_010:0553c07": "因談酢出。是故當知。汝現色身。名為堅固。第一妄想。",
    "X15n0303_010:0553c08": "此下詳示五種妄想而此先明色陰為堅固妄想",
    "X15n0303_010:0553c09": "也。色陰雖兼五根六塵。今圖易顯其與想相應。故",
    "X15n0303_010:0553c10": "且單就內身而言也。且汝不知色陰為堅固妄想",
    "X15n0303_010:0553c11": "耶。即汝形體。先因父母妄想生起。以父母俱動愛",
    "X15n0303_010:0553c12": "染之想。而後有赤白二陰也。雖有父母想心。若汝",
    "X15n0303_010:0553c13": "中陰愛涎不發。決不能流愛為種。而來父母想中",
    "X15n0303_010:0553c14": "結胎。以續其命。則知渾身都是妄想所成矣。正如",
    "X15n0303_010:0553c15": "我先所言。心想酢味。而口中涎生。心想登高。而足",
    "X15n0303_010:0553c16": "心酸起。懸崖不曾有。酢物不曾來。汝之身體。若非",
    "X15n0303_010:0553c17": "與妄想通為一類。則口中之水。如何因人談酢而",
    "X15n0303_010:0553c18": "出乎。是故當知。汝現前色身。名為堅固第一妄想。",
    "X15n0303_010:0553c19": "以父母己三。和合一處。固結而不可解也。知根身。",
    "X15n0303_010:0553c20": "則知器界矣。彼堅明立礙。及堅覺寶成等。何莫而",
    "X15n0303_010:0553c21": "非堅固妄想乎。○識動為想。必我之想。合當生父",
    "X15n0303_010:0553c22": "母之想而成胎。則前陰之命。轉為後陰之命。嗣續",
    "X15n0303_010:0553c23": "不絕。所謂想中傳命也。",
    "X15n0303_010:0553c24": "即此所說。臨高想心。能令汝形真受酸澀。由因受生。",
    "X15n0303_010:0554a01": "能動色體。汝今現前。順益違損二現驅馳。名為虗明",
    "X15n0303_010:0554a02": "第二妄想。",
    "X15n0303_010:0554a03": "此明受陰為虗明妄想也。欲知受陰。即前色陰中",
    "X15n0303_010:0554a04": "一語。可以通之。如前所說臨高虗想。能令足心真",
    "X15n0303_010:0554a05": "受酸澀。豈非汝之胸中。已先領受懸崖高峻之境。",
    "X15n0303_010:0554a06": "故能動汝色體。而酸澀乃在汝形乎。即此推之。而",
    "X15n0303_010:0554a07": "諸受之妄。例可知矣。然則汝今現前。因違順二境。",
    "X15n0303_010:0554a08": "而生損益二受。交驅互馳。而不休息。皆是虗明妄",
    "X15n0303_010:0554a09": "想所成。葢受陰無體。虗有所明。故名為虗明妄想。",
    "X15n0303_010:0554a10": "且以虗故受。如太虗之受物。以明故受。如明鏡之",
    "X15n0303_010:0554a11": "受形也。○即前足心受酸澀處發明者。所謂一滴",
    "X15n0303_010:0554a12": "水墨。雨處成龍也。按受有三。謂苦受。樂受。不苦不",
    "X15n0303_010:0554a13": "樂受。順益即樂受也。違損即苦受也。合有非違非",
    "X15n0303_010:0554a14": "順。即不苦不樂受。但是文略耳。",
    "X15n0303_010:0554a15": "由汝念慮。(即意識也)使汝色身。身非念倫。汝身何因隨念",
    "X15n0303_010:0554a16": "所使。種種取像。心生形取。與念相應。寤即想心。寐為",
    "X15n0303_010:0554a17": "諸夢。則汝想念。搖動妄情。名為融通第三妄想。",
    "X15n0303_010:0554a18": "此明想陰為融通妄想也。夫汝有念慮。所謂意識",
    "X15n0303_010:0554a19": "也。念慮一動。凡眼耳鼻舌身。皆聽其使役。若汝色",
    "X15n0303_010:0554a20": "身。非與念慮同類。則身實念虗。虗實不倫。何因隨",
    "X15n0303_010:0554a21": "念所使令耶。故凡目前種種取像。必因意識先動。",
    "X15n0303_010:0554a22": "而後諸根方取。足知此身與念相應。無頃刻離。正",
    "X15n0303_010:0554a23": "如歌舞工伎之人。隨他拍轉。拍緩則步緩。拍急則",
    "X15n0303_010:0554a24": "步急。五根於意亦然。意地若生。身輪動作。意地若",
    "X15n0303_010:0554b01": "息。根境寂然。故寤與形接。則為想。寐與神交。則為",
    "X15n0303_010:0554b02": "夢。想與夢。皆是獨頭意識為體。因想念而搖動妄",
    "X15n0303_010:0554b03": "情。頓失寂靜真心。此想陰所以名融通妄想也。曰",
    "X15n0303_010:0554b04": "融通者。謂此想心在五根中。圓融通貫。非若諸根",
    "X15n0303_010:0554b05": "之滯而不融。局而不通也。",
    "X15n0303_010:0554b06": "化理不住。運運密移。甲長髮生。氣消容皺。日夜相代。",
    "X15n0303_010:0554b07": "曾無覺悟。阿難。此若非汝。云何體遷。如必是真。汝何",
    "X15n0303_010:0554b08": "無覺。則汝諸行。念念不停。名為幽隱第四妄想。",
    "X15n0303_010:0554b09": "此明行陰為幽隱妄想也。夫行陰以變化為性。故",
    "X15n0303_010:0554b10": "又名化理。此化理遷流不住。運而又運。密密推移。",
    "X15n0303_010:0554b11": "在人一身。甲長髮生。遷少至長也。氣消容皺。遷壯",
    "X15n0303_010:0554b12": "成老也。生生滅滅。日夜相代乎前。所謂剎那剎那。",
    "X15n0303_010:0554b13": "不得停住。而無一人能覺悟者。其密移為何如也。",
    "X15n0303_010:0554b14": "阿難。若此行陰非汝身者。云何使汝甲生髮長等。",
    "X15n0303_010:0554b15": "可見不離汝矣。若此行陰真汝身者。云何日夜變",
    "X15n0303_010:0554b16": "遷。曾無覺悟。可見不即汝矣。非汝是汝。二不可定。",
    "X15n0303_010:0554b17": "足知虗妄而非真矣。然則汝今諸行念念遷流。而",
    "X15n0303_010:0554b18": "不停者。幽而難見。隱而難知。良由幽隱妄想以為",
    "X15n0303_010:0554b19": "其本。豈不名為幽隱第四妄想乎。○大抵受想行",
    "X15n0303_010:0554b20": "之三陰。雖皆屬心。而文中皆要顯與色身通貫。受",
    "X15n0303_010:0554b21": "則能令色身領境。想則能驅使於身。行則能遷變",
    "X15n0303_010:0554b22": "乎體。然雖說三陰通貫色身。而實要顯身為念倫。",
    "X15n0303_010:0554b23": "非真實有也。",
    "X15n0303_010:0554b24": "又汝精明(即識精明元也)湛不搖處。(即湛若止水。皆指第八識也。迷位識陰雖通收",
    "X15n0303_010:0554c01": "前七。而修斷位中前四陰盡。無復粗浮遷動。更何論於前七。應知此惟第八也)名恒常者。於",
    "X15n0303_010:0554c02": "身不出見聞覺知。若實精真。不容習妄。何因汝等曾",
    "X15n0303_010:0554c03": "於昔年。覩一奇物。經歷年歲。憶忘俱無。於後忽然覆",
    "X15n0303_010:0554c04": "覩前異。記憶宛然。曾不遺失。則此精了湛不搖中。念",
    "X15n0303_010:0554c05": "念受薰。有何籌算。(猶云不可算量。言此方是騐一物之不忘。而實持種之無量積習之",
    "X15n0303_010:0554c06": "無邊也)阿難當知。此湛(即湛不搖處也)非真。如急流水望若恬",
    "X15n0303_010:0554c07": "靜。流急不見。非是無流。若非想元。(此想為前四妄想根本。故曰想元)",
    "X15n0303_010:0554c08": "寧受妄習。非汝六根互用合開。此之妄想。無時得滅。",
    "X15n0303_010:0554c09": "故汝現在見聞覺知中串習幾。(串貫也。幾微也。中串習幾者。即覩物不忘。",
    "X15n0303_010:0554c10": "念念受薰也)則湛了內。罔象虗無。第五顛倒微細精想(似無",
    "X15n0303_010:0554c11": "曰罔。似有曰象)。",
    "X15n0303_010:0554c12": "此明識陰為微細精想也。夫純一不雜。而橫竪洞",
    "X15n0303_010:0554c13": "照。曰精明。浮想已盡。而遷擾俱停。曰湛不搖。皆所",
    "X15n0303_010:0554c14": "謂第八識也。又汝今者。將以此精明湛不搖處。為",
    "X15n0303_010:0554c15": "真常乎。則汝一身。不出見聞覺知之六根。此根中",
    "X15n0303_010:0554c16": "之性。即是第八實體。若果精真。則不雜不妄。不應",
    "X15n0303_010:0554c17": "復受雜妄薰習矣。何因汝等。昔年曾覩之物。忘失",
    "X15n0303_010:0554c18": "已久。而再覩時。宛然如故。葢最初薰習。雖由前六。",
    "X15n0303_010:0554c19": "而記持不失。則第八之功。以第六如聚斂之臣。第",
    "X15n0303_010:0554c20": "七如傳送之官。而第八如庫藏之吏也。由一物之",
    "X15n0303_010:0554c21": "不妄推之。則此精了湛不搖中。尚能憶持多劫無",
    "X15n0303_010:0554c22": "量種習。念念受薰。不可籌算。豈止現生之多年乎。",
    "X15n0303_010:0554c23": "阿難當知。此湛不搖者。薰之以真則真。薰之以妄",
    "X15n0303_010:0554c24": "則妄。斷非真常不動之性也。譬如急流之水。望之",
    "X15n0303_010:0555a01": "若安恬寂靜。此但流急。故不見其流相。非真不流。",
    "X15n0303_010:0555a02": "藏識亦復如是。非真不動。以此是前四妄想根元。",
    "X15n0303_010:0555a03": "故受妄習。若非妄想根元。寧受前四妄習之薰哉。",
    "X15n0303_010:0555a04": "夫識陰既非確實精真。猶屬妄習。然則此妄何時",
    "X15n0303_010:0555a05": "而方滅耶。要須六根互用之時。根隔合開之後。此",
    "X15n0303_010:0555a06": "之妄想。方以滅除。否則終不可滅也。故汝今現在",
    "X15n0303_010:0555a07": "見聞覺知六根之中。貫習幾微。如所云覩物不忘。",
    "X15n0303_010:0555a08": "念念受薰者。似實而虗。似有而無。則湛了內。罔象",
    "X15n0303_010:0555a09": "虗無。第五顛倒微細精想而已。顛倒者。顛倒玅圓",
    "X15n0303_010:0555a10": "真淨玅心而有也。微細者。陀那細識也。精想者。識",
    "X15n0303_010:0555a11": "精明元也。何莫非妄想為之本哉。○既云見聞覺",
    "X15n0303_010:0555a12": "知根中之性。即第八實體。識體是妄。而又剋取根",
    "X15n0303_010:0555a13": "性者何居。六祖云。識即覺也。何用轉乎。所謂亡國",
    "X15n0303_010:0555a14": "破家由汝。化家為國。亦由汝矣。○鍾云。二乘不知",
    "X15n0303_010:0555a15": "八識。認湛不搖處。以為玅真如性。所不必言。即地",
    "X15n0303_010:0555a16": "上菩薩。所破止住相無明。能除轉現二識。猶未離",
    "X15n0303_010:0555a17": "湛不搖中。至湛不搖中所帶和合之妄。為生死根",
    "X15n0303_010:0555a18": "者。則生相無明是也。惟如來能照見而直指之。如",
    "X15n0303_010:0555a19": "急流水四句。盡情描出。此即四纏所分之湛。但彼",
    "X15n0303_010:0555a20": "槩指識陰。此專指識陰邊際。湛入合湛之時。伏似",
    "X15n0303_010:0555a21": "無形。薰則復起。必至六根互用。識陰已盡。此之妄",
    "X15n0303_010:0555a22": "想。方得滅除。乃佛境界耳。",
    "X15n0303_010:0555a23": "阿難是五受陰。五妄想成。",
    "X15n0303_010:0555a24": "此總結五陰為妄想也。阿難。是五陰者。由一念迷",
    "X15n0303_010:0555b01": "妄。受此取此。以自蔽藏。故總名五受陰。又名五取",
    "X15n0303_010:0555b02": "蘊。雖淺深粗細不同。而要之皆妄想所成。□非真",
    "X15n0303_010:0555b03": "心本有。若見五陰有。即眾生世間也。若見五陰空。",
    "X15n0303_010:0555b04": "即真諦世間也。若了五陰實相。即中道第一義正",
    "X15n0303_010:0555b05": "覺世間也。離此五陰三世間外。更無一法。能建能",
    "X15n0303_010:0555b06": "立。為俗為真。一代時教所詮。除此別無方便。迷此",
    "X15n0303_010:0555b07": "為凡。悟此成佛。在人認取而已。○受想並列五陰。",
    "X15n0303_010:0555b08": "而五陰皆有受有想。故曰五妄想成。",
    "X15n0303_010:0555b09": "汝今欲知因界(因字新舊註不同。俱涉強解。愚以為陰字之誤耳)淺深。惟色",
    "X15n0303_010:0555b10": "與空。是色邊際。惟觸及離。是受邊際。惟記與亡。是想",
    "X15n0303_010:0555b11": "邊際。惟滅與生。是行邊際。湛入合湛。是識邊際。",
    "X15n0303_010:0555b12": "此答前五陰詣何為界也。陰之為界。有淺有深。汝",
    "X15n0303_010:0555b13": "今欲知陰界之淺深乎。如色陰中。有相為色。無相",
    "X15n0303_010:0555b14": "為空。尋常但知有相之色為色陰邊際矣。而不知",
    "X15n0303_010:0555b15": "無相之空。亦是色陰邊際也。葢離諸色相。而棲心",
    "X15n0303_010:0555b16": "空淨。謂之一色邊。是知盡色而不盡空。皆未出乎",
    "X15n0303_010:0555b17": "色陰邊際。而一切空忍。皆非究竟也。受陰中。根境",
    "X15n0303_010:0555b18": "相對曰觸。根境不對曰離。尋常但知領納違順二",
    "X15n0303_010:0555b19": "境為受邊際。而不知不領納二境。亦是受邊際也。",
    "X15n0303_010:0555b20": "葢斷諸取著。而不忘厭捨。猶住捨受之中。故佛於",
    "X15n0303_010:0555b21": "離幻之後。復教離離。是知盡觸而不盡離。亦未出",
    "X15n0303_010:0555b22": "乎受陰邊際。而一切背捨。皆非究竟也。想陰中。有",
    "X15n0303_010:0555b23": "念為記。無念無忘。人但知念一切法為想邊際。不",
    "X15n0303_010:0555b24": "知不念一切法。亦是想邊際也。葢除諸念。而不除",
    "X15n0303_010:0555c01": "無念。是仍住於靜念之中。故曰。有念無念。同歸迷",
    "X15n0303_010:0555c02": "悶。又云。莫謂無心真是道。無心猶隔一重關。是知",
    "X15n0303_010:0555c03": "盡記而不盡忘。亦未出乎想陰邊際。而一切無想。",
    "X15n0303_010:0555c04": "皆非究竟也。行陰中。迷位散心粗行為生相。修位",
    "X15n0303_010:0555c05": "定心細行為滅相。人但知散心粗行。喻如瀑流者。",
    "X15n0303_010:0555c06": "為行邊際。而不知定心細行。喻如野馬者。亦是行",
    "X15n0303_010:0555c07": "邊際也。葢細行似滅非滅。仍是清擾細遷。如定中",
    "X15n0303_010:0555c08": "人。不免爪生髮長。足可為騐。是知盡生而不盡滅。",
    "X15n0303_010:0555c09": "亦未出乎行陰邊際。而一切滅定。皆非究竟也。識",
    "X15n0303_010:0555c10": "陰中以有入為湛入。謂泯行流而沒歸識海。以無",
    "X15n0303_010:0555c11": "入為合湛。即流急不見其流。人但知行陰方消。識",
    "X15n0303_010:0555c12": "海初入。位當七信。齊於四果者。為識邊際。而不知",
    "X15n0303_010:0555c13": "識海久停。區宇漸啟。位當十信。待入初住。證圓通",
    "X15n0303_010:0555c14": "者。亦是識邊際也。葢合湛雖視湛入有加。居然仍",
    "X15n0303_010:0555c15": "在識境。咸不免於最細四相所遷。是知盡湛入而",
    "X15n0303_010:0555c16": "不盡合湛。終未出乎識陰邊際。所謂清光照眼。猶",
    "X15n0303_010:0555c17": "似迷家。而一切明白法身。俱未究竟也。以陰界之",
    "X15n0303_010:0555c18": "淺深而總較之。但知色為色。而不知空亦是色者。",
    "X15n0303_010:0555c19": "知色界之淺者也。知空色之皆色者。知色界之深",
    "X15n0303_010:0555c20": "者也。如是乃至但知湛入為識。而不知合湛亦識",
    "X15n0303_010:0555c21": "者。知識界之淺者也。知湛入合湛皆識者。知識界",
    "X15n0303_010:0555c22": "之。深者也。至此。而五重妄想。可謂極盡其境界矣。",
    "X15n0303_010:0555c23": "○鍾云。上湛字。是工夫。下湛字。是本體。謂以澄湛",
    "X15n0303_010:0555c24": "之功。入流旋元。與圓湛之體。彷彿相合也。人知流",
    "X15n0303_010:0556a01": "逸奔塵。分汝湛圓者為識。不知湛入合湛。亦是識",
    "X15n0303_010:0556a02": "之邊際。何以故。以湛了內。微細流注未斷故。",
    "X15n0303_010:0556a03": "此五陰元。重疊生起。生因識有。滅從色除。理則頓悟。",
    "X15n0303_010:0556a04": "乘悟併消。事非頓除。因次第盡。我已示汝劫波巾結。",
    "X15n0303_010:0556a05": "何所不明。再此詢問。汝應將此妄想根元。心得開通。",
    "X15n0303_010:0556a06": "傳示將來末法之中諸修行者。令識虗妄。深厭自生。",
    "X15n0303_010:0556a07": "知有涅槃。不戀三界。",
    "X15n0303_010:0556a08": "此答前問五陰頓除漸斷也。汝問斷除五陰。為頓",
    "X15n0303_010:0556a09": "為漸。抑知其有理有事乎。夫此五陰根元。原是一",
    "X15n0303_010:0556a10": "重疊一重。次第而生起也。其生也。由一念不覺。而",
    "X15n0303_010:0556a11": "轉此覺心為業識。因識有行。因行有想。因想有受。",
    "X15n0303_010:0556a12": "因受有色。是生因識有也。其滅也。先除色。次除受。",
    "X15n0303_010:0556a13": "次除想。次除行。而後除識。是滅從色除也。生則從",
    "X15n0303_010:0556a14": "細至粗。猶如著衣。滅則從粗至細。猶如脫衣。生滅",
    "X15n0303_010:0556a15": "之序如此。若單論滅除次第。則理與事。政自不同。",
    "X15n0303_010:0556a16": "葢五陰之理圓。元從一念妄想而生。故一言之下。",
    "X15n0303_010:0556a17": "心地開通。乘其一悟。而疑惑頓消。如暗夜驚杌為",
    "X15n0303_010:0556a18": "鬼。奔馳荒越。一旦被人說破。鬼想全消也。若破除",
    "X15n0303_010:0556a19": "之事顯。明從五層重疊逆破。故一念之間。未能頓",
    "X15n0303_010:0556a20": "除。心因次第。乃可得盡。如鬼想雖以全消。馳途豈",
    "X15n0303_010:0556a21": "能遽返。要須歷返前途。方歸舊處也。夫此破五陰",
    "X15n0303_010:0556a22": "而入初住。與前解六結而入圓通。總是一理。故從",
    "X15n0303_010:0556a23": "色空以至湛入。即解前三結也。自湛入至於合湛。",
    "X15n0303_010:0556a24": "即解後三結也。我前示汝劫波巾結。次第而解。法",
    "X15n0303_010:0556b01": "喻照然。何不明了。汝當即彼悟此。方為善領佛誨。",
    "X15n0303_010:0556b02": "何乃忽略於彼。而再問於此耶。我之告汝。盡於此",
    "X15n0303_010:0556b03": "矣。汝應將此五陰。一一了達。知其根元。全是妄想。",
    "X15n0303_010:0556b04": "使心得開通。不為所惑。則自利之道在是矣。又復",
    "X15n0303_010:0556b05": "將此傳示將來。使末法之中。諸修行者。皆識得五",
    "X15n0303_010:0556b06": "陰虗妄。則深厭自生。識妄。則知有涅槃果性之為",
    "X15n0303_010:0556b07": "真。厭生。則不戀三界生死之可樂。而利他之道在",
    "X15n0303_010:0556b08": "是矣。阿難勉之。○問。頓悟漸除之義何如。答。如大",
    "X15n0303_010:0556b09": "海猛風頓息。是頓悟也。波浪漸停。是漸除也。如孩",
    "X15n0303_010:0556b10": "子諸根頓生。是頓悟也。力量漸備。是漸除也。似曦",
    "X15n0303_010:0556b11": "光頓出。是頓悟也。霜露漸消。是漸除也。似春笋頓",
    "X15n0303_010:0556b12": "長。即與母齊。是頓悟也。枝葉分敷。節節而上。是漸",
    "X15n0303_010:0556b13": "除也。○頓悟而不漸除。則有解無行。執理迷事。終",
    "X15n0303_010:0556b14": "非正修真三摩地也。此四句。乃千佛相傳之的訓。",
    "X15n0303_010:0556b15": "萬世不易之宏規也。○正宗分竟。",
    "X15n0303_010:0556b16": "流通分第三",
    "X15n0303_010:0556b17": "問。此經與法華既為一轍。法華流通勸讚之文。",
    "X15n0303_010:0556b18": "品品有之。而此流通之文。何甚少耶。答。法華廢",
    "X15n0303_010:0556b19": "立之初。疑深信淺。故洗蕩疑情為詳。而發揮理",
    "X15n0303_010:0556b20": "行為略。此經開顯之久。疑消信定。故發揮理行",
    "X15n0303_010:0556b21": "為詳。而洗蕩不信為略也。",
    "X15n0303_010:0556b22": "阿難。若復有人。徧滿十方所有虗空。盈滿七寶。持以",
    "X15n0303_010:0556b23": "奉上微塵諸佛。承事供養。心無虗度。於意云何。是人",
    "X15n0303_010:0556b24": "以此施佛因緣。得福多不。",
    "X15n0303_010:0556c01": "此先舉功令較也。阿難。若復有人於此。舉徧滿十",
    "X15n0303_010:0556c02": "方虗空。盈滿都是七寶。財無盡也。將此七寶。持以",
    "X15n0303_010:0556c03": "奉上微塵諸佛。田無盡也。承事供養。心無虗度。念",
    "X15n0303_010:0556c04": "無盡也。於汝意云何。是人以此施佛功德。得福為",
    "X15n0303_010:0556c05": "多與否。葢不問而知其多矣。",
    "X15n0303_010:0556c06": "阿難答言。虗空無盡。珍寶無邊。昔有眾生。施佛七錢。",
    "X15n0303_010:0556c07": "捨身猶獲轉輪王位。況復現前虗空既窮。佛土充徧。",
    "X15n0303_010:0556c08": "皆施珍寶。窮劫思議。尚不能及。是福云何更有邊際。",
    "X15n0303_010:0556c09": "此較定無量也。阿難答言。如佛所云。十方虗空。則",
    "X15n0303_010:0556c10": "無盡矣。盈滿珍寶。則無邊矣。以我所聞。昔有眾生。",
    "X15n0303_010:0556c11": "施佛七文之錢。功至微也。而捨身之後。猶獲轉輪",
    "X15n0303_010:0556c12": "王報。況復現前虗空。既窮十方。佛土充徧。皆施珍",
    "X15n0303_010:0556c13": "寶。思議尚不能及。其視七錢何如。以彼例此。而得",
    "X15n0303_010:0556c14": "福更有邊際耶。",
    "X15n0303_010:0556c15": "阿告阿難。諸佛如來。語無虗妄。",
    "X15n0303_010:0556c16": "此因向下弘經之功至少而滅罪獲福至多恐難",
    "X15n0303_010:0556c17": "信及。故此先明佛無不實不真之語令其諦信之",
    "X15n0303_010:0556c18": "也。佛告阿難。諸佛如來。設立戒律。先戒妄語。若諸",
    "X15n0303_010:0556c19": "佛如來而語先自妄。必不然矣。故知其語無虗妄",
    "X15n0303_010:0556c20": "也。既無虗妄。則今日之語。汝可不諦信之哉。",
    "X15n0303_010:0556c21": "若復有人。身具四重(殺盜婬妄)十波羅夷。(即十惡也。譯名棄。五刑如斬。葢",
    "X15n0303_010:0556c22": "惡報之極重者)瞬息即經此方他方阿鼻地獄。乃至窮盡十",
    "X15n0303_010:0556c23": "方無間。靡不經歷。能以一念。將此法門。於末劫中。開",
    "X15n0303_010:0556c24": "示末學。是人罪障。應念消滅。變其所受地獄苦因。成",
    "X15n0303_010:0557a01": "安樂國。得福超越前之施人。百倍千倍千萬億倍。如",
    "X15n0303_010:0557a02": "是乃至。算數譬喻。所不能及。",
    "X15n0303_010:0557a03": "此言弘經獲福之多也。若復有人。身具四重十惡。",
    "X15n0303_010:0557a04": "惡因極矣。瞬息徧經十方地獄。惡果極矣。此將墮",
    "X15n0303_010:0557a05": "地獄之人。若能暫爾發心。將此大定圓通深入之",
    "X15n0303_010:0557a06": "一門。於末劫聖遠魔強之日。開示末學難進易退",
    "X15n0303_010:0557a07": "之人。將見是人罪障。應此一念。即得消滅。如湯潑",
    "X15n0303_010:0557a08": "雪。如火爇草。無不灰蕩者矣。且不但只消惡業而",
    "X15n0303_010:0557a09": "已。復能轉苦為樂。令其所受地獄。變成安樂國土。",
    "X15n0303_010:0557a10": "而往生其中。樂何如也。且不惟只滅重罪而已。而",
    "X15n0303_010:0557a11": "且獲福超前。視前七寶供佛之人所得之福。百千",
    "X15n0303_010:0557a12": "萬億倍。乃至算數譬喻所不能及。福何如也。良以",
    "X15n0303_010:0557a13": "斯經開如來祕密之寶藏。獲本然周徧之家珍。成",
    "X15n0303_010:0557a14": "塵剎互融之佛果。故非財施之多。執相之供。有為",
    "X15n0303_010:0557a15": "之果。所能及矣。夫一念弘經尚能如此。何況久弘。",
    "X15n0303_010:0557a16": "一念之弘。不過一句一偈。尚能如此。何況一句半",
    "X15n0303_010:0557a17": "部。乃至全經。重罪之人。尚能如此。何況輕罪無罪。",
    "X15n0303_010:0557a18": "乃至有福多福之人。其果報殊勝。又何可量哉。",
    "X15n0303_010:0557a19": "阿難。若有眾生。能誦此經。能持此呪。如我廣說。窮劫",
    "X15n0303_010:0557a20": "不盡。",
    "X15n0303_010:0557a21": "此顯無罪者之持經持呪功德無盡也。阿難。若有",
    "X15n0303_010:0557a22": "眾生。能誦此首楞嚴經。能持此首楞嚴呪。如我八",
    "X15n0303_010:0557a23": "音四辨。稱揚斯人。滅如上罪。獲如上福。窮盡劫數。",
    "X15n0303_010:0557a24": "尚不能盡。夫持誦方得聞慧。其功德已有如是。何",
    "X15n0303_010:0557b01": "況進於思修者哉。",
    "X15n0303_010:0557b02": "依我教言。如教行道。直成菩提。無復魔業。",
    "X15n0303_010:0557b03": "若乃從聞思修者。依我教中之言。如我之教而行",
    "X15n0303_010:0557b04": "道。頓悟漸除。一門深入。從初發心。以至成佛。中間",
    "X15n0303_010:0557b05": "更無諸委曲相。如水赴壑。似箭穿空。無復魔障為",
    "X15n0303_010:0557b06": "之留難。又何慮小乘化城之中止。漸教歷證之遲",
    "X15n0303_010:0557b07": "延哉。是則此之流通。據文無幾。而研究詞旨。雖重",
    "X15n0303_010:0557b08": "篇累帙。亦不能過。豈非以約收愽。無所遺餘。所謂",
    "X15n0303_010:0557b09": "我為法王。於法自在。信不誣矣。",
    "X15n0303_010:0557b10": "佛說此經已。比丘比丘尼。優婆塞優婆夷。一切世間。",
    "X15n0303_010:0557b11": "天人阿修羅。及諸他方菩薩二乘。聖仙童子。(於仙而特加聖",
    "X15n0303_010:0557b12": "字。是居仙趣。而修內教。希獲童真玅果者)并初發心大力鬼神。(於鬼神特加發心者。",
    "X15n0303_010:0557b13": "表其建志護法。而具大神通力洞無畏。此之二眾。皆能弘護流通。八部收之未盡。故增列之於此也)皆大",
    "X15n0303_010:0557b14": "歡喜。作禮而去。",
    "X15n0303_010:0557b15": "此經家所設以明法會欣慶也。佛說是楞嚴經已。",
    "X15n0303_010:0557b16": "在會大眾。自比丘以至鬼神。既聞正宗。而獲本玅",
    "X15n0303_010:0557b17": "圓心。復聞流通。而知究竟弘益。近無墮惡之憂。遠",
    "X15n0303_010:0557b18": "有證真之望。慶幸非常。皆大歡喜。向佛作禮。而去",
    "X15n0303_010:0557b19": "歸本處。各歸自心不動道場。或修習。或弘通。非如",
    "X15n0303_010:0557b20": "世人。離法會而遂成散亂也。",
    "X15n0303_010:0557b21": "○鍾伯敬云。此經首楞嚴王。具足萬行。總持三昧。薰",
    "X15n0303_010:0557b22": "修奢摩他路。開示眾生。玅在一門超出。由慶喜限",
    "X15n0303_010:0557b23": "多聞而未全道力。故迦文因妄見而直指人心。七",
    "X15n0303_010:0557b24": "處之破。寶鏡磨塵而本明自現。十番之顯。金錍刮",
    "X15n0303_010:0557c01": "膜。而幻影隨消。斥攀緣。則心不是心。示真覺。則見",
    "X15n0303_010:0557c02": "猶離見。既顯真而破妄。仍即妄以談真。窮陰入處",
    "X15n0303_010:0557c03": "界。而列為四科。因緣自然。二俱排擯。會地水火風。",
    "X15n0303_010:0557c04": "而通名七大。真俗中道。三諦圓融。本如來藏。而含",
    "X15n0303_010:0557c05": "吐十虗。隨眾生心。而發揮諸相。乃至一多相即。大",
    "X15n0303_010:0557c06": "小互容。現寶剎於毛端。轉法輪於塵裏。得無罣礙",
    "X15n0303_010:0557c07": "者。倒想銷於億劫。不隨分別者。狂心歇即菩提。圓",
    "X15n0303_010:0557c08": "頓機。已解密因中下器。須陳玅行。於是開遠客還",
    "X15n0303_010:0557c09": "家之路。指天王賜屋之門。詰諸聖之本因。依證悟",
    "X15n0303_010:0557c10": "說最初方便。順此方之教體。選音聞為第一圓通。",
    "X15n0303_010:0557c11": "次為攝心。乃重持戒。依先世尊。舉揚清淨明誨。現",
    "X15n0303_010:0557c12": "化身佛。宣演祕密伽陀。三學圓具。而所證非偏。諸",
    "X15n0303_010:0557c13": "妄消亡。而不真何待。況復精研七趣。隨業受生。痛",
    "X15n0303_010:0557c14": "喻六交。因習招報。示五十重禪那之境。深防愛見",
    "X15n0303_010:0557c15": "邪魔。具八萬種解脫之機。對治塵勞煩惱。保持覆",
    "X15n0303_010:0557c16": "護。囑勸弘宣。在始在終。無非修證了義。或破或立。",
    "X15n0303_010:0557c17": "不離常住真心。琴瑟箜篌。既逢玅指。林木池沼。皆",
    "X15n0303_010:0557c18": "演法音。令諸闡提。隳彌戾車。從三摩地。得無生忍。",
    "X15n0303_010:0557c19": "或自分真而安立聖位。或從互用而超至後心。坐",
    "X15n0303_010:0557c20": "大道場。登無上覺。一切事。究竟堅固。廣開菩薩多",
    "X15n0303_010:0557c21": "方便門。十方界。任運縱橫。同入如來玅莊嚴海。其",
    "X15n0303_010:0557c22": "教至矣。",
    "X15n0303_010:0557c24": "楞嚴說通卷十(終)"
}