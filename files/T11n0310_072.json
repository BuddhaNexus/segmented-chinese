{
    "T11n0310_072:0410a11": "大寶積經卷第七十二",
    "T11n0310_072:0410a13": "北齊三藏那連提耶舍譯",
    "T11n0310_072:0410a14": "菩薩見實會遮羅迦波利婆羅闍迦",
    "T11n0310_072:0410a15": "外道品第二十四",
    "T11n0310_072:0410a16": "[0410a16] 爾時遮羅迦波利婆羅闍迦外道八千人，見",
    "T11n0310_072:0410a17": "諸阿修羅、迦樓羅、龍女及諸龍、鳩槃茶、乾闥",
    "T11n0310_072:0410a18": "婆、夜叉、緊那羅、摩&#x777A;羅伽、空行諸天、四天王",
    "T11n0310_072:0410a19": "天、三十三天、夜摩天、兜率陀天、化樂天、他",
    "T11n0310_072:0410a20": "化自在天、梵天、光音天、遍淨天、廣果天、淨",
    "T11n0310_072:0410a21": "居天等供養世尊，及聞讚歎生希有心。聞此",
    "T11n0310_072:0410a22": "法門，便生疑慮聞未曾法。彼外道等白佛",
    "T11n0310_072:0410a23": "言：「瞿曇！我等聞此昔未聞法，聞已不樂。遮羅",
    "T11n0310_072:0410a24": "迦波利婆羅闍迦外道亦不樂在家，我於此",
    "T11n0310_072:0410a25": "法復生疑慮、不生敬信，都由昔來未聞此法。",
    "T11n0310_072:0410a26": "是故我於瞿曇沙門所亦有因緣。何以故？以",
    "T11n0310_072:0410a27": "沙門瞿曇作如是神通變化。作如是神通變",
    "T11n0310_072:0410a28": "化已，以其變化故，我等見此諸天等得微妙",
    "T11n0310_072:0410a29": "身，及見大眾歸伏瞿曇者至多，以知瞿曇善",
    "T11n0310_072:0410b01": "說法故，是故於瞿曇所復生微信。瞿曇復為",
    "T11n0310_072:0410b02": "廣果天說如是法，言一切法是如來者。我等",
    "T11n0310_072:0410b03": "於此甚生疑慮，云何一切法名為如來？我等",
    "T11n0310_072:0410b04": "於瞿曇所如是生信，唯有瞿曇知我等意。如",
    "T11n0310_072:0410b05": "是如是為我等說，令使我等解此所說義得",
    "T11n0310_072:0410b06": "離疑網。」從坐而起作是請已，世尊如是答於",
    "T11n0310_072:0410b07": "彼等：「是以我今還問汝等，隨汝意答。」[0410b07] 外道白",
    "T11n0310_072:0410b08": "佛：「善哉瞿曇！瞿曇問我，我今當說。」[0410b08] 佛即問",
    "T11n0310_072:0410b09": "彼：「汝等知不？云何胎入母腹？」如是問已，外道",
    "T11n0310_072:0410b10": "答佛：「瞿曇！我諸論中聞說三種因緣和合胎",
    "T11n0310_072:0410b11": "入母腹：父母相近生於貪染思量欲事，思故",
    "T11n0310_072:0410b12": "行欲，是故胎入，如是成胎。」[0410b12] 佛言：「汝等外道於",
    "T11n0310_072:0410b13": "意云何？父母思時，彼貪為從母心起耶？」[0410b13] 外道",
    "T11n0310_072:0410b14": "言：「不也。瞿曇！」[0410b14] 佛言：「可從於母思量起耶？」[0410b14] 外道",
    "T11n0310_072:0410b15": "言：「不也。瞿曇！」[0410b15] 佛言：「彼貪可從父心起耶？」[0410b15] 外",
    "T11n0310_072:0410b16": "道言：「不也。瞿曇！」[0410b16] 佛言：「為從於父思量起耶？」[0410b16] 外",
    "T11n0310_072:0410b17": "道言：「不也。瞿曇！」[0410b17] 佛言：「於意云何？彼父貪欲可",
    "T11n0310_072:0410b18": "入母腹耶？」[0410b18] 外道言：「不也。瞿曇！」[0410b18] 佛言：「於意云",
    "T11n0310_072:0410b19": "何？父心入母腹耶？」[0410b19] 外道言：「不也。瞿曇！」[0410b19] 佛言：",
    "T11n0310_072:0410b20": "「於意云何？父分別入母腹耶？」[0410b20] 外道言：「不也。瞿",
    "T11n0310_072:0410b21": "曇！」[0410b21] 佛言：「於意云何？彼胎從天終已，來入母腹",
    "T11n0310_072:0410b22": "耶？」[0410b22] 外道言：「不知也。瞿曇！」[0410b22] 佛言：「於意云何？彼",
    "T11n0310_072:0410b23": "胎為從地獄終已，來入母腹耶？」[0410b23] 外道言：「不知",
    "T11n0310_072:0410b24": "也。瞿曇！」[0410b24] 佛言：「於意云何？彼胎為從畜生終已，",
    "T11n0310_072:0410b25": "來入母腹耶？」[0410b25] 外道言：「不知也。瞿曇！」[0410b25] 佛言：「於意",
    "T11n0310_072:0410b26": "云何？彼胎為從餓鬼終已，來入母腹耶？」[0410b26] 外道",
    "T11n0310_072:0410b27": "言：「不知也。瞿曇！」[0410b27] 佛言：「於意云何？彼胎為從阿",
    "T11n0310_072:0410b28": "修羅終已，來入母腹耶？」[0410b28] 外道言：「不知也。瞿曇！」",
    "T11n0310_072:0410b29": "[0410b29] 佛言：「於意云何？彼胎可非色來入母腹耶？」[0410b29] 外",
    "T11n0310_072:0410c01": "道言：「不知也。瞿曇！」[0410c01] 佛言：「於意云何？彼胎為是",
    "T11n0310_072:0410c02": "色來入母腹耶？」[0410c02] 外道言：「不知也。瞿曇！」[0410c02] 佛言：",
    "T11n0310_072:0410c03": "「於意云何？受想行識來入母腹耶？」[0410c03] 外道言：「不",
    "T11n0310_072:0410c04": "知也。瞿曇！」[0410c04] 作是答已，佛告外道作如是言：「外",
    "T11n0310_072:0410c05": "道！此法甚深，寂滅善說，微妙難測、非思量",
    "T11n0310_072:0410c06": "境界、難可顯示，非汝所知。是諸外道，異見異",
    "T11n0310_072:0410c07": "忍異種樂欲，於非正處精進修行，於異見中",
    "T11n0310_072:0410c08": "決定趣向。」[0410c08] 佛言：「外道！若善男子善女人遇如",
    "T11n0310_072:0410c09": "是善知識，於甚深法中得生眼目。外道！譬如",
    "T11n0310_072:0410c10": "有人患其眼根，得遇良醫治差眼目，以其淨",
    "T11n0310_072:0410c11": "眼現身能&#x89A9;昔未見色。如是外道！若有善",
    "T11n0310_072:0410c12": "男子善女人不具信等五根，遇善知識慧眼",
    "T11n0310_072:0410c13": "得淨，以淨慧眼得見深法。是故汝等諸外道",
    "T11n0310_072:0410c14": "輩，本昔長夜邪論誑惑而作異見，於其非",
    "T11n0310_072:0410c15": "法取善法相、於非解脫取解脫相、於非出處",
    "T11n0310_072:0410c16": "生其出相，汝師自壞亦壞汝等。外道！如人自",
    "T11n0310_072:0410c17": "盲復語餘盲：『我將汝去。』智者當知，此等二人",
    "T11n0310_072:0410c18": "於其非路必有墜落遭其辛苦。外道！如是。若",
    "T11n0310_072:0410c19": "沙門、若婆羅門，實非導師自稱導師，實非正",
    "T11n0310_072:0410c20": "覺言我正覺，實不能知出世之道言我能知，",
    "T11n0310_072:0410c21": "實不能見出世之道言我能見，實不能知淺",
    "T11n0310_072:0410c22": "度之處言我能知，實非教師言我是師，彼所",
    "T11n0310_072:0410c23": "教者是為邪教。自非正覺，所教寤者亦是邪",
    "T11n0310_072:0410c24": "覺。實不解出言我能解，彼所教出者是為邪",
    "T11n0310_072:0410c25": "出。實不知道言我知道，其所示者皆是邪道。",
    "T11n0310_072:0410c26": "實不知淺處言我知處，其所度者反令困厄。",
    "T11n0310_072:0410c27": "外道！譬如牧牛人不知淺處，驅牛入水於深",
    "T11n0310_072:0410c28": "處而度。彼牛捨此未到彼岸，於其中流而受",
    "T11n0310_072:0410c29": "困厄無有救護。何以故？由牧牛人不知淺處。",
    "T11n0310_072:0411a01": "外道！如是。汝等實非導師作導師想，其所化",
    "T11n0310_072:0411a02": "者反受困厄。外道！我是導師實堪化導，其所",
    "T11n0310_072:0411a03": "化者正化彼等。我是正覺所言不虛，我所寤",
    "T11n0310_072:0411a04": "者令其正寤。我是能出所言不虛，所教出者",
    "T11n0310_072:0411a05": "令其正出。我見出道復能示他，其所導者示",
    "T11n0310_072:0411a06": "其正路。我知淺處所言不虛，是以我所度者",
    "T11n0310_072:0411a07": "令其正度。我知教化法，是以能化他。我知",
    "T11n0310_072:0411a08": "佛法，能覺寤他。我知出法，令他得出。由我正",
    "T11n0310_072:0411a09": "見故，復能正示他。我知可度處故能度於他，",
    "T11n0310_072:0411a10": "所將度者令得好道。汝等外道樂解脫者，我",
    "T11n0310_072:0411a11": "是導師今在現前。汝等應來，我能正寤、具解",
    "T11n0310_072:0411a12": "出法、善見出道、能作淺度處，汝等一心諦聽",
    "T11n0310_072:0411a13": "善思，悉生樂願正念現前，心當流注發勤精",
    "T11n0310_072:0411a14": "進，為未證法令得證故、未逮得法令獲得故、",
    "T11n0310_072:0411a15": "昔未行道令進路故、昔未到處令得到故、為",
    "T11n0310_072:0411a16": "未伏魔令降伏故、昔未求伴者令求伴侶故、",
    "T11n0310_072:0411a17": "為未得法方便令得方便故。[0411a17] 「外道！如我所說，",
    "T11n0310_072:0411a18": "三法和合而得受胎。我今當說，汝等外道一",
    "T11n0310_072:0411a19": "心諦聽，當為汝等說受胎法門。外道！我言母",
    "T11n0310_072:0411a20": "者是其過去作業之緣，我言父者是其過去",
    "T11n0310_072:0411a21": "作業之因，我言乾闥婆者，謂是業招識。外道！",
    "T11n0310_072:0411a22": "我言迦羅羅者，謂是業安置。外道！我言母",
    "T11n0310_072:0411a23": "腹者，業安識依處所。識住腹已，生得增長漸",
    "T11n0310_072:0411a24": "漸廣闊。外道！譬如藥草叢林，依於大地而得",
    "T11n0310_072:0411a25": "增長漸漸廣闊。外道！如是。彼識入母腹已，增",
    "T11n0310_072:0411a26": "長廣闊亦復如是。彼母腹中嬰孩成長，方得",
    "T11n0310_072:0411a27": "產生，生已漸增。既得長大，行宿時性隨終來",
    "T11n0310_072:0411a28": "處，彼過所行此現習起。彼是智知，非愚能了，",
    "T11n0310_072:0411a29": "共住交友常恒觀察方知其性。[0411a29] 「外道諦聽，彼",
    "T11n0310_072:0411b01": "人若從地獄終來生人中者，當有是相，智者",
    "T11n0310_072:0411b02": "應知。其聲嘶破騾聲、&#x6031;急聲、怖畏聲、高聲、淺",
    "T11n0310_072:0411b03": "聲，小心常怖，數數戰悚其毛數&#x7AEA;，夢中多",
    "T11n0310_072:0411b04": "見大火熾然，或見山走、或見火聚、或見釜鑊",
    "T11n0310_072:0411b05": "沸湧、或見有人執杖而走、或見己身為鉾&#x77DF;",
    "T11n0310_072:0411b06": "所刺、或見羅剎女、或見群狗、或見群象來逐",
    "T11n0310_072:0411b07": "己身、或見己身馳走四方而無歸處。其心少",
    "T11n0310_072:0411b08": "信，無有親友。外道！有如是等無量眾相，我今",
    "T11n0310_072:0411b09": "略說如是等相，是名從地獄終來生人間。此",
    "T11n0310_072:0411b10": "智所知，非愚能惻。[0411b10] 「外道諦聽，彼人若從畜生",
    "T11n0310_072:0411b11": "終來生人中者，當有是相，智者應知。闇鈍少",
    "T11n0310_072:0411b12": "智，懈怠多食，樂食泥土，其性怯弱，言語不辯，",
    "T11n0310_072:0411b13": "樂與癡人而為知友，&#x6199;黑闇處，愛樂濁水，",
    "T11n0310_072:0411b14": "喜嚙草木，喜以&#x811A;指剜掘於地，喜樂動頭驅",
    "T11n0310_072:0411b15": "遣蠅虻，常喜昂頭欠呿空&#x564D;，常喜拳&#x811A;隨宜",
    "T11n0310_072:0411b16": "臥地不避穢污，常喜空嗅喜樂裸形，常喜虛",
    "T11n0310_072:0411b17": "詐異言異作，多喜綺語，夢泥塗身、或夢見己",
    "T11n0310_072:0411b18": "身於田野食草、或夢見己身為眾蛇纏繞、或",
    "T11n0310_072:0411b19": "夢見己身入於山谷叢林之中。外道！有如是",
    "T11n0310_072:0411b20": "等無量眾相，我今略說如是等相，是名從畜",
    "T11n0310_072:0411b21": "生終來生人間。智者能知，非愚能惻。[0411b21] 「外道諦",
    "T11n0310_072:0411b22": "聽，彼人若從餓鬼終來生人中者，當有是相，",
    "T11n0310_072:0411b23": "智者應知。其頭髮黃，怒目直視，常喜飢渴，慳",
    "T11n0310_072:0411b24": "貪嫉&#x59AC;，喜饒飲食，喜背說人，身體饒毛，眼精",
    "T11n0310_072:0411b25": "光赤，多思眾食，貪樂積聚不欲割捨，不樂",
    "T11n0310_072:0411b26": "見善人，所見財物其心欲盜，乃至得其少許",
    "T11n0310_072:0411b27": "財物即便欣喜，常求財利，樂不淨食，見他資",
    "T11n0310_072:0411b28": "產便生&#x59AC;嫉，復於他財生己有想，見他受用",
    "T11n0310_072:0411b29": "便生&#x608B;惜，聞說好食心生不樂，乃至巷路見",
    "T11n0310_072:0411c01": "遺落果及以五穀便生貪心採取收斂。外",
    "T11n0310_072:0411c02": "道！有如是等無量眾相，我今略說如是等相，",
    "T11n0310_072:0411c03": "是名從餓鬼中終來生人間。智者能知，非愚",
    "T11n0310_072:0411c04": "能測。[0411c04] 「外道諦聽，若從阿修羅終生人中者，當",
    "T11n0310_072:0411c05": "有是相，智者應知。高心我慢，常喜忿怒，好樂",
    "T11n0310_072:0411c06": "&#x9B2A;諍，挾怨不忘，起增上慢。其身洪壯，眼白如",
    "T11n0310_072:0411c07": "犬，齒長多露，勇健大力常樂戰陣，亦喜兩",
    "T11n0310_072:0411c08": "舌破壞他人，&#x758E;齒高心輕蔑他人所造書論，",
    "T11n0310_072:0411c09": "他人雖知語巧微密，亦有智力及煩惱力，樂",
    "T11n0310_072:0411c10": "自養身。外道！有如是等無量眾相，我今略說",
    "T11n0310_072:0411c11": "如是等相，是名從阿修羅終來生人間。智者",
    "T11n0310_072:0411c12": "能知，非愚所測。[0411c12] 「外道諦聽，若從人終還生人",
    "T11n0310_072:0411c13": "中者，當有是相，智者應知。其人賢直，親近善",
    "T11n0310_072:0411c14": "人，毀呰惡人，好惜門望，篤厚守信，樂好名",
    "T11n0310_072:0411c15": "聞及以稱譽，愛樂工巧，敬重智慧，具慚羞",
    "T11n0310_072:0411c16": "恥，心性柔軟識知恩養，於善友所心順無違，",
    "T11n0310_072:0411c17": "好喜捨施，知人高下，善觀前人有益無益，善",
    "T11n0310_072:0411c18": "能答對領其言義，善能和合亦能乖離，善能",
    "T11n0310_072:0411c19": "作使宣傳言語，於種種語能善通達憶持不",
    "T11n0310_072:0411c20": "忘。亦復能知是處非處。外道！有如是等無量",
    "T11n0310_072:0411c21": "眾相，我今略說如是等相，是名從人中終還",
    "T11n0310_072:0411c22": "生人間。智者能知，非愚能測。[0411c22] 「外道諦聽，若從",
    "T11n0310_072:0411c23": "天中終生人間者，當有是相，智者應知。為人",
    "T11n0310_072:0411c24": "端正，樂好清淨，喜著花鬘及以香熏，樂香塗",
    "T11n0310_072:0411c25": "身常喜洗浴，所樂五欲簡擇好者不喜於惡，",
    "T11n0310_072:0411c26": "喜樂音聲及以歌舞，純與上人而為交友，不",
    "T11n0310_072:0411c27": "與下人而為朋黨，好喜樓閣高堂寢室，樂慈",
    "T11n0310_072:0411c28": "為道，含笑不瞋，吐言柔美言語善巧令人喜",
    "T11n0310_072:0411c29": "悅，喜樂瓔珞及好衣服嚴身之具，常樂出入",
    "T11n0310_072:0412a01": "行來暢步，所作精勤終不懈怠。外道！有如是",
    "T11n0310_072:0412a02": "等無量眾相，我今略說如是等相，是名從天",
    "T11n0310_072:0412a03": "中終生於人間。此智能知，非愚能測。[0412a03] 「外道！若",
    "T11n0310_072:0412a04": "善男子若善女人欲超此相，應近善知識順",
    "T11n0310_072:0412a05": "彼人意，彼所作者即隨作之，彼善知識令彼",
    "T11n0310_072:0412a06": "超度為其說法。外道！從地獄終生人間者，地",
    "T11n0310_072:0412a07": "獄已前作人身時，造諸過惡起瞋恚故便作",
    "T11n0310_072:0412a08": "殺害，以其彼業牽墮地獄。彼在地獄受種種",
    "T11n0310_072:0412a09": "苦，後生人間猶有習氣。是人既知如是相已，",
    "T11n0310_072:0412a10": "必須自知我從地獄來生人間。是人為捨地",
    "T11n0310_072:0412a11": "獄因緣，應求善知識。遇知識已，彼善知識為",
    "T11n0310_072:0412a12": "除瞋業故說慈悲，亦說慈悲相應助道。以此",
    "T11n0310_072:0412a13": "等行，能除彼人餘殘習氣地獄因緣。彼善知",
    "T11n0310_072:0412a14": "識或為是人說慈悲相應尸波羅蜜，斷除彼",
    "T11n0310_072:0412a15": "人瞋恚過惡。是人修慈悲時，六波羅蜜當得",
    "T11n0310_072:0412a16": "滿足增長福德。外道！從畜生終來生人間者，",
    "T11n0310_072:0412a17": "畜生已前作人身時，修行積習愚癡之法。以",
    "T11n0310_072:0412a18": "習癡故便行惡業，由作彼業生畜生中。彼人",
    "T11n0310_072:0412a19": "本受畜生身時，與諸畜生久居住故，行畜生",
    "T11n0310_072:0412a20": "儀式。彼從畜生終已，由有習氣畜生行法，是",
    "T11n0310_072:0412a21": "人得人身已，聞如是法、見己身行，應當自知，",
    "T11n0310_072:0412a22": "我本必從畜生中終來生人間。是人為捨畜",
    "T11n0310_072:0412a23": "生行故，應求知識。彼善知識為除是人愚癡",
    "T11n0310_072:0412a24": "業故，說十二因緣，以是法故愚癡得除。彼善",
    "T11n0310_072:0412a25": "知識或為彼人說般若波羅蜜，既聞般若波",
    "T11n0310_072:0412a26": "羅蜜故，彼人愚癡體性自離，作是觀時便生",
    "T11n0310_072:0412a27": "智慧。外道！從餓鬼終生人間者，餓鬼已前作",
    "T11n0310_072:0412a28": "人身時，修行積習慳貪之法。是人修行慳貪",
    "T11n0310_072:0412a29": "法故，堅持不捨，彼業力故生餓鬼中，與諸餓",
    "T11n0310_072:0412b01": "鬼久居住故，行餓鬼業。彼從餓鬼終已，由有",
    "T11n0310_072:0412b02": "習氣餓鬼行法，是人得人身已，聞如是法、見",
    "T11n0310_072:0412b03": "己身行，應當自知，我本必從餓鬼中終來生",
    "T11n0310_072:0412b04": "人間。是人為捨餓鬼行故，應求知識。彼善",
    "T11n0310_072:0412b05": "知識為除彼人慳貪業故為說布施，以是法",
    "T11n0310_072:0412b06": "故慳貪得除。彼善知識或為彼說與施相應",
    "T11n0310_072:0412b07": "助菩提法，令其慳貪悉得斷除。彼善知識或",
    "T11n0310_072:0412b08": "為彼人說檀波羅蜜，是人修行檀波羅蜜故，",
    "T11n0310_072:0412b09": "六度得滿。彼善知識或為彼人說一切法皆",
    "T11n0310_072:0412b10": "悉平等，是人以修法平等故，般若波羅蜜得",
    "T11n0310_072:0412b11": "滿。以修般若波羅蜜故，流注趣向一切智處。",
    "T11n0310_072:0412b12": "外道！於阿修羅中終生人間者，阿修羅已前",
    "T11n0310_072:0412b13": "作人身時，多作善根行於憍慢，彼以慢故而",
    "T11n0310_072:0412b14": "作諸業，修行積習憍慢業已，彼業力故生阿",
    "T11n0310_072:0412b15": "修羅中。與諸修羅久居住故，行阿修羅業。從",
    "T11n0310_072:0412b16": "修羅終已，由有習氣修羅行法。是人得人身",
    "T11n0310_072:0412b17": "已，聞如是法、見己身行，當須自知，我本必從",
    "T11n0310_072:0412b18": "修羅中終來生人間。是人為捨修羅行故，應",
    "T11n0310_072:0412b19": "求知識。彼善知識為除彼人憍慢業故為說",
    "T11n0310_072:0412b20": "聖住處，以是法故令彼得除憍慢之業。或",
    "T11n0310_072:0412b21": "為彼人說空法門，以是空法令其彼人慢業",
    "T11n0310_072:0412b22": "得除，亦除吾我得無我解。或為彼說因緣和",
    "T11n0310_072:0412b23": "合故有諸法，以和合故而有所作，若無和合",
    "T11n0310_072:0412b24": "亦無所作。作是觀已，慢使及業悉得除斷。或",
    "T11n0310_072:0412b25": "為彼人說諸法一相，修行彼故般若波羅蜜",
    "T11n0310_072:0412b26": "得滿。修般若波羅蜜滿已，速證一切智，終不",
    "T11n0310_072:0412b27": "退轉。外道！於人中終生人間者，彼人昔作人",
    "T11n0310_072:0412b28": "身之時，修行積習十善業道，作彼業已數數",
    "T11n0310_072:0412b29": "修行，以彼業力還生人中。昔作人時與人久",
    "T11n0310_072:0412c01": "居行人儀式，今歸得人。由有習氣，是人得聞",
    "T11n0310_072:0412c02": "如是法已，應當自知，我本必從人中終已還",
    "T11n0310_072:0412c03": "生人中。是人為超彼習氣故，應求知識。彼善",
    "T11n0310_072:0412c04": "知識為其彼人說無常想，以無常想令除習",
    "T11n0310_072:0412c05": "氣。彼善知識或為是人說生死過涅槃至樂，",
    "T11n0310_072:0412c06": "聞此法已，是人能得厭生死過欣涅槃樂。彼",
    "T11n0310_072:0412c07": "善知識或為是人說六波羅蜜，既得聞已，能",
    "T11n0310_072:0412c08": "發無上菩提之心。彼善知識或為是人說善",
    "T11n0310_072:0412c09": "方便，是人以此善方便故，即能堅持六波羅",
    "T11n0310_072:0412c10": "蜜，速證一切智，終不退轉。外道！從天中終生",
    "T11n0310_072:0412c11": "人間者，天身已前作人身時，所修梵行布施",
    "T11n0310_072:0412c12": "持戒皆希來報。是人如是修行積習作業久",
    "T11n0310_072:0412c13": "訖，以是業力生於天上。得生天已，與天久",
    "T11n0310_072:0412c14": "居行天儀式。從天終已，由有習氣諸天行法。",
    "T11n0310_072:0412c15": "是人得人身已，聞如是法、見己身行，應當自",
    "T11n0310_072:0412c16": "知，我本必從天中終來生人間。彼人為超天",
    "T11n0310_072:0412c17": "中習氣，應求知識。彼善知識教其彼人修",
    "T11n0310_072:0412c18": "持梵行不期來報，說於求報是其過惡，但為",
    "T11n0310_072:0412c19": "顯說修淨梵行無所依著得福無量。教行布",
    "T11n0310_072:0412c20": "施不期來報，說於求報是其過惡，但為顯",
    "T11n0310_072:0412c21": "說行於布施無所依著得福無量。教行持戒",
    "T11n0310_072:0412c22": "不期來報，說於求報是其過惡，但為顯說受",
    "T11n0310_072:0412c23": "持禁戒無所依著功德無量。彼善知識或為",
    "T11n0310_072:0412c24": "彼說善巧方便，是人以此善方便故能行六",
    "T11n0310_072:0412c25": "波羅蜜，行六波羅蜜已六波羅蜜漸得滿足，",
    "T11n0310_072:0412c26": "速證一切智，終不退轉。[0412c26] 「外道！從地獄終得人",
    "T11n0310_072:0412c27": "身者，彼應依善知識。依知識已，應聽三世佛",
    "T11n0310_072:0412c28": "平等法。聞平等法已，應發勤精進，依城邑聚",
    "T11n0310_072:0412c29": "落與大眾共居，具四部處更互相於論量佛",
    "T11n0310_072:0413a01": "法學問難答，三世法平等得現在前，解一切",
    "T11n0310_072:0413a02": "法無有自性，修此解故煩惱漸除。外道！從畜",
    "T11n0310_072:0413a03": "生中終生人間者，彼應依善知識親近多聞，",
    "T11n0310_072:0413a04": "以近多聞斷除愚癡。是人雖復求多聞人及",
    "T11n0310_072:0413a05": "諸經論，作非有想。是人觀察非有想已，自然",
    "T11n0310_072:0413a06": "解證無自性法。是人以此三世法平等自然",
    "T11n0310_072:0413a07": "現前，速證一切智，終不退轉。外道！從餓鬼",
    "T11n0310_072:0413a08": "終生人間者，彼應依善知識修行布施，除其",
    "T11n0310_072:0413a09": "慳貪、作諸功德，以修捨故心不積聚。是人以",
    "T11n0310_072:0413a10": "此三世法平等自然現前，作一相解，所言一",
    "T11n0310_072:0413a11": "相即是無相。是人修此無相解故，速證一切",
    "T11n0310_072:0413a12": "智，終不退轉。外道！從阿修羅終生人間者，彼",
    "T11n0310_072:0413a13": "應依善知識與煩惱魔戰。何者是煩惱魔？所",
    "T11n0310_072:0413a14": "謂憍慢。是時彼人應當觀察，何者是慢？是",
    "T11n0310_072:0413a15": "其誰慢？誰受是慢？誰以此慢起煩惱使？誰",
    "T11n0310_072:0413a16": "捨此慢？是人如是推求之時，無慢可得，亦不",
    "T11n0310_072:0413a17": "見有人攝受慢者。彼人如是觀察義故，無慢",
    "T11n0310_072:0413a18": "可得、無起慢者，與慢相應境界亦不可得，亦",
    "T11n0310_072:0413a19": "不見有人能捨慢者。如是觀已，無一法可得。",
    "T11n0310_072:0413a20": "復作是觀，以惡攝受自誑己身，他亦如是。作",
    "T11n0310_072:0413a21": "是觀時，能見諸法悉無自性。以見諸法無自",
    "T11n0310_072:0413a22": "性故，見法非有。以非有故，知不成就。不成就",
    "T11n0310_072:0413a23": "故，知即不生。若不生者，知彼不滅。若不生不",
    "T11n0310_072:0413a24": "滅者，彼非可說。若解不可說者，則非過去",
    "T11n0310_072:0413a25": "非現在非未來，三世不可得。若法三世不可",
    "T11n0310_072:0413a26": "得者，當知未曾有得有失。外道！當知此是一",
    "T11n0310_072:0413a27": "切法平等。以此一切法平等，當知一切法是",
    "T11n0310_072:0413a28": "真如不變不異，如來亦真如不變不異，以一",
    "T11n0310_072:0413a29": "切法即是真如，是故觀慢得知。是人從人中",
    "T11n0310_072:0413b01": "終得生人間，以有憍慢習氣力故，乃至從彼",
    "T11n0310_072:0413b02": "地獄中終得生人間，以慢習故得知此相。若",
    "T11n0310_072:0413b03": "無慢習，不可得說此從人來乃至此從地獄",
    "T11n0310_072:0413b04": "中來。外道！此名離慢智慧，彼相要以具巧方",
    "T11n0310_072:0413b05": "便乃能得知，又為般若波羅蜜加持此人方",
    "T11n0310_072:0413b06": "乃得知。」[0413b06] 爾時八千諸外道等聞說此法，得無",
    "T11n0310_072:0413b07": "生法忍。彼等得住無生忍已，從坐而起，頂禮",
    "T11n0310_072:0413b08": "佛足。&#x5374;住一面。彼諸外道&#x5374;住一面已，異口",
    "T11n0310_072:0413b09": "同音說偈讚曰：",
    "T11n0310_072:0413b10": "「導師智力所建立，  知諸道趣不由他，",
    "T11n0310_072:0413b11": " 知諸眾生遊諸趣，  如見掌中菴羅果。",
    "T11n0310_072:0413b12": " 由諸見趣濁世間，  譬如雲霧障虛空，",
    "T11n0310_072:0413b13": " 以是群愚常流轉，  譬如眾盲失正路。",
    "T11n0310_072:0413b14": " 世間為常為無常，  復言有常亦無常，",
    "T11n0310_072:0413b15": " 又言非常非不常，  譬如盲象入城行。",
    "T11n0310_072:0413b16": " 言世有邊復無邊，  復言亦有亦無邊，",
    "T11n0310_072:0413b17": " 又言非邊非無邊，  以是流轉如籠鳥。",
    "T11n0310_072:0413b18": " 又言即身是神我，  又言離身有神我，",
    "T11n0310_072:0413b19": " 妄想分別所纏縛，  如鳥被網心生苦。",
    "T11n0310_072:0413b20": " 又言自在天所化，  有言非因之所生，",
    "T11n0310_072:0413b21": " 一切眾生見取覆，  譬如雲霧障於月。",
    "T11n0310_072:0413b22": " 由如籠中卵生鳥，  於諸孔中常欲出，",
    "T11n0310_072:0413b23": " 見取眾生如是癡，  彼不解脫如籠鳥。",
    "T11n0310_072:0413b24": " 又禮梵王及世主，  及禮童子并圍紐，",
    "T11n0310_072:0413b25": " 又禮方海毘沙門，  如賊被捉求諸神。",
    "T11n0310_072:0413b26": " 猶如貧人遇債主，  求與債主立保證，",
    "T11n0310_072:0413b27": " 如是世間著見取，  愚癡求天希欲樂。",
    "T11n0310_072:0413b28": " 佛見眾生依真實，  譬如見手掌五指，",
    "T11n0310_072:0413b29": " 於諸趣中受百苦，  譬如群賊入牢獄。",
    "T11n0310_072:0413c01": " 世尊於彼生慈悲，  修諸道行知諸趣，",
    "T11n0310_072:0413c02": " 世尊已說出獄法，  如王生子放大赦。",
    "T11n0310_072:0413c03": " 愍世不思僧祇劫，  修諸苦行得菩提，",
    "T11n0310_072:0413c04": " 見取所壞愚癡輩，  佛令彼等得解脫。",
    "T11n0310_072:0413c05": " 以是善逝人師子，  於諸法中得自在，",
    "T11n0310_072:0413c06": " 我等見取失正路，  佛於見取拔我等。",
    "T11n0310_072:0413c07": " 以是世尊具大力，  具足無畏無怨對，",
    "T11n0310_072:0413c08": " 眾中大吼如師子，  我等亦願得彼法。",
    "T11n0310_072:0413c09": " 以彼能動於三界，  亦以彼法普遍照，",
    "T11n0310_072:0413c10": " 以彼授記諸眾生，  亦願我等值遇彼。」",
    "T11n0310_072:0413c11": "[0413c11] 世尊知彼諸外道等得其深信，如作微笑現",
    "T11n0310_072:0413c12": "瑞光明。爾時慧命馬勝比丘以偈問佛：",
    "T11n0310_072:0413c13": "「佛愍世間現微笑，  以見此等外道眾，",
    "T11n0310_072:0413c14": " 唯願如來說彼因，  所現微笑有何義？",
    "T11n0310_072:0413c15": " 善解因者非無因，  而現微笑瑞光明，",
    "T11n0310_072:0413c16": " 善哉能現微笑光，  大眾悉皆瞻仰佛。",
    "T11n0310_072:0413c17": " 世尊大眾悉懷疑，  以見善逝現笑光，",
    "T11n0310_072:0413c18": " 悉皆猶如觀滿月，  瞻佛願說微笑因。",
    "T11n0310_072:0413c19": " 誰於今日設勝供？  誰於今日悅慈父？",
    "T11n0310_072:0413c20": " 誰今得住佛功德？  善哉大智願演說。",
    "T11n0310_072:0413c21": " 大眾聞之必欣喜，  皆由外道得授記，",
    "T11n0310_072:0413c22": " 唯願導師普為說，  於何乘中如得道？",
    "T11n0310_072:0413c23": " 善哉牟尼除心惑，  於其疑者斷疑網，",
    "T11n0310_072:0413c24": " 以是大眾得欣喜，  一向趣佛不退轉。」",
    "T11n0310_072:0413c25": "[0413c25] 爾時世尊以偈答馬勝曰：",
    "T11n0310_072:0413c26": "「善哉馬勝巧知時，  能問如來降怨者，",
    "T11n0310_072:0413c27": " 憐愍世間作是說，  能問導師自然士。",
    "T11n0310_072:0413c28": " 我當說彼現笑事，  一心諦聽所作因，",
    "T11n0310_072:0413c29": " 汝宜欣喜聽我說，  今說笑義所為者。",
    "T11n0310_072:0414a01": " 此諸外道皆調伏，  捨諸惡見住善見，",
    "T11n0310_072:0414a02": " &#x89A9;是世間見取惱，  悉起悲心求菩提。",
    "T11n0310_072:0414a03": " 一切見取悉得捨，  以知不濁正見故，",
    "T11n0310_072:0414a04": " 從我得聞無礙記，  悉皆樂求一切智。",
    "T11n0310_072:0414a05": " 過去佛所得記已，  供養大慈兩足尊，",
    "T11n0310_072:0414a06": " 具足二億諸佛所，  以求無上菩提故。",
    "T11n0310_072:0414a07": " 佛所行檀亦不少，  亦淨持戒修禪定，",
    "T11n0310_072:0414a08": " 淨修智慧發精進，  於諸群生修忍辱，",
    "T11n0310_072:0414a09": " 常修習六波羅蜜，  簡擇智慧求菩提，",
    "T11n0310_072:0414a10": " 馬勝請問降怨者，  發心樂求佛菩提。",
    "T11n0310_072:0414a11": " 彼諸苦惱由惡黨，  依止有惡見取中，",
    "T11n0310_072:0414a12": " 彼等今見勝導師，  捨諸惡見悉無餘。",
    "T11n0310_072:0414a13": " 以得真解如來教，  隨順佛法起深信，",
    "T11n0310_072:0414a14": " 彼於當來多億佛，  皆悉供養求菩提。",
    "T11n0310_072:0414a15": " 於其未來星宿劫，  皆得作佛同一號，",
    "T11n0310_072:0414a16": " 號曰普聞高名稱，  彼等大智度世間。",
    "T11n0310_072:0414a17": " 彼佛國土甚清淨，  種種莊嚴無與等，",
    "T11n0310_072:0414a18": " 彼離惡見眾生輩，  純求菩提賢聖處。",
    "T11n0310_072:0414a19": " 彼國眾生離惡趣，  是時亦無一切難，",
    "T11n0310_072:0414a20": " 彼等諸佛得壽命，  皆悉同壽八萬歲。",
    "T11n0310_072:0414a21": " 眾生聞彼佛名者，  皆悉不退上菩提，",
    "T11n0310_072:0414a22": " 若有眾女聞佛名，  彼女皆悉得男身。」",
    "T11n0310_072:0414a23": " 如是世尊降怨者，  與諸外道所授記，",
    "T11n0310_072:0414a24": " 一切天人聞記彼，  無不欣喜生敬信。"
}