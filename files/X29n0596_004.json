{
    "X29n0596_004:0214b01": "妙經文句私志記卷第四(從經王城終皆是阿羅漢釋位義)",
    "X29n0596_004:0214b02": "石皷沙門釋　智雲　撰",
    "X29n0596_004:0214b03": "次釋城山即釋的出說經處所也對前住字即是所",
    "X29n0596_004:0214b04": "住於前住義四中即當世界於前本迹義中即當迹",
    "X29n0596_004:0214b05": "住於迹住中即當所住於所住中即當於別謂即說",
    "X29n0596_004:0214b06": "此妙經之處故也說既有處決可信從既信則令歸",
    "X29n0596_004:0214b07": "宗有在的出其處也上來四事或以簡易或以表法",
    "X29n0596_004:0214b08": "故並從通此下二事既異於前故的出其別也於此",
    "X29n0596_004:0214b09": "處中有城有山準淨名疏即是通別方所嘉祥同此",
    "X29n0596_004:0214b10": "諸經多舉其二所以處中必多舉其二者古有釋云",
    "X29n0596_004:0214b11": "為成信故委曲題之又明喧靜兼化故雙舉也若例",
    "X29n0596_004:0214b12": "善見婆娑即是為化遠近二人故若準真諦三藏所",
    "X29n0596_004:0214b13": "解即是為化出家二眾故更有餘家釋云為悲智二",
    "X29n0596_004:0214b14": "事故為道體道緣故為自利利他故為成無住之道",
    "X29n0596_004:0214b15": "故今謂亦可為表福慧故亦表雙照真俗二境故總",
    "X29n0596_004:0214b16": "此十義故舉二以明處通論此十義無不可別論要",
    "X29n0596_004:0214b17": "在第一第三並為成信以是修信序故亦應不出四",
    "X29n0596_004:0214b18": "悉之意可以思之論云序分成就者示現二義成就",
    "X29n0596_004:0214b19": "一者示現一切法門中最勝故二者示現自在功德",
    "X29n0596_004:0214b20": "成就故如王舍城勝餘一切城舍故耆闍崛山勝餘",
    "X29n0596_004:0214b21": "一切諸山故嘉祥云一者以此城山俱勝餘城山共",
    "X29n0596_004:0214b22": "表此經勝於餘經故二者偏舉王城為喻如王於世",
    "X29n0596_004:0214b23": "得自在喻此經是諸經之王以一乘攝諸乘而歸之",
    "X29n0596_004:0214b24": "故也慈恩亦有二釋初明此經勝合王城勝以此經",
    "X29n0596_004:0214c01": "自在合耆山自在次明此城山俱勝共顯此經勝今",
    "X29n0596_004:0214c02": "謂此兩家共釋論意初家先通後別次家先別後通",
    "X29n0596_004:0214c03": "然初家既俱勝何不俱自在準其意以尋論之則論",
    "X29n0596_004:0214c04": "文約法有通有別舉經來帖但有通而無別若以法",
    "X29n0596_004:0214c05": "從事既通表勝亦應通表自在既別以城表自在亦",
    "X29n0596_004:0214c06": "應更別以山表勝則通為勝通是自在別以山表勝",
    "X29n0596_004:0214c07": "城表自在也以此觀之不如次家從通別釋次家既",
    "X29n0596_004:0214c08": "明通是顯勝即表通是自在故略不言自在通也然",
    "X29n0596_004:0214c09": "此兩家雖此廣釋而終未能令人無惑何者若住此",
    "X29n0596_004:0214c10": "處直說此經可作此釋此處說經甚多具如諸經之",
    "X29n0596_004:0214c11": "首智論釋大品經同此處說亦廣明彼經勝故於勝",
    "X29n0596_004:0214c12": "處說十地論中明彼處說亦爾如是所說未聞通會",
    "X29n0596_004:0214c13": "安能令人無深惑哉或曰既並聖論正須深信何為",
    "X29n0596_004:0214c14": "更惑今謂聖賢之言言固有由宜求其以安得封文",
    "X29n0596_004:0214c15": "而不求其旨趣故大涅槃云雖我所說亦須撿校況",
    "X29n0596_004:0214c16": "復四依故知理有未通於佛亦不須生疑況復餘人",
    "X29n0596_004:0214c17": "故疑為解津其義允矣若其不惑當大惑矣今謂大",
    "X29n0596_004:0214c18": "經有三種語大論有四悉禪經有四隨蓋隨世間時",
    "X29n0596_004:0214c19": "宜有生善滅惡悟道之益故聖賢當分各各偏讚若",
    "X29n0596_004:0214c20": "約道理始終求其通會則有所未通矣故不得不惑",
    "X29n0596_004:0214c21": "不得不求其通然釋此經特宜就其道理通會不可",
    "X29n0596_004:0214c22": "例於自餘故今但約教以簡以會則無所不通不可",
    "X29n0596_004:0214c23": "以世間通處而能定其差別優劣故今所以不用論",
    "X29n0596_004:0214c24": "釋他人既無約教本迹之解故不得不用論解故亦",
    "X29n0596_004:0215a01": "不得不用仍有妨此義特要餘亦可例宜善思之或",
    "X29n0596_004:0215a02": "曰餘經多於主處之後廣歎二事德用此經最應稱",
    "X29n0596_004:0215a03": "歎而文無者何耶或謂但應是略或謂非純淨勝故",
    "X29n0596_004:0215a04": "不歎也今恐意並不然何者餘經麤妙相形故須歎",
    "X29n0596_004:0215a05": "此經妙絕無方故不須歎以絕不須故不歎非謂未",
    "X29n0596_004:0215a06": "純而不歎且略如此後當更論若爾未絕之經盡應",
    "X29n0596_004:0215a07": "稱歎而亦仍有不歎者何此亦更有由矣非直抑引",
    "X29n0596_004:0215a08": "末學推行亦為發明正宣宗致即如華嚴正明法界",
    "X29n0596_004:0215a09": "依正故盛稱歎於斯佛地正談果地人法故亦極美",
    "X29n0596_004:0215a10": "此二略舉此二餘可準知餘不盡然故略之也又若",
    "X29n0596_004:0215a11": "融絕故不者則應一切不須何故列眾仍復稱歎此",
    "X29n0596_004:0215a12": "義不例何者主處但通眾兼顯別眾要有四如下所",
    "X29n0596_004:0215a13": "明通論所被同聞之人四眾皆同一妙別論發起影",
    "X29n0596_004:0215a14": "響則有權實淺深不同欲明此之別義故須更此稱",
    "X29n0596_004:0215a15": "歎主處既其不爾故不為例若爾諸經諸眾皆應盡",
    "X29n0596_004:0215a16": "歎亦有不歎者何此直是略理實並宜有矣又可例",
    "X29n0596_004:0215a17": "知故略之也上來諸意亦並為要不可不知故略明",
    "X29n0596_004:0215a18": "之疏文正釋二事先釋王城初因緣中先更對辨方",
    "X29n0596_004:0215a19": "言然後正釋。",
    "X29n0596_004:0215a20": "初言天竺者西方五處之都名也古譯云天竺或云",
    "X29n0596_004:0215a21": "天篤亦云身毒亦云賢豆並是傳譯方言不同故也",
    "X29n0596_004:0215a22": "自唐以來皆云印度以為正音而世相從多云天竺",
    "X29n0596_004:0215a23": "故今云爾譯為此方之言古今又亦不同近代翻名",
    "X29n0596_004:0215a24": "為月言五印度國者即是五月國也西域傳云印度",
    "X29n0596_004:0215b01": "唐言為月月有多名斯其一稱此即西方呼月亦名",
    "X29n0596_004:0215b02": "印度故也傳中釋云言諸群生輪迴不息無明長夜",
    "X29n0596_004:0215b03": "莫有司晨其猶白日既陰宵燭斯繼雖有星光之照",
    "X29n0596_004:0215b04": "豈如朗月之明苟緣斯致因而譬月良以其土聖賢",
    "X29n0596_004:0215b05": "繼軌導凡御物如月照臨故斯稱矣下正翻譯如文",
    "X29n0596_004:0215b06": "準西域傳梵云曷羅闍姞利呬城唐言王舍城也義",
    "X29n0596_004:0215b07": "並如後所釋下明國者餘國國之與城皆同一名如",
    "X29n0596_004:0215b08": "毗耶離舍衛國等此王城名與國之名不同經但言",
    "X29n0596_004:0215b09": "城未知何國故明之也初言無刑等者劫初以來並",
    "X29n0596_004:0215b10": "無殺罸之法至阿闍世王為截指刑後自齒指痛復",
    "X29n0596_004:0215b11": "除此刑有人稱云言此國法不行刑戮其有犯死罪",
    "X29n0596_004:0215b12": "者送置寒林之中以是無殺害法故名不害國也蓋",
    "X29n0596_004:0215b13": "以此是地之中心一切輪王十善化世諸佛法王以",
    "X29n0596_004:0215b14": "大慈悲如法化世並居此處故以致於斯矣乃至更",
    "X29n0596_004:0215b15": "有其餘異名莫不皆從於此正為法王至仁出處之",
    "X29n0596_004:0215b16": "先兆也次翻譯者此又是一別義仁王經中直云昔",
    "X29n0596_004:0215b17": "有王名天羅而無摩竭提言當是別有所出言駮足",
    "X29n0596_004:0215b18": "者仁王經中說也上略釋疏文竟更有釋云摩伽此",
    "X29n0596_004:0215b19": "云甘露陀此云處名為甘露處國上古諸天與阿脩",
    "X29n0596_004:0215b20": "羅共鑽海水以出甘露安置此國故以名焉亦名善",
    "X29n0596_004:0215b21": "勝國又名星處國近代釋云且就本音古今所出總",
    "X29n0596_004:0215b22": "有其四別初兩如今疏文餘二亦名摩竭陀或墨竭",
    "X29n0596_004:0215b23": "提並是梵音變轉故有斯異而其意義大略不殊而",
    "X29n0596_004:0215b24": "亦有其四別或云摩者不也竭提至也言其國將謀",
    "X29n0596_004:0215c01": "兵勇隣敵不能侵至故也有云摩者遍也竭提聰慧",
    "X29n0596_004:0215c02": "也言聰慧人遍其國內故也有云摩者大也竭提體",
    "X29n0596_004:0215c03": "也謂五印度中此國最大統攝諸國故名大體又有",
    "X29n0596_004:0215c04": "釋云摩者無也竭提害也義同前釋名為不害國也",
    "X29n0596_004:0215c05": "以正通含此諸義故存其本音而不翻譯而古今多",
    "X29n0596_004:0215c06": "用不害為釋故今文用之其國名義如是其城即是",
    "X29n0596_004:0215c07": "此國之城故也西域傳云梵云矩奢揭羅補羅城唐",
    "X29n0596_004:0215c08": "言上茅城摩竭提國之正中先古君王所都之處多",
    "X29n0596_004:0215c09": "出勝上吉祥茅草因以為名崇山四周以為外郭西",
    "X29n0596_004:0215c10": "通峽徑北闢山門東西長南北狹周一百五十里內",
    "X29n0596_004:0215c11": "宮子城三十里此城北門行一里餘至迦蘭陀竹園",
    "X29n0596_004:0215c12": "林園西南行五六里南山之陰大竹林中有石室是",
    "X29n0596_004:0215c13": "大迦葉最初結集法藏之處竹林園北二百餘步至",
    "X29n0596_004:0215c14": "迦蘭陀池池西北二三里餘至曷羅闍姞利呬城唐",
    "X29n0596_004:0215c15": "言王舍城也案如傳說則此王城似在上茅城之西",
    "X29n0596_004:0215c16": "北而不明其相者遠近計亦不為遠矣此則當佛說",
    "X29n0596_004:0215c17": "經之時具有兩城而王正都王舍從其現居處說故",
    "X29n0596_004:0215c18": "云王舍城也外郭雖同內城全別古來傳說未悉兩",
    "X29n0596_004:0215c19": "城不分今傳記歷然不應猶指上茅以為王舍城也",
    "X29n0596_004:0215c20": "次下正釋其城名義向來翻名顯所屬國及辨同異",
    "X29n0596_004:0215c21": "雖爾既是國城無非王舍有何因緣而此一城獨名",
    "X29n0596_004:0215c22": "王舍其有由然今此明之故名因緣釋也文中略引",
    "X29n0596_004:0215c23": "兩緣義仍成四初明多王剏共造立舍城於其地故",
    "X29n0596_004:0215c24": "次明人民慕其王德共排其家為王舍故三明諸王",
    "X29n0596_004:0216a01": "共立舍城於中共治天下故四明其王得道故赦諸",
    "X29n0596_004:0216a02": "王於其城地故以此四種因緣餘城不然故此一城",
    "X29n0596_004:0216a03": "獨名王舍中間一緣則別初一後二共一因緣約義",
    "X29n0596_004:0216a04": "總別及為四悉故成三也此四當分又皆各有緣由",
    "X29n0596_004:0216a05": "且初何故得有多王共造城舍於此處文中具明此",
    "X29n0596_004:0216a06": "之緣由在文可尋不繁更述鬼神共輔之者現雖失",
    "X29n0596_004:0216a07": "道為有道者所癈而其宿世福力猶盛故致然矣亦",
    "X29n0596_004:0216a08": "以宿有道緣故即受化而悟入既以得道體以無二",
    "X29n0596_004:0216a09": "故和同於勝地共造舍城遞為宰治以此故有多王",
    "X29n0596_004:0216a10": "共造城舍於此地以是多王剏初造立故因以為名",
    "X29n0596_004:0216a11": "也此文與仁王經經略此廣兼有同異當是別出故",
    "X29n0596_004:0216a12": "其然也恨生來下釋上大啼哭意先許施會未遂乃",
    "X29n0596_004:0216a13": "心故云乖信君子守信不欺於心斯乃大權善巧之",
    "X29n0596_004:0216a14": "化物矣言四非常偈者即四無常偈也仁王經云時",
    "X29n0596_004:0216a15": "普明王既得放歸遂請百法師講般若竟其第一法",
    "X29n0596_004:0216a16": "師為王說偈云劫燒終訖乾坤洞然須彌臣海都為",
    "X29n0596_004:0216a17": "灰揚天龍福盡於中彫喪二儀尚爾國有何常生老",
    "X29n0596_004:0216a18": "病死輪轉無際事與願違憂悲為害欲深禍重瘡疣",
    "X29n0596_004:0216a19": "無外三界皆苦國有何賴有本自無因緣成諸盛者",
    "X29n0596_004:0216a20": "必衰實者必虗眾生蠢蠢都如幻居聲響俱空國土",
    "X29n0596_004:0216a21": "亦如識神無形假乘四蛇無明保養以為樂車形無",
    "X29n0596_004:0216a22": "常主神無常家形神尚離豈有國耶此即無常苦空",
    "X29n0596_004:0216a23": "無我各有二偈如文次第可知別論雖四通皆為無",
    "X29n0596_004:0216a24": "常之義故云四非常偈也所以更復說此偈者今於",
    "X29n0596_004:0216b01": "國城妻子勿復戀著故也注(云云)者言其偈文在經",
    "X29n0596_004:0216b02": "今後出之即如向也言得空平為初地者真空無二",
    "X29n0596_004:0216b03": "故平等如大經明其始剏修故即初地通即見地別",
    "X29n0596_004:0216b04": "即歡喜圓即初住然復當時正聞般若義既通三未",
    "X29n0596_004:0216b05": "知何等若直聞四非常多修共地若先已聞說深般",
    "X29n0596_004:0216b06": "若然後聞四非常則正助合明別圓修矣而諸論中",
    "X29n0596_004:0216b07": "有明無常等四義雖通於深極如向經文恐未極深",
    "X29n0596_004:0216b08": "故或仍是通修然即初修真道矣。",
    "X29n0596_004:0216b09": "次明別是一緣亦有由致可知此即呼民屋舍並為",
    "X29n0596_004:0216b10": "王舍故也次又意者此是却牒初緣中事前但總取",
    "X29n0596_004:0216b11": "多王共造舍城於其地此中牒來正取以欲共治天",
    "X29n0596_004:0216b12": "下故共於中造立城舍故得別為一義文中雖略義",
    "X29n0596_004:0216b13": "須必爾不然此文無用第四意者爾雅云赦捨也謂",
    "X29n0596_004:0216b14": "君王放捨於有罪者故也即是駮足放赦於諸王諸",
    "X29n0596_004:0216b15": "王被其放捨王放赦王俱於其城之內故名王舍城",
    "X29n0596_004:0216b16": "也如前所明此義固其有矣而言借音等者字義雖",
    "X29n0596_004:0216b17": "殊音聲是同那云借音只此事之中含有二義若為",
    "X29n0596_004:0216b18": "赦字亦失屋舍之義又不可云借字正應云字義雖",
    "X29n0596_004:0216b19": "殊音聲是同只此一字含於二義故也而今作此赦",
    "X29n0596_004:0216b20": "者意明正由先赦然後造舍即合作此赦字而兼屋",
    "X29n0596_004:0216b21": "舍之義即是以本兼末而今作此舍字却是以末兼",
    "X29n0596_004:0216b22": "本故云借也若爾但是借字亦非借音恐文長於音",
    "X29n0596_004:0216b23": "字然上四義即是四悉之意初直總明世間多王和",
    "X29n0596_004:0216b24": "合共造其舍城未論其餘義意此但是世間之義即",
    "X29n0596_004:0216c01": "世界意次明福德王無致燒不燒此是義德尅己勉",
    "X29n0596_004:0216c02": "物當為福善正當為人文極分明無宜到亂以為對",
    "X29n0596_004:0216c03": "治次明立舍於中治國既云治國即對治義不釋自",
    "X29n0596_004:0216c04": "明文中牒來具足應云立舍於其地遞知國事以治",
    "X29n0596_004:0216c05": "人民也多應脫落文雖不備其義必然不爾文不殊",
    "X29n0596_004:0216c06": "前更牒將來有何所以故其然矣次明得道修空平",
    "X29n0596_004:0216c07": "等捨世間情即修至勝實理故即第一義也故知四",
    "X29n0596_004:0216c08": "義即是四悉因緣名為王舍城也。",
    "X29n0596_004:0216c09": "結示出大論等者智論總有三解後學多不能知須",
    "X29n0596_004:0216c10": "略出之初云有人言是摩伽陀王有子一頭兩面四",
    "X29n0596_004:0216c11": "臂以為不祥王即裂其身首棄之曠野羅剎女鬼合",
    "X29n0596_004:0216c12": "而養之後大成人力並諸國王有天下取諸國王萬",
    "X29n0596_004:0216c13": "八千人置五山中以大力勢治閻浮提閻浮提人因",
    "X29n0596_004:0216c14": "名此山為王舍城次云復有人言摩伽陀王先所住",
    "X29n0596_004:0216c15": "城城中失火一燒一作如是至七國人疲伇王大憂",
    "X29n0596_004:0216c16": "怖集諸智人問其意故有言宜應易處王即更求住",
    "X29n0596_004:0216c17": "處見此五山周迊如城即作宮殿於中止住以是故",
    "X29n0596_004:0216c18": "名王舍城次云又往古世時此國有王名曰婆藪心",
    "X29n0596_004:0216c19": "厭世法出家作仙而言天祠中殺生噉肉得生天上",
    "X29n0596_004:0216c20": "生身陷入地其子名曰廣車副位為王後亦厭世思",
    "X29n0596_004:0216c21": "惟我父先王出家生入地中若治天下復作大罪我",
    "X29n0596_004:0216c22": "今當何自處即聞空中告言汝若行見希有之處汝",
    "X29n0596_004:0216c23": "當於中作舍而住後因畋獵至五山中見其處所希",
    "X29n0596_004:0216c24": "有憶先所告即捨本城於中作舍居住從是以後次",
    "X29n0596_004:0217a01": "第止住是王元起造立故名王舍此即論中三因緣",
    "X29n0596_004:0217a02": "也論文稍廣今略撮之初亦直從世間多王造立為",
    "X29n0596_004:0217a03": "名世界意同次明王自避火而作宮舍於其如城山",
    "X29n0596_004:0217a04": "內而住故名王舍城此與今文次緣仍有少異而同",
    "X29n0596_004:0217a05": "是明有福之地為人意同次是王作舍城於勝地亦",
    "X29n0596_004:0217a06": "是為人兼對治意仍闕第一義也。",
    "X29n0596_004:0217a07": "言諸經者應是仁王楞伽如記中引記云與今文同",
    "X29n0596_004:0217a08": "還是三悉之意有引真諦三藏依律毗婆沙云昔有",
    "X29n0596_004:0217a09": "輪王出世相承居住此五山中故名此處以為王舍",
    "X29n0596_004:0217a10": "又引律婆沙云昔四天王共鑽乳海覔得甘露未分",
    "X29n0596_004:0217a11": "於此五山起舍守之七日已後方乃分之是故名為",
    "X29n0596_004:0217a12": "王舍此之二緣雖人天殊而王是同故並得為王舍",
    "X29n0596_004:0217a13": "亦闕第一義意依西域傳止明一緣謂初頻婆娑羅",
    "X29n0596_004:0217a14": "都在上茅宮城編戶之家頻遭火害一家縱逸四隣",
    "X29n0596_004:0217a15": "羅災不安其居眾庶嗟怨王曰我以不德人庶遭患",
    "X29n0596_004:0217a16": "修何德業可以攘之群臣白言大王德化黎庶不謹",
    "X29n0596_004:0217a17": "請制嚴科以懲後犯若更有犯遷之寒林寒林者棄",
    "X29n0596_004:0217a18": "屍之所俗謂不祥之地人從遊往便同棄屍彼既耻",
    "X29n0596_004:0217a19": "居當自攝謹王遂其言以施嚴令乃先宮內自失火",
    "X29n0596_004:0217a20": "災王曰我其遷矣乃命大子監攝國事自遷搴林吠",
    "X29n0596_004:0217a21": "舍釐王聞住於山野舉軍來伐邊侯奏聞王遂建城",
    "X29n0596_004:0217a22": "而居以王先舍於此故稱為王舍焉傳明因緣總只",
    "X29n0596_004:0217a23": "如此有人直依此義謂餘以為妄作今謂若直如此",
    "X29n0596_004:0217a24": "之事極近如前所出諸經論說並為妄作聖賢且妄",
    "X29n0596_004:0217b01": "其孰定為真乎如傳所明義當世界對治意矣然此",
    "X29n0596_004:0217b02": "異說若無出世義理及以悟道並為三悉取收若有",
    "X29n0596_004:0217b03": "則具四意雖有多種因緣終無出於四悉意矣若得",
    "X29n0596_004:0217b04": "此意無惑異說注(云云)者有意並已如向所明也",
    "X29n0596_004:0217b05": "次約教者如向且明此城得名所以至於差別麤妙",
    "X29n0596_004:0217b06": "之義殊所未分故須約教於中先引彼經四見不同",
    "X29n0596_004:0217b07": "即是四教機緣見不同也初句以福慧劣故見如是",
    "X29n0596_004:0217b08": "此與淨名身子所見是同故即藏義次是通機福慧",
    "X29n0596_004:0217b09": "稍勝故也次見雖是諸佛智即自他所遊行處望後",
    "X29n0596_004:0217b10": "猶疎故是別義次見不思議者皆即妙法故也境界",
    "X29n0596_004:0217b11": "者此妙法即是諸佛眼智所知所見之會入故真實",
    "X29n0596_004:0217b12": "者此所知所見之道即是究竟法性故此見既其無",
    "X29n0596_004:0217b13": "常方故即圓機見也例知等者例彼以知此也如向",
    "X29n0596_004:0217b14": "所引彼經明彼會眾見彼沙羅林處四種不同如是",
    "X29n0596_004:0217b15": "例彼以知此義則四機緣於此王舍城處四見不同",
    "X29n0596_004:0217b16": "相狀亦如彼也次又例所顯能依正相稱能所皆四",
    "X29n0596_004:0217b17": "故也彼此皆爾問如此四見與四五義同異云何答",
    "X29n0596_004:0217b18": "義亦相當應更尋淨名疏結為約教者如向四教不",
    "X29n0596_004:0217b19": "同且是城法差別如是若於今經須知權實麤妙待",
    "X29n0596_004:0217b20": "絕可以準知故略不明本觀兩釋指彼說者隨其義",
    "X29n0596_004:0217b21": "便不欲繁文故也。",
    "X29n0596_004:0217b22": "次釋山者正釋的說經之處也準西域傳從上茅宮",
    "X29n0596_004:0217b23": "城東北行十四五里至於此山而不明與王城相去",
    "X29n0596_004:0217b24": "遠近準計亦應可知其山頂東西長南北狹其南崖",
    "X29n0596_004:0217c01": "下即是說此法華經處有塔存焉疏釋初因緣中亦",
    "X29n0596_004:0217c02": "先翻次釋先翻有三別也初一古翻此經下文皆言",
    "X29n0596_004:0217c03": "此名次一大論後一餘經然狼跡應是異名非是翻",
    "X29n0596_004:0217c04": "也並言鷲者鷲即鷲鳥未知是何故引釋之王雎鳥",
    "X29n0596_004:0217c05": "名亦名雎鳩字體正應從且作隹作鳥俱得文引詩",
    "X29n0596_004:0217c06": "者以明王雎即雎鳩也故詩云關關雎鳩在河之洲",
    "X29n0596_004:0217c07": "關是鳴聲非關名也梁武帝道鷲鳥即王雎王雎即",
    "X29n0596_004:0217c08": "是詩中所詠雎鳩之鳥故也然又未知此雎鴿鳥復",
    "X29n0596_004:0217c09": "似何等故又引雅明之謂似鵄鳥故也或云所引梁",
    "X29n0596_004:0217c10": "武但明異釋引雅方是今文正釋今謂雅中不論鷲",
    "X29n0596_004:0217c11": "鳥何復論似鵄乎謬矣正如前解或云言似鵄者文",
    "X29n0596_004:0217c12": "誤宜言似鷹今謂此言亦恐誤矣何者雅云雎鳩王",
    "X29n0596_004:0217c13": "雎也郭璞注云鵰之類也江西呼之為鶚好在山江",
    "X29n0596_004:0217c14": "鳥食魚如是更無似鵄以鷹之言正云似鵰可也雅",
    "X29n0596_004:0217c15": "中有鵀鵄鵜鵄郭注云今鵜鵄也頭似鷹而白雅又",
    "X29n0596_004:0217c16": "有鳥名鸉白鷢郭注云似鷹尾上白也此等雖有似",
    "X29n0596_004:0217c17": "鷹之言而並非釋雎鳩之狀故恐皆為謬矣丹丘學",
    "X29n0596_004:0217c18": "徒有高法師學兼內外當時擬著藏經音訓於彼別",
    "X29n0596_004:0217c19": "作正妙兩妙本音義於此釋云先儒舊解此鳥多有",
    "X29n0596_004:0217c20": "不同或云鷲即雎鳩雎鳩即鵄也又云大小似鵄而",
    "X29n0596_004:0217c21": "其目深目上骨露幽洲人謂之為鷲楊雄許慎皆言",
    "X29n0596_004:0217c22": "白鷢是也鄭玄云似鷹而尾上白呂恍云鸉即白鷢",
    "X29n0596_004:0217c23": "白鷢即王雎王雎即是鷲也今從呂解為得今觀此",
    "X29n0596_004:0217c24": "師所釋正依陸機毛詩草木疏解據草木疏梁釋為",
    "X29n0596_004:0218a01": "得文云似鵄亦不相違蓋是先儒注雅不同中有此",
    "X29n0596_004:0218a02": "說文略從本直云雅矣問若王雎只是鸉者雅中何",
    "X29n0596_004:0218a03": "故兩出答草木疏中不會高師亦直因之若必然者",
    "X29n0596_004:0218a04": "只是異名重出雅中亦往往有其類也南山云其鳥",
    "X29n0596_004:0218a05": "西戎多之如鵰首黃其形極大銜羊而飛西人悉之",
    "X29n0596_004:0218a06": "上來翻名相狀略爾未知山以何因緣而得此名下",
    "X29n0596_004:0218a07": "正釋其由致而但釋上二不釋狼跡之緣蓋非正翻",
    "X29n0596_004:0218a08": "故略不釋義亦可知總有三緣初二是大論釋後一",
    "X29n0596_004:0218a09": "兼出餘經初言山峯等者此言似於通別世云其上",
    "X29n0596_004:0218a10": "四峯峯似非山不言峯而言山將別名通故也大論",
    "X29n0596_004:0218a11": "云以是山頂似鷲人見其似因即名之為鷲頭山此",
    "X29n0596_004:0218a12": "亦似別名通而未全顯西域傳翻名為鷲峯此則正",
    "X29n0596_004:0218a13": "從別以為名故此釋為當矣峯其似者元其自爾非",
    "X29n0596_004:0218a14": "人所為鏡中法華儼師雜記錄云有中天竺三藏釋",
    "X29n0596_004:0218a15": "迦達多此云能授開元二十六年至會稽法華寺當",
    "X29n0596_004:0218a16": "時從其諮決疏疑因而以授數事云並出三藏經律",
    "X29n0596_004:0218a17": "未度此方云釋迦逾城出家六年苦行魔王常伺其",
    "X29n0596_004:0218a18": "便令便破壞而未能得及將成道入河洗浴魔即使",
    "X29n0596_004:0218a19": "其河岸高峻令佛不能得上佛令樹神低枝攀以得",
    "X29n0596_004:0218a20": "上魔見佛上將欲著衣裳令佛不得著赤身不得入",
    "X29n0596_004:0218a21": "城仍令凍死便化為大鷲鳥飛下撮佛衣裳將去佛",
    "X29n0596_004:0218a22": "以神力令鳥下不得飛魔即棄此化身而去鳥身乃",
    "X29n0596_004:0218a23": "成大山山形似鷲因名靈鷲山也出魔阿僧祇部中",
    "X29n0596_004:0218a24": "優那經經本未度此方未有若依此說其峯以鷲有",
    "X29n0596_004:0218b01": "由然矣既云具出聖經亦是隨緣不同何必不然故",
    "X29n0596_004:0218b02": "智論中每釋一義仍述多說不同皆數數言或有人",
    "X29n0596_004:0218b03": "言故知事不可一既有此記聊述異聞次者此明後",
    "X29n0596_004:0218b04": "以其鳥居其山頭世人因以名之故也論云王舍城",
    "X29n0596_004:0218b05": "南今云山南然以城林俱在山南故也上之二緣是",
    "X29n0596_004:0218b06": "依智論釋前翻為鷲頭山義已竟下第三緣是用智",
    "X29n0596_004:0218b07": "論釋佛偏住鷲頭山義正釋前翻靈鷲山之因緣也",
    "X29n0596_004:0218b08": "今釋此文仍略為兩先述亦文外異解靈鷲之義者",
    "X29n0596_004:0218b09": "玄應師云舊譯云鷲頭或云靈鷲者一義也人言靈",
    "X29n0596_004:0218b10": "仙靈也案梵本無其靈義依別記云此鳥有靈知人",
    "X29n0596_004:0218b11": "死活人欲死時則群翔彼家待其送林則飛下而食",
    "X29n0596_004:0218b12": "以能懸知故號靈鷲今謂此則靈還屬鷲故云一義",
    "X29n0596_004:0218b13": "然此山至勝自非此之靈禽焉能居之固其然矣此",
    "X29n0596_004:0218b14": "義正為今釋之本故略述之。",
    "X29n0596_004:0218b15": "次正明今文釋者靈謂聖靈如此文中所列者也鷲",
    "X29n0596_004:0218b16": "即鷲鳥如前文中兩釋者也既是此諸聖靈所居又",
    "X29n0596_004:0218b17": "以似栖鷲鳥靈一鷲二總因之以為名名之為靈鷲",
    "X29n0596_004:0218b18": "山故云既是等也說者言旨雖不至於此意並如之",
    "X29n0596_004:0218b19": "今依眾意釋之其略如此然恐此釋於義猶有未通",
    "X29n0596_004:0218b20": "於文或亦未允輙試更為一釋學者幸清洋焉文中",
    "X29n0596_004:0218b21": "先出三事之人次總結明三事之義准諸經及智論",
    "X29n0596_004:0218b22": "明諸佛菩薩羅漢辟支佛諸仙諸神總此六種聖賢",
    "X29n0596_004:0218b23": "神靈之人常居其山文中略舉其四既是此諸聖靈",
    "X29n0596_004:0218b24": "之人所居通論即總有其智用及體亦即心行身也",
    "X29n0596_004:0218c01": "故云既是等也所以然者既皆並是聖賢之人故皆",
    "X29n0596_004:0218c02": "即有心慧靈通行用無方所依身體故必具此三事",
    "X29n0596_004:0218c03": "不然豈並同居如此名山何故然者靈是玄通之總",
    "X29n0596_004:0218c04": "心慧亦然故鷲是迅猛之鳥聖賢行用亦然故山是",
    "X29n0596_004:0218c05": "二事所依身體亦然故也此又即是本迹之義非內",
    "X29n0596_004:0218c06": "住彼靈鷲山本不能外住此靈鷲山迹非此外迹無",
    "X29n0596_004:0218c07": "以顯彼內本是以但觀此迹即智從彼本垂亦知垂",
    "X29n0596_004:0218c08": "住此迹之意不然豈此山常名靈鷲聖賢常皆居之",
    "X29n0596_004:0218c09": "者哉以是故不得守其現文局其遠旨不然此文雖",
    "X29n0596_004:0218c10": "消前後亦雖通會正以前後有其義類故文直云而",
    "X29n0596_004:0218c11": "不出其三事古賢每貴推其義類今之學者曾不統",
    "X29n0596_004:0218c12": "其前後推其類例便失其宗幸請思之次更通明五",
    "X29n0596_004:0218c13": "山者並出大論此有三意一為顯成靈山最勝聖賢",
    "X29n0596_004:0218c14": "之所偏住以是論釋其勝偏住之文故也二為明此",
    "X29n0596_004:0218c15": "靈山即是五中之一故三為前明立舍於五山中不",
    "X29n0596_004:0218c16": "知其五是何故也四名亦當各有因緣論中不出知",
    "X29n0596_004:0218c17": "其來旨則已不俟曲求其事次問起由可知答中本",
    "X29n0596_004:0218c18": "相還現者以是聖賢化物要方感應因緣固當爾矣",
    "X29n0596_004:0218c19": "以是證知向本迹義益其明矣所言神通人者五通",
    "X29n0596_004:0218c20": "諸仙或諸大聖垂迹或上界諸天也並據劫初佛未",
    "X29n0596_004:0218c21": "出時故也。",
    "X29n0596_004:0218c22": "上來既釋因緣須明四悉意者皆謂翻名及次三義",
    "X29n0596_004:0218c23": "次第以為四悉謂名字異方言不同見者欣悅能啖",
    "X29n0596_004:0218c24": "藏惡聖靈住處故即四也今謂次三稍可世界恐未",
    "X29n0596_004:0219a01": "何者四悉本是釋其所以翻名都未有義此方釋者",
    "X29n0596_004:0219a02": "之事何開於經況此全是大論之文論先翻名然後",
    "X29n0596_004:0219a03": "問答以釋其義豈可以論直翻一名便為解釋世界",
    "X29n0596_004:0219a04": "義耶一切皆爾不獨於此又釋第三事中三事仍通",
    "X29n0596_004:0219a05": "於前又非全是第一義也又前城中亦於釋義之中",
    "X29n0596_004:0219a06": "自有四意此又不例此固難當幸審詳之今且輙於",
    "X29n0596_004:0219a07": "釋義之中三緣自為四意初之二緣準論直以世人",
    "X29n0596_004:0219a08": "見其山頭似栖鷲鳥因以為名以示有餘義此直世",
    "X29n0596_004:0219a09": "間從其事狀為名世界正談法之相狀故也西域傳",
    "X29n0596_004:0219a10": "云舊譯此名並多訛略正梵音云姞栗陀羅矩吒山",
    "X29n0596_004:0219a11": "唐言鷲峯亦名鷲臺山也接北山之陽孤標時起既",
    "X29n0596_004:0219a12": "栖鷲鳥又類高臺因以為名此亦世界意耳第三緣",
    "X29n0596_004:0219a13": "中既量聖賢所居勝處最是吉祥之地固即生善滅",
    "X29n0596_004:0219a14": "惡悟道之所則三悉之意理自分明文云總有三事",
    "X29n0596_004:0219a15": "正在於此何者靈智植眾德本鷲用伏物除惑山體",
    "X29n0596_004:0219a16": "所依之道豈非即是三悉之意明文故雖三緣而即",
    "X29n0596_004:0219a17": "四意明矣從此四悉因緣故名鷲頭靈鷲山也。",
    "X29n0596_004:0219a18": "次約教者分別差會以顯此經之義故也而云例如",
    "X29n0596_004:0219a19": "城義說者如前釋城約教中引決疑經於城所見既",
    "X29n0596_004:0219a20": "有四相不同於山固亦即有四相之異異相既不殊",
    "X29n0596_004:0219a21": "前麤妙待絕固亦不別於彼故直例於前說問若如",
    "X29n0596_004:0219a22": "所明說此經處即常寂光土主即法身然經中明土",
    "X29n0596_004:0219a23": "有變淨後穢妙音將來有誡主處穢劣如此則處尚",
    "X29n0596_004:0219a24": "非同居淨土主尚非勝應之身故有釋云此經處有",
    "X29n0596_004:0219b01": "淨穢主有優劣而云主處皆妙其義安在答若如所",
    "X29n0596_004:0219b02": "論則此經極是麤權尚未逮於餘經何謂開權顯實",
    "X29n0596_004:0219b03": "名為極妙已今當說最為第一若必所說之法純一",
    "X29n0596_004:0219b04": "無雜所被之機何得更有其二機教既其並妙主處",
    "X29n0596_004:0219b05": "何得更麤當知皆是人情非妙宗旨今謂此經所被",
    "X29n0596_004:0219b06": "之機皆大長者之子無復傭作賤人所說之法純一",
    "X29n0596_004:0219b07": "佛乘無復二三之別能說之主即釋迦牟尼名毗盧",
    "X29n0596_004:0219b08": "遮所住之處即其佛住處名常寂光如是若機若教",
    "X29n0596_004:0219b09": "若主若處一切悉皆微妙無方故名為妙稱為第一",
    "X29n0596_004:0219b10": "此並妙教自明不同人情封揣幸善思之無為減損",
    "X29n0596_004:0219b11": "且略如此若得此意異說無惑餘有未盡在後當更",
    "X29n0596_004:0219b12": "明之。",
    "X29n0596_004:0219b13": "次此宜約本迹釋於城山文並無者皆謂闕略而更",
    "X29n0596_004:0219b14": "別為義釋今謂從前釋住以來並悉不明遠近本迹",
    "X29n0596_004:0219b15": "但明體用以玄義中廣明本迹土妙則遠近處義準",
    "X29n0596_004:0219b16": "彼可解故此不論用必有體故須明之於體用中別",
    "X29n0596_004:0219b17": "明仍闕以後觀釋文中即具其義故文雖似闕而義",
    "X29n0596_004:0219b18": "乃不無則文不繁而理仍自彰可謂作之工矣既然",
    "X29n0596_004:0219b19": "故直隨文不俟更別明其本迹之義也。",
    "X29n0596_004:0219b20": "次約觀心釋者即令自家城山之法成妙故也於中",
    "X29n0596_004:0219b21": "先約城中初且明境即是正明自心舍城之法必王",
    "X29n0596_004:0219b22": "識陰能造者也五舍可知所造者也能造之主故稱",
    "X29n0596_004:0219b23": "為王所造假者所栖故稱為舍即是過去心王造此",
    "X29n0596_004:0219b24": "現在五陰之舍故經云心如工畫師造種種五陰即",
    "X29n0596_004:0219c01": "其義矣所言造之主者如世王舍雖是臣民共造非",
    "X29n0596_004:0219c02": "即王手自為王是總統之主故從主以為名陰舍亦",
    "X29n0596_004:0219c03": "爾雖通餘陰共造心王總為其主託事從主為言故",
    "X29n0596_004:0219c04": "云心王造也舍之與城寬狹雖殊所依是同但言造",
    "X29n0596_004:0219c05": "舍即知造城故略不言城也若欲言者處界亦可以",
    "X29n0596_004:0219c06": "當其義可以類取亦略不言此即自家舊造王舍城",
    "X29n0596_004:0219c07": "義為令觀慧所觀之境次明觀者即是脩飾向之城",
    "X29n0596_004:0219c08": "舍令妙故也向之城舍其體難思愚拙心王搆之致",
    "X29n0596_004:0219c09": "成朽弊若不脩飾恐畏無量故須以新觀慧而修飾",
    "X29n0596_004:0219c10": "之仍記前約教以明四觀將明脩飾仍有巧拙不同",
    "X29n0596_004:0219c11": "舉麤以彰於絕故也於一一中皆有所修所成結同",
    "X29n0596_004:0219c12": "初藏脩中所言折者觀此五陰色心緣生無常苦空",
    "X29n0596_004:0219c13": "無我破滅令無所有故也以滅無所有故五陰舍為",
    "X29n0596_004:0219c14": "空以此空處永為安隱栖託之所故為涅槃城也所",
    "X29n0596_004:0219c15": "修言舍所成言城蓋互舉耳既是折滅事觀故淺所",
    "X29n0596_004:0219c16": "觀處廣即與經中初機所見義同故云如見草木此",
    "X29n0596_004:0219c17": "是結觀同於教也下三例知次通修者懸達色心能",
    "X29n0596_004:0219c18": "所生法皆如幻化幻化本自非實故得即空以此即",
    "X29n0596_004:0219c19": "空之處永為栖託體偽即真異前折拙故云巧所覩",
    "X29n0596_004:0219c20": "之處稍為精勝即同經中第二機見故云如見寶也",
    "X29n0596_004:0219c21": "次別修者謂先折體色心入空非空出假非二入中",
    "X29n0596_004:0219c22": "因是觀故能滅有舍致空次滅空舍致假後滅二舍",
    "X29n0596_004:0219c23": "致中五陰並常亦並樂我淨也此是總相別相可知",
    "X29n0596_004:0219c24": "文中略引大經義兼假中並有常等之義故也四即",
    "X29n0596_004:0220a01": "大般涅槃四德諸佛常所遊止大般涅槃故也如此",
    "X29n0596_004:0220a02": "修成所覩深廣即同經中第三機見故也次圓修中",
    "X29n0596_004:0220a03": "言法性者若尋常釋於此不會今依自宗餘文所釋",
    "X29n0596_004:0220a04": "謂即中道輙則不變故也謂若觀達一切色心之法",
    "X29n0596_004:0220a05": "皆即中道常樂我淨不同前別次第滅色方乃獲得",
    "X29n0596_004:0220a06": "故也前文云上來悉是中道其義同也此句出仁王",
    "X29n0596_004:0220a07": "經有總有別可知既即中道常樂我淨故一切眾生",
    "X29n0596_004:0220a08": "所有城舍即是涅槃城即畢竟空寂舍不可更待滅",
    "X29n0596_004:0220a09": "已方是空此並形前滅空方乃故也故下文云諸法",
    "X29n0596_004:0220a10": "從本來常自寂滅相其義明矣兩句並是淨名文也",
    "X29n0596_004:0220a11": "亦宜更將此之兩句却成初句互相成顯可知亦可",
    "X29n0596_004:0220a12": "前別明四德此圓即明三德初觀五陰法性即法身",
    "X29n0596_004:0220a13": "次涅槃即解脫次畢竟空即般若亦有此義思之中",
    "X29n0596_004:0220a14": "道即是自性涅槃故即真如法體如是觀行所觀精",
    "X29n0596_004:0220a15": "極即同經中第四機見故也上來四觀前三偏權麤",
    "X29n0596_004:0220a16": "後一圓實妙此觀雖妙仍通於餘經然世間極廉城",
    "X29n0596_004:0220a17": "舍尚即是妙況復出世三教而非即耶當知此經所",
    "X29n0596_004:0220a18": "明觀者若世出世若三若一並皆微妙無方無麤無",
    "X29n0596_004:0220a19": "妙不可思議強名為妙斯謂此經獨絕之觀此對自",
    "X29n0596_004:0220a20": "家今日至巧心王脩飾昔來所有一切愚拙所造城",
    "X29n0596_004:0220a21": "舍悉即同成妙城舍也六即之義宜善思之注(云云)",
    "X29n0596_004:0220a22": "者意略如是。",
    "X29n0596_004:0220a23": "次山觀者即令自家靈鷲山法同成於妙故也亦先",
    "X29n0596_004:0220a24": "辨山法然後明觀妙無知即解色陰為山之義非直",
    "X29n0596_004:0220b01": "無知故為色亦以為二所依如色為四心之所依故",
    "X29n0596_004:0220b02": "也下二可例故略不釋識陰最是識別有知故為靈",
    "X29n0596_004:0220b03": "三陰攝法最多業用最強故為鷲也此即自家靈鷲",
    "X29n0596_004:0220b04": "山山法還只五陰之法重說何耶然所觀法不出三",
    "X29n0596_004:0220b05": "科五陰更為最要以是故諸經論並多明之故今隨",
    "X29n0596_004:0220b06": "事名殊義皆不異佛說亦爾若於隨處得悟皆至絕",
    "X29n0596_004:0220b07": "妙之道故也次明四觀意並如前初之折體二觀亦",
    "X29n0596_004:0220b08": "並如前可知次合明別圓兩觀觀前三法成一涅槃",
    "X29n0596_004:0220b09": "三德因果初觀靈為了因慧嚴者即是觀識陰也識",
    "X29n0596_004:0220b10": "陰所以然者以即智性玄通故也所以即智性者分",
    "X29n0596_004:0220b11": "別之體本自虗融迷之故為滯著以能妙達故其即",
    "X29n0596_004:0220b12": "也既即玄鑒便能顯出本有果體故為了因即是智",
    "X29n0596_004:0220b13": "慧顯發不同福德資成故為慧莊嚴也次觀鷲為緣",
    "X29n0596_004:0220b14": "因福嚴者即觀受想行也此之三陰所以然者以即",
    "X29n0596_004:0220b15": "聚集如彼鷲鳥故也所以能聚集者以所隨王心王",
    "X29n0596_004:0220b16": "既為玄鑒洞朗萬虗則受想行一切心所皆悉相從",
    "X29n0596_004:0220b17": "同為一類妙善故也即能資助心王慧行顯成果體",
    "X29n0596_004:0220b18": "既是善行資成非慧照了故也次觀山為正因法身",
    "X29n0596_004:0220b19": "所嚴者即觀色陰也色陰所以然者正以色陰是身",
    "X29n0596_004:0220b20": "不動為彼心王心所所依所成故也既彼福慧兩因",
    "X29n0596_004:0220b21": "為能顯能嚴色身因當即為正因法身所顯所嚴之",
    "X29n0596_004:0220b22": "物文中正以不動兩字為釋其義對前兩因兩行是",
    "X29n0596_004:0220b23": "能是動色是正體不動故即為法身正因所依所嚴",
    "X29n0596_004:0220b24": "法性即法身約未顯說故且言性此一次第與前二",
    "X29n0596_004:0220c01": "文仍不同者只是互舉並得無在結者如是三法是",
    "X29n0596_004:0220c02": "即名為秘密之藏依文即智慧福德法性依經即是",
    "X29n0596_004:0220c03": "般若解脫法身在脩為三因在果為三德不縱不橫",
    "X29n0596_004:0220c04": "微妙無方名為秘密攝持萬德名之為藏故云三法",
    "X29n0596_004:0220c05": "名等此是究竟無過之地發心自他所期之處故云",
    "X29n0596_004:0220c06": "自住其中亦用度人次引文證所引仍略具足應引",
    "X29n0596_004:0220c07": "四句初三有總有別終前自住其中後一證亦用度",
    "X29n0596_004:0220c08": "人尋之可知結二觀者兩教雖同有此三觀別人地",
    "X29n0596_004:0220c09": "前偏脩方便十向後心登地方能如是圓脩圓人發",
    "X29n0596_004:0220c10": "心畢竟二不別從初至後圓修圓證始終皆圓不欲",
    "X29n0596_004:0220c11": "繁文取其同邊故合說也注(云云)者令辨同異及顯",
    "X29n0596_004:0220c12": "今經之意同異略如向明今文意者如向約文雖則",
    "X29n0596_004:0220c13": "但三義開還成四別第四圓觀即是今意但名仍通",
    "X29n0596_004:0220c14": "要順知其義異謂會絕偏麤圓妙故也此則自家所",
    "X29n0596_004:0220c15": "有靈鷲山法悉為絕妙與前他妙更無異矣但知有",
    "X29n0596_004:0220c16": "六則為盡善如此觀解信為妙矣然此既是觀解而",
    "X29n0596_004:0220c17": "云自住其中用度人者此即寄前他聖本迹之義以",
    "X29n0596_004:0220c18": "顯自家觀成體用又即寄此自家觀成體用顯前他",
    "X29n0596_004:0220c19": "家本迹之義何者佛居靈山本迹之義正爾而前文",
    "X29n0596_004:0220c20": "未說今託此義以顯觀成體用即此行人觀成體用",
    "X29n0596_004:0220c21": "即是佛之本迹若已今當體用本迹更無別異體用",
    "X29n0596_004:0220c22": "本迹既爾久遠本迹亦然並不出於三事故也故前",
    "X29n0596_004:0220c23": "三處本迹之義於此一時頓顯欲其久簡而義自備",
    "X29n0596_004:0220c24": "故於此中而作斯說前文指在後說正即此矣可謂",
    "X29n0596_004:0221a01": "一言蔽諸作之至工者也。",
    "X29n0596_004:0221a02": "次釋中字何故不但言山而更言中因當有以文中",
    "X29n0596_004:0221a03": "略明此意即當因緣釋也佛名正覺以覺中道所致",
    "X29n0596_004:0221a04": "故常好也何以知其然者即如經中所明上生天上",
    "X29n0596_004:0221a05": "下降人間及入涅槃若時若處諸所為事多並言中",
    "X29n0596_004:0221a06": "皆為表於中道故也今亦即為表說中道之法故言",
    "X29n0596_004:0221a07": "中矣言中天者第四兜率天也大經云兜率陁天欲",
    "X29n0596_004:0221a08": "界中勝在下天者其心放逸在上天者諸根闇鈍是",
    "X29n0596_004:0221a09": "故名勝有引大智論云此天根利結薄一生補處常",
    "X29n0596_004:0221a10": "住其中下三天結深心亂上二天結厚根鈍所以不",
    "X29n0596_004:0221a11": "住有人釋云此天樂少易可厭成故菩薩處中勸化",
    "X29n0596_004:0221a12": "易故上界欣禪既重下界戚行極深故不住也此上",
    "X29n0596_004:0221a13": "經論及人釋並是中義而不言中又直約正報根行",
    "X29n0596_004:0221a14": "以釋不約依報處所而丹丘大經疏中釋云以梵足",
    "X29n0596_004:0221a15": "之此天處中今謂以梵足之上下各三故云處中但",
    "X29n0596_004:0221a16": "不知何以獨取梵天足之然小乘中多說初禪梵王",
    "X29n0596_004:0221a17": "為三千主大乘多說初禪梵王為小千主統於欲界",
    "X29n0596_004:0221a18": "此則直就所統欲界六天及彼能統梵王以說故得",
    "X29n0596_004:0221a19": "為七為中義也或當如此餘義未詳將欲下生人中",
    "X29n0596_004:0221a20": "成佛教化先生天上中處為欲統於上下無偏又為",
    "X29n0596_004:0221a21": "機緣勝故故處此中天也以世間皆共尊貴於天聞",
    "X29n0596_004:0221a22": "從上來皆生尊重順從所化故也然上並是處中之",
    "X29n0596_004:0221a23": "義故云中也言中日者即是下生時也日正中時下",
    "X29n0596_004:0221a24": "降母胎如瑞應說以日正中所照無漏表菩薩以正",
    "X29n0596_004:0221b01": "慧入胎不同凡夫而生愛恚故也言中國者即迦毗",
    "X29n0596_004:0221b02": "羅國是大千界閻浮提地之中心故言中也亦如瑞",
    "X29n0596_004:0221b03": "應所說前言摩伽陀今復言此者同是中天竺相去",
    "X29n0596_004:0221b04": "不遠故也既為大千之主須居中勝之地又表均統",
    "X29n0596_004:0221b05": "四方不偏故居中國中夜滅者具如此經及大經說",
    "X29n0596_004:0221b06": "此意乃多略而言之表佛本住中道大寂滅樂今諸",
    "X29n0596_004:0221b07": "未證恒受生死大苦而於其中長夜睡眠不覺知者",
    "X29n0596_004:0221b08": "生驚覺故也言皆為表中道者此有總別別而言之",
    "X29n0596_004:0221b09": "知向隨文所釋者是通而言之皆表自住中道令諸",
    "X29n0596_004:0221b10": "眾生同會其中故也上是汎約諸經下是正顯今經",
    "X29n0596_004:0221b11": "之意既量說時處中故是表說中道之法此中道法",
    "X29n0596_004:0221b12": "即是妙法所以前本名為正法既言正法豈非中道",
    "X29n0596_004:0221b13": "問若此經言中即表說中道餘經亦言中所表有何",
    "X29n0596_004:0221b14": "表有別答此經純說中必須言中表餘經不純說言",
    "X29n0596_004:0221b15": "不言俱得問中即只是妙言妙即知中中妙既不殊",
    "X29n0596_004:0221b16": "何須更中言答若論相待妙不必更言中為明會絕",
    "X29n0596_004:0221b17": "妙是故更言中問妙名為有待是故更言中中亦待",
    "X29n0596_004:0221b18": "於邊何能成絕妙答若真單言中此中容有待今妙",
    "X29n0596_004:0221b19": "復言中此中故成絕也中既釋因緣亦當有四悉意",
    "X29n0596_004:0221b20": "初明佛既自覺於中道欲令世間未覺者覺同皆好",
    "X29n0596_004:0221b21": "之故言佛好中道即世界意既生天人中勝善處欲",
    "X29n0596_004:0221b22": "令物修勝善之行故是為人中滅既為驚覺昏迷故",
    "X29n0596_004:0221b23": "即對治說中令悟妙道即第一義始終通別合明四",
    "X29n0596_004:0221b24": "意以是四種因緣故言中也既說中道妙教對絕其",
    "X29n0596_004:0221c01": "餘偏並即約教義內住秘密藏中外居山中說教即",
    "X29n0596_004:0221c02": "本迹義能觀色心諸法之性無有二相猶如虗空即",
    "X29n0596_004:0221c03": "中觀也此義皆可例知故並略不言矣。",
    "X29n0596_004:0221c04": "次釋同聞眾者即釋第六事也此第六事文既最長",
    "X29n0596_004:0221c05": "意亦兼廣近代諸家於此皆作章門總解後方隨文",
    "X29n0596_004:0221c06": "別釋於今一家直明正要或已於前總顯或隨釋文",
    "X29n0596_004:0221c07": "便出餘非急要略而不論故於此中無別玄解而後",
    "X29n0596_004:0221c08": "生晚學未達逵逕多於異或今須更略明之使無惑",
    "X29n0596_004:0221c09": "諸異說然諸家雖廣不出於二總明來意科判料簡",
    "X29n0596_004:0221c10": "雖明此二於今意有不同今亦不能更述其異直對",
    "X29n0596_004:0221c11": "其釋聊附一家之意以廣於略或可詳諸初明此章",
    "X29n0596_004:0221c12": "意者正要在於證信次而申之通有四意如前所明",
    "X29n0596_004:0221c13": "以通從別此眾之來即具四矣今更總覽前後諸意",
    "X29n0596_004:0221c14": "以廣之者聊為十意一者為明諸佛道同三世諸佛",
    "X29n0596_004:0221c15": "經初皆有同聞眾故二者為明所被機緣故三者正",
    "X29n0596_004:0221c16": "為證成阿難所傳決可信故四者為顯佛德尊高如",
    "X29n0596_004:0221c17": "諸天眾繞釋梵故五者經初三寶此即顯示僧寶最",
    "X29n0596_004:0221c18": "吉祥故六者為令一切廣生恭敬供養故七者為令",
    "X29n0596_004:0221c19": "一切樂聽法者益其精勤無厭足故八者為破懈怠",
    "X29n0596_004:0221c20": "得少為足不樂精勤聽習者故九者為破一切多自",
    "X29n0596_004:0221c21": "憍慢不生恭敬信向者故十者為明至道無方令甚",
    "X29n0596_004:0221c22": "尅勤聽習速悟入故眾之來意雖復多含得此十意",
    "X29n0596_004:0221c23": "則要無不在諸家難廣終不出於此矣智論及餘論",
    "X29n0596_004:0221c24": "中並有文義恐繁不能且引然亦今出四悉之意如",
    "X29n0596_004:0222a01": "前對諸師明置立通序六事總有四意以總從別故",
    "X29n0596_004:0222a02": "今雖廣而終不出於四故文不復更釋良以於此即",
    "X29n0596_004:0222a03": "令末代生信獲此利益故十只是廣於前略在文可",
    "X29n0596_004:0222a04": "會又並通於諸教於今即是第五絕圓之十意也又",
    "X29n0596_004:0222a05": "兼久圓為本為總示為近迹十矣又若於心妙體達",
    "X29n0596_004:0222a06": "之具一切法即空假中一切心法皆成妙慧即自家",
    "X29n0596_004:0222a07": "心眾並成妙心眾矣又作此觀功成道熟當得見佛",
    "X29n0596_004:0222a08": "聞此妙法即得引為同聞之眾具十利矣上來略對",
    "X29n0596_004:0222a09": "諸家明來意竟若其他義並於入文釋中自有隨以",
    "X29n0596_004:0222a10": "顯之不繁先述然若統得一家因緣等四釋及後釋",
    "X29n0596_004:0222a11": "發起等四眾之意於此文中雖諸家種種之釋尚未",
    "X29n0596_004:0222a12": "有能均其意者況有能越其致者耶後學宜善思之",
    "X29n0596_004:0222a13": "無或異矣。",
    "X29n0596_004:0222a14": "文中初科三章者近代諸家多無同此意者唯嘉祥",
    "X29n0596_004:0222a15": "同判為三而第三章名凡夫眾如後所明言多爾者",
    "X29n0596_004:0222a16": "明於餘經所列次第同也然餘經中亦有先列菩薩",
    "X29n0596_004:0222a17": "次列聲聞後列雜眾即如華嚴第九會初羅摩伽經",
    "X29n0596_004:0222a18": "大五濁經等是也然雖有此兩體不同如後次第者",
    "X29n0596_004:0222a19": "少如此次第者眾故云多爾然諸經既有兩體不同",
    "X29n0596_004:0222a20": "何故次第偏多如此舊云以下釋此意也此舊未見",
    "X29n0596_004:0222a21": "所出不知其誰雖是舊他義既有當即用為正言事",
    "X29n0596_004:0222a22": "義者事即形迹證用也義即心志所好尚也亦直即",
    "X29n0596_004:0222a23": "是外形內心也意道有此事義兩種所以故其列三",
    "X29n0596_004:0222a24": "次第爾也然則何者是其事義緣何次第而即如此",
    "X29n0596_004:0222b01": "下釋出之先釋事中初云形迹等者標出其由也形",
    "X29n0596_004:0222b02": "迹標其事也親疎標其由也形謂形服迹即所為親",
    "X29n0596_004:0222b03": "疎證信賖切也意謂隨其形體及以所為有近有遠",
    "X29n0596_004:0222b04": "及非近遠則於證信之義有賖有切及非賖切所以",
    "X29n0596_004:0222b05": "三眾次第如是故云事者等也標二即知其三故略",
    "X29n0596_004:0222b06": "不言非矣形迹通三親疎非別如釋可知次下釋三",
    "X29n0596_004:0222b07": "初釋聲聞近切先列之義形出俗網身出家也迹近",
    "X29n0596_004:0222b08": "如來為侍奉也以既出家為內弟子故須恒為親近",
    "X29n0596_004:0222b09": "侍奉以故形迹為近以此近故終所傳經特為可信",
    "X29n0596_004:0222b10": "故證信之義最為勝切以此故次佛之後而先列之",
    "X29n0596_004:0222b11": "此即聲聞先列之義如是故云爾也次釋雜眾賖遠",
    "X29n0596_004:0222b12": "居後之義翻前可知雜中多類略舉初後故云天人",
    "X29n0596_004:0222b13": "也次釋菩薩非二居中之義菩薩普現色身或出或",
    "X29n0596_004:0222b14": "處故形不檢節隨方適化迮近迮遠故迹無定處以",
    "X29n0596_004:0222b15": "此體用無方故形迹之事為非遠非近即於證信之",
    "X29n0596_004:0222b16": "義為非賖非切以故不同於俗亦異於道以此不同",
    "X29n0596_004:0222b17": "異故正在前後賖切之間故列以於中也即是菩薩",
    "X29n0596_004:0222b18": "形迹之事證信之義並皆中適故於中列以表之也",
    "X29n0596_004:0222b19": "欲明菩薩居中則能前後中適如世時之與子仲皆",
    "X29n0596_004:0222b20": "在其兩間接趣前後故也中對前後仲季孟事義兼",
    "X29n0596_004:0222b21": "舉故雙云爾。",
    "X29n0596_004:0222b22": "次釋義中例前亦應標六義者隨其所尚之道勝劣",
    "X29n0596_004:0222b23": "以此三眾所尚於道有勝有劣中適不同隨以表之",
    "X29n0596_004:0222b24": "故作如此次第以列之矣例前可知故略其標直釋",
    "X29n0596_004:0222c01": "其義聲聞等者欣謂喜樂即好尚也涅槃所尚之道",
    "X29n0596_004:0222c02": "也既小乘人本求出離生死故偏尚於涅槃天人既",
    "X29n0596_004:0222c03": "是處世之人故偏好於生死雖各偏尚涅槃為勝故",
    "X29n0596_004:0222c04": "先列以表之生死為劣故後列以為表菩薩本體大",
    "X29n0596_004:0222c05": "道之上無所偏尚故不欣不著直依中道以修庶幾",
    "X29n0596_004:0222c06": "冥乎宗極故居中以求宗以中尚而無偏宜列於中",
    "X29n0596_004:0222c07": "以表之故在兩盈間也以此好尚勝劣中適之故所",
    "X29n0596_004:0222c08": "以列三次第然矣此之兩意初既約證信即就利他",
    "X29n0596_004:0222c09": "次既約好尚即就自行事義之旨復現於此次舉論",
    "X29n0596_004:0222c10": "同即智論也解大品經題中皆置釋言故云釋論然",
    "X29n0596_004:0222c11": "大品略無雜眾但先列聲聞次列菩薩論解其義大",
    "X29n0596_004:0222c12": "略與向所明事義意同即是此師傍展論意故云爾",
    "X29n0596_004:0222c13": "也以不乖論故用之矣。",
    "X29n0596_004:0222c14": "上是述他釋竟下是會同己義謂此一家釋此三眾",
    "X29n0596_004:0222c15": "次第之意似己一家四釋之中初次兩釋義也事意",
    "X29n0596_004:0222c16": "既為證利末代機緣故當因緣既即當因緣亦當有",
    "X29n0596_004:0222c17": "四既總稱事事是世間之法故即世界別論親生信",
    "X29n0596_004:0222c18": "強故即為人疎生信劣即是對治非親非疎即第一",
    "X29n0596_004:0222c19": "義總別合論故即四意或以非親非疎理體為第一",
    "X29n0596_004:0222c20": "義能親能疎事用即為世間正以證生信善為宗故",
    "X29n0596_004:0222c21": "為人居先對治居後菩薩體用兼備故第一義在於",
    "X29n0596_004:0222c22": "中間故三復即此四意也二釋亦各可矣初義為勝",
    "X29n0596_004:0222c23": "宜更思之義似教者三所好尚之道既當三諦之義",
    "X29n0596_004:0222c24": "故即近於四教義也何者若欣涅槃總當藏通兩教",
    "X29n0596_004:0223a01": "及別信住從假入空斷證同故人天總指雜眾汎論",
    "X29n0596_004:0223a02": "次第義當別教十行以從空出假樂入生死教化故",
    "X29n0596_004:0223a03": "菩薩即當別十迴向以上圓教始終以皆依中求宗",
    "X29n0596_004:0223a04": "極故若於今意意仍即絕尚中極之意大略只可如",
    "X29n0596_004:0223a05": "此若更別廣恐不相近徒繁文耳並言似者明非全",
    "X29n0596_004:0223a06": "故也他本以此兩義共釋三眾次第之意非謂以事",
    "X29n0596_004:0223a07": "釋其所以以義辨其淺深尚無此兩況更各四及五",
    "X29n0596_004:0223a08": "時待絕之意從今道理觀之與今兩義依俙相近非",
    "X29n0596_004:0223a09": "謂全同故云似也注(云云)者有意略如向也。",
    "X29n0596_004:0223a10": "次本迹中先約經明前後二眾非實即發其迹次正",
    "X29n0596_004:0223a11": "顯其兩本又初是破古迷其本迹次是正顯其本迹",
    "X29n0596_004:0223a12": "也初約此經破發初迹可知約金光明經破發雜眾",
    "X29n0596_004:0223a13": "之迹故彼經明諸天八部並皆即大薩埵義如彼釋",
    "X29n0596_004:0223a14": "彼經尚爾況復此經故皆非實既然何有如前所表",
    "X29n0596_004:0223a15": "之義釋云皆迹所引等故也本常中道即非生死非",
    "X29n0596_004:0223a16": "涅槃常住中道第一義定之體故大經云第一義空",
    "X29n0596_004:0223a17": "不見生死涅槃也既並本常中體皆能迹用引於二",
    "X29n0596_004:0223a18": "邊故經云第一義智能見生死涅槃故知聲聞不獨",
    "X29n0596_004:0223a19": "涅槃天人不獨生死二眾既爾菩薩之義自不俟論",
    "X29n0596_004:0223a20": "以顯迹用引攝之故故作如此次第本皆中道平等",
    "X29n0596_004:0223a21": "無二何有如是親疎初中後之異哉或聞此說大驚",
    "X29n0596_004:0223a22": "恠曰若爾舉眾皆是大權何更有其所化答斯乃一",
    "X29n0596_004:0223a23": "部之幽開知之者尠矣能斯疑質不亦快哉然其致",
    "X29n0596_004:0223a24": "既幽釋之匪易輙傍宗旨聊試言之然本迹者權實",
    "X29n0596_004:0223b01": "之異稱也乃有多方此中即當遠近而復有二一者",
    "X29n0596_004:0223b02": "即二者各今此正當各矣且初遠者過者久遠也如",
    "X29n0596_004:0223b03": "此諸眾或久已修圓極豈直本是菩薩亦乃有是往",
    "X29n0596_004:0223b04": "古之佛互為主伴利用無方此義可知不俟繁述次",
    "X29n0596_004:0223b05": "論近者即約今此會也昔未開顯之時並是實所及",
    "X29n0596_004:0223b06": "今開顯同入圓妙盡是菩薩豈有斯異故文云所化",
    "X29n0596_004:0223b07": "眾生皆是菩薩也為欲引攝末代異類同歸故於經",
    "X29n0596_004:0223b08": "後序中仍存舊異正為彰其自行並己同入一實之",
    "X29n0596_004:0223b09": "本為物而垂攝異之迹若於當時則初為權能次為",
    "X29n0596_004:0223b10": "實所若於滅後則二俱權能末代機緣為其實所是",
    "X29n0596_004:0223b11": "則本迹之義宛然能所之義斯在豈當復以為驚恠",
    "X29n0596_004:0223b12": "哉若不為此釋者殊闇眾聖體用之深遠不知於己",
    "X29n0596_004:0223b13": "思義之厚博不能深起於信向不盡位置之本懷略",
    "X29n0596_004:0223b14": "有如此之失以故不可直作尋常之釋而不為此之",
    "X29n0596_004:0223b15": "解也然其餘經既未開顯權實自定則無斯意故於",
    "X29n0596_004:0223b16": "餘釋闕本迹義正以此矣若得此意豈直此中無壅",
    "X29n0596_004:0223b17": "一部本迹之義盡大通矣何但此經有無之義皆可",
    "X29n0596_004:0223b18": "銷矣不然觸多留滯且略如此於後更詳問聲聞之",
    "X29n0596_004:0223b19": "義則可然矣菩薩眾其豈然乎答三乘八部皆有權",
    "X29n0596_004:0223b20": "實何為不然故一部序正流通並明三乘四眾八部",
    "X29n0596_004:0223b21": "疑清為說領解與記其義明矣後文自顯不須此惑",
    "X29n0596_004:0223b22": "問既為明其本迹直依一十五眾名之則本迹之義",
    "X29n0596_004:0223b23": "更彰而必束之為三者何答然則但得當分本迹之",
    "X29n0596_004:0223b24": "義而失三類本迹之義又不能遍會法經所列不同",
    "X29n0596_004:0223c01": "是故今束為三隨文四釋則通別兩義斯得諸經無",
    "X29n0596_004:0223c02": "所不會如是方可盡於位置之意況直爾一途之解",
    "X29n0596_004:0223c03": "兩種本迹之義並無欲以揄揚斯經之眾者陋之甚",
    "X29n0596_004:0223c04": "矣有明智者固請思之。",
    "X29n0596_004:0223c05": "次明觀者正令自家成前三眾之義故也假是世間",
    "X29n0596_004:0223c06": "生死之法若修此觀正是翻破生死以向涅槃故也",
    "X29n0596_004:0223c07": "空是真諦涅槃之法若修此觀正是翻破涅槃以入",
    "X29n0596_004:0223c08": "生死教化故也中道正觀是於二邊雙亡雙照體用",
    "X29n0596_004:0223c09": "無方故修此觀存亡平等正是翻破前後兩偏故即",
    "X29n0596_004:0223c10": "無復前後矣然此三名及以次第正依本業經說但",
    "X29n0596_004:0223c11": "彼歷別尅位定時今則不然雖借彼名用此經義以",
    "X29n0596_004:0223c12": "此開顯一切權故人多隨名而不思義宜善思之思",
    "X29n0596_004:0223c13": "之注(云云)者意正令修中道妙觀即會前明圓教本",
    "X29n0596_004:0223c14": "迹之義故也。",
    "X29n0596_004:0223c15": "上來約四以四以釋三眾次第意竟若依佛地論明",
    "X29n0596_004:0223c16": "先列聲聞凡八義一為顯親聞後不謗故二為攝不",
    "X29n0596_004:0223c17": "定性迴心入大故三為除尊貴慢非究竟故四為常",
    "X29n0596_004:0223c18": "隨佛故五形儀同故六令內眷屬捨欲故七令菩薩",
    "X29n0596_004:0223c19": "敬故八令眾生信故今謂此之八義第二第六稍異",
    "X29n0596_004:0223c20": "餘之六義不出今文形出迹近證信為親之一意也",
    "X29n0596_004:0223c21": "又迴心入大之意乃密攝引末代之辭彼經顯並未",
    "X29n0596_004:0223c22": "有此義多是方等部故例如淨名折伏攝受為用之",
    "X29n0596_004:0223c23": "意故並通諸未可別屬故長兩意餘並不出於前直",
    "X29n0596_004:0223c24": "而言之為治兩悉所攝曲而申之得是三悉之義猶",
    "X29n0596_004:0224a01": "闕第一義矣在文可尋況後之三意全無故知論文",
    "X29n0596_004:0224a02": "雖廣意猶未備況又餘之眾之意亦自未顯更尋論",
    "X29n0596_004:0224a03": "文。",
    "X29n0596_004:0224a04": "上來已釋三眾多作如此次第意竟復有如前所出",
    "X29n0596_004:0224a05": "雖具列三而不作此次第意復如何古人釋云依其",
    "X29n0596_004:0224a06": "內德從勝至劣以為次第故也此亦用智論意故論",
    "X29n0596_004:0224a07": "云若從上數應先菩薩以菩薩次佛故也今謂亦可",
    "X29n0596_004:0224a08": "表第一義諦最勝之法佛居其極菩薩居其分聲聞",
    "X29n0596_004:0224a09": "居偏真雜眾居偏俗並是約其自內所居之道勝劣",
    "X29n0596_004:0224a10": "遞相隣次故作此列表之或當如此此亦就於世間",
    "X29n0596_004:0224a11": "有此勝劣次第欲令末代慕勝以鄙劣同歸於不二",
    "X29n0596_004:0224a12": "故也此直就其內德不就外事故為如此次第此即",
    "X29n0596_004:0224a13": "餘經列三次第其意略爾問於列三中既有如上兩",
    "X29n0596_004:0224a14": "番次第之義如是亦應更有先列雜眾次列聲聞後",
    "X29n0596_004:0224a15": "列菩薩以不答未見經文諸無此釋似若無其義矣",
    "X29n0596_004:0224a16": "後見多聞天王那吒太子經果有如此勢也然統論",
    "X29n0596_004:0224a17": "同聞之眾要不出於此三而諸經初所列不同或單",
    "X29n0596_004:0224a18": "或復或具足有或復全無以此而推應有八體一者",
    "X29n0596_004:0224a19": "單列聲聞即如金剛經等二者單列菩薩即如華嚴",
    "X29n0596_004:0224a20": "中間會等三者有列聲聞菩薩即如大品經等四者",
    "X29n0596_004:0224a21": "有列菩薩雜眾即如華嚴初會本業經等五者具列",
    "X29n0596_004:0224a22": "三眾如前所明者也六者有全不列於三即如四卷",
    "X29n0596_004:0224a23": "光明勝鬘普賢觀等既有如上六解不同例亦應有",
    "X29n0596_004:0224a24": "第七單列雜眾第八但列聲聞及雜眾也此即單三",
    "X29n0596_004:0224b01": "復三具足全無各一故成八體尋經既狹且見前六",
    "X29n0596_004:0224b02": "未見後二理例固當有矣所以如此參差者智論云",
    "X29n0596_004:0224b03": "小乘經初無菩薩大乘經初有聲聞意以大能兼小",
    "X29n0596_004:0224b04": "故也若爾如金剛經可得謂為小乘華嚴何故不兼",
    "X29n0596_004:0224b05": "列小金光明等何故三並不列他謂論言未了今謂",
    "X29n0596_004:0224b06": "不然自是人不深究論旨非為論言不了何者若小",
    "X29n0596_004:0224b07": "乘經一向定無此菩薩若大乘經但除華嚴前之八",
    "X29n0596_004:0224b08": "會不列聲聞以始成頓說小非所被本業直論大乘",
    "X29n0596_004:0224b09": "五十二位亦不被於小故餘之七句雖或旁兼餘意",
    "X29n0596_004:0224b10": "要而言之特是其略而已何以知者如金剛經魏本",
    "X29n0596_004:0224b11": "流通分中具有菩薩故光明新本列眾更為多故略",
    "X29n0596_004:0224b12": "舉此二餘可知矣又據智論大中必兼正以於此以",
    "X29n0596_004:0224b13": "是而言只是從略亦以明矣又亦從多故除華嚴本",
    "X29n0596_004:0224b14": "業况復第九會中具足列矣嘉祥謂金光明經並不",
    "X29n0596_004:0224b15": "列者以釋迦于時獨在靈山三昧正受未有眾集故",
    "X29n0596_004:0224b16": "無同聞信相感夢明旦方與大眾來至佛所此為謬",
    "X29n0596_004:0224b17": "之甚矣何者未集以前已有說經既全無眾為誰以",
    "X29n0596_004:0224b18": "說故為謬釋但言其略一可蔽諸徒自曲繁終為謬",
    "X29n0596_004:0224b19": "妄未為通矣然雖有此諸體不同諸經亦多具列其",
    "X29n0596_004:0224b20": "三以此三眾攝眾顯義一切周備故也但於三中仍",
    "X29n0596_004:0224b21": "有兩種次第不同其意如前略已明矣然佛具有三",
    "X29n0596_004:0224b22": "乘之化仁王經中列聲聞後即列緣覺又佛通化十",
    "X29n0596_004:0224b23": "方仁王及餘經中亦有列他方眾况此普會妙典而",
    "X29n0596_004:0224b24": "無此二眾者何耶然獨覺出無佛世緣覺出於佛世",
    "X29n0596_004:0224c01": "聞法與聲聞同故遠法師名為緣覺聲聞經下文云",
    "X29n0596_004:0224c02": "及發聲聞辟支佛心故知不無但既同於聲聞略不",
    "X29n0596_004:0224c03": "別列如後疏文自有料簡又後諸經別列緣覺眾者",
    "X29n0596_004:0224c04": "甚少唯仁王經有蓋以時宜欲的引攝末代此分機",
    "X29n0596_004:0224c05": "緣故也若他方眾准下經文同當有之但於終信之",
    "X29n0596_004:0224c06": "義非為要切故亦略之故餘經中多分因召而集別",
    "X29n0596_004:0224c07": "序中明不在通序中列意在於此仁王餘經有者亦",
    "X29n0596_004:0224c08": "為敦勵末學故於通序中列大略且爾宜更詳之或",
    "X29n0596_004:0224c09": "曰既然經中何故不言聲開眾而言比丘答比丘即",
    "X29n0596_004:0224c10": "是聲聞何須此惑若爾下文菩薩比丘獨聲聞若爾",
    "X29n0596_004:0224c11": "下文亦云真是聲聞何甞不通菩薩然聲聞通於四",
    "X29n0596_004:0224c12": "眾比丘則別餘三經從別列故言比丘今從總類故",
    "X29n0596_004:0224c13": "云聲聞後之雜眾其義亦爾在後當顯上來宜於此",
    "X29n0596_004:0224c14": "中明者略已如向餘更有須論者在後雜眾文初故",
    "X29n0596_004:0224c15": "不繁於此也若得此意諸家意釋所以無惑。",
    "X29n0596_004:0224c16": "先僧次尼者准佛地論亦有八義一者男女尊卑故",
    "X29n0596_004:0224c17": "二者入道前後故三者師弟之位故四者傳法能不",
    "X29n0596_004:0224c18": "故五者結集進退故六者同住得不故七者其數多",
    "X29n0596_004:0224c19": "少故八者德歎有無故此之八義亦多只是三悉意",
    "X29n0596_004:0224c20": "亦通於餘經若於涅槃則後二義不通以數多於僧",
    "X29n0596_004:0224c21": "歎德亦甚故亦且從多分說也舊為大小名聞等者",
    "X29n0596_004:0224c22": "謂初是有大聲名遠聞一切如云名稱普聞故是大",
    "X29n0596_004:0224c23": "也次是無大聲名所聞不遠故名為小若如此意名",
    "X29n0596_004:0224c24": "聞並屬於己若云有大聲名為他所聞則名在於己",
    "X29n0596_004:0225a01": "聞屬他人今依破意且依前釋舊人所以作此名者",
    "X29n0596_004:0225a02": "其見前有大比丘言又有歎德次無此二故作此名",
    "X29n0596_004:0225a03": "今不許者雖自約義作是名之而乖於文從而奪之",
    "X29n0596_004:0225a04": "故云雖然等也以此故今直依文判何者初文既云",
    "X29n0596_004:0225a05": "眾所知識故是多後無此言故是少直依文文義兩",
    "X29n0596_004:0225a06": "得何為乖文致於兩失或曰初文有大比丘又云眾",
    "X29n0596_004:0225a07": "所知識次文則無是則各據文義何謂無據況復多",
    "X29n0596_004:0225a08": "少大小其一何為是非然則大小小雖有可依名聞",
    "X29n0596_004:0225a09": "以何為據大小義雖可會名聞義乃全乖何者知識",
    "X29n0596_004:0225a10": "在彼名聞由己由己則己自大小何關於他在彼則",
    "X29n0596_004:0225a11": "彼自云云於我何為預文意不在於己而從己判斯",
    "X29n0596_004:0225a12": "故貶抑何謂稱揚故文無據義不可會定無惑矣。",
    "X29n0596_004:0225a13": "後釋文處義更自明嘉祥名為顯名密行眾淨師呼",
    "X29n0596_004:0225a14": "為無學有學眾慈恩名為有名高德無名大德眾然",
    "X29n0596_004:0225a15": "初云顯名殊涉凡俗次云有無未足稱歎彼言高大",
    "X29n0596_004:0225a16": "華曲非為直實總以不直依文致斯未善若直依文",
    "X29n0596_004:0225a17": "理斯盡矣又此多小即自成其次第故不俟更別論",
    "X29n0596_004:0225a18": "多知識文列六章者准論通明此眾成就有其四種",
    "X29n0596_004:0225a19": "一數二行三攝功德四威儀如法住數成就者謂大",
    "X29n0596_004:0225a20": "眾無數故行成就者自復有四一者諸聲聞修小乘",
    "X29n0596_004:0225a21": "行二者諸菩薩修大乘行三者諸菩薩權宜不定行",
    "X29n0596_004:0225a22": "四者諸出家者威儀一定行攝功德成就者謂諸歎",
    "X29n0596_004:0225a23": "德是也威儀如法住者四眾圍繞供養等是也淨法",
    "X29n0596_004:0225a24": "師云按數則言多行則言位德則言果威儀言業一",
    "X29n0596_004:0225b01": "十五眾一一皆具此之四義其間顯密有舉不舉耳",
    "X29n0596_004:0225b02": "慈恩云十五眾中合為三類菩薩聲聞具四成就其",
    "X29n0596_004:0225b03": "學無學及比丘尼具三成就不歎德故餘天等眾但",
    "X29n0596_004:0225b04": "具其二無行無德故論說眾成就中合有四義不言",
    "X29n0596_004:0225b05": "一一皆具四種今謂準如新金光明及涅槃等經列",
    "X29n0596_004:0225b06": "一一眾皆有數億歎德及結威儀例今文雖略義乃",
    "X29n0596_004:0225b07": "不無論主正通取諸經之意文義兼談未心即如科",
    "X29n0596_004:0225b08": "節其文若必以定其文威儀之文乃總在後豈可前",
    "X29n0596_004:0225b09": "各別索故知文義兼矣若爾則淨師文義通談其為",
    "X29n0596_004:0225b10": "近矣慈恩從文別說其為疎矣然論既非尅體科文",
    "X29n0596_004:0225b11": "則於解釋猶為未便况威儀住文自屬別序故今不",
    "X29n0596_004:0225b12": "用今此初開六章尅盡其文菩薩章中亦具此六餘",
    "X29n0596_004:0225b13": "眾文略則不具此若以義求及準仁王光明大經之",
    "X29n0596_004:0225b14": "體則一一眾皆可具此六矣故知此六從義仍通况",
    "X29n0596_004:0225b15": "此六章若直從文亦可大為三雙何者與俱類數連",
    "X29n0596_004:0225b16": "故位德總別歎故列結同在名故故知從文起盡可",
    "X29n0596_004:0225b17": "大為三雙從義簡便故即為六隻菩薩文中亦爾故",
    "X29n0596_004:0225b18": "三與六義並通遍思之思之。",
    "X29n0596_004:0225b19": "初釋其類諸家皆呼為通號別名而今呼為類者謂",
    "X29n0596_004:0225b20": "般比流類也而有二義一者比丘對於餘輩此等自",
    "X29n0596_004:0225b21": "是一類出家丈夫者故二者大字以比丘名通今此",
    "X29n0596_004:0225b22": "所與是何等類謂即其大者也是故呼之為類含此",
    "X29n0596_004:0225b23": "兩義文中直約後義以釋正以大字之義同是高大",
    "X29n0596_004:0225b24": "志操之人故也易云同聲相應同氣相求即斯義矣",
    "X29n0596_004:0225c01": "次舉事顯謂譬如群聚方所貴賤皆各有其班輩故",
    "X29n0596_004:0225c02": "也今謂易之方以類聚物以群分吉凶生矣方謂靈",
    "X29n0596_004:0225c03": "識之徒各以術數同者共相一處不相糅雜即如同",
    "X29n0596_004:0225c04": "聲相應等也文子云獸同足者相從遊鳥同翼者相",
    "X29n0596_004:0225c05": "從翔彼注云方以類聚也故云方以類聚物謂無靈",
    "X29n0596_004:0225c06": "識者但各是其一物而已亦各隨其所宜共以一處",
    "X29n0596_004:0225c07": "如云水流濕火熱燒等文子云橘抽有鄉蕉葦有藂",
    "X29n0596_004:0225c08": "彼注云物以群分故云物以群分若其群聚得所則",
    "X29n0596_004:0225c09": "吉不則其凶故云吉凶生矣彼明天地之間萬物自",
    "X29n0596_004:0225c10": "然之數爾也今略借此言為類故云群方此中意道",
    "X29n0596_004:0225c11": "譬如群分方聚之物隨其貴賤皆各有其次類不相",
    "X29n0596_004:0225c12": "渾雜此亦法爾故須其然不可以不然矣班次輩類",
    "X29n0596_004:0225c13": "之義也次合可知此意即明並是至高至大之類者",
    "X29n0596_004:0225c14": "也具如次釋大中所明所以必此類者若非此類無",
    "X29n0596_004:0225c15": "前本迹等義及如後明故先但列如之良有以矣。",
    "X29n0596_004:0225c16": "次正釋文文有五字義有四別初一通能所次三唯",
    "X29n0596_004:0225c17": "是所文中次第釋之初釋與義此經言與大品言共",
    "X29n0596_004:0225c18": "與即兼并共及共義亦爾又即同也此言誰與若佛",
    "X29n0596_004:0225c19": "地論名所被機義當佛與若大智論舉人令信及為",
    "X29n0596_004:0225c20": "同聞證信之義即阿難與只一與言含此兩義義雖",
    "X29n0596_004:0225c21": "含兩其實相即若大經中的言佛與此別有深旨蓋",
    "X29n0596_004:0225c22": "以最後欲總於初密顯諸比丘之本皆同發心同修",
    "X29n0596_004:0225c23": "行同證道果同化此諸機緣故的別言佛與何以知",
    "X29n0596_004:0225c24": "然以與是同義故自非其道皆類焉得達言與於佛",
    "X29n0596_004:0226a01": "同故文云為欲顯發如來方便密教為不斷絕種種",
    "X29n0596_004:0226a02": "說法等並是發起之眾故其本皆同也不然何獨別",
    "X29n0596_004:0226a03": "置此言餘經不然故不可別語此經下文自廣發顯",
    "X29n0596_004:0226a04": "故亦不須此別大經疏中有此意矣阿難在中又歎",
    "X29n0596_004:0226a05": "德故佛與義也釋論等者論中直舉七一以釋大品",
    "X29n0596_004:0226a06": "經中言共之義經不言與論無以共義釋則文正應",
    "X29n0596_004:0226a07": "云與者共義釋論舉七一解共淨若大經疏中並直",
    "X29n0596_004:0226a08": "云爾今文作此說者恐是傳寫誤也以一釋共者一",
    "X29n0596_004:0226a09": "是不異之義不異即是同共之義故也而舉七者辨",
    "X29n0596_004:0226a10": "示所同之法分齊故也是則以共釋與以一釋共以",
    "X29n0596_004:0226a11": "七釋於所同之法須菩思之。",
    "X29n0596_004:0226a12": "次列七名准論次第處在時上餘文所引並與論同",
    "X29n0596_004:0226a13": "此中在下或從言便或從其義先其時故也又論中",
    "X29n0596_004:0226a14": "心在於上今亦移在下者亦依義次故爾論中或且",
    "X29n0596_004:0226a15": "趣爾或別有意或傳異也論中直列不釋此文亦然",
    "X29n0596_004:0226a16": "說之多有不同今且準望餘文以釋初二只是同得",
    "X29n0596_004:0226a17": "見佛聞法之時處也次三次第即是同於戒定慧也",
    "X29n0596_004:0226a18": "後二只是同證涅槃理同離於結業也亦可即是同",
    "X29n0596_004:0226a19": "智斷亦得是同涅槃因果也又此七者初二可知次",
    "X29n0596_004:0226a20": "五亦可即是五分法身道即解脫知見以能通達一",
    "X29n0596_004:0226a21": "切故也或可見即知見道即慧也以慧通達故名為",
    "X29n0596_004:0226a22": "道此七皆一故名七一一於此七亦名一七是同義",
    "X29n0596_004:0226a23": "謂即阿難當時非直同諸比丘眾人又皆同此七法",
    "X29n0596_004:0226a24": "即是人法假實一切皆同故名為與為此故論糺撮",
    "X29n0596_004:0226b01": "前後一處說之良有以也不然不足為同聞眾若然",
    "X29n0596_004:0226b02": "何但比丘獨得一名盡所列眾及預會者皆得云一",
    "X29n0596_004:0226b03": "此七以皆得法並名同聞之眾故也文且在別義無",
    "X29n0596_004:0226b04": "不通但言一此七者攝義已盡無出於此其義可知",
    "X29n0596_004:0226b05": "是則若一此七則一一切法矣況更歷教本迹觀心",
    "X29n0596_004:0226b06": "橫竪自他法界義意無纖遺矣思之思之然次既云",
    "X29n0596_004:0226b07": "約教此中即當因緣亦宜即有四意說之有異今謂",
    "X29n0596_004:0226b08": "處所即世界時宜即為人本業經云戒除形非定無",
    "X29n0596_004:0226b09": "心亂慧悟想虗則中三對治治道脫固即第一義也",
    "X29n0596_004:0226b10": "故同此七即是同此四義故曰與也。",
    "X29n0596_004:0226b11": "次即約教分別差會正顯此經之七一也於中初約",
    "X29n0596_004:0226b12": "四教以辨差次就今昔以明會初約四教一一皆具",
    "X29n0596_004:0226b13": "前之七一初三藏中言一七者以初最劣當分論也",
    "X29n0596_004:0226b14": "時處並隨昔日同感劣應見聞時處可以意得不可",
    "X29n0596_004:0226b15": "別說次同得無作律儀戒同得九次第定心同得無",
    "X29n0596_004:0226b16": "漏知見同得涅槃道同證有餘解脫七種皆同故言",
    "X29n0596_004:0226b17": "七一此並依大師丹丘餘文所釋也通言二七者師",
    "X29n0596_004:0226b18": "云分利鈍故利兼別圓應云三七且通總說同為一",
    "X29n0596_004:0226b19": "例今輙謂勝能兼劣通兼三藏故大經疏釋大義中",
    "X29n0596_004:0226b20": "約通教云通達折體法門故云多此次文云遍知生",
    "X29n0596_004:0226b21": "滅即無生滅故言多故知只是體兼於折故言二七",
    "X29n0596_004:0226b22": "一也別言無量七者遍通前後即四七一一十六門",
    "X29n0596_004:0226b23": "皆有七一故為無量圓一七者一切皆同一實况更",
    "X29n0596_004:0226b24": "會絕則無復三一權實諸七之異故但一也即同感",
    "X29n0596_004:0226c01": "妙應之時同在妙依之處此二如前所明同三聚淨",
    "X29n0596_004:0226c02": "戒同得楞嚴定心同得一切種智知見同證大直無",
    "X29n0596_004:0226c03": "上道同得一切解脫同此七種故名為一蓋妙之義",
    "X29n0596_004:0226c04": "二種在其中矣。",
    "X29n0596_004:0226c05": "若未以下此一段文初云未發迹後言若顯一皆謂",
    "X29n0596_004:0226c06": "初明體用本迹後約權實開顯恐此義無從前後無",
    "X29n0596_004:0226c07": "例誰以取會今且以為約於今昔分別以向明四種",
    "X29n0596_004:0226c08": "具不具義及顯也後文有此例矣於中初正辨次約",
    "X29n0596_004:0226c09": "經論以成初中昔今即有二別初明昔中先正標次",
    "X29n0596_004:0226c10": "因釋標者如前四種若於昔教但是初之兩七義也",
    "X29n0596_004:0226c11": "若未等者總指法華以前之教以昔日教並是未開",
    "X29n0596_004:0226c12": "發顯故也以未發顯故但正是此兩七一所以然者",
    "X29n0596_004:0226c13": "如上四種義雖通亘若既未開發能引之人同於所",
    "X29n0596_004:0226c14": "引所引既是權小名為聲聞正在藏通兩教別圓教",
    "X29n0596_004:0226c15": "中無此名字是故於昔經初所與聲聞但是前之兩",
    "X29n0596_004:0226c16": "教七一不具後之七一也。",
    "X29n0596_004:0226c17": "直明以下謂將開顯會同仍先更明其異此亦難見",
    "X29n0596_004:0226c18": "具有同異故文中幾定本或作機尋諸古本多作幾",
    "X29n0596_004:0226c19": "字今時行本多作機字未知孰是說者疑之尚希何",
    "X29n0596_004:0226c20": "更有能通會今謂多是傳寫說誤非是釋昔亦非起",
    "X29n0596_004:0226c21": "今且以名為因緣釋謂同向明昔兩便釋兩教七一",
    "X29n0596_004:0226c22": "之同異也今准大經疏具約四教對辨今欲但略明",
    "X29n0596_004:0226c23": "其初二則後二義可以例知故云直明兩意兩意只",
    "X29n0596_004:0226c24": "是兩教義也謂且直明初之兩教七一之義仍有同",
    "X29n0596_004:0227a01": "異幾同幾異此則以為幾字稍可但仍脫少仍似不",
    "X29n0596_004:0227a02": "次下正明之即是四同而三異也所以如此同異者",
    "X29n0596_004:0227a03": "正以四種並是其所謂所歷所依所受所離此所分",
    "X29n0596_004:0227a04": "齊並更無別故四不得不同三種並是其能能定能",
    "X29n0596_004:0227a05": "見能通即有巧拙之別故三不得不異故有四同而",
    "X29n0596_004:0227a06": "三異也大經疏中明五同二異故彼文云體法智慧",
    "X29n0596_004:0227a07": "即色見空非色滅見此見不同摩訶衍道非彼溢陋",
    "X29n0596_004:0227a08": "此道不同故二不同彼文約所定心故五同今文約",
    "X29n0596_004:0227a09": "能定心故三異各有其理故不相違以此異少同多",
    "X29n0596_004:0227a10": "故通兼具二七一也皆謂此文是約兩教當分以明",
    "X29n0596_004:0227a11": "同異今謂當分恐乖向之文義故直約相對辨不就",
    "X29n0596_004:0227a12": "當分且略如是宜更詳之若至等者是約今也謂若",
    "X29n0596_004:0227a13": "至於今法華會開顯以後一切同入圓教既同會入",
    "X29n0596_004:0227a14": "圓實能引所引並是圓教聲聞列於經初為同聞眾",
    "X29n0596_004:0227a15": "名通今昔權實合論即具四義故知於昔但是前二",
    "X29n0596_004:0227a16": "七一於今具四七一其義明矣前言若未今言若至",
    "X29n0596_004:0227a17": "至對於未意明已也此已既言三一前未應言迹本",
    "X29n0596_004:0227a18": "前既直言末迹此應直言顯一非但差互不同亦乃",
    "X29n0596_004:0227a19": "單復之別意者欲明能引所引開未兩義而不繁文",
    "X29n0596_004:0227a20": "故也然若深得前明三眾本迹之意此中義意亦可",
    "X29n0596_004:0227a21": "知矣。",
    "X29n0596_004:0227a22": "次經論演說成者即是此經及此論也如前所明能",
    "X29n0596_004:0227a23": "所四種聲聞非直義立亦乃經論並有其說於中先",
    "X29n0596_004:0227a24": "引論次演說成即兼於經初引論中四者論釋聲聞",
    "X29n0596_004:0227b01": "得授記中先解聲聞有其四種謂決定上慢退心應",
    "X29n0596_004:0227b02": "化此四即是定性不定性小中未得謂得大中示迹",
    "X29n0596_004:0227b03": "權引入也於此經文並具有之故論依此立名易知",
    "X29n0596_004:0227b04": "不述論明於前四中佛與後二授記初二未熟佛不",
    "X29n0596_004:0227b05": "與記菩薩與化方便令其發心故也次演會成意也",
    "X29n0596_004:0227b06": "如前言住果者論無此名蓋欲以一收於論中定不",
    "X29n0596_004:0227b07": "兩名兼顯在昔之義故此名之言折體等者以兩雖",
    "X29n0596_004:0227b08": "有定不之殊並皆同取果證故也餘教不然故屬此",
    "X29n0596_004:0227b09": "兩理固然矣開應化者別圓俱得法身體用故俱有",
    "X29n0596_004:0227b10": "應化之名但得位有高下故成兩教之別開佛道者",
    "X29n0596_004:0227b11": "論無此名即是依經以佛道聲等也此是會入圓妙",
    "X29n0596_004:0227b12": "真位之人即能隨機漸頓之化故有次不次矣此與",
    "X29n0596_004:0227b13": "應化異者應化言舊聖佛道語新入又應化明能引",
    "X29n0596_004:0227b14": "佛道是所引又應化通今昔佛道專約今又應化明",
    "X29n0596_004:0227b15": "權用佛道明實用其義可知有此四異故為兩出論",
    "X29n0596_004:0227b16": "中何故無此名者正明權能所引堪記未堪記不論",
    "X29n0596_004:0227b17": "已開記者故不論也今為通成前義故加之矣此之",
    "X29n0596_004:0227b18": "三雙初雙即前所開所引次雙即前垂迹能引後雙",
    "X29n0596_004:0227b19": "即前已開會入圓實引論及經開拓三雙意在於此",
    "X29n0596_004:0227b20": "是約經論演成之義也增上慢人既被簡遣非所非",
    "X29n0596_004:0227b21": "能未堪開會故所不論又復若開定性亦即攝得此",
    "X29n0596_004:0227b22": "人他謂定性永無迴心之義何預於此而為所會若",
    "X29n0596_004:0227b23": "可迴會何名定性此殊不了教門權實抑揚之意故",
    "X29n0596_004:0227b24": "致斯惑昔教抑挫可作此說至於此會義殊不然利",
    "X29n0596_004:0227c01": "者即會得記鈍者他時處得具如下文所明涅槃八",
    "X29n0596_004:0227c02": "六等說況復經文所明三乘四眾八部預此會者聞",
    "X29n0596_004:0227c03": "一句偈一念隨喜皆與記莂況如大經所明聞毀不",
    "X29n0596_004:0227c04": "信於未來世亦得作佛則增上慢人已聞略說有過",
    "X29n0596_004:0227c05": "一句一偈而無不信毀呰佛又懸總與記上慢之人",
    "X29n0596_004:0227c06": "尚爾況實得者不信不得無有是處故知無不開會",
    "X29n0596_004:0227c07": "無不得益無不得記論中為簡鈍遲及總顯利即得",
    "X29n0596_004:0227c08": "別記故云未不既言未不非永不矣況論自云菩薩",
    "X29n0596_004:0227c09": "與記今其發心豈是永不以此寧得以昔抑挫之意",
    "X29n0596_004:0227c10": "難今開會之義則是於經於論俱為不了以至於此",
    "X29n0596_004:0227c11": "宜善詳之無自枉損。",
    "X29n0596_004:0227c12": "聲聞義等者總結責世人之所釋也結然結示前之",
    "X29n0596_004:0227c13": "所釋如前所釋若橫若竪四五本迹深廣莫測故曰",
    "X29n0596_004:0227c14": "浩然云何等者責也世人都不知有如前之義但見",
    "X29n0596_004:0227c15": "經初有列聲聞便作一向灰滅之釋殊失深遠之旨",
    "X29n0596_004:0227c16": "故此責之注(云云)者意總如向之所明也如上所明",
    "X29n0596_004:0227c17": "已具三釋並是他聖之法己一自家之法而猶尚未",
    "X29n0596_004:0227c18": "正由妙觀方乃能之文中仍略蓋以前後有之可以",
    "X29n0596_004:0227c19": "准知故也然既特為要行後學或難統會宜須約略",
    "X29n0596_004:0227c20": "明之而說多有不同今未能會且傍宗以言之然觀",
    "X29n0596_004:0227c21": "既在會絕之後必須約於圓妙不在其餘若總明者",
    "X29n0596_004:0227c22": "觀心即空即假即中則一切心法無不皆即同於一",
    "X29n0596_004:0227c23": "妙也若別歷七以明觀者一時一處之觀與前時處",
    "X29n0596_004:0227c24": "妙觀更無別異不俟更論餘之五事亦以三觀融之",
    "X29n0596_004:0228a01": "無不同矣何者觀心即空故同止持戒即假故同作",
    "X29n0596_004:0228a02": "持戒即中故同中道自性無作戒又即空故同出世",
    "X29n0596_004:0228a03": "定心即假故同世間定心即中故同出世間上上首",
    "X29n0596_004:0228a04": "楞嚴定心又即空故同真智見即假故同俗智見即",
    "X29n0596_004:0228a05": "中故同中道一切種智見又即空故同真諦道即假",
    "X29n0596_004:0228a06": "故同俗諦道即中故同中諦道又即空故同生死脫",
    "X29n0596_004:0228a07": "即假故同涅槃脫即中故同一切解脫是則一心三",
    "X29n0596_004:0228a08": "觀能令一切心法皆即同入此七妙法同此七妙即",
    "X29n0596_004:0228a09": "與一切妙法皆皆又即一切心法皆成一切妙法何",
    "X29n0596_004:0228a10": "但自心同於妙法亦即外與一切聖賢之人皆同以",
    "X29n0596_004:0228a11": "皆同得如是一妙觀道故也故本業經佛告文殊普",
    "X29n0596_004:0228a12": "賢及諸大眾言如此三觀法界諸佛自性清淨道一",
    "X29n0596_004:0228a13": "切菩薩所修明觀法沙門等當學故知此三觀法無",
    "X29n0596_004:0228a14": "法不在無所不妙無有聖賢之人而不由之以成是",
    "X29n0596_004:0228a15": "則三觀之道信為陶師治一切人法之神方莫不以",
    "X29n0596_004:0228a16": "之而精極矣至聖極言以稱美洋洋盈乎十方而味",
    "X29n0596_004:0228a17": "者不覺其大或及是非於其間可悲不亦深乎能高",
    "X29n0596_004:0228a18": "尚者高尚卑劣者卑劣若斯人者亦焉能覺知而不",
    "X29n0596_004:0228a19": "是非圓其宜矣亦奚恠哉。",
    "X29n0596_004:0228a20": "次釋大義所與大者意略如前文釋初因緣中先依",
    "X29n0596_004:0228a21": "智論別釋次約義以通演初引論翻者大品云摩訶",
    "X29n0596_004:0228a22": "比丘論云摩訶秦言或大或多或勝此即西梵一言",
    "X29n0596_004:0228a23": "含此三義今經依此方言略從初一故但云大疏文",
    "X29n0596_004:0228a24": "亦略故直云爾次引論釋三義論釋初大義中自復",
    "X29n0596_004:0228b01": "有三故論云一切眾中上故一切障礙斷故天王等",
    "X29n0596_004:0228b02": "大人所恭敬故是故名大此即德大斷大敬大故名",
    "X29n0596_004:0228b03": "為大今文雖略中間斷大而義在其中矣器量尊重",
    "X29n0596_004:0228b04": "謂體度弘厚即道德大以德大故為眾中上具上二",
    "X29n0596_004:0228b05": "大故為大人恭敬次釋勝義論中依列次第次即釋",
    "X29n0596_004:0228b06": "多今仍次先釋勝餘文亦多如此依義次便故也論",
    "X29n0596_004:0228b07": "云九十六種疏本不定或五或六然就經中亦自不",
    "X29n0596_004:0228b08": "定華嚴言六涅槃言五或依九十六道經小乘是其",
    "X29n0596_004:0228b09": "數內華嚴以大斥小故六並名外涅槃對外存小故",
    "X29n0596_004:0228b10": "但言五準近代說西方外道自有九十六種未開小",
    "X29n0596_004:0228b11": "乘九十六經皆云疑偽並不信用若依舊解五六並",
    "X29n0596_004:0228b12": "是若依近釋六是五非六未見其定說不知孰是今",
    "X29n0596_004:0228b13": "此既依論釋但且依論云亦不須改為五言昇出者",
    "X29n0596_004:0228b14": "謂超過彼能破伏之故也次釋多中論中但有約數",
    "X29n0596_004:0228b15": "明多無有遍知之言應是論中或餘論文更有此釋",
    "X29n0596_004:0228b16": "其義相開故以含說即是知多數故名多也以此諸",
    "X29n0596_004:0228b17": "義故名大多勝也。",
    "X29n0596_004:0228b18": "上是依論別釋三義下是今師約義通演今論三中",
    "X29n0596_004:0228b19": "一一各具三義此以論中互舉別釋勢含通義正宜",
    "X29n0596_004:0228b20": "盡論勢數便隨舉其即具於三又令三義並大並勝",
    "X29n0596_004:0228b21": "並多理無偏缺其固然矣又復亦兼為論立三義名",
    "X29n0596_004:0228b22": "以顯因果之三對破三種外人故作三名名之如是",
    "X29n0596_004:0228b23": "方盡論旨非徒爾矣須審詳之有大道者即證極理",
    "X29n0596_004:0228b24": "體也大用即神通無方也大知之義如前勝多各三",
    "X29n0596_004:0228c01": "義亦如是既只此三如何取別大取廣博義勝取高",
    "X29n0596_004:0228c02": "出義知取通達義又即橫竪及具足也就體只是一",
    "X29n0596_004:0228c03": "三隨義故有三三而其恒相即矣下結明三念處對",
    "X29n0596_004:0228c04": "於三種外道以釋向通演論之意意正在於此也性",
    "X29n0596_004:0228c05": "即單以觀慧觀於緣假破於性實證果名為慧解脫",
    "X29n0596_004:0228c06": "矣一切智外亦是單修慧修之名有漏而狹無漏廣",
    "X29n0596_004:0228c07": "博故大之也共即定慧事理兼修證得名心解脫亦",
    "X29n0596_004:0228c08": "名俱解脫也亦以無漏功高故能勝彼有漏下矣緣",
    "X29n0596_004:0228c09": "者定慧之上加以通遍習一切內外教門即是更復",
    "X29n0596_004:0228c10": "緣彼外事以為資助果時定慧具足遍能通達內外",
    "X29n0596_004:0228c11": "諸事無所不知名為無疑解脫通慧辨才倍過於彼",
    "X29n0596_004:0228c12": "故多之矣四韋陀者彼方外典安樂行中自釋西方",
    "X29n0596_004:0228c13": "外道此三最大佛於三藏教中立三念處令成三種",
    "X29n0596_004:0228c14": "大阿羅漢敵破彼三外宗今演論中三義正為顯於",
    "X29n0596_004:0228c15": "此也止觀及記廣釋此中不在繁悉以此三三九義",
    "X29n0596_004:0228c16": "故名大多勝也有人於此廣引大經六義釋大於文",
    "X29n0596_004:0228c17": "不消於義不要都為冗長後學宜善知之此既因緣",
    "X29n0596_004:0228c18": "四悉意者皆謂大即世界多即為人對治勝即第一",
    "X29n0596_004:0228c19": "義以也雖作此配不明其義今輙更為一釋大即世",
    "X29n0596_004:0228c20": "界為人以大居初總包體相又為天王大人所恭敬",
    "X29n0596_004:0228c21": "故勝即對治論云能破九十六種外道故知即第一",
    "X29n0596_004:0228c22": "義遍知二諦三諦一切法故疏文移論次第或在於",
    "X29n0596_004:0228c23": "此故今且依疏論次第以對四意如是故三又即是",
    "X29n0596_004:0228c24": "此四意若歷前通作亦可準知嘉祥廣述諸家釋大",
    "X29n0596_004:0229a01": "義已更直依此經解謂此文六段初一標章下五是",
    "X29n0596_004:0229a02": "釋謂數位德名知識此五皆大故也此師緣見智論",
    "X29n0596_004:0229a03": "以數釋多便以多為大義仍例以餘五釋以後諸家",
    "X29n0596_004:0229a04": "傍此義更復廣說不能具述今謂直爾散談一往觀",
    "X29n0596_004:0229a05": "之無不盡美若無始要終明其指歸則未有遠致可",
    "X29n0596_004:0229a06": "謂未盡善矣至如前來所釋三三九義會入圓妙成",
    "X29n0596_004:0229a07": "大涅槃即三法身三解脫三般若不縱不橫秘密之",
    "X29n0596_004:0229a08": "藏以此觀之豈與諸家之釋同年語其遠近哉後學",
    "X29n0596_004:0229a09": "宜善詳而演之。",
    "X29n0596_004:0229a10": "次約教者正顯此經大等三義故也初指前為藏者",
    "X29n0596_004:0229a11": "依論及約三念三脫對三外道並在初教故是三藏",
    "X29n0596_004:0229a12": "通中言大力羅漢者藏中無疑者也以道巧勝於彼",
    "X29n0596_004:0229a13": "故又為彼大人所敬此教所歎總當第七已辦地也",
    "X29n0596_004:0229a14": "遍知等者內能遍達體拆二種法門外能遍達一切",
    "X29n0596_004:0229a15": "世間典籍故也勝者體法四門事理融通勝出不融",
    "X29n0596_004:0229a16": "故也別中體法大力准前可知恒沙佛法即喻無量",
    "X29n0596_004:0229a17": "佛法四教一十六門一一門中從因至果故是無限",
    "X29n0596_004:0229a18": "法也言二乘人者通教二乘人也若約歎無學德皆",
    "X29n0596_004:0229a19": "即十地之位其實亦勝三乘何但言二或是且略言",
    "X29n0596_004:0229a20": "之或是傳寫誤也圓中言諸大菩薩者若取無學則",
    "X29n0596_004:0229a21": "別三賢名大菩薩若十地者則別等覺以前並名諸",
    "X29n0596_004:0229a22": "大菩薩約略如此曲在餘文法界之法無量故不可",
    "X29n0596_004:0229a23": "量而能如量而知故也勝出別教四門一切諸菩薩",
    "X29n0596_004:0229a24": "也如此三義妙極故是圓矣圓對前三即偏偏圓之",
    "X29n0596_004:0229b01": "名既立兼妙之義可知若共若獨亦可知矣則是此",
    "X29n0596_004:0229b02": "經大多勝義。",
    "X29n0596_004:0229b03": "次明本迹竪論向圓三義得用之遠近也於中初明",
    "X29n0596_004:0229b04": "久得圓妙三義以顯本次約示為五時三義以明迹",
    "X29n0596_004:0229b05": "後總結迹以會本初明何者是其本中大義言此諸",
    "X29n0596_004:0229b06": "大德者總指一萬二千人也此句仍總貫於本三",
    "X29n0596_004:0229b07": "迹五之義也久為等者正釋大義久為如此大人之",
    "X29n0596_004:0229b08": "所咨嗟明其道德大本久矣如下富那領解中說爾",
    "X29n0596_004:0229b09": "雅咨訓謀議非此中意雅中又云咨嗟嗟歎也正當",
    "X29n0596_004:0229b10": "今意謂其體用深廣自利利人並稱諸佛之懷遂為",
    "X29n0596_004:0229b11": "諸佛咨嗟歎美之也故淨名云諸佛咨嗟等也正用",
    "X29n0596_004:0229b12": "彼經之言及此經下文佛所稱歎及大論中大人歎",
    "X29n0596_004:0229b13": "敬等意故也論中就其近迹且云世間大人所重故",
    "X29n0596_004:0229b14": "云天王之所恭敬今則明其遠本則為至極大人稱",
    "X29n0596_004:0229b15": "美故云諸佛之所咨嗟自非其道極大極久孰致於",
    "X29n0596_004:0229b16": "此固其然矣幢以表勝此定能勝於敵如彼勝幢故",
    "X29n0596_004:0229b17": "以為名又帝釋有幢能摧怨敵修羅見之自然退敗",
    "X29n0596_004:0229b18": "此定亦爾能勝一切邪魔眾敵故名之云次釋本多",
    "X29n0596_004:0229b19": "若非先成種智之本焉能有此遍知之迹固其冥矣",
    "X29n0596_004:0229b20": "非本無以垂迹非迹無以顯本迹中既具此三故知",
    "X29n0596_004:0229b21": "本久具此三也次約示為五時三義利物明其迹也",
    "X29n0596_004:0229b22": "此用大經之文及下信解品意佛化既有五時之別",
    "X29n0596_004:0229b23": "示迹輔化故有此五不同具如信解品中委釋於此",
    "X29n0596_004:0229b24": "五中一一皆有由正由中約譬全是大經之名正中",
    "X29n0596_004:0229c01": "約法之名漸有其異義意無別準望後文並可以意",
    "X29n0596_004:0229c02": "消息初言輔佛行化者輔佐助也如世國主須有輔",
    "X29n0596_004:0229c03": "弼佐助為治故也此句雖別仍通以下皆為助化故",
    "X29n0596_004:0229c04": "也言愛見者即世間也通論外道雖多不同並不出",
    "X29n0596_004:0229c05": "於愛見以其具足利鈍兩使故也或可愛即別指一",
    "X29n0596_004:0229c06": "切魔羅見即別指一切外道其義亦通即如此方儒",
    "X29n0596_004:0229c07": "道亦其流矣儒多貪著道多執見準大論釋此二能",
    "X29n0596_004:0229c08": "障定慧故也欲為除其愛見令其出世宜先同事為",
    "X29n0596_004:0229c09": "其師支故示為此世中三義準例此句應云示為乳",
    "X29n0596_004:0229c10": "中三義恐人不會其法故不以譬言也乳者即上愛",
    "X29n0596_004:0229c11": "見之人也大經云凡夫如乳以其味中最初全生未",
    "X29n0596_004:0229c12": "變譬於漸機最初未變全生故如之也酪是次味稍",
    "X29n0596_004:0229c13": "濃譬三藏教凡變為聖如乳變為酪也方等彈斥耻",
    "X29n0596_004:0229c14": "小慕大其味又更漸濃故譬生蘇第三味也般若濤",
    "X29n0596_004:0229c15": "汰漸以通暢機緣更勝故第四味醍醐味中之極利",
    "X29n0596_004:0229c16": "用無比法華教中之最體用無方改喻之也結者如",
    "X29n0596_004:0229c17": "此五種三義漸極於實皆是權近利物之迹而其本",
    "X29n0596_004:0229c18": "實三義甚大久矣何以知之一者據文即如後經自",
    "X29n0596_004:0229c19": "說二者據義自非久住斯本安能有斯遠近三者例",
    "X29n0596_004:0229c20": "主主伴相固主既極久輔佐固非近矣以故知其然",
    "X29n0596_004:0229c21": "也本三既已大久迹五固非一世具如下文九十億",
    "X29n0596_004:0229c22": "佛所五時教化者也雖非一世終亦不出於此之五",
    "X29n0596_004:0229c23": "故但明此五迹即知久近皆爾如是三義可謂至妙",
    "X29n0596_004:0229c24": "者矣縱云得之已三教世猶非其實況直此七適得",
    "X29n0596_004:0230a01": "並是權迹非益而何如前方盡其旨即是此經大等",
    "X29n0596_004:0230a02": "三義為妙第二意矣注(云云)者略已如向廣如後文",
    "X29n0596_004:0230a03": "次約觀者今已大多勝法成妙故也體雖難本妙得",
    "X29n0596_004:0230a04": "用律緣緣中之要妙觀在矣文中兩重初約三觀以",
    "X29n0596_004:0230a05": "明三次直中觀以明三空為大者既即空虗無限量",
    "X29n0596_004:0230a06": "也假為多者差別數量皆為限故中為勝者昇出二",
    "X29n0596_004:0230a07": "邊最兼一故直約中明者向約三以明三今欲即一",
    "X29n0596_004:0230a08": "以具三亦即前三為此之三在文可見心性即實性",
    "X29n0596_004:0230a09": "實性即無性也故下文云知法常無性觀一切法皆",
    "X29n0596_004:0230a10": "無所有大經第一義空並其義矣此實無性遍一切",
    "X29n0596_004:0230a11": "處故廣博如空名為大也此即直觀中境體性爾矣",
    "X29n0596_004:0230a12": "中境雖爾造之必資常照了之無二方乃能會故云",
    "X29n0596_004:0230a13": "雙遮等也寂滅海者即前心性廣博也體性雖即寂",
    "X29n0596_004:0230a14": "滅無二相用不妨恒二即亡而存故後雙照二諦以",
    "X29n0596_004:0230a15": "雙照故無不彌綸含容一即真心一切假心雙舉二",
    "X29n0596_004:0230a16": "心顯上多所含容以明多義故也或可真就假有邊",
    "X29n0596_004:0230a17": "說直空無一切故一不定一故即一切心故為多能",
    "X29n0596_004:0230a18": "作此觀自心一切益大多勝即為妙矣善知其六勿",
    "X29n0596_004:0230a19": "愆上人反為兼下者也。",
    "X29n0596_004:0230a20": "次釋比丘者即向大等三德之人也然比丘之言猶",
    "X29n0596_004:0230a21": "復梵語於此是何名義文正明此古今不同仍有四",
    "X29n0596_004:0230a22": "節初引肇師翻次出什師釋三述智論解四約義通",
    "X29n0596_004:0230a23": "釋初但翻名次三釋義又初兩番有四義次兩釋但",
    "X29n0596_004:0230a24": "三義並在文可尋何不先述論釋却以人師為初正",
    "X29n0596_004:0230b01": "欲形前兩家未正為今正釋之本故也初云秦言者",
    "X29n0596_004:0230b02": "肇什二師並當偽秦姚興之時正統即東晉司馬安",
    "X29n0596_004:0230b03": "帝之時也言乞食者即乞士也但述其翻四名不出",
    "X29n0596_004:0230b04": "其釋義者當是義與後同故也應取什師翻肇師釋",
    "X29n0596_004:0230b05": "何故顛倒當是隨其出處如此更撿淨名注中天竺",
    "X29n0596_004:0230b06": "等者述其結釋經中仍存本音之意即以此方無此",
    "X29n0596_004:0230b07": "兼含之名敵對以翻故云無可以等諸存本音之意",
    "X29n0596_004:0230b08": "皆類此焉近代皆云梵音正云苾蒭由具五義所以",
    "X29n0596_004:0230b09": "不翻謂怖魔乞士持戒淨命破惡也即開肇師四中",
    "X29n0596_004:0230b10": "初一為二故成其五謂既出家已乞食自濟故名乞",
    "X29n0596_004:0230b11": "士既受得戒所起三業以無貪欲為依不依貪邪活",
    "X29n0596_004:0230b12": "命故名淨命此以總別有殊故開以為二也若依智",
    "X29n0596_004:0230b13": "論離邪合於乞士故肇師但為四也故知並是梵語",
    "X29n0596_004:0230b14": "語多含故不可翻古有直翻為除饉士謂能自他去",
    "X29n0596_004:0230b15": "於五欲飢乏故受斯稱此則兼得破惡乞士兩意猶",
    "X29n0596_004:0230b16": "闕餘義故不可翻明矣或云苾蒭草名有其五義喻",
    "X29n0596_004:0230b17": "佛弟子亦有五義此蓋旁義非其正以不能繁述。",
    "X29n0596_004:0230b18": "次引付師釋者即釋前之四義仍束為三欲約次第",
    "X29n0596_004:0230b19": "故也何故最初名淨乞食釋之意者謂以初始出離",
    "X29n0596_004:0230b20": "妻子恩愛之家道果未獲身猶有待既乍者離不宜",
    "X29n0596_004:0230b21": "更反從家取給又不可以邪求取濟故當且以乞食",
    "X29n0596_004:0230b22": "自資於色身離食欲染清淨以活於報命是故最初",
    "X29n0596_004:0230b23": "名為淨命乞食始既形已出離人中恩愛之家終須",
    "X29n0596_004:0230b24": "更心出離三界之宅何以能出必須破煩惱持戒自",
    "X29n0596_004:0230c01": "守方乃能致故次為破煩惱能持戒由具上來出於",
    "X29n0596_004:0230c02": "形心兩種之家所以天魔怖懼恐畏出其境界即是",
    "X29n0596_004:0230c03": "魔因以生怖懼是故最後名為怖魔以此始終次第",
    "X29n0596_004:0230c04": "之故具此四義名為比丘此師專約始終次第竪釋",
    "X29n0596_004:0230c05": "四義初名比丘因淨乞食以得次因破惡持戒得後",
    "X29n0596_004:0230c06": "因怖魔得三時合論故有四義名也合後通釋正以",
    "X29n0596_004:0230c07": "於此。",
    "X29n0596_004:0230c08": "次依論釋但明三義於中先述論釋三後釋經但一",
    "X29n0596_004:0230c09": "初中有標釋結初標三者此雖舉論與論仍有三異",
    "X29n0596_004:0230c10": "一者數異論中有五故二者名異論中一名破煩惱",
    "X29n0596_004:0230c11": "故三者次第異不同此次故論云云何名比丘比丘",
    "X29n0596_004:0230c12": "名乞士又名破煩惱又是出家人之名又是自誓受",
    "X29n0596_004:0230c13": "戒者之名又名為怖魔此即論中數名次第爾也故",
    "X29n0596_004:0230c14": "此所標與論成有三異古今釋者或多用三或復用",
    "X29n0596_004:0230c15": "四如前二師四名即是論中之四但無出家之一名",
    "X29n0596_004:0230c16": "也近代所釋但是離四為五亦並無有論中出家之",
    "X29n0596_004:0230c17": "一今家處處但依三者先達雖不釋會而不可以不",
    "X29n0596_004:0230c18": "釋故今輙以會之何者以論出家之一即是總名而",
    "X29n0596_004:0230c19": "無別體只是餘之四義義並是出家之事故也於四",
    "X29n0596_004:0230c20": "別中持戒之義又是破惡中攝無戒則破惡之義未",
    "X29n0596_004:0230c21": "備足故故尅實論是三要攝論中總別曲明故有其",
    "X29n0596_004:0230c22": "五今從正要故唯取三又以因果相當位歎總會從",
    "X29n0596_004:0230c23": "權入實成大涅槃三德秘藏故一家特以此三為要",
    "X29n0596_004:0230c24": "諸家但隨當文所有不從要會之旨故非所取於後",
    "X29n0596_004:0231a01": "自見不俟多述惡與煩惱其意是一義有少異何者",
    "X29n0596_004:0231a02": "煩惱在心惡通身以亦是本末之意論別言其本今",
    "X29n0596_004:0231a03": "通語本末又欲類立其名簡便煩惱並以二字故呼",
    "X29n0596_004:0231a04": "為破結破或並以依論別便其名也然三亦無定次",
    "X29n0596_004:0231a05": "故釋處處次第不同並得無在故雖三異於論義乃",
    "X29n0596_004:0231a06": "無乖於次釋三義中亦不全依論文雖有少異大異",
    "X29n0596_004:0231a07": "旨不別今直略隨現釋不能更具論文初釋怖魔意",
    "X29n0596_004:0231a08": "以魔是世間貪愛之主但欲自他常在有漏生死之",
    "X29n0596_004:0231a09": "中而出家者皆為自他出離生死故即乖其情意以",
    "X29n0596_004:0231a10": "力制乖令順非直不能反為所制以故憂懼增甚此",
    "X29n0596_004:0231a11": "則自出令他能令魔怖又反制之即是怖魔總此之",
    "X29n0596_004:0231a12": "義故出家者名怖魔也言五繫者謂以五屍繫其五",
    "X29n0596_004:0231a13": "處也或云死人狗蛇鼠猪等止觀第五記中撿之以表",
    "X29n0596_004:0231a14": "五種不淨觀也或云五處被繫謂頭手足也然此可",
    "X29n0596_004:0231a15": "有二義若初出家精誠之感三寶之力彼不善心故",
    "X29n0596_004:0231a16": "致如之若尋常釋直言初出家時魔宮震動智論直",
    "X29n0596_004:0231a17": "云是人初出家時魔作是言是人必得入涅槃故若",
    "X29n0596_004:0231a18": "後得聖果者自有神力即如鞠多聖者降之是也文",
    "X29n0596_004:0231a19": "中既云後能化他即當從後義說義實兼於初也次",
    "X29n0596_004:0231a20": "破惡中論云能破煩惱名比丘今既呼為破惡應云",
    "X29n0596_004:0231a21": "能破三業十種不善故名破惡而文但云七者或是",
    "X29n0596_004:0231a22": "與論互舉論既約心今舉身口即且約戒故也或可",
    "X29n0596_004:0231a23": "七即十字以字相濫傳寫易誤又以人見身口之言",
    "X29n0596_004:0231a24": "不達文句已圓略其意字便改十字為七以就身口",
    "X29n0596_004:0231b01": "之義似由然矣若得十字義正周足易解了故。",
    "X29n0596_004:0231b02": "次釋乞士俗有士農工商名為四民之業但言三者",
    "X29n0596_004:0231b03": "亦恐傳說誤也在俗以此四事取資並順王化之道",
    "X29n0596_004:0231b04": "故云如法不許之者四既俗法在家則可於出乃不",
    "X29n0596_004:0231b05": "出本為道須異於俗故不許也既異不許形命有待",
    "X29n0596_004:0231b06": "何以取給唯乞是資自利利人故復名為乞士若依",
    "X29n0596_004:0231b07": "論中不依四邪清求活命故名乞士乞是造求之名",
    "X29n0596_004:0231b08": "士是異常之稱凡出家者造求資給異俗為道為破",
    "X29n0596_004:0231b09": "憍慢為福利物有斯意義都異尋常求索故名為士",
    "X29n0596_004:0231b10": "如世之士是異眾庶之稱故也五孝中第四五義中",
    "X29n0596_004:0231b11": "第二十人中當第二十五中當第訓者事也明也聞",
    "X29n0596_004:0231b12": "一知十故字從十一也今聞一具一切因果尚非十",
    "X29n0596_004:0231b13": "界豈直天地始終義邪(云云)問既引論標何不直依",
    "X29n0596_004:0231b14": "論釋答既引論標則於論釋之意自顯處欲旁通異",
    "X29n0596_004:0231b15": "出故用餘文助釋前後此例多矣次釋經中但舉一",
    "X29n0596_004:0231b16": "義如向所釋既有三義何故彼之兩經但舉破惡一",
    "X29n0596_004:0231b17": "義名為比丘釋之如文淨名疏云破惡為正餘乃助",
    "X29n0596_004:0231b18": "成何者持戒即破身口惡業怖魔即破愛惡乞士即",
    "X29n0596_004:0231b19": "破憍慢之惡是則經中略舉正要故也次下即自通",
    "X29n0596_004:0231b20": "約初後釋三義也由前什師竪釋初中後位各定次",
    "X29n0596_004:0231b21": "約論釋或初或後為此故今明此三義並通初後則",
    "X29n0596_004:0231b22": "橫竪具足所以然者以出家者初後皆有三事同名",
    "X29n0596_004:0231b23": "比丘故也於中初標義通次辨通相三結通名四文",
    "X29n0596_004:0231b24": "意別標言應通初後者略已如向次辨義通初後之",
    "X29n0596_004:0231c01": "相此中又不依前次第辨者為翻前約次第之義故",
    "X29n0596_004:0231c02": "也又明正助本末次第如前明也一一皆約三學以",
    "X29n0596_004:0231c03": "論在文可尋又一一文皆應有徵釋結略但次二無",
    "X29n0596_004:0231c04": "因有發故云因作以發無作故云如初白等無作即",
    "X29n0596_004:0231c05": "是異作任運而能故也未戒之前於一切境任運恒",
    "X29n0596_004:0231c06": "起於惡既至受已則於一切境上誓盡防止故能任",
    "X29n0596_004:0231c07": "運翻昔一切無作惡業惡業雖多不出身口七支定",
    "X29n0596_004:0231c08": "道共戒準常可解意地貪嗔對前身三口四明意三",
    "X29n0596_004:0231c09": "也能伏煩惱者亦是意地對前舉三總言一切九十",
    "X29n0596_004:0231c10": "八矣亦稱等者結責什師專約後心故也如向道理",
    "X29n0596_004:0231c11": "則知初心亦能不獨於後何得次第定言後心方乃",
    "X29n0596_004:0231c12": "能破雖是伏而未破既能不起畢以之破故亦即名",
    "X29n0596_004:0231c13": "為破次釋初能怖魔義可準知乞士言離邪命者謂",
    "X29n0596_004:0231c14": "離非法邪求以活身命故也如前四種於僧並為邪",
    "X29n0596_004:0231c15": "命若依智論即離四邪謂仰下方維四口食也仰觀",
    "X29n0596_004:0231c16": "天文俯植地利通使四方呪術占算如論釋於出家",
    "X29n0596_004:0231c17": "者並非正淨故須離也又依餘說更有五邪謂一者",
    "X29n0596_004:0231c18": "為利養故改常威儀詐現異相二者說己功德三者",
    "X29n0596_004:0231c19": "高聲現威四者說己所得利養激動令施五者為求",
    "X29n0596_004:0231c20": "利故強占他之吉凶並邪非法須離乞以自活為正",
    "X29n0596_004:0231c21": "為淨故也非直持戒離邪外從他求飲食又復內研",
    "X29n0596_004:0231c22": "自心求於定慧法喜禪悅之飲食也嘉祥云上從如",
    "X29n0596_004:0231c23": "來乞法以資神下從俗人求食以資身故名乞士此",
    "X29n0596_004:0231c24": "猶並從外他以求未明內從自己況復乞法不獨此",
    "X29n0596_004:0232a01": "人未為盡當皆是乞士者內外三求並皆得為乞士",
    "X29n0596_004:0232a02": "之義不獨初外之一名為故也初心三求尚得並為",
    "X29n0596_004:0232a03": "乞士何況後心與道相應之時而非者邪後心方是",
    "X29n0596_004:0232a04": "真乞士矣何為獨在初心而通後此以什師專在初",
    "X29n0596_004:0232a05": "心故此結責此經結頓異前正以於此問通釋三義",
    "X29n0596_004:0232a06": "並約三學諸家不然何邪答次既結為三藏正是此",
    "X29n0596_004:0232a07": "教出家者之要行故也何但此教圓乘亦爾故大經",
    "X29n0596_004:0232a08": "中以此三門名大涅槃聖行即大涅槃萬德之宗本",
    "X29n0596_004:0232a09": "故也諸釋示深其致各專一隅今言通者復以於此",
    "X29n0596_004:0232a10": "總結具足此三通初後義之故故通名之為比丘也",
    "X29n0596_004:0232a11": "標通初後釋但言初何得言結通於初後前二結云",
    "X29n0596_004:0232a12": "不獨後明後通初後一結云不獨初明通後通義指",
    "X29n0596_004:0232a13": "掌何所或哉上來通論比丘之義雖爾若依而今經",
    "X29n0596_004:0232a14": "家所歎皆是別歎後心不通於初文明位是羅漢義",
    "X29n0596_004:0232a15": "是滅後證信之人故不從通即是究竟三義之比丘",
    "X29n0596_004:0232a16": "也如此通別並異他解。",
    "X29n0596_004:0232a17": "上來四重並是釋比丘義即當因緣之釋應具四悉",
    "X29n0596_004:0232a18": "之意一往觀文但成為治二意師云以怖魔為世界",
    "X29n0596_004:0232a19": "出家為第一義此極難會今觀文意既以三義為正",
    "X29n0596_004:0232a20": "後觀解中仍却用論出家之義即是總別合彰則四",
    "X29n0596_004:0232a21": "悉之義在矣何者論云出家之人名為比丘此一總",
    "X29n0596_004:0232a22": "說三義以三並是出家之行故即當於世界世界總",
    "X29n0596_004:0232a23": "於三故乞士即為人破惡即對治怖魔第一義以自",
    "X29n0596_004:0232a24": "及他皆求出世間故故大論云魔作是言此人必得",
    "X29n0596_004:0232b01": "入涅槃故正以自他求涅槃道而魔怖懼故即第一",
    "X29n0596_004:0232b02": "義意明矣觀心文中約此四義次第亦爾正是表此",
    "X29n0596_004:0232b03": "四意固無或也故三總別即此四意名為比丘。",
    "X29n0596_004:0232b04": "次約教者正顯令成此經比丘之義初直結前因緣",
    "X29n0596_004:0232b05": "即為初教之義言此皆等者謂指向令通釋之義文",
    "X29n0596_004:0232b06": "也令恐通結指前四重不獨今釋以前四釋並是事",
    "X29n0596_004:0232b07": "相三學既異後三故皆三藏之意通中緣即是事乞",
    "X29n0596_004:0232b08": "食並屬事也但隨其事皆能即理體事以求理食不",
    "X29n0596_004:0232b09": "同三藏事理永別障理之或即煩惱惡此或理迷成",
    "X29n0596_004:0232b10": "障惡體之即無故名為破此行者此上二行也二行",
    "X29n0596_004:0232b11": "既修即怖三魔三魔既怖則天魔為驚故云怖四三",
    "X29n0596_004:0232b12": "藏亦應云四故安樂行云與煩惱魔等且順常釋略",
    "X29n0596_004:0232b13": "不言三又界內生死因緣果報總盡於此故也但於",
    "X29n0596_004:0232b14": "事即理具此三義故是通教比丘三義別中次第歷",
    "X29n0596_004:0232b15": "觀三諦以求理食即是求證三諦理也通別或者前",
    "X29n0596_004:0232b16": "四住通後一是別即是次第破五住地惑也八者界",
    "X29n0596_004:0232b17": "內界外各有其四名同體別又初四謂煩惱等次四",
    "X29n0596_004:0232b18": "即無常等也又凡夫妄常等四二乘無常等四為八",
    "X29n0596_004:0232b19": "也十者華嚴五十八云菩薩有十種魔一者陰魔生",
    "X29n0596_004:0232b20": "諸趣故二者煩惱魔生雜染故三者業魔能障礙故",
    "X29n0596_004:0232b21": "四者心魔起高慢故五者死魔捨生處故六者天魔",
    "X29n0596_004:0232b22": "自憍縱故七者善根魔恒執取故八者三昧魔久躭",
    "X29n0596_004:0232b23": "味故九者善知識魔起著心故十者菩提法智魔常",
    "X29n0596_004:0232b24": "不捨故是為十也然諸經說魔雖多不出三種謂四",
    "X29n0596_004:0232c01": "八十小教但四大教亦多說四涅槃說八華嚴說十",
    "X29n0596_004:0232c02": "雖有三差義以論之皆各攝盡但略中廣之異耳餘",
    "X29n0596_004:0232c03": "文委辨非此中意不俟繁悉別教既約三諦五住論",
    "X29n0596_004:0232c04": "乞論破故所怖魔名亦廣遍亦由修上二行故令其",
    "X29n0596_004:0232c05": "生怖也如此三義不同於前又異於後故是別教比",
    "X29n0596_004:0232c06": "丘之義圓中實相即涅槃也外乞食行並是生死之",
    "X29n0596_004:0232c07": "法生死既即涅槃全會一切生死之味為涅槃食故",
    "X29n0596_004:0232c08": "淨名名食法皆等以故名為乞士即全五住煩惱是",
    "X29n0596_004:0232c09": "大菩提既全即無故名破惡此上二句淨名經也於",
    "X29n0596_004:0232c10": "魔既即而得自在魔不能爾故以驚怖出楞嚴經此",
    "X29n0596_004:0232c11": "則即前一切魔也此三並言即者其猶氷即水矣以",
    "X29n0596_004:0232c12": "此微妙無方故是圓教比丘三義若未等者亦皆謂",
    "X29n0596_004:0232c13": "明體用本迹今謂向通約四教橫論皆有比丘各具",
    "X29n0596_004:0232c14": "三義今此更別約五時竪論向之四三有具不具此",
    "X29n0596_004:0232c15": "與前文體勢是一但前約聲聞此約比丘之義以為",
    "X29n0596_004:0232c16": "異也若未等者總指等昔之四時教也以昔四時之",
    "X29n0596_004:0232c17": "教並是未發顯故也謂如向所明四種比丘若於昔",
    "X29n0596_004:0232c18": "日四時之教既未開發權迹顯於實本經初所列同",
    "X29n0596_004:0232c19": "聞比丘之眾但是藏通兩教之義不通別圓兩教義",
    "X29n0596_004:0232c20": "也所以然者以未開時比丘之名正在前之兩教若",
    "X29n0596_004:0232c21": "別圓中雖有比丘並名菩薩即如文殊彌勒雖是出",
    "X29n0596_004:0232c22": "家不在比丘中列具如下釋菩薩眾初所明故即昔",
    "X29n0596_004:0232c23": "日四時教首所與比丘不通後二明矣問如華嚴入",
    "X29n0596_004:0232c24": "法界初明諸比丘皆具大乘十眼等德又善財尋諸",
    "X29n0596_004:0233a01": "知識多遇比丘功德難思正是則圓之義何謂不具",
    "X29n0596_004:0233a02": "答今之所論正在經初對列同聞證信比丘不論經",
    "X29n0596_004:0233a03": "中隨機應現之者若如所論諸經多有其類不獨華",
    "X29n0596_004:0233a04": "嚴故非所論若己等者明今第五時也以今正是開",
    "X29n0596_004:0233a05": "顯之教故謂若至於今經已癈權迹顯於實本昔日",
    "X29n0596_004:0233a06": "權迹同會圓實經首所列比丘之眾即是圓教比丘",
    "X29n0596_004:0233a07": "之義圓教既名比丘別圓即同斯稱故比丘之名即",
    "X29n0596_004:0233a08": "通別圓兩教故云若已乃至具後意也所以然者此",
    "X29n0596_004:0233a09": "人當時皆已會入圓實所列其名猶存舊稱故一名",
    "X29n0596_004:0233a10": "之下即具四義不然名實相乖前文結責古人正以",
    "X29n0596_004:0233a11": "於此以是故於此經之意比丘名義即通四教昔日",
    "X29n0596_004:0233a12": "但在初兩教也思之思之而言本迹者權實之異名",
    "X29n0596_004:0233a13": "也而有二義一就所引以論即三教為權迹迹門圓",
    "X29n0596_004:0233a14": "教為實本二就能論自己久證圓實之本為引三權",
    "X29n0596_004:0233a15": "同歸一實從一實本起三權迹前文互說以顯能所",
    "X29n0596_004:0233a16": "今直就能以兼於所為顯此之兩意而不繁文故此",
    "X29n0596_004:0233a17": "言之此中能引與次本迹何別此略為成約教次廣",
    "X29n0596_004:0233a18": "正明本迹可知此意亦可上下準知故但標而不釋",
    "X29n0596_004:0233a19": "略已如向可更詳之此前約教具含判開待絕之義",
    "X29n0596_004:0233a20": "可以思之。",
    "X29n0596_004:0233a21": "次本迹者正論向能引者權實利用之久近也於中",
    "X29n0596_004:0233a22": "初約久得圓妙五種功德以顯本次約示為五時利",
    "X29n0596_004:0233a23": "用以發迹初中五者即是前引大論釋比丘中之五",
    "X29n0596_004:0233a24": "義也欲委顯其本地功德故具依論總別釋也初明",
    "X29n0596_004:0233b01": "本出家義涅槃即是不生不滅最為高勝處故喻之",
    "X29n0596_004:0233b02": "山久證而極加之以頂即久住三德秘藏之中也本",
    "X29n0596_004:0233b03": "業經云登中道第一義諦山頂今兼依大經意故也",
    "X29n0596_004:0233b04": "此即明其本所入住之家與無明等者此即明其本",
    "X29n0596_004:0233b05": "所出離之家無明父也癡愛母也依無明起貪愛而",
    "X29n0596_004:0233b06": "有身故大經云貪愛母文中皆云癡愛者恐傳寫誤",
    "X29n0596_004:0233b07": "本業經云與無明父母別經文或略今或即兼兩經",
    "X29n0596_004:0233b08": "之意故云癡愛但依大經義勝足矣結即妻業即子",
    "X29n0596_004:0233b09": "依結或而起業行故分段變易即界內外生死所居",
    "X29n0596_004:0233b10": "之處家也此總結是出此之兩家也且約身之出家",
    "X29n0596_004:0233b11": "正離彼外五種今明本地出家即約心論出離故約",
    "X29n0596_004:0233b12": "此五以釋即是久出此之五也然兩家各具上之四",
    "X29n0596_004:0233b13": "事兩出並離於五也次久破惡言五住者謂五住地",
    "X29n0596_004:0233b14": "煩惱也一見愛處住地二欲愛住地三色愛住地四",
    "X29n0596_004:0233b15": "有愛住地五無明住地束而言之只是內外見修或",
    "X29n0596_004:0233b16": "也內或既除外業自已或業並已無惡不盡故云何",
    "X29n0596_004:0233b17": "惡不破前出家明通離二死因果今此別論破二因",
    "X29n0596_004:0233b18": "也前明出家為總義現於此次久乞士獲真法喜證",
    "X29n0596_004:0233b19": "妙道也大經云更無所須今順此義故云無乞何故",
    "X29n0596_004:0233b20": "名乞屬後迹也次久持戒下句既言攝眾生戒上句",
    "X29n0596_004:0233b21": "即攝律儀善法戒也即持三聚淨戒中道道共即與",
    "X29n0596_004:0233b22": "證中道智慧供發任運自然止作善惡故即攝善律",
    "X29n0596_004:0233b23": "儀戒矣本業經云攝善法戒即八萬四千法門攝律",
    "X29n0596_004:0233b24": "儀戒即是十重攝眾生戒即四無量心今言中道尸",
    "X29n0596_004:0233c01": "羅即是法界何善何儀而不具足故即攝二三聚之",
    "X29n0596_004:0233c02": "義明矣次久怖魔自度魔界又能伏之示體無二今",
    "X29n0596_004:0233c03": "皆順化御乘駕也非但怖之亦乃慰之出楞嚴經或",
    "X29n0596_004:0233c04": "以度字屬上事末今且以為下事之首此是本地之",
    "X29n0596_004:0233c05": "五義矣若非此本無以垂於五迹迹既具於五義故",
    "X29n0596_004:0233c06": "知其本然矣本地功德久已成就若是欲令未得者",
    "X29n0596_004:0233c07": "同不可以頓隨佛方便故從此本垂迹漸引令入故",
    "X29n0596_004:0233c08": "作五時五義之比丘也然五德之本既久五時之迹",
    "X29n0596_004:0233c09": "固非一世並準前釋可知此是今經比丘第三妙義",
    "X29n0596_004:0233c10": "非直絕圓亦更絕久可謂妙之又妙矣如後經文自",
    "X29n0596_004:0233c11": "廣明之。",
    "X29n0596_004:0233c12": "次約觀者令已比丘之義同成圓妙故也此中文略",
    "X29n0596_004:0233c13": "持戒但約總別四義從義便故純約圓妙中觀以明",
    "X29n0596_004:0233c14": "四義初出家中初明能出之方即修妙觀也不為等",
    "X29n0596_004:0233c15": "者得所出離之家妙觀之用也平等等者總結出家",
    "X29n0596_004:0233c16": "之義也桎是足械梏是手械即杻械也二邊即生死",
    "X29n0596_004:0233c17": "涅槃並是家也家者居也枷也若心居處生死涅槃",
    "X29n0596_004:0233c18": "二邊則中道之體不得顯現無權實定慧自在之用",
    "X29n0596_004:0233c19": "如身被枷鏁手足被於杻械不得自在之用故云二",
    "X29n0596_004:0233c20": "邊桎梏所礙若觀心性無二淨若虗空則中理體顯",
    "X29n0596_004:0233c21": "二用自在故不為之物破如此即是止觀中道平等",
    "X29n0596_004:0233c22": "大慧不住生死不著涅槃是即名為觀行出家義真",
    "X29n0596_004:0233c23": "法喜也中觀是食歷於心境作此中觀即是乞也用",
    "X29n0596_004:0233c24": "乞此食何為為自資等故也為無此觀法身慧命無",
    "X29n0596_004:0234a01": "顯力用今為資顯故也煩惱是闇或菩提是明解闇",
    "X29n0596_004:0234a02": "或無定實如理體達故即明解經云無明即明即具",
    "X29n0596_004:0234a03": "義也以其即故無復或惡故名破也諸邊顛倒即是",
    "X29n0596_004:0234a04": "魔也亦皆無其定實觀之即非並不可得故皆即是",
    "X29n0596_004:0234a05": "中道如此則二邊諸魔並皆變動轉滅故即怖魔義",
    "X29n0596_004:0234a06": "也能作此觀自家比丘之義皆妙矣注(云云)者合知",
    "X29n0596_004:0234a07": "四義之所從來又令隨文消息略已如向又中觀既",
    "X29n0596_004:0234a08": "爾空假亦然可以例知不可文具。",
    "X29n0596_004:0234a09": "次釋眾義初更翻名者依智論文欲令彼此具知也",
    "X29n0596_004:0234a10": "然正翻為眾和合乃是眾之義用故四分律云僧者",
    "X29n0596_004:0234a11": "四人若過和合者羯磨說戒等也若攝體從用直翻",
    "X29n0596_004:0234a12": "為和合故涅槃云僧和合若攝用從體但翻為眾即",
    "X29n0596_004:0234a13": "如經中直言眾也若體用合翻即智論云秦言眾多",
    "X29n0596_004:0234a14": "比丘和合一處故名僧伽也今此經中直就體翻故",
    "X29n0596_004:0234a15": "但言眾疏文正依論中體用合言故云爾也南山云",
    "X29n0596_004:0234a16": "僧伽中梵本音此土無名比眾以譯有加和合乃是",
    "X29n0596_004:0234a17": "義用即其義也一人以下釋上二義然眾和合體用",
    "X29n0596_004:0234a18": "義別多人一處為眾不相乖別乃名和合今此不分",
    "X29n0596_004:0234a19": "直合釋者正以論中不分直合翻釋古今皆多直依",
    "X29n0596_004:0234a20": "論文故今亦且爾矣又眾雖通和合不令取和合之",
    "X29n0596_004:0234a21": "眾攝體從用故直合明則體用二義咸在其中矣言",
    "X29n0596_004:0234a22": "以上者即律所言若過者也然眾有通別別論四人",
    "X29n0596_004:0234a23": "以上乃至二十是其定數通而論之乃至無量並名",
    "X29n0596_004:0234a24": "為眾依律則有通有別經中所言一向唯通不在別",
    "X29n0596_004:0234b01": "也然俗中則三人以上並名為眾今約佛教眾法以",
    "X29n0596_004:0234b02": "論故定四人以上正以此義比丘之下加以眾之言",
    "X29n0596_004:0234b03": "也事和等者辨差別義和合雖是相從無乖別義而",
    "X29n0596_004:0234b04": "有事有理身和則外用無乖心和則內體不別外用",
    "X29n0596_004:0234b05": "無乖故無別眾內體不別故同異契一理無別眾故",
    "X29n0596_004:0234b06": "常與千二百人相隨理無別故同宜一真義諦眾具",
    "X29n0596_004:0234b07": "此之二和故名和合眾也又六和義如常所明文云",
    "X29n0596_004:0234b08": "法者即理法也如前七一亦即七種和也亦可前三",
    "X29n0596_004:0234b09": "外事和合後四內理合和也以下是明事理和合利",
    "X29n0596_004:0234b10": "用之義有云準律及因果經等明佛初成道後度憍",
    "X29n0596_004:0234b11": "陳如等五人次度三等與此文同總成一千二百五",
    "X29n0596_004:0234b12": "十五人經中並但舉其大數故云爾矣此即萬二千",
    "X29n0596_004:0234b13": "人數內如下文云但以此數常隨於佛諸經偏多舉",
    "X29n0596_004:0234b14": "之故別言也所以偏多與此等者固有多意略而言",
    "X29n0596_004:0234b15": "之以是最初稟化得道為報深恩以供養佛德望尊",
    "X29n0596_004:0234b16": "重表眾和合輔佛利益事大故也千二既爾萬二正",
    "X29n0596_004:0234b17": "然雖舉千二正顯萬二千也。",
    "X29n0596_004:0234b18": "次又辨其功用參差自脫脫他並功用也如前文說",
    "X29n0596_004:0234b19": "文中云雜記云中者或是同說或是文誤宜撿此亦",
    "X29n0596_004:0234b20": "即向千二中者具如下文諍名中說後是且隨所出",
    "X29n0596_004:0234b21": "以舉也三明謂天眼宿命漏盡明了三世之事六通",
    "X29n0596_004:0234b22": "之中深細之者別受斯稱對下三別此即無礙解脫",
    "X29n0596_004:0234b23": "如前所明然一切羅漢不出此三五百既然萬二同",
    "X29n0596_004:0234b24": "爾舉今五百即明萬二同此功用故此之兩事雖引",
    "X29n0596_004:0234c01": "他經並此萬二千數故正為顯此眾事利用之義勿",
    "X29n0596_004:0234c02": "作異解。",
    "X29n0596_004:0234c03": "次引論釋為顯理和次第故於此中引之初者論中",
    "X29n0596_004:0234c04": "名為無羞僧即是破戒無有羞慚故也次者論中名",
    "X29n0596_004:0234c05": "為啞羊僧即心無所知解口不能言故也次者論中",
    "X29n0596_004:0234c06": "名為有羞僧其義可知次即見道以上乃至無學果",
    "X29n0596_004:0234c07": "也取意者此中尚非分真況前三種前云皆歎後心",
    "X29n0596_004:0234c08": "者也略但云爾十輪經中明四種僧名雖少異義更",
    "X29n0596_004:0234c09": "不別此中四悉意者皆以向之利用為為人論中前",
    "X29n0596_004:0234c10": "三為對治餘二可知此恐不可且略言之口意並次",
    "X29n0596_004:0234c11": "約於極果治他不得取因及以自治況文自簡如何",
    "X29n0596_004:0234c12": "却取故不相應學者請孰詳之今謂總釋名義即世",
    "X29n0596_004:0234c13": "界則別明事和報恩利物即為人別約三用自破三",
    "X29n0596_004:0234c14": "障破他三外即對治簡取論中真實理和第一義也",
    "X29n0596_004:0234c15": "十輪輪經中正名第四為第一義僧文自次第義兌",
    "X29n0596_004:0234c16": "易會不須別異總以此四義故名為眾也。",
    "X29n0596_004:0234c17": "次約教者即顯此經眾義仍將四教歷於五時前後",
    "X29n0596_004:0234c18": "可以準知於今即是第五絕偏之圓不然無異於昔",
    "X29n0596_004:0234c19": "乖於會絕之致本約圓實自德故理事之和無際迹",
    "X29n0596_004:0234c20": "用化他隨緣不同故有如斯等級言半字者漸初三",
    "X29n0596_004:0234c21": "藏教也其義可知注(云云)者略如前文廣如信解中",
    "X29n0596_004:0234c22": "說。",
    "X29n0596_004:0234c23": "次約觀者令已滅成妙眾也即用此經義就大論名",
    "X29n0596_004:0234c24": "以釋之於觀義便故也言天人者以大經中釋慚愧",
    "X29n0596_004:0235a01": "義作此對故論中此僧正在似位故今約觀以明始",
    "X29n0596_004:0235a02": "於五品十信位中猶是事和之僧未達理和真實人",
    "X29n0596_004:0235a03": "法故慚彼理和真實之義天慚彼理和真實之聖人",
    "X29n0596_004:0235a04": "也真實即初住以上未入真似非事非理無行無解",
    "X29n0596_004:0235a05": "猶無目足故即餘之二僧不依中道觀行於極善惡",
    "X29n0596_004:0235a06": "無能止作即破攝善律儀二戒自既不修不能他習",
    "X29n0596_004:0235a07": "即破攝眾生戒故一不修中觀即破三聚淨戒戒雖",
    "X29n0596_004:0235a08": "有十大乘始受要在於三如前所明故後約此三論",
    "X29n0596_004:0235a09": "也不解等者於妙觀道不信不習故也初是有目無",
    "X29n0596_004:0235a10": "足次是目足俱無此四觀義於修行者誠可以為深",
    "X29n0596_004:0235a11": "思省矣上釋五字四義並是多識章句中六初一已",
    "X29n0596_004:0235a12": "故總結之舉類義竟也。",
    "X29n0596_004:0235a13": "次釋教數若向雖言眾猶通多少故今此言之也然",
    "X29n0596_004:0235a14": "經中舉數皆不言過減者大品經云大數也大論釋",
    "X29n0596_004:0235a15": "云少過少減皆名大數此義亦如詩有三百五篇論",
    "X29n0596_004:0235a16": "語但云詩三百注云篇之大數即其例矣前言與此",
    "X29n0596_004:0235a17": "言俱者與是共義俱是同義謂傳法者言我當爾時",
    "X29n0596_004:0235a18": "與萬二千人同聞故也又此共彼為與彼同於此為",
    "X29n0596_004:0235a19": "俱只顯彼此相與同聞故也此義易知故略不釋又",
    "X29n0596_004:0235a20": "雖略無四悉義而不無何者與眾多人和合同聞世",
    "X29n0596_004:0235a21": "界也既與多人共聞所傳決定可信為人也既決可",
    "X29n0596_004:0235a22": "信則除猶豫對治也所傳之教既決可信無惑所筌",
    "X29n0596_004:0235a23": "之道固當決可證得第一義也此義亦易可知又亦",
    "X29n0596_004:0235a24": "略於約教若欲作者若萬二千直是世間數者藏也",
    "X29n0596_004:0235b01": "無數而言幻化數者通也若約此數亦世亦約亦能",
    "X29n0596_004:0235b02": "種種利益亦即實相如是分別無量義者別也若數",
    "X29n0596_004:0235b03": "即法界三諦不思議者圓也對三則通無二則獨今",
    "X29n0596_004:0235b04": "則正當獨絕故也此義亦可知矣。",
    "X29n0596_004:0235b05": "次本迹者雖已會圓仍有久近故也而言本是等者",
    "X29n0596_004:0235b06": "此義前已通釋足以無或但以此言殊常人多驚恠",
    "X29n0596_004:0235b07": "謂但有其權能而無實所故須更略明之然本迹雖",
    "X29n0596_004:0235b08": "是權實之異稱此中正就遠近以明之且從遠者此",
    "X29n0596_004:0235b09": "諸聖者其有於圓實道久已修入為引權益同會示",
    "X29n0596_004:0235b10": "為此眾如下文之內秘外現同時發心是則灼然非",
    "X29n0596_004:0235b11": "直本是上位菩薩亦乃有是往古諸佛迹為聲聞非",
    "X29n0596_004:0235b12": "直一世從橫亦已久曾四五具如經文所說因即本",
    "X29n0596_004:0235b13": "是菩薩迹為聲聞若不然者豈與經會若論近者即",
    "X29n0596_004:0235b14": "約此會如前所引之人當時開顯同成圓實實無非",
    "X29n0596_004:0235b15": "佛乘文云但教化菩薩常為一大事但以一乘道教",
    "X29n0596_004:0235b16": "化諸菩薩無聲聞弟子所化眾生皆是菩薩此則當",
    "X29n0596_004:0235b17": "時開會盡是菩薩無復聲聞為引未異同歸故於滅",
    "X29n0596_004:0235b18": "後經初仍存舊稱當時自會圓因滅後存舊引物豈",
    "X29n0596_004:0235b19": "非本是菩薩迹為聲聞不然亦乖經旨初則一切權",
    "X29n0596_004:0235b20": "能次則是所是能又初即論中應化次即經中佛道",
    "X29n0596_004:0235b21": "今此一言含此二義故言本是等也此則能所宛然",
    "X29n0596_004:0235b22": "本迹歷爾文義具足謂不然者其可得乎前已數有",
    "X29n0596_004:0235b23": "此義可以準知不然乖宗難可通會問餘經意復云",
    "X29n0596_004:0235b24": "何答餘經既未開顯聲聞之人無顯入義權者自權",
    "X29n0596_004:0235c01": "實者自實故並無前兩意故釋餘經不明本迹良以",
    "X29n0596_004:0235c02": "於此問如不思議境界經序中明諸聲聞皆諸菩薩",
    "X29n0596_004:0235c03": "示現此復云何答彼經華嚴支流既非開顯不開聲",
    "X29n0596_004:0235c04": "聞直是寄聲聞迹歎諸菩薩之用欲令末代初心菩",
    "X29n0596_004:0235c05": "薩不於如是等人而生輕慢故於序中以發其本例",
    "X29n0596_004:0235c06": "餘經中有其事者大略皆爾意並不類故皆闕也然",
    "X29n0596_004:0235c07": "一代所化聲聞其數固難量矣今既總會盡應在此",
    "X29n0596_004:0235c08": "餘經所列數其尚甚況此所列但萬二千正為前之",
    "X29n0596_004:0235c09": "兩意故但云爾餘眾亦爾於後自顯若得此意諸並",
    "X29n0596_004:0235c10": "可通不然多蔽如是此經眾數之意豈不絕妙者哉",
    "X29n0596_004:0235c11": "宜善思而演之。",
    "X29n0596_004:0235c12": "次約觀者即顯自家具有萬二千數又即皆成一妙",
    "X29n0596_004:0235c13": "數故也何者是自萬二千數如何復即得皆成於妙",
    "X29n0596_004:0235c14": "文中所釋雖略而即含此二義此十二入新譯名十",
    "X29n0596_004:0235c15": "二處其義可知然十界十如橫竪之別並是無性緣",
    "X29n0596_004:0235c16": "生之法法爾相具非有能使之然而是一宗之常談",
    "X29n0596_004:0235c17": "後文當自廣釋不俟於此經然此展轉含具亦何窮",
    "X29n0596_004:0235c18": "極今為合此現數故且云爾而應須知一一即皆法",
    "X29n0596_004:0235c19": "界攝一切法不然非圓妙故此豈非自家本來自有",
    "X29n0596_004:0235c20": "萬二千也雖則本具如是而本迷之無所堪任麤弊",
    "X29n0596_004:0235c21": "物矣而今若能依如此說作此觀了則知此萬二千",
    "X29n0596_004:0235c22": "之法一一皆即實於妙道自行化他如萬二千人皆",
    "X29n0596_004:0235c23": "會妙道引物令入故云觀之即萬二千法門斯即麤",
    "X29n0596_004:0235c24": "弊而成妙矣不然直知其數觀亦何益若即以明三",
    "X29n0596_004:0236a01": "諦之境三種之觀恐自是其別義於此無所準擬有",
    "X29n0596_004:0236a02": "於此中廣依正觀明十乘者可哀之甚矣今且如向",
    "X29n0596_004:0236a03": "宜善思之則是此經圓妙數觀非復餘教能如此矣",
    "X29n0596_004:0236a04": "此中極要不過修性二矣本有此妙數性也今稱性",
    "X29n0596_004:0236a05": "了知修也盡矣修矣不可妄加矣審之慎之勿信妄",
    "X29n0596_004:0236a06": "情矣。",
    "X29n0596_004:0236a07": "自下第三明其位者文具四釋初因緣中先舉章示",
    "X29n0596_004:0236a08": "文然後正釋初中位者位謂所處之地分也如世人",
    "X29n0596_004:0236a09": "出身入仕進趣所至之地名之為位位故易云六位",
    "X29n0596_004:0236a10": "時成謂卦六爻所處之地故知位是所處之地分也",
    "X29n0596_004:0236a11": "今此正明前萬二千之眾所修所證於道之地分也",
    "X29n0596_004:0236a12": "既言羅漢即聲聞教中所證極地之名故是明聖位",
    "X29n0596_004:0236a13": "也上明其人氣類甚大雖已簡小簡尼亦簡俗眾而",
    "X29n0596_004:0236a14": "未彰其證道德地分故須明其位如之也又前明其",
    "X29n0596_004:0236a15": "人體氣廣大未知德行高遠將對橫廣彰其勝極故",
    "X29n0596_004:0236a16": "須更明其位然此教中位地差別極多如諸論中所",
    "X29n0596_004:0236a17": "說非此中意不在具論今略舉其要者且有其三一",
    "X29n0596_004:0236a18": "據此經始終多聞明二位謂學與無學也如後所釋",
    "X29n0596_004:0236a19": "二者如隨喜及餘文中所明或說四位謂方便道見",
    "X29n0596_004:0236a20": "道修道無學道也亦如餘文所釋三者或說十位即",
    "X29n0596_004:0236a21": "如證契大乘經中所明佛說聲聞有十地位謂住三",
    "X29n0596_004:0236a22": "歸行地隨信行地隨法行地善凡夫地善學戒地第",
    "X29n0596_004:0236a23": "八人地須陀洹地斯陀含地阿那含地阿羅漢地也",
    "X29n0596_004:0236a24": "今此言位於初二中即無學也於次四中即第四也",
    "X29n0596_004:0236b01": "於後十中即第十地也故前諸人皆即是此最極勝",
    "X29n0596_004:0236b02": "之位也如此之人並能現在莊嚴妙主顯發妙法滅",
    "X29n0596_004:0236b03": "後能令一切信向妙人妙道其功大矣故明其位意",
    "X29n0596_004:0236b04": "在斯矣。",
    "X29n0596_004:0236b05": "次正釋中有二初依經略就一義次義依論其約三",
    "X29n0596_004:0236b06": "義約初中先引兩經所說不同後結只是一義非直",
    "X29n0596_004:0236b07": "各只一義合亦只成一義故能判云悉也此二名二",
    "X29n0596_004:0236b08": "各具人法理智而語稍異初單從法後直從人謂此",
    "X29n0596_004:0236b09": "人證契真理與其真道相應此從極證義也或者去",
    "X29n0596_004:0236b10": "聲呼即是契合真理之人直從能赴於所猶此帶因",
    "X29n0596_004:0236b11": "為名今且從初義也次真人者真即道也道是天然",
    "X29n0596_004:0236b12": "真實無偽之物故名為真能修會此真道之人故名",
    "X29n0596_004:0236b13": "真人此方諸子書中並有真人之名名同而義不同",
    "X29n0596_004:0236b14": "非達緣生理故也悉是等者今師判也悉者指上二",
    "X29n0596_004:0236b15": "也言雖少異同是此之一義故云悉也若不證真則",
    "X29n0596_004:0236b16": "非無生故並無生義也即後三中之一若未說後三",
    "X29n0596_004:0236b17": "此一但一若說三已即知此一即具三義所以可知",
    "X29n0596_004:0236b18": "次依論中三義釋者於中有二初依雜心有翻三名",
    "X29n0596_004:0236b19": "次依智論無翻三義初翻三名即彼一言含此三義",
    "X29n0596_004:0236b20": "隨人各從一義以釋即如雜心翻云無著此經本論",
    "X29n0596_004:0236b21": "單翻為應文云舊云應貫下三別也此三與次三義",
    "X29n0596_004:0236b22": "是同於釋中自見故此並不釋也無著即次應供之",
    "X29n0596_004:0236b23": "義以自清淨無所染著方堪受人天供養故也或云",
    "X29n0596_004:0236b24": "即殺賊義賊貪著之物既殺之盡故云無也今且依",
    "X29n0596_004:0236c01": "前義次無翻者即大論也論中無的正翻直約三義",
    "X29n0596_004:0236c02": "以釋故云無也於中有三初正釋三義次或言下簡",
    "X29n0596_004:0236c03": "通從別三若論下對別明義仍通初中有標釋結初",
    "X29n0596_004:0236c04": "標所以無者以彼一言含此三義此方無如此言故",
    "X29n0596_004:0236c05": "為無也何者為三謂不生等如次所釋釋中即三初",
    "X29n0596_004:0236c06": "釋無生義中初是無生因不受以下無生果也無明",
    "X29n0596_004:0236c07": "糠是生種如下有糠則生無則不生脫種即無也故",
    "X29n0596_004:0236c08": "是無生因也獨言無明者生因之根本也即自攝於",
    "X29n0596_004:0236c09": "時末後世當生時也因即諸有當生處也無因即無",
    "X29n0596_004:0236c10": "其果故言不受不受即無果也無此生死因果之生",
    "X29n0596_004:0236c11": "故名不生故總結云不生也次言九十八者見惑有",
    "X29n0596_004:0236c12": "八十八思惑有十二道合論故九十八此能劫奪一",
    "X29n0596_004:0236c13": "切行人財命故名為賊為此故須殺之然九十八是",
    "X29n0596_004:0236c14": "其體使等並有功能功能雖多體唯一也若殺其一",
    "X29n0596_004:0236c15": "眾皆悉無故言盡也釋第三中前離因果是斷功德",
    "X29n0596_004:0236c16": "能斷離者即智功德智斷即功德也此即自利自利",
    "X29n0596_004:0236c17": "故能化還令他生功德如彼良田故云堪為等也結",
    "X29n0596_004:0236c18": "三義者然此阿字是短聲即是無義此之一字通貫",
    "X29n0596_004:0236c19": "下三羅漢二別具三義即無著無生亦即無德而不",
    "X29n0596_004:0236c20": "備義故本論釋名之為應具十五義故名為應故即",
    "X29n0596_004:0236c21": "無德而不備義明矣以此一言含攝而此無之故存",
    "X29n0596_004:0236c22": "本音矣下以遮通而顯別者此或古有此釋故簡而",
    "X29n0596_004:0236c23": "遮之或直恐有執難云如此三義亦應通於學地故",
    "X29n0596_004:0236c24": "以釋之於中初遮因次釋果後結正從對因以顯果",
    "X29n0596_004:0237a01": "也初中即生未盡次魔即賊也具含四義以生因未",
    "X29n0596_004:0237a02": "全盡故未大怖初乞猶已未全為化此上一一皆明",
    "X29n0596_004:0237a03": "不通所以以此之故不得是名次顯果者忍即是智",
    "X29n0596_004:0237a04": "證智極也盡義如向好者盡善也具前二德純福於",
    "X29n0596_004:0237a05": "他故盡善也結者正從果得不通因也以名別故次",
    "X29n0596_004:0237a06": "下明其義仍通者此或今師意也謂和會其文義不",
    "X29n0596_004:0237a07": "一向也聖賢言教皆有通別之義故不一向約文即",
    "X29n0596_004:0237a08": "別謂羅漢故就義仍通不局後故且如初果殺見賊",
    "X29n0596_004:0237a09": "不生三惡道名為聖人豈非即具三義餘亦例然故",
    "X29n0596_004:0237a10": "是義不可局也此上既是因緣應具四義由來所釋",
    "X29n0596_004:0237a11": "並未可會今謂世間一名總此三義合以成名隨順",
    "X29n0596_004:0237a12": "世間即世界也應供為人殺賊對治無生第一義故",
    "X29n0596_004:0237a13": "即四也仍復即是此四因緣名為阿羅漢也。",
    "X29n0596_004:0237a14": "次約教者向通此別正顯此經羅漢三義故也於中",
    "X29n0596_004:0237a15": "初總結前因緣為初兩教以此兩教同有羅漢之名",
    "X29n0596_004:0237a16": "即同有三義約能雖有巧拙之別就所更無異途從",
    "X29n0596_004:0237a17": "其同邊故並為此二義則昔時有兩教羅漢之名義",
    "X29n0596_004:0237a18": "斯盡於此矣又三義總在界內故同初兩教次明後",
    "X29n0596_004:0237a19": "之兩者初標不同於前前但界內此通外故非但以",
    "X29n0596_004:0237a20": "下釋出不同之狀前但一義今皆有二謂殺二賊不",
    "X29n0596_004:0237a21": "二生應二供故為不同義也文中一一皆應三義謂",
    "X29n0596_004:0237a22": "標名示體及結文從省略但初一具二後二但二略",
    "X29n0596_004:0237a23": "無結也然前二望於界內莫不皆是若望於外還復",
    "X29n0596_004:0237a24": "成非故前兩教但各其一此兩教各具其二又前二",
    "X29n0596_004:0237b01": "半是半非此兩無非全是以住涅槃不得中道法身",
    "X29n0596_004:0237b02": "慧命故云是亦須破雖不生分段而猶生變易言無",
    "X29n0596_004:0237b03": "漏者涅槃也仍是漏故應供者是應受彼供養故一",
    "X29n0596_004:0237b04": "切眾生是能供也供應者是復應供養於彼也一切",
    "X29n0596_004:0237b05": "眾生是所應供也即是慈悲利用無方見義則為不",
    "X29n0596_004:0237b06": "唯於己故儒家之見義不為無勇也或云正謂復應",
    "X29n0596_004:0237b07": "以供應赴於彼如阿含中明有比丘修道乞食路遠",
    "X29n0596_004:0237b08": "疲倦不能得道佛知化作道人以食供之便即得道",
    "X29n0596_004:0237b09": "是其事也亦有此義要似未如前釋今觀文義如向",
    "X29n0596_004:0237b10": "兩釋仍並似未含何者正謂亦是應須供應於彼之",
    "X29n0596_004:0237b11": "義也謂隨一切眾生有所須要能作向道因緣皆供",
    "X29n0596_004:0237b12": "應故云爾耳故諸經中明諸菩薩皆有如此誓願不",
    "X29n0596_004:0237b13": "能繁述前明智斷應受彼之供養此明慈悲應須供",
    "X29n0596_004:0237b14": "應於彼即隨一切所須不獨在於衣食一切皆給與",
    "X29n0596_004:0237b15": "之例如檀度具六之義此釋要當宜善思之皆歎等",
    "X29n0596_004:0237b16": "者總結示其位也非此不得具此三義地別住圓住",
    "X29n0596_004:0237b17": "此地住中即分得三德謂智斷及非二也然因有攝果",
    "X29n0596_004:0237b18": "有高下所修理體略同從同為言故合說也然此兩",
    "X29n0596_004:0237b19": "教雖無羅漢之名不妨其義況皆有邪即如本業及",
    "X29n0596_004:0237b20": "此經也然本業經云梵云阿羅漢此云第七遠行地",
    "X29n0596_004:0237b21": "何關初地彼從別極此從通分前文融通即此義矣",
    "X29n0596_004:0237b22": "又復例圓顯別此經云真阿羅漢正當初住以上同",
    "X29n0596_004:0237b23": "修真實相故也然此且通說以可例知故也應知若",
    "X29n0596_004:0237b24": "判若開若待若絕方是此經一半三義餘三一半如",
    "X29n0596_004:0237c01": "次所釋。",
    "X29n0596_004:0237c02": "次本迹者正為顯全此經已三義也或云此中但是",
    "X29n0596_004:0237c03": "體用不論久遠今謂本迹之義有二如前所明文中",
    "X29n0596_004:0237c04": "所釋要含兩義不得定局別也文有兩重初直約三",
    "X29n0596_004:0237c05": "義釋次約三德釋初中先出三本不受定名出大品",
    "X29n0596_004:0237c06": "經即中道實相定也二邊即出所不受之法也前言",
    "X29n0596_004:0237c07": "不受是因此言不受不著是約果也義通久近下二",
    "X29n0596_004:0237c08": "亦然下是約因九道只是九界例六言之故云道也",
    "X29n0596_004:0237c09": "或云九眾生居恐為迂曲且依前義言福後言饒益",
    "X29n0596_004:0237c10": "者或剩兩字或可福別饒益通論一切利益也所以",
    "X29n0596_004:0237c11": "知者驗迹故知也由本有迹若非此本不能此迹今",
    "X29n0596_004:0237c12": "見此迹即知本爾以下明其迹者方便等即垂迹之",
    "X29n0596_004:0237c13": "由也五味如前已數明竟傳作等者遞傳示作不生",
    "X29n0596_004:0237c14": "之人也即漸引也謂示權人引諸實人令得入真實",
    "X29n0596_004:0237c15": "也迹雖有五只今得二不生如向明也向明三本今",
    "X29n0596_004:0237c16": "但一迹者一者例知不生既爾餘二亦然二者一即",
    "X29n0596_004:0237c17": "知三果即知因自即能他故也次約三德釋者迹皆",
    "X29n0596_004:0237c18": "由本而垂寄迹而彰久本故也本自迹他義最要便",
    "X29n0596_004:0237c19": "故更約以釋也注(云云)者有意略如向又彰義道遠",
    "X29n0596_004:0237c20": "近非直體用也。",
    "X29n0596_004:0237c21": "次約觀者對果明因寄已勸於末也仍寄前二初寄",
    "X29n0596_004:0237c22": "前次三德以明三觀次寄前初三義以明三義仍通",
    "X29n0596_004:0237c23": "於相明一一皆具三義如是兩重並明修也修此空",
    "X29n0596_004:0237c24": "觀能空心諸性相變成般若修此假觀能知空即不",
    "X29n0596_004:0238a01": "空不為空之所累即成解脫中觀實相顯法真體故",
    "X29n0596_004:0238a02": "即法身文略並須知其即義即由三觀為因成三德",
    "X29n0596_004:0238a03": "果此即他聖久遠圓因於今即即己心無二次約通",
    "X29n0596_004:0238a04": "中言亦三者皆有因果自他義故雖然須知別義其",
    "X29n0596_004:0238a05": "中既言無明初即觀知已煞見思不生為三有能福",
    "X29n0596_004:0238a06": "六道也見思不生為三有福田也次即能殺塵沙不",
    "X29n0596_004:0238a07": "生有餘堪為二乘福田中觀能殺此賊賊義可知言",
    "X29n0596_004:0238a08": "二乘心者恐傳寫誤應云二邊心此人為一切眾生",
    "X29n0596_004:0238a09": "求佛道故供之如佛即如第五品。",
    "X29n0596_004:0238a10": "次引證第三義先引兩經後合釋初中乍言等而言",
    "X29n0596_004:0238a11": "不及者約心難易為人意也更有餘義如次自釋彼",
    "X29n0596_004:0238a12": "經義通今取圓同義邊為證向言如今言不如前是",
    "X29n0596_004:0238a13": "等此是不等次是撮引此經其如下文法師品中次",
    "X29n0596_004:0238a14": "是合釋前兩經意向引方等雖但一邊義實兼二今",
    "X29n0596_004:0238a15": "但合釋則二經兩義俱顯其初如向兩經意謂應勝",
    "X29n0596_004:0238a16": "反劣應劣反勝所以者何下釋此二也初釋應重而",
    "X29n0596_004:0238a17": "反輕義次釋應輕而反重義言佛無食想等者四句",
    "X29n0596_004:0238a18": "一徵二釋最後一結一一皆具前二須善取意消息",
    "X29n0596_004:0238a19": "不欲繁文謂世間飲食之想謂思段等佛是妙人宜",
    "X29n0596_004:0238a20": "真體極法身常身法喜禪悅豈有世間食想廣如淨",
    "X29n0596_004:0238a21": "名佛道品說又尚無法想況於食想此別釋前引方",
    "X29n0596_004:0238a22": "等。",
    "X29n0596_004:0238a23": "久離以下釋前引此經亦兼釋方等以此故不為益",
    "X29n0596_004:0238a24": "若約施者重心非不大為利益約受者都無所須故",
    "X29n0596_004:0238b01": "不為益既言為佛佛是妙極更何所須復誰能損以",
    "X29n0596_004:0238b02": "無能所故雖供害故而俱輕八風事即八方之風更",
    "X29n0596_004:0238b03": "有別名非此中要不繁述也易云風以動之此中意",
    "X29n0596_004:0238b04": "者言皆能散壞於物也法即利衰等八四逆四順雖",
    "X29n0596_004:0238b05": "違順不同皆能散壞行人道業故名為風八即風也",
    "X29n0596_004:0238b06": "又此八事如彼八方之風故也言久離者永離也以",
    "X29n0596_004:0238b07": "成佛故淨名歎佛云毀譽不動如須彌尚不為出世",
    "X29n0596_004:0238b08": "風之所動況復世間大論云諸佛有最勝三昧名為",
    "X29n0596_004:0238b09": "不動初成道時入此三昧雖百億眾魔強軟為障竟",
    "X29n0596_004:0238b10": "不能動而自退敗要而言之都由智斷二德故也般",
    "X29n0596_004:0238b11": "若清淨故無食想解脫自在故不能動不為損結不",
    "X29n0596_004:0238b12": "供而毀不為益結供讚既不能作損益故罪福俱輕",
    "X29n0596_004:0238b13": "次釋初心有損有益故俱重初明能辦四事故有益",
    "X29n0596_004:0238b14": "四種初二世間次二是道因存世間二故得出世二",
    "X29n0596_004:0238b15": "由世間身命存故修行發生本有法身長養宿現所",
    "X29n0596_004:0238b16": "習智慧之命法身不隱沒應身恒相續者皆由智慧",
    "X29n0596_004:0238b17": "故言慧命言生者顯出義也此總明衣食為入道因",
    "X29n0596_004:0238b18": "緣之要也次釋中若毀害世間身命故生憂惱退悔",
    "X29n0596_004:0238b19": "退是不復進修悔是恨前已作無益以此之故無前",
    "X29n0596_004:0238b20": "妙道法身慧命之益此明毀害是障道因緣故也此",
    "X29n0596_004:0238b21": "約圓乘不定之位也此即應得而失事不復故也又",
    "X29n0596_004:0238b22": "向但釋前引方等次直釋前引此經然利益之緣要",
    "X29n0596_004:0238b23": "在衣食損害之緣莫過毀害故此互釋宜善思之以",
    "X29n0596_004:0238b24": "此故大損益以此甚大損益之故罪福俱重此中要",
    "X29n0596_004:0238c01": "言此人堪為福田應須供養所以此觀心之文最廣",
    "X29n0596_004:0238c02": "者略有四意一為有損益二為人心難易而勸勉之",
    "X29n0596_004:0238c03": "三為承順佛語四為勸勉流通如此四意故作是說",
    "X29n0596_004:0238c04": "明有此意故注(云云)是約德行顯其人也宜善思之",
    "X29n0596_004:0238c05": "上來略濟疏文竟舊復有一家不題名字故是陳隨",
    "X29n0596_004:0238c06": "間人作略中廣三番釋此位句云阿羅漢者略有三",
    "X29n0596_004:0238c07": "義中有六義廣有十五義略三義者如智度論說殺",
    "X29n0596_004:0238c08": "賊應供不生也中之義者如律婆沙說一名煞怨怨",
    "X29n0596_004:0238c09": "以過失為相一切眾苦皆從惑生故或為甚怨此人",
    "X29n0596_004:0238c10": "斷惑無餘故言殺怨前來三果雖亦滅惑而不盡故",
    "X29n0596_004:0238c11": "不名殺怨二名破輪一切凡夫約三世起十二緣輪",
    "X29n0596_004:0238c12": "能輪轉生死是苦集性此人由三無流根約見修無",
    "X29n0596_004:0238c13": "學位破十二緣輻悉盡無餘得盡智無生智由無過",
    "X29n0596_004:0238c14": "去現在十輪故得盡智由破未來生死病死兩輪得",
    "X29n0596_004:0238c15": "無生智得盡無生是無為阿羅漢得二智是有為阿",
    "X29n0596_004:0238c16": "羅漢二名不生猶多年陳種雖有外緣亦不能生羅",
    "X29n0596_004:0238c17": "漢亦爾雖有業有報由見修惑盡故亦不生由不生",
    "X29n0596_004:0238c18": "故名阿羅漢四名不上謂不上生死車由二學圓滿",
    "X29n0596_004:0238c19": "四流永絕不入生死故不上五名應供具足智斷福",
    "X29n0596_004:0238c20": "田最勝故名應供六名應教既自滅惡生善如自所",
    "X29n0596_004:0238c21": "得能教示他令至於自得故名應教一切羅漢皆有",
    "X29n0596_004:0238c22": "此諸義廣十五者如此論云阿羅漢者名應有十五",
    "X29n0596_004:0238c23": "義故名為應有標有列有釋釋中先束十五以為四",
    "X29n0596_004:0238c24": "類然後隨類解釋四類者初一應應修福田行次五",
    "X29n0596_004:0239a01": "應應修智田行次五應應修自分行後四應應修勝",
    "X29n0596_004:0239a02": "進行廣如彼文不能具述今謂如此解釋甚為豐富",
    "X29n0596_004:0239a03": "而今此文所以不用者與經現文不相應故非經之",
    "X29n0596_004:0239a04": "正意故又非要當故所以今文直依大論三義於位",
    "X29n0596_004:0239a05": "歎總別之文正相當故又以四番解釋是此經之本",
    "X29n0596_004:0239a06": "意故究竟會歸三德秘藏無義而不盡要當之極故",
    "X29n0596_004:0239a07": "是故不用諸經義釋學者宜善詳之此一段舊釋亦",
    "X29n0596_004:0239a08": "可移於前因緣文末上是釋位義竟。",
    "X29n0596_004:0239a10": "妙經文句私志記卷第四"
}