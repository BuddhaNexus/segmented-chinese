{
    "T31n1606_016:0769b17": "大乘阿毘達磨雜集論卷第十六",
    "T31n1606_016:0769b19": "安慧菩薩糅釋上集論",
    "T31n1606_016:0769b20": "大唐三藏法師玄奘奉　詔譯",
    "T31n1606_016:0769b21": "決擇分中論品第四之二",
    "T31n1606_016:0769b22": "實自性者。謂諸法實有性。假自性者。謂諸法",
    "T31n1606_016:0769b23": "假有性。世俗自性者。謂諸法世俗有性。勝義",
    "T31n1606_016:0769b24": "自性者。謂諸法勝義有性。生因者。謂因等四",
    "T31n1606_016:0769b25": "緣。成因者。謂三量。一現量二比量三聲量。",
    "T31n1606_016:0769b26": "轉因者。謂順緣起。還因者。謂逆緣起。有相",
    "T31n1606_016:0769b27": "境者。謂眼等五識所緣色等五境。由緣此所",
    "T31n1606_016:0769b28": "生唯有無分別相故。有分別境者。謂意識所",
    "T31n1606_016:0769b29": "緣境。由緣此境有分別生故。對治境者。謂緣",
    "T31n1606_016:0769c01": "此境棄捨雜染。由能對治故。安住境者。謂緣",
    "T31n1606_016:0769c02": "此境能生聖天梵住。由眾聖所住故。增益境",
    "T31n1606_016:0769c03": "者。謂緣此境能轉勝進。是增勝因故。損減境",
    "T31n1606_016:0769c04": "者。謂緣此境能入無想定滅盡定。是損減心",
    "T31n1606_016:0769c05": "心法因故。自在境者。謂緣此境發神通等勝",
    "T31n1606_016:0769c06": "品功德。是自在因故。分析行相者。謂種種",
    "T31n1606_016:0769c07": "品類分析諸法。如有色無色有見無見。如是",
    "T31n1606_016:0769c08": "等。差別行相者。謂諸法差別義。如一信相或",
    "T31n1606_016:0769c09": "名心淨。或名憙樂。或名忍可。如是等。正解",
    "T31n1606_016:0769c10": "行相者。謂以種種行相正解所緣境。如了別",
    "T31n1606_016:0769c11": "行相名識。取像行相名想。領納行相名受。如",
    "T31n1606_016:0769c12": "是等。觀察行相者。謂十六行。即無常等四因",
    "T31n1606_016:0769c13": "等四滅等四道等四。或世俗六行。謂麁行障",
    "T31n1606_016:0769c14": "行苦行靜行妙行離行。作隨作行相者。謂作",
    "T31n1606_016:0769c15": "所作已復更隨作。如由此行善守護已。復更",
    "T31n1606_016:0769c16": "起餘隨守護行。自類等無間者。謂貪無間還",
    "T31n1606_016:0769c17": "復生貪。瞋等亦爾。各別種類等無間生故。異",
    "T31n1606_016:0769c18": "類等無間者。謂貪無間瞋等生。欲界無間色",
    "T31n1606_016:0769c19": "界生。色界無間無色界生。如是等。三摩鉢",
    "T31n1606_016:0769c20": "底等無間者。謂三摩鉢底無間相生。如欲界",
    "T31n1606_016:0769c21": "善無間入初靜慮。初靜慮無間還生欲界。如",
    "T31n1606_016:0769c22": "是於第二靜慮等及無色定如理應知。退等",
    "T31n1606_016:0769c23": "無間者。謂從靜慮等退時無間所生起。生等",
    "T31n1606_016:0769c24": "無間者。謂受生時無間所生。如從欲界無間",
    "T31n1606_016:0769c25": "生色界等。隣次等無間者。謂諸心心法無間",
    "T31n1606_016:0769c26": "次第生。於其中間心無斷絕故。隔越等無間",
    "T31n1606_016:0769c27": "者。謂起滅定等時。前生心心法望後生心心",
    "T31n1606_016:0769c28": "法。中間隔越故。起等無間者。謂若此法無",
    "T31n1606_016:0769c29": "間彼法次第生。滅等無間者。謂此法無間彼",
    "T31n1606_016:0770a01": "法次第滅。如心心法無間滅已。或入滅盡定。",
    "T31n1606_016:0770a02": "或入無想定等。或入無餘涅槃界。取增上者。",
    "T31n1606_016:0770a03": "謂眼等根望能取境界。有增上力故。生增上",
    "T31n1606_016:0770a04": "者。謂男女根望生胎孕。有增上力故。住增上",
    "T31n1606_016:0770a05": "者。謂命根望身等住。有增上力故。受用雜染",
    "T31n1606_016:0770a06": "增上者。謂五受根望所受用。有增上力故。又",
    "T31n1606_016:0770a07": "為貪等所隨眠故。謂樂貪所隨眠。苦瞋所隨",
    "T31n1606_016:0770a08": "眠。不苦不樂癡所隨眠。清淨增上者。謂信等",
    "T31n1606_016:0770a09": "五根未知欲知等三根望世出世清淨法。有",
    "T31n1606_016:0770a10": "增上力故。田增上者。謂共業望器世間生。",
    "T31n1606_016:0770a11": "有增上力故。執受增上者。謂四大種望所造",
    "T31n1606_016:0770a12": "色。",
    "T31n1606_016:0770a13": "界所依者。謂欲界等所攝身。趣所依者。謂五",
    "T31n1606_016:0770a14": "趣所攝身。洲渚所依者。謂贍部洲等。村田",
    "T31n1606_016:0770a15": "所依者。謂若依此村田而有即用此為所依。",
    "T31n1606_016:0770a16": "補特伽羅所依者。謂若依此補特伽羅而有",
    "T31n1606_016:0770a17": "即用此為所依。無病所依者。謂若依無病而",
    "T31n1606_016:0770a18": "有即用此為所依。尸羅所依者。謂若依尸羅",
    "T31n1606_016:0770a19": "而有即用此為所依。莊嚴所依者。謂若依彼",
    "T31n1606_016:0770a20": "彼沙門莊嚴諸功德生。即用彼為所依。眾具",
    "T31n1606_016:0770a21": "依者。謂四依即衣服等。善友依者。謂若依",
    "T31n1606_016:0770a22": "此善等生起。法依者。謂契經等十二分教。作",
    "T31n1606_016:0770a23": "意依者。謂七種作意即了相作意等。三摩鉢",
    "T31n1606_016:0770a24": "底依者。謂七依定如經言。我說依初靜慮能",
    "T31n1606_016:0770a25": "盡諸漏。乃至依無所有處亦爾。界攝者。謂諸",
    "T31n1606_016:0770a26": "界種子。由此能攝種所生法。相攝者。謂諸法",
    "T31n1606_016:0770a27": "自相還能自攝。種類攝者。謂約色種類有十",
    "T31n1606_016:0770a28": "色處色蘊所攝。如是等。分位攝者。謂順樂受",
    "T31n1606_016:0770a29": "等分位所攝。助伴攝者。謂色五蘊所攝。彼眷",
    "T31n1606_016:0770b01": "屬故。如是等。時攝者。謂過去等攝過去等。",
    "T31n1606_016:0770b02": "方攝者。謂於此方所有蘊等即此方攝。具分",
    "T31n1606_016:0770b03": "攝者。謂欲色無色無漏諸色攝一切色。一分",
    "T31n1606_016:0770b04": "攝者。謂眼根攝色蘊。如是等。更互攝者。謂",
    "T31n1606_016:0770b05": "蘊界處更互相攝。勝義攝者。謂諸法無常苦",
    "T31n1606_016:0770b06": "不淨空無我真如所攝。他性相應者。謂與他",
    "T31n1606_016:0770b07": "性相應非己性。不相違相應者。謂雖與他性",
    "T31n1606_016:0770b08": "相應然不相違非相違。如貪與瞋樂與苦。如",
    "T31n1606_016:0770b09": "是等。遍行相應者。謂觸受想思作意於一切",
    "T31n1606_016:0770b10": "心。無明我慢我愛薩迦耶見。此四煩惱於染",
    "T31n1606_016:0770b11": "污意。不遍行相應者。謂除遍行所餘貪等",
    "T31n1606_016:0770b12": "信等。所治相應者。謂諸煩惱更互相應。能治",
    "T31n1606_016:0770b13": "相應者。謂對治道所攝善法更互相應。曾習",
    "T31n1606_016:0770b14": "相應者。謂除出世間及出世後所得法。餘相",
    "T31n1606_016:0770b15": "應法。未曾習相應者。謂前所除諸相應法。下",
    "T31n1606_016:0770b16": "劣相應者。謂聲聞獨覺乘所攝諸相應法。廣",
    "T31n1606_016:0770b17": "大相應者。謂諸佛菩薩所有相應法。成就雜",
    "T31n1606_016:0770b18": "染識等乃至七種清淨。已說其相。不復重釋。",
    "T31n1606_016:0770b19": "八何詞者。謂何誰信。何所信。用何信。為何",
    "T31n1606_016:0770b20": "信。由何信。何之信。於何信。幾何信。八若詞",
    "T31n1606_016:0770b21": "者。謂若能信。若所信。若用信。若為信。若由",
    "T31n1606_016:0770b22": "信。若彼信。若於信。若爾所信。如是等無量",
    "T31n1606_016:0770b23": "法門皆有八種。不畢竟出離者。謂由世間道。",
    "T31n1606_016:0770b24": "畢竟出離者。謂由出世間道。前四易解故不",
    "T31n1606_016:0770b25": "重釋。相甚深者。謂三自性。雜染甚深者。謂",
    "T31n1606_016:0770b26": "真如云何染而不染。清淨甚深者。謂即真如",
    "T31n1606_016:0770b27": "云何淨而不淨。緣起甚深者。謂無有法於所",
    "T31n1606_016:0770b28": "生起有實作用。然彼諸法種種生起。如是等",
    "T31n1606_016:0770b29": "又實無我似我顯現。業甚深者。謂有業有果",
    "T31n1606_016:0770c01": "報而作者不可得。智甚深者。謂無分別智。云",
    "T31n1606_016:0770c02": "何此智無有分別。而能分明觀真如性。生甚",
    "T31n1606_016:0770c03": "深者。謂諸菩薩不由業煩惱力而示現受生。",
    "T31n1606_016:0770c04": "菩提甚深者。謂於無漏界中諸佛菩提不可",
    "T31n1606_016:0770c05": "建立。一性無量相續所證故。不可建立種種",
    "T31n1606_016:0770c06": "性。所依無差別故。諸佛甚深者。謂於一大",
    "T31n1606_016:0770c07": "集會中。有無量無邊諸佛世尊種種身種種",
    "T31n1606_016:0770c08": "意樂。然不謂有自他差別。又化身佛不住佛",
    "T31n1606_016:0770c09": "相。而能造作種種佛事。教甚深者。謂於大乘",
    "T31n1606_016:0770c10": "教中有種種祕密意樂差別三解脫門及一切",
    "T31n1606_016:0770c11": "法。欲為根本等。已說其相。不復重釋。",
    "T31n1606_016:0770c12": "任持方便者。謂於資糧所有方便。瑜伽方便",
    "T31n1606_016:0770c13": "者。謂奢摩他毘鉢舍那。相方便者。謂於止舉",
    "T31n1606_016:0770c14": "捨相中所有方便。決擇方便者。謂於順決擇",
    "T31n1606_016:0770c15": "分中所有方便。隔越方便者。謂即任持方便。",
    "T31n1606_016:0770c16": "隣次方便者謂即決擇方便。隣次隔越方便",
    "T31n1606_016:0770c17": "者。謂即瑜伽及相二種方便。於順決擇分中",
    "T31n1606_016:0770c18": "名隣次於任持方便中名隔越。去聖道遠故。",
    "T31n1606_016:0770c19": "通達修圓證。餘處已說故不重釋。智究竟者。",
    "T31n1606_016:0770c20": "謂盡無生智。斷究竟者。謂一切煩惱無餘永",
    "T31n1606_016:0770c21": "斷。畢竟究竟者。謂由出世間道。不畢竟究竟",
    "T31n1606_016:0770c22": "者。謂由世間道。下劣究竟者。謂聲聞獨覺。",
    "T31n1606_016:0770c23": "廣大究竟者。謂諸佛菩薩。菩薩究竟者。謂於",
    "T31n1606_016:0770c24": "最後位。諸佛究竟者。謂無障智生時。猶如百",
    "T31n1606_016:0770c25": "千俱胝等日一時出現。二十種引發前已廣",
    "T31n1606_016:0770c26": "說。攝決擇者。謂由十處攝諸決擇。何等十處。",
    "T31n1606_016:0770c27": "謂成所作決擇。趣入決擇。勝解決擇。道理",
    "T31n1606_016:0770c28": "決擇。論決擇。通達決擇。清淨決擇。引發決",
    "T31n1606_016:0770c29": "擇。句差別決擇。不由功用暫作意時一切義",
    "T31n1606_016:0771a01": "成決擇。成所作決擇者。謂能決擇成辦世間",
    "T31n1606_016:0771a02": "種種養命方便等。趣入決擇者。謂能觀察我",
    "T31n1606_016:0771a03": "於三乘當入何乘。云何令他亦得趣入。勝解",
    "T31n1606_016:0771a04": "決擇者。謂由聞慧如所聞教起勝信解。道理",
    "T31n1606_016:0771a05": "決擇者。謂由思慧稱量前後所說意趣。論決",
    "T31n1606_016:0771a06": "擇者。謂如所聞思建立問論道理。為令展轉",
    "T31n1606_016:0771a07": "受用法樂。通達決擇者。謂見道能通達諦理",
    "T31n1606_016:0771a08": "故。清淨決擇者。謂修道以能無餘淨諸煩惱",
    "T31n1606_016:0771a09": "故。引發決擇者。謂勝進道以能引發勝功德",
    "T31n1606_016:0771a10": "故。句差別決擇者。謂以二三四句等差別引",
    "T31n1606_016:0771a11": "發門。演說無邊法義差別故。不由功用暫作",
    "T31n1606_016:0771a12": "意時一切義成決擇者。謂如來智離先功用。",
    "T31n1606_016:0771a13": "於一切義暫作意時。無著無礙智見轉故。",
    "T31n1606_016:0771a14": "論軌決擇者略有七種。一論體。二論處。三論",
    "T31n1606_016:0771a15": "依。四論莊嚴。五論負。六論出離。七論多所",
    "T31n1606_016:0771a16": "作法。於此七門方便善巧名論軌決擇。",
    "T31n1606_016:0771a17": "論體者復有六種。一言論。二尚論。三諍論。",
    "T31n1606_016:0771a18": "四毀論。五順論。六教論。言論者。謂一切世",
    "T31n1606_016:0771a19": "間語言。尚論者。謂諸世間所隨聞論。世智所",
    "T31n1606_016:0771a20": "尚故。諍論者。謂互相違反所立言論。毀論",
    "T31n1606_016:0771a21": "者。謂更相憤怒發麁惡言。順論者。謂隨順清",
    "T31n1606_016:0771a22": "淨智見所有決擇言論。教論者。謂教導有情",
    "T31n1606_016:0771a23": "心未定者令其心定。心已定者令得解脫。所",
    "T31n1606_016:0771a24": "有言論。論處者。或於王家。或於執理家。或",
    "T31n1606_016:0771a25": "對淳質堪為量者。或對善伴。或對善解法義",
    "T31n1606_016:0771a26": "沙門婆羅門等而起論端。於王家者。謂若於",
    "T31n1606_016:0771a27": "是處王自降臨。執理家者。謂若是處處斷王",
    "T31n1606_016:0771a28": "事。淳質堪為量者。謂商人等。善伴者。謂於",
    "T31n1606_016:0771a29": "伴侶中立論者。敵論者不越其言。善解法義",
    "T31n1606_016:0771b01": "沙門婆羅門等者。謂於彼彼論中善通達文",
    "T31n1606_016:0771b02": "義。論依者。謂依此立論略有二種。一所成立",
    "T31n1606_016:0771b03": "二能成立。所成立有二。一自性二差別。能成",
    "T31n1606_016:0771b04": "立有八種。一立宗二立因三立喻四合五結",
    "T31n1606_016:0771b05": "六現量七比量八聖教量所成立。自性者。謂",
    "T31n1606_016:0771b06": "我自性法自性。若有若無所成立。",
    "T31n1606_016:0771b07": "差別者。謂我差別法差別。若一切遍若非一",
    "T31n1606_016:0771b08": "切遍。若常若無常。若有色若無色。如是等無",
    "T31n1606_016:0771b09": "量差別。",
    "T31n1606_016:0771b10": "立宗者。謂以所應成自所許義。宣示於他令",
    "T31n1606_016:0771b11": "彼解了。所以者何。若不言以所應成者自宗",
    "T31n1606_016:0771b12": "已成而說示他應名立宗。若不言自所許義",
    "T31n1606_016:0771b13": "者。說示他宗所應成義應名立宗。若不言他",
    "T31n1606_016:0771b14": "者。獨唱此言應名立宗。若不言宣示者。以",
    "T31n1606_016:0771b15": "身表示此義應名立宗。若不言令他解了者。",
    "T31n1606_016:0771b16": "聽者未解此義應名立宗。若如所安立無一",
    "T31n1606_016:0771b17": "切過量故。建立我法自性若有若無。我法差",
    "T31n1606_016:0771b18": "別遍不遍等具足前相。是名立宗。",
    "T31n1606_016:0771b19": "立因者。謂即於所成未顯了義。正說現量可",
    "T31n1606_016:0771b20": "得不可得等信解之相。信解相者。是信解因",
    "T31n1606_016:0771b21": "義。所以者何。由正宣說現量可得不可得等",
    "T31n1606_016:0771b22": "相故。於所應成未顯了義信解得生。是故正",
    "T31n1606_016:0771b23": "說彼相名立因。現量可得不可得者。謂依自",
    "T31n1606_016:0771b24": "體及相貌說。",
    "T31n1606_016:0771b25": "立喻者。謂以所見邊與未所見邊和會正說。",
    "T31n1606_016:0771b26": "所見邊者。謂已顯了分。未所見邊者。謂未顯",
    "T31n1606_016:0771b27": "了分。以顯了分顯未了分令義平等。所有正",
    "T31n1606_016:0771b28": "說名立喻。",
    "T31n1606_016:0771b29": "合者。為引所餘此種類義。令就此法正說理",
    "T31n1606_016:0771c01": "趣。謂由三分成立如前所成義已。復為成立",
    "T31n1606_016:0771c02": "餘此種類所成義故。遂引彼義令就此法。正",
    "T31n1606_016:0771c03": "說道理是名合。",
    "T31n1606_016:0771c04": "結者。謂到究竟趣所有正說。由此道理極善",
    "T31n1606_016:0771c05": "成就。是故此事決定無異。結會究竟。是名",
    "T31n1606_016:0771c06": "結。已說立宗等相。今當就事略顯。如無我論",
    "T31n1606_016:0771c07": "者。即於此事對我論者先說諸法無我。此言",
    "T31n1606_016:0771c08": "是立宗。次說若於蘊施設四過可得故。此言",
    "T31n1606_016:0771c09": "是立因。所以者何。若於諸蘊施設實我者。此",
    "T31n1606_016:0771c10": "所計我為即蘊相。為於蘊中。為於餘處。為不",
    "T31n1606_016:0771c11": "屬蘊而施設耶。若即蘊相而施設者。蘊不自",
    "T31n1606_016:0771c12": "在從眾緣生是生滅法。若即彼相我不成就",
    "T31n1606_016:0771c13": "是名初過。若於蘊中而施設者所依諸蘊既",
    "T31n1606_016:0771c14": "是無常。能依之我亦應無常是第二過。若離",
    "T31n1606_016:0771c15": "蘊於餘處施設者。我無所因我亦無用。是第",
    "T31n1606_016:0771c16": "三過。若不屬蘊而施設者。我應獨存自性解",
    "T31n1606_016:0771c17": "脫。更求解脫唐捐其功。是第四過。次說如於",
    "T31n1606_016:0771c18": "現在施設過去。此言是立喻所以者何。若同",
    "T31n1606_016:0771c19": "現在相施設實有過去者。此所計過去為即",
    "T31n1606_016:0771c20": "現在相。為於現在中。為於餘處。為不待現在",
    "T31n1606_016:0771c21": "而施設耶。若即現在相而施設者。已生未滅",
    "T31n1606_016:0771c22": "是現在相。過去法體亦應已生未滅為相。是",
    "T31n1606_016:0771c23": "初過。若於現在中施設者。於未滅中施設滅",
    "T31n1606_016:0771c24": "體不相應故不應道理。是第二過。若離現在",
    "T31n1606_016:0771c25": "於餘處施設者。除現在外餘實有為事少分",
    "T31n1606_016:0771c26": "亦不可得。云何於彼施設。是第三過。若不待",
    "T31n1606_016:0771c27": "現在而施設者。亦應施設無為為過去世。是",
    "T31n1606_016:0771c28": "第四過。然過去世相滅壞故。無相義成。若同",
    "T31n1606_016:0771c29": "現在施設即成四過。是故過去相不成就諸",
    "T31n1606_016:0772a01": "法。無我亦爾。若於蘊施設即四過可得故無",
    "T31n1606_016:0772a02": "我義成。次說如是遮破我顛倒已。即由此道",
    "T31n1606_016:0772a03": "理常等亦無。此言是合。後說由此道理是故",
    "T31n1606_016:0772a04": "五蘊皆是無常乃至無我。此言是結。",
    "T31n1606_016:0772a05": "現量者。謂自正明了無迷亂義。自正義言顯",
    "T31n1606_016:0772a06": "自正取義。如由眼正取色等。此言為簡世間",
    "T31n1606_016:0772a07": "現所得瓶等事共許為現量所得性。由彼是",
    "T31n1606_016:0772a08": "假故非現量所得。明了言為簡由有障等不",
    "T31n1606_016:0772a09": "可得因故。不現前境。無迷亂言為簡旋火為",
    "T31n1606_016:0772a10": "輪幻陽焰等。",
    "T31n1606_016:0772a11": "比量者。謂現餘信解。此云何。謂除現量所得",
    "T31n1606_016:0772a12": "餘不現事決定俱轉。先見成就今現見彼一",
    "T31n1606_016:0772a13": "分時。於所餘分正信解生。謂彼於此決定當",
    "T31n1606_016:0772a14": "有由俱轉故。如遠見烟知彼有火。是名現量",
    "T31n1606_016:0772a15": "為先比量。",
    "T31n1606_016:0772a16": "聖教量者。謂不違二量之教。此云何。謂所有",
    "T31n1606_016:0772a17": "教現量比量皆不相違決無移轉定可信受。",
    "T31n1606_016:0772a18": "故名聖教量。",
    "T31n1606_016:0772a19": "論莊嚴者。謂依論正理而發論端深為善美。",
    "T31n1606_016:0772a20": "名論莊嚴。此復六種。一善自他宗。二言音",
    "T31n1606_016:0772a21": "圓滿。三無畏。四辯才。五敦肅。六應供。善自",
    "T31n1606_016:0772a22": "他宗者。謂於自宗他宗若文若義前後無間",
    "T31n1606_016:0772a23": "淳熟明解。言音圓滿者。謂善解聲論方起論",
    "T31n1606_016:0772a24": "端。離當所說言音過失。所發言音無雜亂等。",
    "T31n1606_016:0772a25": "無畏者。謂處大眾雖為無量僻執英俊結謀",
    "T31n1606_016:0772a26": "圍繞。所發言詞坦然無畏。辯才者謂言詞無",
    "T31n1606_016:0772a27": "滯。敦肅者。謂言無卒暴。觀敵論者。言詞究",
    "T31n1606_016:0772a28": "竟方乃發言。應供者。謂立性賢和發言溫善",
    "T31n1606_016:0772a29": "方便隨順。敵論者心。",
    "T31n1606_016:0772b01": "論負者。謂捨言言屈言過。由此三種諸立論",
    "T31n1606_016:0772b02": "者墮在負處受他屈伏。捨言者。謂自發言稱",
    "T31n1606_016:0772b03": "己論失。稱他論德。謂我不善汝為善等。言屈",
    "T31n1606_016:0772b04": "者。謂假託餘事方便而退。或說外事而捨本",
    "T31n1606_016:0772b05": "宗。或現忿怒憍慢覆藏等。如經廣說假託餘",
    "T31n1606_016:0772b06": "事方便退者。謂託餘事亂所說義。如經說。",
    "T31n1606_016:0772b07": "長老闡鐸迦與諸外道共論。或毀已立宗。或",
    "T31n1606_016:0772b08": "立宗已毀。言過者略有九種。一雜亂。二麁",
    "T31n1606_016:0772b09": "獷。三不辯了。四無限量。五非義相應。六不",
    "T31n1606_016:0772b10": "應時。七不決定。八不顯了。九不相續。雜亂",
    "T31n1606_016:0772b11": "者。謂捨所論事廣說異言。麁獷者。謂憤發卒",
    "T31n1606_016:0772b12": "暴言詞躁急。不辯了者。謂所說法義眾及敵",
    "T31n1606_016:0772b13": "論所不領悟。無限量者。謂言詞重疊所說義",
    "T31n1606_016:0772b14": "理。或增或減。非義相應者。略有五種。一無",
    "T31n1606_016:0772b15": "義。二違義。三損理。四與所成等。五招集過",
    "T31n1606_016:0772b16": "難義。不可得故。義不相應故不決定故。能成",
    "T31n1606_016:0772b17": "道理。復須成故。一切言論非理非諦所隨逐",
    "T31n1606_016:0772b18": "故。不應時者。謂所應說前後不次。不決定",
    "T31n1606_016:0772b19": "者。謂立已復毀。毀而復立。速疾轉換難可",
    "T31n1606_016:0772b20": "了知。不顯了者。謂越闡陀論相不領而答。或",
    "T31n1606_016:0772b21": "典或俗言詞雜亂。不相續者謂於中間言詞",
    "T31n1606_016:0772b22": "斷絕。",
    "T31n1606_016:0772b23": "論出離者。謂觀察德失令論出離。或復不作。",
    "T31n1606_016:0772b24": "恐墮負處故不興論。設復興起能善究竟。又",
    "T31n1606_016:0772b25": "若知敵論非法器。時眾無德自無善巧不應興",
    "T31n1606_016:0772b26": "論。若知敵論是法器。時眾有德自有善巧方",
    "T31n1606_016:0772b27": "可興論。敵論非法器者。謂彼不能出不善處",
    "T31n1606_016:0772b28": "安置善處。時眾無德者。謂不淳質樂僻執有",
    "T31n1606_016:0772b29": "偏黨等。自無善巧者。謂於論體乃至論莊嚴",
    "T31n1606_016:0772c01": "中不善通達。與此相違名敵論者是法器等。",
    "T31n1606_016:0772c02": "論多所作法者。謂略有三種。將興論端定所",
    "T31n1606_016:0772c03": "須法。何等為三。一善達自他宗。由此堪能",
    "T31n1606_016:0772c04": "遍興談論遍於言事而興論故。二無畏。由此",
    "T31n1606_016:0772c05": "堪能處一切眾而興論端。三辯才。由此堪能",
    "T31n1606_016:0772c06": "於諸問難皆善辯答。",
    "T31n1606_016:0772c07": "復次若欲自求利益安樂。於諸論軌應善通",
    "T31n1606_016:0772c08": "達。不應與他而興諍論。如薄伽梵於大乘阿",
    "T31n1606_016:0772c09": "毘達磨經中說如是言。若諸菩薩欲勤精進",
    "T31n1606_016:0772c10": "修諸善品。欲行貞實法隨法行。欲善攝益一",
    "T31n1606_016:0772c11": "切有情。欲得速證阿耨多羅三藐三菩提者。",
    "T31n1606_016:0772c12": "當正觀察十二處法。不應與他共興諍論。何",
    "T31n1606_016:0772c13": "等十二。一者宣說證無上義微妙法時。其信",
    "T31n1606_016:0772c14": "解者甚為難得。二者作受教心而請問者甚",
    "T31n1606_016:0772c15": "為難得。三者時眾賢善觀察德失甚為難得。",
    "T31n1606_016:0772c16": "四者凡所興論能離六失甚為難得。何等為",
    "T31n1606_016:0772c17": "六。謂執著邪宗失。矯亂語失。所作語言不應",
    "T31n1606_016:0772c18": "時失。言退屈失。麁惡語失。心恚怒失。五者",
    "T31n1606_016:0772c19": "凡興論時不懷獷毒甚為難得。六者凡興論",
    "T31n1606_016:0772c20": "時善護他心甚為難得。七者凡興論時善護",
    "T31n1606_016:0772c21": "定心甚為難得。八者凡興論時欲令己劣他",
    "T31n1606_016:0772c22": "得勝心甚為難得。九者己劣他勝心不煩惱",
    "T31n1606_016:0772c23": "甚為難得。十者心已煩惱得安隱住甚為難",
    "T31n1606_016:0772c24": "得。十一者既不安住常修善法甚為難得。十",
    "T31n1606_016:0772c25": "二者於諸善法既不恒修。心未得定能速得",
    "T31n1606_016:0772c26": "定。心已得定能速解脫。甚為難得。於此經中",
    "T31n1606_016:0772c27": "已說欲勤精進修諸善品。何故復言欲行貞",
    "T31n1606_016:0772c28": "實法隨法行。為顯意樂清淨故。所以者何。不",
    "T31n1606_016:0772c29": "為利養恭敬等事修聞思等諸善品故。欲善",
    "T31n1606_016:0773a01": "攝益有情者。為別聲聞等行。由諸菩薩以利",
    "T31n1606_016:0773a02": "他行為勝故。如是菩薩自利利他行具足已。",
    "T31n1606_016:0773a03": "速證無上正等菩提。又此經中諸句義意。謂",
    "T31n1606_016:0773a04": "興論時大乘法性無上甚深。若無諍心解尚",
    "T31n1606_016:0773a05": "為難。況為諍競。凡興諍論雖起請問。無心求",
    "T31n1606_016:0773a06": "解但求過失。又傍證者心不賢直。不善宗門",
    "T31n1606_016:0773a07": "樂著僻執。凡所言論多具六失所以者何。凡",
    "T31n1606_016:0773a08": "興論時或有私心執著邪宗。或矯方便求他",
    "T31n1606_016:0773a09": "誤失。或不待言竟便興亂語。或敵論者言稱",
    "T31n1606_016:0773a10": "正理反相誹撥。或作麁言。惱敵論者及時眾",
    "T31n1606_016:0773a11": "心。或復於彼自懷恚怒。多具如是六種過失。",
    "T31n1606_016:0773a12": "又興論時身心寂靜甚為難得。不寂靜故二",
    "T31n1606_016:0773a13": "事難成。謂善護他心善護自心。由此令他心",
    "T31n1606_016:0773a14": "得淨信。於解脫處正勤方便令自心定。又興",
    "T31n1606_016:0773a15": "論時多起此心。云何令我得勝。他墮負處。若",
    "T31n1606_016:0773a16": "不遂心。即懷熱惱。由有此故。不安樂住。由",
    "T31n1606_016:0773a17": "此不能無間修善。是故於彼增上證法有未",
    "T31n1606_016:0773a18": "得退。祕密決擇者。謂說餘義名句文身。隱密",
    "T31n1606_016:0773a19": "轉變更顯餘義。如經言。",
    "T31n1606_016:0773a20": "　逆害於父母　　王及二多聞",
    "T31n1606_016:0773a21": "　誅國及隨行　　是人說清淨",
    "T31n1606_016:0773a22": "今此頌中詮表世間共可極重罪惡文字。轉",
    "T31n1606_016:0773a23": "變密顯餘清淨義。何等世間共可極重罪惡。",
    "T31n1606_016:0773a24": "謂逆害尊人及大眾。尊人有二。一別二共。共",
    "T31n1606_016:0773a25": "又二種。一護世間。二應供養。別亦二種。謂",
    "T31n1606_016:0773a26": "父及母。護世間者。謂王應供養者。謂多聞梵",
    "T31n1606_016:0773a27": "志世間共許最清淨故。若總殺害名逆尊人。",
    "T31n1606_016:0773a28": "若誅國人及隨行畜生名害大眾。顯此義者",
    "T31n1606_016:0773a29": "名詮表世間共可極重罪惡文字。云何轉此",
    "T31n1606_016:0773b01": "文字密顯淨義。謂逆害父母等言。轉變密顯",
    "T31n1606_016:0773b02": "永斷愛等餘義故。所以者何。若愛若業。若有",
    "T31n1606_016:0773b03": "取識。戒見二取。眼等六處。及所行境。如其",
    "T31n1606_016:0773b04": "次第名母父等。法相似故。愛為發因。業為",
    "T31n1606_016:0773b05": "生因。由此能殖習氣種子類世間父。由此",
    "T31n1606_016:0773b06": "二因令有取識流轉不絕。於流轉時雖求解",
    "T31n1606_016:0773b07": "脫。然由二種非方便法障解脫得。謂妄計度",
    "T31n1606_016:0773b08": "清淨最勝。戒見二取猶如世間多聞梵志。恒",
    "T31n1606_016:0773b09": "妄計著最勝清淨。此有取識所依所緣六處",
    "T31n1606_016:0773b10": "境界。猶如世間國及隨行。若能永斷如是等",
    "T31n1606_016:0773b11": "法。當知是人最為清淨。又如經說。",
    "T31n1606_016:0773b12": "　不信不知恩　　斷密無容處",
    "T31n1606_016:0773b13": "　恒食人所吐　　是最上丈夫",
    "T31n1606_016:0773b14": "今此頌中宣說世間極下劣義。所有文字轉",
    "T31n1606_016:0773b15": "變密顯餘最上義。世間下劣凡有四種。謂意",
    "T31n1606_016:0773b16": "業下劣身業下劣語業下劣受用下劣。意業",
    "T31n1606_016:0773b17": "下劣復有二種。一者不信善生相違。不信有",
    "T31n1606_016:0773b18": "後世等。不行施等故。二不知恩順生不善。不",
    "T31n1606_016:0773b19": "顧往恩違越世理。起害母等所有惡行故。身",
    "T31n1606_016:0773b20": "業下劣者。謂行竊盜攻牆密處最可輕賤。活",
    "T31n1606_016:0773b21": "命業故。語業下劣者。謂妄語等最可輕賤。於",
    "T31n1606_016:0773b22": "善眾中所不容故。受用下劣者。謂鬼犬鳥等",
    "T31n1606_016:0773b23": "好食所吐故。顯此義者名說世間極下劣義",
    "T31n1606_016:0773b24": "文字。云何轉此文字顯無上義。謂不信等言",
    "T31n1606_016:0773b25": "轉變密顯餘勝義故。不信者。謂解脫智見。",
    "T31n1606_016:0773b26": "自現證故。不知恩者。謂涅槃智。有為名恩。",
    "T31n1606_016:0773b27": "無為非恩。知非恩故。名不知恩。斷密者。謂",
    "T31n1606_016:0773b28": "永斷後有續因煩惱故。無容處者。謂於當來",
    "T31n1606_016:0773b29": "諸趣苦處不復生故。食吐者。謂於現法中雖",
    "T31n1606_016:0773c01": "假資具力暫持身。而於命財不生欣樂故。若",
    "T31n1606_016:0773c02": "能如是。是最上丈夫。又如經說。",
    "T31n1606_016:0773c03": "　覺不堅為堅　　善住於顛倒",
    "T31n1606_016:0773c04": "　極煩惱所惱　　得最上菩提",
    "T31n1606_016:0773c05": "此如前說。然其體性。謂諸菩薩依三摩地。由",
    "T31n1606_016:0773c06": "見修二道證大菩提。",
    "T31n1606_016:0773c07": "又餘經說。菩薩摩訶薩成就五法施波羅蜜",
    "T31n1606_016:0773c08": "多速得圓滿。何等為五。一者增益慳悋法性。",
    "T31n1606_016:0773c09": "二者於施有倦。三者憎惡乞求。四者無暫少",
    "T31n1606_016:0773c10": "施。五者遠離於施。增益慳悋法性者。謂由永",
    "T31n1606_016:0773c11": "斷慳悋隨眠并彼習氣。證得彼法性真如轉",
    "T31n1606_016:0773c12": "依故。於施有倦者。謂為修施誓受長時難行",
    "T31n1606_016:0773c13": "苦行故。憎惡乞求者。謂欲其自取。厭彼乞",
    "T31n1606_016:0773c14": "求故。無暫少施者。謂一切時一切物施故。遠",
    "T31n1606_016:0773c15": "離於施者。謂常遠離期報施等故。",
    "T31n1606_016:0773c16": "又餘經說。菩薩摩訶薩成就五法名梵行者。",
    "T31n1606_016:0773c17": "成就第一清淨梵行。何等為五。一者常求以",
    "T31n1606_016:0773c18": "欲離欲。二者捨斷欲法。三者欲貪已生即便",
    "T31n1606_016:0773c19": "堅執。四者怖治欲法。五者二二數會。成就第",
    "T31n1606_016:0773c20": "一清淨梵行者。謂出世間道。常求以欲離欲",
    "T31n1606_016:0773c21": "者。謂即以此如實遍智永斷彼故。此如實遍",
    "T31n1606_016:0773c22": "智者。謂能通達此真如智。捨斷欲法者。謂恒",
    "T31n1606_016:0773c23": "觀察捨斷非梵行方便。欲貪已生。即便堅執",
    "T31n1606_016:0773c24": "者。謂於內欲貪已生。即便堅執擯出於外。",
    "T31n1606_016:0773c25": "怖治欲法者。謂說欲過患怖諸有情。立對治",
    "T31n1606_016:0773c26": "道拔濟一切。二二數會者。謂於染淨因果差",
    "T31n1606_016:0773c27": "別四真諦中。以世出世二道及奢摩他毘鉢",
    "T31n1606_016:0773c28": "舍那二道。數數證會故。",
    "T31n1606_016:0773c29": "何故此論名為大乘阿毘達磨集。略有三義。",
    "T31n1606_016:0774a01": "謂等所集故。遍所集故。正所集故。由釋詞理",
    "T31n1606_016:0774a02": "以顯得名故為此問。等所集者。謂證真現觀",
    "T31n1606_016:0774a03": "諸大菩薩共結集故。遍所集者。謂遍攝一切",
    "T31n1606_016:0774a04": "大乘阿毘達磨經中諸思擇處故。正所集者。",
    "T31n1606_016:0774a05": "謂由無倒結集方便。乃至證得佛菩提故。",
    "T31n1606_016:0774a06": "大乘阿毘達磨雜集論卷第十六"
}