{
    "X75n1512_005:0131b04": "隆興佛教編年通論卷第五",
    "X75n1512_005:0131b06": "隆興府石室沙門 祖琇 撰",
    "X75n1512_005:0131b07": "宋",
    "X75n1512_005:0131b08": "[0131b08] 元嘉三年。神僧杯渡初出冀洲。如清狂者挈一木杯。",
    "X75n1512_005:0131b09": "渡水必乘之。因號杯渡。&#x751E;自孟津乘杯絕岸至金陵。",
    "X75n1512_005:0131b10": "時年四十許。狀寒窶。喜怒不常。遇盛寒&#x8F19;穴&#x6C37;而浴。",
    "X75n1512_005:0131b11": "或著屐登山。或跣足市中行。荷一蘆圈時造延賢寺。",
    "X75n1512_005:0131b12": "沙門法意遇之尤勤。忽&#x5F03;去。行瓜步。欲登舟。舟人不",
    "X75n1512_005:0131b13": "即應。遂乘杯絕北岸。廣陵杯有李氏。方飯僧。渡徑入。",
    "X75n1512_005:0131b14": "以蘆圈置庭中坐席上。眾環目之。渡自若。座有怒者",
    "X75n1512_005:0131b15": "見蘆圈礙道。移之。饒力不能動。渡食畢提之而去。笑",
    "X75n1512_005:0131b16": "曰四天王。時有童子竊見圈中有四小兒。皆長數寸。",
    "X75n1512_005:0131b17": "眉目如畫。及追之。失所在。繇此顯跡。及卒後。復時時",
    "X75n1512_005:0131b18": "有人見之云。",
    "X75n1512_005:0131b19": "[0131b19] 六年。天竺求那跋陀羅至金陵。文帝遣使郊迎。跋陀",
    "X75n1512_005:0131b20": "神情爽邁。帝見之大悅。命居祇桓寺。屢延入內供養。",
    "X75n1512_005:0131b21": "僕射何尚之．彭城王義康．南譙王義宣並師事之。請",
    "X75n1512_005:0131b22": "講華嚴。跋陀以未通華言。乞觀音為增智力。夜夢神",
    "X75n1512_005:0131b23": "力士易其頭。具起猶覺疼甚。遂遍曉華言。即為眾講",
    "X75n1512_005:0131b24": "之。時以跋陀妙大乘宗旨。因號摩訶衍。",
    "X75n1512_005:0131c01": "[0131c01] 九年。文帝幸大莊嚴寺設大會。親同四眾地坐。及齋",
    "X75n1512_005:0131c02": "眾疑日過午不敢下箸。帝曰月才午耳。法師道生在",
    "X75n1512_005:0131c03": "席即曰。白日麗天。今天言方中。何謂過耶。舉&#x9262;便食。",
    "X75n1512_005:0131c04": "一眾從之。帝大悅。下詔留生止都下。一時巨公王弘．",
    "X75n1512_005:0131c05": "范泰．顏延之等皆造門結友。生每以經文未能達諸",
    "X75n1512_005:0131c06": "佛之旨。而學者多滯聞見。因著善不報論．頓悟成佛",
    "X75n1512_005:0131c07": "論．二諦論．佛性有常論．法身無色論．佛無淨土論．應",
    "X75n1512_005:0131c08": "有緣論。皆網羅舊說發其淵奧。皈如日星。又明年正",
    "X75n1512_005:0131c09": "月庚子陞法座。詞音朗潤。聽者悟悅。俄麈尾墮地隱",
    "X75n1512_005:0131c10": "几而化。",
    "X75n1512_005:0131c11": "[0131c11] 十一年。天竺三藏求那跋摩初讓國出家。解四阿含",
    "X75n1512_005:0131c12": "精貫三藏。誦數百萬言。屬國諸王皆從之稟授歸戒。",
    "X75n1512_005:0131c13": "每謂諸王曰。道在精通。遇緣即應。但依慈悲。勿故發",
    "X75n1512_005:0131c14": "害意足矣。游闍婆國。其王欲出家事跋摩。群臣固請",
    "X75n1512_005:0131c15": "不可。乃令國中曰。若率土奉大和尚歸戒。勿殺害。賑",
    "X75n1512_005:0131c16": "給貧乏。即從爾請。於是群臣士民稽首遵命。朝廷雅",
    "X75n1512_005:0131c17": "聞其名。沙門惠觀等白於文帝。請遣使致之。有詔交",
    "X75n1512_005:0131c18": "州刺史津。遣沙門道沖等航海邀之。&#x51B2;至。跋摩忻然",
    "X75n1512_005:0131c19": "附舶抵廣州。詔聽乘驛詣闕。道由始興。愛其山類靈",
    "X75n1512_005:0131c20": "鷲。為留。周暮寺有寶月殿。跋摩於東壁戲作定光儒",
    "X75n1512_005:0131c21": "童布髮像極妙。夜&#x8F19;有光。&#x751E;在定累日不出寺。僧遣",
    "X75n1512_005:0131c22": "沙彌候之。見白師子仰躡柱而戲。彌空皆青蓮花。沙",
    "X75n1512_005:0131c23": "彌驚走大呼。寺僧爭至豁無所有。至金陵引對。帝迓",
    "X75n1512_005:0131c24": "勞殊懃。因從容問曰。寡人每欲持齋以身應物。不獲",
    "X75n1512_005:0132a01": "所願。法師遠來。陋&#x5374;之幸。何以教寡人。對曰。道在心",
    "X75n1512_005:0132a02": "不在事。法由己不由人。且帝王所修與匹夫異。匹夫",
    "X75n1512_005:0132a03": "身賤名微。言令不威。儻不克己苦節何以為用。帝王",
    "X75n1512_005:0132a04": "以四海為家。萬民為子。出一嘉言則士庶咸悅。布一",
    "X75n1512_005:0132a05": "善政則人臣以和。刑不夭命役不勞力。則風雨時若",
    "X75n1512_005:0132a06": "寒暑應節。百&#x7CD3;滋繁桑柘&#x9B31;茂。以此為持齋不殺亦",
    "X75n1512_005:0132a07": "大矣。安在輟半日之&#x98E1;。全一禽之命。然後為弘濟耶。",
    "X75n1512_005:0132a08": "帝撫几歎曰。俗迷遠理。僧滯近教。如法師之言。可與",
    "X75n1512_005:0132a09": "論天人際矣。命居祇植寺講法華并十地品。帝率公",
    "X75n1512_005:0132a10": "卿日集座下。法席之盛前此未聞也。",
    "X75n1512_005:0132a11": "[0132a11] 十二年。京尹蕭謨之請制建寺鑄像。帝以問侍中何",
    "X75n1512_005:0132a12": "尚之．吏部羊玄保曰。朕少讀經不多。比日彌復無暇。",
    "X75n1512_005:0132a13": "因果之事昧然未究。所以不敢立異者。以卿輩時秀",
    "X75n1512_005:0132a14": "率皆信敬耳。范泰．謝靈運皆言。六經法度本任濟世。",
    "X75n1512_005:0132a15": "必求妙道。當以佛經為指南北。見顏延之析達性論．",
    "X75n1512_005:0132a16": "宗炳難白黑論。其說汪洋大明至理。若使率土之民",
    "X75n1512_005:0132a17": "皆敦此化。則朕坐致太平矣。夫復何事。昨蕭謨之請",
    "X75n1512_005:0132a18": "制。即以相示委卿增損。必有以戒遏浮淫無傷弘獎",
    "X75n1512_005:0132a19": "者乃當著耳。尚之對曰。橫目之俗。閒不敬信。以臣庸",
    "X75n1512_005:0132a20": "陋。獨有愚勤。實懼缺薄。上玷大法更蒙獎論。重有愧",
    "X75n1512_005:0132a21": "耳。然前代群英則不負明詔。自渡江而來。王導．周顗．",
    "X75n1512_005:0132a22": "庾亮．王蒙．謝安．郗超．王坦之．王恭．王謐．郭文．謝尚．戴",
    "X75n1512_005:0132a23": "逵．許詢及亡祖兄弟．王元琳昆季．范汪．孫綽．張玄．[敖-ㄆ+殳]",
    "X75n1512_005:0132a24": "凱。或宰輔冠晃。或人倫羽儀。或致情天人之際。或杭",
    "X75n1512_005:0132b01": "跡雲霞之表。靡不倒心歸依。其間比對。如蘭護開潛",
    "X75n1512_005:0132b02": "淵遁崇邃。並亞&#x8FF9;黃中。或不測人也。近世道俗較論",
    "X75n1512_005:0132b03": "便爾。若悉舉者。夷夏漢魏奇傑輩出。不可勝數。惠遠",
    "X75n1512_005:0132b04": "云。釋迦之化無所不可。適道固自教源齊物。亦為要",
    "X75n1512_005:0132b05": "務。竊味此言有契至理。何則。百家之卿。十人持五戒",
    "X75n1512_005:0132b06": "則十人淳謹。千室之邑。百人修十善則百人和睦。傳",
    "X75n1512_005:0132b07": "此風教以周寰區。編戶億千則仁人百萬。夫能行一",
    "X75n1512_005:0132b08": "善則去一惡。去一惡則息一刑。一刑息於家。萬刑息",
    "X75n1512_005:0132b09": "於國。此明詔所謂坐致太平者是也。故圖澄適趙。二",
    "X75n1512_005:0132b10": "石減暴。靈塔放光。符健損虐。神道助化昭然可觀。謨",
    "X75n1512_005:0132b11": "之請制。不謂全非。但傷&#x8827;道俗。本在無行僧尼。然而",
    "X75n1512_005:0132b12": "情偽難分去取未易耳。至土木之工雖若靡費。且植",
    "X75n1512_005:0132b13": "福報恩不可頓絕。臣比斟酌進退未安。今日面奉德",
    "X75n1512_005:0132b14": "音。實用忻抃。羊玄保進曰。此談&#x76D6;天人之學。非臣愚",
    "X75n1512_005:0132b15": "陋所宜與聞。切恐秦楚論強兵之術。孫吳盡吞并之",
    "X75n1512_005:0132b16": "計。無取於此。帝曰。此非戰國之具。良如卿言。尚之曰。",
    "X75n1512_005:0132b17": "夫禮隱逸則戰士息。貴仁德則兵氣消。儻以孫吳為",
    "X75n1512_005:0132b18": "志動期吞并。則將無取於堯舜之道。豈特釋教而已",
    "X75n1512_005:0132b19": "哉。帝悅。謂尚之曰。釋門之有卿。猶孔氏之有季路也。",
    "X75n1512_005:0132b20": "自是帝留神釋典益重玄化。及顏延之著離識論及",
    "X75n1512_005:0132b21": "論檢。&#x52D1;法師惠嚴辨其同異。酬酢終日。帝笑曰。卿等",
    "X75n1512_005:0132b22": "殆不愧支許矣。",
    "X75n1512_005:0132b23": "[0132b23] 是歲謝靈運以謀[羊*反]&#x5F03;市。初靈運與顏延之齊名。其",
    "X75n1512_005:0132b24": "文縱橫俊發過於延之。深邃則弗及。襲封康樂侯。居",
    "X75n1512_005:0132c01": "會稽。與隱士王弘之．孔淳之放蕩為娛。太守孟顗事",
    "X75n1512_005:0132c02": "佛精懇。為靈運所輕。&#x751E;謂顗曰。得道須惠業。丈人生",
    "X75n1512_005:0132c03": "天當在靈運前。成佛必在靈運後。顗深恨此語。及顗",
    "X75n1512_005:0132c04": "入朝。屢為裁抑。不得召用。晚為臨川內史。在郡游放",
    "X75n1512_005:0132c05": "不法。為有司所紏。司徒遣隨州從事。鄭望生收靈運。",
    "X75n1512_005:0132c06": "即興兵叛逸。遂有逆志。望生追禽之。送廷尉。帝愛其",
    "X75n1512_005:0132c07": "才。減死徙廣州。既而復叛。有旨&#x5F03;市。年四十九。",
    "X75n1512_005:0132c08": "[0132c08] 十三年駕幸曲水。公卿畢集。帝命賦詩。沙門惠觀詩",
    "X75n1512_005:0132c09": "先成奏之。句有奇勝之&#x97F5;。帝悅。以示百官。皆歎服其",
    "X75n1512_005:0132c10": "才。觀與惠嚴．謝靈運等詳定大涅槃經。頗增損其辭。",
    "X75n1512_005:0132c11": "因夢為神人呵之曰。乃敢妄以凡情輕瀆聖典。觀等",
    "X75n1512_005:0132c12": "惶懼而止。時慧琳者以才學得幸于帝。與&#x51B3;政事。時",
    "X75n1512_005:0132c13": "號黑衣宰相。致門下車&#x76D6;常不容跡。琳妄自驕蹇。見",
    "X75n1512_005:0132c14": "公卿才寒暄而已。著白黑論毀佛叛教。感現報。膚肉",
    "X75n1512_005:0132c15": "糜爛歷年而死。",
    "X75n1512_005:0132c16": "[0132c16] 論曰。世智辨&#x8066;人情所歆慕以為英靈者也。佛世",
    "X75n1512_005:0132c17": "尊則以為八難之一。何哉。靈運恃才傲世。以謀叛",
    "X75n1512_005:0132c18": "伏誅。惠琳毀形衣僧伽黎。而窮預朝政。既叛教矣。",
    "X75n1512_005:0132c19": "復從而毀佛。遂蒙惡報以死。嗚呼。&#x76D6;世智之為難",
    "X75n1512_005:0132c20": "也明矣。觀嚴二公行業高妙。然妄以凡情輕議聖",
    "X75n1512_005:0132c21": "典。向使不遇神人呵之。則世智之難亦幾於不免。",
    "X75n1512_005:0132c22": "大哉跋摩．尚之對制之言。可謂旨窮大體而識盡",
    "X75n1512_005:0132c23": "精微。真天下之通論也。",
    "X75n1512_005:0132c24": "[0132c24] 是歲文帝詔求沙門能述生法師頓悟義者。刺史庾",
    "X75n1512_005:0133a01": "登之以釋法瑗聞。召對[(厂@((既-旡)-日+口))*頁]問。瑗伸辨詳明。何尚之歎",
    "X75n1512_005:0133a02": "曰。意謂生公之歿微言永絕。今復聞象外之談。所謂",
    "X75n1512_005:0133a03": "天未喪斯文也。未幾天保寺成。詔瑗主之。王景文至。",
    "X75n1512_005:0133a04": "值其講。景文歎曰。所舉皆所未聞。所指皆出意表。真",
    "X75n1512_005:0133a05": "法中龍也。湘宮寺成。復移瑗居之。帝臨幸聽法。時以",
    "X75n1512_005:0133a06": "為榮。",
    "X75n1512_005:0133a07": "[0133a07] 十六年。法師靈徹卒。徹從遠公剃髮。以精通經論文",
    "X75n1512_005:0133a08": "學有盛名于世。&#x751E;至匡山之南。拊寒松而舒嘯。谷風",
    "X75n1512_005:0133a09": "遠至山鳥和鳴。超然自得。歸問遠曰。律禁管絃。一吟",
    "X75n1512_005:0133a10": "一詠可乎。遠曰。觸物興想。亂情妨道。弗足為也。徹由",
    "X75n1512_005:0133a11": "是絕&#x5F03;筆硯。講授大法。學徒宗之。",
    "X75n1512_005:0133a12": "[0133a12] 是歲魏太子晃被讒。太武疑之。晃求哀沙門玄高。高",
    "X75n1512_005:0133a13": "為作金光明懺。太武夢其先祖讓之曰。不當以讒疑",
    "X75n1512_005:0133a14": "太子。既寤以所夢語群臣。臣下皆稱太子無過。待之",
    "X75n1512_005:0133a15": "如初。其相崔浩懼太子將不利於己。白太武曰。太子",
    "X75n1512_005:0133a16": "前實有謀。仍結玄高以術致先帝恐陛下耳。若不早",
    "X75n1512_005:0133a17": "誅必為大害。太武大怒。收玄高．慧崇害之。高弟子玄",
    "X75n1512_005:0133a18": "暢時居雲中。聞高遇害。日馳六百里至魏闕泣曰。和",
    "X75n1512_005:0133a19": "尚神力當為我起。於是高開眸曰。大法應化。隨緣盛",
    "X75n1512_005:0133a20": "衰。盛衰在&#x8FF9;。理恒&#x4E98;然。但惜汝等行如我耳。唯玄暢",
    "X75n1512_005:0133a21": "南渡。汝等死後法當更興。善自修心無令中悔。言訖",
    "X75n1512_005:0133a22": "即化。沙門法進號呼曰。聖人去世。我何用生。應聲見",
    "X75n1512_005:0133a23": "高於雲中。進頂禮乞救。高曰。不忘一切。寧獨棄汝耶。",
    "X75n1512_005:0133a24": "曰和尚與崇公並生何所。高曰。我往惡處救護眾生。",
    "X75n1512_005:0133b01": "崇已歸安養矣。言訖不見。",
    "X75n1512_005:0133b02": "[0133b02] 二十二年。魏主與崔浩皆信重&#x51A6;謙之而奉其道。浩",
    "X75n1512_005:0133b03": "特不喜佛。每言於魏主。以為佛法&#x8657;誕。為世費害。宜",
    "X75n1512_005:0133b04": "悉除之。及魏主計蓋吳至長安。入佛寺。沙門飲從官",
    "X75n1512_005:0133b05": "酒。從入其室。見大有兵器。出白魏主。主怒曰。此非沙",
    "X75n1512_005:0133b06": "門所用。必與蓋吳同謀欲為亂耳。命有司[袖-由+安]誅合寺",
    "X75n1512_005:0133b07": "沙門。閱其財產大有釀具及州郡牧守富人所寄物",
    "X75n1512_005:0133b08": "以萬計。又為窟室以匿婦女。浩因說帝。將誅天下沙",
    "X75n1512_005:0133b09": "門。毀諸經像。帝從之。&#x51A6;謙之切諫以為不可。浩不從。",
    "X75n1512_005:0133b10": "先盡誅長安沙門。焚燒經像。并&#x52D1;留臺下四方令一",
    "X75n1512_005:0133b11": "依長安法。詔曰。昔後漢荒君信惑邪偽以亂天常。自",
    "X75n1512_005:0133b12": "古九州之中未&#x751E;有此誇誕大言不本人情。叔季之",
    "X75n1512_005:0133b13": "世莫不眩焉。由是政化不行。禮義大壞。九服之內鞠",
    "X75n1512_005:0133b14": "為丘墟。朕承天緒。欲除偽定真。復羲農之治。其餘一",
    "X75n1512_005:0133b15": "切蕩除滅其蹤跡。自今已後敢有事胡神及造形像",
    "X75n1512_005:0133b16": "泥人銅人者門誅。有司宣告征鎮將軍刺史。諸有浮",
    "X75n1512_005:0133b17": "圖形像及胡經皆擊破焚燒。沙門無長少悉坑之。太。",
    "X75n1512_005:0133b18": "子素好佛法。屢諫不聽。乃緩宣詔書。使遠近預聞之",
    "X75n1512_005:0133b19": "得各為計。沙門多亡匿獲免。收藏經像。唯塔廟在魏",
    "X75n1512_005:0133b20": "境者無復孑遺。",
    "X75n1512_005:0133b21": "[0133b21] 二十七年魏太武親總元戎號稱百萬來滅宋。文帝",
    "X75n1512_005:0133b22": "詔遣輔國將軍蕭斌等禦之。軍次碻磝。先鋒王玄謨",
    "X75n1512_005:0133b23": "不閑撫馭。士卒畏縮。未戰&#x8F19;亡遁。斌怒縛玄謨帳中",
    "X75n1512_005:0133b24": "將誅之。玄謨夢人告曰。誦觀世音千遍則免。及覺而",
    "X75n1512_005:0133c01": "誦之。且得千遍。將就刃猶不輟。會王慶之驟諫曰。魏",
    "X75n1512_005:0133c02": "虜威震天下。控弦百萬。豈玄謨所能當。令未陳而斬",
    "X75n1512_005:0133c03": "副將以自弱。非策也。斌悟。即貸其死。玄謨仍將兵如",
    "X75n1512_005:0133c04": "故。見南史。是歲魏司徒崔浩自恃才略及魏主所寵。",
    "X75n1512_005:0133c05": "任專制朝權。魏主以浩監祕書。其黨閔湛者勸浩刊",
    "X75n1512_005:0133c06": "所撰國史于石以彰直筆。浩從之。於是刊石立于郊",
    "X75n1512_005:0133c07": "壇。書魏先世事皆詳實。往來見者咸以為言。北人無",
    "X75n1512_005:0133c08": "不忿恚。相與讚浩於帝。以為暴揚國惡。帝大怒。使有",
    "X75n1512_005:0133c09": "司案浩罪狀。浩惶惑不能對。遂誅浩及僚屬凡百二",
    "X75n1512_005:0133c10": "十人。皆夷五族。初浩既勸太武除蕩釋氏及經像毀",
    "X75n1512_005:0133c11": "廢。浩行路見棄像必停車溺之。及族誅。尸無收者。又",
    "X75n1512_005:0133c12": "積怨在人。於是競溺浩尸至糜潰乃止。見北史。",
    "X75n1512_005:0133c13": "[0133c13] 論曰。崔浩之不智。司馬溫公論詳矣。大抵託跋氏",
    "X75n1512_005:0133c14": "起自沙塞。未遷都時性殘忍。殺人如甘美飲食。其",
    "X75n1512_005:0133c15": "俗習然也。初太子晃被讒。而玄高等數僧受誅。頗",
    "X75n1512_005:0133c16": "見其無辜矣。及罷釋氏沙門誅而坑之者。豈勝道",
    "X75n1512_005:0133c17": "哉。此雖虜人性凶。亦崔浩當權用法如此。既而浩",
    "X75n1512_005:0133c18": "被讒&#x8FF9;其所坐。蓋作史之失。使在唐世不過黜官",
    "X75n1512_005:0133c19": "□榮投之荒裔而已。假令誅之亦不過一己。乃遂",
    "X75n1512_005:0133c20": "夷滅五族。何哉。蓋以無辜而施於人也深。則其報",
    "X75n1512_005:0133c21": "之於己也必厚。此天道常數而不易者也。至於吾",
    "X75n1512_005:0133c22": "釋之經像。於浩庸有傷害哉。而浩每見必停車而",
    "X75n1512_005:0133c23": "溺之。及浩未旋踵而尸。亦為人溺之至糜潰而止。",
    "X75n1512_005:0133c24": "嗚呼。浩不畏聖人之言而欺天也又如此。故天復",
    "X75n1512_005:0134a01": "為之速報。以警動乎人世也。可不戒哉。可不戒哉。",
    "X75n1512_005:0134a02": "[0134a02] 二十八年。魏朝元會沙門曇始振錫至宮門。吏白。太",
    "X75n1512_005:0134a03": "武曰趣斬之。刃下無傷。又白臨殿陛矣。太武怒。抽佩",
    "X75n1512_005:0134a04": "&#x5292;自斬之。亦不能傷。&#x5292;微有痕如線。令收捕投虎檻",
    "X75n1512_005:0134a05": "中。虎皆怖伏不敢瞬。左右請以天師試之。虎即&#x8653;吼。",
    "X75n1512_005:0134a06": "太武大驚。延始上殿。再拜悔謝。魏書佛老志云。沙門",
    "X75n1512_005:0134a07": "惠始。清河張氏子。初聞羅什出經。詣長安見之。學習",
    "X75n1512_005:0134a08": "禪定於白渠北。晝入城聽講。夕遠處靜三輔。識者高",
    "X75n1512_005:0134a09": "之。武帝滅姚氏。留子義真鎮長安。及義真為赫連屈",
    "X75n1512_005:0134a10": "局所敗。始身被刃而無傷。屈局怒召始於前。以所佩",
    "X75n1512_005:0134a11": "寶&#x5292;自擊之又不能害。乃懼而謝。後至魏多所化導。",
    "X75n1512_005:0134a12": "自初習定至卒。五十餘年未&#x751E;寢臥。跣行足不沾泥。",
    "X75n1512_005:0134a13": "愈加鮮白。世號白足阿練。太武深加禮敬。始預知終",
    "X75n1512_005:0134a14": "期。齋潔端坐。僧徒滿側泊然而寂。停屍十日容色不",
    "X75n1512_005:0134a15": "變。閱十餘年改葬。貌亦如存。舉世歎異。及葬日送者",
    "X75n1512_005:0134a16": "萬餘人皆號慕哭之慟。中書監高允為傳頌其德云。",
    "X75n1512_005:0134a17": "[0134a17] 二十九年魏太武帝殂。吳王立。未幾而薨。高宗文成",
    "X75n1512_005:0134a18": "帝即位。乃太武之孫也。群臣勸請興復釋氏。下詔曰。",
    "X75n1512_005:0134a19": "夫為帝王者必祇奉明靈。縣彰仁道。其能惠著生民",
    "X75n1512_005:0134a20": "濟益郡品。雖在往古猶序其風烈。是以春秋喜崇明",
    "X75n1512_005:0134a21": "之禮。祭典載功施之族。況釋教如來功濟大千惠流",
    "X75n1512_005:0134a22": "塵境。尋生死者歎其達觀。覽文義者貴其妙門。助王",
    "X75n1512_005:0134a23": "政之禁律。益仁智之善性。排撥群邪開演正覺。故前",
    "X75n1512_005:0134a24": "代已來莫不崇尚。亦我國家常所尊事。世祖太武皇",
    "X75n1512_005:0134b01": "帝開廣邊荒德澤遐被。沙門道士善行純誠。如惠始",
    "X75n1512_005:0134b02": "之倫無遠不至。風義相感往往如林。夫山海之深寧",
    "X75n1512_005:0134b03": "免&#x59E7;婬之儔得容假託講寺之中。致有凶黨是以先",
    "X75n1512_005:0134b04": "朝因按假舋戮其有罪。所司失旨一切禁斷。景穆皇",
    "X75n1512_005:0134b05": "帝每為慨然。值軍國多事未遑修復。朕承鴻緒君臨",
    "X75n1512_005:0134b06": "萬邦。思述先志以隆斯道。今制諸州郡眾居之所。各",
    "X75n1512_005:0134b07": "聽建佛圖一區。其有好樂道法欲為沙門。性行素篤",
    "X75n1512_005:0134b08": "卿里所明者聽出家。於是天下承風朝不及夕。往時",
    "X75n1512_005:0134b09": "所毀圖寺經像並還修復。有罽賓王種沙門師賢者。",
    "X75n1512_005:0134b10": "東游涼城至魏。值罷教。權假藥術守道不改。於復教",
    "X75n1512_005:0134b11": "日即為沙門。同輩五人。高宗親為下髮。命師賢為僧",
    "X75n1512_005:0134b12": "統。明年有旨。於五級大寺為太祖已下五帝鑄釋迦",
    "X75n1512_005:0134b13": "文像五尊。各長丈有六尺。用赤金二十五萬斤云(出魏",
    "X75n1512_005:0134b14": "書佛老志)。",
    "X75n1512_005:0134b15": "[0134b15] 論曰。梁高僧傳載曇始事&#x8FF9;。與魏書佛老志殊不",
    "X75n1512_005:0134b16": "類。今合二說兼著之。大抵始與玄高慧崇皆由禪",
    "X75n1512_005:0134b17": "定發聖。觀其化導民俗。出死入生超然無礙。詎非",
    "X75n1512_005:0134b18": "願力顯化聖賢者流耶。高宗美述太子晃無辜幽",
    "X75n1512_005:0134b19": "死之志。而目擊崔浩狂悖失措招報之速。詔復釋",
    "X75n1512_005:0134b20": "教。光敷文律。允合明靈盛矣哉。可謂哲王之舉。適",
    "X75n1512_005:0134b21": "變隨機顯彰仁道。而成天下之亹亹者歟。",
    "X75n1512_005:0134b22": "[0134b22] 孝建元年。宋孝武帝舉兵誅元凶。而求那跋陀羅逃",
    "X75n1512_005:0134b23": "民間。其後王玄謨軍梁山。孝武令軍中得跋陀者驛",
    "X75n1512_005:0134b24": "馳至臺。俄得之送金陵引見。帝曰。企德日久。乃今始",
    "X75n1512_005:0134c01": "遇。間關來歸亦有恨乎。曰亡所恨。但念夙緣遇此遂",
    "X75n1512_005:0134c02": "成熟耳。帝慰之且戲曰尚念譙王乎。對曰古人不忘",
    "X75n1512_005:0134c03": "一飯。王飯我十年乃敢遽忘耶。今當從陛下求為王",
    "X75n1512_005:0134c04": "長修冥福。帝悽然改容。中興寺成。有旨命住持。帝宴",
    "X75n1512_005:0134c05": "東府。公卿畢集。召跋陀至。皤然清&#x766F;。孝武望見謂謝",
    "X75n1512_005:0134c06": "莊曰。摩訶衍有機辯。當戲之。必能悟人情。跋陀趨升",
    "X75n1512_005:0134c07": "陛。帝曰。摩訶衍不負遠來。唯有一在。即應聲曰。貧道",
    "X75n1512_005:0134c08": "客食聖朝二十載。恩德厚矣。所欠者一死耳。帝大悅。",
    "X75n1512_005:0134c09": "移席相促。一座盡傾。",
    "X75n1512_005:0134c10": "[0134c10] 二年。孝武詔沙門道猷為新安寺鎮寺法主。初文帝",
    "X75n1512_005:0134c11": "問惠觀。頓悟之理孰情。觀以猷對。有旨召入大內。盛",
    "X75n1512_005:0134c12": "集名流。猷敷宣有緒。法義粲然。聞者開悟。有攻難者",
    "X75n1512_005:0134c13": "猷必挫以釋之。帝拊髀稱善。至是為天下法主。甚允",
    "X75n1512_005:0134c14": "時望(卞和玉也)。",
    "X75n1512_005:0134c15": "[0134c15] 法師寶亮居中興寺。中書袁粲見而異之。以書抵其",
    "X75n1512_005:0134c16": "師道明。略曰。比見亮公非常人也。日聞所未聞。不覺",
    "X75n1512_005:0134c17": "歲之將莫。然珠生合浦。魏人取以照乘。玉在邯鄲。秦",
    "X75n1512_005:0134c18": "人請以華國。天下之寶不可自專。當與同之也。自是",
    "X75n1512_005:0134c19": "亮名益重。晚居靈味寺。講席冠京邑。弟子三千餘。亮",
    "X75n1512_005:0134c20": "英氣駸駸逼人。辭鋒錯逸。議者或蔽於理。亮釋之。莫",
    "X75n1512_005:0134c21": "不渙然。",
    "X75n1512_005:0134c22": "[0134c22] 大明六年九月。右司諫言。臣聞邃拱凝居非期弘峻。",
    "X75n1512_005:0134c23": "拳跪盤伏豈止恭敬。將以昭彰四維締制六寓。故雖",
    "X75n1512_005:0134c24": "儒法支派名墨條流。至於崇親嚴上厥繇靡爽。唯浮",
    "X75n1512_005:0135a01": "圖教特異於此。凌滅禮度偃居尊戚。失隨方之妙&#x8FF9;。",
    "X75n1512_005:0135a02": "迷至化之淵美。臣聞佛以謙儉自牧。以忠順為道。不",
    "X75n1512_005:0135a03": "輕比丘逢人必拜。目連大士遇長則禮。寧有屈膝四",
    "X75n1512_005:0135a04": "輩而間禮二親。稽顙耆&#x81C8;而直骸萬乘者耶。故咸康",
    "X75n1512_005:0135a05": "&#x524F;議。元興再述。而事屈於偏黨。道剉於餘分。今鴻源",
    "X75n1512_005:0135a06": "遠洗群流仰鏡。九僊贐寶百神聳職。而畿輦之內含",
    "X75n1512_005:0135a07": "弗臣之民。階席之間延抗禮之客。懼非所以澄一風",
    "X75n1512_005:0135a08": "軌詳示景則者也。臣等參議。以為沙門接見皆當盡",
    "X75n1512_005:0135a09": "禮敬之容。依其本俗則朝徽有序。乘方兼遠矣。制可。",
    "X75n1512_005:0135a10": "法師僧遠聞而歎曰。我剃頭為沙門。本出家求道。何",
    "X75n1512_005:0135a11": "關於帝王。即日拂衣歸于林壑。",
    "X75n1512_005:0135a12": "[0135a12] 是歲吳郡朱靈期者自高麗還。舶為風&#x64D5;至一洲。洲",
    "X75n1512_005:0135a13": "有山。因意登之十餘里。聞午梵知有寺。寺七寶所成。",
    "X75n1512_005:0135a14": "見僧數輩皆石像。欲返有呼。靈期再拜得食。食味香",
    "X75n1512_005:0135a15": "美。非世間有也。有人云。此去金陵二萬餘里。&#x751E;識杯",
    "X75n1512_005:0135a16": "渡道人否。靈期曰識之。其人指北壁一囊并瓶錫曰。",
    "X75n1512_005:0135a17": "乃其&#x9262;具耳。今取附君并書又以青竹杖授之曰。見",
    "X75n1512_005:0135a18": "杯渡即付之。令一沙彌送至舶。沙彌命靈期以竹杖",
    "X75n1512_005:0135a19": "置前水中。三日而至石頭淮。遂失竹杖。有頃渡來得",
    "X75n1512_005:0135a20": "&#x9262;大笑曰。我不見此&#x9262;且四千年矣。以擲雲中又接",
    "X75n1512_005:0135a21": "之乃去。渡屢示寂已而復游於世。後至齊諧家。同呂",
    "X75n1512_005:0135a22": "道慧．杜天期．水丘&#x7188;三大士在焉。諧大驚即再拜。渡",
    "X75n1512_005:0135a23": "曰。年大凶。無忘修福業。法意道人德高。可親之以禳",
    "X75n1512_005:0135a24": "&#x707E;。俄門楣上一僧呼渡。仰見之即辭去。後不復見。",
    "X75n1512_005:0135b01": "[0135b01] 太始二年大士寶誌往來皖山&#x5292;水之下髮而徒跣",
    "X75n1512_005:0135b02": "著錦袍俗。呼為誌公。面方而瑩徹如鏡。手足皆烏爪。",
    "X75n1512_005:0135b03": "初金陵東陽民朱氏之婦。上巳日聞兒啼鷹巢中。梯",
    "X75n1512_005:0135b04": "樹得之舉以為子。七歲依鍾山大沙門僧儉出家。專",
    "X75n1512_005:0135b05": "修禪觀。至是顯&#x8FF9;。以剪尺拂子掛杖頭負之而行。經",
    "X75n1512_005:0135b06": "聚落兒童譁逐之。或微索酒。或累日不食。&#x751E;遇食鱠",
    "X75n1512_005:0135b07": "者從求之。食者分啗之而有輕薄心。誌即吐水中。皆",
    "X75n1512_005:0135b08": "成活魚。時時題詩。初若不可解。後皆有驗。",
    "X75n1512_005:0135b09": "[0135b09] 時邵碩者本康居國人。大口醜目狀如狂。小兒得侮",
    "X75n1512_005:0135b10": "慢之。時時從酒徒入肆酣飲。後為沙門號碩公。與誌",
    "X75n1512_005:0135b11": "最善。出入經行不問夜旦。意欲為之。則去游益州諸",
    "X75n1512_005:0135b12": "縣。皆以滑稽言事能發人懽笑。因勸以善。家家喜之。",
    "X75n1512_005:0135b13": "將亡謂沙門法進曰。願露骸松下。然兩&#x811A;須著屐。進",
    "X75n1512_005:0135b14": "諾之。已而化。舁其尸露之。明日往視失所在。俄有自",
    "X75n1512_005:0135b15": "[鄲-(口*口)]縣來者曰。昨見碩公著一履行市中曰。為我語進",
    "X75n1512_005:0135b16": "公。小兒見欺。止與我隻履。進驚問沙彌。答曰。舁尸時",
    "X75n1512_005:0135b17": "一履墮。行急不及繫也。",
    "X75n1512_005:0135b18": "[0135b18] 三年。明帝詔僧瑾為天下僧正。止靈根寺。帝多諱忌",
    "X75n1512_005:0135b19": "犯者必殺之。瑾每匡諫。賴免者甚眾。時京邑諸師立",
    "X75n1512_005:0135b20": "二諦義有三宗。宗各不同。於是汝南周顒作三宗論",
    "X75n1512_005:0135b21": "以通其異。然畏譏不敢傳。法師智林者最有時望。以",
    "X75n1512_005:0135b22": "書抵顒。略曰。竊聞三宗論&#x920E;深索隱盡眾生之情。廓",
    "X75n1512_005:0135b23": "而通之盡諸佛之意。使法燈有種勝利無窮。借使國",
    "X75n1512_005:0135b24": "城妻子之施何以逮此施哉。傳者以為檀越畏饑評",
    "X75n1512_005:0135c01": "故欲中輟。詎可特纏疑障自發現行乎。顒得書懼然",
    "X75n1512_005:0135c02": "悟。此論遂行于世。林復遺書稱之。略曰。握麈尾來四",
    "X75n1512_005:0135c03": "十餘載。頗見宗錄。唯此塗白黑無一人得者。為之發",
    "X75n1512_005:0135c04": "病。不意此音猥來入耳。",
    "X75n1512_005:0135c05": "[0135c05] 周顒字伯倫。累遷直侍殿省。深被明帝賞遇。帝頗好",
    "X75n1512_005:0135c06": "玄理。而所為慘酷。顒不敢顯諫。&#x8F19;誦經中因緣罪福",
    "X75n1512_005:0135c07": "之事。帝為少沮。顒於鍾山西別立精舍。休沐則歸之。",
    "X75n1512_005:0135c08": "每賓友會同。&#x8657;席晤語。詞吐如流聽者忘&#x52CC;。與張融",
    "X75n1512_005:0135c09": "相遇&#x8F19;以玄言相滯彌日不解。清貧寡欲終年蔬食。",
    "X75n1512_005:0135c10": "雖有妻子而遠居山舍。宰相王儉問曰。卿山中何所",
    "X75n1512_005:0135c11": "食。曰赤米白鹽緣葵紫蓼。蕭子顯戲問。菜食何味最",
    "X75n1512_005:0135c12": "佳。顒曰。春初早韭。秋末晚菘。其標置如此。掛冠盛時。",
    "X75n1512_005:0135c13": "居山以壽終。",
    "X75n1512_005:0135c14": "[0135c14] 五年。魏使李道固來朝。帝以中興寺僧鍾有才辯。召",
    "X75n1512_005:0135c15": "為&#x8218;伴。與道固語。日差中。鍾不食。道固曰何以不食。",
    "X75n1512_005:0135c16": "鍾曰。先佛遺法。過中不食。固曰。無乃為聲聞耶。鍾曰。",
    "X75n1512_005:0135c17": "應以聲聞得度者。即現聲聞身而為說法。時以為名",
    "X75n1512_005:0135c18": "對。",
    "X75n1512_005:0135c19": "[0135c19] 論曰。昔子路軍敗石乞。盂黶以戈擊之。斷纓。子路",
    "X75n1512_005:0135c20": "曰。君子死。冠不免。遂結其纓而死。由可謂守夫子",
    "X75n1512_005:0135c21": "之道死而後已。僧鍾以壞色衣。以瓦&#x9262;食。守先佛",
    "X75n1512_005:0135c22": "戒。亦其職也。對客以日差中而不食。嗚呼鍾之守",
    "X75n1512_005:0135c23": "道殆與仲由同科。可貴也。至於杯渡寶公之流。蓋",
    "X75n1512_005:0135c24": "出世聖賢。未易以蹤跡議也。賢哉周顒。示有妻子",
    "X75n1512_005:0136a01": "而&#x8FF9;寄雲霞。名書士板而理窮真際。考其出處蓋",
    "X75n1512_005:0136a02": "有道者也。抑奚暇兄羲皇上人而溟涬然弟之哉。",
    "X75n1512_005:0136a03": "[0136a03] 七年。魏王顯宗&#x8066;明夙成剛毅有斷。而酷好浮圖之",
    "X75n1512_005:0136a04": "學。每引朝士及沙門共談玄理。雅薄富貴常有遺世",
    "X75n1512_005:0136a05": "之心。以叔父京兆王子推。沉雅仁厚素有時譽。欲禪",
    "X75n1512_005:0136a06": "以帝位。會公卿大議。群臣固請。以為陛下必欲委棄",
    "X75n1512_005:0136a07": "塵務。則皇太子宜承正統。若更別授旁支。恐非先聖",
    "X75n1512_005:0136a08": "意。帝乃曰。立太子群公輔之於何不可。遂遜于位。稱",
    "X75n1512_005:0136a09": "太上皇。即於北苑建鹿野寺。於苑之西北與禪僧數",
    "X75n1512_005:0136a10": "百學習禪定。",
    "X75n1512_005:0136a11": "[0136a11] 元徽二年。沙門曇蘭居始豐赤城山。忽有男子長數",
    "X75n1512_005:0136a12": "丈呼蘭曰。當自去耳。又有異狀之獸變&#x6060;百出。蘭宴",
    "X75n1512_005:0136a13": "坐自若。乃再拜曰。殊欺王。我家舅也。今在韋卿山。我",
    "X75n1512_005:0136a14": "詣之。以此奉上人。遂不見。後三年聞車騎聲。一人著",
    "X75n1512_005:0136a15": "幘。稱殊欺王。通期謁。夫人男女二十三輩皆都雅如",
    "X75n1512_005:0136a16": "世所畫西王母僊仗。皆願授歸戒。蘭曰汝何所處。曰",
    "X75n1512_005:0136a17": "安樂縣之韋卿山也。蘭於是秉爐正凡。人人為授五",
    "X75n1512_005:0136a18": "戒竟。以錢萬蜜兩器為施而去。蘭弟子十餘輩侍側",
    "X75n1512_005:0136a19": "見其問答。"
}