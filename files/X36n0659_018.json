{
    "X36n0659_018:0592c04": "南本大般涅槃經會疏卷第十八",
    "X36n0659_018:0592c06": "[0592c06] 大般涅槃經梵行品之五(卷第十八)",
    "X36n0659_018:0592c07": "[0592c07] 北&#x51C9; 天竺三藏 曇無讖 譯",
    "X36n0659_018:0592c08": "[0592c08] 晉 沙門 慧嚴 慧觀",
    "X36n0659_018:0592c09": " 謝靈運 重治",
    "X36n0659_018:0592c10": "[0592c10] 梵行品之五",
    "X36n0659_018:0592c11": "[0592c11] 起卷是第三正明滅罪又二前為住世後為滅罪",
    "X36n0659_018:0592c12": "前文又二一為住世二論義。",
    "X36n0659_018:0592c13": "[0592c13] 爾時世尊在雙樹間見阿闍世悶絕&#x8E83;地即告大眾",
    "X36n0659_018:0592c14": "我今當為是王住世至無量劫不入涅槃。",
    "X36n0659_018:0592c15": "[0592c15] 論義中二先問次答。",
    "X36n0659_018:0592c16": "[0592c16] 迦葉菩薩白佛言世尊如來當為無量眾生不入涅",
    "X36n0659_018:0592c17": "槃何故獨為阿闍世王。",
    "X36n0659_018:0592c18": "[0592c18] 答為二一正答二密語。",
    "X36n0659_018:0592c19": "[0592c19] 佛言善男子是大眾中無有一人謂我必定入於涅",
    "X36n0659_018:0592c20": "槃阿闍世王定謂我當畢竟永滅是故悶絕自投於",
    "X36n0659_018:0592c21": "地。",
    "X36n0659_018:0592c22": "[0592c22] 初答意者同在雙林之眾咸知不滅唯世王謂滅",
    "X36n0659_018:0592c23": "故須云為。",
    "X36n0659_018:0592c24": "[0592c24] 善男子如我下第二明如來密語又三一唱密語",
    "X36n0659_018:0593a01": "二解釋三結歎唱密語如文。",
    "X36n0659_018:0593a02": "[0593a02] 善男子如我所言為阿闍世不入涅槃如是密義汝",
    "X36n0659_018:0593a03": "未能解。",
    "X36n0659_018:0593a04": "[0593a04] 何以故我言為者一切凡夫阿闍世者普及一切造",
    "X36n0659_018:0593a05": "五逆者又復為者即是一切有為眾生我終不為無",
    "X36n0659_018:0593a06": "為眾生而住於世何以故夫無為者非眾生也阿闍",
    "X36n0659_018:0593a07": "世者即是具足煩惱等者又復為者即是不見佛性",
    "X36n0659_018:0593a08": "眾生若見佛性我終不為久住於世何以故見佛性",
    "X36n0659_018:0593a09": "者非眾生也阿闍世者即是一切未發阿耨多羅三",
    "X36n0659_018:0593a10": "藐三菩提心者又復為者即是阿難迦葉二眾阿闍",
    "X36n0659_018:0593a11": "世者即是阿闍世王後宮妃后及王舍城一切婦女",
    "X36n0659_018:0593a12": "又復為者名為佛性阿闍者名為不生世者名怨以",
    "X36n0659_018:0593a13": "不生佛性故則煩惱怨生煩惱怨生故不見佛性以",
    "X36n0659_018:0593a14": "不生煩惱故則見佛性以見佛性則得安住大般涅",
    "X36n0659_018:0593a15": "槃是名不生是故名為為阿闍世善男子阿闍者名",
    "X36n0659_018:0593a16": "不生不生者名涅槃世名世法為者名不汙以世八",
    "X36n0659_018:0593a17": "法所不汙故無量無邊阿僧祇劫不入涅槃是故我",
    "X36n0659_018:0593a18": "言為阿闍世無量億劫不入涅槃。",
    "X36n0659_018:0593a19": "[0593a19] 解有六番初明此語多含即是通為一切二云不",
    "X36n0659_018:0593a20": "為無為無為三解一云八地已上是無為眾生二",
    "X36n0659_018:0593a21": "云登地已上真證乃是無為三云此文自說無為",
    "X36n0659_018:0593a22": "者非眾生也當知佛果方乃稱為無為眾生又說",
    "X36n0659_018:0593a23": "理內眾生皆是無為然非但眾師不同經亦不定",
    "X36n0659_018:0593a24": "文云為者為一切又云為五逆五逆與一切不同",
    "X36n0659_018:0593b01": "又云為未發心者下文又云汝於毗婆尸佛已曾",
    "X36n0659_018:0593b02": "發心發心與未發心不同又云闍王者不見佛性",
    "X36n0659_018:0593b03": "具煩惱人又云闍王者名不生不生者名涅槃涅",
    "X36n0659_018:0593b04": "槃者寧不見性他云夫密語者所解不同今謂如",
    "X36n0659_018:0593b05": "來密語豈可定作深淺遠近。",
    "X36n0659_018:0593b06": "[0593b06] 如來密語下第三結歎不可思議。",
    "X36n0659_018:0593b07": "[0593b07] 善男子如來密語不可思議佛法眾僧亦不可思議",
    "X36n0659_018:0593b08": "菩薩摩訶薩亦不可思議大涅槃經亦不可思議。",
    "X36n0659_018:0593b09": "[0593b09] 爾時世尊下第二正為滅罪文為二先身次心故",
    "X36n0659_018:0593b10": "云先治王身然後及心以其前言無有良醫治身",
    "X36n0659_018:0593b11": "心者是故放光治身說法治心初治身文為二初",
    "X36n0659_018:0593b12": "放光次論光初放光如文。",
    "X36n0659_018:0593b13": "[0593b13] 爾時世尊大悲導師為阿闍世王入月愛三昧入三",
    "X36n0659_018:0593b14": "昧已放大光明其光清涼往照王身身瘡即愈&#x9B31;烝",
    "X36n0659_018:0593b15": "除滅。",
    "X36n0659_018:0593b16": "[0593b16] 次王覺瘡愈下是第二問答論光有五文於中又",
    "X36n0659_018:0593b17": "二初四番論光後一番解月愛初四番中各有問",
    "X36n0659_018:0593b18": "答前三如文。",
    "X36n0659_018:0593b19": "[0593b19] 王覺瘡愈身體清&#x51C9;語耆婆言曾聞人說劫將欲盡",
    "X36n0659_018:0593b20": "三月&#x7ADD;現當爾之時一切眾生患苦悉除時既未至",
    "X36n0659_018:0593b21": "此光何來照觸吾身瘡苦除愈身得安樂耆婆答言",
    "X36n0659_018:0593b22": "此非劫盡三月&#x7ADD;照亦非火日星宿藥草寶珠天光",
    "X36n0659_018:0593b23": "王又問言此光若非三月&#x7ADD;照寶珠明者為是誰光",
    "X36n0659_018:0593b24": "大王當知是天中天所放光明是光無根無有邊際",
    "X36n0659_018:0593c01": "非熱非冷非常非滅非色非無色非相非無相非青",
    "X36n0659_018:0593c02": "非黃非赤非白欲度眾生故使可見有相可說有根",
    "X36n0659_018:0593c03": "有邊有熱有冷青黃赤白大王是光雖爾實不可說",
    "X36n0659_018:0593c04": "不可&#x89A9;見乃至無有青黃赤白。",
    "X36n0659_018:0593c05": "[0593c05] 王言耆婆彼天中天以何因緣放斯光明耆婆答言",
    "X36n0659_018:0593c06": "今是瑞相將為大王以王先言世無良醫療治身心",
    "X36n0659_018:0593c07": "故放此光先治王身然後及心。",
    "X36n0659_018:0593c08": "[0593c08] 最後番亦先問次答。",
    "X36n0659_018:0593c09": "[0593c09] 王言耆婆如來世尊亦見念耶耆婆答言譬如一人",
    "X36n0659_018:0593c10": "而有七子是七子中一人遇病父母之心非不平等",
    "X36n0659_018:0593c11": "然於病子心則偏重大王如來亦爾於諸眾生非不",
    "X36n0659_018:0593c12": "平等然於罪者心則偏重於放逸者則生慈念不放",
    "X36n0659_018:0593c13": "逸者心則放捨何等名為不放逸者謂六住菩薩大",
    "X36n0659_018:0593c14": "王諸佛世尊於諸眾生不觀種性老少中&#x79CA;貧富時",
    "X36n0659_018:0593c15": "節日月星宿工巧下賤僮僕婢使唯觀眾生有善心",
    "X36n0659_018:0593c16": "者若有善心則便慈念。",
    "X36n0659_018:0593c17": "[0593c17] 答中七子中一子遇病者三解一云通譬六道眾",
    "X36n0659_018:0593c18": "生以有罪者譬於一子二云六住菩薩并外凡為",
    "X36n0659_018:0593c19": "七外凡是病者三云四果支佛菩薩為六合取外",
    "X36n0659_018:0593c20": "凡為七一子遇病即譬外凡起惡者是今明不爾",
    "X36n0659_018:0593c21": "文云七子之中一子遇病何曾的云是外凡病又",
    "X36n0659_018:0593c22": "一切眾生皆是吾子如前諸解或進或退收義不",
    "X36n0659_018:0593c23": "盡今取圓家七方便根性為七七子之中起逆遇",
    "X36n0659_018:0593c24": "者心則偏重(云云)六住二解一云即真解六地二",
    "X36n0659_018:0594a01": "云似解六心。",
    "X36n0659_018:0594a02": "[0594a02] 後番解月愛先指如來所入三昧。",
    "X36n0659_018:0594a03": "[0594a03] 大王當知如是瑞相即是如來入月愛三昧所放光",
    "X36n0659_018:0594a04": "明。",
    "X36n0659_018:0594a05": "[0594a05] 次問。",
    "X36n0659_018:0594a06": "[0594a06] 王即問言何等名為月愛三昧。",
    "X36n0659_018:0594a07": "[0594a07] 次釋出。",
    "X36n0659_018:0594a08": "[0594a08] 耆婆答言譬如月光能令一切優&#x9262;羅華開敷鮮明",
    "X36n0659_018:0594a09": "月愛三昧亦復如是能令眾生善心開敷是故名為",
    "X36n0659_018:0594a10": "月愛三昧大王譬如月光能令一切行路之人心生",
    "X36n0659_018:0594a11": "歡喜月愛三昧亦復如是能令修習涅槃道者心生",
    "X36n0659_018:0594a12": "歡喜是故復名月愛三昧大王譬如月光從初一日",
    "X36n0659_018:0594a13": "至十五日形色光明漸漸增長月愛三昧亦復如是",
    "X36n0659_018:0594a14": "令初發心諸善根本漸漸增長乃至具足大般涅槃",
    "X36n0659_018:0594a15": "是故復名月愛三昧大王譬如月光從十六日至三",
    "X36n0659_018:0594a16": "十日形色光明漸漸損減月愛三昧亦復如是光所",
    "X36n0659_018:0594a17": "照處所有煩惱能令漸滅是故復名月愛三昧大王",
    "X36n0659_018:0594a18": "如盛熱時一切眾生常思月光月光既照&#x9B31;熱即除",
    "X36n0659_018:0594a19": "月愛三昧亦復如是能令眾生除貪惱熱大王譬如",
    "X36n0659_018:0594a20": "滿月眾星中王為甘露味一切眾生之所愛樂月愛",
    "X36n0659_018:0594a21": "三昧亦復如是諸善中王為甘露味一切眾生之所",
    "X36n0659_018:0594a22": "愛樂是故復名月愛三昧。",
    "X36n0659_018:0594a23": "[0594a23] 於中皆先舉月為喻凡六番如文。",
    "X36n0659_018:0594a24": "[0594a24] 王語耆婆第二滅其心罪又二先明滅罪緣次正",
    "X36n0659_018:0594b01": "滅罪初文為四一自未發二受勸而往三如來稱",
    "X36n0659_018:0594b02": "歎四至佛所初明未發有二番問答一王不能發",
    "X36n0659_018:0594b03": "次耆婆勸往。",
    "X36n0659_018:0594b04": "[0594b04] 王語耆婆我聞如來不與惡人同止坐起語言談論",
    "X36n0659_018:0594b05": "猶如大海不宿死屍如鴛鴦鳥不住圊廁釋提桓因",
    "X36n0659_018:0594b06": "不與鬼住鳩翅羅鳥不棲枯樹如來亦爾我當云何",
    "X36n0659_018:0594b07": "而得往見設令見者我身將無陷入地耶我觀如來",
    "X36n0659_018:0594b08": "寧近醉象師子虎狼猛火絕燄終不接近重惡之人",
    "X36n0659_018:0594b09": "是故我今思惟如是當有何心往見如來。",
    "X36n0659_018:0594b10": "[0594b10] 耆婆答言大王譬如渴人速赴清泉饑者求食怖者",
    "X36n0659_018:0594b11": "求救病者求醫熱者求涼寒者求衣王今求佛亦應",
    "X36n0659_018:0594b12": "如是大王如來尚為一闡提等演說法要何況大王",
    "X36n0659_018:0594b13": "非一闡提而當不蒙慈悲救濟。",
    "X36n0659_018:0594b14": "[0594b14] 第二番論一闡提先問次答。",
    "X36n0659_018:0594b15": "[0594b15] 王言耆婆我昔曾聞一闡提者不信不聞不能觀察",
    "X36n0659_018:0594b16": "不得義理何故如來而為說法。",
    "X36n0659_018:0594b17": "[0594b17] 答中先譬次合初譬中為四一闡提斷善二根緣",
    "X36n0659_018:0594b18": "感佛三善不可生四而為說法就初文又二先明",
    "X36n0659_018:0594b19": "起五鈍後明起五利初又二初起惡次失善初又",
    "X36n0659_018:0594b20": "二初總起惡後別明五鈍。",
    "X36n0659_018:0594b21": "[0594b21] 耆婆答言大王譬如有人身遇重病是人夜夢昇一",
    "X36n0659_018:0594b22": "柱殿。",
    "X36n0659_018:0594b23": "[0594b23] 初總中兩句初是病譬闡提有重惡次句云夜夢",
    "X36n0659_018:0594b24": "者譬無明心昇一柱殿譬闡提斷現未善盡唯有",
    "X36n0659_018:0594c01": "過去少善所感報身譬如大殿唯有一柱將頹不",
    "X36n0659_018:0594c02": "久。",
    "X36n0659_018:0594c03": "[0594c03] 次服酥油脂下別起五鈍。",
    "X36n0659_018:0594c04": "[0594c04] 服酥油脂及以塗身臥&#x7070;食&#x7070;攀上枯樹或與獼猴",
    "X36n0659_018:0594c05": "遊行坐臥沈水沒泥。",
    "X36n0659_018:0594c06": "[0594c06] 夫愛使黏膩譬若酥油貪欲浸潤譬之於脂在口",
    "X36n0659_018:0594c07": "為服在身為塗意通身口臥&#x7070;食&#x7070;譬起瞋使瞋",
    "X36n0659_018:0594c08": "體碎裂躁急譬之如&#x7070;發瞋運身如臥&#x7070;縱毒在",
    "X36n0659_018:0594c09": "口如食&#x7070;意通身口攀上枯樹譬於起慢自舉陵",
    "X36n0659_018:0594c10": "人如上枯樹何不攀上茂華之樹若賢聖自高可",
    "X36n0659_018:0594c11": "譬茂華以惡自高故言枯樹或與獼猴下譬起疑",
    "X36n0659_018:0594c12": "使疑使不定如獼猴騰擲從枝至枝捨一取一譬",
    "X36n0659_018:0594c13": "疑心求理計有計無或我無我又獼猴似人而實",
    "X36n0659_018:0594c14": "非人譬疑謂得理實不得理沈水沒泥下譬於無",
    "X36n0659_018:0594c15": "明輕者如沈水重者如沒泥。",
    "X36n0659_018:0594c16": "[0594c16] 墮墜樓殿下第二明失善又二先失三品次失三",
    "X36n0659_018:0594c17": "乘。",
    "X36n0659_018:0594c18": "[0594c18] 墮墜樓殿高山樹木。",
    "X36n0659_018:0595a01": "[0595a01] 初文者墜樓譬失慧樓是高觀譬於智慧昇出照",
    "X36n0659_018:0595a02": "達而今墜者是失慧品高山譬失戒品樹木譬失",
    "X36n0659_018:0595a03": "定品。",
    "X36n0659_018:0595a04": "[0595a04] 次象馬牛羊譬失三乘。",
    "X36n0659_018:0595a05": "[0595a05] 象馬牛羊。",
    "X36n0659_018:0595a06": "[0595a06] 案此文意應有四乘相承但云失三乘耳四乘皆",
    "X36n0659_018:0595a07": "有墜落之言但是文略。",
    "X36n0659_018:0595a08": "[0595a08] 身著青黃下第二起利使又二初起利使二雜起",
    "X36n0659_018:0595a09": "惡緣。",
    "X36n0659_018:0595a10": "[0595a10] 身著青黃赤黑色衣喜笑歌舞或見鳥鷲狐貍之屬",
    "X36n0659_018:0595a11": "齒髮墮落裸形枕狗臥糞穢中。",
    "X36n0659_018:0595a12": "[0595a12] 初身著衣譬起我見如人計我四種不同婆羅門",
    "X36n0659_018:0595a13": "計黃剎利計赤毗舍計青首陀計黑喜笑歌舞譬",
    "X36n0659_018:0595a14": "起見取於無樂中而生樂心於無勝中而起勝想",
    "X36n0659_018:0595a15": "譬之喜笑鳥鷲狐狸譬起邪見此之四類皆悉食",
    "X36n0659_018:0595a16": "肉故譬邪見吞噉善根齒髮墮落譬邊見即斷常",
    "X36n0659_018:0595a17": "兩邊今偏言斷見裸形枕狗譬戒取即持狗戒狗",
    "X36n0659_018:0595a18": "為信首故言枕狗私謂全計五陰故云臥糞穢中",
    "X36n0659_018:0595a19": "復與亡者下第二雜起惡緣值惡知識。",
    "X36n0659_018:0595a20": "[0595a20] 復與亡者行住坐起攜手食啖毒蛇滿路而從中過",
    "X36n0659_018:0595a21": "或復夢與被髮女人共相抱持多羅樹葉以為衣服",
    "X36n0659_018:0595a22": "乘壞驢車正南而遊是人夢已心生愁惱以愁惱故",
    "X36n0659_018:0595a23": "身病轉增。",
    "X36n0659_018:0595a24": "[0595a24] 亡即死人譬斷善盡私謂四儀動運無生善處故",
    "X36n0659_018:0595b01": "云行住坐起善纔欲生邪念尋起故云攜手以邪",
    "X36n0659_018:0595b02": "自資故云食噉蛇譬多瞋私謂心所行處常與瞋",
    "X36n0659_018:0595b03": "俱故云滿路而從中過被髮女人譬多愛人樹葉",
    "X36n0659_018:0595b04": "為衣譬無&#x6159;愧人乘壞驢車譬惡法自運正南者",
    "X36n0659_018:0595b05": "三解一云南是離地北是坎地去坎就離譬失善",
    "X36n0659_018:0595b06": "起惡二云就諸方為語北是上方譬斷善人從上",
    "X36n0659_018:0595b07": "墜下三云天子南面殺活自在此人邪見判無因",
    "X36n0659_018:0595b08": "果此心自在身病轉增譬諸惡向重。",
    "X36n0659_018:0595b09": "[0595b09] 以病增故下第二明根緣感佛。",
    "X36n0659_018:0595b10": "[0595b10] 以病增故諸家親屬遣使請醫所可遣使形體缺短",
    "X36n0659_018:0595b11": "根不具足頭蒙塵土著敝壞衣載故壞車語彼醫言",
    "X36n0659_018:0595b12": "速疾上車。",
    "X36n0659_018:0595b13": "[0595b13] 病增譬斷善心重諸家親屬者三解一云過去戒",
    "X36n0659_018:0595b14": "善感此人身唯此善在譬之親屬二云闡提斷過",
    "X36n0659_018:0595b15": "現善盡而當善方生皆應作佛名未生善以為親",
    "X36n0659_018:0595b16": "屬三云不然自有善感佛自有惡感佛闡提無善",
    "X36n0659_018:0595b17": "但以惡感惡為親屬即是遣使請醫形體缺短者",
    "X36n0659_018:0595b18": "若以善為使此善為惡所瘵故云缺短若將惡為",
    "X36n0659_018:0595b19": "使此惡道理自是痤陋善根微弱故言缺信不具",
    "X36n0659_018:0595b20": "故故言短私云信等不具故云根不具足頭蒙塵",
    "X36n0659_018:0595b21": "土者五住所覆著弊壞衣者被無&#x6159;愧載故壞車",
    "X36n0659_018:0595b22": "者藉先世善感此人身殘缺善根私云冥機冥扣",
    "X36n0659_018:0595b23": "故云語醫速疾上車者立望感應。",
    "X36n0659_018:0595b24": "[0595b24] 爾時良醫下第三觀善不可生又二初觀察二許",
    "X36n0659_018:0595c01": "應初又二一一往觀機二重觀察。",
    "X36n0659_018:0595c02": "[0595c02] 爾時良醫即自思惟今見是使相貌不吉當知病者",
    "X36n0659_018:0595c03": "難可療治。",
    "X36n0659_018:0595c04": "[0595c04] 初觀機不得善根佛未欲捨故重更觀。",
    "X36n0659_018:0595c05": "[0595c05] 二復作是念下即是重觀又二先觀現在二觀過",
    "X36n0659_018:0595c06": "去現在為三一觀日譬上根次觀星譬中根三觀",
    "X36n0659_018:0595c07": "時譬下根時言夜者最下闡提星劣於日中品闡",
    "X36n0659_018:0595c08": "提雖復三品俱斷善根。",
    "X36n0659_018:0595c09": "[0595c09] 復作是念使雖不吉當復占日為可治不若四日六",
    "X36n0659_018:0595c10": "日八日十二日十四日如是日者病亦難治。",
    "X36n0659_018:0595c11": "[0595c11] 初觀日中四日譬四倒六日六蔽八日八邪十二",
    "X36n0659_018:0595c12": "日撥無十二因緣亦十二我見十四日撥無十四",
    "X36n0659_018:0595c13": "諦十四諦出華嚴十四相差別示成事生起盡無",
    "X36n0659_018:0595c14": "生說入道如來智等。",
    "X36n0659_018:0595c15": "[0595c15] 復作是念日雖不吉當復占星為可治不若是火星",
    "X36n0659_018:0595c16": "奎星昂星閻羅王星溼星滿星如是星時病亦難治。",
    "X36n0659_018:0595c17": "[0595c17] 二觀星之中凡占六星譬受六師教。",
    "X36n0659_018:0595c18": "[0595c18] 復作是念星雖不吉復當觀時若是秋時冬時及日",
    "X36n0659_018:0596a01": "入時夜半時月入時當知是病亦難可治。",
    "X36n0659_018:0596a02": "[0596a02] 三觀時中凡占五時或云斷於五乘善根。",
    "X36n0659_018:0596a03": "[0596a03] 復作是念下第二觀過去善根。",
    "X36n0659_018:0596a04": "[0596a04] 復作是念如是眾相雖復不吉或定不定病觀病人",
    "X36n0659_018:0596a05": "若有福德皆可療治若無福德雖吉何益。",
    "X36n0659_018:0596a06": "[0596a06] 觀二世善皆無善根。",
    "X36n0659_018:0596a07": "[0596a07] 從思惟是已下第二許應又二一許應二正應初",
    "X36n0659_018:0596a08": "許應又二初正許應二更觀察。",
    "X36n0659_018:0596a09": "[0596a09] 思惟是已尋與使俱。",
    "X36n0659_018:0596a10": "[0596a10] 初文云與使俱者一往許應感應道交故言與俱",
    "X36n0659_018:0596a11": "在路復念下第二更觀察又二初觀現在次觀未",
    "X36n0659_018:0596a12": "來。",
    "X36n0659_018:0596a13": "[0596a13] 在路復念若彼病者有長壽相則可療治短壽相者",
    "X36n0659_018:0596a14": "則不可治即於前路見二小兒相牽&#x9B2C;諍捉頭拔髮",
    "X36n0659_018:0596a15": "瓦石刀杖共相打擲見人持火自然盡滅或見有人",
    "X36n0659_018:0596a16": "斫伐樹木或復見人手曳皮革隨路而行或見道路",
    "X36n0659_018:0596a17": "有遺落物或見有人執持空器或見沙門獨行無侶",
    "X36n0659_018:0596a18": "復見虎狼烏鷲野狐見是事已復作是念所遣使人",
    "X36n0659_018:0596a19": "乃至道路所見諸相悉皆不祥當知病者定難療治",
    "X36n0659_018:0596a20": "復作是念我若不往則非良醫如其往者不可救療",
    "X36n0659_018:0596a21": "復更念言如是眾相雖復不祥且當捨置往至病所",
    "X36n0659_018:0596a22": "思惟是已。",
    "X36n0659_018:0596a23": "[0596a23] 初現在中云二小兒者即是斷常有無等見持火",
    "X36n0659_018:0596a24": "滅者火無光用譬失慧品斫樹木譬定盡曳皮革",
    "X36n0659_018:0596b01": "譬失戒品闡提雖受既不遵承猶如枯皮遺落物",
    "X36n0659_018:0596b02": "者出世善盡唯有憐愛妻子之善聖人所棄空器",
    "X36n0659_018:0596b03": "者雖有身器無道可愛沙門獨行譬出世法獨一",
    "X36n0659_018:0596b04": "無侶復見虎狼是噉肉獸譬現在惡食善都盡。",
    "X36n0659_018:0596b05": "[0596b05] 復於前路下第二觀未來又二一觀未來因次觀",
    "X36n0659_018:0596b06": "未來果。",
    "X36n0659_018:0596b07": "[0596b07] 復於前路聞如是聲所謂亡失死喪崩破壞析剝脫",
    "X36n0659_018:0596b08": "墮墜焚燒不來不可療治不能拔濟。",
    "X36n0659_018:0596b09": "[0596b09] 前路者次此身後盡亦未生善。",
    "X36n0659_018:0596b10": "[0596b10] 復聞南方下觀未來果。",
    "X36n0659_018:0596b11": "[0596b11] 復聞南方有鳥獸聲所謂烏鷲舍利鳥聲若狗若鼠",
    "X36n0659_018:0596b12": "野狐&#x732A;兔聞是聲已復作是念當知病者難可療治。",
    "X36n0659_018:0596b13": "[0596b13] 即三途報鳥獸聲譬聞受苦之聲。",
    "X36n0659_018:0596b14": "[0596b14] 爾時即入下第二正應又二先正應譬次更觀察。",
    "X36n0659_018:0596b15": "[0596b15] 爾時即入病人舍宅。",
    "X36n0659_018:0596b16": "[0596b16] 初譬即入宅捨本地入生死故言入病人舍。",
    "X36n0659_018:0596b17": "[0596b17] 見彼病人下第二更觀察又二先觀現在後觀過",
    "X36n0659_018:0596b18": "去現在為四一三毒二五根三十使四三業初三",
    "X36n0659_018:0596b19": "毒者。",
    "X36n0659_018:0596b20": "[0596b20] 見彼病人數寒數熱。",
    "X36n0659_018:0596b21": "[0596b21] 寒凝結譬癡熱躁變譬貪略無瞋。",
    "X36n0659_018:0596b22": "[0596b22] 次骨節疼痛譬五根。",
    "X36n0659_018:0596b23": "[0596b23] 骨節疼痛目赤流淚耳聲聞外咽喉結痛舌上裂破。",
    "X36n0659_018:0596b24": "[0596b24] 骨節是身根目赤是眼根耳聲是耳根咽喉是舌",
    "X36n0659_018:0596c01": "根略無鼻根。",
    "X36n0659_018:0596c02": "[0596c02] 三其色正黑下是十使。",
    "X36n0659_018:0596c03": "[0596c03] 其色正黑頭不自勝體枯無汗大小便利閉塞不通",
    "X36n0659_018:0596c04": "身卒肥大紅赤異常。",
    "X36n0659_018:0596c05": "[0596c05] 黑色譬無明使頭不自勝譬慢使欲將慢自舉而",
    "X36n0659_018:0596c06": "不得高體枯無汗譬瞋使無有潤澤便利不通譬",
    "X36n0659_018:0596c07": "斷常二見身卒肥大譬我見。",
    "X36n0659_018:0596c08": "[0596c08] 四語聲不調下譬三業。",
    "X36n0659_018:0596c09": "[0596c09] 語聲不調或麤或細舉體斑駮異色青黃其腹脹滿",
    "X36n0659_018:0596c10": "言語不了。",
    "X36n0659_018:0596c11": "[0596c11] 語聲是口業舉體斑駮即身業其腹脹滿即意業。",
    "X36n0659_018:0596c12": "[0596c12] 醫見是已第二更觀過去又二先撿根緣。",
    "X36n0659_018:0596c13": "[0596c13] 醫見是已問瞻病人病者昨來意志如何。",
    "X36n0659_018:0596c14": "[0596c14] 既云昨來豈非過去。",
    "X36n0659_018:0596c15": "[0596c15] 次根緣對。",
    "X36n0659_018:0596c16": "[0596c16] 答言大師其人本來敬信三寶及以諸天今者變異",
    "X36n0659_018:0596c17": "敬信情息本喜惠施今者慳吝本性少食今則過多",
    "X36n0659_018:0596c18": "本性弊惡今則和善本性慈孝恭敬父母今於父母",
    "X36n0659_018:0597a01": "無恭敬心。",
    "X36n0659_018:0597a02": "[0597a02] 凡五句初一失出世善後四失世間善一失信三",
    "X36n0659_018:0597a03": "寶之善二失慧施之善三失少食無廉讓之善四",
    "X36n0659_018:0597a04": "失弊惡之善五失慈孝之善既云三寶知是出世",
    "X36n0659_018:0597a05": "餘是世間四善如文本性弊惡今和善者但有憐",
    "X36n0659_018:0597a06": "妻愛子和純之善弊惡是剛烈護法之善。",
    "X36n0659_018:0597a07": "[0597a07] 醫聞是已下第四為說法又三第一說法第二息",
    "X36n0659_018:0597a08": "化第三絕應說法為二初一往為說二窮源重說。",
    "X36n0659_018:0597a09": "[0597a09] 醫聞是已即前嗅之優&#x9262;羅香沈水雜香畢迦香多",
    "X36n0659_018:0597a10": "伽羅香多摩羅跋香&#x9B31;金香栴檀香炙肉臭蒲桃酒",
    "X36n0659_018:0597a11": "臭燒筋骨臭魚臭糞臭知香臭已。",
    "X36n0659_018:0597a12": "[0597a12] 初文者嗅之譬一往為說和七香五臭七香譬七",
    "X36n0659_018:0597a13": "漏五臭譬五欲。",
    "X36n0659_018:0597a14": "[0597a14] 觸身下第二譬窮源之說。",
    "X36n0659_018:0597a15": "[0597a15] 即前觸身覺身細耎猶如繒&#x7DDC;劫貝娑華或堅如石",
    "X36n0659_018:0597a16": "或冷如冰或熱如火或澀如沙爾時良醫見如是等",
    "X36n0659_018:0597a17": "種種相已定知病者必死不疑然不定言是人當死。",
    "X36n0659_018:0597a18": "[0597a18] 轉復相近如觸身唯見三毒。",
    "X36n0659_018:0597a19": "[0597a19] 語瞻病者下第二息化。",
    "X36n0659_018:0597a20": "[0597a20] 語瞻病者吾今遽務明當更來隨其所須恣意勿禁",
    "X36n0659_018:0597a21": "即便還家。",
    "X36n0659_018:0597a22": "[0597a22] 遽務者更餘方化明當更來者現在無善化緣已",
    "X36n0659_018:0597a23": "息且遙指將來恣意勿禁非佛教所制。",
    "X36n0659_018:0597a24": "[0597a24] 明日使到下第二絕應。",
    "X36n0659_018:0597b01": "[0597b01] 明日使到復語使言我事未訖兼未合藥智者當知",
    "X36n0659_018:0597b02": "如是病者必死不疑。",
    "X36n0659_018:0597b03": "[0597b03] 使到譬復更感佛善既不生故言我事未訖。",
    "X36n0659_018:0597b04": "[0597b04] 大王世尊下第二合譬文為三一正合二簡闡提",
    "X36n0659_018:0597b05": "三往三途救拔此初正合略合大意若望前譬唯",
    "X36n0659_018:0597b06": "合後兩不合前二初合第四而為說法次合第三",
    "X36n0659_018:0597b07": "觀善不可生。",
    "X36n0659_018:0597b08": "[0597b08] 大王世尊亦爾於一闡提輩善知根性而為說法何",
    "X36n0659_018:0597b09": "以故若不為說一切凡夫當言如來無大慈悲有慈",
    "X36n0659_018:0597b10": "悲者名一切智若無慈悲云何說言一切智人是故",
    "X36n0659_018:0597b11": "如來為一闡提而演說法。",
    "X36n0659_018:0597b12": "[0597b12] 大王如來世尊見諸病者常施法藥病者不服非如",
    "X36n0659_018:0597b13": "來咎。",
    "X36n0659_018:0597b14": "[0597b14] 一闡提輩下第二料簡闡提。",
    "X36n0659_018:0597b15": "[0597b15] 大王一闡提輩分別有二一者得現在善根二者得",
    "X36n0659_018:0597b16": "後世善根如來善知一闡提輩能於現在得善根者",
    "X36n0659_018:0597b17": "則為說法後世得者亦為說法今雖無益作後世因",
    "X36n0659_018:0597b18": "是故如來為一闡提演說法要一闡提者復有二種",
    "X36n0659_018:0597b19": "一者利根二者中根利根之人於現在世能得善根",
    "X36n0659_018:0597b20": "中根之人後世則得諸佛世尊不空說法。",
    "X36n0659_018:0597b21": "[0597b21] 而此中言現在生或後世生若即事為言三世皆",
    "X36n0659_018:0597b22": "無若方將遠望有生善義又二初因時教化次果",
    "X36n0659_018:0597b23": "時濟拔。",
    "X36n0659_018:0597b24": "[0597b24] 譬如淨人下第三往三途拔救也。",
    "X36n0659_018:0597c01": "[0597c01] 大王譬如淨人墜墮圊廁有善知識見而憫之尋前",
    "X36n0659_018:0597c02": "捉髮拔之令出諸佛如來亦復如是見諸眾生墮三",
    "X36n0659_018:0597c03": "惡道方便救濟令得出離是故如來為一闡提而演",
    "X36n0659_018:0597c04": "說法。",
    "X36n0659_018:0597c05": "[0597c05] 王語耆婆下第二受勸而往如文。",
    "X36n0659_018:0597c06": "[0597c06] 王語耆婆若使如來審如是者明當選擇良日吉星",
    "X36n0659_018:0597c07": "然後乃往耆婆白王如來法中無有選擇良日吉星",
    "X36n0659_018:0597c08": "大王如重病人不擇良日時節吉凶唯求良醫王今",
    "X36n0659_018:0597c09": "病重求佛良醫不應選擇良時好日大王如栴檀火",
    "X36n0659_018:0597c10": "及伊蘭火二俱燒相無有異也吉日凶日亦復如是",
    "X36n0659_018:0597c11": "若至佛所俱得滅罪唯願大王今日速往爾時大王",
    "X36n0659_018:0597c12": "即命一臣名曰吉祥而告之言大臣當知吾今欲往",
    "X36n0659_018:0597c13": "佛世尊所速辨供養所須之具臣言大王善哉善哉",
    "X36n0659_018:0597c14": "所須供具一切悉有阿闍世王與其夫人嚴駕輦乘",
    "X36n0659_018:0597c15": "一萬二千巨力大象其數五萬一一象上各有三人",
    "X36n0659_018:0597c16": "齎持旛&#x8462;華香伎樂種種供具無不具足導從馬騎",
    "X36n0659_018:0597c17": "有十八萬摩伽陀國所有人民尋從王者五十八萬。",
    "X36n0659_018:0597c18": "[0597c18] 爾時拘尸城所有大眾滿十二由旬悉皆遙見阿闍",
    "X36n0659_018:0598a01": "世王與其眷屬尋路而來。",
    "X36n0659_018:0598a02": "[0598a02] 爾時佛告下第三如來稱歎又為四一王疑二佛",
    "X36n0659_018:0598a03": "為決定三持一切問四佛答。",
    "X36n0659_018:0598a04": "[0598a04] 爾時佛告諸大眾言一切眾生為阿耨多羅三藐三",
    "X36n0659_018:0598a05": "菩提近因緣者無先善友何以故阿闍世王若不隨",
    "X36n0659_018:0598a06": "順耆婆語者來月七日必定命終墮阿鼻獄是故近",
    "X36n0659_018:0598a07": "因莫若善友阿闍世王復於前路聞舍婆提毗流離",
    "X36n0659_018:0598a08": "王乘船入海遇火而死瞿伽離比丘生身入地至阿",
    "X36n0659_018:0598a09": "鼻獄須那剎多作種種惡至於佛所眾罪得滅聞是",
    "X36n0659_018:0598a10": "語已語耆婆言吾今雖聞如是二語猶未審定汝來",
    "X36n0659_018:0598a11": "耆婆吾欲與汝同載一象設我當入阿鼻地獄冀汝",
    "X36n0659_018:0598a12": "捉持不令我墮何以故吾昔曾聞得道之人不入地",
    "X36n0659_018:0598a13": "獄爾時佛告諸大眾言阿闍世王猶有疑意。",
    "X36n0659_018:0598a14": "[0598a14] 初言疑者疑於佛智能除不能除疑己罪可除不",
    "X36n0659_018:0598a15": "可除。",
    "X36n0659_018:0598a16": "[0598a16] 次我今下佛作決定。",
    "X36n0659_018:0598a17": "[0598a17] 我今當為作決定心。",
    "X36n0659_018:0598a18": "[0598a18] 以能除智除可除罪。",
    "X36n0659_018:0598a19": "[0598a19] 三爾時下持一切問。",
    "X36n0659_018:0598a20": "[0598a20] 爾時會中有一菩薩名持一切白佛言世尊如佛先",
    "X36n0659_018:0598a21": "說一切諸法皆無定相所謂色無定相乃至涅槃亦",
    "X36n0659_018:0598a22": "無定相如來今者云何而言為阿闍世作決定心。",
    "X36n0659_018:0598a23": "[0598a23] 佛說一切無定云何為王而作定說。",
    "X36n0659_018:0598a24": "[0598a24] 四佛言下答。",
    "X36n0659_018:0598b01": "[0598b01] 佛言善哉善哉善男子我今定為阿闍世王作決定",
    "X36n0659_018:0598b02": "心何以故若王疑心可破壞者當知諸法無有定相",
    "X36n0659_018:0598b03": "是故我為阿闍世王作決定心當知是心為無定定。",
    "X36n0659_018:0598b04": "[0598b04] 善男子若彼王心是決定者王之逆罪云何可壞以",
    "X36n0659_018:0598b05": "無定相其罪可壞是故我為阿闍世王作決定心。",
    "X36n0659_018:0598b06": "[0598b06] 王自謂可除不可除我為其除除其不定為定。",
    "X36n0659_018:0598b07": "[0598b07] 爾時大王下第四到佛所又四一王來至。",
    "X36n0659_018:0598b08": "[0598b08] 爾時大王即往娑羅雙樹間至於佛所仰瞻如來三",
    "X36n0659_018:0598b09": "十二相八十種好猶如微妙真金之山。",
    "X36n0659_018:0598b10": "[0598b10] 二佛慰問。",
    "X36n0659_018:0598b11": "[0598b11] 爾時世尊出八種聲告言大王時阿闍世左右顧視",
    "X36n0659_018:0598b12": "此大眾中誰是大王我既罪逆又無福德如來不應",
    "X36n0659_018:0598b13": "稱為大王爾時如來即復喚言阿闍世大王時王聞",
    "X36n0659_018:0598b14": "已心大歡喜即作是語如來今日顧以愛言真知如",
    "X36n0659_018:0598b15": "來於諸眾生大悲憐憫等無差別即白佛言世尊我",
    "X36n0659_018:0598b16": "今疑心永無遺餘定知如來真是眾生無上大師。",
    "X36n0659_018:0598b17": "[0598b17] 總喚猶惑別喚歡喜。",
    "X36n0659_018:0598b18": "[0598b18] 三迦葉騰述。",
    "X36n0659_018:0598b19": "[0598b19] 爾時迦葉菩薩語持一切菩薩言如來已為阿闍世",
    "X36n0659_018:0598b20": "王作決定心。",
    "X36n0659_018:0598b21": "[0598b21] 四王獻供如文。",
    "X36n0659_018:0598b22": "[0598b22] 阿闍世王復白佛言世尊假使我今得與梵王釋提",
    "X36n0659_018:0598b23": "桓因坐起飲食猶不欣悅得遇如來一言顧命深以",
    "X36n0659_018:0598b24": "欣慶即以所持旛&#x8462;香華伎樂供養前禮佛足右繞",
    "X36n0659_018:0598c01": "三&#x5E00;禮敬畢已&#x5374;坐一面。",
    "X36n0659_018:0598c02": "[0598c02] 爾時佛告下第二正是滅罪為二前略說法次廣",
    "X36n0659_018:0598c03": "說法初略文又二初略說次領解略說又三初許",
    "X36n0659_018:0598c04": "誡次正說三結。",
    "X36n0659_018:0598c05": "[0598c05] 爾時佛告阿闍世王言大王今當為汝說正法要汝",
    "X36n0659_018:0598c06": "當一心諦聽諦聽。",
    "X36n0659_018:0598c07": "[0598c07] 正說中先標二十事次釋。",
    "X36n0659_018:0598c08": "[0598c08] 凡夫常當繫心觀身有二十事。",
    "X36n0659_018:0598c09": "[0598c09] 釋中為十雙初明無無漏真法次明無有漏似解",
    "X36n0659_018:0598c10": "此真似為一雙。",
    "X36n0659_018:0598c11": "[0598c11] 一我此身中空無無漏二無諸善根。",
    "X36n0659_018:0598c12": "[0598c12] 次初通明有生死惡因後明墮三途惡果為一雙。",
    "X36n0659_018:0598c13": "[0598c13] 三我此生死未得調順四墮墜深坑無處不畏。",
    "X36n0659_018:0598c14": "[0598c14] 三初明無道前智慧方便次明無道前修定之力",
    "X36n0659_018:0598c15": "為一雙。",
    "X36n0659_018:0598c16": "[0598c16] 五以何方便得見佛性六云何修定得見佛性。",
    "X36n0659_018:0598c17": "[0598c17] 四初明四倒生死唯苦無常後明不脫八難倒難",
    "X36n0659_018:0598c18": "為一雙。",
    "X36n0659_018:0599a01": "[0599a01] 七生死常苦無常樂我淨八八難之難難得遠離。",
    "X36n0659_018:0599a02": "[0599a02] 五怨讎為一雙。",
    "X36n0659_018:0599a03": "[0599a03] 九恒為怨家之所追逐十無有一法能遮諸有。",
    "X36n0659_018:0599a04": "[0599a04] 六初不免三途苦果後不免苦因子果兩縛為一",
    "X36n0659_018:0599a05": "雙。",
    "X36n0659_018:0599a06": "[0599a06] 十一於三惡趣未得解脫十二具足種種諸惡邪見。",
    "X36n0659_018:0599a07": "[0599a07] 七無始無終為一雙。",
    "X36n0659_018:0599a08": "[0599a08] 十三亦未造立度五逆津十四生死無際未得其邊。",
    "X36n0659_018:0599a09": "[0599a09] 八空有為一雙。",
    "X36n0659_018:0599a10": "[0599a10] 十五不作諸業不得果報十六無有我作他人受果。",
    "X36n0659_018:0599a11": "[0599a11] 九因果為一雙。",
    "X36n0659_018:0599a12": "[0599a12] 十七不作樂因終無樂果十八若有造業果終不失。",
    "X36n0659_018:0599a13": "[0599a13] 十癡逸為一雙。",
    "X36n0659_018:0599a14": "[0599a14] 十九因無明生亦因而死二十去來現在常行放逸。",
    "X36n0659_018:0599a15": "[0599a15] 今約三諦釋二十觀一無無漏無善根者此無真",
    "X36n0659_018:0599a16": "諦中真似之法生死未調深坑怖畏者此俗諦中",
    "X36n0659_018:0599a17": "因果有畏兩句佛性者此無中道道前慧定方便",
    "X36n0659_018:0599a18": "四倒是煩惱道八難是苦道怨家諸有是業道(云",
    "X36n0659_018:0599a19": "云)。",
    "X36n0659_018:0599a20": "[0599a20] 凡夫之人下第三結得失。",
    "X36n0659_018:0599a21": "[0599a21] 大王凡夫之人當於此身常作如是二十種觀作是",
    "X36n0659_018:0599a22": "觀已不樂生死不樂生死則得止觀爾時次第觀心",
    "X36n0659_018:0599a23": "生相住相滅相定慧進戒亦復如是觀生住滅已知",
    "X36n0659_018:0599a24": "心相乃至戒相終不作惡無有死畏三惡道畏若不",
    "X36n0659_018:0599b01": "繫心觀察如是二十事者心則放逸無惡不造。",
    "X36n0659_018:0599b02": "[0599b02] 作二十種觀者為得不觀為失如文。",
    "X36n0659_018:0599b03": "[0599b03] 阿闍世言下第二領解。",
    "X36n0659_018:0599b04": "[0599b04] 阿闍世言如我解佛所說義者我從昔來未曾觀是",
    "X36n0659_018:0599b05": "二十事故多造眾惡造眾惡故則有死畏三惡道畏。",
    "X36n0659_018:0599b06": "[0599b06] 世尊自我招殃下第二廣說又三一世王起執次",
    "X36n0659_018:0599b07": "佛廣破三王奉教行初起執有四一執重罪二執",
    "X36n0659_018:0599b08": "父王三執無辜四執定墮。",
    "X36n0659_018:0599b09": "[0599b09] 世尊自我招殃造茲重惡。",
    "X36n0659_018:0599b10": "[0599b10] 父王。",
    "X36n0659_018:0599b11": "[0599b11] 無辜橫加逆害。",
    "X36n0659_018:0599b12": "[0599b12] 是二十事設觀不觀必定當墮阿鼻地獄。",
    "X36n0659_018:0599b13": "[0599b13] 堅執此四妨於入道故須破之。",
    "X36n0659_018:0599b14": "[0599b14] 佛告下第二佛破又三初別破次總破三結勸初",
    "X36n0659_018:0599b15": "別破即破上四執但不次第初破第四定墮又三",
    "X36n0659_018:0599b16": "初正破者。",
    "X36n0659_018:0599b17": "[0599b17] 佛告大王一切諸法性相無常無有決定王云何言",
    "X36n0659_018:0599b18": "必定當墮阿鼻地獄。",
    "X36n0659_018:0599b19": "[0599b19] 殺無定相如普賢觀云一切諸罪業皆從妄想生",
    "X36n0659_018:0599b20": "端坐念實相眾罪如霜露慧日能消除若達妄想",
    "X36n0659_018:0599b21": "則罪業釋然無業故無墮。",
    "X36n0659_018:0599b22": "[0599b22] 次世王領。",
    "X36n0659_018:0599b23": "[0599b23] 阿闍世王白佛言世尊若一切法無定相者我之殺",
    "X36n0659_018:0599b24": "罪亦應不定若殺定者一切諸法則非不定。",
    "X36n0659_018:0599c01": "[0599c01] 三如來述成。",
    "X36n0659_018:0599c02": "[0599c02] 佛言大王善哉善哉諸佛世尊說一切法悉無定相",
    "X36n0659_018:0599c03": "王復能知殺亦不定是故當知殺無定相。",
    "X36n0659_018:0599c04": "[0599c04] 大王如汝所言下第二破第二父王之執雖雙牒",
    "X36n0659_018:0599c05": "父王無辜而先破父王先明因緣假有故無父次",
    "X36n0659_018:0599c06": "明念念生滅故無父。",
    "X36n0659_018:0599c07": "[0599c07] 大王如汝所言父王無辜橫加逆害者何者是父但",
    "X36n0659_018:0599c08": "於假名眾生五陰妄生父想於十二入十八界中何",
    "X36n0659_018:0599c09": "者是父若色是父四陰應非若四是父色亦應非若",
    "X36n0659_018:0599c10": "色非色合為父者無有此處何以故色與非色性無",
    "X36n0659_018:0599c11": "合故大王凡夫眾生於是色陰妄生父想如是色陰",
    "X36n0659_018:0599c12": "亦不可害何以故色有十種是十種中唯色一種可",
    "X36n0659_018:0599c13": "見可持可稱可量可牽可縛。",
    "X36n0659_018:0599c14": "[0599c14] 初中於於諸法推求撿覓父不可得若就世諦天",
    "X36n0659_018:0599c15": "性尊重父子昺然若就真空諸法平等無有差別",
    "X36n0659_018:0599c16": "既無父子之殊寧有能殺所殺之色色有十種者",
    "X36n0659_018:0599c17": "即五根五塵乃至應有四大文略亦是相攝五塵",
    "X36n0659_018:0599c18": "成四大四大成五根四大成五根即是四大攝十",
    "X36n0659_018:0599c19": "色五塵成四大即十色攝四大故不廣說。",
    "X36n0659_018:0599c20": "[0599c20] 雖可見縛下第二明念念生滅故無罪。",
    "X36n0659_018:0599c21": "[0599c21] 雖可見縛其性不住以不住故不可得見不可捉持",
    "X36n0659_018:0599c22": "不可稱量不可牽縛色相如是云何可殺若色是父",
    "X36n0659_018:0599c23": "可殺可害獲罪報者餘九應非若九非者則應無罪",
    "X36n0659_018:0599c24": "大王色有三種過去未來現在過去現在則不可害",
    "X36n0659_018:0600a01": "何以故過去過去故現在念念滅故遮未來故名之",
    "X36n0659_018:0600a02": "為殺如是一色或有可殺或不可殺有殺不殺色則",
    "X36n0659_018:0600a03": "不定若色不定殺亦不定殺不定故報亦不定云何",
    "X36n0659_018:0600a04": "說言定入地獄。",
    "X36n0659_018:0600a05": "[0600a05] 大王一切眾生下第三破其第一定重之執。",
    "X36n0659_018:0600a06": "[0600a06] 大王一切眾生所作罪業凡有二種一者輕二者重",
    "X36n0659_018:0600a07": "若心口作則名為輕身口心作則名為重大王心念",
    "X36n0659_018:0600a08": "口說身不作者所得報輕大王昔日口不教殺唯言",
    "X36n0659_018:0600a09": "別足大王若敕侍臣立斷王首坐時乃斷猶不得罪",
    "X36n0659_018:0600a10": "況王不敕云何得罪王若得罪諸佛世尊亦應得罪",
    "X36n0659_018:0600a11": "何以故汝父先王頻婆娑羅曾於諸佛種諸善根是",
    "X36n0659_018:0600a12": "故今日得居王位若佛世尊不受其供則不為王若",
    "X36n0659_018:0600a13": "不為王汝則不得為國興害汝若殺父當有罪者我",
    "X36n0659_018:0600a14": "等諸佛亦應有罪若諸佛世尊無有罪者汝獨云何",
    "X36n0659_018:0600a15": "而得罪耶。",
    "X36n0659_018:0600a16": "[0600a16] 混高下之心泯分別之見。",
    "X36n0659_018:0600a17": "[0600a17] 大王頻婆下第四破其第三無辜之執又二先引",
    "X36n0659_018:0600a18": "昔事。",
    "X36n0659_018:0600a19": "[0600a19] 大王頻婆娑羅往有惡心於毗富羅山遊行射獵周",
    "X36n0659_018:0600a20": "&#x5FA7;曠野悉無所得唯見一仙五通具足見已即生瞋",
    "X36n0659_018:0600a21": "恚惡心我今遊獵所以不得正坐此人驅逐令去即",
    "X36n0659_018:0600a22": "敕左右而令殺之其人臨終生瞋惡心退失神通而",
    "X36n0659_018:0600a23": "作誓言我實無辜汝以心口橫加屠戮我於來世亦",
    "X36n0659_018:0600a24": "當如是還以心口而害汝命時王聞已即生悔心供",
    "X36n0659_018:0600b01": "養死尸先王如是尚得輕受不墮地獄況王不爾而",
    "X36n0659_018:0600b02": "當地獄受果報耶先王自作還自受之云何令王而",
    "X36n0659_018:0600b03": "得殺罪。",
    "X36n0659_018:0600b04": "[0600b04] 次牒執破之。",
    "X36n0659_018:0600b05": "[0600b05] 如王所言父王無辜者云何言無夫有罪者則有罪",
    "X36n0659_018:0600b06": "報無惡業者則無罪報汝父先王受無有罪云何有",
    "X36n0659_018:0600b07": "報頻婆娑羅於現世中亦得善果及以惡果是故先",
    "X36n0659_018:0600b08": "王亦復不定以不定故殺亦不定殺不定故云何而",
    "X36n0659_018:0600b09": "言定入地獄。",
    "X36n0659_018:0600b10": "[0600b10] 大王眾生狂惑下第二總破又三初舉四狂等袪",
    "X36n0659_018:0600b11": "其定執實有次如王宮中下破其無慈不等三譬",
    "X36n0659_018:0600b12": "如涅槃下破其滯邊失理初四狂中二先法次譬。",
    "X36n0659_018:0600b13": "[0600b13] 大王眾生狂惑凡有四種一者貪狂二者藥狂三者",
    "X36n0659_018:0600b14": "&#x546A;狂四者本業緣狂大王我弟子中有是四狂雖多",
    "X36n0659_018:0600b15": "作惡我終不記是人犯戒是人所作不至三趣若還",
    "X36n0659_018:0600b16": "得心亦不言犯王本貪國興此逆害貪狂心作云何",
    "X36n0659_018:0600b17": "得罪。",
    "X36n0659_018:0600b18": "[0600b18] 法中貪狂猛盛倒亂尤甚藥狂迷悶衝突水火&#x546A;",
    "X36n0659_018:0600b19": "狂所咀縱橫非法業狂業持令其失心王無三狂",
    "X36n0659_018:0600b20": "但有貪狂貪狂所作貪之過耳。",
    "X36n0659_018:0600b21": "[0600b21] 次譬中二先醉次幻初醉又二先譬次合。",
    "X36n0659_018:0600b22": "[0600b22] 大王如人醉酒而害其母既醒悟已心生悔恨當知",
    "X36n0659_018:0600b23": "是業亦不得報。",
    "X36n0659_018:0600b24": "[0600b24] 初舉醉人譬若本時相瞋寄酒後罵者不名為醉",
    "X36n0659_018:0600c01": "若從此義作罪得罪若其醉後全無所知都無避",
    "X36n0659_018:0600c02": "就如此作罪是則無罪。",
    "X36n0659_018:0600c03": "[0600c03] 王今下合。",
    "X36n0659_018:0600c04": "[0600c04] 王今貪醉非本心作若非本心云何得罪。",
    "X36n0659_018:0600c05": "[0600c05] 王亦如是猶如醉人。",
    "X36n0659_018:0600c06": "[0600c06] 次大王譬如幻師下次舉幻化等九譬破其實有",
    "X36n0659_018:0600c07": "皆先譬次合初譬正舉幻化以破實有。",
    "X36n0659_018:0600c08": "[0600c08] 大王譬如幻師於四衢道幻作種種男女象馬瓔珞",
    "X36n0659_018:0600c09": "衣服愚癡之人謂為真實有智之人知非真有殺亦",
    "X36n0659_018:0600c10": "如是凡夫謂實諸佛世尊知其非真。",
    "X36n0659_018:0600c11": "[0600c11] 大王譬如山谷響聲愚癡之人謂之實聲有智之人",
    "X36n0659_018:0600c12": "知其非真。",
    "X36n0659_018:0600c13": "[0600c13] 殺亦如是凡夫謂實諸佛世尊知其非真。",
    "X36n0659_018:0600c14": "[0600c14] 大王如人有怨詐來親附愚癡之人謂為真實智者",
    "X36n0659_018:0600c15": "了達乃知&#x8657;詐。",
    "X36n0659_018:0600c16": "[0600c16] 殺亦如是凡夫謂實諸佛世尊知其非真。",
    "X36n0659_018:0600c17": "[0600c17] 大王如人執鏡自見面像愚癡之人謂為真面智者",
    "X36n0659_018:0600c18": "了達知其非真。",
    "X36n0659_018:0601a01": "[0601a01] 殺亦如是凡夫謂實諸佛世尊知其非真。",
    "X36n0659_018:0601a02": "[0601a02] 大王如熱時燄愚癡之人謂之是水智者了達知其",
    "X36n0659_018:0601a03": "非水。",
    "X36n0659_018:0601a04": "[0601a04] 殺亦如是凡夫謂實諸佛世尊知其非真。",
    "X36n0659_018:0601a05": "[0601a05] 大王如乾闥婆城愚癡之人謂為真實智者了達知",
    "X36n0659_018:0601a06": "其非真。",
    "X36n0659_018:0601a07": "[0601a07] 殺亦如是凡夫謂實諸佛世尊知其非真。",
    "X36n0659_018:0601a08": "[0601a08] 大王人如夢中受五欲樂愚癡之人謂之為實智者",
    "X36n0659_018:0601a09": "了達知其非真。",
    "X36n0659_018:0601a10": "[0601a10] 殺亦如是凡夫謂實諸佛世尊知其非真大王殺法",
    "X36n0659_018:0601a11": "殺業殺者殺果及以解脫我皆了之則無有罪王雖",
    "X36n0659_018:0601a12": "知殺云何有罪。",
    "X36n0659_018:0601a13": "[0601a13] 大王譬如有人主知典酒如其不飲則亦不醉雖復",
    "X36n0659_018:0601a14": "知火亦不燒然。",
    "X36n0659_018:0601a15": "[0601a15] 王亦如是雖復知殺云何有罪。",
    "X36n0659_018:0601a16": "[0601a16] 大王有諸眾生於日出時作種種罪於月出時復行",
    "X36n0659_018:0601a17": "劫盜日月不出則不作罪雖因日月令其作罪而此",
    "X36n0659_018:0601a18": "日月實不得罪。",
    "X36n0659_018:0601a19": "[0601a19] 殺亦如是雖復因王王實無罪。",
    "X36n0659_018:0601a20": "[0601a20] 如王宮中下第二破其無慈不等。",
    "X36n0659_018:0601a21": "[0601a21] 大王如王宮中常敕屠羊心初無懼云何於父獨生",
    "X36n0659_018:0601a22": "懼心雖復人獸尊卑差別保命畏死二俱無異何故",
    "X36n0659_018:0601a23": "於羊心輕無懼於父先王生重憂苦大王世間之人",
    "X36n0659_018:0601a24": "是愛僮僕不得自在為愛所使而行殺害設有果報",
    "X36n0659_018:0601b01": "乃是愛罪王不自在當有何咎。",
    "X36n0659_018:0601b02": "[0601b02] 重死者何人重死而輕生今不言故重於死莫問",
    "X36n0659_018:0601b03": "人獸皆以死苦為重故言保命重死人獸無異若",
    "X36n0659_018:0601b04": "就結戒者人犯重獸犯輕此就往業善惡別論不",
    "X36n0659_018:0601b05": "可相類若就施食此就施心同緣實相故等此復",
    "X36n0659_018:0601b06": "別論。",
    "X36n0659_018:0601b07": "[0601b07] 大王譬如涅槃下第三破其滯邊失理又二先舉",
    "X36n0659_018:0601b08": "涅槃為譬。",
    "X36n0659_018:0601b09": "[0601b09] 大王譬如涅槃非有非無而亦是有。",
    "X36n0659_018:0601b10": "[0601b10] 次將殺來合譬凡三番合如文。",
    "X36n0659_018:0601b11": "[0601b11] 殺亦如是雖非有非無而亦是有慚愧之人則是非",
    "X36n0659_018:0601b12": "有無慚愧者則為非無受果報者名之為有空見之",
    "X36n0659_018:0601b13": "人則為非有有見之人則為非無有有見者亦名為",
    "X36n0659_018:0601b14": "有何以故有有見者得果報故無有見者則無果報",
    "X36n0659_018:0601b15": "常見之人則為非有無常見者則為非無常常見者",
    "X36n0659_018:0601b16": "不得為無何以故常常見者有惡業果故是故常常",
    "X36n0659_018:0601b17": "見者不得為無以是義故雖非有非無而亦是有大",
    "X36n0659_018:0601b18": "王夫眾生者名出入息斷出入息故名為殺諸佛隨",
    "X36n0659_018:0601b19": "俗亦說為殺。",
    "X36n0659_018:0601b20": "[0601b20] 三番破竟結勸其觀(云云)。",
    "X36n0659_018:0601b21": "[0601b21] 大王色是無常下第三結勸觀行又二先勸作無",
    "X36n0659_018:0601b22": "常等觀。",
    "X36n0659_018:0601b23": "[0601b23] 大王色是無常色之因緣亦是無常從無常因生色",
    "X36n0659_018:0601b24": "云何常乃至識無常識之因緣亦是無常從無常因",
    "X36n0659_018:0601c01": "生識云何常以無常故苦以苦故空以空故無我若",
    "X36n0659_018:0601c02": "是無常苦空無我為何所殺殺無常者得常涅槃殺",
    "X36n0659_018:0601c03": "苦得樂殺空得實殺於無我而得真我。",
    "X36n0659_018:0601c04": "[0601c04] 次若殺無常下勸作常樂等觀。",
    "X36n0659_018:0601c05": "[0601c05] 大王若殺無常苦空無我者則與我同我亦殺是無",
    "X36n0659_018:0601c06": "常苦空無我不入地獄汝云何入。",
    "X36n0659_018:0601c07": "[0601c07] 爾時阿闍世下第三奉行又二前明觀行次辨發",
    "X36n0659_018:0601c08": "心初觀行為三一正作觀二諮佛三自慶。",
    "X36n0659_018:0601c09": "[0601c09] 爾時阿闍世王如佛所說觀色乃至觀識。",
    "X36n0659_018:0601c10": "[0601c10] 初文中明作無常又作常何者若不作常不解無",
    "X36n0659_018:0601c11": "常觀常無常達非常非無常。",
    "X36n0659_018:0601c12": "[0601c12] 二作是觀已即是諮佛。",
    "X36n0659_018:0601c13": "[0601c13] 作是觀已即白佛言世尊我今始知色是無常乃至",
    "X36n0659_018:0601c14": "識是無常我本若能如是觀者則不作罪。",
    "X36n0659_018:0601c15": "[0601c15] 三世尊我昔曾聞下歡喜自慶又三初明蒙佛覆",
    "X36n0659_018:0601c16": "蔭。",
    "X36n0659_018:0601c17": "[0601c17] 世尊我昔曾聞諸佛世尊常為眾生而作父母雖聞",
    "X36n0659_018:0601c18": "是語猶未能審今乃定知。",
    "X36n0659_018:0602a01": "[0602a01] 次須彌山王下明仰同佛解。",
    "X36n0659_018:0602a02": "[0602a02] 世尊我亦曾聞須彌山王四寶所成所謂金銀&#x7460;璃",
    "X36n0659_018:0602a03": "頗&#x68C3;若有眾鳥隨所集處則同其色雖聞是說亦不",
    "X36n0659_018:0602a04": "審定我今來至佛須彌山則與同色與同色者則知",
    "X36n0659_018:0602a05": "諸法無常苦空無我。",
    "X36n0659_018:0602a06": "[0602a06] 三我見世間下正是自慶。",
    "X36n0659_018:0602a07": "[0602a07] 世尊我見世間從伊蘭子生伊蘭樹不見伊蘭生栴",
    "X36n0659_018:0602a08": "檀者我今始見從伊蘭子生栴檀樹伊蘭子者我身",
    "X36n0659_018:0602a09": "是也栴檀樹者即是我心無根信也無根者我初不",
    "X36n0659_018:0602a10": "知恭敬如來不信法僧是名無根。",
    "X36n0659_018:0602a11": "[0602a11] 無根信者本時五根未立今遂得信故曰無根世",
    "X36n0659_018:0602a12": "尊我若不遇下第二辨其發心又三一偏明王發",
    "X36n0659_018:0602a13": "心二夫人眷屬發心三辭退王發心又三一王發",
    "X36n0659_018:0602a14": "心。",
    "X36n0659_018:0602a15": "[0602a15] 世尊我若不遇如來世尊當於無量阿僧祇劫在大",
    "X36n0659_018:0602a16": "地獄受無量苦我今有幸得見如來以是見佛所得",
    "X36n0659_018:0602a17": "功德悉壞眾生煩惱惡心。",
    "X36n0659_018:0602a18": "[0602a18] 二如來印。",
    "X36n0659_018:0602a19": "[0602a19] 佛言大王善哉善哉我今知汝必能破壞眾生惡心。",
    "X36n0659_018:0602a20": "[0602a20] 三王重發心。",
    "X36n0659_018:0602a21": "[0602a21] 世尊若我審能破壞眾生諸惡心者使我常在阿鼻",
    "X36n0659_018:0602a22": "地獄無量劫中為諸眾生受大苦惱不以為苦。",
    "X36n0659_018:0602a23": "[0602a23] 二爾時摩訶陀國下通明王及眷屬發心又三一",
    "X36n0659_018:0602a24": "發心二供養讚歎三如來述成正發心又三一國",
    "X36n0659_018:0602b01": "人二王夫人三王慶喜。",
    "X36n0659_018:0602b02": "[0602b02] 爾時摩訶陀國無量人民悉發阿耨多羅三藐三菩",
    "X36n0659_018:0602b03": "提心以如是等無量人民發大心故阿闍世王所有",
    "X36n0659_018:0602b04": "重罪即得微薄。",
    "X36n0659_018:0602b05": "[0602b05] 國人發心令王罪輕者以是滅罪之&#x758E;緣故何以",
    "X36n0659_018:0602b06": "故由眾生病故菩薩病眾生病愈菩薩亦愈若依",
    "X36n0659_018:0602b07": "此文從毗婆尸佛所發心不墮若依世王經以於",
    "X36n0659_018:0602b08": "七十二億佛所發菩提心。",
    "X36n0659_018:0602b09": "[0602b09] 王及夫人後宮采女悉皆同發阿耨多羅三藐三菩",
    "X36n0659_018:0602b10": "提心。",
    "X36n0659_018:0602b11": "[0602b11] 爾時阿闍世王語耆婆言耆婆我今未死已得天身",
    "X36n0659_018:0602b12": "捨於短命而得長命捨無常身而得常身令諸眾生",
    "X36n0659_018:0602b13": "發阿耨多羅三藐三菩提心即是天身長命常身即",
    "X36n0659_018:0602b14": "是一切諸佛弟子。",
    "X36n0659_018:0602b15": "[0602b15] 說是語已下第二供養讚歎又二初少長行身業",
    "X36n0659_018:0602b16": "供養。",
    "X36n0659_018:0602b17": "[0602b17] 說是語已即以種種寶幢旛&#x8462;香華瓔珞微妙伎樂",
    "X36n0659_018:0602b18": "而供養佛。",
    "X36n0659_018:0602b19": "[0602b19] 次偈口業供養偈有十五行半為二初九行半稱",
    "X36n0659_018:0602b20": "歎次六行發願就九行半又三前七行半歎口密",
    "X36n0659_018:0602b21": "次一行歎意密三一行歎身密初口密又三初三",
    "X36n0659_018:0602b22": "行歎實語次一行半歎&#x8F2D;語三三行歎義語。",
    "X36n0659_018:0602b23": "[0602b23] 復以偈頌而讚歎言。",
    "X36n0659_018:0602b24": " 實語甚微妙  善巧於句義  甚深祕密藏",
    "X36n0659_018:0602c01": " 為眾故顯示  所有廣博言  為眾故略說",
    "X36n0659_018:0602c02": " 具足如是語  善能療眾生  若有諸眾生",
    "X36n0659_018:0602c03": " 得聞是語者  若信及不信  定知是佛說",
    "X36n0659_018:0602c04": " 諸佛常耎語  為眾故說麤  麤說及耎言",
    "X36n0659_018:0602c05": " 皆歸第一義  是故我今者  歸依於世尊",
    "X36n0659_018:0602c06": " 如來語一味  猶如大海水  是名第一義",
    "X36n0659_018:0602c07": " 故無無義言  如來今所說  種種無量法",
    "X36n0659_018:0602c08": " 男女大小聞  同獲第一義  無因亦無果",
    "X36n0659_018:0602c09": " 無生亦無滅  是名大涅槃  聞者破諸果",
    "X36n0659_018:0602c10": "[0602c10] 實語對&#x8657;語&#x8F2D;語對麤語義語對綺語應有和合",
    "X36n0659_018:0602c11": "語對兩舌語無者文略又實語兼和合語。",
    "X36n0659_018:0602c12": "[0602c12] 二如來為一切下歎意業大慈之德。",
    "X36n0659_018:0602c13": " 如來為一切  常作慈父母  當知諸眾生",
    "X36n0659_018:0602c14": " 皆是如來子",
    "X36n0659_018:0602c15": "[0602c15] 世尊大慈悲下一行歎身為物示現。",
    "X36n0659_018:0602c16": " 世尊大慈悲  為眾修苦行  如人著鬼魅",
    "X36n0659_018:0602c17": " 狂亂多所為",
    "X36n0659_018:0602c18": "[0602c18] 我今得見佛下第二六偈發願懺悔即五悔意初",
    "X36n0659_018:0603a01": "一行明迴向。",
    "X36n0659_018:0603a02": " 我今得見佛  所得三業善  願以此功德",
    "X36n0659_018:0603a03": " 回向無上道",
    "X36n0659_018:0603a04": "[0603a04] 次一行明勸請。",
    "X36n0659_018:0603a05": " 我今所供養  佛法及眾僧  願以此功德",
    "X36n0659_018:0603a06": " 三寶常存世",
    "X36n0659_018:0603a07": "[0603a07] 次一行明隨喜。",
    "X36n0659_018:0603a08": " 我今所應獲  種種諸功德  願以破一切",
    "X36n0659_018:0603a09": " 眾生四種魔",
    "X36n0659_018:0603a10": "[0603a10] 次一行明懺悔。",
    "X36n0659_018:0603a11": " 我遇惡知識  造作三世罪  今於佛前悔",
    "X36n0659_018:0603a12": " 願後更不作",
    "X36n0659_018:0603a13": "[0603a13] 後兩行發願初行願悉發始心。",
    "X36n0659_018:0603a14": " 願諸眾生等  悉發菩提心  繫心常思念",
    "X36n0659_018:0603a15": " 十方一切佛",
    "X36n0659_018:0603a16": "[0603a16] 次行終見佛性。",
    "X36n0659_018:0603a17": " 復願諸眾生  永破諸煩惱  了了見佛性",
    "X36n0659_018:0603a18": " 猶如文殊等",
    "X36n0659_018:0603a19": "[0603a19] 爾時世尊下第三述成又三一述其現世。",
    "X36n0659_018:0603a20": "[0603a20] 爾時世尊讚阿闍世王善哉善哉若有人能發菩提",
    "X36n0659_018:0603a21": "心當知是人則為莊嚴諸佛大眾。",
    "X36n0659_018:0603a22": "[0603a22] 二汝昔已於下述其過去。",
    "X36n0659_018:0603a23": "[0603a23] 大王汝昔已於毗婆尸佛初發阿耨多羅三藐三菩",
    "X36n0659_018:0603a24": "提心從是以來至我出世於其中間未曾復墮地獄",
    "X36n0659_018:0603b01": "受苦大王當知菩提之心乃有如是無量果報。",
    "X36n0659_018:0603b02": "[0603b02] 三從今已往述其未來亦是勸修。",
    "X36n0659_018:0603b03": "[0603b03] 大王從今已往常當勸修菩提之心何以故從是因",
    "X36n0659_018:0603b04": "緣當得消滅無量惡故。",
    "X36n0659_018:0603b05": "[0603b05] 世王經中明佛為說文殊為說王之重罪如須彌",
    "X36n0659_018:0603b06": "山一切皆滅所不滅者如芥子許猶入賓吒地獄",
    "X36n0659_018:0603b07": "雖復在中而無苦痛又為受記成佛名惟首陀惟",
    "X36n0659_018:0603b08": "沙耶此言淨其所朗。",
    "X36n0659_018:0603b09": "[0603b09] 三辭退如文。",
    "X36n0659_018:0603b10": "[0603b10] 爾時阿闍世王及摩伽陀國一切人民從座而起繞",
    "X36n0659_018:0603b11": "佛三&#x5E00;辭退還宮。",
    "X36n0659_018:0603b12": "[0603b12] 天行品者如雜華說。",
    "X36n0659_018:0603b13": "[0603b13] 天行懸指雜華。",
    "X36n0659_018:0603b14": "[0603b14] 大般涅槃經嬰兒行品第二十一",
    "X36n0659_018:0603b15": "[0603b15] 嬰兒行品",
    "X36n0659_018:0603b16": "[0603b16] 此是第三明嬰兒行有師言借譬得名權智為體",
    "X36n0659_018:0603b17": "化物為用今明涅槃非大小亦得論大小小即嬰",
    "X36n0659_018:0603b18": "兒行大即如來行權智為體可施黃葉此不得在",
    "X36n0659_018:0603b19": "如來之行文為三初明嬰兒次釋嬰兒意三結嬰",
    "X36n0659_018:0603b20": "兒果上聖梵兩行皆爾此不應無就初為二一明",
    "X36n0659_018:0603b21": "圓行嬰兒二明偏行嬰兒他解不起不語是本地",
    "X36n0659_018:0603b22": "嬰兒此義不然汝云嬰兒是化他行本地化誰今",
    "X36n0659_018:0603b23": "明本地非大非小能起大小兩化作大小嬰兒就",
    "X36n0659_018:0603b24": "圓嬰兒為二一譬二合譬為四一不能起二不能",
    "X36n0659_018:0603c01": "住三不能來四不能語。",
    "X36n0659_018:0603c02": "[0603c02] 善男子云何名為嬰兒行善男子不能起住來去語",
    "X36n0659_018:0603c03": "言是名嬰兒。",
    "X36n0659_018:0603c04": "[0603c04] 不起譬常不起邊中諸法之相不住者譬淨不著",
    "X36n0659_018:0603c05": "生死涅槃不來譬我不從淺至深動搖彼此不語",
    "X36n0659_018:0603c06": "譬樂寂滅涅槃不可言說此圓嬰兒從初發心常",
    "X36n0659_018:0603c07": "觀涅槃四德行道故言不能起住來去語言呼此",
    "X36n0659_018:0603c08": "嬰兒為如來行佛作此行引上根者能化所化皆",
    "X36n0659_018:0603c09": "行四德悉如來行故名如來嬰兒行上聖梵兩行",
    "X36n0659_018:0603c10": "皆先釋次第行後釋圓行今品先明圓行後明次",
    "X36n0659_018:0603c11": "第當是前後赴緣自在。",
    "X36n0659_018:0603c12": "[0603c12] 從如來亦爾去是合向四譬合前三為三如文。",
    "X36n0659_018:0603c13": "[0603c13] 如來亦爾不能起者如來終不起諸法相。",
    "X36n0659_018:0603c14": "[0603c14] 不能住者如來不著一切諸法。",
    "X36n0659_018:0603c15": "[0603c15] 不能來者如來身行無有動搖不能去者如來已至",
    "X36n0659_018:0603c16": "大般涅槃。",
    "X36n0659_018:0603c17": "[0603c17] 次合不語中為四一究竟故不能語已至大涅槃",
    "X36n0659_018:0603c18": "故。",
    "X36n0659_018:0604a01": "[0604a01] 二明說即無說故不能語。",
    "X36n0659_018:0604a02": "[0604a02] 不能語者如來雖為一切眾生演說諸法實無所說",
    "X36n0659_018:0604a03": "何以故有所說者名有為法如來世尊非是有為是",
    "X36n0659_018:0604a04": "故無說。",
    "X36n0659_018:0604a05": "[0604a05] 三祕密之言眾生不解故不能語。",
    "X36n0659_018:0604a06": "[0604a06] 又無語者猶如嬰兒語言未了雖復有語實亦無語",
    "X36n0659_018:0604a07": "如來亦爾語未了者即是諸佛祕密之言雖有所說",
    "X36n0659_018:0604a08": "眾生不解故名無語。",
    "X36n0659_018:0604a09": "[0604a09] 四明隨類不同隨他言音於我非語非語故不能",
    "X36n0659_018:0604a10": "語。",
    "X36n0659_018:0604a11": "[0604a11] 又嬰兒者名物不一未知正語雖名物不一未知正",
    "X36n0659_018:0604a12": "語非不因此而得識物如來亦爾一切眾生方類各",
    "X36n0659_018:0604a13": "異所言不同如來方便隨而說之亦令一切因而得",
    "X36n0659_018:0604a14": "解。",
    "X36n0659_018:0604a15": "[0604a15] 是究竟樂說即無說是常祕密不解是淨隨類是",
    "X36n0659_018:0604a16": "我不能語中還具四德餘三譬亦應如是。",
    "X36n0659_018:0604a17": "[0604a17] 從又嬰兒者能說大字去是第二明偏行嬰兒文",
    "X36n0659_018:0604a18": "為五一大字嬰兒二無知嬰兒三不作嬰兒四黃",
    "X36n0659_018:0604a19": "葉嬰兒五欣厭嬰兒初大字中二有譬有合。",
    "X36n0659_018:0604a20": "[0604a20] 又嬰兒者能說大字。",
    "X36n0659_018:0604a21": "[0604a21] 初譬中言大字者婆和是也正取和字而為大字",
    "X36n0659_018:0604a22": "即是六度菩薩嬰兒此菩薩三僧祇劫百劫種相",
    "X36n0659_018:0604a23": "志求作佛此佛是有為半字無常之佛故知是和",
    "X36n0659_018:0604a24": "字嬰兒合文自釋文甚分明。",
    "X36n0659_018:0604b01": "[0604b01] 如來亦爾說於大字所謂婆&#x555D;&#x555D;者有為婆者無為",
    "X36n0659_018:0604b02": "是名嬰兒&#x555D;者名為無常婆者名為有常如來說常",
    "X36n0659_018:0604b03": "眾生聞已為常法故斷於無常是名嬰兒行。",
    "X36n0659_018:0604b04": "[0604b04] 二從又嬰兒者不知苦樂下是無知嬰兒有譬有",
    "X36n0659_018:0604b05": "合。",
    "X36n0659_018:0604b06": "[0604b06] 又嬰兒者不知苦樂晝夜父母。",
    "X36n0659_018:0604b07": "[0604b07] 菩薩摩訶薩亦復如是為眾生故不見苦樂無晝夜",
    "X36n0659_018:0604b08": "相於諸眾生其心平等故無父母親&#x758E;等相。",
    "X36n0659_018:0604b09": "[0604b09] 譬中舉六字無苦樂是不取捨無晝夜是無憎愛",
    "X36n0659_018:0604b10": "尋譬文似自行合文中合菩薩化他當是互現前",
    "X36n0659_018:0604b11": "後皆以如來合譬中間兩種以菩薩合譬亦是互",
    "X36n0659_018:0604b12": "出佛與菩薩皆能具行諸嬰兒行下文云迦葉及",
    "X36n0659_018:0604b13": "九十三萬人悉皆得此五行(云云)無知是通教菩",
    "X36n0659_018:0604b14": "薩嬰兒達幻化相苦樂平等怨親不二合文分明",
    "X36n0659_018:0604b15": "三從又嬰兒者不能造作去是不作嬰兒有譬有",
    "X36n0659_018:0604b16": "合。",
    "X36n0659_018:0604b17": "[0604b17] 又嬰兒者不能造作大小諸事。",
    "X36n0659_018:0604b18": "[0604b18] 菩薩摩訶薩亦復如是不復造作生死作業是名不",
    "X36n0659_018:0604b19": "作大事者即五逆也菩薩摩訶薩終不造作五逆重",
    "X36n0659_018:0604b20": "罪小事者即二乘心菩薩終不退菩提心而作聲聞。",
    "X36n0659_018:0604b21": "[0604b21] 辟支佛乘。",
    "X36n0659_018:0604b22": "[0604b22] 初譬中云不作大逆不作小乘此是別教菩薩嬰",
    "X36n0659_018:0604b23": "兒次合文云無五逆二乘等心即是非生死非涅",
    "X36n0659_018:0604b24": "槃行於中道菩薩之行。",
    "X36n0659_018:0604c01": "[0604c01] 四從又嬰兒者啼哭之時下是黃葉嬰兒有譬有",
    "X36n0659_018:0604c02": "合。",
    "X36n0659_018:0604c03": "[0604c03] 又嬰兒行者如彼嬰兒啼哭之時父母即以楊樹黃",
    "X36n0659_018:0604c04": "葉而語之言莫啼莫啼我與汝金嬰兒見已生真金",
    "X36n0659_018:0604c05": "想便止不啼然此黃葉實非金也木牛木馬木男木",
    "X36n0659_018:0604c06": "女嬰兒見已亦復生於男女等想即止不啼實非男",
    "X36n0659_018:0604c07": "女以作如是男女想故名曰嬰兒。",
    "X36n0659_018:0604c08": "[0604c08] 如來亦爾若有眾生欲造眾惡如來為說三十三天",
    "X36n0659_018:0604c09": "常樂我淨端正自恣於妙宮殿受於五欲六根所對",
    "X36n0659_018:0604c10": "無非是樂眾生聞有如是樂故心生貪樂止不為惡",
    "X36n0659_018:0604c11": "勤作三十三天善業實是生死無常無樂無我無淨",
    "X36n0659_018:0604c12": "為度眾生方便說言語常樂我淨。",
    "X36n0659_018:0604c13": "[0604c13] 初譬中云楊樹譬妄常黃葉譬妄淨木牛馬譬妄",
    "X36n0659_018:0604c14": "樂木男女譬妄我次合文中合於天上常樂我淨",
    "X36n0659_018:0604c15": "此中義推應有人中四倒常樂我淨文略不出。",
    "X36n0659_018:0604c16": "[0604c16] 五又嬰兒者下欣厭嬰兒直法說無譬文為二初",
    "X36n0659_018:0604c17": "略標二釋。",
    "X36n0659_018:0604c18": "[0604c18] 又嬰兒者若有眾生厭生死時如來則為說於二乘。",
    "X36n0659_018:0605a01": "[0605a01] 厭生死時說於二乘即是標。",
    "X36n0659_018:0605a02": "[0605a02] 然實無有者是釋又二初略釋二廣釋。",
    "X36n0659_018:0605a03": "[0605a03] 然實無有二乘之實以二乘故知生死過見涅槃樂。",
    "X36n0659_018:0605a04": "[0605a04] 初略者知生死過是識苦集見涅槃樂是識道滅。",
    "X36n0659_018:0605a05": "[0605a05] 以是見故則能自知有斷不斷有真不真有修不修",
    "X36n0659_018:0605a06": "有得不得。",
    "X36n0659_018:0605a07": "[0605a07] 次廣者有斷不斷此約集諦正使有斷習氣不斷",
    "X36n0659_018:0605a08": "有真不真此約苦諦生死中無涅槃則不真離生",
    "X36n0659_018:0605a09": "死有涅槃此則有真有修不修此約道諦四倒惑",
    "X36n0659_018:0605a10": "等是不修四念處等是修有得不得此約滅諦利",
    "X36n0659_018:0605a11": "使鈍使名不得見道修道名為得然此中先明道",
    "X36n0659_018:0605a12": "次明滅者若鈍根小乘望果修因滅前道後中乘",
    "X36n0659_018:0605a13": "利根道前滅後此亦無在問此中偏明五種嬰兒",
    "X36n0659_018:0605a14": "上何不明五梵行五聖行答彼之兩行依文則無",
    "X36n0659_018:0605a15": "義推則有所言義者以大涅槃心修於三品即別",
    "X36n0659_018:0605a16": "菩薩聖行諸佛說已聲聞緣覺則能奉行則是二",
    "X36n0659_018:0605a17": "乘聖行二乘既能奉行例知六度通別人天等亦",
    "X36n0659_018:0605a18": "能隨分隨說奉行故則有也梵行中九品增修即",
    "X36n0659_018:0605a19": "是別菩薩梵行慈為一切善法根本自然攝得聲",
    "X36n0659_018:0605a20": "聞六度通教人天等四無量心一切梵行何以知",
    "X36n0659_018:0605a21": "然此嬰兒行同他小善小善不一故具列五偏嬰",
    "X36n0659_018:0605a22": "兒行聖行正是自行但明次第不次第故不列餘",
    "X36n0659_018:0605a23": "行梵行是淨行化他但列佛菩薩次第不次第梵",
    "X36n0659_018:0605a24": "行六度通教雖有化他一是具惑二是半惑非淨",
    "X36n0659_018:0605b01": "梵行故不列二乘及以人天皆無化他故不列之",
    "X36n0659_018:0605b02": "有無之意大旨如是。",
    "X36n0659_018:0605b03": "[0605b03] 從善男子如彼嬰兒下第二釋嬰兒譬意文為三",
    "X36n0659_018:0605b04": "一牒譬二合三釋。",
    "X36n0659_018:0605b05": "[0605b05] 善男子如彼嬰兒於非金中而生金想如來亦爾於",
    "X36n0659_018:0605b06": "不淨中而說為淨如來以得第一義故則無&#x8657;妄如",
    "X36n0659_018:0605b07": "彼嬰兒於非牛馬作牛馬想若有眾生於非道中作",
    "X36n0659_018:0605b08": "真道想如來亦說非道為道非道之中實無有道以",
    "X36n0659_018:0605b09": "能生道微因緣故說非道為道如彼嬰兒於木男女",
    "X36n0659_018:0605b10": "生男女想。",
    "X36n0659_018:0605b11": "[0605b11] 初牒金譬妄淨木牛馬譬妄樂非道譬妄常木男",
    "X36n0659_018:0605b12": "女譬妄我。",
    "X36n0659_018:0605b13": "[0605b13] 二合。",
    "X36n0659_018:0605b14": "[0605b14] 如來亦爾知非眾生說眾生想而實無有眾生想也。",
    "X36n0659_018:0605b15": "[0605b15] 如來亦爾但合木男女一意餘三可解。",
    "X36n0659_018:0605b16": "[0605b16] 三若佛如來下釋。",
    "X36n0659_018:0605b17": "[0605b17] 若佛如來說無眾生一切眾生則墮邪見是故如來",
    "X36n0659_018:0605b18": "說有眾生於眾生中作眾生想者則不能破眾生想",
    "X36n0659_018:0605b19": "也。",
    "X36n0659_018:0605b20": "[0605b20] 既知是妄何以誑彼眾生若不以妄引墮邪因果",
    "X36n0659_018:0605b21": "無由得出今以妄引破彼邪因則因縛眾生想破",
    "X36n0659_018:0605b22": "破彼邪果則果縛眾生想破是名破眾生相眾生",
    "X36n0659_018:0605b23": "相破由此妄引人天嬰兒其意既爾顯餘可解。",
    "X36n0659_018:0605b24": "[0605b24] 若於眾生中下第三明嬰兒行果。",
    "X36n0659_018:0605c01": "[0605c01] 若於眾生破眾生想者是則能得大般涅槃以得如",
    "X36n0659_018:0605c02": "是大涅槃故止不啼哭是名嬰兒行。",
    "X36n0659_018:0605c03": "[0605c03] 若於眾生作眾生想者但是嬰兒非嬰兒行以於",
    "X36n0659_018:0605c04": "眾生不作眾生想故能破眾生相即嬰兒行成以",
    "X36n0659_018:0605c05": "行成故止不啼哭以果成故得大涅槃果之文分",
    "X36n0659_018:0605c06": "明若此古來不見如何如何前聖行梵行立果近",
    "X36n0659_018:0605c07": "在初地今嬰兒行立果遠到涅槃近遠互現勿起",
    "X36n0659_018:0605c08": "偏執又初地亦具常樂我淨亦呼為大涅槃(云云)。",
    "X36n0659_018:0605c09": "[0605c09] 善男子下是大段第三單結次第五行文為三一",
    "X36n0659_018:0605c10": "總結二迦葉領三佛述如文。",
    "X36n0659_018:0605c11": "[0605c11] 善男子若有男女受持讀誦書寫解說是五行者當",
    "X36n0659_018:0605c12": "知是人必定當得如是五行。",
    "X36n0659_018:0605c13": "[0605c13] 迦葉菩薩白佛言世尊如我解佛所說義者我亦定",
    "X36n0659_018:0605c14": "當得是五行。",
    "X36n0659_018:0605c15": "[0605c15] 佛言善男子不獨汝得如是五行今此會中九十三",
    "X36n0659_018:0605c16": "萬人亦皆同汝得是五行。",
    "X36n0659_018:0605c17": "[0605c17] 大般涅槃經卷第十八",
    "X36n0659_018:0605c18": "[0605c18] 涅槃經疏卷第八",
    "X36n0659_018:0605c19": "[0605c19] 日東 天台沙門本純 分會"
}