{
    "T29n1562_039:0561c02": "阿毘達磨順正理論卷第三十九",
    "T29n1562_039:0561c04": "尊者眾賢造",
    "T29n1562_039:0561c05": "三藏法師玄奘奉 詔譯",
    "T29n1562_039:0561c06": "辯業品第四之七",
    "T29n1562_039:0561c07": "[0561c07] 別解脫律儀從何而得。復從何而得餘二律",
    "T29n1562_039:0561c08": "儀。頌曰。",
    "T29n1562_039:0561c09": " 從一切二現  得欲界律儀",
    "T29n1562_039:0561c10": " 從根本恒時  得靜慮無漏",
    "T29n1562_039:0561c11": "[0561c11] 論曰。欲界律儀謂別解脫。此從一切根本業",
    "T29n1562_039:0561c12": "道。及從前後近分而得。從二得者。謂從二",
    "T29n1562_039:0561c13": "類即情非情性罪遮罪。於情性罪謂殺等業。",
    "T29n1562_039:0561c14": "遮謂女人同室宿等。非情性罪謂盜外財。遮",
    "T29n1562_039:0561c15": "謂掘地斷生草等。從現得者謂從現世蘊處",
    "T29n1562_039:0561c16": "界得非從去來。由此律儀有情處轉。去來非",
    "T29n1562_039:0561c17": "是有情處故。有情處者謂諸有情及諸有情",
    "T29n1562_039:0561c18": "所依止處。現蘊處界內者即是有情所依。外",
    "T29n1562_039:0561c19": "者名為有情所止。非過未故。若得靜慮無漏",
    "T29n1562_039:0561c20": "律儀。應知但從根本業道。以定中唯有根本",
    "T29n1562_039:0561c21": "業道故。非從前後近分而得。以在定位唯有",
    "T29n1562_039:0561c22": "根本。在不定位中無此律儀故。從有情數所",
    "T29n1562_039:0561c23": "發遮罪尚不得此二種律儀。況從非情所發",
    "T29n1562_039:0561c24": "遮罪。從恒時者謂從過去現在未來蘊處界",
    "T29n1562_039:0561c25": "得。如與此戒為俱有心。由此不同應作四句。",
    "T29n1562_039:0561c26": "有蘊處界從彼唯得別解律儀非餘二等。第",
    "T29n1562_039:0561c27": "一句者謂從現世前後近分及諸遮罪。第二",
    "T29n1562_039:0561c28": "句者謂從去來根本業道。第三句者謂從現",
    "T29n1562_039:0561c29": "世根本業道。第四句者謂從去來前後近分。",
    "T29n1562_039:0562a01": "有言非得善律儀時。可有現世惡業道等。故",
    "T29n1562_039:0562a02": "應別立此四句文。謂應說言有一類法。於彼",
    "T29n1562_039:0562a03": "唯得別解律儀非二律儀。乃至廣說。第一句",
    "T29n1562_039:0562a04": "者謂於現在得前後近分及遮罪遠離。餘隨",
    "T29n1562_039:0562a05": "所應皆如是說。於業道等處置業道等聲。故",
    "T29n1562_039:0562a06": "前四句義亦無失。由如是理亦通防護。過現",
    "T29n1562_039:0562a07": "業道等非唯防未來。以業道等聲說彼依處",
    "T29n1562_039:0562a08": "故。若異此者則應但說防護未來律儀。但能",
    "T29n1562_039:0562a09": "防未來罪令不起故。非防過現已滅已生律",
    "T29n1562_039:0562a10": "儀於彼無防用故。諸有獲得律不律儀。從一",
    "T29n1562_039:0562a11": "切有情支因皆等不。非一切等。其相云何。頌",
    "T29n1562_039:0562a12": "曰。",
    "T29n1562_039:0562a13": " 律從諸有情  支因說不定",
    "T29n1562_039:0562a14": " 不律從一切  有情支非因",
    "T29n1562_039:0562a15": "[0562a15] 論曰。律儀定由調善意樂。普緣一切有情方",
    "T29n1562_039:0562a16": "得。非少分緣惡心隨故。支因不定支謂業道。",
    "T29n1562_039:0562a17": "且於別解諸律儀中有從一切支。謂苾芻戒",
    "T29n1562_039:0562a18": "有從四支得。謂餘律儀許因不同略有二種。",
    "T29n1562_039:0562a19": "一無貪等三種善根。二下中上等起心。別就",
    "T29n1562_039:0562a20": "初因說一切律儀。由一切因一心有故。就後",
    "T29n1562_039:0562a21": "因說一切律儀。各由一因以下品等不俱時",
    "T29n1562_039:0562a22": "起如先說故。此中且就後三因說。或有一類",
    "T29n1562_039:0562a23": "住律儀者。於一切有情得律儀。非一切支非",
    "T29n1562_039:0562a24": "一切因。謂以下心或中或上受近事勤策戒。",
    "T29n1562_039:0562a25": "或有一類住律儀者。於一切有情得律儀。由",
    "T29n1562_039:0562a26": "一切支非一切因。謂以下心或中或上受苾芻",
    "T29n1562_039:0562a27": "戒。或有一類住律儀者。於一切有情得律儀。",
    "T29n1562_039:0562a28": "由一切支及一切因。謂以三心受近事勤策",
    "T29n1562_039:0562a29": "苾芻戒。或有一類住律儀者。於一切有情得",
    "T29n1562_039:0562b01": "律儀。由一切因非一切支。謂以三心受近事",
    "T29n1562_039:0562b02": "近住勤策戒。無有不遍於諸有情得律儀者。",
    "T29n1562_039:0562b03": "已說因故非於一分。諸有情所誓受律儀惡",
    "T29n1562_039:0562b04": "心全息。今應思擇於佛乃至蟻子身上。所得",
    "T29n1562_039:0562b05": "律儀為有別不。若有別者趣不定故。於諸有",
    "T29n1562_039:0562b06": "情所得律儀應有增減。若無別者何緣殺人",
    "T29n1562_039:0562b07": "犯他勝罪。殺非人者唯犯&#x9E81;惡。若殺傍生犯",
    "T29n1562_039:0562b08": "墮落罪。非有情境身差別故。令所受戒亦有",
    "T29n1562_039:0562b09": "差別。然罰罪業有差別者。應知但由別加行",
    "T29n1562_039:0562b10": "故。殺人加行與殺非人。乃至殺蟻皆有差別。",
    "T29n1562_039:0562b11": "且殺同趣同部罪中。由加行殊業尚有異。如",
    "T29n1562_039:0562b12": "殺香象所獲罪多。若殺蚊虻所獲罪少。何況",
    "T29n1562_039:0562b13": "異趣加行有別。異部罪中而無輕重。由總意",
    "T29n1562_039:0562b14": "樂建立律儀。謂普於有情無有差別。起調善",
    "T29n1562_039:0562b15": "意樂求得律儀。非於一有情不捨惡意樂。而",
    "T29n1562_039:0562b16": "可求得別解律儀。故得律儀無有差別。以得",
    "T29n1562_039:0562b17": "律儀者必不別觀補特伽羅支處時緣故。謂",
    "T29n1562_039:0562b18": "定不作如是別觀於某有情我離殺等。於某",
    "T29n1562_039:0562b19": "支戒我定能持。於某方域我離殺等。我唯於",
    "T29n1562_039:0562b20": "彼一月等時除戰等緣能離殺等。如是受者不",
    "T29n1562_039:0562b21": "得律儀。但得律儀相似妙行。是故無有由諸",
    "T29n1562_039:0562b22": "有情身差別故。戒有差別。又於自身不得根",
    "T29n1562_039:0562b23": "本業道所攝別解律儀。勿思法等由自殺害",
    "T29n1562_039:0562b24": "成無間等所攝罪業。得眷屬攝於理無遮。謂",
    "T29n1562_039:0562b25": "離最初眾餘罪等。又此所受別解脫律儀。通",
    "T29n1562_039:0562b26": "於一切能不能境得。非唯於能境得此律儀。",
    "T29n1562_039:0562b27": "要普於有情起無損惱意樂。無別方可得故。",
    "T29n1562_039:0562b28": "若謂不然於睡悶等皆不可殺。故應不得律",
    "T29n1562_039:0562b29": "儀。若謂彼覺得本心已還可殺者此亦應然。",
    "T29n1562_039:0562c01": "以非所能有可改易為能境已還可殺故。有",
    "T29n1562_039:0562c02": "作是說。若唯於能則此律儀應有增減。以所",
    "T29n1562_039:0562c03": "能境與非所能二類有情有轉易故。此不成",
    "T29n1562_039:0562c04": "難境轉易時無此律儀得捨因故。謂所能境",
    "T29n1562_039:0562c05": "及非所能後轉易為不能能境。無理令彼捨",
    "T29n1562_039:0562c06": "得律儀。總於所能得律儀故。若必欲令能",
    "T29n1562_039:0562c07": "不能境有轉易故。戒有捨得則成律儀增減",
    "T29n1562_039:0562c08": "過者。豈不有草本無而生有諸有情永入圓",
    "T29n1562_039:0562c09": "寂。由此應有捨得律儀亦不離前戒增減",
    "T29n1562_039:0562c10": "失。是故前說於理無過。又非過去一一如來。",
    "T29n1562_039:0562c11": "及所化生入圓寂故。後佛於彼不得律儀。有",
    "T29n1562_039:0562c12": "後律儀減於前失律儀。非對一一有情各異",
    "T29n1562_039:0562c13": "相續別發得故。又前後佛戒支等故。謂諸律",
    "T29n1562_039:0562c14": "儀隨無貪等。為因差別生別類支。一一類支",
    "T29n1562_039:0562c15": "各一無表。總於一切有情處得。如是無表既",
    "T29n1562_039:0562c16": "無細分。不可分析為少為多。如何言有後減",
    "T29n1562_039:0562c17": "前失。又一切佛遍於有情。具一切支律儀無",
    "T29n1562_039:0562c18": "表。以支數等無差別故。無後佛戒減於前失。",
    "T29n1562_039:0562c19": "已說從彼得諸律儀得不律儀。定從一切有",
    "T29n1562_039:0562c20": "情業道無少分境及不具支。不律儀者此定",
    "T29n1562_039:0562c21": "無有由一切因下品等心無俱起故。若有一",
    "T29n1562_039:0562c22": "類由下品心得不律儀。後於異時由上品心",
    "T29n1562_039:0562c23": "斷眾生命。彼但成就下不律儀。亦成殺生上",
    "T29n1562_039:0562c24": "品表等。中品上品例此應知。此中應思於屠",
    "T29n1562_039:0562c25": "羊等事。有唯受一得不律儀。不應言亦有受",
    "T29n1562_039:0562c26": "一事得。若爾何故無從一切因得不律儀。如",
    "T29n1562_039:0562c27": "得律儀者。雖於殺等差別表中先已受一後",
    "T29n1562_039:0562c28": "更別受。而不律儀非更新得。謂先總望一",
    "T29n1562_039:0562c29": "切有情。起無所遮損害意樂。為活命故受不",
    "T29n1562_039:0563a01": "律儀。彼於今時復何所得。故此無有從一切",
    "T29n1562_039:0563a02": "因。然律儀中有從近事受勤策戒。勤策復受",
    "T29n1562_039:0563a03": "苾芻律儀。別別受時所受業道。眷屬異故隨",
    "T29n1562_039:0563a04": "要期異得先未得。由此可得從一切因。此中",
    "T29n1562_039:0563a05": "何名不律儀者。謂諸屠羊屠雞屠&#x732A;捕鳥捕",
    "T29n1562_039:0563a06": "魚獵獸劫盜魁膾典獄縛龍煮狗。及罝弶等。",
    "T29n1562_039:0563a07": "等言類顯讒搆譏刺。伺求人過&#x6199;說他非。非",
    "T29n1562_039:0563a08": "法追求以活命者。及王典刑罰斷罪彈官",
    "T29n1562_039:0563a09": "等。但恒有害心名不律儀者。由如是種類住",
    "T29n1562_039:0563a10": "不律儀故。有不律儀故行不律儀故。巧作不",
    "T29n1562_039:0563a11": "律儀故數習不律儀故名不律儀者。言屠羊",
    "T29n1562_039:0563a12": "者。謂為活命要期盡壽恒欲害羊。餘隨所應",
    "T29n1562_039:0563a13": "當知亦爾。諸屠羊者唯於諸羊有損害心非於",
    "T29n1562_039:0563a14": "餘類。寧於一切得不律儀。遍於有情界得諸",
    "T29n1562_039:0563a15": "律儀。其理可爾。由普欲利樂勝阿世耶而受",
    "T29n1562_039:0563a16": "得故。非屠羊等不律儀人。於己至親有損害",
    "T29n1562_039:0563a17": "意。乃至為救自身命緣亦不欲殺。如何可",
    "T29n1562_039:0563a18": "說普於一切得不律儀。此亦可然。不律儀者",
    "T29n1562_039:0563a19": "遍於有情境善意樂壞故。雖無是處而假說",
    "T29n1562_039:0563a20": "言。設諸有情及父母等。一切皆作羊像現",
    "T29n1562_039:0563a21": "前。屠者遍緣皆有害意。謂彼久習不律儀心。",
    "T29n1562_039:0563a22": "乃至己親亦無所顧。為活命故。設己至親。現",
    "T29n1562_039:0563a23": "變為羊尚有害意。況命終後實受羊身。於彼",
    "T29n1562_039:0563a24": "能無殺害意。樂不律儀者受惡戒時必起如",
    "T29n1562_039:0563a25": "斯兇勃意樂。設我母等身即是羊我亦當殺",
    "T29n1562_039:0563a26": "況餘生類。由此意樂得不律儀。異此但應得",
    "T29n1562_039:0563a27": "處中罪。由此雖了親現非羊而亦有害心。故",
    "T29n1562_039:0563a28": "遍得惡戒雖無聖者當作羊身。而同至親亦",
    "T29n1562_039:0563a29": "有害意。經主於此作是例言。若觀未來羊等",
    "T29n1562_039:0563b01": "自體於現親等得不律儀。羊等未來有親等",
    "T29n1562_039:0563b02": "體。既於彼體無損害心。應觀未來至親等體。",
    "T29n1562_039:0563b03": "於現羊等不得惡戒。如是等例於理不齊。無",
    "T29n1562_039:0563b04": "善意樂故有惡意樂故。謂彼正受不律儀時。",
    "T29n1562_039:0563b05": "無正思惟調善意樂。我當不害一切有情。有",
    "T29n1562_039:0563b06": "邪思惟兇勃意樂。我當普害一切有情。事雖",
    "T29n1562_039:0563b07": "主羊而心寬遍。是故容有觀未來羊。於現聖",
    "T29n1562_039:0563b08": "親亦發惡戒。非觀來世聖及至親。於現羊身",
    "T29n1562_039:0563b09": "不發惡戒。或無勞諍理應同許。且如有一受",
    "T29n1562_039:0563b10": "屠羊人。雖一生中不與不取。於己妻妾住知",
    "T29n1562_039:0563b11": "足心。&#x7602;不能言無語四過。而因羊壞善阿世",
    "T29n1562_039:0563b12": "耶。具得七支不律儀罪。如是於親等雖無害",
    "T29n1562_039:0563b13": "心。而善阿世耶因羊壞故。遍有情界得不律",
    "T29n1562_039:0563b14": "儀。若先要期受善學處。後不全損善阿世耶。",
    "T29n1562_039:0563b15": "由遇別緣唯受殺者得處中罪非不律儀。但",
    "T29n1562_039:0563b16": "得不律儀必應全損善阿世耶故具得七支。",
    "T29n1562_039:0563b17": "經部諸師於此僻執。隨所期限支具不具。及",
    "T29n1562_039:0563b18": "全分一分皆得不律儀。律儀亦然唯除八戒。",
    "T29n1562_039:0563b19": "由隨彼量善惡尸羅性相相違互相遮故。若",
    "T29n1562_039:0563b20": "爾應受不律儀人亦名近事。應諸近事亦得",
    "T29n1562_039:0563b21": "名為不律儀者。云何應爾理逼應然。謂屠羊",
    "T29n1562_039:0563b22": "人立如是誓。我為活命雖受殺羊。然受離餘",
    "T29n1562_039:0563b23": "不與取等。或諸近事作是誓言。我定受持離",
    "T29n1562_039:0563b24": "殺生戒。為活命故唯受盜等。無如是理一相",
    "T29n1562_039:0563b25": "續中二阿世耶互相違故理應如是。所以者",
    "T29n1562_039:0563b26": "何。不律儀人若於是處阿世耶壞。唯於是處",
    "T29n1562_039:0563b27": "勿有律儀近事亦然。若於是處阿世耶不壞。",
    "T29n1562_039:0563b28": "唯於是處勿有不律儀。許隨彼量善惡尸羅",
    "T29n1562_039:0563b29": "性相相違互相遮故。若一一處得不律儀。即",
    "T29n1562_039:0563c01": "能總遮一切善戒及一一處。得善律儀即能",
    "T29n1562_039:0563c02": "總遮一切惡戒。是故無有不律儀人亦名近",
    "T29n1562_039:0563c03": "事。及無近事亦得名為不律儀者。此亦非理",
    "T29n1562_039:0563c04": "違前說故。雖屠羊人為欲活命但受殺業。然",
    "T29n1562_039:0563c05": "於有情意樂壞故。亦應成就不與取等諸不",
    "T29n1562_039:0563c06": "律儀。由是理應離盜等者。亦應遮止殺不",
    "T29n1562_039:0563c07": "律儀。若汝意謂諸屠羊者。於他物等意樂不",
    "T29n1562_039:0563c08": "壞不應獲得彼不律儀。豈不亦應離盜等者。",
    "T29n1562_039:0563c09": "有於羊所意樂既壞。不應遮遏殺不律儀。如",
    "T29n1562_039:0563c10": "是還應不免前過。若於是處有善意樂。即於",
    "T29n1562_039:0563c11": "是處唯得善尸羅。及於是處有惡意樂。即",
    "T29n1562_039:0563c12": "於是處唯得惡尸羅。則不應許由隨彼量善",
    "T29n1562_039:0563c13": "惡尸羅互相遮止。此顯所受善惡尸羅。非",
    "T29n1562_039:0563c14": "一一支遍能遮故。若汝意謂如善律儀有不",
    "T29n1562_039:0563c15": "具支此亦應爾。謂如有受近事近住勤策律",
    "T29n1562_039:0563c16": "儀。雖不具支而亦得彼缺支攝戒。受不律儀",
    "T29n1562_039:0563c17": "亦應如是。此例非等律儀不律儀用功不用",
    "T29n1562_039:0563c18": "功得有異故。謂諸善戒要藉用功善阿世耶",
    "T29n1562_039:0563c19": "方能受得。以難得故理數必應非受一時總",
    "T29n1562_039:0563c20": "得一切。若諸惡戒不藉用功惡阿世耶便能",
    "T29n1562_039:0563c21": "受得。非難得故理數必應隨受一時總得一",
    "T29n1562_039:0563c22": "切。以於欲界不善力強。惡阿世耶任運而",
    "T29n1562_039:0563c23": "起。造諸重惡不待用功。善阿世耶易毀壞故。",
    "T29n1562_039:0563c24": "隨受一種便總得餘。善則不然故例非等。現",
    "T29n1562_039:0563c25": "見穢草不用功生。要設劬勞嘉苗方起。又如",
    "T29n1562_039:0563c26": "有受不律儀人作是要期我於盡壽。每晝或",
    "T29n1562_039:0563c27": "夜半月月等。一度屠羊等亦得不律儀。由不",
    "T29n1562_039:0563c28": "律儀易受得故。以於欲界不善力強。雖不恒",
    "T29n1562_039:0563c29": "為而得惡戒。諸有欲受出家律儀。若作要期",
    "T29n1562_039:0564a01": "我於盡壽每晝或夜半月月等。一度離殺等",
    "T29n1562_039:0564a02": "不得善律儀。由善律儀難受得故。以於欲界",
    "T29n1562_039:0564a03": "善法力劣。若不恒持不得善戒此亦應爾為",
    "T29n1562_039:0564a04": "例不齊故。經部師避無根過。而反墮在難拔",
    "T29n1562_039:0564a05": "過中。智者應詳無倒取捨。已說從彼得不律",
    "T29n1562_039:0564a06": "儀。得不律儀及餘無表。如何方便未說當說。",
    "T29n1562_039:0564a07": "頌曰。",
    "T29n1562_039:0564a08": " 諸得不律儀  由作及誓受",
    "T29n1562_039:0564a09": " 得所餘無表  由田受重行",
    "T29n1562_039:0564a10": "[0564a10] 論曰。不律儀人總有二種。一者生在不律儀",
    "T29n1562_039:0564a11": "家。二生餘家後受此業諸有生在不律儀家。",
    "T29n1562_039:0564a12": "若初現行殺等加行。是人由作得不律儀。若",
    "T29n1562_039:0564a13": "生餘家後方立誓。謂我當作如是事業。以",
    "T29n1562_039:0564a14": "求財物養活自身。初立誓時便發惡戒。是人",
    "T29n1562_039:0564a15": "由受得不律儀。由三種因得餘無表。餘無表",
    "T29n1562_039:0564a16": "者。謂非律儀非不律儀處中攝故。由三因",
    "T29n1562_039:0564a17": "者。一者由田。謂於如斯有德田所。初施園",
    "T29n1562_039:0564a18": "林等善無表便生。如說。有依諸福業事。二者",
    "T29n1562_039:0564a19": "由受。謂自要期言。我從今若不供養佛及僧",
    "T29n1562_039:0564a20": "眾不先食等。或作誓限於齋日月半月及年",
    "T29n1562_039:0564a21": "常施食等。由此有善無表續生。三由重行。謂",
    "T29n1562_039:0564a22": "起如是殷重作意行善行惡。謂淳淨信或猛",
    "T29n1562_039:0564a23": "利纏。造善惡時能發無表。長時相續乃至信",
    "T29n1562_039:0564a24": "纏勢力終盡。如前已說。如是已說得律儀等。",
    "T29n1562_039:0564a25": "捨律儀等今次當說。且云何捨別解律儀。頌",
    "T29n1562_039:0564a26": "曰。",
    "T29n1562_039:0564a27": " 捨別解調伏  由故捨命終",
    "T29n1562_039:0564a28": " 及二形俱生  斷善根夜盡",
    "T29n1562_039:0564a29": " 有說由犯重  餘說由法滅",
    "T29n1562_039:0564b01": " 迦濕彌羅說  犯二如負財",
    "T29n1562_039:0564b02": "[0564b02] 論曰。調伏聲顯律儀異名。由此能令根調伏",
    "T29n1562_039:0564b03": "故。由五緣捨別解律儀。一由故捨謂於律儀",
    "T29n1562_039:0564b04": "由阿世耶不懷欣慕。為捨學處對有解人發",
    "T29n1562_039:0564b05": "起相違表業差別。非但由起捨學處心。如得",
    "T29n1562_039:0564b06": "律儀心無能故。又在夢中捨不成故。非但由",
    "T29n1562_039:0564b07": "起表業差別忿癲狂等捨不成故。非但由二",
    "T29n1562_039:0564b08": "對傍生等起心發表捨不成故。二由命終。謂",
    "T29n1562_039:0564b09": "眾同分增上勢力得律儀故。三由依止二形",
    "T29n1562_039:0564b10": "俱生。謂身變時心隨變故。又二形者非增上",
    "T29n1562_039:0564b11": "故。四由斷滅所因善根。謂表無表業等起心",
    "T29n1562_039:0564b12": "斷故。是此律儀因緣斷義。捨盡壽戒由上四",
    "T29n1562_039:0564b13": "緣。近住律儀亦由夜盡。謂近住戒由上四緣。",
    "T29n1562_039:0564b14": "及夜盡捨過期限故。夜盡者。謂明相出時。諸",
    "T29n1562_039:0564b15": "軌範師多分共許如是五種捨律儀緣。有餘",
    "T29n1562_039:0564b16": "部師執。隨犯一感墮重罪捨出家戒有餘部",
    "T29n1562_039:0564b17": "執。正法滅時別解律儀無不皆捨。以諸學處",
    "T29n1562_039:0564b18": "結界羯磨所有聖教皆息滅故。爾時雖無得未",
    "T29n1562_039:0564b19": "得律儀。而先得律儀無有捨義。迦濕彌羅國",
    "T29n1562_039:0564b20": "毘婆沙師。蘊理教於心作如是說。非犯隨一",
    "T29n1562_039:0564b21": "根本罪時一切律儀有皆捨義。然犯重者有",
    "T29n1562_039:0564b22": "二種名。一名具尸羅。二名犯戒者。若於所",
    "T29n1562_039:0564b23": "犯應可悔除發露。悔除唯名具戒。如有財者",
    "T29n1562_039:0564b24": "負他債時。名為富人及負債者。若還債已但",
    "T29n1562_039:0564b25": "名富人。此亦應然故非捨戒。以何理教蘊在",
    "T29n1562_039:0564b26": "心中。且辨心中所蘊正理。謂如受一一非遍",
    "T29n1562_039:0564b27": "得律儀。應犯一一時非遍捨一切。本於一切",
    "T29n1562_039:0564b28": "有情處所受得律儀。不應今時於一犯罪便",
    "T29n1562_039:0564b29": "捨一切。若汝意謂出家律儀必無別受還別得",
    "T29n1562_039:0564c01": "義。如何可說如非別受遍得律儀。應無犯一",
    "T29n1562_039:0564c02": "遍捨一切故例非等此詰不然。自所許故。謂",
    "T29n1562_039:0564c03": "汝亦許在家律儀非犯根本便捨一切。或汝",
    "T29n1562_039:0564c04": "自許別解律儀。隨別受時還得爾所。如是應",
    "T29n1562_039:0564c05": "許犯律儀時。隨所犯捨非捨一切。且所受戒",
    "T29n1562_039:0564c06": "有是極成。非犯一時頓捨一切。苾芻勤策理",
    "T29n1562_039:0564c07": "亦應然。設犯重時無容皆捨。或先已說。先",
    "T29n1562_039:0564c08": "說者何。謂闕律儀若名近事。苾芻勤策闕",
    "T29n1562_039:0564c09": "亦應成。故無近事闕律儀者。如彼別犯非",
    "T29n1562_039:0564c10": "捨一切。苾芻勤策例亦應然。或於此中有何",
    "T29n1562_039:0564c11": "理趣。於四重罪隨犯一時。出家律儀一切頓",
    "T29n1562_039:0564c12": "捨。非於三種有善意樂。乃至為救自身命緣",
    "T29n1562_039:0564c13": "亦不欲犯非捨一切。如汝宗說得不律儀。若",
    "T29n1562_039:0564c14": "爾何緣薄伽梵說。犯四重者不名苾芻。不名",
    "T29n1562_039:0564c15": "沙門非釋迦子。破苾芻體害沙門性。壞滅墮",
    "T29n1562_039:0564c16": "落立他勝名。依勝義苾芻密意作是說。且汝",
    "T29n1562_039:0564c17": "應說何緣犯重便捨一切非犯所餘。以犯所",
    "T29n1562_039:0564c18": "餘可悔除故。若犯餘罪未悔除時不失苾芻",
    "T29n1562_039:0564c19": "性。悔除何所益。更求何益此令苾芻性不缺",
    "T29n1562_039:0564c20": "漏。不朽不雜能令如是成何功德。若令如是",
    "T29n1562_039:0564c21": "便得生天。若爾諸天對持戒者應極可供養。",
    "T29n1562_039:0564c22": "執於尸羅無違犯者專求生彼故。然非聖教",
    "T29n1562_039:0564c23": "專為生天。令苾芻等清淨持戒故。非悔者專",
    "T29n1562_039:0564c24": "為生天。既爾應言非犯戒者。可能現證出世",
    "T29n1562_039:0564c25": "功德。故悔除者異不悔除。豈不對於出世功",
    "T29n1562_039:0564c26": "德。可悔除罪未悔除時。彼亦非全破苾芻體。",
    "T29n1562_039:0564c27": "何緣不許犯重苾芻。犯不可除他勝罪故。雖",
    "T29n1562_039:0564c28": "亦成就所餘律儀。於出世德畢竟非器。故世",
    "T29n1562_039:0564c29": "尊言非苾芻等。又可除罪未悔除時。如何",
    "T29n1562_039:0565a01": "有餘苾芻性在。以彼於入正性離生。及餘一",
    "T29n1562_039:0565a02": "切無漏功德皆能為障。乃至為修不淨觀等。",
    "T29n1562_039:0565a03": "尚不能令心住一境。況能成就。若如是類有",
    "T29n1562_039:0565a04": "苾芻體當自歸禮。如是苾芻與犯重人有何",
    "T29n1562_039:0565a05": "差別。是故應許犯重苾芻如無子能子說非",
    "T29n1562_039:0565a06": "子。於無人用人說非人。於無形男說非男等。",
    "T29n1562_039:0565a07": "於苾芻事既不能成。雖有餘律儀說非苾芻",
    "T29n1562_039:0565a08": "等。佛如是說於義何違。非唯能持別解脫",
    "T29n1562_039:0565a09": "戒。於佛聖教少有所成。由此律儀招有果故。",
    "T29n1562_039:0565a10": "然諸佛意憎背有果。持戒無缺尚未稱情。況",
    "T29n1562_039:0565a11": "犯重人能適佛意。以違佛意如子違父。所作",
    "T29n1562_039:0565a12": "事業不稱本期。由此故言非苾芻等。此言非",
    "T29n1562_039:0565a13": "證捨律儀因。毘婆沙師以如是理。蘊在心首",
    "T29n1562_039:0565a14": "決判此言。依勝義苾芻密意作是說。此中經",
    "T29n1562_039:0565a15": "主作如是說。此言兇勃兇勃者何謂。於世尊",
    "T29n1562_039:0565a16": "了義所說以別義釋令成不了。與多煩惱者",
    "T29n1562_039:0565a17": "為犯重罪緣。寧知此言是了義說。由律自釋",
    "T29n1562_039:0565a18": "有四苾芻。一名相苾芻。二自稱苾芻。三乞",
    "T29n1562_039:0565a19": "&#x5303;苾芻。四破戒苾芻。此義中言非苾芻者。謂",
    "T29n1562_039:0565a20": "非白四羯磨受具足戒苾芻。非此苾芻先是",
    "T29n1562_039:0565a21": "勝義。後由犯重成非苾芻。故知此言是了義",
    "T29n1562_039:0565a22": "說。豈唯白四羯磨受具足戒苾芻。有犯重罪",
    "T29n1562_039:0565a23": "非由三歸三說。受具足戒苾芻亦犯重罪。何",
    "T29n1562_039:0565a24": "理遮此三歸得戒。令不犯重成非苾芻。設許",
    "T29n1562_039:0565a25": "此言是了義說。唯白四羯磨受具戒者。若有",
    "T29n1562_039:0565a26": "犯重罪成非苾芻。由此苾芻於生聖法無苾",
    "T29n1562_039:0565a27": "芻用名非苾芻。非捨律儀失苾芻號。故廣論",
    "T29n1562_039:0565a28": "者作是判言。依勝義苾芻密意作是說此為",
    "T29n1562_039:0565a29": "善說。以犯重人無生聖道苾芻用故。非由",
    "T29n1562_039:0565b01": "執此是了義言。能遮我宗決判意趣。若異此",
    "T29n1562_039:0565b02": "者復有何緣同犯尸羅。於中則有失戒不失",
    "T29n1562_039:0565b03": "戒苾芻非苾芻故。離對法宗無令生喜。理雖",
    "T29n1562_039:0565b04": "作是謗與多煩惱者為犯重罪緣。然應詳審",
    "T29n1562_039:0565b05": "誰最能作犯重罪緣為作是言。雖犯一戒而",
    "T29n1562_039:0565b06": "有餘戒應勤護者為作是言。既犯一戒餘戒",
    "T29n1562_039:0565b07": "皆失。任造惡者非對法者。此決判言少障生",
    "T29n1562_039:0565b08": "天解脫愛果。然唯示導令彼修因。如何謗言",
    "T29n1562_039:0565b09": "勸他犯重。謂我但作如是誡言。犯一戒時餘",
    "T29n1562_039:0565b10": "戒不捨應於餘戒專精護持。如是真名遮他",
    "T29n1562_039:0565b11": "犯重。汝說犯一頓捨一切豈不專作犯重罪",
    "T29n1562_039:0565b12": "緣。故造罪緣在汝非我。雖作是說非此苾芻",
    "T29n1562_039:0565b13": "先是勝義後由犯重成非苾芻。此言&#x9E81;淺雖先",
    "T29n1562_039:0565b14": "未證望當證能。若後無能亦名失故。如契經",
    "T29n1562_039:0565b15": "說觀此世間及天放逸退失聖慧。又先已說。",
    "T29n1562_039:0565b16": "先說者何。謂彼永非出世德器故。於勝義言",
    "T29n1562_039:0565b17": "非苾芻。寧知大師有斯密意。由此中說彼非",
    "T29n1562_039:0565b18": "沙門餘處復言沙門有四更無第五。故知於",
    "T29n1562_039:0565b19": "此唯就勝義言非苾芻。由彼補特伽羅名污",
    "T29n1562_039:0565b20": "道沙門故。非彼先證道後污如何成。經主釋",
    "T29n1562_039:0565b21": "言雖有此說而彼唯有餘沙門相故名沙門。",
    "T29n1562_039:0565b22": "如被燒材假鸚鵡嘴涸池敗種火輪死人。此",
    "T29n1562_039:0565b23": "但有言所引眾喻皆無能故。以諸材木少被",
    "T29n1562_039:0565b24": "火燒。世間說名被燒材木。非全成炭名被燒",
    "T29n1562_039:0565b25": "材。若謂隨燒全分一分二種皆許名被燒材。",
    "T29n1562_039:0565b26": "則喻及法二俱猶豫。喻於所喻無證功德。名",
    "T29n1562_039:0565b27": "涸池中容有少水但無池用故立涸名。設水全",
    "T29n1562_039:0565b28": "無亦名涸者同前猶豫。於證無能由此已遮",
    "T29n1562_039:0565b29": "死人敗種。謂雖猶有少種功能而諸世間亦",
    "T29n1562_039:0565c01": "說敗種。或雖不敗被損功能不復生芽亦名",
    "T29n1562_039:0565c02": "敗種。有同死法亦名死人。故契經中言放逸",
    "T29n1562_039:0565c03": "者。常死假鸚鵡嘴及旋火輪二喻皆違契經",
    "T29n1562_039:0565c04": "所說。沙門有四更無第五。若唯形相得名沙",
    "T29n1562_039:0565c05": "門。如世有人須沙門相矯設方便作沙門形。",
    "T29n1562_039:0565c06": "應名沙門說為第五。非彼假嘴及旋火輪可",
    "T29n1562_039:0565c07": "得說名嘴輪。餘相非實嘴輪為其先故。如",
    "T29n1562_039:0565c08": "是應有先非沙門作沙門形立為第五。然佛",
    "T29n1562_039:0565c09": "說四無第五言。為止如斯相沙門執故引眾",
    "T29n1562_039:0565c10": "喻皆無證能。又經主寧知佛如是意說。以餘",
    "T29n1562_039:0565c11": "處說不名苾芻不名沙門非釋子等。豈不數",
    "T29n1562_039:0565c12": "勸應審尋思。寧隨一文便為固執。又先已說。",
    "T29n1562_039:0565c13": "先說者何。謂此沙門名污道故。知此唯約勝",
    "T29n1562_039:0565c14": "義苾芻密意說言非苾芻等。故非頓捨一切律",
    "T29n1562_039:0565c15": "儀。名非苾芻理極成立。非此唯有餘沙門相",
    "T29n1562_039:0565c16": "故名沙門。如被燒材鸚鵡嘴等理可成立。以",
    "T29n1562_039:0565c17": "世尊說彼人應名犯戒苾芻惡苾芻故。若彼",
    "T29n1562_039:0565c18": "頓捨一切律儀。應但名為無尸羅等。寧標犯戒",
    "T29n1562_039:0565c19": "惡苾芻名。上座此中作如是詰。若言無者無",
    "T29n1562_039:0565c20": "何尸羅。以尸羅名亦目串習善惡戒。外亦",
    "T29n1562_039:0565c21": "見有言此善尸羅惡尸羅者作如是說何理相",
    "T29n1562_039:0565c22": "違。彼最應言無尸羅者。以一切有串習尸羅。",
    "T29n1562_039:0565c23": "然說彼為無尸羅者。則知彼闕淨戒尸羅。故",
    "T29n1562_039:0565c24": "彼詰言無深理趣。經主於此自問答言。若犯",
    "T29n1562_039:0565c25": "重人非苾芻者則應無有授學苾芻不說犯重",
    "T29n1562_039:0565c26": "人皆成他勝罪。但成他勝罪定說非苾芻。對",
    "T29n1562_039:0565c27": "法諸師豈不應說。經部定是極兇勃人。兇勃",
    "T29n1562_039:0565c28": "者何。謂作是說有犯重者非成他勝。以世尊",
    "T29n1562_039:0565c29": "說犯四重者不名苾芻乃至廣說。若謂彼據住",
    "T29n1562_039:0566a01": "覆藏心故佛說為非苾芻等。何緣不許犯重",
    "T29n1562_039:0566a02": "苾芻無苾芻勝能。言非苾芻等非由頓捨一",
    "T29n1562_039:0566a03": "切律儀。我國諸師不作是說。諸犯重者非非",
    "T29n1562_039:0566a04": "苾芻。但作是言有餘戒在。本於一切受得律",
    "T29n1562_039:0566a05": "儀。非犯一時餘便頓捨。如汝宗說得不律儀。",
    "T29n1562_039:0566a06": "經主此中欲排正理。言彼所說非犯一邊一",
    "T29n1562_039:0566a07": "切律儀應遍捨者。彼言便是徵詰大師。大師",
    "T29n1562_039:0566a08": "此中立如是喻。如多羅樹若被斷頭必不復",
    "T29n1562_039:0566a09": "能生長廣大。此喻意顯犯一重時餘戒不能生",
    "T29n1562_039:0566a10": "長廣大。戒根既斷理遍捨故。彼於喻意非能",
    "T29n1562_039:0566a11": "善釋。此喻但遮餘生長故。若異此者喻應不",
    "T29n1562_039:0566a12": "成。然我分明見此喻意。謂餘學處如彼枝葉",
    "T29n1562_039:0566a13": "雖越而可得餘律儀。四重如頭若隨犯一必",
    "T29n1562_039:0566a14": "不復得所餘律儀。由此定無入見道等。故契",
    "T29n1562_039:0566a15": "經說依住尸羅方能進修殊勝止觀。若異此",
    "T29n1562_039:0566a16": "釋喻便不成。且汝所宗四重學處。為總如一",
    "T29n1562_039:0566a17": "多羅樹頭。為一樹頭喻一學處。若四學處",
    "T29n1562_039:0566a18": "總喻一頭。應犯一時非捨一切。見斷少分多",
    "T29n1562_039:0566a19": "羅樹頭餘分無妨猶生長故。若一學處如一",
    "T29n1562_039:0566a20": "樹頭。亦犯一時非捨一切。以見斷一多羅樹",
    "T29n1562_039:0566a21": "頭餘頭無妨猶生長故。如前已說。前說者",
    "T29n1562_039:0566a22": "何。謂於此中有何理趣。隨犯一重頓捨律儀。",
    "T29n1562_039:0566a23": "非護餘三不捨一切。如多羅頂斷一餘存。既",
    "T29n1562_039:0566a24": "見世間多羅樹頂雖斷一分餘分猶生。四重",
    "T29n1562_039:0566a25": "總如多羅樹頂。應知犯一無損餘三。又諸多",
    "T29n1562_039:0566a26": "羅一頭被斷一不生長餘樹不然。汝執尸羅",
    "T29n1562_039:0566a27": "一相續斷則餘亦斷故喻不成。由此亦遮上",
    "T29n1562_039:0566a28": "座立喻。彼說如大樹具根莖枝葉。若根被斷",
    "T29n1562_039:0566a29": "便總乾枯。如是戒根若隨犯一則便頓壞一",
    "T29n1562_039:0566b01": "切律儀。誰於此中言餘不壞。已說犯一餘無",
    "T29n1562_039:0566b02": "勝能。謂必不能入見道等。然就彼喻非失律",
    "T29n1562_039:0566b03": "儀。以見世間或有一樹四根齊等深入堅牢。",
    "T29n1562_039:0566b04": "非斷一時一切枯死。唯損一分戒亦應然。就",
    "T29n1562_039:0566b05": "別樹論准前應說故彼立喻於證無能。經主",
    "T29n1562_039:0566b06": "此中復作是說。於此無義苦救何為。若如是",
    "T29n1562_039:0566b07": "人猶有苾芻性應自歸禮。如是類苾芻此言",
    "T29n1562_039:0566b08": "便為輕調於佛。以佛說彼亦是沙門。雖得污",
    "T29n1562_039:0566b09": "道名而有尸羅故。經主此中應作是說。於此",
    "T29n1562_039:0566b10": "無義何苦救為。若如是人猶有沙門性應自",
    "T29n1562_039:0566b11": "歸禮。如是類沙門餘相沙門。如前已破非苾",
    "T29n1562_039:0566b12": "芻等。亦已釋通由此理成。顯彼所引諸餘聖",
    "T29n1562_039:0566b13": "教為證無能。又彼不能少說正理。證唯犯",
    "T29n1562_039:0566b14": "一便捨一切。又於無義徒致推徵。實有律儀",
    "T29n1562_039:0566b15": "強言已捨。勸已犯者縱情造惡。豈名持法利",
    "T29n1562_039:0566b16": "樂有情。若犯重人有餘戒在。何緣擯出苾芻",
    "T29n1562_039:0566b17": "眾外。何用如是無勢用人。於清眾中速擯彌",
    "T29n1562_039:0566b18": "善。若由犯重便捨律儀。應如二形生時能捨。",
    "T29n1562_039:0566b19": "性相違故如闇與明。不犯律儀應容更受。非",
    "T29n1562_039:0566b20": "無慚愧永障尸羅。勿捨彼人不得受戒。故知",
    "T29n1562_039:0566b21": "重罪得與戒俱。由污尸羅不容更受。既無勝",
    "T29n1562_039:0566b22": "用故應擯出。上座於此更有多言。由前理教",
    "T29n1562_039:0566b23": "已總遮遣。恐文煩廣不別彈斥。然彼堅固煩",
    "T29n1562_039:0566b24": "惱纏心。於自論中造文作頌。說&#x9E81;惡語謗讟",
    "T29n1562_039:0566b25": "聖賢。無故自傷深為可愍。我國眾聖惑業已",
    "T29n1562_039:0566b26": "除。所制法言憑真理教。而彼兇勃謗法毀人。",
    "T29n1562_039:0566b27": "既造深愆當招劇苦。我豈於彼更致酬言。唯",
    "T29n1562_039:0566b28": "願當來彼惡無報。靜慮無漏二律儀等云何",
    "T29n1562_039:0566b29": "當捨。頌曰。",
    "T29n1562_039:0566c01": " 捨定生善法  由易地退等",
    "T29n1562_039:0566c02": " 捨聖由得果  練根及退失",
    "T29n1562_039:0566c03": "[0566c03] 論曰。諸靜慮地所繫善法由二緣捨一由易",
    "T29n1562_039:0566c04": "地。謂上下生。二由退失。謂退勝定捨眾同",
    "T29n1562_039:0566c05": "分。及離染時亦捨。煖等及退分定為攝此故",
    "T29n1562_039:0566c06": "復說等言。經主釋中應加離染。如捨色善由",
    "T29n1562_039:0566c07": "易地退及離染。三無色亦爾。捨無漏善由三",
    "T29n1562_039:0566c08": "種緣。一由得果總捨前道。二由練根捨鈍根",
    "T29n1562_039:0566c09": "道。三由退失捨諸勝道。此或是果或勝果攝。",
    "T29n1562_039:0566c10": "經主於此應說二緣。以得果言攝練根言。謂",
    "T29n1562_039:0566c11": "練根位必還得果棄捨鈍果勝果道故。我於",
    "T29n1562_039:0566c12": "此中應少分別。若捨見道及道類智。當知但",
    "T29n1562_039:0566c13": "由得果非退。若不動法無學俱無所餘無漏",
    "T29n1562_039:0566c14": "容具二種。如是已說捨諸律儀。不律儀云何",
    "T29n1562_039:0566c15": "捨。頌曰。",
    "T29n1562_039:0566c16": " 捨惡戒由死  得戒二形生",
    "T29n1562_039:0566c17": "[0566c17] 論曰。諸不律儀由三緣捨。一者由死捨所依",
    "T29n1562_039:0566c18": "故。二由得戒。謂若受得別解律儀。或由獲得",
    "T29n1562_039:0566c19": "靜慮律儀惡戒便捨。對治力勝捨不律儀。三",
    "T29n1562_039:0566c20": "由相續二形俱起。以於爾時所依變故。住惡",
    "T29n1562_039:0566c21": "戒者雖或有時由善意樂捨刀網等。若不得",
    "T29n1562_039:0566c22": "律儀終不捨惡戒。現見雖避諸發病緣。不服",
    "T29n1562_039:0566c23": "良藥病終難愈。不律儀者。受近住戒至夜",
    "T29n1562_039:0566c24": "盡位捨律儀時。為得不律儀為名處中者。有",
    "T29n1562_039:0566c25": "餘師說。得不律儀惡阿世耶非永捨故。如停",
    "T29n1562_039:0566c26": "熱鐵赤滅青生。有餘師言。若不更作無緣令",
    "T29n1562_039:0566c27": "彼得不律儀。以不律儀依表得故。前說應理。",
    "T29n1562_039:0566c28": "先受戒時惡阿世耶非永捨故。依前表業惡",
    "T29n1562_039:0566c29": "戒還起。處中無表捨復云何。頌曰。",
    "T29n1562_039:0567a01": " 捨中由受勢  作事壽根斷",
    "T29n1562_039:0567a02": "[0567a02] 論曰。處中無表捨由六緣。一由受心斷壞故",
    "T29n1562_039:0567a03": "捨。謂先誓受恒於某時敬禮制多。及讚頌等",
    "T29n1562_039:0567a04": "今作是念。後更不為彼阿世耶。從茲便息由",
    "T29n1562_039:0567a05": "彼棄捨本意樂故。或復別作勢用增強與先",
    "T29n1562_039:0567a06": "現行相違。事業本意樂息無表便斷。二由勢",
    "T29n1562_039:0567a07": "力斷壞故捨。謂由淨信煩惱勢力所引無表。",
    "T29n1562_039:0567a08": "彼二限勢若斷壞時無表便捨。如所放箭及",
    "T29n1562_039:0567a09": "陶家輪。故軌範師作如是說。由等起力所引",
    "T29n1562_039:0567a10": "發故。雖捨加行及阿世耶無表。或容盡壽隨",
    "T29n1562_039:0567a11": "轉。乃至發起極猛利纏捶擊禽獸應知亦爾。",
    "T29n1562_039:0567a12": "或先立限齊爾所時今限勢過無表便斷。三",
    "T29n1562_039:0567a13": "由作業斷壞故捨。謂雖不捨根本受心。然更",
    "T29n1562_039:0567a14": "不為所受作業。唯除忘念而不作者以此無",
    "T29n1562_039:0567a15": "表期加行生。絕加行時無表便捨。四由事物",
    "T29n1562_039:0567a16": "斷壞故捨。謂所捨施制多園林。及所施為罝",
    "T29n1562_039:0567a17": "網等事。本由彼事引無表生。彼事壞時無表",
    "T29n1562_039:0567a18": "便捨。五由壽命斷壞故捨。謂所依止有轉易",
    "T29n1562_039:0567a19": "故。六由依根斷壞故捨。謂起加行斷善惡時。",
    "T29n1562_039:0567a20": "各捨彼根所引無表。非至斷善得靜慮時方",
    "T29n1562_039:0567a21": "捨。處中善惡無表以羸劣故起加行時便捨。",
    "T29n1562_039:0567a22": "處中善惡無表如何。經主於此義中說第六",
    "T29n1562_039:0567a23": "緣名為斷善。若作是說斷善加行亦名斷善",
    "T29n1562_039:0567a24": "為第六緣。是則應言靜慮加行亦名靜慮。便",
    "T29n1562_039:0567a25": "成七緣靜慮加行中捨惡無表故。應言根者",
    "T29n1562_039:0567a26": "通善惡根。所說斷言是斷加行由依根斷為",
    "T29n1562_039:0567a27": "第六緣。此釋頌文於理無失。欲非色善及",
    "T29n1562_039:0567a28": "餘一切非色染法捨復云何。頌曰。",
    "T29n1562_039:0567a29": " 捨欲非色善  由根斷上生",
    "T29n1562_039:0567b01": " 由對治道生  捨諸非色染",
    "T29n1562_039:0567b02": "[0567b02] 論曰。欲界一切非色善法捨由二緣。一斷善",
    "T29n1562_039:0567b03": "根。二生上界。應言少分亦離染捨。如憂根等",
    "T29n1562_039:0567b04": "非色善法。三界一切非色染法捨由一緣。謂",
    "T29n1562_039:0567b05": "起治道若此品類能斷道生。捨此品中惑及",
    "T29n1562_039:0567b06": "助伴。何有情有善惡律儀。頌曰。",
    "T29n1562_039:0567b07": " 惡戒人除北  二黃門二形",
    "T29n1562_039:0567b08": " 律儀亦在天  唯人具三種",
    "T29n1562_039:0567b09": " 生欲天色界  有靜慮律儀",
    "T29n1562_039:0567b10": " 無漏并無色  除中定無想",
    "T29n1562_039:0567b11": "[0567b11] 論曰。唯於人趣有不律儀。然除北洲唯三方",
    "T29n1562_039:0567b12": "有。於三方內復除扇搋及半擇迦具二形者。",
    "T29n1562_039:0567b13": "律儀亦爾。謂於人中除前所除并天亦有故。",
    "T29n1562_039:0567b14": "於二趣容有律儀。復以何緣知扇搋等所有",
    "T29n1562_039:0567b15": "相續非律儀。依由經律中有誠證故。謂契經",
    "T29n1562_039:0567b16": "說佛告大名。諸有在家白衣男子男根成就",
    "T29n1562_039:0567b17": "乃至廣說。毘奈耶中亦作是說。汝應除棄此",
    "T29n1562_039:0567b18": "色類人。故知律儀非彼類有。復由何理彼無",
    "T29n1562_039:0567b19": "律儀。由二所依所起煩惱於一相續俱增上",
    "T29n1562_039:0567b20": "故。於正思擇無堪能故。彼起貪欲相續行時",
    "T29n1562_039:0567b21": "不能伏除故非戒器。又有猛利慚愧現前。此",
    "T29n1562_039:0567b22": "類方能為戒依止。彼類無故非律儀依。若爾",
    "T29n1562_039:0567b23": "何緣彼無惡戒。於彼相續惡阿世耶性羸劣",
    "T29n1562_039:0567b24": "故不堅住故。謂扇搋等婬愛多行。無暫伏除",
    "T29n1562_039:0567b25": "對治道故。非諸數起猛利愛人能於有情。起",
    "T29n1562_039:0567b26": "極猛利勃惡意樂令現在前。設暫能生亦不",
    "T29n1562_039:0567b27": "堅住。身無能故心亦無能故彼類身亦無惡",
    "T29n1562_039:0567b28": "戒。即由此理善阿世耶。於彼身中劣不堅住。",
    "T29n1562_039:0567b29": "要有強盛堅住惡心方有惡戒。及有強盛堅",
    "T29n1562_039:0567c01": "住善心方有善戒。彼俱闕故二戒俱無。然二",
    "T29n1562_039:0567c02": "形生捨善惡戒二依。貪欲極增上故。非成扇",
    "T29n1562_039:0567c03": "搋等捨善惡律儀。起二依貪非極重故。由如",
    "T29n1562_039:0567c04": "是理已釋北洲。二阿世耶非猛利故。又不順",
    "T29n1562_039:0567c05": "起三摩地故。彼身無有善惡律儀。惡趣無能",
    "T29n1562_039:0567c06": "覺耶正理。又非猛利慚愧所依。要此相應",
    "T29n1562_039:0567c07": "及損壞者。方可得有善惡律儀。故惡趣中無",
    "T29n1562_039:0567c08": "善惡戒。又扇搋等如&#x918E;鹵田。故不能生善戒",
    "T29n1562_039:0567c09": "惡戒。世間現見諸&#x918E;鹵田。不能滋生嘉苗穢",
    "T29n1562_039:0567c10": "草。若爾何故契經中言。有卵生龍半月八日",
    "T29n1562_039:0567c11": "每從宮出來至人間。求受八支近住齋戒此",
    "T29n1562_039:0567c12": "得妙行非得律儀。是故律儀唯人天有。然",
    "T29n1562_039:0567c13": "唯人具三種律儀。謂別解脫靜慮無漏。若生",
    "T29n1562_039:0567c14": "欲天及生色界皆容得有靜慮律儀。然無想",
    "T29n1562_039:0567c15": "天但容成就。生無色界彼俱非有無漏律儀",
    "T29n1562_039:0567c16": "亦在無色。謂若生在欲界天中及生色界中。",
    "T29n1562_039:0567c17": "除中定無想皆容得有無漏律儀。生無色中",
    "T29n1562_039:0567c18": "唯得成就。以無色故必不現起。無漏上生得",
    "T29n1562_039:0567c19": "成下故。"
}