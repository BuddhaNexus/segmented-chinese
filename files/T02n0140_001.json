{
    "T02n0140_001:0862a03": "No. 140 [No. 125(51.7)]",
    "T02n0140_001:0862a04": "阿那邠邸化七子經",
    "T02n0140_001:0862a06": "後漢安息國三藏安世高譯",
    "T02n0140_001:0862a07": "[0862a07] 聞如是：[0862a07] 一時，婆伽婆在舍衛祇樹給孤獨",
    "T02n0140_001:0862a08": "園。爾時，阿那邠邸有七子，無篤信於佛法眾，",
    "T02n0140_001:0862a09": "彼不歸命佛、歸命法、歸命比丘僧，亦不改殺",
    "T02n0140_001:0862a10": "生，亦不改不與取，亦不改他婬，亦不改妄語，",
    "T02n0140_001:0862a11": "亦不改飲酒。爾時，阿那邠邸長者告彼七子",
    "T02n0140_001:0862a12": "言：「汝等今可自歸命佛、歸命法、歸命比丘僧，",
    "T02n0140_001:0862a13": "亦莫殺生，莫不與取，莫他妻婬，莫妄語，莫飲",
    "T02n0140_001:0862a14": "酒，皆悉莫犯。」彼子作是語：「我不堪任歸命佛、",
    "T02n0140_001:0862a15": "歸命法、歸命比丘僧，莫殺、亦不與取、他婬、妄",
    "T02n0140_001:0862a16": "語、飲酒，皆不堪任。」阿那邠邸長者言：「我當賜",
    "T02n0140_001:0862a17": "汝千兩金，汝等可歸命佛、歸命法、歸命比丘",
    "T02n0140_001:0862a18": "僧，改莫殺生、不與取、他婬、妄語、飲酒，皆悉改",
    "T02n0140_001:0862a19": "之。」爾時，七子已得千兩金，便歸命佛、歸命法、",
    "T02n0140_001:0862a20": "歸命比丘僧，改不殺生、不盜、不他婬、不妄語、",
    "T02n0140_001:0862a21": "不飲酒。[0862a21] 時阿那邠邸長者，與彼七子各賜千",
    "T02n0140_001:0862a22": "兩金已，授三自歸、受五戒，便往園至世尊所，",
    "T02n0140_001:0862a23": "頭面禮足在一面坐。時阿那邠邸白世尊言：",
    "T02n0140_001:0862a24": "「我於此間有七子，無篤信意，亦無歡喜心於",
    "T02n0140_001:0862a25": "佛法眾，不自歸命佛、歸命法、歸命比丘僧，亦",
    "T02n0140_001:0862a26": "不改殺生，不改盜，不改他婬，不改妄語，不改",
    "T02n0140_001:0862a27": "飲酒。世尊！時七子各各賜千兩金，便使歸命",
    "T02n0140_001:0862a28": "佛、歸命法、歸命比丘僧，而授五戒。云何世",
    "T02n0140_001:0862a29": "尊？彼七子頗有福善諸功德，使後有所獲不？」",
    "T02n0140_001:0862b01": "[0862b01] 世尊告曰：「善哉善哉！長者！多饒益眾生，欲安",
    "T02n0140_001:0862b02": "隱眾生天人得安。長者！彼七子緣是功德，諸",
    "T02n0140_001:0862b03": "善功德皆悉具足，諦聽彼七子所因功德諸",
    "T02n0140_001:0862b04": "善所獲果報，我今當說。此北方有國，城名石",
    "T02n0140_001:0862b05": "室，國土豐熟人民熾盛，彼有伊羅波多羅藏，",
    "T02n0140_001:0862b06": "無數百千金銀、珍寶、車璩、馬瑙、真珠、琥珀、水精、",
    "T02n0140_001:0862b07": "&#x7460;璃、及諸眾妙寶。彼揵陀賴國人，七歲中七",
    "T02n0140_001:0862b08": "月七日，或以&#x88D3;盛抱戴，隨其所欲皆悉費",
    "T02n0140_001:0862b09": "用，然彼伊羅&#x9262;多羅藏無所減少。若復長者！",
    "T02n0140_001:0862b10": "彼七子及此伊羅&#x9262;多羅大寶藏，彼七千兩金，",
    "T02n0140_001:0862b11": "百倍、千倍、百千倍、無數倍，皆悉不及汝七子",
    "T02n0140_001:0862b12": "所獲功德。長者！復有國名迦陵璩，有城名蜜",
    "T02n0140_001:0862b13": "絺羅，穀米豐熟人民熾盛，彼有寶藏名般籌，",
    "T02n0140_001:0862b14": "無數珍寶金銀、車璩、馬瑙、真珠、水精、琉璃、珊瑚、",
    "T02n0140_001:0862b15": "琥珀，乃至迦陵璩國人民，七歲七月七日中，",
    "T02n0140_001:0862b16": "隨意所欲擔負多少，無所減少，然彼迦陵璩",
    "T02n0140_001:0862b17": "國有所減少。若復長者七子，所有七千兩",
    "T02n0140_001:0862b18": "金，及般籌大寶藏，於彼七千兩金，百倍、千倍、",
    "T02n0140_001:0862b19": "百千倍、無數倍，皆悉不及七子七千兩金，所",
    "T02n0140_001:0862b20": "獲功德而無與等。復有長者！鞞提師國，城名",
    "T02n0140_001:0862b21": "須賴吒，賓伽羅大寶藏，無數百千珍寶藏，金",
    "T02n0140_001:0862b22": "銀、車璩、馬瑙、真珠、琥珀、水精、琉璃，於彼鞞提",
    "T02n0140_001:0862b23": "師國，七歲七月七日中，隨其所欲擔負多少，",
    "T02n0140_001:0862b24": "皆負持去，於彼賓迦羅寶藏無所減少。若復",
    "T02n0140_001:0862b25": "長者七子七千兩金，及賓迦羅寶藏，此七子",
    "T02n0140_001:0862b26": "七千兩金，百倍、千倍、百千倍、無數倍，皆悉不",
    "T02n0140_001:0862b27": "及七子所獲功德，不可稱計。復有長者！加",
    "T02n0140_001:0862b28": "尸國波羅奈城，彼有藏名蠰伽(龍名)，無數金銀、",
    "T02n0140_001:0862b29": "珍寶、車璩、馬&#x78AF;、水精、琉璃、真珠、琥珀，彼七子",
    "T02n0140_001:0862c01": "七千兩金，及此蠰伽大寶藏，彼七子七千兩",
    "T02n0140_001:0862c02": "金所獲功德，百倍、千倍、百千倍、無數倍不如",
    "T02n0140_001:0862c03": "也。長者！置此乾陀越國人，捨此迦陵璩人，",
    "T02n0140_001:0862c04": "捨此鞞提施人，捨此迦尸人，猶如此閻浮提",
    "T02n0140_001:0862c05": "十六大國男女大小，彼盡隨其所欲擔負取",
    "T02n0140_001:0862c06": "此四大寶藏，金銀、珍寶、車璩、馬瑙、真珠、琥珀、",
    "T02n0140_001:0862c07": "水精、&#x7460;璃，彼於七歲七月七日中，隨其所欲",
    "T02n0140_001:0862c08": "皆悉擔負持去，彼四大藏無所減少。長者！彼",
    "T02n0140_001:0862c09": "七子七千兩金，及此四大寶藏，百倍、千倍、百",
    "T02n0140_001:0862c10": "千倍、無數倍皆悉不及。」[0862c10] 是時世尊，便說偈言：",
    "T02n0140_001:0862c11": "「伊羅&#x9262;乾陀，  蜜絺及般籌，",
    "T02n0140_001:0862c12": " 賓伽及須賴，  蠰伽波羅奈。",
    "T02n0140_001:0862c13": " 如此四寶藏，  種種珍寶滿，",
    "T02n0140_001:0862c14": " 無數不相及，  所作功德果。」",
    "T02n0140_001:0862c15": "[0862c15] 爾時，世尊與阿那邠邸，說微妙法勸令歡喜。",
    "T02n0140_001:0862c16": "時阿那邠邸長者，已從如來聞微妙法，即從",
    "T02n0140_001:0862c17": "座起偏露右肩右膝著地，叉手向佛白世尊",
    "T02n0140_001:0862c18": "言：「願世尊，當受我請及比丘僧，欲設甘露",
    "T02n0140_001:0862c19": "飲食，為彼七子故。」時世尊默然受阿那邠邸",
    "T02n0140_001:0862c20": "請。時阿那邠邸已見世尊默然受請，頭面禮",
    "T02n0140_001:0862c21": "足便退而去，還家即其日，施設甘露飲食，",
    "T02n0140_001:0862c22": "施設甘饌飲食已即敷坐具，為佛比丘僧故",
    "T02n0140_001:0862c23": "而白時到，「今正是時，願世尊臨顧。」是時世尊",
    "T02n0140_001:0862c24": "知時已到，便著衣持&#x9262;，比丘僧前後圍繞，入",
    "T02n0140_001:0862c25": "舍衛城詣阿那邠邸家，即就座坐及比丘僧。",
    "T02n0140_001:0862c26": "時，阿那邠邸長者及七子便至世尊所，頭面",
    "T02n0140_001:0862c27": "禮足在一面坐，時，阿那邠邸長者白世尊言：",
    "T02n0140_001:0862c28": "「我有此七子，各賜千兩金，使自歸命佛、歸命",
    "T02n0140_001:0862c29": "法、歸命比丘僧，使受五戒。今願世尊，與此等",
    "T02n0140_001:0863a01": "說法，使我等七子，於如來所使逮等見。」時，世",
    "T02n0140_001:0863a02": "尊告阿那邠邸長者言：「如是長者！如是長者！」",
    "T02n0140_001:0863a03": "時阿那邠邸長者，見佛比丘僧坐定，及七子",
    "T02n0140_001:0863a04": "以甘饌飲食而供養之。時阿那邠邸長者及",
    "T02n0140_001:0863a05": "七子，甘饌飲食飯佛比丘僧，見世尊食竟除",
    "T02n0140_001:0863a06": "去&#x9262;，時，阿那邠邸長者便至世尊所，頭面禮",
    "T02n0140_001:0863a07": "足在一面坐。時彼七子，如來與說微妙法，而",
    "T02n0140_001:0863a08": "世尊知阿那邠邸七子至心聽法，諸佛世尊",
    "T02n0140_001:0863a09": "常應所說法苦習盡道，時世尊與彼阿那邠",
    "T02n0140_001:0863a10": "邸長者七子，說如是法，各於坐上諸塵垢",
    "T02n0140_001:0863a11": "盡，無有瑕穢得法眼生。彼已見法，逮得深法",
    "T02n0140_001:0863a12": "無有狐疑，亦無猶預想得無所畏，以解了如",
    "T02n0140_001:0863a13": "來深法，自歸命佛、歸命法、歸命眾，而受五戒。",
    "T02n0140_001:0863a14": "時世尊與阿那邠邸長者及七子，復重說法",
    "T02n0140_001:0863a15": "已，便從座起而去。[0863a15] 是時，阿那邠邸長者及彼",
    "T02n0140_001:0863a16": "七子，聞佛所說，歡喜奉行。"
}