{
    "T53n2122_100:1019a08": "法苑珠林卷第一百",
    "T53n2122_100:1019a10": "西明寺沙門釋道世撰",
    "T53n2122_100:1019a11": "◎傳記篇第一百(此有六部)",
    "T53n2122_100:1019a12": "述意部翻譯部雜集部般若部",
    "T53n2122_100:1019a13": "興福部曆算部",
    "T53n2122_100:1019a14": "述意部第一",
    "T53n2122_100:1019a15": "蓋聞。九河疏跡策蘊靈丘。四徹中繩書藏",
    "T53n2122_100:1019a16": "群玉。亦有青丘紫府三皇刻石之文。綠檢",
    "T53n2122_100:1019a17": "黃繩六甲靈蜚之字。豈若如來祕藏譬彼明",
    "T53n2122_100:1019a18": "珠。諸佛所師同夫淨鏡。鹿苑四諦之法。尼園",
    "T53n2122_100:1019a19": "八藏之文。香山巨力豈云能負。龍宮寶篋亦",
    "T53n2122_100:1019a20": "未能籌。良由吾師釋迦德本深搆樹自三祇",
    "T53n2122_100:1019a21": "之初。妙果獨高。成於百劫之末。總法界而",
    "T53n2122_100:1019a22": "為智。竟虛空以作身。寧惟氣稟二儀道周萬",
    "T53n2122_100:1019a23": "物而已哉。故身無不在。量極規矩之外。智無",
    "T53n2122_100:1019a24": "不為。用絕思議之表。不可以人事測。豈得以",
    "T53n2122_100:1019a25": "處所論乃三界之大師。萬古之獨步。吾自庸",
    "T53n2122_100:1019a26": "才談何以盡。縱使周公之制禮作樂。孔子之",
    "T53n2122_100:1019a27": "述易刪詩。予賜之言語。商偃之文學。爰及",
    "T53n2122_100:1019a28": "左元放葛稚川河上公柱下史。並驅於方",
    "T53n2122_100:1019a29": "內。何足道哉。自我含靈福盡法王斯逝。遂",
    "T53n2122_100:1019b01": "使北首提河。春秋有八十矣。應身粒碎流血",
    "T53n2122_100:1019b02": "何追。爭決最後之疑。競奉臨終之供。嗚呼智",
    "T53n2122_100:1019b03": "炬慈雲消滅。長夜諸子誠可悲夫。於是瞻相",
    "T53n2122_100:1019b04": "好於香檀。記筌蹄於貝葉。三藏受持。四依",
    "T53n2122_100:1019b05": "補處。而我師風無墜。特恃斯乎。但正像浸",
    "T53n2122_100:1019b06": "移群情矯薄。人代今古暨乎季運。既當徂北。",
    "T53n2122_100:1019b07": "稍復東漸所以金人夢劉莊之寢。摩騰佇",
    "T53n2122_100:1019b08": "蔡愔之勸。遺教之流漢地。創發此焉。迄今",
    "T53n2122_100:1019b09": "六百餘年矣。自後康僧會。竺法護。佛圖澄。",
    "T53n2122_100:1019b10": "鳩摩羅什。繼踵來儀。盛宣方等。遂使道生",
    "T53n2122_100:1019b11": "道安之侶。慧嚴慧觀之徒。並能銷聲桂冠翕",
    "T53n2122_100:1019b12": "然歸向。爰至　皇唐。玄奘法師德隆終古聲",
    "T53n2122_100:1019b13": "高宇宙。涉歷諸國百有五十。翻譯經論千有",
    "T53n2122_100:1019b14": "五百。盡善盡美。可稱可贊。前後寶軸。幾向",
    "T53n2122_100:1019b15": "五千。法門弘闡。緇門繁熾。道俗蒙益。焉可",
    "T53n2122_100:1019b16": "勝言。吾少習周孔之文典。晚慕黃老之玄言。",
    "T53n2122_100:1019b17": "俱是未越苦河。猶淪火宅。可久可大。其惟",
    "T53n2122_100:1019b18": "佛教也歟。遂乃希前代之清塵。仰群英之遠",
    "T53n2122_100:1019b19": "迹。歸斯正道。拔自沈泥。本號離欲之逸人。摧",
    "T53n2122_100:1019b20": "邪之大將。吾欣儔黨。其謂此乎。今列前後翻",
    "T53n2122_100:1019b21": "譯。總有一十八代所出眾經五千餘卷。佛法",
    "T53n2122_100:1019b22": "東流三度滅法失譯經本。三百一十部。五百",
    "T53n2122_100:1019b23": "三十八卷。今此所列總述帝王年代大小乘",
    "T53n2122_100:1019b24": "經部帙綱要。具錄人法寄存大本。兼述古",
    "T53n2122_100:1019b25": "今道俗英賢博學。依傍佛經。所出百家諸子",
    "T53n2122_100:1019b26": "向有三千餘卷。又列帝王前後興福多少。又",
    "T53n2122_100:1019b27": "列佛降閻浮隱顯年代。略算時節。如是要用",
    "T53n2122_100:1019b28": "並附其後。庶將來哲同鑒博記矣。",
    "T53n2122_100:1019b29": "翻譯部第二",
    "T53n2122_100:1019c01": "竊觀上代有經已來。賢德筆受。每至度語。無",
    "T53n2122_100:1019c02": "不稱云譯胡為漢。且東夏九州名西域為天",
    "T53n2122_100:1019c03": "竺者。是總名也。或云身毒。如梵稱此方為脂",
    "T53n2122_100:1019c04": "那。或云真丹。或作震旦。此蓋承聲有楚夏",
    "T53n2122_100:1019c05": "耳。若當稱漢。漢止劉氏兩代一號。已後禪",
    "T53n2122_100:1019c06": "讓魏晉不同。須依帝王稱謂甄別。今為此錄",
    "T53n2122_100:1019c07": "悉改正之。又胡之雜戎。乃是西方邊俗。類",
    "T53n2122_100:1019c08": "此方有羌蠻夷之屬。何得經書乃云胡語。佛",
    "T53n2122_100:1019c09": "生天竺。彼土士族婆羅門者。總稱為梵。梵",
    "T53n2122_100:1019c10": "者清淨也。承裔光音色天。其光音天。梵世",
    "T53n2122_100:1019c11": "最為下。劫初來此食地肥者。身重不去。因即",
    "T53n2122_100:1019c12": "為人。仍其本名。故稱為梵。語言及書既象",
    "T53n2122_100:1019c13": "於天。是以彼云梵書梵語。如舊日僧悉稱",
    "T53n2122_100:1019c14": "俗姓。云釋迦者。起自秦代。有沙門釋道安。",
    "T53n2122_100:1019c15": "獨拔當時。居然超悟。乃云。既存剃染紹繼釋",
    "T53n2122_100:1019c16": "迦。子雖異父而姓無殊。今者出家宜悉稱釋。",
    "T53n2122_100:1019c17": "及翻四含。果云四姓出家同一釋種。眾咸歎",
    "T53n2122_100:1019c18": "服。其四姓者。一剎帝利。此是王種。二婆羅",
    "T53n2122_100:1019c19": "門。是高行人。三名毘舍。如此土民。四名首",
    "T53n2122_100:1019c20": "陀。最為卑下。如此土皂隷。而安正當晉秦之",
    "T53n2122_100:1019c21": "時。刊定目錄。刪注群經。自號彌天。揩摸季",
    "T53n2122_100:1019c22": "葉。猶言譯胡為秦。此亦崑山之一礫。未盡美",
    "T53n2122_100:1019c23": "焉。但上來有胡言處。並以梵字替之。庶後",
    "T53n2122_100:1019c24": "哲善談得其正真者也。",
    "T53n2122_100:1019c25": "後漢朝譯傳道俗一十二人所出。經律等三",
    "T53n2122_100:1019c26": "百三十四部(四百一十六卷失譯經一百二十五部一百四十八卷)。",
    "T53n2122_100:1019c27": "前魏朝傳譯僧六人。所出經律等一十三部",
    "T53n2122_100:1019c28": "(二十四卷)。",
    "T53n2122_100:1019c29": "南吳孫氏傳譯道俗四人。所出經傳等一百",
    "T53n2122_100:1020a01": "四十八部(一百八十五卷。失譯經一百一十部二百九十一卷)。",
    "T53n2122_100:1020a02": "西晉朝傳譯道俗一十三人所出。經戒等四",
    "T53n2122_100:1020a03": "百五十一部(七百一十七卷。失譯經八部一十五卷)。",
    "T53n2122_100:1020a04": "東晉朝傳譯道俗二十七人。所出經傳等二",
    "T53n2122_100:1020a05": "百六十三部(五百八十五卷。失譯經五十三部五十六卷)。",
    "T53n2122_100:1020a06": "前秦符氏傳譯僧八人。所出經傳等四十部",
    "T53n2122_100:1020a07": "(二百三十八卷)。",
    "T53n2122_100:1020a08": "西秦乞伏氏傳譯僧一人。所出經十四部(二十",
    "T53n2122_100:1020a09": "一卷。失譯經八部十一卷)。",
    "T53n2122_100:1020a10": "後秦姚氏傳譯僧八人。所出經傳一百二十",
    "T53n2122_100:1020a11": "四部(六百六十二卷)。",
    "T53n2122_100:1020a12": "北涼沮渠氏傳譯道俗八人。所出經傳三十",
    "T53n2122_100:1020a13": "二部(二百二十四卷。失譯經五部一十七卷)。",
    "T53n2122_100:1020a14": "宋朝傳譯道俗二十三人。所出經傳二百一",
    "T53n2122_100:1020a15": "十部(四百九十卷)。",
    "T53n2122_100:1020a16": "前齊朝傳譯道俗一十九人。所出經傳四十",
    "T53n2122_100:1020a17": "七部(三百四十六卷)。",
    "T53n2122_100:1020a18": "梁朝傳譯道俗二十一人。所出經律傳等九",
    "T53n2122_100:1020a19": "十部(七百八十卷)。",
    "T53n2122_100:1020a20": "後魏元氏傳譯道俗一十三人。所出經論傳",
    "T53n2122_100:1020a21": "錄八十七部(三百二卷)。",
    "T53n2122_100:1020a22": "後齊高氏傳譯道俗二人。所出經論七部(五十三卷)。",
    "T53n2122_100:1020a23": "後周宇文氏傳譯道俗一十一人。所出經論",
    "T53n2122_100:1020a24": "天文等三十部(一百四卷)。",
    "T53n2122_100:1020a25": "陳朝傳譯道俗三人。所出經論傳疏等四十",
    "T53n2122_100:1020a26": "部(三百四十七卷)。",
    "T53n2122_100:1020a27": "隋朝傳譯道俗二十餘人。所出經論等九十",
    "T53n2122_100:1020a28": "餘部(五百一十餘卷)。",
    "T53n2122_100:1020a29": "皇朝傳譯僧等十有一人。所出經論等二百",
    "T53n2122_100:1020b01": "餘部(一千五百餘卷)。",
    "T53n2122_100:1020b02": "眾經律論傳合八百部(三千三百六十一卷。五萬六千一百七十紙)三",
    "T53n2122_100:1020b03": "百二十六袟(除新翻經)。",
    "T53n2122_100:1020b04": "大乘經一譯二百四部(六百八十五卷一萬一千四十二紙)六十六",
    "T53n2122_100:1020b05": "袟。",
    "T53n2122_100:1020b06": "大乘經重翻二百二部(四百九十七卷七千二百九十紙)四十九",
    "T53n2122_100:1020b07": "袟。",
    "T53n2122_100:1020b08": "小乘經一譯一百八部(四百三十五卷六千六百九十紙)四十九",
    "T53n2122_100:1020b09": "袟。",
    "T53n2122_100:1020b10": "小乘經重翻九十六部(一百一十四卷九百七十七紙)六袟。",
    "T53n2122_100:1020b11": "小乘律三十五部(二百七十四卷五千八百一十三紙)二十八袟。",
    "T53n2122_100:1020b12": "大乘論七十四部(五百二卷。九千一百三十紙)五十二袟。",
    "T53n2122_100:1020b13": "小乘論三十三部(六百七十六卷。一萬二千一百七十七紙)六十八袟。",
    "T53n2122_100:1020b14": "賢聖集傳四十九部(一百八十四卷。二千八百八紙)一十八袟。",
    "T53n2122_100:1020b15": "雜集部第三",
    "T53n2122_100:1020b16": "自仙苑告成金河靜濟。敷字群品汲引塵曚。",
    "T53n2122_100:1020b17": "隨機候而設謀猷。逐性欲而陳聲教。綱羅",
    "T53n2122_100:1020b18": "一化統括大千。受其道者難訾。傳其宗者易",
    "T53n2122_100:1020b19": "曉。遂能流被東夏。時經六百。翻譯方言。卷",
    "T53n2122_100:1020b20": "數五千。英俊道俗。依傍聖宗。所出文記三",
    "T53n2122_100:1020b21": "千餘卷。莊嚴佛法顯揚聖教。文華旨奧殊妙",
    "T53n2122_100:1020b22": "可觀。歷代隱顯部袟散落。雖有大數。不足",
    "T53n2122_100:1020b23": "者多。尋訪長安減向千卷。唯聞廬山東林之",
    "T53n2122_100:1020b24": "寺。即是晉時慧遠法師所造伽藍。綱維住持",
    "T53n2122_100:1020b25": "一切諸經及以雜集。各造別藏安置並足。知",
    "T53n2122_100:1020b26": "事守固禁掌極牢。更相替代傳授領數。慮",
    "T53n2122_100:1020b27": "後法滅知教全焉。今隨所見聞者。具列如",
    "T53n2122_100:1020b28": "左(後見有者冀補茲處)。",
    "T53n2122_100:1020b29": "耆闍崛山解(見僧祐錄)",
    "T53n2122_100:1020c01": "眾經目",
    "T53n2122_100:1020c02": "右二部西晉沙門竺法護出。",
    "T53n2122_100:1020c03": "即色游玄論　辯三乘論",
    "T53n2122_100:1020c04": "釋蒙論　聖不辯知論",
    "T53n2122_100:1020c05": "道行指歸　本業四諦序",
    "T53n2122_100:1020c06": "本起四諦序",
    "T53n2122_100:1020c07": "右七部七卷。至東晉哀帝時。沙門支遁",
    "T53n2122_100:1020c08": "撰(字道林)。",
    "T53n2122_100:1020c09": "毘曇指歸",
    "T53n2122_100:1020c10": "右一卷。至哀帝時沙門竺僧虔撰。",
    "T53n2122_100:1020c11": "歷游天竺記傳",
    "T53n2122_100:1020c12": "右一卷。至東晉平陽沙門釋法顯撰。",
    "T53n2122_100:1020c13": "法性論　明報應論",
    "T53n2122_100:1020c14": "釋三報論　辯心識論",
    "T53n2122_100:1020c15": "不敬王者論　沙門袒服論",
    "T53n2122_100:1020c16": "佛影讚　妙法蓮華經序",
    "T53n2122_100:1020c17": "修行方便禪經序",
    "T53n2122_100:1020c18": "三法度論序　大智度論序",
    "T53n2122_100:1020c19": "大智度論要略鈔二十卷",
    "T53n2122_100:1020c20": "問大乘中深義十八科(并羅什法師答)",
    "T53n2122_100:1020c21": "右十三部。總有三十五卷。至晉孝武及",
    "T53n2122_100:1020c22": "安帝時。廬山沙門釋慧遠撰。",
    "T53n2122_100:1020c23": "神無形論",
    "T53n2122_100:1020c24": "右一卷。至東晉帝時。楊都瓦官寺沙",
    "T53n2122_100:1020c25": "門釋僧敷撰。",
    "T53n2122_100:1020c26": "維摩詰經子注五卷　窮通論",
    "T53n2122_100:1020c27": "右二部六卷。至晉孝武帝時。廬山東林",
    "T53n2122_100:1020c28": "寺沙門釋曇詵撰(是遠法師弟子)。",
    "T53n2122_100:1020c29": "人物始義論",
    "T53n2122_100:1021a01": "右一卷。至晉武帝時。沙門釋法暢撰。",
    "T53n2122_100:1021a02": "高逸沙門傳",
    "T53n2122_100:1021a03": "右一卷至晉孝武帝時。剡東仰山沙門",
    "T53n2122_100:1021a04": "釋法濟撰。",
    "T53n2122_100:1021a05": "立本論九篇　六識指歸十二首",
    "T53n2122_100:1021a06": "右二卷。至晉孝武帝時。荊州上明寺沙門",
    "T53n2122_100:1021a07": "釋曇微撰。",
    "T53n2122_100:1021a08": "馬鳴菩薩傳　龍樹菩薩傳",
    "T53n2122_100:1021a09": "提婆菩薩傳　實相論(什法師注)",
    "T53n2122_100:1021a10": "右四卷。至後秦晉安帝時。天竺國鳩摩羅",
    "T53n2122_100:1021a11": "什法師譯撰。",
    "T53n2122_100:1021a12": "般若無知論　不真空論",
    "T53n2122_100:1021a13": "物不遷論　涅槃無名論",
    "T53n2122_100:1021a14": "右四卷。至晉安帝時。京兆沙門釋僧肇",
    "T53n2122_100:1021a15": "撰。",
    "T53n2122_100:1021a16": "釋駁論",
    "T53n2122_100:1021a17": "右一卷至晉安帝時。沙門釋道常撰。",
    "T53n2122_100:1021a18": "善不受報論　佛無淨土論",
    "T53n2122_100:1021a19": "應有緣論　頓悟成佛論",
    "T53n2122_100:1021a20": "佛性當有論　法身無色論",
    "T53n2122_100:1021a21": "二諦論",
    "T53n2122_100:1021a22": "右七卷。至宋朝初。龍光寺沙門釋竺道生",
    "T53n2122_100:1021a23": "撰。",
    "T53n2122_100:1021a24": "三寶記二十卷　淨住子二十卷",
    "T53n2122_100:1021a25": "宣明驗三卷　雜義記二十卷",
    "T53n2122_100:1021a26": "右四部六十三卷。齊司徒竟陵文宣王蕭",
    "T53n2122_100:1021a27": "子良撰。",
    "T53n2122_100:1021a28": "承天達性論　冤魂志二卷",
    "T53n2122_100:1021a29": "誡殺訓一卷",
    "T53n2122_100:1021b01": "右此三部。齊光祿大夫顏之推撰。",
    "T53n2122_100:1021b02": "述僧中食論一卷",
    "T53n2122_100:1021b03": "右此一部南齊沈休文撰。",
    "T53n2122_100:1021b04": "冥祥記十卷",
    "T53n2122_100:1021b05": "右此一部齊王琰撰。",
    "T53n2122_100:1021b06": "出三藏集記十六卷　法苑集一十五卷",
    "T53n2122_100:1021b07": "弘明集一十四卷　世界記十卷",
    "T53n2122_100:1021b08": "薩婆多師資傳五卷",
    "T53n2122_100:1021b09": "釋迦譜四卷　大集等三經記",
    "T53n2122_100:1021b10": "賢愚經記　集三藏因緣記",
    "T53n2122_100:1021b11": "律分五部記　經來漢地四部記",
    "T53n2122_100:1021b12": "律分十八部記　十誦律五百羅漢記",
    "T53n2122_100:1021b13": "善見律毘婆沙記",
    "T53n2122_100:1021b14": "右十四部七十二卷。至梁朝楊州建安寺",
    "T53n2122_100:1021b15": "沙門釋僧祐撰。",
    "T53n2122_100:1021b16": "眾經要攬法偈二十一首",
    "T53n2122_100:1021b17": "右一卷梁武帝時。沙門釋道歡撰。",
    "T53n2122_100:1021b18": "起信論疏二卷",
    "T53n2122_100:1021b19": "右一部梁太清四年。真諦法師出。",
    "T53n2122_100:1021b20": "眾經要抄一部并目錄十八卷",
    "T53n2122_100:1021b21": "右一部梁帝勅莊嚴寺沙門釋僧旻等。於",
    "T53n2122_100:1021b22": "定林上寺撰出。",
    "T53n2122_100:1021b23": "華林佛殿眾經目錄四卷",
    "T53n2122_100:1021b24": "右此一錄四卷。梁帝勅安樂寺沙門釋僧",
    "T53n2122_100:1021b25": "紹撰。",
    "T53n2122_100:1021b26": "經律異相一部并目錄五十五卷",
    "T53n2122_100:1021b27": "名僧傳并序目三十一卷",
    "T53n2122_100:1021b28": "眾經供聖僧法五卷",
    "T53n2122_100:1021b29": "眾經目錄四卷",
    "T53n2122_100:1021c01": "眾經護國鬼神名錄三卷",
    "T53n2122_100:1021c02": "眾經諸佛名三卷(十六年出)",
    "T53n2122_100:1021c03": "眾經擁護國土諸龍名錄一卷",
    "T53n2122_100:1021c04": "眾經懺悔滅罪法三卷",
    "T53n2122_100:1021c05": "出要律儀二十卷",
    "T53n2122_100:1021c06": "右此九部一百二十二卷。梁帝勅莊嚴寺",
    "T53n2122_100:1021c07": "沙門釋寶唱等撰集。",
    "T53n2122_100:1021c08": "大般涅槃經子注七十卷",
    "T53n2122_100:1021c09": "右此一部七十卷。梁朝建安寺沙門釋慧",
    "T53n2122_100:1021c10": "明注。",
    "T53n2122_100:1021c11": "義林八十卷",
    "T53n2122_100:1021c12": "右此一部八十卷。梁簡文帝勅開善寺沙",
    "T53n2122_100:1021c13": "門釋智藏等二十大德撰。",
    "T53n2122_100:1021c14": "內典博要四十卷",
    "T53n2122_100:1021c15": "右此一部四十卷。湘東王記室虞孝敬撰",
    "T53n2122_100:1021c16": "頗同皇覽類苑之流。後得出家改名慧",
    "T53n2122_100:1021c17": "命。",
    "T53n2122_100:1021c18": "高僧傳十四卷并目錄",
    "T53n2122_100:1021c19": "右此一部。梁朝會稽嘉祥寺沙門釋慧皎",
    "T53n2122_100:1021c20": "撰。",
    "T53n2122_100:1021c21": "伐魔詔一卷",
    "T53n2122_100:1021c22": "右此一部。梁朝僧會撰。",
    "T53n2122_100:1021c23": "轉法輪論一百八十卷",
    "T53n2122_100:1021c24": "右此一部一百八十卷。梁朝勅大德并學",
    "T53n2122_100:1021c25": "士撰。",
    "T53n2122_100:1021c26": "婆羅門天文二十卷",
    "T53n2122_100:1021c27": "右一部二十卷。梁武帝天和年。摩勒國沙",
    "T53n2122_100:1021c28": "門釋達摩流支法師譯出。",
    "T53n2122_100:1021c29": "大品經子注五十卷或百卷",
    "T53n2122_100:1022a01": "右一部。梁武帝注。",
    "T53n2122_100:1022a02": "法寶連壁二百卷",
    "T53n2122_100:1022a03": "右此一部。梁簡文帝蕭綱。在儲宮日。躬",
    "T53n2122_100:1022a04": "覽內經。指揮科域。令諸學士編寫連成。",
    "T53n2122_100:1022a05": "有同華林遍略。",
    "T53n2122_100:1022a06": "京師塔寺記二十卷",
    "T53n2122_100:1022a07": "右此一部。梁朝尚書兵部郎中兼史學",
    "T53n2122_100:1022a08": "士臣劉璆勅撰。",
    "T53n2122_100:1022a09": "神不滅論一卷",
    "T53n2122_100:1022a10": "右此一部。梁朝鄭道子撰。",
    "T53n2122_100:1022a11": "婆藪槃豆傳一卷　翻外國語七卷",
    "T53n2122_100:1022a12": "眾經通序二卷",
    "T53n2122_100:1022a13": "右三部十卷。陳朝西天竺優禪尼國三藏",
    "T53n2122_100:1022a14": "法師拘那羅。陳翻云真諦。譯出。",
    "T53n2122_100:1022a15": "雒陽地伽藍記五卷",
    "T53n2122_100:1022a16": "右此一部五卷。至元魏鄴都期城郡守楊",
    "T53n2122_100:1022a17": "衒之撰。",
    "T53n2122_100:1022a18": "五明論(聲明　醫方　工巧　呪術　因明)",
    "T53n2122_100:1022a19": "右此五論。至魏明帝時。波頭摩國三藏律",
    "T53n2122_100:1022a20": "師攘那跋陀羅共闍那耶舍。於長安舊城",
    "T53n2122_100:1022a21": "譯。",
    "T53n2122_100:1022a22": "周眾經要二十二卷",
    "T53n2122_100:1022a23": "一百二十法門",
    "T53n2122_100:1022a24": "右此二部二十三卷。魏丞相王宇文黑",
    "T53n2122_100:1022a25": "泰命沙門釋曇顯等撰。",
    "T53n2122_100:1022a26": "釋老子化胡傳",
    "T53n2122_100:1022a27": "十八條難道章",
    "T53n2122_100:1022a28": "右二卷周朝。新州願果寺沙門釋僧勐撰。",
    "T53n2122_100:1022a29": "散華論八卷",
    "T53n2122_100:1022b01": "右一部八卷。周朝楊州栖玄寺沙門釋慧",
    "T53n2122_100:1022b02": "善撰。",
    "T53n2122_100:1022b03": "至道論　淳德論　遣執論",
    "T53n2122_100:1022b04": "不殺論　去是非論　修空論",
    "T53n2122_100:1022b05": "影喻論　法界寶人銘",
    "T53n2122_100:1022b06": "厭食想文　僧崖菩薩傳",
    "T53n2122_100:1022b07": "韶法師傳　驗善知識傳",
    "T53n2122_100:1022b08": "右此十二部十二卷。周朝武帝。沙門釋",
    "T53n2122_100:1022b09": "亡名著。",
    "T53n2122_100:1022b10": "三寶集十一卷",
    "T53n2122_100:1022b11": "右一部十一卷。周朝武帝。沙門釋靜",
    "T53n2122_100:1022b12": "藹依諸經撰。",
    "T53n2122_100:1022b13": "三教論",
    "T53n2122_100:1022b14": "右此一卷。周朝武帝。沙門釋道安撰。",
    "T53n2122_100:1022b15": "笑道論三卷",
    "T53n2122_100:1022b16": "右一部三卷。周朝武帝勅前司隷母極",
    "T53n2122_100:1022b17": "伯甄鸞銓。衡佛道二教作。",
    "T53n2122_100:1022b18": "周高祖問難佛法二卷",
    "T53n2122_100:1022b19": "右一部二卷。周武帝共前僧鄴都任道林",
    "T53n2122_100:1022b20": "論議武帝勅撰。",
    "T53n2122_100:1022b21": "王氏破邪論一卷",
    "T53n2122_100:1022b22": "右一部一卷。周武帝時。相州前沙門王明",
    "T53n2122_100:1022b23": "廣對衛元嵩破佛法事。",
    "T53n2122_100:1022b24": "安民論十二卷　陶神論十卷",
    "T53n2122_100:1022b25": "因果論二卷　聖迹記一卷",
    "T53n2122_100:1022b26": "右四部二十五卷。隋朝相州大慈寺沙門",
    "T53n2122_100:1022b27": "釋靈裕撰。",
    "T53n2122_100:1022b28": "對根起行雜錄集三十六卷",
    "T53n2122_100:1022b29": "三階位別錄集四卷",
    "T53n2122_100:1022c01": "右二部四十卷。隋初西京真寂寺沙門釋",
    "T53n2122_100:1022c02": "信行撰。",
    "T53n2122_100:1022c03": "眾經目錄七卷",
    "T53n2122_100:1022c04": "右此七卷。隋朝開皇十四年。大興善寺沙",
    "T53n2122_100:1022c05": "門釋法經等二十大德奉　勅撰。楊化寺",
    "T53n2122_100:1022c06": "釋僧穆。日嚴寺沙門彥琮。區域條分覼縷",
    "T53n2122_100:1022c07": "緝綴。",
    "T53n2122_100:1022c08": "十種大乘論一卷",
    "T53n2122_100:1022c09": "右此一部隋大興善寺沙門釋僧璨撰。",
    "T53n2122_100:1022c10": "論場三十一卷",
    "T53n2122_100:1022c11": "右此一部三十一卷。隋大興善寺沙門成",
    "T53n2122_100:1022c12": "都釋僧琨集。",
    "T53n2122_100:1022c13": "凡聖六行法二十卷(亦有十卷七卷五卷三卷一卷成者)",
    "T53n2122_100:1022c14": "右此一部凡四十六卷。隋滄州逸沙門釋",
    "T53n2122_100:1022c15": "道正撰。",
    "T53n2122_100:1022c16": "達摩笈多傳四卷",
    "T53n2122_100:1022c17": "通極論一卷　辯教論一卷",
    "T53n2122_100:1022c18": "辯正論一卷　通學論一卷",
    "T53n2122_100:1022c19": "善財童子諸知識錄一卷",
    "T53n2122_100:1022c20": "新譯經序　福田論一卷",
    "T53n2122_100:1022c21": "僧官論一卷　西域玄志十卷",
    "T53n2122_100:1022c22": "右此十部二十二卷。隋朝日嚴寺沙門釋",
    "T53n2122_100:1022c23": "彥琮撰。",
    "T53n2122_100:1022c24": "述釋道安智度論解二十四卷",
    "T53n2122_100:1023a01": "存廢論一卷　傷學論一卷",
    "T53n2122_100:1023a02": "厭修論一卷",
    "T53n2122_100:1023a03": "右四部二十七卷。隋朝長安舍衛寺沙門",
    "T53n2122_100:1023a04": "釋慧影撰。",
    "T53n2122_100:1023a05": "旌異傳二十卷",
    "T53n2122_100:1023a06": "右一部二十卷。隋朝相州秀才儒林郎侯",
    "T53n2122_100:1023a07": "君素。奉文皇帝勅撰。",
    "T53n2122_100:1023a08": "通命論二卷",
    "T53n2122_100:1023a09": "右此一部兩卷。隋朝晉王府祭酒徐同",
    "T53n2122_100:1023a10": "卿撰。",
    "T53n2122_100:1023a11": "外內傍通比較數法一卷",
    "T53n2122_100:1023a12": "右此一卷。隋朝翻經學士涇陽劉憑撰。",
    "T53n2122_100:1023a13": "開皇三寶錄一十五卷",
    "T53n2122_100:1023a14": "右此一部一十五卷。隋朝翻經學士成都",
    "T53n2122_100:1023a15": "費長房撰。",
    "T53n2122_100:1023a16": "眾經法式十卷",
    "T53n2122_100:1023a17": "右此一部十卷。隋開皇十五年。文帝勅令",
    "T53n2122_100:1023a18": "有司撰。",
    "T53n2122_100:1023a19": "翻經法式論十卷",
    "T53n2122_100:1023a20": "諸寺碑銘三卷",
    "T53n2122_100:1023a21": "右此二部十三卷。後隋翻經沙門釋明則",
    "T53n2122_100:1023a22": "所撰。",
    "T53n2122_100:1023a23": "序內法一卷　內訓一卷",
    "T53n2122_100:1023a24": "右此二卷。後隋翻經沙門釋行炬撰。",
    "T53n2122_100:1023a25": "香城甘露五百卷",
    "T53n2122_100:1023a26": "右此一部五百卷後隋勅慧日道場沙門",
    "T53n2122_100:1023a27": "釋智果并有司共撰。",
    "T53n2122_100:1023a28": "三德論一卷　入道方便門二卷",
    "T53n2122_100:1023a29": "鏡喻論一卷　無礙緣起一卷",
    "T53n2122_100:1023b01": "十種讀經儀一卷　無盡藏儀一卷",
    "T53n2122_100:1023b02": "發戒緣起二卷　法界圖一卷",
    "T53n2122_100:1023b03": "十不退論一卷　禮佛儀式一卷",
    "T53n2122_100:1023b04": "右此十部一十二卷。大唐西京延興寺沙",
    "T53n2122_100:1023b05": "門釋玄琬撰。",
    "T53n2122_100:1023b06": "破邪論一卷　辯正論八卷",
    "T53n2122_100:1023b07": "右此兩部九卷　皇朝終南山龍田寺沙",
    "T53n2122_100:1023b08": "門釋法琳撰。",
    "T53n2122_100:1023b09": "析疑論一卷",
    "T53n2122_100:1023b10": "續詩苑英華十卷",
    "T53n2122_100:1023b11": "注金剛般若經一卷　諸經講序一卷",
    "T53n2122_100:1023b12": "右此四部十三卷。皇朝西京紀國寺沙門",
    "T53n2122_100:1023b13": "釋慧淨撰。",
    "T53n2122_100:1023b14": "內德論一卷",
    "T53n2122_100:1023b15": "右此一卷。皇朝門下典儀李師政撰。",
    "T53n2122_100:1023b16": "辯量三教論三卷",
    "T53n2122_100:1023b17": "禪觀四詮論十卷",
    "T53n2122_100:1023b18": "右此二部十三卷。皇朝京師西明寺沙門",
    "T53n2122_100:1023b19": "釋法雲撰。",
    "T53n2122_100:1023b20": "注僧尼戒本二卷(疏記四卷)",
    "T53n2122_100:1023b21": "注羯磨二卷(疏記四卷)",
    "T53n2122_100:1023b22": "行事刪補律儀三卷",
    "T53n2122_100:1023b23": "釋門正行懺悔儀三卷",
    "T53n2122_100:1023b24": "釋門亡物輕重儀一卷",
    "T53n2122_100:1023b25": "釋門章服儀一卷",
    "T53n2122_100:1023b26": "釋門歸敬儀一卷",
    "T53n2122_100:1023b27": "釋門護法儀一卷",
    "T53n2122_100:1023b28": "釋氏譜略一卷",
    "T53n2122_100:1023b29": "聖迹見在圖贊一卷",
    "T53n2122_100:1023c01": "佛化東漸圖贊二卷",
    "T53n2122_100:1023c02": "釋迦方志二卷",
    "T53n2122_100:1023c03": "古今佛道論衡四卷",
    "T53n2122_100:1023c04": "大唐內典錄十卷",
    "T53n2122_100:1023c05": "續高僧傳三十卷",
    "T53n2122_100:1023c06": "後集續高僧傳十卷",
    "T53n2122_100:1023c07": "廣弘明集三十卷",
    "T53n2122_100:1023c08": "東夏三寶感通記三卷",
    "T53n2122_100:1023c09": "西明寺錄一卷",
    "T53n2122_100:1023c10": "感通記一卷",
    "T53n2122_100:1023c11": "祇桓圖二卷",
    "T53n2122_100:1023c12": "遺法住持感應七卷",
    "T53n2122_100:1023c13": "右此二十二部一百一十七卷。皇朝西明",
    "T53n2122_100:1023c14": "寺沙門釋道宣撰。",
    "T53n2122_100:1023c15": "禪林鈔記三十卷",
    "T53n2122_100:1023c16": "右此一部。西京弘福寺沙門會隱西明寺",
    "T53n2122_100:1023c17": "沙門玄則等十人。皇朝麟德二年奉",
    "T53n2122_100:1023c18": "　勅北門西龍門修書所於一切經略出。",
    "T53n2122_100:1023c19": "注金剛般若舍衛國二卷",
    "T53n2122_100:1023c20": "右此一部兩卷。皇朝麟德二年西明寺",
    "T53n2122_100:1023c21": "沙門玄則注。",
    "T53n2122_100:1023c22": "大唐西域傳十二卷",
    "T53n2122_100:1023c23": "右此一部。皇朝西京大慈恩寺沙門玄",
    "T53n2122_100:1023c24": "奘奉　勅撰。",
    "T53n2122_100:1023c25": "法苑珠林一百卷",
    "T53n2122_100:1023c26": "諸經要集二十卷",
    "T53n2122_100:1023c27": "大小乘禪門觀十卷",
    "T53n2122_100:1023c28": "受戒儀式四卷",
    "T53n2122_100:1023c29": "禮佛儀式二卷",
    "T53n2122_100:1024a01": "大乘略止觀一卷",
    "T53n2122_100:1024a02": "辯偽顯真論一卷",
    "T53n2122_100:1024a03": "敬福論三卷",
    "T53n2122_100:1024a04": "四分律討要五卷",
    "T53n2122_100:1024a05": "四分律尼鈔五卷",
    "T53n2122_100:1024a06": "金剛般若集註三卷",
    "T53n2122_100:1024a07": "右此十一部一百五十四卷　皇朝西",
    "T53n2122_100:1024a08": "京西明寺沙門釋道世字玄惲撰。",
    "T53n2122_100:1024a09": "大唐眾經音義二十卷",
    "T53n2122_100:1024a10": "右此一部。皇朝西京大慈恩寺沙門釋玄",
    "T53n2122_100:1024a11": "應撰。",
    "T53n2122_100:1024a12": "注新翻能斷金剛般若一卷",
    "T53n2122_100:1024a13": "注二帝三藏聖教序一卷",
    "T53n2122_100:1024a14": "右此二卷　皇朝西京普光寺沙門釋玄",
    "T53n2122_100:1024a15": "範撰。",
    "T53n2122_100:1024a16": "西京寺記二十卷",
    "T53n2122_100:1024a17": "沙門法琳別傳三卷",
    "T53n2122_100:1024a18": "沙門不敬錄六卷",
    "T53n2122_100:1024a19": "右此三部二十九卷　皇朝西京弘福寺",
    "T53n2122_100:1024a20": "沙門釋彥琮撰。",
    "T53n2122_100:1024a21": "注般若心經一卷",
    "T53n2122_100:1024a22": "右此一卷　皇朝武侍極字愍之注。",
    "T53n2122_100:1024a23": "注涅槃經四十卷",
    "T53n2122_100:1024a24": "右此四十卷　皇朝辯州刺史李玄震注",
    "T53n2122_100:1024a25": "(是英公弟)。",
    "T53n2122_100:1024a26": "中天竺行記十卷",
    "T53n2122_100:1024a27": "右此一部　皇朝朝散大夫王玄策撰。",
    "T53n2122_100:1024a28": "西域志六十卷",
    "T53n2122_100:1024a29": "圖畫四十卷",
    "T53n2122_100:1024b01": "右此二部合成一百卷　皇朝麟德三年",
    "T53n2122_100:1024b02": "奉　勅令百官撰。",
    "T53n2122_100:1024b03": "冥報記二卷",
    "T53n2122_100:1024b04": "右此一部　皇朝永徽年內吏部尚書唐",
    "T53n2122_100:1024b05": "臨撰。",
    "T53n2122_100:1024b06": "冥報拾遺二卷",
    "T53n2122_100:1024b07": "右此一部　皇朝中山郎餘令字元休。",
    "T53n2122_100:1024b08": "龍朔年中撰。",
    "T53n2122_100:1024b09": "六道論十卷",
    "T53n2122_100:1024b10": "右此一部十卷　皇朝左衛長史兼弘",
    "T53n2122_100:1024b11": "文館學士陽尚善撰。",
    "T53n2122_100:1024b12": "顯常論二卷",
    "T53n2122_100:1024b13": "右此兩卷　皇朝李玄冀撰。",
    "T53n2122_100:1024b14": "辯真論一卷",
    "T53n2122_100:1024b15": "右此一卷　皇朝元萬頃撰。",
    "T53n2122_100:1024b16": "歸心錄三十卷",
    "T53n2122_100:1024b17": "右此三十卷。右威衛錄事蕭宣慈撰。",
    "T53n2122_100:1024b18": "般若部第四",
    "T53n2122_100:1024b19": "大般若經梵本二十萬頌。翻成六百卷(合有四處一十",
    "T53n2122_100:1024b20": "六會慈恩寺玄奘法師譯)。",
    "T53n2122_100:1024b21": "第一會在王舍城鷲峯山說。梵本一十三",
    "T53n2122_100:1024b22": "萬二千六百頌。",
    "T53n2122_100:1024b23": "右翻成四百卷七十九品單譯。",
    "T53n2122_100:1024b24": "第二會在王舍城鷲峯山。說梵本二萬五",
    "T53n2122_100:1024b25": "千頌。",
    "T53n2122_100:1024b26": "右翻成七十八卷八十五品(重譯)。",
    "T53n2122_100:1024b27": "當大品放光光讚三本總八十卷。",
    "T53n2122_100:1024b28": "今翻成七十八卷依梵本同。",
    "T53n2122_100:1024b29": "第三會在王舍城鷲峰山說。梵本一萬八",
    "T53n2122_100:1024c01": "千頌。",
    "T53n2122_100:1024c02": "右翻成五十九卷三十一品單譯。",
    "T53n2122_100:1024c03": "第四會在王舍城鷲峯山說。梵本八千頌。",
    "T53n2122_100:1024c04": "右翻成一十八卷二十九品(重譯)。",
    "T53n2122_100:1024c05": "當小品道行新道行明度四本。",
    "T53n2122_100:1024c06": "今翻成一十八卷。依梵本同。",
    "T53n2122_100:1024c07": "第五會在王舍城鷲峯山說。梵本四千頌。",
    "T53n2122_100:1024c08": "右翻成一十卷二十四品(單譯)。",
    "T53n2122_100:1024c09": "第六會在王舍城鷲峯山說。梵本二千五",
    "T53n2122_100:1024c10": "百頌。",
    "T53n2122_100:1024c11": "右翻成八卷一十七品(重譯)。",
    "T53n2122_100:1024c12": "當勝天王般若。",
    "T53n2122_100:1024c13": "第七會在室羅筏誓多林給孤獨園說。梵",
    "T53n2122_100:1024c14": "本八百頌。",
    "T53n2122_100:1024c15": "右翻成二卷無品(重譯)。",
    "T53n2122_100:1024c16": "當文殊般若。",
    "T53n2122_100:1024c17": "第八會在室羅筏誓多林給孤獨園說。梵",
    "T53n2122_100:1024c18": "本四百頌。",
    "T53n2122_100:1024c19": "右翻成一卷無品(單譯)。",
    "T53n2122_100:1024c20": "第九會在室羅筏誓多林給孤獨園說。梵",
    "T53n2122_100:1024c21": "本三百頌。",
    "T53n2122_100:1024c22": "右翻成一卷無品(重譯)。",
    "T53n2122_100:1024c23": "當金剛般若。",
    "T53n2122_100:1024c24": "第十會在他化自在天王宮末尼寶藏殿上",
    "T53n2122_100:1024c25": "說。梵本三百頌。",
    "T53n2122_100:1024c26": "右翻成一卷無品(單譯)。",
    "T53n2122_100:1024c27": "第十一會在室羅筏誓多林給孤獨園。說",
    "T53n2122_100:1024c28": "施波羅蜜多。梵本二千頌。",
    "T53n2122_100:1024c29": "右翻成五卷無品(單譯)。",
    "T53n2122_100:1025a01": "第十二會在室羅筏誓多林給孤獨園。說",
    "T53n2122_100:1025a02": "戒波羅蜜多。梵本二千頌。",
    "T53n2122_100:1025a03": "右翻成五卷無品(單譯)。",
    "T53n2122_100:1025a04": "第十三會在室羅筏誓多林給孤獨園。說",
    "T53n2122_100:1025a05": "忍波羅蜜多。梵本四百頌。",
    "T53n2122_100:1025a06": "右翻成一卷無品(單譯)。",
    "T53n2122_100:1025a07": "第十四會在室羅筏誓多林給孤獨園。說",
    "T53n2122_100:1025a08": "勤波羅蜜多。梵本八百頌。",
    "T53n2122_100:1025a09": "右翻成二卷無品(單譯)。",
    "T53n2122_100:1025a10": "第十五會在王舍城鷲峯山。說定波羅蜜",
    "T53n2122_100:1025a11": "多。梵本八百頌。",
    "T53n2122_100:1025a12": "右翻成二卷無品(單譯)。",
    "T53n2122_100:1025a13": "第十六會在王舍城竹林園白鷺池側。說",
    "T53n2122_100:1025a14": "慧波羅蜜多。梵本二千五百頌。",
    "T53n2122_100:1025a15": "右翻成八卷無品(單譯)。",
    "T53n2122_100:1025a16": "此十六會序。長安西明寺沙門玄則撰。◎",
    "T53n2122_100:1025a17": "◎興福部第五",
    "T53n2122_100:1025a18": "自釋教之來振旦。開濟極焉。發悟疏通廓清",
    "T53n2122_100:1025a19": "塵染。其中瑞應。具編前聞。具述數條。用程",
    "T53n2122_100:1025a20": "後學。昔士行尋教意在大乘。將發西域。乃",
    "T53n2122_100:1025a21": "有留難。遂以經投火。經身不灰。火為之滅。",
    "T53n2122_100:1025a22": "遂東達此土。即放光經是也。又曇無讖獲涅",
    "T53n2122_100:1025a23": "槃經。至於涼土。盜者夜竊。舉而不起。稽首",
    "T53n2122_100:1025a24": "謝焉。周武之[夌*欠]法也。象毀經焚。咸見藏經",
    "T53n2122_100:1025a25": "相從騰上奄入空際。如斯眾矣。不可具書。",
    "T53n2122_100:1025a26": "然弘教在人。有國為本。度人立寺。圖像譯經。",
    "T53n2122_100:1025a27": "時約相求。故敘由來昌明佛教。而漢魏以往。",
    "T53n2122_100:1025a28": "固無得而稱聞。晉宋迄今輒略銓序。",
    "T53n2122_100:1025a29": "晉世祖武皇帝(大弘佛事廣樹伽藍)",
    "T53n2122_100:1025b01": "晉惠帝(雒下造興福寺常供百僧)",
    "T53n2122_100:1025b02": "晉敏帝(於長安造通靈白馬二寺)",
    "T53n2122_100:1025b03": "右西晉二京合寺一百八十所。譯經一十",
    "T53n2122_100:1025b04": "三人七十三部。僧尼三千七百人。",
    "T53n2122_100:1025b05": "晉中宗元帝(江左造瓦官龍宮二寺。度丹陽千僧)",
    "T53n2122_100:1025b06": "晉肅宗明帝(造興皇道場二寺。集義學百僧)",
    "T53n2122_100:1025b07": "晉顯宗成帝(造中興鹿野二寺。集義學千僧)",
    "T53n2122_100:1025b08": "晉太宗簡文帝(造像度僧。立寺。長干起木塔)",
    "T53n2122_100:1025b09": "晉烈宗武帝(造皇泰初立本起寺)",
    "T53n2122_100:1025b10": "晉安帝(於育王塔立大石寺)",
    "T53n2122_100:1025b11": "右東晉一百四載。立寺一千七百六十八",
    "T53n2122_100:1025b12": "所。譯經二十七人二百六十三部。僧尼",
    "T53n2122_100:1025b13": "二萬四千人。",
    "T53n2122_100:1025b14": "宋高祖武帝(口誦梵本手寫戒經。造靈根法王等四寺常供千僧)",
    "T53n2122_100:1025b15": "宋太宗明帝(造丈八金像。解齋感佛舍利。造弘普中寺。召請名僧)",
    "T53n2122_100:1025b16": "宋太祖文帝(奉齋不殺。造禪靈寺。常供千僧)",
    "T53n2122_100:1025b17": "右宋時合寺一千九百一十三所。譯經二",
    "T53n2122_100:1025b18": "百一十部。僧尼三萬六千人。",
    "T53n2122_100:1025b19": "齊太祖高帝(手寫法華口誦般若。四月八日常鑄金像。七月十五日普寺造盆。供僧三百。造陟屺",
    "T53n2122_100:1025b20": "止觀二寺)",
    "T53n2122_100:1025b21": "齊世祖武帝(造昭玄游賢二寺。三百名僧。三教格量四年教定)",
    "T53n2122_100:1025b22": "齊高宗明帝(寫一切經。造千佛像。口誦般若。常持法華。造歸依寺。召集禪僧。常侍六齋)",
    "T53n2122_100:1025b23": "右齊時合寺二千一十五所。譯經七十二",
    "T53n2122_100:1025b24": "部。僧尼三萬二千五百人。",
    "T53n2122_100:1025b25": "梁高祖武帝(制五時論傳四方等。造光宅同泰五寺。常供千僧。國內普持六齋八戒)",
    "T53n2122_100:1025b26": "梁太宗簡文帝(造茲敬報恩二寺。刺血自寫般若十部。願畢日不食而齋。撰集記",
    "T53n2122_100:1025b27": "二百餘卷。法寶連壁亦二百餘卷)",
    "T53n2122_100:1025c01": "梁中宗元帝(造天居天宮二寺。供有千僧。自講法華成實論)",
    "T53n2122_100:1025c02": "右梁時合寺二千八百四十六所。譯經二",
    "T53n2122_100:1025c03": "百四十八部。僧尼八萬二千七百人。",
    "T53n2122_100:1025c04": "梁宣帝",
    "T53n2122_100:1025c05": "梁明帝",
    "T53n2122_100:1025c06": "右二主中興社稷。荊州造天皇陟屺大明",
    "T53n2122_100:1025c07": "等諸寺。治在江陵。一州佛寺一百八所。僧",
    "T53n2122_100:1025c08": "尼三千二百人。",
    "T53n2122_100:1025c09": "陳高祖武帝(楊州造東安級皇天居四寺。寫一切經一十二藏造金銅像一百萬區。度",
    "T53n2122_100:1025c10": "僧七千人。治故寺三十二所)",
    "T53n2122_100:1025c11": "陳世祖文帝(寫五十藏經。度僧尼二千人。治故寺六十所)",
    "T53n2122_100:1025c12": "陳高宗宣帝(楊州禁中造太皇寺七級木塔。又造崇皇寺剎高十五丈。下安佛爪。造金",
    "T53n2122_100:1025c13": "像二萬餘區。治故寺五十所。故像一百三十萬區。寫十二藏經。度一萬人)",
    "T53n2122_100:1025c14": "右陳時五主四十四年。寺有一千二百三",
    "T53n2122_100:1025c15": "十二。國家新寺一千七百。官造者六十八",
    "T53n2122_100:1025c16": "所。郭內大寺三百餘所。僧尼三萬二千人。",
    "T53n2122_100:1025c17": "譯經十一部。興地圖云。梁武都下舊有七",
    "T53n2122_100:1025c18": "百餘寺。屬侯景作亂焚燒蕩盡。有陳既統",
    "T53n2122_100:1025c19": "國及下民備皆修葺。表塔相望星羅揚輦。",
    "T53n2122_100:1025c20": "經像之富不可殫言。",
    "T53n2122_100:1025c21": "魏(元氏)太祖道武皇帝(於虜地造十五級塔。又立開泰定國二寺。寫一切藏經。造",
    "T53n2122_100:1025c22": "千金像。三百名僧。每月法集)",
    "T53n2122_100:1025c23": "魏高宗文成帝(重復佛教。更闡釋門。凡度僧尼三萬人)",
    "T53n2122_100:1026a01": "魏顯祖獻文帝(造招隱寺召坐禪僧)",
    "T53n2122_100:1026a02": "魏高祖孝文帝(於鄴造安養寺。召四方僧。六宮侍女持年三長月六齋。月別造像。放",
    "T53n2122_100:1026a03": "人出家。手不釋卷。須便為誦。為先皇再治大行供施。度僧尼一萬四千人)",
    "T53n2122_100:1026a04": "魏世宗宣武帝(於式乾殿自講維摩。造普通大定四寺。常供千僧)",
    "T53n2122_100:1026a05": "魏肅宗孝明帝(於鄴下造大覺寺)",
    "T53n2122_100:1026a06": "魏敬宗孝莊帝(造五精舍一萬石像)",
    "T53n2122_100:1026a07": "西魏武帝(長安造陟屺寺。供二百僧)",
    "T53n2122_100:1026a08": "魏大帝(造般若寺。用給貧者。口誦法華。身持佛戒)",
    "T53n2122_100:1026a09": "右元魏君臨一十七帝。一百七十年。國家",
    "T53n2122_100:1026a10": "大寺四十七所。北臺常安。鐫石置龕。東",
    "T53n2122_100:1026a11": "三十里。王公等寺八百三十九所。百姓所",
    "T53n2122_100:1026a12": "造寺者三萬餘所。總度僧尼二百餘萬。譯",
    "T53n2122_100:1026a13": "經四十九部。佛教東流此焉為盛。唯太武",
    "T53n2122_100:1026a14": "時信用司徒崔皓佞說。[夌*欠]廢正教。潛隱",
    "T53n2122_100:1026a15": "七年。後知詐佞戮誅崔氏。還復佛教光闡",
    "T53n2122_100:1026a16": "於前。",
    "T53n2122_100:1026a17": "齊高祖文宣皇帝(登祚受禪。於僧明稠禪師受菩薩戒。畿內斷肉禁酒放鷹除網。",
    "T53n2122_100:1026a18": "又斷天下屠殺。年三月六。勸民齋戒公私薰辛。亦除滅之度人八千)",
    "T53n2122_100:1026a19": "齊肅宗孝明帝(為先皇寫經一十二藏。合三萬八千四十七卷。度三千許僧)",
    "T53n2122_100:1026a20": "齊世祖武成帝(造寶塔轉大品經)",
    "T53n2122_100:1026a21": "右高齊六君二十八載。皇家立寺四十三",
    "T53n2122_100:1026a22": "所。譯經一十四部。度人與魏相接。",
    "T53n2122_100:1026a23": "周孝明帝(為先皇造織成像。高二丈六尺。等身檀像一十二軀。并諸侍衛)",
    "T53n2122_100:1026a24": "周太祖文帝(於長安造追遠陟岵大乘等六寺。度僧千人。又造五寺。供養實禪師眾)",
    "T53n2122_100:1026a25": "周孝宣帝(重隆佛日。造素像四龕一萬餘軀。寫般若經三千卷。六齋八戒常弘不絕)",
    "T53n2122_100:1026a26": "右周時宇文氏五帝二十五年。合寺九百",
    "T53n2122_100:1026a27": "三十一所。譯經一十六部。孝愍皇帝。創",
    "T53n2122_100:1026b01": "基未久。佛法不閑。高祖神武皇帝。不信",
    "T53n2122_100:1026b02": "三寶。現報重患。",
    "T53n2122_100:1026b03": "隋高祖文皇帝(開皇三年周朝廢寺。咸乃興立之。名山之下各為立寺。一百餘州立舍",
    "T53n2122_100:1026b04": "利塔。度僧尼二十三萬人。立寺三千七百九十二所。寫經四十六藏。一十三萬二千八十六卷。修故經三千八百五",
    "T53n2122_100:1026b05": "十三部。造像十萬六千五百八十區自餘別造不可具知之矣)",
    "T53n2122_100:1026b06": "隋焬帝(為孝文皇帝獻皇后。長安造二禪定并二木塔。并立別寺一十所。官供十年。修故經六百一十",
    "T53n2122_100:1026b07": "二藏。二萬九千一百七十二部治故像十萬。一千區造新像三千八百五十區度僧六千二百人)",
    "T53n2122_100:1026b08": "右隋代二君四十七年。寺有三千九百八",
    "T53n2122_100:1026b09": "十五所。度僧尼二十三萬六千二百人。譯",
    "T53n2122_100:1026b10": "經八十二部。",
    "T53n2122_100:1026b11": "大唐高祖太武皇帝",
    "T53n2122_100:1026b12": "纂堯居晉。契武基周。雲起龍騰。撫斯令世。",
    "T53n2122_100:1026b13": "叶一主以興運。因九合而樂推。發自參墟克",
    "T53n2122_100:1026b14": "定京室。子俗之規已布。約法之教使申。并",
    "T53n2122_100:1026b15": "集五星化覃四表。地紐還正。天維更張。自",
    "T53n2122_100:1026b16": "東徂西。遠安邇肅。而義旗初指。經途華陰。",
    "T53n2122_100:1026b17": "望祀靈壇。以求多祉。神祠之右。式搆伽藍。寔",
    "T53n2122_100:1026b18": "曰靈仙。妙同神製。金碧交映。黼藻相輝。",
    "T53n2122_100:1026b19": "盡觀巉巖。斜臨貝闕。華堂森聳。近對蓮峯。",
    "T53n2122_100:1026b20": "寫像書經。備修褆福。又於京內造會昌勝業",
    "T53n2122_100:1026b21": "慈悲證果習仙尼寺。又捨舊居為興聖寺。",
    "T53n2122_100:1026b22": "并州造義興寺。竝堂宇輪煥象。設彫華。",
    "T53n2122_100:1026b23": "武德元年。於朱雀門南通衢之上普建道場。",
    "T53n2122_100:1026b24": "設無遮會。詵詵法侶。若鷲嶺之初開。濟濟",
    "T53n2122_100:1026b25": "名賓。似鶴林之始集。車馬偪側。士女軿填。",
    "T53n2122_100:1026b26": "競庇禪枝。如爭褉飲。又為太祖元皇帝元貞",
    "T53n2122_100:1026b27": "皇后。造栴檀等身像三區。圖九五之神儀。",
    "T53n2122_100:1026b28": "摸四八之靈相。剞劂之飾。既有劣於優填。",
    "T53n2122_100:1026c01": "鋈金之華。實無慚於斯匿。又於其年仲春之",
    "T53n2122_100:1026c02": "月。命沙門四十九人。入內行道。遂使天宮",
    "T53n2122_100:1026c03": "梵說。再流響於紫微。王域悶典。復揚音於",
    "T53n2122_100:1026c04": "黃屋。爾後崇信不墜於時。",
    "T53n2122_100:1026c05": "太宗文皇帝。稟太易太初之氣。資天皇天帝",
    "T53n2122_100:1026c06": "之靈。幽房啟高陽之基。姚墟搆重華之業。赤",
    "T53n2122_100:1026c07": "光流戶紫氣衝天。龍顏鳳臆之形。日角月懸",
    "T53n2122_100:1026c08": "之兆。河目海口之異。豐上銳下之奇。聰聖",
    "T53n2122_100:1026c09": "玄覽。知來藏往。探幽入微。窮神盡性。凡厥",
    "T53n2122_100:1026c10": "天授。其體自然。往潛初德。經綸天下。屬隋",
    "T53n2122_100:1026c11": "氏版蕩宇內分崩。火燎崑峯。水飛滄海。皆",
    "T53n2122_100:1026c12": "為逐鹿之意。名開愆號之儀。河右以來。龍",
    "T53n2122_100:1026c13": "蛇等斃。中原之地。玉石俱焚。遂使地表天",
    "T53n2122_100:1026c14": "垂。競有來蘇之歎。上京要服。人興抒軸之",
    "T53n2122_100:1026c15": "悲。我皇居帝子之親。膺天冊之命。龔行九",
    "T53n2122_100:1026c16": "伍。總統六軍。莫不瓦解氷銷風從草偃。凱",
    "T53n2122_100:1026c17": "歌獻捷無與論功。既而氛祲廓清區宇平一。",
    "T53n2122_100:1026c18": "高祖凝神。毓聖馳想煙霞之外。往以萬方昏",
    "T53n2122_100:1026c19": "墊。百神愆祀。屈頴陽之高風。拯率土之沈",
    "T53n2122_100:1026c20": "溺。黔黎蒙再造之德。庶類荷裁成之恩。不",
    "T53n2122_100:1026c21": "以黃屋為心。俯以蒼生為念。脫屣之懷。無忘",
    "T53n2122_100:1026c22": "於靈府。釋貧之志。有形於明發。喜禘郊之",
    "T53n2122_100:1026c23": "可記。忻宗祐之有主。考時練日。傳大寶",
    "T53n2122_100:1026c24": "於少陽矣。自光膺監撫作貳春宮。聿遵三善。",
    "T53n2122_100:1027a01": "爰貞萬國。及天下重啟寶曆惟新。臨赤縣而",
    "T53n2122_100:1027a02": "大誓莊嚴。撫黔黎而廣興利益。開四等之日。",
    "T53n2122_100:1027a03": "遍燭堯雲。揚六度之風。橫流舜雨。貞觀元",
    "T53n2122_100:1027a04": "年獻春之月。受詔闔京眾僧德行之者。竝",
    "T53n2122_100:1027a05": "令入內殿行道。各滿七日。有司供備務在精",
    "T53n2122_100:1027a06": "華。至三年帝恐年穀不登。憂矜在慮。爰發綸",
    "T53n2122_100:1027a07": "旨。簡精誠宿德并侍者二七人。於天門街祈",
    "T53n2122_100:1027a08": "雨七日。聖力冥扶。稼苗重稑。家豐萬箱之",
    "T53n2122_100:1027a09": "斂。國富九年之資。自爾已來常豐不絕。往",
    "T53n2122_100:1027a10": "以初建義旗神兵剋殄矢石之下。恐結冤魂。",
    "T53n2122_100:1027a11": "其年冬令京城僧尼七日行道。所有衣服悉",
    "T53n2122_100:1027a12": "用檀那。籍此勝因竭誠懺盪。戰場之處竝置",
    "T53n2122_100:1027a13": "伽藍。昭仁等覺十有餘寺。至三年春。又奉",
    "T53n2122_100:1027a14": "詔令僧尼每月二七日行道轉仁王等經。",
    "T53n2122_100:1027a15": "官給齋供用為常法。又勅波頗三藏。兼閑",
    "T53n2122_100:1027a16": "三教。備舉十科。釋慧乘等一十九人。興善",
    "T53n2122_100:1027a17": "翻譯。又為太武皇帝。於終南山造龍田寺。",
    "T53n2122_100:1027a18": "并送武帝等身像六軀。永充供養。又為穆太",
    "T53n2122_100:1027a19": "后造弘福寺。寺成之後。帝親幸焉。自點佛",
    "T53n2122_100:1027a20": "睛極隆嚫施。因喚大德十人親到言論。于",
    "T53n2122_100:1027a21": "時寺主道意語。言及太后悲不自勝。掩淚",
    "T53n2122_100:1027a22": "吞聲久而言曰。朕以早喪慈親。無由反哺。",
    "T53n2122_100:1027a23": "風樹之痛。有切于懷。庶憑景福上資冥祐。",
    "T53n2122_100:1027a24": "朕比以老子居左。師等不有怨乎。意曰。僧等",
    "T53n2122_100:1027a25": "此者安心行道。何敢忘焉。帝曰。佛道大小朕",
    "T53n2122_100:1027a26": "以久知。釋李尊卑通人自鑒。豈以一時在上。",
    "T53n2122_100:1027a27": "即為勝也。朕以宗承柱下。且將老子。居先植",
    "T53n2122_100:1027a28": "福。歸心投誠。自別比來檀捨。僉向釋門。凡所",
    "T53n2122_100:1027a29": "葺修。俱為佛寺。諸法師等。知朕意焉。又為",
    "T53n2122_100:1027b01": "穆皇后。於慶善館側造慈德寺。沙門玄奘。",
    "T53n2122_100:1027b02": "振錫五天。搜揚正法。旋鑣八水。思闡微言。",
    "T53n2122_100:1027b03": "十有九年。奉　詔翻譯。前後褒賞。格顯常",
    "T53n2122_100:1027b04": "倫。中使相望。無空旬日。躬留神思。為製序",
    "T53n2122_100:1027b05": "之。控引經宗。褒揚佛理。所度僧眾。三萬餘",
    "T53n2122_100:1027b06": "人。至於金銀等身真珠像等。動過萬計。差",
    "T53n2122_100:1027b07": "難備舉。今上皇帝。乃聖乃神。多能多藝。無",
    "T53n2122_100:1027b08": "為之政。遠嗣離連。有道之風。寔方炎昊。",
    "T53n2122_100:1027b09": "閑田息頌。比屋可封。山瀆効靈。中外褆福。",
    "T53n2122_100:1027b10": "棟梁三寶。荷負四生。宿殖善根。久修勝業。",
    "T53n2122_100:1027b11": "崇信之道。發自天資。孝敬之心。率由其性。",
    "T53n2122_100:1027b12": "昔在儲貳。明發永懷。爰遣有司。奉為文德皇",
    "T53n2122_100:1027b13": "太后造慈恩寺。考茲形勝。襟帶市朝。爰命",
    "T53n2122_100:1027b14": "鳧人。開基締搆。甫移銀牓。即此金園。法侶",
    "T53n2122_100:1027b15": "摩肩。朝貴延首。其地高墉負槨百雉紆餘。",
    "T53n2122_100:1027b16": "層成結隅九重延袤。於是廣闢寶坊。備諸",
    "T53n2122_100:1027b17": "輪煥。瞻星潤景。置臬衡繩。玉舄垂輝。金",
    "T53n2122_100:1027b18": "鋪耀彩。長廊中宿。反宇于霄。浮柱繡栭。上",
    "T53n2122_100:1027b19": "圖雲氣。飛軒鏤檻。下帶虹蜺。影塔儼其相望。",
    "T53n2122_100:1027b20": "經臺欝其並架。罄丹青之鉅艧。殫藻繢之瓌",
    "T53n2122_100:1027b21": "奇。寶鐸鏘風。金盤承露。疏鐘夜撤。清梵",
    "T53n2122_100:1027b22": "朝聞。定慧之所依憑。靈異之所栖宅。又敘",
    "T53n2122_100:1027b23": "文帝序經意。為述",
    "T53n2122_100:1027b24": "聖記。文多不載。暨乎恭膺寶位慶祚惟新。思",
    "T53n2122_100:1027b25": "罔極於　先皇。濡惠津於群品。鼎湖之駕。邈",
    "T53n2122_100:1027b26": "矣不追。長陵之魂。悠然滋永。聿興淨業。摽樹",
    "T53n2122_100:1027b27": "福田　先帝所幸之宮。翠微玉華。並捨為寺。",
    "T53n2122_100:1027b28": "供施殷厚。像設彫華。每至武皇穆后之諱。",
    "T53n2122_100:1027b29": "盡京僧尼七日行道　太宗及文德皇太后忌",
    "T53n2122_100:1027c01": "日。普及僧尼。三七日行道。造像書經度僧設",
    "T53n2122_100:1027c02": "供。備諸聞見。可略言焉。顯慶之際。常令玄奘",
    "T53n2122_100:1027c03": "法師入內翻譯。及慈恩大德。更代行道。不替",
    "T53n2122_100:1027c04": "於時。又出　詔為皇太子。西京造西明寺。因",
    "T53n2122_100:1027c05": "幸東都。即於雒下。又造敬愛寺。寺別用錢。各",
    "T53n2122_100:1027c06": "過二十萬貫。寺宇堂殿。尊像幡華。妙極天",
    "T53n2122_100:1027c07": "仙。巧窮神鬼。又為諸王公主。於西京造資戒",
    "T53n2122_100:1027c08": "崇敬招福福壽二十餘寺。爰勅內宮。式摸",
    "T53n2122_100:1027c09": "遺影造繡像。一格舉高十有二丈。驚目駭聽。",
    "T53n2122_100:1027c10": "絕後光前。五色相宣。六丈交映。託修揚於",
    "T53n2122_100:1027c11": "素手。寫滿月於雙鍼。麗越燕緹。絢逾蜀錦。",
    "T53n2122_100:1027c12": "布護列九華之采。紛綸含七耀之光。送在",
    "T53n2122_100:1027c13": "慈恩。長充供養。萬機餘暇。八正為心。親紆",
    "T53n2122_100:1027c14": "聖思。躬操神筆。製大慈恩寺隆國寺碑文及",
    "T53n2122_100:1027c15": "書。湛露凝華。縟緹流韻。刊乎貞石。傳之不",
    "T53n2122_100:1027c16": "朽。擊揚至理。藻鏡玄沖。屢　詔緇黃。考窮名",
    "T53n2122_100:1027c17": "教。每論之席。躬自覽焉。詮定是非。事詳論",
    "T53n2122_100:1027c18": "集。既告成天地。登岱勒封。讓德上玄。推功",
    "T53n2122_100:1027c19": "大聖。乃發明　詔。班示黎元。天下諸州。各",
    "T53n2122_100:1027c20": "營一寺。咸度七僧。隨有嘉祥。用題厥日。逖",
    "T53n2122_100:1027c21": "聽圖史。修覽帝王。道被區寰。仁沾動植。",
    "T53n2122_100:1027c22": "警日觀以崇祀。昭明堂以闡化。牢籠真俗。",
    "T53n2122_100:1027c23": "囊括古今。未有我皇之盛也。總章元年下詔",
    "T53n2122_100:1027c24": "西京更置明堂乾封二縣。用旌厥德。傳諸後",
    "T53n2122_100:1027c25": "昆。",
    "T53n2122_100:1027c26": "右三代已來一國寺有四千餘所。僧尼六",
    "T53n2122_100:1027c27": "萬餘人。經像莫知億載。譯經一千五百餘",
    "T53n2122_100:1027c28": "卷。",
    "T53n2122_100:1027c29": "曆算部第六",
    "T53n2122_100:1028a01": "大唐貞觀十三年冬十月。勅遣刑部尚書劉",
    "T53n2122_100:1028a02": "德威禮部侍郎令狐德棻侍御史韋悰雍州司",
    "T53n2122_100:1028a03": "功毛明素等。問法琳法師曰。依辯正論第五",
    "T53n2122_100:1028a04": "卷云。姚長謙曆言。佛是昭王甲寅歲生。穆王",
    "T53n2122_100:1028a05": "壬子之歲始滅度者。因何法顯傳云。聖殷",
    "T53n2122_100:1028a06": "王時生。推於像正之記言。佛周平王時出。依",
    "T53n2122_100:1028a07": "道安作論云。確執桓王。費長房為錄。固言莊",
    "T53n2122_100:1028a08": "代。何故傳述乖紊無的可依。仰具顯先後不",
    "T53n2122_100:1028a09": "同遐邇所以。",
    "T53n2122_100:1028a10": "法師對曰。琳聞。大聖應生。本期利物。有感",
    "T53n2122_100:1028a11": "斯現。無機不矚。故經云。一音所暢。各隨類",
    "T53n2122_100:1028a12": "解。論聲既爾。語體亦然。而傳記所明。非無",
    "T53n2122_100:1028a13": "析理。琳今正據。取彼多家。先列其真。後陳",
    "T53n2122_100:1028a14": "其妄。謹依魏國曇謨最法師齊朝尚統法師",
    "T53n2122_100:1028a15": "及修曆博士姚長謙等。據周穆王天子傳。周",
    "T53n2122_100:1028a16": "書異記前。漢劉向列仙傳序。并古舊二錄。後",
    "T53n2122_100:1028a17": "漢法本內傳。及傅毅法王本記吳尚書含",
    "T53n2122_100:1028a18": "闞澤等眾書。准阿含經等。委細推究。冀得依",
    "T53n2122_100:1028a19": "實。佛是姬周第五主昭王瑕。即位二十三",
    "T53n2122_100:1028a20": "年癸丑之歲。七月十五日。現白象形。降自",
    "T53n2122_100:1028a21": "兜率。託淨飯宮。摩耶受胎。故後漢法本內傳",
    "T53n2122_100:1028a22": "云。明帝問摩騰法師曰。佛生日月可知以",
    "T53n2122_100:1028a23": "不。騰曰。佛以癸丑之年七月十五日託陰摩",
    "T53n2122_100:1028a24": "耶。即此年也。昭王二十四年甲寅之歲四月",
    "T53n2122_100:1028a25": "八日。於嵐毘園內波羅樹下。右脇而誕。故普",
    "T53n2122_100:1028a26": "曜經云。普放大光照三千界。即周書異記云。",
    "T53n2122_100:1028a27": "昭王二十四年甲寅之歲四月八日。江河泉",
    "T53n2122_100:1028a28": "池忽然汎漲并皆溢出。宮殿人舍山川大地",
    "T53n2122_100:1028a29": "咸悉震動。其夜即有五色光氣。入貫太微遍",
    "T53n2122_100:1028b01": "於西方。盡作青紅之色。昭王即問太史蘇由",
    "T53n2122_100:1028b02": "曰。是何祥耶。蘇由曰。有大聖人生於西方。",
    "T53n2122_100:1028b03": "故現此瑞。昭王曰。於天下何如。蘇由曰。即時",
    "T53n2122_100:1028b04": "無他。至一千年外聲教被此。昭王即遣鐫石",
    "T53n2122_100:1028b05": "記之。埋在南郊天祠前。佛生即當此年。昭王",
    "T53n2122_100:1028b06": "四十二年壬申之歲四月八日。夜半踰城出",
    "T53n2122_100:1028b07": "家。故瑞應經云。太子年十九。四月八日夜半",
    "T53n2122_100:1028b08": "天人於窓中叉手白言。時可去矣。因命馬",
    "T53n2122_100:1028b09": "行。即此年也。",
    "T53n2122_100:1028b10": "周第六主穆王滿。二年癸未二月八日。佛年",
    "T53n2122_100:1028b11": "三十成道。故普曜經云。菩薩明星出時豁然",
    "T53n2122_100:1028b12": "大悟。即此年也。穆王五十二年壬申之歲二",
    "T53n2122_100:1028b13": "月十五日。佛年七十九。方始滅度故涅槃經",
    "T53n2122_100:1028b14": "云。二月十五日臨涅槃時出種種光。地大震",
    "T53n2122_100:1028b15": "動。聲至有頂。光遍三千。即周書異記云。穆",
    "T53n2122_100:1028b16": "王即位五十二年壬申之歲。二月十五日旦。",
    "T53n2122_100:1028b17": "暴風忽起發損人舍。傷折樹木。山川大地皆",
    "T53n2122_100:1028b18": "悉震動。午後天陰雲黑。西方有白虹十二道。",
    "T53n2122_100:1028b19": "南北通過。連夜不滅。穆王問太史扈多曰。是",
    "T53n2122_100:1028b20": "何徵也。扈多對曰。西方有大聖人滅度。衰相",
    "T53n2122_100:1028b21": "現耳。佛入涅槃即此年也。始自昭王二十四",
    "T53n2122_100:1028b22": "年甲寅之歲誕應已來。總算年月至今大唐",
    "T53n2122_100:1028b23": "咸亨二年己亥之歲。正經一千六百載。復",
    "T53n2122_100:1028b24": "算至今大唐乾封三年更有十九年。帖前總",
    "T53n2122_100:1028b25": "有一千六百三十七年。復算從乾封三年至",
    "T53n2122_100:1028b26": "開元十一年癸亥之歲。更有五十五年。帖前",
    "T53n2122_100:1028b27": "總計當一千六百九十二年。又案王玄策西",
    "T53n2122_100:1028b28": "域行傳云。摩伽陀國菩提寺大德僧賒那去",
    "T53n2122_100:1028b29": "線陀據經算出云。釋迦菩薩年至十九四月",
    "T53n2122_100:1028c01": "十五日初夜出城。至三十成道。至七十九入",
    "T53n2122_100:1028c02": "般涅槃。已來算至咸亨二年。算始有一千",
    "T53n2122_100:1028c03": "三百九十五年(為西國曆算共此不同故。延促有異。前出是後述非也)。今按法",
    "T53n2122_100:1028c04": "顯傳云。聖出殷王時生者。但法顯雖外游諸",
    "T53n2122_100:1028c05": "國。傳未可依。年月特乖殊俗實為河漢。又異",
    "T53n2122_100:1028c06": "二安乙丑尚統甲寅。諸無所據。未足可驗。又",
    "T53n2122_100:1028c07": "像正之記罕見依憑。安公為論據羅什記。",
    "T53n2122_100:1028c08": "羅什記者承安世高。安世高者。以漢桓帝時",
    "T53n2122_100:1028c09": "在雒陽。翻譯信執筆者。據桓帝時。但羅什秦",
    "T53n2122_100:1028c10": "時始來。世高漢朝先至。二師相去垂隔三百",
    "T53n2122_100:1028c11": "年。信彼相承依而為記。非是安論。造次謬陳。",
    "T53n2122_100:1028c12": "竝由當時傳者之過。又隨翻經學士費長房",
    "T53n2122_100:1028c13": "言。佛莊王時生者。房以二莊同世。周莊十年",
    "T53n2122_100:1028c14": "即魯莊七年也。但據常星為驗而云佛生。未",
    "T53n2122_100:1028c15": "悟常星。別由他事。",
    "T53n2122_100:1028c16": "又案文殊師利涅槃經云。佛滅度後二百",
    "T53n2122_100:1028c17": "五十年。文殊至雪山中。化五百仙人訖。還",
    "T53n2122_100:1028c18": "歸本土放大光明。遍照世界入於涅槃。常",
    "T53n2122_100:1028c19": "星之瑞。即其時也。長房言二月八日生者。",
    "T53n2122_100:1028c20": "乃是四月。非二月也。然長房所判未究事根。",
    "T53n2122_100:1028c21": "長房云。周以十一月為正。言四月者。今二月",
    "T53n2122_100:1028c22": "也。雖云二月終是四月。案春秋一部。年用",
    "T53n2122_100:1028c23": "魯侯之年。月取周王之月。星本瑞於周世。須",
    "T53n2122_100:1028c24": "據周之日月。長房乃云。佛以莊王。十年二",
    "T53n2122_100:1028c25": "月八日生者。太為猛浪。若是二月不應論",
    "T53n2122_100:1028c26": "星。長房又云。佛以四月八日下託胎者。託",
    "T53n2122_100:1028c27": "胎既用周月現生還是周辰。今言二月。是亦",
    "T53n2122_100:1028c28": "非也。若周十一月為正。如來不容十一月生。",
    "T53n2122_100:1028c29": "凡人正月胎即十月生。四月胎即正月生。佛",
    "T53n2122_100:1029a01": "俯同世。七月胎故。乃四月生。王邵齊誌云。",
    "T53n2122_100:1029a02": "周四月者。夏之六月。以此却推。四月生者。",
    "T53n2122_100:1029a03": "是七月胎。今言六月。取其節氣。雖授七月。",
    "T53n2122_100:1029a04": "終屬六月。信知王邵所說不差。又長房言。",
    "T53n2122_100:1029a05": "佛以周惠王十九年癸亥二月明星出時成",
    "T53n2122_100:1029a06": "道者。亦有大過。何者案劉向古舊二錄云。",
    "T53n2122_100:1029a07": "周惠王時已漸佛教一百五年後老子方說五",
    "T53n2122_100:1029a08": "千文。若以惠王之時始成佛者。不應經教已",
    "T53n2122_100:1029a09": "傳京雒。又計惠王即莊王孫也。以癸亥年。",
    "T53n2122_100:1029a10": "推其相去。唯三十年。不應始得成佛。經已",
    "T53n2122_100:1029a11": "來此。尋如來化世四十九年迦葉結集在佛",
    "T53n2122_100:1029a12": "沒後。法門東漸。正是周時。劉向之言。誠非",
    "T53n2122_100:1029a13": "謬矣。長房之錄定不可依。詳夫聖應無方。理",
    "T53n2122_100:1029a14": "難窺測。況乃東西敻遠。年代遐遙。復遭六",
    "T53n2122_100:1029a15": "國從衡。秦焚五典為年紀者不少。序帝曆",
    "T53n2122_100:1029a16": "者多家。而互有差違。增減出沒。皆師己意。",
    "T53n2122_100:1029a17": "各謂指南。琳今粗述見聞詳諸史牒。略有遐",
    "T53n2122_100:1029a18": "邇楊確先後。",
    "T53n2122_100:1029a19": "感應緣(略引三驗)",
    "T53n2122_100:1029a20": "敘三寶感通靈應嘉祥意",
    "T53n2122_100:1029a21": "敘後漢明帝感通初至意",
    "T53n2122_100:1029a22": "敘宋沙門求那感通換頭意",
    "T53n2122_100:1029a23": "夫三寶弘護各有司存。佛僧兩位。表師資之",
    "T53n2122_100:1029a24": "有從。聲教一門。顯化道之靈府。故佛僧隨",
    "T53n2122_100:1029a25": "機。識見之緣出沒。法為除惱。滅障之候常",
    "T53n2122_100:1029a26": "臨。所以捨身偈句。常列於懸崖道法文言。",
    "T53n2122_100:1029a27": "總集在於龍殿。良是三聖敬重。籍顧復之劬",
    "T53n2122_100:1029a28": "勞。幽明荷恩。慶靜倒之良術。所以受持讀",
    "T53n2122_100:1029a29": "誦必降徵祥。如說修行無不通感。天竺往事",
    "T53n2122_100:1029b01": "固顯常談。震旦見緣紛綸常有。士行投經",
    "T53n2122_100:1029b02": "於火聚。焰滅而不焦。賊徒盜葉於客堂。既",
    "T53n2122_100:1029b03": "重而不舉。或龕藏騰於天府。或呈瑞於王",
    "T53n2122_100:1029b04": "臣。或七難由之獲銷。或求二因之果遂。斯",
    "T53n2122_100:1029b05": "徒眾矣。不述難聞。敢隨傳錄。用呈諸後。故",
    "T53n2122_100:1029b06": "經不云乎。為信者施。疑則不說。至如石開",
    "T53n2122_100:1029b07": "矢入。心決致然。水流氷度。情疑頓斷。斯",
    "T53n2122_100:1029b08": "等尚為士俗常傳。況慧捷重空。道超群有。心",
    "T53n2122_100:1029b09": "量所指。窮數極微。因緣之業。若影隨形。祥",
    "T53n2122_100:1029b10": "瑞之徒。有合符契。義非隱默。故述而集之。",
    "T53n2122_100:1029b11": "然尋閱前事。事出傳紀。志怪之與冥祥。旌",
    "T53n2122_100:1029b12": "異之與徵應。此等眾矣。備可覽之。恐難信其",
    "T53n2122_100:1029b13": "文。故重勸其敬也。",
    "T53n2122_100:1029b14": "烏仗那國舊都達麗羅川中有大伽藍。側",
    "T53n2122_100:1029b15": "有刻木慈氏像。高百餘尺。金容晃曜。靈鑑",
    "T53n2122_100:1029b16": "潛通。有阿羅漢名末田底迦。携挈匠人。昇",
    "T53n2122_100:1029b17": "覩史多天。親觀妙色。三返畢功。有此像來。",
    "T53n2122_100:1029b18": "法流東漸。逮于炎漢。明帝內記云。永平七",
    "T53n2122_100:1029b19": "年。歲在甲子。秋九月晝星西見。帝夢神人",
    "T53n2122_100:1029b20": "身長丈六。面作真金色。頂有日月光明。飛",
    "T53n2122_100:1029b21": "行自在出沒無礙。曉問臣吏。莫不咸慶。太",
    "T53n2122_100:1029b22": "子舍人燉煌傅毅奏稱。臣聞外國淨飯王太",
    "T53n2122_100:1029b23": "子。號悉達多。捨轉輪王位。出家成道名釋迦",
    "T53n2122_100:1029b24": "文。陛下夢警。將無感也。即勅使西尋過四十",
    "T53n2122_100:1029b25": "餘國。屆舍衛都。僧云。佛久滅度。遂抄聖教",
    "T53n2122_100:1029b26": "六十萬五千言。以白馬馱還。所經嶮隘餘畜",
    "T53n2122_100:1029b27": "皆死。白馬轉強嘉其神異。雒陽立白馬寺",
    "T53n2122_100:1029b28": "焉。貝葉真文西流為始。佛光背日東照為初。",
    "T53n2122_100:1029b29": "於是聲教霑洽馳鶩福林。風猷鼓扇載驅上",
    "T53n2122_100:1029c01": "國。源派樞要寔建此晨。周書亦云。丈六身",
    "T53n2122_100:1029c02": "似赤銅色以為別爾。誠感未純。教來流及。",
    "T53n2122_100:1029c03": "宋京師中興寺。有求那跋陀羅。此云功德賢。",
    "T53n2122_100:1029c04": "中天竺人。幼學五明諸論陰陽呪術。靡不該",
    "T53n2122_100:1029c05": "博。落髮之後。專精志學博通三藏。為人慈和",
    "T53n2122_100:1029c06": "恭恪。事師盡禮。頃之辭小乘師。進學大乘。大",
    "T53n2122_100:1029c07": "乘師試令探取經匣。即得大品華嚴。師嘉歎",
    "T53n2122_100:1029c08": "曰。汝於大乘有重緣矣。於是講誦弘宣莫能",
    "T53n2122_100:1029c09": "詶抗。至宋元嘉十二年至廣州。刺史車朗",
    "T53n2122_100:1029c10": "表聞。宋太祖遣信迎接。既至京都。太祖交",
    "T53n2122_100:1029c11": "言欣若傾蓋。初住祇桓寺。後譙王鎮荊州。",
    "T53n2122_100:1029c12": "請與俱行安止辛寺。王欲請譯華嚴等經。而",
    "T53n2122_100:1029c13": "跋陀自忖。未善宋言。有懷愧歎。即旦夕禮懺",
    "T53n2122_100:1029c14": "請觀世音乞求冥應。遂夢有人白服持劍。擎",
    "T53n2122_100:1029c15": "一人首來至其前曰。何故憂耶。跋陀具以事",
    "T53n2122_100:1029c16": "對。答曰。無所憂。即以劍易首更安新頭。語",
    "T53n2122_100:1029c17": "令迴轉。又曰。得無痛耶。答曰。不痛。豁然",
    "T53n2122_100:1029c18": "便寤。心神喜悅。旦超道義備領宋言。於",
    "T53n2122_100:1029c19": "是就稱。元嘉將末。譙王屢有怪夢。跋陀答",
    "T53n2122_100:1029c20": "曰。京都將有禍亂。未及一年。元凶搆逆。及孝",
    "T53n2122_100:1029c21": "建之初。譙王陰謀逆節。跋陀顏容憂悴。未及",
    "T53n2122_100:1029c22": "發言。譙王問其故。跋陀諫之懇切。乃流洟",
    "T53n2122_100:1029c23": "而曰。必無所冀。貧道為客。不得扈從。譙王",
    "T53n2122_100:1029c24": "以其物情所信。乃逼與俱下。至梁山之敗。大",
    "T53n2122_100:1029c25": "艦轉迫。去岸懸遠。判無令濟。唯一心稱觀",
    "T53n2122_100:1029c26": "世音。手捉卭杖。投身江中。水齊至膝。以杖",
    "T53n2122_100:1029c27": "刺水。水流深駛。見一童子尋後而至。以手牽",
    "T53n2122_100:1029c28": "之。顧謂童子汝小兒何能度我。恍惚之間覺",
    "T53n2122_100:1029c29": "行十餘步。仍得上岸。即脫納衣。欲賞童子。",
    "T53n2122_100:1030a01": "顧覓不見。舉身毛竪。方知神力焉。後於秣陵",
    "T53n2122_100:1030a02": "界鳳皇樓西起寺。每至夜半輒有推戶而喚。",
    "T53n2122_100:1030a03": "視不見人。眾屢厭夢。跋陀燒香呪願曰。汝",
    "T53n2122_100:1030a04": "宿緣在此。我今起寺行道禮懺。常為汝等。",
    "T53n2122_100:1030a05": "若住者為護寺善神。若不能住各隨所安。既",
    "T53n2122_100:1030a06": "而道俗十餘人。同夕夢見鬼神千數。皆荷擔",
    "T53n2122_100:1030a07": "移去。寺眾遂安。今陶後渚白塔寺。即其處",
    "T53n2122_100:1030a08": "也。",
    "T53n2122_100:1030a09": "頌曰。",
    "T53n2122_100:1030a10": "　稽首諸佛　　願護神威　　當陳誠請",
    "T53n2122_100:1030a11": "　罔或尤譏　　沈晦未寤　　圓覺所歸",
    "T53n2122_100:1030a12": "　久淪愛海　　舟檝攸希　　異執乖競",
    "T53n2122_100:1030a13": "　和合是依　　玄離取有　　理絕過違",
    "T53n2122_100:1030a14": "　慢乖八正　　戲入百非　　同捨異辯",
    "T53n2122_100:1030a15": "　染淨混微　　簡金去礫　　琢玉除羈",
    "T53n2122_100:1030a16": "　能仁普鑒　　疑慮研機　　契成大道",
    "T53n2122_100:1030a17": "　敦敢毀誹　　諤諤崇德　　唯唯侵衰",
    "T53n2122_100:1030a18": "　惟願留聽　　慶有發揮　　望矜悃悃",
    "T53n2122_100:1030a19": "　垂誨慈悲　　採集聖教　　纂要承暉",
    "T53n2122_100:1030a20": "　十周方成　　三業勞疲　　冀傳末代",
    "T53n2122_100:1030a21": "　聞略知機　　八邪息諍　　四句殄非",
    "T53n2122_100:1030a22": "　祛惑存信　　熏成智微　　含生同感",
    "T53n2122_100:1030a23": "　願各轉依",
    "T53n2122_100:1030a24": "法苑珠林卷第一百"
}