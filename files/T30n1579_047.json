{
    "T30n1579_047:0549b11": "瑜伽師地論卷第四十七",
    "T30n1579_047:0549b13": "彌勒菩薩說",
    "T30n1579_047:0549b14": "三藏法師玄奘奉　詔譯",
    "T30n1579_047:0549b15": "本地分中菩薩地第十五第二持隨法",
    "T30n1579_047:0549b16": "瑜伽處菩薩相品第一",
    "T30n1579_047:0549b17": "云何真實諸菩薩相。嗢拕南曰。",
    "T30n1579_047:0549b18": "　真實諸菩薩　　五種相應知",
    "T30n1579_047:0549b19": "　自性依處果　　次第攝五轉",
    "T30n1579_047:0549b20": "謂諸菩薩有五真實菩薩之相。若成就者墮",
    "T30n1579_047:0549b21": "菩薩數。何等為五。一者哀愍。二者愛語。三",
    "T30n1579_047:0549b22": "者勇猛。四者舒手惠施。五者能解甚深義理",
    "T30n1579_047:0549b23": "密意。如是五法。當知一一各有五轉。一者",
    "T30n1579_047:0549b24": "自性。二者依處。三者果利。四者次第。五者相",
    "T30n1579_047:0549b25": "攝。應知此中哀愍自性略有二種。一在意",
    "T30n1579_047:0549b26": "樂。二在正行。在意樂者。謂諸菩薩於諸有",
    "T30n1579_047:0549b27": "情。利益意樂安樂意樂。是名哀愍。在正行",
    "T30n1579_047:0549b28": "者。謂諸菩薩於諸有情。如所意樂隨力隨",
    "T30n1579_047:0549b29": "能身語饒益。是名哀愍。愛語自性。謂如前",
    "T30n1579_047:0549c01": "說。若慰喻語若慶悅語若勝益語。當知如前",
    "T30n1579_047:0549c02": "攝事品說。勇猛自性。謂諸菩薩剛決堅固。無",
    "T30n1579_047:0549c03": "所怯劣有大勢力。若諸菩薩廣大施性無",
    "T30n1579_047:0549c04": "染施性。是名舒手惠施自性。若諸菩薩四無",
    "T30n1579_047:0549c05": "礙解。及即於彼無倒引發正加行智。是名",
    "T30n1579_047:0549c06": "能解甚深義理密意自性。",
    "T30n1579_047:0549c07": "當知菩薩哀愍依處略有五種。何等為五。",
    "T30n1579_047:0549c08": "一有苦有情。二惡行有情。三放逸有情。四邪",
    "T30n1579_047:0549c09": "行有情。五煩惱隨眠有情。那落迦等所有有",
    "T30n1579_047:0549c10": "情。皆為苦受連綿相續逼切而轉。如是名",
    "T30n1579_047:0549c11": "為有苦有情。或復有情雖非定苦。而多現",
    "T30n1579_047:0549c12": "行諸身惡行諸語惡行諸意惡行。於諸惡中",
    "T30n1579_047:0549c13": "喜樂安住。所謂屠養羊猪鷄等不律儀輩。如",
    "T30n1579_047:0549c14": "是名為惡行有情。或復有情雖非定苦及",
    "T30n1579_047:0549c15": "行惡行。而於諸欲耽著受用常樂安住。種",
    "T30n1579_047:0549c16": "種俳優歌舞笑睇以自娛樂。所謂一類受欲",
    "T30n1579_047:0549c17": "塵者。如是名為放逸有情。或復有情雖非",
    "T30n1579_047:0549c18": "定苦行惡放逸。而依妄見修行種種苦解",
    "T30n1579_047:0549c19": "脫行。謂捨諸欲。於惡說法毘柰耶中而出",
    "T30n1579_047:0549c20": "家者。如是名為邪行有情。或復有情雖非",
    "T30n1579_047:0549c21": "定苦廣說乃至非修邪行。而或具縛或不具",
    "T30n1579_047:0549c22": "縛。為諸煩惱之所隨眠。謂正修行賢善異",
    "T30n1579_047:0549c23": "生及諸有學。是名煩惱隨眠有情。是名菩薩",
    "T30n1579_047:0549c24": "所有哀愍五種依處。由此依處由此所緣",
    "T30n1579_047:0549c25": "哀愍而轉。除此無有若過若增。當知菩薩",
    "T30n1579_047:0549c26": "愛語依處亦有五種。何等為五。一正言論",
    "T30n1579_047:0549c27": "語。二正慶悅語。三正安慰語。四正廣恣語。五",
    "T30n1579_047:0549c28": "如理說語。如是廣辯應知如前攝事品說。",
    "T30n1579_047:0549c29": "是名菩薩所有愛語五種依處。由此依處",
    "T30n1579_047:0550a01": "由此所緣愛語而轉。除此無有若過若增。",
    "T30n1579_047:0550a02": "當知菩薩勇猛依處亦有五種。何等為五。",
    "T30n1579_047:0550a03": "謂即如前菩提分品所說菩薩堅力持性五",
    "T30n1579_047:0550a04": "種依處。當知此是菩薩勇猛五種依處。由",
    "T30n1579_047:0550a05": "此依處由此所緣勇猛而轉。除此無有若",
    "T30n1579_047:0550a06": "過若增。當知菩薩舒手惠施亦五依處。何等",
    "T30n1579_047:0550a07": "為五。一數數惠施。二歡喜惠施。三慇重惠",
    "T30n1579_047:0550a08": "施。四無染惠施。五無依惠施。如是五種。如",
    "T30n1579_047:0550a09": "前施品廣辨。應知由此依處由此所緣。菩",
    "T30n1579_047:0550a10": "薩舒手惠施而轉。除此無有若過若增。當",
    "T30n1579_047:0550a11": "知菩薩能解甚深義理密意亦五依處。何等",
    "T30n1579_047:0550a12": "為五。謂於如來所說契經。隨順甚深甚深",
    "T30n1579_047:0550a13": "顯現。空性相應緣性緣起。應知是名第一依",
    "T30n1579_047:0550a14": "處。於毘奈耶毀犯善巧。還淨善巧。當知是",
    "T30n1579_047:0550a15": "名第二依處。於摩怛理迦。施設建立無倒",
    "T30n1579_047:0550a16": "法相。當知是名第三依處。能正顯除意趣",
    "T30n1579_047:0550a17": "難解諸法相義。當知是名第四依處。於一",
    "T30n1579_047:0550a18": "切法法義釋詞品類差別。當知是名第五",
    "T30n1579_047:0550a19": "依處由此依處由此所緣。菩薩能解甚深",
    "T30n1579_047:0550a20": "義理密意而轉。除此無有若過若增。",
    "T30n1579_047:0550a21": "菩薩哀愍於諸有情。最初能斷怨害嫌恨。菩",
    "T30n1579_047:0550a22": "薩哀愍普於一切利有情事。皆能修作心無",
    "T30n1579_047:0550a23": "怯劣。於此加行甞無厭倦。多住哀愍能攝",
    "T30n1579_047:0550a24": "無罪。現法樂住及饒益他。又如世尊所說",
    "T30n1579_047:0550a25": "修慈所得勝利。謂於現身毒藥刀杖不加",
    "T30n1579_047:0550a26": "害等。如是一切菩薩哀愍。皆當了知。是名",
    "T30n1579_047:0550a27": "菩薩哀愍果利。菩薩愛語。於現法中斷語",
    "T30n1579_047:0550a28": "四過。所謂妄語。離間。麁惡。及以綺語。由此",
    "T30n1579_047:0550a29": "愛語。於現法中能自攝受能攝受他。安隱",
    "T30n1579_047:0550b01": "而轉。菩薩愛語。於當來世其言敦肅言必信",
    "T30n1579_047:0550b02": "用。是名菩薩愛語果利。菩薩勇猛。於現法",
    "T30n1579_047:0550b03": "中能離一切懶惰懈怠心。常歡喜能受菩",
    "T30n1579_047:0550b04": "薩淨戒律儀。受已終無毀犯退屈。能正堪忍",
    "T30n1579_047:0550b05": "攝受自他。於當來世一切菩薩所起事業。",
    "T30n1579_047:0550b06": "稟性堅固。凡所造修若未成辦終無懈退。",
    "T30n1579_047:0550b07": "是名菩薩勇猛果利。當知菩薩舒手惠施。能",
    "T30n1579_047:0550b08": "解甚深義理密意所得果利。如威力品惠施",
    "T30n1579_047:0550b09": "威力般若威力差別。應知是名菩薩舒手惠",
    "T30n1579_047:0550b10": "施。能解甚深義理密意。二種果利。是名菩薩",
    "T30n1579_047:0550b11": "五相果利。",
    "T30n1579_047:0550b12": "云何五相如是次第。謂諸菩薩先修哀愍",
    "T30n1579_047:0550b13": "攝受有情。於彼顧念欲作饒益。次修愛語。",
    "T30n1579_047:0550b14": "為彼有情出不善處安立善處。宣說正理",
    "T30n1579_047:0550b15": "攝受教誨。次修勇猛。於已趣入諸有情類。",
    "T30n1579_047:0550b16": "若諸有情起諸邪行種種煩惱變異事中皆",
    "T30n1579_047:0550b17": "能堪忍。為不棄捨安住種種正行邪行諸",
    "T30n1579_047:0550b18": "有情故。是諸菩薩修勇猛已。一類有情以",
    "T30n1579_047:0550b19": "財攝受能令成熟。一類有情以法攝受能",
    "T30n1579_047:0550b20": "令成熟。一類有情以財以法二種攝受能",
    "T30n1579_047:0550b21": "令成熟。是故菩薩次後修習舒手惠施。能",
    "T30n1579_047:0550b22": "解甚深義理密意。當知是名菩薩五相前後",
    "T30n1579_047:0550b23": "次第。",
    "T30n1579_047:0550b24": "問菩薩五相六到彼岸。何到彼岸攝。何等相。",
    "T30n1579_047:0550b25": "答菩薩哀愍。當知靜慮到彼岸攝。菩薩愛語。",
    "T30n1579_047:0550b26": "尸羅般若到彼岸攝。菩薩勇猛。進忍般若到",
    "T30n1579_047:0550b27": "彼岸攝。菩薩所有舒手惠施。當知即施到彼",
    "T30n1579_047:0550b28": "岸攝。菩薩所有能解甚深義理密意。靜慮般",
    "T30n1579_047:0550b29": "若到彼岸攝。",
    "T30n1579_047:0550c01": "如是真實菩薩五相。當知一一皆有五轉。",
    "T30n1579_047:0550c02": "所謂自性。依處。果利。次第。相攝。已廣分別",
    "T30n1579_047:0550c03": "應如實知。",
    "T30n1579_047:0550c04": "本地分中菩薩地第十五第二持隨法",
    "T30n1579_047:0550c05": "瑜伽處分品第二",
    "T30n1579_047:0550c06": "在家出家二分菩薩。有幾種法正修學時。速",
    "T30n1579_047:0550c07": "證無上正等菩提嗢拕南曰。",
    "T30n1579_047:0550c08": "　二分諸菩薩　　初事業善修",
    "T30n1579_047:0550c09": "　善巧饒益他　　迴向最為後",
    "T30n1579_047:0550c10": "謂諸菩薩或在家分或出家分差別轉時。略",
    "T30n1579_047:0550c11": "有四法。當知令此在家出家二分菩薩正勤",
    "T30n1579_047:0550c12": "修學速證無上正等菩提。何等為四。一者善",
    "T30n1579_047:0550c13": "修事業。二者方便善巧。三者饒益於他。四者",
    "T30n1579_047:0550c14": "無倒迴向。",
    "T30n1579_047:0550c15": "云何菩薩善修事業。謂諸菩薩於六波羅蜜",
    "T30n1579_047:0550c16": "多。決定修作委悉修作。恒常修作無罪修作。",
    "T30n1579_047:0550c17": "云何菩薩於施波羅蜜多決定修作。謂諸菩",
    "T30n1579_047:0550c18": "薩現有種種可施財法。諸乞求者正現在前",
    "T30n1579_047:0550c19": "有恩無恩有德有失無有差別。要當施與。",
    "T30n1579_047:0550c20": "若人非人若諸沙門。若婆羅門及餘世間無",
    "T30n1579_047:0550c21": "有如法。能令施心有所傾動。云何菩薩於",
    "T30n1579_047:0550c22": "施波羅蜜多委悉修作。謂諸菩薩現有種種",
    "T30n1579_047:0550c23": "可施財法。諸乞求者正現在前。一切施與無",
    "T30n1579_047:0550c24": "有少物於諸有情而不能捨。於內身命",
    "T30n1579_047:0550c25": "尚能惠施。何況外物。云何菩薩於施波羅蜜",
    "T30n1579_047:0550c26": "多恒常修作。謂諸菩薩於修惠施。無有厭",
    "T30n1579_047:0550c27": "倦。恒常無間於一切時。隨有所得即隨惠",
    "T30n1579_047:0550c28": "施無所悋惜。云何菩薩於施波羅蜜多無",
    "T30n1579_047:0550c29": "罪修作。謂諸菩薩遠離如前施品所說諸雜",
    "T30n1579_047:0551a01": "染施。修行所餘無雜染施。如是菩薩於施",
    "T30n1579_047:0551a02": "波羅蜜多。能善修作。如於施波羅蜜多能",
    "T30n1579_047:0551a03": "善修作。如是於戒忍精進靜慮慧波羅蜜多。",
    "T30n1579_047:0551a04": "如其所應當知亦爾。是名菩薩由四行相",
    "T30n1579_047:0551a05": "於其六種波羅蜜多。決定修作委悉修作。恒",
    "T30n1579_047:0551a06": "常修作無罪修作。",
    "T30n1579_047:0551a07": "云何菩薩方便善巧。當知如是方便善巧略",
    "T30n1579_047:0551a08": "有十種。何等為十。一者憎背聖教有情除其",
    "T30n1579_047:0551a09": "恚惱方便善巧。二者處中有情令其趣入方",
    "T30n1579_047:0551a10": "便善巧。三者已趣入者令其成熟方便善巧。",
    "T30n1579_047:0551a11": "四者已成熟者令得解脫方便善巧。五者於",
    "T30n1579_047:0551a12": "諸世間一切異論方便善巧。六者於諸菩薩",
    "T30n1579_047:0551a13": "淨戒律儀受持毀犯能正觀察方便善巧。七",
    "T30n1579_047:0551a14": "者於諸正願方便善巧。八者於聲聞乘方便",
    "T30n1579_047:0551a15": "善巧。九者於獨覺乘方便善巧。十者於其大",
    "T30n1579_047:0551a16": "乘方便善巧。如是一切方便善巧。如前即此",
    "T30n1579_047:0551a17": "菩薩地中隨彼彼處已廣分別。如應當知。",
    "T30n1579_047:0551a18": "如是十種菩薩所有方便善巧能作五事。謂",
    "T30n1579_047:0551a19": "由前四種方便善巧。令諸菩薩能正安立所",
    "T30n1579_047:0551a20": "化有情於自義利。由於世間一切異論方便",
    "T30n1579_047:0551a21": "善巧。令諸菩薩善能摧伏一切異論。由於",
    "T30n1579_047:0551a22": "菩薩淨戒律儀受持毀犯。能正觀察方便善",
    "T30n1579_047:0551a23": "巧。令諸菩薩不犯所犯。犯已速疾如法悔",
    "T30n1579_047:0551a24": "除。於善清淨菩薩所受淨戒律儀。能善修瑩。",
    "T30n1579_047:0551a25": "由於正願方便善巧。令諸菩薩能證當來",
    "T30n1579_047:0551a26": "一切所愛事義圓滿。由於三乘方便善巧。",
    "T30n1579_047:0551a27": "令諸菩薩於諸有情隨其種性根及勝解",
    "T30n1579_047:0551a28": "說相稱法說順正理。是名十種方便善巧。",
    "T30n1579_047:0551a29": "令諸菩薩能作五事。由此五事能令菩薩",
    "T30n1579_047:0551b01": "現法當來一切事義皆得究竟。",
    "T30n1579_047:0551b02": "云何菩薩饒益於他。謂諸菩薩依四攝事。即",
    "T30n1579_047:0551b03": "布施愛語利行同事。能與一分有情利益。能",
    "T30n1579_047:0551b04": "與一分有情安樂。能與一分所化有情利益",
    "T30n1579_047:0551b05": "安樂。是名略說菩薩所有饒益於他。廣說",
    "T30n1579_047:0551b06": "如前自他利品。應知其相。",
    "T30n1579_047:0551b07": "云何菩薩無倒迴向。謂諸菩薩三門積集所",
    "T30n1579_047:0551b08": "有善根。即善修事業。方便善巧饒益於他。去",
    "T30n1579_047:0551b09": "來今世一切攝取。以淳一味妙淨信心。迴求",
    "T30n1579_047:0551b10": "無上正等菩提。終不用此所集善根希求",
    "T30n1579_047:0551b11": "世間餘果異熟。唯除無上正等菩提。",
    "T30n1579_047:0551b12": "世尊所有為在家分或出家分諸菩薩說所",
    "T30n1579_047:0551b13": "應學法。當知一切此四所攝。謂善修事業。方",
    "T30n1579_047:0551b14": "便善巧饒益於他。無倒迴向。是故如是善修",
    "T30n1579_047:0551b15": "事業方便善巧饒益於他無倒迴向諸菩薩",
    "T30n1579_047:0551b16": "眾。親近隣逼難得難證無上菩提。當知",
    "T30n1579_047:0551b17": "過去未來現在所有菩薩。或在家分或出家",
    "T30n1579_047:0551b18": "分。精勤修學於其無上正等菩提曾當現",
    "T30n1579_047:0551b19": "證。一切皆由如是四法。除此無有若過若",
    "T30n1579_047:0551b20": "增。",
    "T30n1579_047:0551b21": "又諸菩薩或在家分或出家分。雖復同於如",
    "T30n1579_047:0551b22": "是四法正勤修學。而出家者於在家者。甚",
    "T30n1579_047:0551b23": "大殊異甚大高勝。所以者何。當知一切出家",
    "T30n1579_047:0551b24": "菩薩。於其父母妻子親屬攝受過患皆得解",
    "T30n1579_047:0551b25": "脫。在家菩薩則不如是。又復一切出家菩",
    "T30n1579_047:0551b26": "薩。於為攝受父母親屬。營農商估事王業",
    "T30n1579_047:0551b27": "等種種艱辛遽務憂苦。皆得解脫。在家菩薩",
    "T30n1579_047:0551b28": "則不如是。又復一切出家菩薩。一向能行",
    "T30n1579_047:0551b29": "鉤鎖梵行。在家菩薩則不如是。又復一切出",
    "T30n1579_047:0551c01": "家菩薩。普於一切菩提分法速證通慧。隨",
    "T30n1579_047:0551c02": "所造修彼彼善法。皆能疾疾到於究竟。在",
    "T30n1579_047:0551c03": "家菩薩則不如是。又復一切出家菩薩。安",
    "T30n1579_047:0551c04": "住決定清淨律儀。凡所發言眾咸信奉。在家",
    "T30n1579_047:0551c05": "菩薩則不如是。如是等類無量善法。當知",
    "T30n1579_047:0551c06": "一切出家菩薩於在家者。甚大殊異甚大高",
    "T30n1579_047:0551c07": "勝。",
    "T30n1579_047:0551c08": "本地分中菩薩地第十五第二持隨法",
    "T30n1579_047:0551c09": "瑜伽處增上意樂品第三",
    "T30n1579_047:0551c10": "云何菩薩增上意樂。嗢拕南曰。",
    "T30n1579_047:0551c11": "　智者於有情　　有七相憐愍",
    "T30n1579_047:0551c12": "　十五勝意樂　　作十事應知",
    "T30n1579_047:0551c13": "謂諸菩薩於諸有情。深心發起七相憐愍。",
    "T30n1579_047:0551c14": "以諸菩薩具憐愍故。名善意樂極善意樂。",
    "T30n1579_047:0551c15": "何等名為七相憐愍。一者無畏憐愍。二者如",
    "T30n1579_047:0551c16": "理憐愍。三者無倦憐愍。四者無求憐愍。五者",
    "T30n1579_047:0551c17": "無染憐愍。六者廣大憐愍。七者平等憐愍。謂",
    "T30n1579_047:0551c18": "諸菩薩於諸有情。非怖畏故而起憐愍現",
    "T30n1579_047:0551c19": "行隨順身語意業。適可其心利益安樂。是",
    "T30n1579_047:0551c20": "名菩薩無畏憐愍。又諸菩薩於諸有情。非",
    "T30n1579_047:0551c21": "不如理憐愍而轉。謂終不以非法非律非賢",
    "T30n1579_047:0551c22": "善行。及以非處勸授有情。是名菩薩如理",
    "T30n1579_047:0551c23": "憐愍。又諸菩薩於諸有情。如是憐愍隨其",
    "T30n1579_047:0551c24": "所宜。發起一切饒益事業曾無厭倦。是名",
    "T30n1579_047:0551c25": "菩薩無倦憐愍。又諸菩薩於諸有情。不待",
    "T30n1579_047:0551c26": "求請自起憐愍為作饒益。是名菩薩無求",
    "T30n1579_047:0551c27": "憐愍。又諸菩薩於諸有情。無愛染心而起",
    "T30n1579_047:0551c28": "憐愍。謂饒益他不祈恩報。亦不悕望當來",
    "T30n1579_047:0551c29": "可愛諸果異熟。是名菩薩無染憐愍。亦名菩",
    "T30n1579_047:0552a01": "薩無緣憐愍。又諸菩薩於諸有情。所起憐",
    "T30n1579_047:0552a02": "愍。唯是廣大而非狹小。言廣大者。謂於",
    "T30n1579_047:0552a03": "一切諸有情所。雖遭一切不饒益事而不",
    "T30n1579_047:0552a04": "棄捨。菩薩自身寧受非愛。終不以惡欲加",
    "T30n1579_047:0552a05": "於彼。是名菩薩廣大憐愍。又諸菩薩如是",
    "T30n1579_047:0552a06": "相狀如是功德相應憐愍。普於一切諸有情",
    "T30n1579_047:0552a07": "類平等平等。於有情界無有分限。是名菩",
    "T30n1579_047:0552a08": "薩平等憐愍。菩薩與此七種行相憐愍相應。",
    "T30n1579_047:0552a09": "名善意樂極善意樂。",
    "T30n1579_047:0552a10": "當知此中淨信為先擇法為先。於諸佛法",
    "T30n1579_047:0552a11": "所有勝解。印解決定。是名菩薩增上意樂。如",
    "T30n1579_047:0552a12": "是菩薩增上意樂。當知略說有十五種。何",
    "T30n1579_047:0552a13": "等十五。一最上意樂。二遮止意樂。三波羅蜜",
    "T30n1579_047:0552a14": "多意樂。四真實義意樂。五威力意樂。六利",
    "T30n1579_047:0552a15": "益意樂。七安樂意樂。八解脫意樂。九堅固意",
    "T30n1579_047:0552a16": "樂。十無虛妄意樂。十一不清淨意樂。十二清",
    "T30n1579_047:0552a17": "淨意樂。十三善清淨意樂。十四應調伏意樂。",
    "T30n1579_047:0552a18": "十五俱生意樂。謂諸菩薩於佛法僧最上真",
    "T30n1579_047:0552a19": "實。起勝意樂。是名菩薩最上意樂。又諸菩",
    "T30n1579_047:0552a20": "薩於所受持淨戒律儀。起勝意樂。是名菩",
    "T30n1579_047:0552a21": "薩遮止意樂。又諸菩薩於所修證施忍精進",
    "T30n1579_047:0552a22": "靜慮般若。起勝意樂。是名菩薩波羅蜜多意",
    "T30n1579_047:0552a23": "樂。又諸菩薩於法無我補特伽羅無我甚深",
    "T30n1579_047:0552a24": "勝義諸法真如。起勝意樂。是名菩薩真實義",
    "T30n1579_047:0552a25": "意樂。又諸菩薩於佛菩薩不可思議神通威",
    "T30n1579_047:0552a26": "力或俱生威力。起勝意樂。是名菩薩威力意",
    "T30n1579_047:0552a27": "樂。又諸菩薩於諸有情。欲以善法而授與",
    "T30n1579_047:0552a28": "之。是名菩薩利益意樂。又諸菩薩於諸有",
    "T30n1579_047:0552a29": "情。欲以饒益而授與之。是名菩薩安樂意",
    "T30n1579_047:0552b01": "樂。又諸菩薩即於如是諸有情所無愛染",
    "T30n1579_047:0552b02": "心。又於當來可愛異熟其心無繫。是名菩",
    "T30n1579_047:0552b03": "薩解脫意樂。又諸菩薩於其無上正等菩提。",
    "T30n1579_047:0552b04": "其心專注曾無變易。是名菩薩堅固意樂。又",
    "T30n1579_047:0552b05": "諸菩薩於諸有情饒益方便。於大菩提趣",
    "T30n1579_047:0552b06": "證方便無顛倒智俱行勝解。是名菩薩無虛",
    "T30n1579_047:0552b07": "妄意樂。又諸菩薩勝解行地所有一切增上",
    "T30n1579_047:0552b08": "意樂。是名菩薩不清淨意樂。又諸菩薩從淨",
    "T30n1579_047:0552b09": "勝意樂地乃至決定行地。所有一切增上意",
    "T30n1579_047:0552b10": "樂。是名菩薩清淨意樂。又諸菩薩到究竟地。",
    "T30n1579_047:0552b11": "所有一切增上意樂。是名菩薩善清淨意樂。",
    "T30n1579_047:0552b12": "又諸菩薩不清淨意樂。是則名為應調伏意",
    "T30n1579_047:0552b13": "樂。由此意樂應思擇故。又諸菩薩清淨意",
    "T30n1579_047:0552b14": "樂善清淨意樂。是則名為俱生意樂。由此意",
    "T30n1579_047:0552b15": "樂性成就故。於所依中善安立故。",
    "T30n1579_047:0552b16": "如是菩薩十五妙善增上意樂。隨一切地。以",
    "T30n1579_047:0552b17": "要言之。能作十事。何等為十。謂諸菩薩最",
    "T30n1579_047:0552b18": "上意樂。能於三寶修一切種最勝供養。普",
    "T30n1579_047:0552b19": "於一切菩提資糧為最第一。又諸菩薩遮止",
    "T30n1579_047:0552b20": "意樂。能於所受淨戒律儀。命難因緣亦不",
    "T30n1579_047:0552b21": "故思犯於所犯。設有所犯疾疾悔除。又諸",
    "T30n1579_047:0552b22": "菩薩波羅蜜多意樂。能於善法常勤修習無",
    "T30n1579_047:0552b23": "放逸住。常住最勝無放逸住。又諸菩薩真實",
    "T30n1579_047:0552b24": "義意樂。能為有情以無染心流轉生死。不",
    "T30n1579_047:0552b25": "捨涅槃增上意樂。又諸菩薩威力意樂。能",
    "T30n1579_047:0552b26": "於聖教覺受淳淨上妙法味。復能於修起",
    "T30n1579_047:0552b27": "堅固想欣樂多住。不唯聞思便生喜足。又",
    "T30n1579_047:0552b28": "諸菩薩利益意樂。安樂意樂。解脫意樂。能於",
    "T30n1579_047:0552b29": "一切饒益有情所作事業精勤修習。雖常",
    "T30n1579_047:0552c01": "修習而無厭倦。又諸菩薩堅固意樂。能於",
    "T30n1579_047:0552c02": "種種熾然精進廣大精進。發起安住無緩加",
    "T30n1579_047:0552c03": "行無斷加行。又諸菩薩無虛妄意樂。能於所",
    "T30n1579_047:0552c04": "引彼彼善法速證通慧。不於少分下劣薄",
    "T30n1579_047:0552c05": "弱差別證中而生喜足。又諸菩薩應調伏意",
    "T30n1579_047:0552c06": "樂。能引俱生意樂。又諸菩薩俱生意樂。能",
    "T30n1579_047:0552c07": "於無上正等菩提速疾趣證。能與天人作",
    "T30n1579_047:0552c08": "諸義利。利益安樂。應調伏意樂。即不清淨意",
    "T30n1579_047:0552c09": "樂。俱生意樂。即清淨意樂。善清淨意樂故不",
    "T30n1579_047:0552c10": "別說。",
    "T30n1579_047:0552c11": "世尊所有為諸菩薩。於彼彼處種種宣說。",
    "T30n1579_047:0552c12": "施設開示增上意樂。當知一切即此十五意",
    "T30n1579_047:0552c13": "樂所攝。是故過去未來現在妙善意樂。諸",
    "T30n1579_047:0552c14": "菩薩眾於其無上正等菩提。曾當現證。一切",
    "T30n1579_047:0552c15": "皆由如是所說十五意樂。除此無有若過",
    "T30n1579_047:0552c16": "若增。如是菩薩十五意樂。能得最大菩提果",
    "T30n1579_047:0552c17": "利。是故菩薩依此意樂速證無上正等菩",
    "T30n1579_047:0552c18": "提。",
    "T30n1579_047:0552c19": "本地分中菩薩地第十五第二持隨法",
    "T30n1579_047:0552c20": "瑜伽處住品第四之一",
    "T30n1579_047:0552c21": "如是始從種性具足。廣說乃至於如所",
    "T30n1579_047:0552c22": "說菩薩所學。正勤修學。於如所說菩薩諸",
    "T30n1579_047:0552c23": "相。正等顯現。於諸菩薩分加行中。正勤修",
    "T30n1579_047:0552c24": "學。於如所說菩薩意樂。能淨修治。諸菩薩",
    "T30n1579_047:0552c25": "眾略有菩薩十二種住。由此菩薩十二種",
    "T30n1579_047:0552c26": "住。普攝一切諸菩薩住。普攝一切諸菩薩",
    "T30n1579_047:0552c27": "行。復有如來第十三住。由此住故現前等",
    "T30n1579_047:0552c28": "覺廣大菩提。名無上住。云何菩薩十二住等。",
    "T30n1579_047:0552c29": "嗢拕南曰。",
    "T30n1579_047:0553a01": "　種性勝解行　　極喜增上戒",
    "T30n1579_047:0553a02": "　增上心三慧　　無相有功用",
    "T30n1579_047:0553a03": "　無相無功用　　及以無礙解",
    "T30n1579_047:0553a04": "　最上菩薩住　　最極如來住",
    "T30n1579_047:0553a05": "謂菩薩種性住。勝解行住。極歡喜住。增上",
    "T30n1579_047:0553a06": "戒住。增上心住。增上慧住。復有三種。一覺",
    "T30n1579_047:0553a07": "分相應增上慧住。二諸諦相應增上慧住。三",
    "T30n1579_047:0553a08": "緣起流轉止息相應增上慧住。謂諸菩薩如",
    "T30n1579_047:0553a09": "實了知能觀真實所觀真實。及於真實諸",
    "T30n1579_047:0553a10": "有情類。由無智故眾苦流轉。由有智故眾",
    "T30n1579_047:0553a11": "苦止息。如是菩薩由於三門以慧觀察故。",
    "T30n1579_047:0553a12": "有三種增上慧住。及有加行有功用無間缺",
    "T30n1579_047:0553a13": "道運轉無相住無加行無功用無間缺道運轉",
    "T30n1579_047:0553a14": "無相住無礙解住最上成滿菩薩住。是名菩",
    "T30n1579_047:0553a15": "薩十二種住。如是菩薩十二種住。普攝一切",
    "T30n1579_047:0553a16": "諸菩薩住。普攝一切諸菩薩行。如來住者。謂",
    "T30n1579_047:0553a17": "過一切諸菩薩住。現前等覺大菩提住。此",
    "T30n1579_047:0553a18": "中最後如來住者。於後究竟瑜伽處最後建",
    "T30n1579_047:0553a19": "立品。當具演說。菩薩所有十二種住如所",
    "T30n1579_047:0553a20": "安立。我今當說。云何菩薩種性住。云何菩",
    "T30n1579_047:0553a21": "薩住種性住。謂諸菩薩住種性住。性自仁賢。",
    "T30n1579_047:0553a22": "性自成就菩薩功德菩薩所應眾多善法。於",
    "T30n1579_047:0553a23": "彼現行亦有顯現。由性仁賢逼遣方便令",
    "T30n1579_047:0553a24": "於善轉。非由思擇有所制約有所防護。",
    "T30n1579_047:0553a25": "若諸菩薩住種性住。任持一切佛法種子。",
    "T30n1579_047:0553a26": "於自體中於所依中。已具足有一切佛法",
    "T30n1579_047:0553a27": "一切種子。又諸菩薩住種性住。性離麁垢。",
    "T30n1579_047:0553a28": "不能現起上煩惱纏。由此纏故。造無間",
    "T30n1579_047:0553a29": "業或斷善根。如種性品所說種種住種性",
    "T30n1579_047:0553b01": "相。於此菩薩種性住中。亦應廣說應如實",
    "T30n1579_047:0553b02": "知。是名菩薩種性住。",
    "T30n1579_047:0553b03": "云何菩薩勝解行住。謂諸菩薩從初發心乃",
    "T30n1579_047:0553b04": "至未得清淨意樂。所有一切諸菩薩行。當",
    "T30n1579_047:0553b05": "知皆名勝解行住。又諸菩薩種性住中。於",
    "T30n1579_047:0553b06": "餘十一諸菩薩住及如來住。唯有因轉。攝受",
    "T30n1579_047:0553b07": "彼因。於餘所有諸菩薩住。尚未發趣未得",
    "T30n1579_047:0553b08": "未淨。況如來住。若諸菩薩勝解行住。普於",
    "T30n1579_047:0553b09": "一切餘菩薩住及如來住。皆名發趣。未得",
    "T30n1579_047:0553b10": "未淨。即於如是勝解行住。亦名發趣。亦名",
    "T30n1579_047:0553b11": "為得為令清淨而修正行。勝解行住既清",
    "T30n1579_047:0553b12": "淨已。極歡喜住先已發趣。今復名得為令",
    "T30n1579_047:0553b13": "清淨而修正行。極歡喜住既清淨已。增上戒",
    "T30n1579_047:0553b14": "住先已發趣。今復名得為令清淨而修正",
    "T30n1579_047:0553b15": "行。如是廣說展轉乃至最上成滿菩薩住。即",
    "T30n1579_047:0553b16": "此最上成滿菩薩住既清淨已。從此無間其",
    "T30n1579_047:0553b17": "如來住先已發趣。當知於今頓得頓淨。是如",
    "T30n1579_047:0553b18": "來住。於菩薩住當知此中如是差別。",
    "T30n1579_047:0553b19": "云何菩薩極歡喜住。謂諸菩薩淨勝意樂住。",
    "T30n1579_047:0553b20": "云何菩薩增上戒住。謂諸菩薩淨勝意樂為",
    "T30n1579_047:0553b21": "緣。所得性戒相應住。云何菩薩增上心住。",
    "T30n1579_047:0553b22": "謂諸菩薩增上戒住清淨為緣。所得世間靜",
    "T30n1579_047:0553b23": "慮等持等至住。云何菩薩覺分相應增上慧",
    "T30n1579_047:0553b24": "住。謂諸菩薩以世間淨智所依等持為所依",
    "T30n1579_047:0553b25": "止。為覺諸諦於正念住等三十七菩提分",
    "T30n1579_047:0553b26": "法。妙簡擇住。云何菩薩諸諦相應增上慧",
    "T30n1579_047:0553b27": "住。謂諸菩薩覺分簡擇為所依止。於諸諦",
    "T30n1579_047:0553b28": "中如實覺住。云何菩薩緣起流轉止息相應",
    "T30n1579_047:0553b29": "增上慧住。謂諸菩薩於諦能覺增上力故。簡",
    "T30n1579_047:0553c01": "擇顯示由無智故苦及因起。簡擇顯示由有",
    "T30n1579_047:0553c02": "智故苦及因滅住。云何菩薩有加行有功用",
    "T30n1579_047:0553c03": "無相住。謂諸菩薩即由三種增上慧住增上",
    "T30n1579_047:0553c04": "力故。有加行有功用無缺無間。於一切法真",
    "T30n1579_047:0553c05": "如無分別慧。修俱行住。云何菩薩無加行無",
    "T30n1579_047:0553c06": "功用無相住。謂諸菩薩即於前無相住多修",
    "T30n1579_047:0553c07": "習已。任運自然無缺無間運轉道隨行住。云",
    "T30n1579_047:0553c08": "何菩薩無礙解住。謂諸菩薩即以善清淨無",
    "T30n1579_047:0553c09": "動慧等持。為所依止。得廣大慧為他說法。",
    "T30n1579_047:0553c10": "無上為依能於諸法異門義趣釋詞差別。",
    "T30n1579_047:0553c11": "妙簡擇住。云何菩薩最上成滿菩薩住。謂諸",
    "T30n1579_047:0553c12": "菩薩安住於此。於菩薩道已到究竟。於阿",
    "T30n1579_047:0553c13": "耨多羅三藐三菩提已得大法灌頂。或一生",
    "T30n1579_047:0553c14": "所繫。或居最後有。從此住無間即於爾時",
    "T30n1579_047:0553c15": "證覺無上正等菩提。能作一切佛所作事",
    "T30n1579_047:0553c16": "又諸菩薩勝解行住。於菩薩修。所作狹小。所",
    "T30n1579_047:0553c17": "作有缺所作不定。所得有退。極歡喜住。於",
    "T30n1579_047:0553c18": "菩薩修所作廣大。所作無缺所作決定。隨",
    "T30n1579_047:0553c19": "所獲得無復退轉。如極歡喜住。乃至三種",
    "T30n1579_047:0553c20": "增上慧住應知亦爾。從初無相住。乃至最",
    "T30n1579_047:0553c21": "上成滿菩薩住。於菩薩修。所作無量所作無",
    "T30n1579_047:0553c22": "缺所作決定。隨所獲得終無退轉。",
    "T30n1579_047:0553c23": "又諸菩薩勝解行住。於菩薩無相修。當知",
    "T30n1579_047:0553c24": "發趣極歡喜住。增上戒住。增上心住。增上慧",
    "T30n1579_047:0553c25": "住。於菩薩無相修。當知獲得初無相住。於",
    "T30n1579_047:0553c26": "菩薩無相修。當知圓證第二無相住。於菩",
    "T30n1579_047:0553c27": "薩無相修。當知清淨無礙解住。最上成滿",
    "T30n1579_047:0553c28": "菩薩住。於菩薩無相修果。當知領受。",
    "T30n1579_047:0553c29": "問勝解行住菩薩轉時。應知何行何狀何相。",
    "T30n1579_047:0554a01": "答勝解行住菩薩轉時。思擇力勝。於諸菩薩",
    "T30n1579_047:0554a02": "所作加行。以分別慧數數思擇方能修作。",
    "T30n1579_047:0554a03": "未能任性成辦所作。未得堅固相續無",
    "T30n1579_047:0554a04": "退菩薩勝修如於勝修。於勝修果種種無",
    "T30n1579_047:0554a05": "礙勝解神通解脫等持等至。亦未能得。未",
    "T30n1579_047:0554a06": "能超越五種怖畏。謂不活畏。惡名畏。死",
    "T30n1579_047:0554a07": "畏。惡趣畏。處眾怯畏。於所應作利有情事。",
    "T30n1579_047:0554a08": "策勵思惟方能修作。未能任性哀愍愛念。",
    "T30n1579_047:0554a09": "或於一時於諸有情。由身語意發起邪行。",
    "T30n1579_047:0554a10": "或於一時於諸境界。發起貪著。或於一時",
    "T30n1579_047:0554a11": "於資生具現有慳悋。信他諸佛菩薩而行。",
    "T30n1579_047:0554a12": "未能自內了知真實。謂於如來或法或僧。",
    "T30n1579_047:0554a13": "或真實義或有情事。或佛菩薩神通威力。或",
    "T30n1579_047:0554a14": "因或果。或應得義。或得方便。或於所行皆",
    "T30n1579_047:0554a15": "隨他信。成就狹小聞所成智思所成智而",
    "T30n1579_047:0554a16": "非無量。又即於此或時忘失。有忘失法成",
    "T30n1579_047:0554a17": "就菩薩苦遲通行。於大菩提無猛利樂欲。",
    "T30n1579_047:0554a18": "無熾然精進。無有甚深牢固淨信。於其",
    "T30n1579_047:0554a19": "三處有忘失念。一於境界可意不可意色聲",
    "T30n1579_047:0554a20": "香味觸法中。或於一時其心顛倒忘失正",
    "T30n1579_047:0554a21": "念。二於受生彼彼身中。既受生已忘失前",
    "T30n1579_047:0554a22": "生。三於所受所持諸法久作久說。或於一",
    "T30n1579_047:0554a23": "時有所忘失。於是三處有忘失念。或於",
    "T30n1579_047:0554a24": "一時具足聰慧。於其諸法能受能持。於其",
    "T30n1579_047:0554a25": "義理堪能悟入。或於一時則不如是。或",
    "T30n1579_047:0554a26": "於一時具足憶念。或於一時成忘念類。",
    "T30n1579_047:0554a27": "於諸有情未能了知如實調伏善巧方便。",
    "T30n1579_047:0554a28": "於自佛法亦未了知如實引發善巧方便。",
    "T30n1579_047:0554a29": "為他說法教授教誡勉勵而轉。勉勵轉故不",
    "T30n1579_047:0554b01": "如實知。或時虛棄或不虛棄。如闇中射或",
    "T30n1579_047:0554b02": "中不中。隨欲成故。或於一時於大菩提",
    "T30n1579_047:0554b03": "雖已發心而復退捨。或於一時棄捨菩薩",
    "T30n1579_047:0554b04": "先所受學淨戒律儀不能受學。或於一時",
    "T30n1579_047:0554b05": "雖勤修習利有情事。而於中間生厭倦",
    "T30n1579_047:0554b06": "故。復還棄捨利有情事。由意樂故欲令",
    "T30n1579_047:0554b07": "自樂。由思擇故欲令他樂。於諸菩薩所有",
    "T30n1579_047:0554b08": "違犯。多分遍知非數遍知。無餘永斷。由於",
    "T30n1579_047:0554b09": "毀犯數現行故。或於一時於菩薩藏法毘",
    "T30n1579_047:0554b10": "奈耶。他所引奪。或於一時聞說甚深廣大",
    "T30n1579_047:0554b11": "法教而生驚怖。其心搖動猶豫疑惑。於諸",
    "T30n1579_047:0554b12": "有情遠離一切現行大悲。於諸有情少分",
    "T30n1579_047:0554b13": "現前利益安樂。未能廣大未能無量。於",
    "T30n1579_047:0554b14": "如上說一切圓滿菩薩學中。未能普學。於",
    "T30n1579_047:0554b15": "如上說一切圓滿菩薩諸相未皆成就。於",
    "T30n1579_047:0554b16": "如上說一切圓滿二分菩薩正加行中未等",
    "T30n1579_047:0554b17": "顯現。於如上說菩薩意樂。猶未清淨。於其",
    "T30n1579_047:0554b18": "無上正等菩提自謂為遠。未於涅槃增上",
    "T30n1579_047:0554b19": "意樂安立深固。如於生死長時流轉。於其",
    "T30n1579_047:0554b20": "熾然無動妙善菩提分法。未能成就。如是",
    "T30n1579_047:0554b21": "等類當知是名勝解行住菩薩轉時諸行狀",
    "T30n1579_047:0554b22": "相。是諸菩薩勝解行住下忍轉時。如上所說",
    "T30n1579_047:0554b23": "諸行狀相。當知上品中忍轉時。如上所說",
    "T30n1579_047:0554b24": "諸行狀相。當知中品上忍轉時。如上所說。",
    "T30n1579_047:0554b25": "當知下品其性微薄。即於如是上忍轉時。",
    "T30n1579_047:0554b26": "於上所說諸行狀相。漸次能令無餘永斷。",
    "T30n1579_047:0554b27": "從此無間當知菩薩入極喜住。由得方便",
    "T30n1579_047:0554b28": "極喜住中。勝解行住所說諸法皆無所有。與",
    "T30n1579_047:0554b29": "彼相違所有一切白品諸法皆悉顯現。由諸",
    "T30n1579_047:0554c01": "菩薩成就此故。轉得名為淨勝意樂。勝解",
    "T30n1579_047:0554c02": "行住菩薩轉時。雖有少分軟中上品方便展",
    "T30n1579_047:0554c03": "轉清淨勝解。而未得名淨勝意樂。何以故。",
    "T30n1579_047:0554c04": "由此勝解。為彼多種諸隨煩惱染污而轉。",
    "T30n1579_047:0554c05": "極歡喜住菩薩住時一切勝解。諸隨煩惱皆",
    "T30n1579_047:0554c06": "悉永斷。離隨煩惱淨勝解轉。問極歡喜住菩",
    "T30n1579_047:0554c07": "薩轉時。應知何行何狀何相。答若諸菩薩",
    "T30n1579_047:0554c08": "從勝解行住入極歡喜住。先於無上正等",
    "T30n1579_047:0554c09": "菩提。菩薩弘願。未善通達菩提自性。未善",
    "T30n1579_047:0554c10": "通達菩提方便。多分隨順他緣而轉。不善",
    "T30n1579_047:0554c11": "決定除捨彼故發起六相。新善決定內證修",
    "T30n1579_047:0554c12": "性。菩薩大願超過一切餘白淨願。無等不",
    "T30n1579_047:0554c13": "共果。是世間超過一切世間境界。隨救一",
    "T30n1579_047:0554c14": "切有情苦故。不共一切聲聞獨覺。雖一剎",
    "T30n1579_047:0554c15": "那生起此願。法性自爾能得菩薩無量白",
    "T30n1579_047:0554c16": "法可愛之果。又此大願無變無盡自性得",
    "T30n1579_047:0554c17": "已。無異因緣令其退轉變異可得。又是勝",
    "T30n1579_047:0554c18": "分墮後邊際極大菩提。如此菩薩善決定願。",
    "T30n1579_047:0554c19": "亦名發心。又即如是菩薩發心。略由四相",
    "T30n1579_047:0554c20": "應當了知。何等為四。一者何相菩薩發心。",
    "T30n1579_047:0554c21": "二者發心何所緣慮。三者發心何狀。何相。何",
    "T30n1579_047:0554c22": "自性起。四者發心有何勝利。由此四相應",
    "T30n1579_047:0554c23": "當了知菩薩發心。謂諸菩薩勝解行住。已",
    "T30n1579_047:0554c24": "善積集一切善根。於菩薩行已正超出。略",
    "T30n1579_047:0554c25": "說是相菩薩發心。又諸菩薩緣當來世無倒",
    "T30n1579_047:0554c26": "速疾一切菩提資糧圓滿。一切菩薩利有情",
    "T30n1579_047:0554c27": "事圓滿。無上正等菩提一切種一切佛法圓",
    "T30n1579_047:0554c28": "滿。諸佛所作事業圓滿。略說緣慮如是發",
    "T30n1579_047:0554c29": "心。又諸菩薩無倒速疾發起一切菩提資糧。",
    "T30n1579_047:0555a01": "隨順於諸有情一切菩薩所作。隨順獲得",
    "T30n1579_047:0555a02": "無上正等菩提。無師自然妙智。隨順遍一切",
    "T30n1579_047:0555a03": "種諸佛所作事業。隨順廣大願心。又諸菩薩",
    "T30n1579_047:0555a04": "發是心已。超過菩薩凡異生地。證入菩薩",
    "T30n1579_047:0555a05": "正性離生。生如來家成佛真子。決定趣",
    "T30n1579_047:0555a06": "向正等菩提。決定紹繼如來聖種。又正獲得",
    "T30n1579_047:0555a07": "如實證淨極多歡喜。於他有情遠離多分",
    "T30n1579_047:0555a08": "忿害鬪諍。於一切種菩薩所作利眾生事。",
    "T30n1579_047:0555a09": "於一切種菩提資糧圓滿。於一切種無上菩",
    "T30n1579_047:0555a10": "提一切佛法。於一切種佛所作事。以淨增上",
    "T30n1579_047:0555a11": "意樂。攀緣勝解趣入。於是諸法速疾圓證。",
    "T30n1579_047:0555a12": "自觀己身能正隨順如是解了。極多歡喜。",
    "T30n1579_047:0555a13": "又自觀見妙善。廣大能引出離無染無等攝",
    "T30n1579_047:0555a14": "受饒益。身心歡喜。於此無量熾然善法皆悉",
    "T30n1579_047:0555a15": "成就。又自了知我於無上正等菩提今已隣",
    "T30n1579_047:0555a16": "近。於大菩提我勝意樂已得清淨。我今已",
    "T30n1579_047:0555a17": "離一切怖畏。由是因緣極多歡喜。由諸菩",
    "T30n1579_047:0555a18": "薩已能發起善決定心。於五怖畏皆悉除",
    "T30n1579_047:0555a19": "斷。由善修習無我妙智。分別我想尚不復",
    "T30n1579_047:0555a20": "轉。況當得有分別我愛或資生愛。由是因",
    "T30n1579_047:0555a21": "緣無不活畏。由於他所無所悕望。常自",
    "T30n1579_047:0555a22": "發起如是欲樂。我當饒益一切有情。非於",
    "T30n1579_047:0555a23": "有情有所求覓。由是因緣無惡名畏。由",
    "T30n1579_047:0555a24": "離我見於我無有失壞想轉。故無死畏。",
    "T30n1579_047:0555a25": "自知死後於當來世決定值遇諸佛菩薩。",
    "T30n1579_047:0555a26": "由此決定無惡趣畏。由意樂見一切世間。",
    "T30n1579_047:0555a27": "尚無有一與我齊等。何況殊勝。是故無有",
    "T30n1579_047:0555a28": "處眾怯畏。菩薩如是遠離一切五種怖畏。",
    "T30n1579_047:0555a29": "遠離一切聞說甚深正法驚怖。遠離一切",
    "T30n1579_047:0555b01": "高慢憍傲。遠離一切他不饒益種種邪行所",
    "T30n1579_047:0555b02": "起瞋恚。遠離一切世財貪喜。無染污故無",
    "T30n1579_047:0555b03": "所憎背。有熾然故無俗意樂。能圓滿證一",
    "T30n1579_047:0555b04": "切善法。又現法中能起菩薩一切精進。信增",
    "T30n1579_047:0555b05": "上力為前導故。於當來世如前所說菩提",
    "T30n1579_047:0555b06": "分品十種大願。今即於此極歡喜住。能具引",
    "T30n1579_047:0555b07": "發。由得清淨勝意樂故。為欲供養最勝有",
    "T30n1579_047:0555b08": "情真實福田大師法主。是故引發第一大願。",
    "T30n1579_047:0555b09": "為欲受持彼所宣說無上正法。是故引",
    "T30n1579_047:0555b10": "發第二大願。為欲勸請轉未曾有妙正法",
    "T30n1579_047:0555b11": "輪。是故引發第三大願。為欲順彼行菩",
    "T30n1579_047:0555b12": "薩行。是故引發第四大願。為欲成熟彼器",
    "T30n1579_047:0555b13": "有情。是故引發第五大願。為欲往趣諸佛",
    "T30n1579_047:0555b14": "國土。奉見如來。承事供養聽受正法。是故",
    "T30n1579_047:0555b15": "引發第六大願。為淨修治自佛國土。是故",
    "T30n1579_047:0555b16": "引發第七大願。為於一切在所生處常不",
    "T30n1579_047:0555b17": "遠離諸佛菩薩。與諸菩薩常同一味意樂",
    "T30n1579_047:0555b18": "加行。是故引發第八大願。常為利益一切",
    "T30n1579_047:0555b19": "有情曾不空過。是故引發第九大願。為",
    "T30n1579_047:0555b20": "證無上正等菩提作諸佛事。是故引發第",
    "T30n1579_047:0555b21": "十大願。作是願言。如有情界展轉相續終",
    "T30n1579_047:0555b22": "無斷盡。亦如世道展轉相續終無斷盡。我",
    "T30n1579_047:0555b23": "此大願生生相續乃至究竟菩提邊際。常不",
    "T30n1579_047:0555b24": "遠離常不忘失常不乖離。如是自誓心發",
    "T30n1579_047:0555b25": "正願。當知此中前就所應願事起願。後即",
    "T30n1579_047:0555b26": "就願以起於願。如是菩薩十種大願以為",
    "T30n1579_047:0555b27": "上首。能生無數百千正願。如是菩薩於當",
    "T30n1579_047:0555b28": "來世具諸大願。於現法中發大精進。",
    "T30n1579_047:0555b29": "復有十種淨修住法。由是能令極歡喜住",
    "T30n1579_047:0555c01": "速得清淨。一者於諸佛法深生淨信。二者",
    "T30n1579_047:0555c02": "觀諸有情緣起道理。證得唯有純大苦蘊。",
    "T30n1579_047:0555c03": "發起大悲。三者觀見彼已自誓願言。我當",
    "T30n1579_047:0555c04": "令彼諸有情類解脫如是純大苦蘊得第",
    "T30n1579_047:0555c05": "一樂。發起大慈。四者為欲救拔一切憂苦",
    "T30n1579_047:0555c06": "自無顧戀。無顧戀故。能捨內外一切身財。",
    "T30n1579_047:0555c07": "於諸有情而行惠施。五者為欲利益諸有",
    "T30n1579_047:0555c08": "情故。從他勤求世出世法。曾無厭倦。六者",
    "T30n1579_047:0555c09": "無厭倦故。證得一切論智清淨。善知諸論。",
    "T30n1579_047:0555c10": "七者善知論故。於劣中勝諸有情所。如應",
    "T30n1579_047:0555c11": "如宜而修正行。善解世間。八者即於如是",
    "T30n1579_047:0555c12": "正加行中。依應時分量等正行。而修慚愧。",
    "T30n1579_047:0555c13": "九者即於如是正加行中得無退轉。堅力",
    "T30n1579_047:0555c14": "持性。十者以諸上妙利養恭敬及與正行。供",
    "T30n1579_047:0555c15": "養如來。是名十種淨修住法。由此能令極",
    "T30n1579_047:0555c16": "歡喜住速得清淨。所謂淨信。慈悲惠捨。無",
    "T30n1579_047:0555c17": "有厭倦。善知諸論。善解世間。修習慚愧。堅",
    "T30n1579_047:0555c18": "力持性。供養如來。",
    "T30n1579_047:0555c19": "又諸菩薩於此十法。受學隨轉多修習已。復",
    "T30n1579_047:0555c20": "於餘九增上戒等諸菩薩住。從佛菩薩專精",
    "T30n1579_047:0555c21": "訪求一切種道功德過失及神通樂無失壞",
    "T30n1579_047:0555c22": "道。善取其行得等流相。於一切住自然昇",
    "T30n1579_047:0555c23": "進。證大菩提為大導師。率領一切有情商",
    "T30n1579_047:0555c24": "侶。超度生死曠野嶮道。當知此中諸行能",
    "T30n1579_047:0555c25": "入說名為行。若正入時說名為得。入已果利",
    "T30n1579_047:0555c26": "成辦圓證說名等流。",
    "T30n1579_047:0555c27": "又諸菩薩住此住中。由二因緣現見諸佛。",
    "T30n1579_047:0555c28": "或由聽聞菩薩藏說。或由內心發起勝解。",
    "T30n1579_047:0555c29": "信有十方種種異名諸世界中種種異名諸",
    "T30n1579_047:0556a01": "佛如來。由麁淨信俱行之心求欲現見。如",
    "T30n1579_047:0556a02": "是求已如實稱遂。當知是名第一因緣。又",
    "T30n1579_047:0556a03": "心發起如是正願。隨於彼彼諸世界中有",
    "T30n1579_047:0556a04": "佛出現。我當往生。如是願已如實稱遂。當",
    "T30n1579_047:0556a05": "知是名第二因緣。菩薩如是由麁淨信現",
    "T30n1579_047:0556a06": "見諸佛。由正願力現見諸佛。既得見已隨",
    "T30n1579_047:0556a07": "力隨能興一切種恭敬供養。奉施種種上",
    "T30n1579_047:0556a08": "妙樂具。及於僧眾恭敬供養。於如來所聽",
    "T30n1579_047:0556a09": "聞正法。無倒受持精進修行法隨法行。以四",
    "T30n1579_047:0556a10": "攝事成熟有情。一切善根悉皆迴向無上菩",
    "T30n1579_047:0556a11": "提。由是三種清淨因緣。彼諸善根倍復明淨。",
    "T30n1579_047:0556a12": "謂於佛法僧供養攝受故。以四種攝事成",
    "T30n1579_047:0556a13": "熟有情故。以一切善根迴向菩提故。如是",
    "T30n1579_047:0556a14": "乃至無量俱胝那庾多百千大劫。譬如世間",
    "T30n1579_047:0556a15": "黠慧工匠。以鑛性金置於火中如如燒鍊。",
    "T30n1579_047:0556a16": "如是如是轉得明淨。如是淨勝意樂菩薩",
    "T30n1579_047:0556a17": "所有善根。由是三種清淨因緣轉復明淨",
    "T30n1579_047:0556a18": "當知亦爾。",
    "T30n1579_047:0556a19": "又住於此在在生處多作輪王。王贍部洲",
    "T30n1579_047:0556a20": "得大自在。遠離一切所有慳垢。威被有情",
    "T30n1579_047:0556a21": "調伏慳悋。諸四攝事所作業中。一切不離",
    "T30n1579_047:0556a22": "佛法僧寶。證一切種菩提。作意恒發願言。我",
    "T30n1579_047:0556a23": "當一切有情中尊作諸有情一切義利所依",
    "T30n1579_047:0556a24": "止處。若樂發起如是精進。棄捨一切家屬",
    "T30n1579_047:0556a25": "財位。歸佛聖教淨信出家。一剎那頃瞬息",
    "T30n1579_047:0556a26": "須臾能證菩薩百三摩地。以淨天眼能於",
    "T30n1579_047:0556a27": "種種諸佛國土見百如來。又即於彼變化住",
    "T30n1579_047:0556a28": "持菩薩住持。皆能解了。以神通力動百世",
    "T30n1579_047:0556a29": "界。身亦能往放大光明周匝遍照。普令他",
    "T30n1579_047:0556b01": "見化為百類成熟百種所化有情。若欲留",
    "T30n1579_047:0556b02": "命能住百劫。於前後際各百劫事智見。能",
    "T30n1579_047:0556b03": "入蘊界處等諸法門中。於百法門能正思擇",
    "T30n1579_047:0556b04": "化作百身。身身皆能現百菩薩。眷屬圍繞。",
    "T30n1579_047:0556b05": "自茲以去是諸菩薩由願力故。當知無量",
    "T30n1579_047:0556b06": "威力神變。安住如是極歡喜住諸菩薩眾。",
    "T30n1579_047:0556b07": "願力增上能引無量殊勝正願。所作神變如",
    "T30n1579_047:0556b08": "是正願。乃至俱胝那庾多百千大劫不易",
    "T30n1579_047:0556b09": "可數。",
    "T30n1579_047:0556b10": "當知是名略說菩薩極歡喜住。謂善決定",
    "T30n1579_047:0556b11": "故。四相發心故。發起精進引發正願故。淨",
    "T30n1579_047:0556b12": "修住法故。開曉餘住故。修治善根故。受",
    "T30n1579_047:0556b13": "生故。威力故。若廣宣說如十地經極喜地說。",
    "T30n1579_047:0556b14": "彼十地經廣所宣說菩薩十地。即是此中菩",
    "T30n1579_047:0556b15": "薩藏攝。摩怛理迦略所宣說菩薩十住。如",
    "T30n1579_047:0556b16": "其次第從極歡喜住乃至最上成滿菩薩",
    "T30n1579_047:0556b17": "住。應知此中由能攝持菩薩義故。說名為",
    "T30n1579_047:0556b18": "地。能為受用居處義故。說名為住。",
    "T30n1579_047:0556b19": "瑜伽師地論卷第四十七"
}