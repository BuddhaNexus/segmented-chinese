{
    "T12n0396_001:1118c08": "佛說法滅盡經",
    "T12n0396_001:1118c10": "僧祐錄中失譯經人名今附宋錄",
    "T12n0396_001:1118c11": "聞如是：一時佛在拘夷那竭國——如來三月當",
    "T12n0396_001:1118c12": "般涅槃——與諸比丘及諸菩薩。無央數眾來詣",
    "T12n0396_001:1118c13": "佛所，稽首于地。世尊寂靜默無所說，光明",
    "T12n0396_001:1118c14": "不現。賢者阿難作禮白佛言：「世尊前後說",
    "T12n0396_001:1118c15": "法威光獨顯，今大眾會光更不現，何故如此？",
    "T12n0396_001:1118c16": "其必有故，願聞其意。」佛默不應，如是至三。",
    "T12n0396_001:1118c17": "佛告阿難：「吾涅槃後法欲滅時，五逆濁世魔",
    "T12n0396_001:1118c18": "道興盛。魔作沙門壞亂吾道，著俗衣裳，樂好",
    "T12n0396_001:1118c19": "袈裟、五色之服；飲酒、噉肉、殺生、貪味；無有",
    "T12n0396_001:1118c20": "慈心，更相憎嫉。「時有菩薩、辟支、羅漢，精進修",
    "T12n0396_001:1119a01": "德，一切敬待，人所宗向教化平等——憐貧、念老、",
    "T12n0396_001:1119a02": "鞠育窮厄。恒以經像令人奉事，作諸功德；志",
    "T12n0396_001:1119a03": "性恩善，不侵害人；損身濟物，不自惜己，忍",
    "T12n0396_001:1119a04": "辱仁和。設有是人，眾魔比丘咸共嫉之，誹謗",
    "T12n0396_001:1119a05": "揚惡，擯黜驅遣不令得住。「自共於後不修道",
    "T12n0396_001:1119a06": "德，寺廟空荒無復修理轉就毀壞；但貪財物，",
    "T12n0396_001:1119a07": "積聚不散，不作福德；販賣奴婢耕田種植、焚",
    "T12n0396_001:1119a08": "燒山林、傷害眾生，無有慈心。奴為比丘、婢為",
    "T12n0396_001:1119a09": "比丘尼，無有道德，婬妷濁亂，男女不別，令道",
    "T12n0396_001:1119a10": "薄淡皆由斯輩。「或避縣官依倚吾道，求作沙",
    "T12n0396_001:1119a11": "門，不修戒律。月半月盡雖名誦戒，厭倦懈",
    "T12n0396_001:1119a12": "怠不欲聽聞，抄略前後不肯盡說。經不誦習，",
    "T12n0396_001:1119a13": "設有讀者不識字句，為強言是。不諮明者貢",
    "T12n0396_001:1119a14": "高求名，虛顯雅步以為榮冀，望人供養。「眾魔",
    "T12n0396_001:1119a15": "比丘命終之後，精神當墮無擇地獄，五逆",
    "T12n0396_001:1119a16": "罪中餓鬼、畜生靡不經歷，恒河沙劫罪竟乃",
    "T12n0396_001:1119a17": "出，生在邊國無三寶處。「法欲滅時，女人精進，",
    "T12n0396_001:1119a18": "恒作功德；男子懈慢，不用法語，眼見沙門如",
    "T12n0396_001:1119a19": "視糞土，無有信心。法將殄沒，登爾之時諸天",
    "T12n0396_001:1119a20": "泣淚。水旱不調、五穀不熟，疫氣流行死亡者",
    "T12n0396_001:1119a21": "眾。人民勤苦，縣官計剋，不順道理，皆思樂",
    "T12n0396_001:1119a22": "亂。惡人轉多如海中沙，善者甚少若一、若二。",
    "T12n0396_001:1119a23": "「劫欲盡故，日月轉短、人命轉促。四十頭白，",
    "T12n0396_001:1119a24": "男子婬妷，精盡夭命，或壽六十。男子壽短，女",
    "T12n0396_001:1119a25": "人壽長，七、八、九十或至百歲。「大水忽起卒至",
    "T12n0396_001:1119a26": "無期，世人不信故為有常。眾生、雜類，不問",
    "T12n0396_001:1119a27": "豪賤，沒溺浮漂，魚鱉食噉。「時有菩薩、辟支、",
    "T12n0396_001:1119a28": "羅漢，眾魔驅逐不預眾會。三乘入山福德之",
    "T12n0396_001:1119a29": "地，恬怕自守以為欣快，壽命延長。諸天衛",
    "T12n0396_001:1119b01": "護月光出世，得相遭值，共興吾道五十二",
    "T12n0396_001:1119b02": "歲。「《首楞嚴經》、《般舟三昧》先化滅去，十二部經",
    "T12n0396_001:1119b03": "尋後復滅，盡不復現。不見文字，沙門袈裟",
    "T12n0396_001:1119b04": "自然變白。「吾法滅時，譬如油燈，臨欲滅時光",
    "T12n0396_001:1119b05": "明更盛，於是便滅；吾法滅時亦如燈滅。自",
    "T12n0396_001:1119b06": "此之後難可數說。「如是之後數千萬歲，彌勒",
    "T12n0396_001:1119b07": "當下世間作佛，天下泰平，毒氣消除，雨潤和",
    "T12n0396_001:1119b08": "適，五穀滋茂。樹木長大、人長八丈，皆壽八萬",
    "T12n0396_001:1119b09": "四千歲，眾生得度不可稱計。」賢者阿難作禮",
    "T12n0396_001:1119b10": "白佛：「當何名斯經？云何奉持？」佛言：「阿難！",
    "T12n0396_001:1119b11": "此經名為『法滅盡』，宣告一切宜令分別，功德",
    "T12n0396_001:1119b12": "無量不可稱計。」四部弟子聞經，悲慘惆悵，皆",
    "T12n0396_001:1119b13": "發無上聖真道意，悉為佛作禮而去。",
    "T12n0396_001:1119b14": "佛說法滅盡經"
}