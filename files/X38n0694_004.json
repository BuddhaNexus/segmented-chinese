{
    "X38n0694_004:0653a13": "佛說梵網經菩薩心地品合註卷第四",
    "X38n0694_004:0653a15": "姚秦 三藏法師 鳩摩羅什 譯",
    "X38n0694_004:0653a16": "明 菩薩沙彌古吳 智旭 註",
    "X38n0694_004:0653a17": "菩薩比丘溫陵 道昉 訂",
    "X38n0694_004:0653a19": "[0653a19] ○第三婬戒。",
    "X38n0694_004:0653a20": "[0653a20] 若佛子。自婬。教人婬。乃至一切女人。不得故婬。婬因",
    "X38n0694_004:0653a21": "婬緣。婬法。婬業。乃至畜生女。諸天鬼神女。及非道行",
    "X38n0694_004:0653a22": "婬。而菩薩應生孝順心。救度一切眾生。淨法與人。而",
    "X38n0694_004:0653a23": "反更起一切人婬。不擇畜生。乃至母女姊妹六親行",
    "X38n0694_004:0653a24": "婬。無慈悲心者。是菩薩波羅夷罪。",
    "X38n0694_004:0653b01": "[0653b01] 婬者。汙穢交遘。鄙陋堪&#x803B;。名非梵行。亦名為不淨",
    "X38n0694_004:0653b02": "行。正是生死根本。自婬者。自作汙行。教人者。勸他",
    "X38n0694_004:0653b03": "作汙染行。如媒嫁等事。自無迷染。但結輕垢。是此",
    "X38n0694_004:0653b04": "戒兼制。不同殺盜。一概結重。或有一種別異煩惱。",
    "X38n0694_004:0653b05": "教人於自身行婬。此則結重。婬因者。染汙之心。婬",
    "X38n0694_004:0653b06": "緣者。瞻視隨逐等事。婬法者。摩觸稱歎等事。婬業",
    "X38n0694_004:0653b07": "者。二根交接。入如胡麻許即成婬罪。不論精之出",
    "X38n0694_004:0653b08": "與未出。乃至畜生女等。舉劣結過。非道者。如善生",
    "X38n0694_004:0653b09": "經云。若於非時。非處。非女。處女。他婦。若屬自身。是",
    "X38n0694_004:0653b10": "名邪婬。釋曰。此六皆不順世間道理。故名非道也。",
    "X38n0694_004:0653b11": "非時者。或在日中。或月六齋日。年三齋月。或八王",
    "X38n0694_004:0653b12": "日。或自妻娠&#x59D9;產後等。非處者。除小便道。或於大",
    "X38n0694_004:0653b13": "便道。及口中。非女者。或是男子。或黃門二根。處女",
    "X38n0694_004:0653b14": "者。未曾嫁人。又非己所攝受。他婦者。屬他所攝。自",
    "X38n0694_004:0653b15": "身者。令他人於自身或大便道。或口中作不淨行。",
    "X38n0694_004:0653b16": "淨法與人者。應教人精持梵行。永離生死苦本也。",
    "X38n0694_004:0653b17": "[0653b17] 此戒舊云非性惟遮。以男女居室。世法所不禁故。",
    "X38n0694_004:0653b18": "今言正婬可爾。若邪婬事。國制強奸者斬。和奸者。",
    "X38n0694_004:0653b19": "笞。婬男者杖。安得無罪。又前朝古制。和奸者男女",
    "X38n0694_004:0653b20": "皆坐宮刑。罪亦不輕。況出家人既不娶婦。觸境皆",
    "X38n0694_004:0653b21": "邪。故知亦具性遮二業。若在家菩薩受八關齋。一",
    "X38n0694_004:0653b22": "日一夜斷於正婬。可云惟遮業耳。三緣成重。一是",
    "X38n0694_004:0653b23": "道。二婬心。三事遂。一是道者。小便道。大便道。口道。",
    "X38n0694_004:0653b24": "若於人女天女修羅女鬼神女畜生女三道中行",
    "X38n0694_004:0653c01": "婬欲。皆波羅夷。若於人男天男修羅男鬼神男畜",
    "X38n0694_004:0653c02": "生男大便道。及口中二道行婬。皆波羅夷。若於人",
    "X38n0694_004:0653c03": "黃門。乃至畜生黃門二道中婬。皆波羅夷。若於人",
    "X38n0694_004:0653c04": "二根。乃至畜生二根二道中婬。皆波羅夷。乃至一",
    "X38n0694_004:0653c05": "切已死者。但令三道未壞。於中行婬。皆波羅夷。若",
    "X38n0694_004:0653c06": "令一切男子。於自身二道行婬。皆波羅夷。二婬心",
    "X38n0694_004:0653c07": "者。心生喜樂。如饑得食。如渴得飲。非如熱鐵刺身。",
    "X38n0694_004:0653c08": "三事遂者。於三道中。男根得入如胡麻許。據此時",
    "X38n0694_004:0653c09": "結重罪。失戒體。未入而中止。結方便罪。不犯者。為",
    "X38n0694_004:0653c10": "怨家所執。如熱鐵刺身。惟苦無樂。或熱睡不知。或",
    "X38n0694_004:0653c11": "狂亂壞心。或轉生不自憶。",
    "X38n0694_004:0653c12": "[0653c12] 七眾者。出家五眾全斷婬欲。在家二眾。惟制邪婬。",
    "X38n0694_004:0653c13": "就己妻妾。復制非時非處。又月六齋日。年三齋月",
    "X38n0694_004:0653c14": "等。若受八關戒時。無復邪正。一切俱制。犯者皆結",
    "X38n0694_004:0653c15": "重罪。",
    "X38n0694_004:0653c16": "[0653c16] 大小乘略不同。小乘夢中失精不犯。或云但自責",
    "X38n0694_004:0653c17": "心。大乘若夢行婬。寤應生悔。訶責煩惱。倍於聲聞",
    "X38n0694_004:0653c18": "也。",
    "X38n0694_004:0653c19": "[0653c19] 開遮者。菩薩戒本云。又如菩薩。處在居家。見有女",
    "X38n0694_004:0653c20": "色。現無係屬。習婬欲法。繼心菩薩。求非梵行。菩薩",
    "X38n0694_004:0653c21": "見已。作意思惟。勿令心恚。多生非福。若隨其欲。便",
    "X38n0694_004:0653c22": "得自在方便安處。令種善根。亦當令其捨不善業。",
    "X38n0694_004:0653c23": "住慈愍心。行非梵行。雖習如是穢染之法。而無所",
    "X38n0694_004:0653c24": "犯。生多功德。出家菩薩。為護聲聞聖所教誡令不",
    "X38n0694_004:0654a01": "壞滅一切不應行非梵行。解曰。處在居家。則斷非",
    "X38n0694_004:0654a02": "出家人事。現無係屬。則斷非他所守護。繼心來求。",
    "X38n0694_004:0654a03": "則斷非自起染心。方便安處。則斷是以禮攝受。故",
    "X38n0694_004:0654a04": "無犯而有功也。出家菩薩護聖教誡。豈容稍藉口",
    "X38n0694_004:0654a05": "哉。",
    "X38n0694_004:0654a06": "[0654a06] 果報者。華嚴二地品云。邪婬之罪。亦令眾生墮三",
    "X38n0694_004:0654a07": "惡道。若生人中。得二種果報。一者妻不貞良。二者",
    "X38n0694_004:0654a08": "得不隨意眷屬。解曰。邪婬亦三品分別。母女姊妹",
    "X38n0694_004:0654a09": "六親行婬。名上品。餘一切邪婬名中品。己妻非時",
    "X38n0694_004:0654a10": "非處等為下品。又約心猛弱論三品。又約悔不悔",
    "X38n0694_004:0654a11": "論三品。致感三塗也。十善業道經云。若離邪行。即",
    "X38n0694_004:0654a12": "得四種智所讚法。一諸根調順。二永離喧掉。三世",
    "X38n0694_004:0654a13": "所稱歎。四妻莫能侵。若能迴向菩提。後成佛時。得",
    "X38n0694_004:0654a14": "佛丈夫隱密藏相。淨戒品云。離欲邪行。亦四種報。",
    "X38n0694_004:0654a15": "一者於現生中。一切人天之所稱讚。亦無疑阻。人",
    "X38n0694_004:0654a16": "所敬重。遠離惡名。二者六根調順。令染欲火。勢力",
    "X38n0694_004:0654a17": "微劣。三者未來生處。父母宗親。妻子眷屬。孝友貞",
    "X38n0694_004:0654a18": "順。純一無雜。離於女人所有過失。令諸眾生。無復",
    "X38n0694_004:0654a19": "染愛。四者為離邪婬。而得馬王陰藏之相。乃至成",
    "X38n0694_004:0654a20": "就無上菩提。",
    "X38n0694_004:0654a21": "[0654a21] 觀解者。婬名耽染。有事婬。有理婬。色界凡外。耽著",
    "X38n0694_004:0654a22": "味禪。無色凡外。耽著空定。二乘耽著涅槃寂滅。菩",
    "X38n0694_004:0654a23": "薩耽著遊戲神通。別教棄於二邊。耽著中道。惟圓",
    "X38n0694_004:0654a24": "人了達一心三觀。性修不二。理智一如。亡能所。絕",
    "X38n0694_004:0654b01": "對待。不犯理婬。",
    "X38n0694_004:0654b02": "[0654b02] 懺悔者。婬因向一人悔。或自責心。婬緣向三人悔。",
    "X38n0694_004:0654b03": "或向一人。婬法向眾僧悔。或向三人。婬業失戒。須",
    "X38n0694_004:0654b04": "取相懺。又弄陰失精。觸女身。向女人作麤惡語。或",
    "X38n0694_004:0654b05": "讚身索供。或為媒嫁事。比丘自依僧法出罪。餘眾",
    "X38n0694_004:0654b06": "向眾僧悔過。若弄未出精而中止。若觸黃門二根",
    "X38n0694_004:0654b07": "男子身。若向黃門二根男子作麤惡語。讚身索供。",
    "X38n0694_004:0654b08": "若媒嫁事未成等。向三人悔。或向一人。若耽著色",
    "X38n0694_004:0654b09": "無色定。用析觀無生懺治之。亦可用後三無生懺。",
    "X38n0694_004:0654b10": "若耽著涅槃。用體觀無生治之。亦可用後二無生",
    "X38n0694_004:0654b11": "懺。若耽著遊戲神通。用次第無生懺之中觀治之。",
    "X38n0694_004:0654b12": "亦可用一心無生妙懺。若耽著中諦。惟用一心無",
    "X38n0694_004:0654b13": "生妙懺治之。",
    "X38n0694_004:0654b14": "[0654b14] 修證者。初果永斷邪婬。三果永斷正婬。乃至夢中",
    "X38n0694_004:0654b15": "不復失精。別教初住同初果。五住同三果。圓教初",
    "X38n0694_004:0654b16": "信同初果。五信同三果。理婬者。藏四果。通已辦。別",
    "X38n0694_004:0654b17": "七住。圓七信。永斷色無色愛。通教菩薩分三根。上",
    "X38n0694_004:0654b18": "根三地四地出假。中根五地六地出假。下根七地",
    "X38n0694_004:0654b19": "八地出假。永斷涅槃法愛。別教十向習中觀。永斷",
    "X38n0694_004:0654b20": "神通法愛。圓教五品。善知法界。伏中道愛。初住分",
    "X38n0694_004:0654b21": "斷。妙覺究竟斷盡。",
    "X38n0694_004:0654b22": "[0654b22] 性惡者。用事婬。如釋迦以化人度婬女。菩薩以分",
    "X38n0694_004:0654b23": "身應魔女。令發菩提心。婆須密多以婬女身。令人",
    "X38n0694_004:0654b24": "證解脫門等。用理婬。則法喜為妻。佛得第一無上",
    "X38n0694_004:0654c01": "法喜之樂。名為究竟受五欲人。",
    "X38n0694_004:0654c02": "[0654c02] ○第四妄語戒。",
    "X38n0694_004:0654c03": "[0654c03] 若佛子。自妄語。教人妄語。方便妄語。妄語因。妄語緣。",
    "X38n0694_004:0654c04": "妄語法。妄語業。乃至不見言見。見言不見。身心妄語。",
    "X38n0694_004:0654c05": "而菩薩常生正語正見。亦生一切眾生正語正見。而",
    "X38n0694_004:0654c06": "反更起一切眾生邪語邪見邪業者。是菩薩波羅夷",
    "X38n0694_004:0654c07": "罪。",
    "X38n0694_004:0654c08": "[0654c08] &#x8657;而不實。欺凡罔聖。迴惑人心。名為妄語。此有四",
    "X38n0694_004:0654c09": "別。一妄言。謂見言不見。不見言見。聞覺知等亦爾。",
    "X38n0694_004:0654c10": "共稱八種妄語。眼根名見。耳根名聞。鼻舌身三名",
    "X38n0694_004:0654c11": "覺。亦名為觸。鼻亦可名為聞。意根名知。又實有言",
    "X38n0694_004:0654c12": "無實無言有。乃至法說非法。非法說法等。但令違",
    "X38n0694_004:0654c13": "心而語。皆名妄言。二綺語。謂一切華靡浮辭。無義",
    "X38n0694_004:0654c14": "無利。及一切世間王論賊論飲食論等。三兩舌。謂",
    "X38n0694_004:0654c15": "向此說彼。向彼說此。互相離間。令成乖諍。四惡口。",
    "X38n0694_004:0654c16": "謂麤重罵詈。忿怒&#x546A;咀。令他不堪。此戒正制大妄",
    "X38n0694_004:0654c17": "語罪。餘一切妄言綺語。是此戒兼制。若兩舌惡口。",
    "X38n0694_004:0654c18": "重者自屬說過毀他二戒。輕者自屬十三十九戒",
    "X38n0694_004:0654c19": "制也。大妄語者。自言我得十地。辟支。四果。四向。四",
    "X38n0694_004:0654c20": "禪。四空。成不淨觀。成安般念。六通。八解。天來。龍來。",
    "X38n0694_004:0654c21": "修羅鬼神。悉來問答。或言已斷結使。或言永離三",
    "X38n0694_004:0654c22": "塗。如是等&#x8657;而不實。圖致名利。名大妄語。教人妄",
    "X38n0694_004:0654c23": "語者。教人為我傳揚美德。以致名利。同重。若教人",
    "X38n0694_004:0654c24": "自言是聖。名利自屬彼人。但結輕垢。此戒兼制。方",
    "X38n0694_004:0655a01": "便妄語者。作種種顯異方便。或借鬼神仙乩。或用",
    "X38n0694_004:0655a02": "&#x546A;術。令人得夢境等。妄語因者。起心欲誑他人。以",
    "X38n0694_004:0655a03": "取名利。妄語緣者。行來動止。語默威儀。種種方便。",
    "X38n0694_004:0655a04": "以顯聖德。妄語法者。即十地四果等法。妄語業者。",
    "X38n0694_004:0655a05": "了了出口。前人領解。乃至等者。舉輕況重。兼制小",
    "X38n0694_004:0655a06": "妄言也。身心妄語者。身業表相。亦名妄語。如問其",
    "X38n0694_004:0655a07": "得果。點首示相。問清淨不。默然不答等。繇欺誑心。",
    "X38n0694_004:0655a08": "表示身相。令前人領解。口雖不言。亦名妄語也。正",
    "X38n0694_004:0655a09": "語者。如實而語。正見者。為生死。為菩提。為眾生。不",
    "X38n0694_004:0655a10": "為名利。邪語邪見。反此可知。邪業者。依於邪語邪",
    "X38n0694_004:0655a11": "見。必成邪命惡業也。",
    "X38n0694_004:0655a12": "[0655a12] 此亦性遮二業。五緣成重。一是眾生。二眾生想。三",
    "X38n0694_004:0655a13": "欺誑心。四說重具。五前人領解。一眾生者。上中下",
    "X38n0694_004:0655a14": "三品如前說。上品境中。向父母師僧妄語。犯重。向",
    "X38n0694_004:0655a15": "諸聖人妄語。此人不惑。又能以神力遮餘人令不",
    "X38n0694_004:0655a16": "聞。但結方便罪。若聖人中未證他心智者。向說仍",
    "X38n0694_004:0655a17": "重。向中品境天人等同重。正是迴惑之境。或諸天",
    "X38n0694_004:0655a18": "有他心通。不受其惑。亦止結方便罪。向下品境。或",
    "X38n0694_004:0655a19": "云同重。義疏結輕。今言下境既有解語受戒之機。",
    "X38n0694_004:0655a20": "向說亦應犯重。以鼓惑鬼畜。尤堪作名利媒故。或",
    "X38n0694_004:0655a21": "可失戒。猶許重受。或可結不失戒重耳。二眾生想。",
    "X38n0694_004:0655a22": "亦當疑僻六句。二重。二輕。二無犯。如前可例。又聖",
    "X38n0694_004:0655a23": "人。聖人想。聖人疑。為說妄語。結輕。聖人。非聖人想。",
    "X38n0694_004:0655a24": "為說妄語。稍重。非聖人。非聖想。非聖疑。為說妄語。",
    "X38n0694_004:0655b01": "結重。非聖人。聖人想。為說妄語。稍輕。又人。人想。人",
    "X38n0694_004:0655b02": "疑。為說妄語。結重。人。非人想。稍輕。非人。人想。人疑。",
    "X38n0694_004:0655b03": "稍重。非人。非人想。更輕。上文眾生想六句。約無情",
    "X38n0694_004:0655b04": "為非眾生。與有情相對。故有二句無犯。此指鬼畜",
    "X38n0694_004:0655b05": "為非人相對。故但論重輕。無不犯者。三欺誑心。謂",
    "X38n0694_004:0655b06": "希圖名利。非增上慢。亦非戲笑假說。正是業主。此",
    "X38n0694_004:0655b07": "仍分通心。隔心。若通欲一切人聞。隨有聞者結重。",
    "X38n0694_004:0655b08": "若本惟欲此人聞。此人不聞而彼人聞。於彼無欺",
    "X38n0694_004:0655b09": "誑心。總不結罪。還於此人結方便罪。若增上慢。亦",
    "X38n0694_004:0655b10": "犯輕垢。戒本經云。菩薩見味禪以為功德。是染汙",
    "X38n0694_004:0655b11": "犯也。四說重具。謂十地辟支等。雖四禪四空。凡外",
    "X38n0694_004:0655b12": "亦能修證。而是世間勝法。故亦同重。不淨安般二",
    "X38n0694_004:0655b13": "觀。乃佛法二甘露門。今言成就。即是有證有得。天",
    "X38n0694_004:0655b14": "龍等來。正是彰其聖德。斷結使。離三塗。皆屬果證",
    "X38n0694_004:0655b15": "中事。故皆犯重。若欲說初果。誤說二果。欲說二果。",
    "X38n0694_004:0655b16": "誤說初果等。既不遂妄語本懷。止結方便罪。若言",
    "X38n0694_004:0655b17": "成就總別相念。煖頂等法。乾慧性地。別十信。圓五",
    "X38n0694_004:0655b18": "品。既是凡夫法。似不結重。或雖重亦不失戒。若言",
    "X38n0694_004:0655b19": "旋風土鬼。來至我所。若言持戒清淨。善通三藏。能",
    "X38n0694_004:0655b20": "習禪思等。&#x8657;而不實。皆犯輕垢。五前人領解。或自",
    "X38n0694_004:0655b21": "說。或教人說。或作書說。但令彼人領知信服。據此",
    "X38n0694_004:0655b22": "時結重。若對面不解。且結方便。後追思前言忽解",
    "X38n0694_004:0655b23": "時。結重。若人問汝得果得道否。若點首自肯者。結",
    "X38n0694_004:0655b24": "重。默然不言非者。結輕。其餘小妄言等。隨一一語。",
    "X38n0694_004:0655c01": "結一一輕垢。隨多人領解。結多多輕垢。若增上煩",
    "X38n0694_004:0655c02": "惱。數數違犯。無慚愧心。失菩薩戒。失戒後更說。止",
    "X38n0694_004:0655c03": "得性罪。若深生慚愧。永斷相續。亦許更受。未必須",
    "X38n0694_004:0655c04": "見相也。不犯者。狂。亂。病壞心。後生不自憶。及戲笑",
    "X38n0694_004:0655c05": "說。誤說。獨說。或向人說十地四果等法。不言自證。",
    "X38n0694_004:0655c06": "又綺語亦此戒兼制。戒本經中。別有綺語戒云。若",
    "X38n0694_004:0655c07": "菩薩掉動。心不樂靜。高聲嬉戲。令他喜樂。是犯染",
    "X38n0694_004:0655c08": "汙起。若忘誤。犯非染汙起。不犯者。為斷彼故。起欲",
    "X38n0694_004:0655c09": "方便。攝受對治。性利煩惱更數數起。又不犯者。他",
    "X38n0694_004:0655c10": "起慊恨。欲令止故。若他愁憂。欲令息故。若他性好",
    "X38n0694_004:0655c11": "戲。為攝彼故。欲斷彼故。為將護故。若他疑菩薩慊",
    "X38n0694_004:0655c12": "恨違背。和顏戲笑。現心淨故。又有世論戒云。若菩",
    "X38n0694_004:0655c13": "薩以染汙心。論說世事經時者。是犯染汙起。若忘",
    "X38n0694_004:0655c14": "誤經時。犯非染汙起。不犯者。見他聚話。護彼意故。",
    "X38n0694_004:0655c15": "須臾暫聽。若暫答他問未曾聞事。",
    "X38n0694_004:0655c16": "[0655c16] 七眾同犯 大小乘俱制。",
    "X38n0694_004:0655c17": "[0655c17] 開遮者。戒本云。又如菩薩為多有情解脫命難。囹",
    "X38n0694_004:0655c18": "圄縛難。刖手足難。劓鼻刵耳剜眼等難。雖諸菩薩",
    "X38n0694_004:0655c19": "為自命難。亦不妄語。然為救脫彼有情故。知而思",
    "X38n0694_004:0655c20": "擇。故作妄語。自無染心。唯為饒益諸有情故。於菩",
    "X38n0694_004:0655c21": "薩戒無所違犯。生多功德。又如菩薩見諸有情。信",
    "X38n0694_004:0655c22": "樂倡妓吟&#x548F;歌諷。或有信樂王。賊。飲食。淫蕩。街衢。",
    "X38n0694_004:0655c23": "無義之論。菩薩於中。皆悉善巧。於彼有情。起憐愍",
    "X38n0694_004:0655c24": "心。發生利益安樂意樂。現前為作倡妓吟&#x548F;歌諷。",
    "X38n0694_004:0656a01": "王。賊。飲食。淫衢等論。令彼有情。觀喜引攝。自在隨",
    "X38n0694_004:0656a02": "屬。方便獎導出不善處。安立善處。菩薩如是現行",
    "X38n0694_004:0656a03": "綺語。無所違犯。生多功德。又大般涅槃經云。一切",
    "X38n0694_004:0656a04": "眾生。雖有佛性。要因持戒。然後乃見。因見佛性。得",
    "X38n0694_004:0656a05": "成阿耨多羅三藐三菩提。若有說言。佛說一切眾",
    "X38n0694_004:0656a06": "生。悉有佛性。煩惱覆故。不知不見。是故應當勤修",
    "X38n0694_004:0656a07": "方便。斷壞煩惱。作是說者。當知不犯四重。若有說",
    "X38n0694_004:0656a08": "言。我已成就阿耨多羅三藐三菩提。何以故。以有",
    "X38n0694_004:0656a09": "佛性故。有佛性者。必定當成阿耨多羅三藐三菩",
    "X38n0694_004:0656a10": "提。以是因緣。我今已得成就菩提。當知是人。犯波",
    "X38n0694_004:0656a11": "羅夷。何以故。雖有佛性。以未修習諸善方便。是故",
    "X38n0694_004:0656a12": "未見。以未見故。不能得成阿耨多羅三藐三菩提。",
    "X38n0694_004:0656a13": "[0656a13] 果報者。二地品云。妄語之罪。亦令眾生墮三惡道。",
    "X38n0694_004:0656a14": "若生人中。得二種果報。一者多被誹謗。二者為他",
    "X38n0694_004:0656a15": "所誑。綺語之罪。亦令眾生墮三惡道。若生人中。得",
    "X38n0694_004:0656a16": "二種果報。一者言無人受。二者語不明了。解曰。大",
    "X38n0694_004:0656a17": "妄語亦分三品。對父母師僧人天為上品。對鬼畜",
    "X38n0694_004:0656a18": "等為中品。對佛菩薩聖人為下品。以不受惑故也。",
    "X38n0694_004:0656a19": "又欺誑心強弱分三品。又悔不悔分三品。以此牽",
    "X38n0694_004:0656a20": "墮三塗。小妄語。及綺語。則對上境為上品。罪在欺",
    "X38n0694_004:0656a21": "侮故。對中境為中品。對下境為下品。又亦約心約",
    "X38n0694_004:0656a22": "悔論三品。牽三塗也。十善業道經云。若離妄語。即",
    "X38n0694_004:0656a23": "得八種天所讚法。一口常清淨。優&#x9262;羅香。二為諸",
    "X38n0694_004:0656a24": "世間之所信伏。三發言誠證。人天敬重。四常以愛",
    "X38n0694_004:0656b01": "語。安慰眾生。五得勝意樂。三業清淨。六言無誤失。",
    "X38n0694_004:0656b02": "心常歡喜。七發言尊重。人天奉行。八智慧殊勝。無",
    "X38n0694_004:0656b03": "能制伏。若能迴向菩提。後成佛時。即得如來真實",
    "X38n0694_004:0656b04": "語。若離綺語。即得成就三種決定。一定為智人所",
    "X38n0694_004:0656b05": "愛。二定能以智如實答問。三定於人天威德最勝。",
    "X38n0694_004:0656b06": "無有&#x8657;妄。若能迴向菩提。後成佛時。得如來諸所",
    "X38n0694_004:0656b07": "授記皆不唐捐。淨戒品云。離&#x8657;誑語。亦四種報。一",
    "X38n0694_004:0656b08": "者現行實語。諸天憐念。常共守護。二者既無&#x8657;誑。",
    "X38n0694_004:0656b09": "眾生信受。若說法時。人皆諦信。無勞功力。乃至斷",
    "X38n0694_004:0656b10": "妄語者。不復造作惡業。何以故。以他問時。如實答",
    "X38n0694_004:0656b11": "故。若在閒靜。不起妄念。何以故。若人問我。汝閒居",
    "X38n0694_004:0656b12": "時。生妄念否。若言無者。是&#x8657;誑語。若言有者。羞愧",
    "X38n0694_004:0656b13": "他人。以是因緣。能令妄心漸漸微薄。三者所生之",
    "X38n0694_004:0656b14": "處。口中常出青蓮華香。蘇曼那香。一切有情之所",
    "X38n0694_004:0656b15": "愛敬。不疑他人有&#x8657;誑語。亦令他人信己實語。能",
    "X38n0694_004:0656b16": "令眾生永斷疑網。四者所有言辭。人皆信受。能令",
    "X38n0694_004:0656b17": "眾生聞法歡喜。乃至當得無上菩提。離無義語。亦",
    "X38n0694_004:0656b18": "四種報。一者現在世中。智人讚歎。心無卒暴。而得",
    "X38n0694_004:0656b19": "安樂。二者所出言教。人皆信受。麤惡微薄。三者未",
    "X38n0694_004:0656b20": "來生處。恒聞種種如意音聲。四者漸次能得無上",
    "X38n0694_004:0656b21": "菩提。獲無礙辯。設彼大千世界。一切天龍人非人",
    "X38n0694_004:0656b22": "等。來詣佛所。同於一時。各各別問自所疑事。時佛",
    "X38n0694_004:0656b23": "於一剎那。以一言音。悉能酬對。皆契本心。斷除疑",
    "X38n0694_004:0656b24": "網。",
    "X38n0694_004:0656c01": "[0656c01] 理解者。違如實理。有所言說。皆名妄語。凡夫說有。",
    "X38n0694_004:0656c02": "違於本空。外道說無。違於緣起。二乘說真違俗。菩",
    "X38n0694_004:0656c03": "薩說俗違中。別教說中雙違二諦。惟圓人了達法",
    "X38n0694_004:0656c04": "界如理而說。名不妄語。亦名非無義語。",
    "X38n0694_004:0656c05": "[0656c05] 懺悔者。大妄語成。失戒。須取相懺。小妄語綺語等。",
    "X38n0694_004:0656c06": "增上頻犯。失戒。應須更受。餘一切等流。及方便罪。",
    "X38n0694_004:0656c07": "隨其輕重。用三種作法除之。復有法說非法等一",
    "X38n0694_004:0656c08": "切妄語。或破法輪僧。或破羯磨僧。若破法輪事成。",
    "X38n0694_004:0656c09": "犯逆罪。不可悔。惟得用無生懺。轉重令輕耳。不成。",
    "X38n0694_004:0656c10": "犯方便重垢。須向一切僧悔過。若破羯磨事成。據",
    "X38n0694_004:0656c11": "聲聞律。乃犯逆罪。今觀此經云。破羯磨轉法輪僧。",
    "X38n0694_004:0656c12": "均名七逆。似非專指破法輪僧。以大士紹隆義勝。",
    "X38n0694_004:0656c13": "故破羯磨亦成逆也。不成。亦方便重垢。向一切僧",
    "X38n0694_004:0656c14": "悔過。若違理妄語。凡外用真諦無生懺。二乘用從",
    "X38n0694_004:0656c15": "空出假懺。菩薩用中道無生懺。別教用一心無生",
    "X38n0694_004:0656c16": "懺。又一心無生懺。除一切事理妄語罪。無有不盡。",
    "X38n0694_004:0656c17": "[0656c17] 修證者。藏通初果。別住圓信。永斷事妄。藏通初果。",
    "X38n0694_004:0656c18": "斷違空違緣起妄。出假菩薩斷違俗妄。別十迴向。",
    "X38n0694_004:0656c19": "伏違中妄。登地永斷。圓五品位。伏違二諦之妄。初",
    "X38n0694_004:0656c20": "住永斷。",
    "X38n0694_004:0656c21": "[0656c21] 性惡者。用事妄。如開遮所明。用理妄。則生生不可",
    "X38n0694_004:0656c22": "說。作生生說。生不生不可說。作生不生說。不生生",
    "X38n0694_004:0656c23": "不可說。作不生生說。不生不生不可說。作不生不",
    "X38n0694_004:0656c24": "生說。法非言說。言說皆妄。法非默然。默然亦妄。以",
    "X38n0694_004:0657a01": "四悉檀因緣。用妄言說。及妄默然。巧誘眾生。出魔",
    "X38n0694_004:0657a02": "入佛。名大妄語。亦最綺語。",
    "X38n0694_004:0657a03": "[0657a03] ○第五酤酒戒。",
    "X38n0694_004:0657a04": "[0657a04] 若佛子。自酤酒。教人酤酒。酤酒因。酤酒緣。酤酒法。酤",
    "X38n0694_004:0657a05": "酒業。一切酒不得酤是酒起罪因緣。而菩薩應生一",
    "X38n0694_004:0657a06": "切眾生明達之慧。而反更生一切眾生顛倒之心者。",
    "X38n0694_004:0657a07": "是菩薩波羅夷罪。",
    "X38n0694_004:0657a08": "[0657a08] 酤者。貨賣求利。酒者。飲之醉人。是無明藥。自酤者。",
    "X38n0694_004:0657a09": "身行貨賣。教人者。令他為我賣酒。同重。若教他自",
    "X38n0694_004:0657a10": "酤。利不入己。結輕。乃此戒兼制。因者。求利之心。緣",
    "X38n0694_004:0657a11": "者。種種器具。法者。斤兩價直。出納取與等事。業者。",
    "X38n0694_004:0657a12": "運手賣酒授與前人。一切酒者。西域酒有多種。或",
    "X38n0694_004:0657a13": "華或果。皆可造酒。但令飲之醉人。皆不得酤。起罪",
    "X38n0694_004:0657a14": "因緣者。四分律明飲酒十失。一顏色惡。二少力。三",
    "X38n0694_004:0657a15": "眼視不明。四現瞋恚相。五壞田業資生法。六增致",
    "X38n0694_004:0657a16": "疾病。七益&#x9B2A;訟。八無名稱。惡名流布。九智慧減少。",
    "X38n0694_004:0657a17": "十身壞命終。墮三惡道。大論復明三十五失等。",
    "X38n0694_004:0657a18": "[0657a18] 此惟遮業。以王法所不禁故。然是惡律儀所攝。雖",
    "X38n0694_004:0657a19": "不受戒人作此業者。亦招苦報。故特為大士設此",
    "X38n0694_004:0657a20": "厲禁。倘總無罪報。又何須結戒。令大士掣肘哉。五",
    "X38n0694_004:0657a21": "緣成重。一是眾生。二眾生想。三希利貨賣。四是真",
    "X38n0694_004:0657a22": "酒。五授與前人。眾生三品如上說。上品者。賣與無",
    "X38n0694_004:0657a23": "醉亂人則輕。賣與有醉亂人則重。中品人天。正是",
    "X38n0694_004:0657a24": "所制。犯重。下品舊云結輕。以亂道義弱故。今云。酤",
    "X38n0694_004:0657b01": "與受戒鬼畜等亦重。眾生想者。有醉亂。醉亂想。疑。",
    "X38n0694_004:0657b02": "犯重。餘四句輕。又中品。中品想。疑。二句則重。中品",
    "X38n0694_004:0657b03": "下品想。及下品三句。皆輕。又下品有戒。有戒想。疑。",
    "X38n0694_004:0657b04": "二句則重。餘四句輕。希利貨賣者。正是業主。出家",
    "X38n0694_004:0657b05": "菩薩。一切販賣求利都制。在家菩薩。止許如法求",
    "X38n0694_004:0657b06": "財。不許作此惡律儀也。是真酒者。酒色。酒香。酒味。",
    "X38n0694_004:0657b07": "飲之醉人。犯重。雖無酒色酒香。而有酒味醉人。亦",
    "X38n0694_004:0657b08": "重。雖似酒色酒香。而無酒味。飲不醉人。無罪。藥酒",
    "X38n0694_004:0657b09": "雖亦希利。不能亂人。在家菩薩酤者無罪。又在家",
    "X38n0694_004:0657b10": "菩薩或在婬舍。或賣淨肉。皆犯輕垢。以招呼引召。",
    "X38n0694_004:0657b11": "不能如酒故也。授與前人者。從授受時結重。",
    "X38n0694_004:0657b12": "[0657b12] 七眾同犯。",
    "X38n0694_004:0657b13": "[0657b13] 大乘小不全同。小乘作酒。止結不應。酤者同於販",
    "X38n0694_004:0657b14": "賣。大乘作時結方便罪。酤犯重也。",
    "X38n0694_004:0657b15": "[0657b15] &#x5FA7;觀律論。惟遮不開。",
    "X38n0694_004:0657b16": "[0657b16] 果報者。過酒器與人飲酒。尚云五百世無手。況復",
    "X38n0694_004:0657b17": "酤酒。",
    "X38n0694_004:0657b18": "[0657b18] 理解者。有三毒酒。散亂酒。禪定酒。無知酒。無明酒。",
    "X38n0694_004:0657b19": "三毒。散亂。迷醉欲界中人。禪定。迷醉色無色界中",
    "X38n0694_004:0657b20": "人。無知。迷醉二乘。無明。迷醉菩薩。自醉結輕。招呼",
    "X38n0694_004:0657b21": "同伴結重也。",
    "X38n0694_004:0657b22": "[0657b22] 懺悔者。酤酒業成。失戒。據此經中。例須取相。若約",
    "X38n0694_004:0657b23": "地持為例。或向眾僧殷重悔過。堪任更受。以是遮",
    "X38n0694_004:0657b24": "業故也。若未成酤業。及賣淨肉。在婬坊等。或向眾",
    "X38n0694_004:0657c01": "僧。向三人一人等。例得悔除。若三毒酒。散亂酒。禪",
    "X38n0694_004:0657c02": "定酒。治以析觀體觀次第一心四種無生。無知酒。",
    "X38n0694_004:0657c03": "治以次第一心二種無生。無明酒。惟以一心無生",
    "X38n0694_004:0657c04": "治之。",
    "X38n0694_004:0657c05": "[0657c05] 修證者。初果得道共力。永斷事酤。凡外酤三毒。散",
    "X38n0694_004:0657c06": "亂。禪定等酒。初果亦永不酤。未免自飲。四果永不",
    "X38n0694_004:0657c07": "復飲。若無知酒。二乘但飲不酤。出假位中。更不復",
    "X38n0694_004:0657c08": "飲。若無明酒。地前菩薩。亦酤亦飲。登地但飲不酤。",
    "X38n0694_004:0657c09": "妙覺永不復飲也。",
    "X38n0694_004:0657c10": "[0657c10] 性惡者。事惡。惟用飲。不用酤。用飲如末利夫人事。",
    "X38n0694_004:0657c11": "理惡。亦酤亦飲。謂法性理水。陶然真樂。名為真酒。",
    "X38n0694_004:0657c12": "諸佛菩薩。自既醉飽。亦廣飲人。又中諦酒。俗諦酒。",
    "X38n0694_004:0657c13": "真諦酒。三昧酒。十善酒。以中諦酒。酤與別圓菩薩。",
    "X38n0694_004:0657c14": "以俗諦酒。酤與藏通菩薩。以真諦酒。酤與藏通二",
    "X38n0694_004:0657c15": "乘。以三昧酒。酤與色無色界。以十善酒。酤與人天。",
    "X38n0694_004:0657c16": "各令醉飽。又中諦藥酒。治菩薩病。俗諦藥酒。治二",
    "X38n0694_004:0657c17": "乘病。真諦藥酒。治凡夫病。三昧藥酒。治散亂病。十",
    "X38n0694_004:0657c18": "善藥酒。治十惡病。既酤與人。亦示自飲。又一切眾",
    "X38n0694_004:0657c19": "生醉三毒酒。與其同事。亦復示飲。又如婆藪仙人。",
    "X38n0694_004:0657c20": "示酤三毒酒。為眾作誡。",
    "X38n0694_004:0657c21": "[0657c21] ○第六說四眾過戒。",
    "X38n0694_004:0657c22": "[0657c22] 若佛子。口自說出家在家菩薩。比丘比丘尼罪過。教",
    "X38n0694_004:0657c23": "人說罪過。罪過因。罪過緣。罪過法。罪過業。而菩薩聞",
    "X38n0694_004:0657c24": "外道惡人。及二乘惡人。說佛法中非法非律。常生慈",
    "X38n0694_004:0658a01": "心。教化是惡人輩。令生大乘善信。而菩薩反更自說",
    "X38n0694_004:0658a02": "佛法中罪過者。是菩薩波羅夷罪。",
    "X38n0694_004:0658a03": "[0658a03] 說者。向未受菩薩戒人。說大乘七眾罪過。向未受",
    "X38n0694_004:0658a04": "具戒人。說比丘比丘尼二眾罪過也。出家在家菩",
    "X38n0694_004:0658a05": "薩。即通指大乘七眾。比丘。比丘尼。即別指小乘二",
    "X38n0694_004:0658a06": "眾。以住持僧寶。關係法門。故亦同重。罪過因等。應",
    "X38n0694_004:0658a07": "云說因。說緣。說法。說業。因者。說罪之心。緣者。欲說",
    "X38n0694_004:0658a08": "時莊嚴方便。法者。輕重罪相。業者。了了出口。前人",
    "X38n0694_004:0658a09": "領解。二乘名惡人者。執一定之規繩。疑大人之作",
    "X38n0694_004:0658a10": "略。不知大乘妙用。故斥之為惡人。佛法中罪過者。",
    "X38n0694_004:0658a11": "揀非外道罪過。亦揀非犯邊罪已失戒人罪過也。",
    "X38n0694_004:0658a12": "[0658a12] 此亦性遮二業。六緣成重。一眾生。二眾生想。三說",
    "X38n0694_004:0658a13": "罪心。四所說過。五所向人。六前人領解。眾生者。上",
    "X38n0694_004:0658a14": "中二境。有菩薩戒。有比丘比丘尼戒者重。無戒者",
    "X38n0694_004:0658a15": "輕。下境。舊云有戒無戒皆輕。今云。有菩薩戒者宜",
    "X38n0694_004:0658a16": "重。但未必失戒耳。若前人實犯重罪。已失戒者。說",
    "X38n0694_004:0658a17": "但犯輕。或雖犯重。而未失戒。或雖失戒。如法重受。",
    "X38n0694_004:0658a18": "說皆犯重。眾生想者。有戒無戒六句。二重。四輕。說",
    "X38n0694_004:0658a19": "罪心者有兩。一陷沒心。欲令前人失名利等。二治",
    "X38n0694_004:0658a20": "罰心。欲令前人被繫縛等。此二心正是業主。不論",
    "X38n0694_004:0658a21": "是實是&#x8657;。皆犯重。若獎勸心說。及僧差說罪。皆不",
    "X38n0694_004:0658a22": "犯。所說過者。或說罪事。或說罪名。各有當疑僻六",
    "X38n0694_004:0658a23": "句。罪事者。殺盜婬妄飲酒食肉等事。罪名者。大則",
    "X38n0694_004:0658a24": "七逆十重輕垢。小則五篇七聚等名。若重名重事。",
    "X38n0694_004:0658b01": "作重想重疑而說。犯重。作輕想說。犯輕。若輕名輕",
    "X38n0694_004:0658b02": "事。作輕想輕疑而說。犯輕。作重想說。犯重。所向人",
    "X38n0694_004:0658b03": "者。上中二境。無菩薩戒。為說菩薩七眾罪過。犯重。",
    "X38n0694_004:0658b04": "無比丘比丘尼戒。為說二眾罪過。犯重。若向有大",
    "X38n0694_004:0658b05": "乘戒。有具戒者。如法說實舉過。令其懺悔。不犯。若",
    "X38n0694_004:0658b06": "所說不實。自屬謗毀戒也。下境。不論有戒無戒。向",
    "X38n0694_004:0658b07": "說皆輕。毀損不深故。前人領解者。口業事遂。據此",
    "X38n0694_004:0658b08": "時結罪。隨語語結。隨人人結。若未解時。止結方便。",
    "X38n0694_004:0658b09": "[0658b09] 七眾同。",
    "X38n0694_004:0658b10": "[0658b10] 大小異。小乘說第一篇犯第二。說第二篇犯第三。",
    "X38n0694_004:0658b11": "說第三篇以下。悉犯第七聚。大士宜掩惡揚善。故",
    "X38n0694_004:0658b12": "說重同重。說輕同輕。",
    "X38n0694_004:0658b13": "[0658b13] 開遮者。惟除僧差。及獎勸因緣。餘悉不開。",
    "X38n0694_004:0658b14": "[0658b14] 果報者。若所說是實。即上品兩舌。亦兼惡口。若所",
    "X38n0694_004:0658b15": "說不實。復是妄語。華嚴二地品云。兩舌之罪。亦令",
    "X38n0694_004:0658b16": "眾生墮三惡道。若生人中。得二種果報。一者眷屬",
    "X38n0694_004:0658b17": "乖離。二者親族弊惡。惡口之罪。亦令眾生墮三惡",
    "X38n0694_004:0658b18": "道。若生人中。得二種果報。一者常聞惡聲。二者言",
    "X38n0694_004:0658b19": "多諍訟。解曰。兩舌惡口。約境。約心。約悔不悔。亦各",
    "X38n0694_004:0658b20": "三品。牽墮三塗也。十善業道經云。若離兩舌。即得",
    "X38n0694_004:0658b21": "五種不可壞法。一得不壞身。無能害故。二得不壞",
    "X38n0694_004:0658b22": "眷屬。無能破故。三得不壞信。順本業故。四得不壞",
    "X38n0694_004:0658b23": "法行。所修堅固故。五得不壞善知識。不誑惑故。若",
    "X38n0694_004:0658b24": "能迴向菩提。後成佛時。得正眷屬。諸魔外道。不能",
    "X38n0694_004:0658c01": "沮壞。若離惡口。即得成就八種淨業。一言不乖度。",
    "X38n0694_004:0658c02": "二言皆利益。三言必契理。四言辭美妙。五言可承",
    "X38n0694_004:0658c03": "領。六言則信用。七言無可譏。八言盡愛樂。若能迴",
    "X38n0694_004:0658c04": "向菩提。後成佛時。具足如來梵音聲相。淨戒品云。",
    "X38n0694_004:0658c05": "不離間語。亦四種報。一者現在能令自他無諍。所",
    "X38n0694_004:0658c06": "在安樂。二者以和合故。眾人愛敬。過去所有離間",
    "X38n0694_004:0658c07": "語罪。悉得銷滅。於三惡趣。心無憂懼。三者於未來",
    "X38n0694_004:0658c08": "世。得五種果。一能獲金剛不壞之身。世間刀杖。無",
    "X38n0694_004:0658c09": "能損壞。二於所生處。得善眷屬。無諸乖諍。不相捨",
    "X38n0694_004:0658c10": "離。三於所生處。設不遭遇善友知識為說法者。自",
    "X38n0694_004:0658c11": "然覺悟無二法門。於佛法僧。深生信向。無有退轉。",
    "X38n0694_004:0658c12": "四令諸有情一心一事。歡喜相向。速能證得慈三",
    "X38n0694_004:0658c13": "摩地。五能勸發一切有情修習大乘。令不退轉。四",
    "X38n0694_004:0658c14": "者由遠離間。常和合語。得善眷屬。隨順調伏。乃至",
    "X38n0694_004:0658c15": "涅槃。不相捨離。離麤惡語。亦四種報。一者現在世",
    "X38n0694_004:0658c16": "中。心常清淨。興大悲雲。降慈心雨。滅妄貪欲。止恚",
    "X38n0694_004:0658c17": "風塵。令得清淨。二者&#x8F2D;語之人。一切愛敬。讚歎隨",
    "X38n0694_004:0658c18": "順。令麤惡者。漸得調伏。六根清淨。三業無染。三者",
    "X38n0694_004:0658c19": "於當來世。永離三塗。常生善處。四者漸次能得無",
    "X38n0694_004:0658c20": "上菩提。具梵音聲。說法之時。隨類各解。而生念言。",
    "X38n0694_004:0658c21": "今薄伽梵。為我說法。不為餘人。所說妙法。皆契我",
    "X38n0694_004:0658c22": "心。除我身心。煩惱習氣。",
    "X38n0694_004:0658c23": "[0658c23] 理解者。如大涅槃經云。佛禁無常。汝猶說者。即破",
    "X38n0694_004:0658c24": "佛禁。又云。我等皆應善覆無常。說於常住。以此為",
    "X38n0694_004:0659a01": "例。即是隱惡揚善之義。若隱覆常住。說於無常。是",
    "X38n0694_004:0659a02": "說佛過。亦是說四眾過。",
    "X38n0694_004:0659a03": "[0659a03] 懺悔者。犯重失戒。應須更受。或復取相。彌善。犯輕",
    "X38n0694_004:0659a04": "作法。隨事斟酌。犯於理說。惟用一心無生。",
    "X38n0694_004:0659a05": "[0659a05] 修證者。初果以去無事說。圓人初心無理說。",
    "X38n0694_004:0659a06": "[0659a06] 性惡者。說佛菩薩為究竟五逆。究竟大盜。究竟五",
    "X38n0694_004:0659a07": "欲。究竟大妄語人。",
    "X38n0694_004:0659a08": "[0659a08] ○第七自讚毀他戒。",
    "X38n0694_004:0659a09": "[0659a09] 若佛子。自讚毀他。亦教人自讚毀他。毀他因。毀他緣。",
    "X38n0694_004:0659a10": "毀他法。毀他業。而菩薩應代一切眾生受加毀辱。惡",
    "X38n0694_004:0659a11": "事向自己。好事與他人。若自揚己德。隱他人好事。令",
    "X38n0694_004:0659a12": "他人受毀者。是菩薩波羅夷罪。",
    "X38n0694_004:0659a13": "[0659a13] 自讚者。稱己功德。毀他者。譏人過惡。彼此互形。顯",
    "X38n0694_004:0659a14": "己德而彰人短。使名利歸於自身。故犯重也。若但",
    "X38n0694_004:0659a15": "以貪心自讚。但以瞋心毀他。各各結染汙犯。戒本",
    "X38n0694_004:0659a16": "經中別有此條。今經亦此戒兼制也。教人者。或教",
    "X38n0694_004:0659a17": "人讚我毀他則重。或教彼自讚毀人則輕。因者。貪",
    "X38n0694_004:0659a18": "利之心。緣者。作諸方便。法者。陳其善惡。業者。前人",
    "X38n0694_004:0659a19": "領解。",
    "X38n0694_004:0659a20": "[0659a20] 此亦性遮二業。五緣成重。一眾生。二眾生想。三讚",
    "X38n0694_004:0659a21": "毀心。四說讚毀具。五前人領解。眾生者。上中二境",
    "X38n0694_004:0659a22": "重。下境輕。眾生想者。上中。上中想。疑。二重。餘四句",
    "X38n0694_004:0659a23": "輕。或下境作上中想。亦重也。讚毀心者。欲彰彼短。",
    "X38n0694_004:0659a24": "使名利悉歸於己。非為析伏。非為利益也。說讚毀",
    "X38n0694_004:0659b01": "具者。一種姓。或尊。或卑。二行業。或貴。或賤。三伎術",
    "X38n0694_004:0659b02": "工巧。或上。或下。四過犯。或有。或無。五結使。或輕。或",
    "X38n0694_004:0659b03": "重。六形相。或好。或醜。七善法。或具。不具。前人領解",
    "X38n0694_004:0659b04": "者。口業事遂。隨語語結重。羯磨文云。若以上品纏",
    "X38n0694_004:0659b05": "犯。失菩薩戒。應須更受。中品纏犯。應向三人。或過",
    "X38n0694_004:0659b06": "三人。悔過除滅。下品纏犯。向一人悔。以下三戒並",
    "X38n0694_004:0659b07": "同。又不隨喜他善。亦應此戒兼制。戒本經云。知他",
    "X38n0694_004:0659b08": "眾生有實功德。以慊恨心。不向人說。亦不讚歎。有",
    "X38n0694_004:0659b09": "讚歎者。不唱善哉。是犯染汙起。若嬾惰懈怠放逸。",
    "X38n0694_004:0659b10": "犯非染汙起。不犯者。知彼少欲。護彼意故。若病。若",
    "X38n0694_004:0659b11": "無力。若以方便令彼調伏。若護僧制。若令彼人起",
    "X38n0694_004:0659b12": "煩惱。起溢喜。起慢。起非義。除此諸患故。若實功德",
    "X38n0694_004:0659b13": "似非功德。若實善說似非善說。若為摧伏外道邪",
    "X38n0694_004:0659b14": "見。若待說竟。",
    "X38n0694_004:0659b15": "[0659b15] 七眾同。",
    "X38n0694_004:0659b16": "[0659b16] 大小異。大士利安為本。故重。小乘自讚犯第七聚。",
    "X38n0694_004:0659b17": "毀他犯第三篇。不合結也。",
    "X38n0694_004:0659b18": "[0659b18] 開遮者。戒本經云。若輕毀外道。稱揚佛法。若以方",
    "X38n0694_004:0659b19": "便令彼調伏。捨離不善。修習善法。又令不信者信。",
    "X38n0694_004:0659b20": "信者增廣。",
    "X38n0694_004:0659b21": "[0659b21] 果報者。自讚若實。即如婬女為一錢故而現戲笑。",
    "X38n0694_004:0659b22": "若復不實。自得大妄語報。毀他若實。名為惡口。不",
    "X38n0694_004:0659b23": "實。復兼妄語。所有果報。悉如上說。",
    "X38n0694_004:0659b24": "[0659b24] 理解者。菩提為自。煩惱為他。涅槃為自。生死為他。",
    "X38n0694_004:0659c01": "菩提是道諦。煩惱是集諦。涅槃是滅諦。生死是苦",
    "X38n0694_004:0659c02": "諦。若生滅四諦。即具讚毀。無生四諦。即無讚毀。若",
    "X38n0694_004:0659c03": "無量四諦。即具讚毀。無作四諦。即無讚毀。又二乘",
    "X38n0694_004:0659c04": "以真為自。以俗為他。菩薩以俗為自。以真為他。別",
    "X38n0694_004:0659c05": "教以中為自。二諦為他。皆具讚毀。圓無自他。故無",
    "X38n0694_004:0659c06": "讚毀。又對待妙。即具讚毀。絕待妙。即無讚毀。",
    "X38n0694_004:0659c07": "[0659c07] 懺悔者。事中讚毀。如羯磨文所云。理中讚毀。即用",
    "X38n0694_004:0659c08": "體觀一心二種無生。",
    "X38n0694_004:0659c09": "[0659c09] 修證者。初果以上。永斷事惡。八人見地。永斷界內",
    "X38n0694_004:0659c10": "理惡。別地圓住。永斷界外理惡。",
    "X38n0694_004:0659c11": "[0659c11] 性惡者。用事讚毀。則摧邪顯正。彈偏斥小。歎大褒",
    "X38n0694_004:0659c12": "圓。用理讚毀。則法性為自。無明為他。無明之性。即",
    "X38n0694_004:0659c13": "是法性。無可讚毀。而熾然讚毀。",
    "X38n0694_004:0659c14": "[0659c14] ○第八慳惜加毀戒。",
    "X38n0694_004:0659c15": "[0659c15] 若佛子。自慳。教人慳。慳因。慳緣。慳法。慳業。而菩薩見",
    "X38n0694_004:0659c16": "一切貧窮人來乞者。隨前人所須。一切給與。而菩薩",
    "X38n0694_004:0659c17": "以惡心瞋心。乃至不施一錢一針一草。有求法者。不",
    "X38n0694_004:0659c18": "為說一句一偈一微塵許法。而反更罵辱者。是菩薩",
    "X38n0694_004:0659c19": "波羅夷罪。",
    "X38n0694_004:0659c20": "[0659c20] &#x608B;惜所有。名之為慳。或&#x608B;財。或&#x608B;法。皆所不應。教",
    "X38n0694_004:0659c21": "人者。或使人為我拒毀則重。或教人自行慳毀則",
    "X38n0694_004:0659c22": "輕。因者。鄙&#x608B;之心。緣者。莊嚴方便。法者。示秘惜打",
    "X38n0694_004:0659c23": "罵等相。業者。前人領納。貧窮人者。或貧於財。或窮",
    "X38n0694_004:0659c24": "於法。又空乏名貧。空乏則手足無措名窮。財法皆",
    "X38n0694_004:0660a01": "有貧窮二苦也。隨前人所須者。財則若多若少。法",
    "X38n0694_004:0660a02": "則若大若小。皆應與之。惡心者。慳&#x608B;鄙惜。瞋心者。",
    "X38n0694_004:0660a03": "不喜其人。明非見機折伏也。決定毗尼經云。在家",
    "X38n0694_004:0660a04": "菩薩。應行二施。一財。二法。出家菩薩行四施。一紙。",
    "X38n0694_004:0660a05": "二墨。三筆。四法。得忍菩薩行三施。一王位。二妻子。",
    "X38n0694_004:0660a06": "三頭目皮骨。義疏云。當知凡夫菩薩。隨宜惠施。都",
    "X38n0694_004:0660a07": "杜絕。故犯也。",
    "X38n0694_004:0660a08": "[0660a08] 此亦性遮二業。五緣成重。一眾生。二眾生想。三慳",
    "X38n0694_004:0660a09": "毀心。四示慳毀相。五前人領納。眾生者。上中二境。",
    "X38n0694_004:0660a10": "及下境。有戒者悉重。餘輕。眾生想六句。三重。三輕。",
    "X38n0694_004:0660a11": "如上說。慳毀心者。謂惡瞋&#x608B;惜財法。欲以打罵拒",
    "X38n0694_004:0660a12": "絕。是犯。若彼不宜聞法得財。宜見訶辱。皆不犯。示",
    "X38n0694_004:0660a13": "慳毀相者。或隱避不與財法。或言都無。或手杖驅",
    "X38n0694_004:0660a14": "斥。或惡言加罵。或自作。或使人打罵。皆重。前人領",
    "X38n0694_004:0660a15": "納者。知我&#x608B;惜之相。受我打罵之辱。隨事隨語結",
    "X38n0694_004:0660a16": "重。若彼遣使。求財請法。對使人慳惜。遙作訶罵。既",
    "X38n0694_004:0660a17": "非對面。損惱稍輕。皆不結重。或雖重。不失戒也。不",
    "X38n0694_004:0660a18": "犯者。戒本經曰。若自無。若求非法物。若不益彼物。",
    "X38n0694_004:0660a19": "若以方便令彼調伏。若彼犯王法。護王意故。若護",
    "X38n0694_004:0660a20": "僧制。此明不與財不犯也。又云。若外道求短。若重",
    "X38n0694_004:0660a21": "病。若狂。若知不說。令彼調伏。若所修法未善通利。",
    "X38n0694_004:0660a22": "若知前人不能敬順。威儀不整。若彼鈍根。聞深妙",
    "X38n0694_004:0660a23": "法。生怖畏心。若知聞已。增長邪見。若知聞已。毀呰",
    "X38n0694_004:0660a24": "退沒。若彼聞已。向惡人說。此明不與法不犯也。又",
    "X38n0694_004:0660b01": "菩薩善戒經云。求者三至。若不施者。是名犯重。不",
    "X38n0694_004:0660b02": "犯者。若以方便善語慰喻。令彼求者不生恨心。求",
    "X38n0694_004:0660b03": "者二種。一者貧窮。二者邪見。不施貧者。則便得罪。",
    "X38n0694_004:0660b04": "不施邪見。則不名犯。又菩薩攝受徒眾。即應以二",
    "X38n0694_004:0660b05": "事將護。所謂法及衣食。亦應此戒兼制。戒本經云。",
    "X38n0694_004:0660b06": "若菩薩攝受徒眾。以瞋恨心。不如法教授。不能隨",
    "X38n0694_004:0660b07": "時從婆羅門居士所。求衣食臥具。醫藥房舍。隨時",
    "X38n0694_004:0660b08": "供給。是犯染汙起。若嬾惰懈怠。犯非染汙起。不犯",
    "X38n0694_004:0660b09": "者。若以方便令彼調伏。若護僧制。若病。若無力。若",
    "X38n0694_004:0660b10": "使有力者說。若彼有力。多知識大德。自求眾具。若",
    "X38n0694_004:0660b11": "曾受教。自己知法。若外道竊法。不能調伏。",
    "X38n0694_004:0660b12": "[0660b12] 七眾同。",
    "X38n0694_004:0660b13": "[0660b13] 大小異。大乘不揀親&#x758E;。求者皆施。不與加毀悉犯。",
    "X38n0694_004:0660b14": "以本誓兼物故。小乘惟弟子不教法。犯第七聚。不",
    "X38n0694_004:0660b15": "與財。不制。加毀隨事各結。不合為重。",
    "X38n0694_004:0660b16": "[0660b16] 開遮者。戒本經云。觀眾生應以苦切之言。方便利",
    "X38n0694_004:0660b17": "益。恐其憂惱而不為者。是犯非染汙起。不犯者。觀",
    "X38n0694_004:0660b18": "彼現在少所利益。多起憂惱。",
    "X38n0694_004:0660b19": "[0660b19] 果報者。慳毀之罪。亦在三塗。又慳財餘報。生生貧",
    "X38n0694_004:0660b20": "窮。慳法餘報。世世愚鈍。當知不慳即是無貪善根",
    "X38n0694_004:0660b21": "所攝。十善業道經云。若離貪欲。即得成就五種自",
    "X38n0694_004:0660b22": "在。一三業自在。諸根具足故。二財物自在。一切怨",
    "X38n0694_004:0660b23": "賊不奪故。三福德自在。隨心所欲。物皆備故。四王",
    "X38n0694_004:0660b24": "位自在。珍奇妙物。皆奉獻故。五所獲之物。過本所",
    "X38n0694_004:0660c01": "求。百倍殊勝。由於昔時不慳嫉故。若能迴向菩提。",
    "X38n0694_004:0660c02": "後成佛時。三界特尊。皆共敬養。淨戒品云。離貪嫉",
    "X38n0694_004:0660c03": "者。亦四種報。一者現在世中。於他富貴。起隨喜心。",
    "X38n0694_004:0660c04": "不捨毫釐。獲大功德。二者一切愛敬。身心安樂。威",
    "X38n0694_004:0660c05": "德自在。能淨心中貪欲雲翳。猶如夜月。眾星圍遶。",
    "X38n0694_004:0660c06": "三者所生之處。六根圓滿。財寶豐足。眾人愛敬。常",
    "X38n0694_004:0660c07": "行惠施。無礙辯才。處眾無畏。四者乃至證得無上",
    "X38n0694_004:0660c08": "菩提。眾聖圍遶。功德最上。一切眾生。同受教命。",
    "X38n0694_004:0660c09": "[0660c09] 理解者。秘真妙法名慳。令獲陋果名毀。法華經云。",
    "X38n0694_004:0660c10": "若以小乘化。乃至於一人。我則墮慳貪。是事為不",
    "X38n0694_004:0660c11": "可。",
    "X38n0694_004:0660c12": "[0660c12] 懺悔者。事慳悔過。例前可知。理慳須用一心無生。",
    "X38n0694_004:0660c13": "法華云。惟以如來滅度而滅度之。",
    "X38n0694_004:0660c14": "[0660c14] 修證者。初果斷事慳。亦斷真諦慳。菩薩不慳俗諦。",
    "X38n0694_004:0660c15": "別人不慳中諦。圓人不慳法性。名字不慳。乃至究",
    "X38n0694_004:0660c16": "竟不慳。",
    "X38n0694_004:0660c17": "[0660c17] 性惡者。不捨一法名慳。破相歸性名毀。",
    "X38n0694_004:0660c18": "[0660c18] ○第九瞋心不受悔戒。",
    "X38n0694_004:0660c19": "[0660c19] 若佛子。自瞋。教人瞋。瞋因。瞋緣。瞋法。瞋業。而菩薩應",
    "X38n0694_004:0660c20": "生一切眾生善根無諍之事。常生慈悲心。孝順心。而",
    "X38n0694_004:0660c21": "反更於一切眾生中。乃至於非眾生中。以惡口罵辱。",
    "X38n0694_004:0660c22": "加以手打。及以刀杖。意猶不息。前人求悔。善言懺謝。",
    "X38n0694_004:0660c23": "猶瞋不解者。是菩薩波羅夷罪。",
    "X38n0694_004:0660c24": "[0660c24] 因者。忿恨隔絕之心。緣者。瞋隔方便。法者。示相發",
    "X38n0694_004:0661a01": "口。業者。前人領解。非眾生者。變化幻人等。彼雖無",
    "X38n0694_004:0661a02": "情。作有情想而行瞋辱。亦犯輕也。",
    "X38n0694_004:0661a03": "[0661a03] 此亦性遮二業。五緣成重。一眾生。二眾生想。三瞋",
    "X38n0694_004:0661a04": "隔心。四示不受相。五前人領解。眾生者。上中二境",
    "X38n0694_004:0661a05": "重。下境輕。或有戒者亦重。但不失戒也。眾生想六",
    "X38n0694_004:0661a06": "句。如上。瞋隔心者。心懷忿恨。不欲和解。正是業主。",
    "X38n0694_004:0661a07": "示不受相者。或關閉斷隔。發口不受。前人領解者。",
    "X38n0694_004:0661a08": "知彼不受。隨身口業多少結重。不犯者。戒本經云。",
    "X38n0694_004:0661a09": "若以方便。令彼調伏。若彼不如法悔。其心不平。不",
    "X38n0694_004:0661a10": "受其懺。無罪。又云。若不慊恨。性不受懺。是犯非染",
    "X38n0694_004:0661a11": "汙起。又云。若菩薩侵犯他人。或雖不犯。令他疑者。",
    "X38n0694_004:0661a12": "即應懺謝。慊恨輕慢。不如法懺謝。是犯染汙起。若",
    "X38n0694_004:0661a13": "嬾惰懈怠。犯非染汙起。不犯者。若以方便。令彼調",
    "X38n0694_004:0661a14": "伏。若彼欲令作不淨業。然後受者。不謝無罪。若知",
    "X38n0694_004:0661a15": "彼人性好&#x9B2A;訟。若悔謝者。增其瞋怒。若知彼和忍。",
    "X38n0694_004:0661a16": "無慊恨心。恐彼慚恥。不謝無罪。解曰。此輕垢罪。亦",
    "X38n0694_004:0661a17": "應此戒兼制也。",
    "X38n0694_004:0661a18": "[0661a18] 七眾同。",
    "X38n0694_004:0661a19": "[0661a19] 大士接取眾生為務。以乖化他之道。故重。小乘自",
    "X38n0694_004:0661a20": "利。瞋他犯第七聚。",
    "X38n0694_004:0661a21": "[0661a21] 開遮者。戒本經云。見有眾生應訶責者。應折伏者。",
    "X38n0694_004:0661a22": "應罰黜者。以染汙心不訶責。若訶責不折伏。若折",
    "X38n0694_004:0661a23": "伏不罰黜。是犯染汙起。若嬾惰懈怠。犯非染汙起。",
    "X38n0694_004:0661a24": "不犯者。彼不可治。不可與語。難可教誨。多起慊恨。",
    "X38n0694_004:0661b01": "若觀時。若恐因彼起&#x9B2C;諍相違。若相言訟。若僧諍。",
    "X38n0694_004:0661b02": "若壞僧。若彼不諂曲。有慚愧心。漸自改悔。又云。若",
    "X38n0694_004:0661b03": "菩薩成就種種神力。應恐怖者而恐怖之。應引接",
    "X38n0694_004:0661b04": "者而引接之。欲令眾生消信施故。不以神力恐怖",
    "X38n0694_004:0661b05": "引接者。是犯非染汙起。不犯者。若彼眾生。更起染",
    "X38n0694_004:0661b06": "著。外道謗聖。成就邪見。若彼發狂。若增苦受。一切",
    "X38n0694_004:0661b07": "不犯。又唐譯戒本云。又如菩薩見諸有情。為行越",
    "X38n0694_004:0661b08": "路。非理而行。出麤惡語。猛利訶擯。方便令其出不",
    "X38n0694_004:0661b09": "善處。安立善處。菩薩如是以饒益心。於諸有情。出",
    "X38n0694_004:0661b10": "麤惡語。無所違犯。生多功德。解曰。以饒益心。則非",
    "X38n0694_004:0661b11": "瞋隔心明矣。",
    "X38n0694_004:0661b12": "[0661b12] 果報者。二地品云。瞋恚之罪。亦令眾生墮三惡道。",
    "X38n0694_004:0661b13": "若生人中。得二種果報。一者常被他人求其長短。",
    "X38n0694_004:0661b14": "二者恒被於他之所惱害。十善業道經云。若離瞋",
    "X38n0694_004:0661b15": "恚。即得八種喜悅心法。一無損惱心。二無瞋恚心。",
    "X38n0694_004:0661b16": "三無諍訟心。四柔和質直心。五得聖者慈心。六常",
    "X38n0694_004:0661b17": "作利益安眾生心。七身相莊嚴。眾共尊敬。八以和",
    "X38n0694_004:0661b18": "忍故。速生梵世。若能迴向菩提。後成佛時。得佛無",
    "X38n0694_004:0661b19": "礙心。觀者無厭。淨戒品云。離瞋恚者。亦四種報。一",
    "X38n0694_004:0661b20": "者現世六根聰利。儀容可觀。人所親附。二者心無",
    "X38n0694_004:0661b21": "瞋恚。一切惱害打罵訶責。盡皆不起。譬如有人持",
    "X38n0694_004:0661b22": "迦嚕羅&#x546A;。一切諸毒。無能害之。以無恚怒。增長慈",
    "X38n0694_004:0661b23": "心。以慈真言。令三十六俱胝天魔鬼神。悉皆摧伏。",
    "X38n0694_004:0661b24": "奉慈真言。無所損害。三者於未來世。以慈心梯。上",
    "X38n0694_004:0661c01": "生梵世。一劫安樂。令諸眾生。斷惡修善。四者漸次",
    "X38n0694_004:0661c02": "能得無上菩提。具足莊嚴三十二相。八十種好。熾",
    "X38n0694_004:0661c03": "然炳著。無量功德。蘊集其身。",
    "X38n0694_004:0661c04": "[0661c04] 理解者。凡外隔真。二乘隔俗。出假隔中。但中隔於",
    "X38n0694_004:0661c05": "二諦。",
    "X38n0694_004:0661c06": "[0661c06] 懺悔者。事瞋作法。例前可知。隔真。用析體等四種",
    "X38n0694_004:0661c07": "無生。隨一皆得。隔俗。於體觀等三。隨用其一。隔中。",
    "X38n0694_004:0661c08": "於次第一心二懺。亦隨用一。隔二諦者。惟用一心",
    "X38n0694_004:0661c09": "無生。",
    "X38n0694_004:0661c10": "[0661c10] 修證者。三果斷事瞋盡。初果不隔真。出假不隔俗。",
    "X38n0694_004:0661c11": "別向不隔中。別地圓住不隔二諦。又圓信圓觀。皆",
    "X38n0694_004:0661c12": "伏一切理瞋。",
    "X38n0694_004:0661c13": "[0661c13] 性惡者。現忿怒大明王相。是用事瞋。一法不取。名",
    "X38n0694_004:0661c14": "為理瞋。",
    "X38n0694_004:0661c15": "[0661c15] ○第十謗三寶戒。",
    "X38n0694_004:0661c16": "[0661c16] 若佛子。自謗三寶。教人謗三寶。謗因。謗緣。謗法。謗業。",
    "X38n0694_004:0661c17": "而菩薩見外道及以惡人。一言謗佛音聲。如三百矛",
    "X38n0694_004:0661c18": "刺心。況口自謗。不生信心孝順心。而反更助惡人邪",
    "X38n0694_004:0661c19": "見人謗者。是菩薩波羅夷罪。",
    "X38n0694_004:0661c20": "[0661c20] 此戒亦名謗菩薩藏。說相似法。或云邪見邪說戒。",
    "X38n0694_004:0661c21": "謗者。乖背之稱。凡解不稱理。言不審實。異解異說。",
    "X38n0694_004:0661c22": "皆名為謗。因者。邪見之心。緣者。邪說方便。法者。言",
    "X38n0694_004:0661c23": "說著述等事。業者。前人領解。",
    "X38n0694_004:0661c24": "[0661c24] 此亦性遮二業。邪見為本。復加口過也。五緣成重。",
    "X38n0694_004:0662a01": "一眾生。二眾生想。三欲說心。四正吐說。五前人領",
    "X38n0694_004:0662a02": "解。眾生者。向上中二境謗則重。向下境輕。眾生想",
    "X38n0694_004:0662a03": "六句。如前可知。欲說心者。謂邪見推畫。惟此是實。",
    "X38n0694_004:0662a04": "餘皆&#x8657;妄。既心存謬解。喜向人說也。邪見雖多。大",
    "X38n0694_004:0662a05": "端有四。一上邪見。二中。三下。四雜。上者。撥無因果。",
    "X38n0694_004:0662a06": "如闡提等。中者。謂三寶不及外道。若心中計成。失",
    "X38n0694_004:0662a07": "戒。若心知三寶勝。口說不如。既未翻歸。不失戒體。",
    "X38n0694_004:0662a08": "語語結重。下者。棄大取小。計成。失菩薩戒。計若未",
    "X38n0694_004:0662a09": "成。犯輕。屬下文心背大乘戒攝。雜者。或偏執。或雜",
    "X38n0694_004:0662a10": "信。或繫念小乘。或思義僻謬。偏執又二。一執大謗",
    "X38n0694_004:0662a11": "小。如戒本經云。若菩薩如是見。如是說言。菩薩不",
    "X38n0694_004:0662a12": "應聽聲聞經法。不應受。不應學。菩薩何用聲聞法",
    "X38n0694_004:0662a13": "為。是犯染汙起也。二偏謗一部。於方等中。偏言某",
    "X38n0694_004:0662a14": "部非佛說。亦犯輕垢。如戒本經云。若菩薩聞菩薩",
    "X38n0694_004:0662a15": "法藏甚深義。真實義。諸佛菩薩無量神力。誹謗不",
    "X38n0694_004:0662a16": "受。言非利益。非如來說。是亦不能安樂眾生。是犯",
    "X38n0694_004:0662a17": "染汙起也。雜信者。不背因果。及三寶大乘。但言外",
    "X38n0694_004:0662a18": "道鬼神。亦有威力。奏章解神。或復勸他。悉犯輕垢。",
    "X38n0694_004:0662a19": "繫念小乘者。知大乘高勝。且欲先取小果。後更修",
    "X38n0694_004:0662a20": "大。此名念退。犯輕垢。亦下文暫違菩提心戒攝。思",
    "X38n0694_004:0662a21": "義僻謬者。如今人義淺。三五家釋。是智力不及。此",
    "X38n0694_004:0662a22": "應非罪。若輕&#x8F19;去取。復有知他為是。強欲立異。皆",
    "X38n0694_004:0662a23": "犯輕垢。又有說相似法。如戒本經云。若菩薩如是",
    "X38n0694_004:0662a24": "見。如是說言。菩薩不應樂涅槃。應背涅槃。不應怖",
    "X38n0694_004:0662b01": "畏煩惱。不應一向厭離。何以故。菩薩應於三阿僧",
    "X38n0694_004:0662b02": "祗劫久受生死。求大菩提。作是說者。是犯染汙起。",
    "X38n0694_004:0662b03": "何以故。聲聞深樂涅槃。畏厭煩惱。百千萬倍不及",
    "X38n0694_004:0662b04": "菩薩。彼習不染汙心。勝阿羅漢也。正吐說者。若自",
    "X38n0694_004:0662b05": "說。若令人傳說。若作書著述等。前人領解者。納受",
    "X38n0694_004:0662b06": "邪言。隨語語結罪。披書發解。亦語語結非。",
    "X38n0694_004:0662b07": "[0662b07] 七眾同。",
    "X38n0694_004:0662b08": "[0662b08] 大小異。大士化人為任。故重。小乘說殺無果報。婬",
    "X38n0694_004:0662b09": "不障道。世界有邊無邊等。均名惡見。語語犯第七",
    "X38n0694_004:0662b10": "聚。三諫不捨。結第三篇。更或不捨。作惡見不捨舉",
    "X38n0694_004:0662b11": "羯磨。雖非滅擯。而治法最嚴。冀令永捨惡見故。然",
    "X38n0694_004:0662b12": "終不結重也。",
    "X38n0694_004:0662b13": "[0662b13] 惟遮不開。",
    "X38n0694_004:0662b14": "[0662b14] 果報者。二地品云。邪見之罪。亦令眾生墮三惡道。",
    "X38n0694_004:0662b15": "若生人中。得二種果報。一者生邪見家。二者其心",
    "X38n0694_004:0662b16": "諂曲。十善業道經云。若離邪見。即得成就十功德",
    "X38n0694_004:0662b17": "法。一得真善意樂。真善等侶。二深信因果。寧殞身",
    "X38n0694_004:0662b18": "命。終不作惡。三惟歸依佛。非餘天等。四直心正見。",
    "X38n0694_004:0662b19": "永離一切吉凶疑網。五常生人天。不更惡道。六無",
    "X38n0694_004:0662b20": "量福慧。轉轉增勝。七永離邪道。行於聖道。八不起",
    "X38n0694_004:0662b21": "身見。捨諸惡業。九住無礙見。十不墮諸難。若能迴",
    "X38n0694_004:0662b22": "向菩提。後成佛時。速證一切佛法。成就自在神通。",
    "X38n0694_004:0662b23": "淨戒品云。離邪見者。亦四種報。一者於現世中。離",
    "X38n0694_004:0662b24": "惡知識。親近善友。聞法信受。未生不善。令永不生。",
    "X38n0694_004:0662c01": "已生不善。令盡除斷。未生善法。修習令生。已生善",
    "X38n0694_004:0662c02": "法。修令增長。此正見者。一切善法之根本也。二者",
    "X38n0694_004:0662c03": "能閉不善行門。於大眾中。名稱普聞。心無疑悔。三",
    "X38n0694_004:0662c04": "者未來生處。遇善知識。得善伴侶。順於正見。歸佛",
    "X38n0694_004:0662c05": "法僧。更無異向。於菩薩行。無退轉心。除滅罪愆。增",
    "X38n0694_004:0662c06": "長福聚。有漏無漏。生死涅槃。過患利益。能善分別。",
    "X38n0694_004:0662c07": "了達諸法無我我所。無有執著。正見力能究竟清",
    "X38n0694_004:0662c08": "淨。四者所有三乘勝妙功德。人不能測。正見之力。",
    "X38n0694_004:0662c09": "皆悉圓滿。能為眾生。作歸依處。度脫有情出生死",
    "X38n0694_004:0662c10": "苦。悉皆安置無上大乘。乃至處於法王之位。",
    "X38n0694_004:0662c11": "[0662c11] 理解者。凡外謗真。二乘謗俗。出假謗中。但中謗於",
    "X38n0694_004:0662c12": "二諦。",
    "X38n0694_004:0662c13": "[0662c13] 懺悔者。事謗作法。例前可知。謗真。於四無生。隨用",
    "X38n0694_004:0662c14": "一懺。謗俗。於體觀等三。亦隨用一。謗中。於次第一",
    "X38n0694_004:0662c15": "心。亦隨用一。謗二諦者。惟用一心無生。",
    "X38n0694_004:0662c16": "[0662c16] 修證者。藏不謗真。通不謗俗。別不謗中。圓不謗二。",
    "X38n0694_004:0662c17": "各於外內二凡永伏。分證永斷。",
    "X38n0694_004:0662c18": "[0662c18] 性惡者。用事謗。如婆藪仙人。用理謗。四句即為四",
    "X38n0694_004:0662c19": "門。門門皆入道。",
    "X38n0694_004:0662c20": "[0662c20] ○三總結。",
    "X38n0694_004:0662c21": "[0662c21] 善學諸仁者。是菩薩十波羅提木叉。應當學。於中不",
    "X38n0694_004:0662c22": "應一一犯如微塵許。何況具足犯十戒。若有犯者。不",
    "X38n0694_004:0662c23": "得現身發菩提心。亦失國王位。轉輪王位。亦失比丘",
    "X38n0694_004:0662c24": "比丘尼位。亦失十發趣。十長養。十金剛。十地。佛性常",
    "X38n0694_004:0663a01": "住妙果。一切皆失。墮三惡道中。二劫三劫。不聞父母",
    "X38n0694_004:0663a02": "三寶名字。以是不應一一犯。汝等一切菩薩今學。當",
    "X38n0694_004:0663a03": "學。已學。如是十戒。應當學。敬心奉持。八萬威儀品當",
    "X38n0694_004:0663a04": "廣明。",
    "X38n0694_004:0663a05": "[0663a05] 此十重戒。與瓔珞經同。若善生經。單明在家六重。",
    "X38n0694_004:0663a06": "則無後四。若地持經。單明出家八重。則無酤酒說",
    "X38n0694_004:0663a07": "過二戒。又地持羯磨文中明受戒法。亦通在家。今",
    "X38n0694_004:0663a08": "此經及瓔珞去複存單。合成十重。然善生經意被",
    "X38n0694_004:0663a09": "界內。不制後四。猶之可也。地持被界外機。胡不制",
    "X38n0694_004:0663a10": "酤說二戒耶。若謂出家不妨酤酒說過。此決不然。",
    "X38n0694_004:0663a11": "若謂在家不妨讚毀。乃至邪說。此尤不可。&#x8462;或各",
    "X38n0694_004:0663a12": "就僧俗易起過邊制之。實則十戒皆通僧俗也。不",
    "X38n0694_004:0663a13": "得現身發菩提心者。直指此生為語。亦失國王位",
    "X38n0694_004:0663a14": "等者。現在既失其義。未來必并失其名也。問。犯前",
    "X38n0694_004:0663a15": "四戒。則一切戒體俱失。犯後六戒。止是失菩薩法。",
    "X38n0694_004:0663a16": "何云亦失比丘比丘尼位。答。此是一往乘勢之語。",
    "X38n0694_004:0663a17": "又或如從高處墜。法爾至底。理無中止。所以身子",
    "X38n0694_004:0663a18": "六心中退。仍向五道輪迴。亦其驗也。"
}