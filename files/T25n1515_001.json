{
    "T25n1515_001:0887a03": "金剛般若波羅蜜經破取著不壞",
    "T25n1515_001:0887a04": "假名論卷上",
    "T25n1515_001:0887a06": "功德施菩薩造",
    "T25n1515_001:0887a07": "唐中天竺國沙門地婆訶羅等",
    "T25n1515_001:0887a08": "奉　詔譯",
    "T25n1515_001:0887a09": "　稽首能悟真實法，　　離諸分別及戲論，",
    "T25n1515_001:0887a10": "　欲令世間出淤泥，　　無言說中言說者。",
    "T25n1515_001:0887a11": "　一切異道之所作，　　不能壞於諸想見，",
    "T25n1515_001:0887a12": "　彼難壞見金剛斷，　　故我歸心此法門。",
    "T25n1515_001:0887a13": "　諸句義中祕密義，　　世間智慧莫能測，",
    "T25n1515_001:0887a14": "　開喻我等及群生，　　彼菩薩眾今敬禮。",
    "T25n1515_001:0887a15": "佛所說法咸歸二諦：一者俗諦、二者真諦。俗",
    "T25n1515_001:0887a16": "諦者，謂諸凡夫聲聞獨覺菩薩如來，乃至名",
    "T25n1515_001:0887a17": "義智境業果相屬。真諦者，謂即於此都無所",
    "T25n1515_001:0887a18": "得。如說第一義，非智之所行，何況文字，乃至",
    "T25n1515_001:0887a19": "無業無業果，是諸聖種性。是故此般若波羅",
    "T25n1515_001:0887a20": "蜜中說不住布施，一切法無相，不可取不可",
    "T25n1515_001:0887a21": "說，生法無我，無所得、無能證、無成就、無來無",
    "T25n1515_001:0887a22": "去等，此釋真諦。又說內外世間出世間，一切",
    "T25n1515_001:0887a23": "法相及諸功德，此建立俗諦。如是應知。",
    "T25n1515_001:0887a24": "「如是我聞」者，顯示此經是世尊現覺而演，非",
    "T25n1515_001:0887a25": "自所作。「一時」者，說此經時，餘時復說無量經",
    "T25n1515_001:0887a26": "故。「在舍衛城」等，說處也。辯處何義？利益眾生。",
    "T25n1515_001:0887a27": "云何利益？令知此地佛曾遊止，心淨尊崇，種",
    "T25n1515_001:0887a28": "福因故。一切經首列眾者，何示現？如來大威",
    "T25n1515_001:0887a29": "德故，又結集者證己所傳無異說故。諸大乘",
    "T25n1515_001:0887b01": "經中廣說世尊、菩薩功德，須菩提於彼已生",
    "T25n1515_001:0887b02": "淨信，是故言「希有」等。此中「世尊」者謂何？能永",
    "T25n1515_001:0887b03": "蠲夷四魔畏故。「善逝」者，於第一義一切法皆",
    "T25n1515_001:0887b04": "無所得，自證知故。「如來」者，三無數劫福智圓",
    "T25n1515_001:0887b05": "滿，如是而來成正覺故。「應」者，諸煩惱怨已永",
    "T25n1515_001:0887b06": "害故。「正」者，不顛倒義，「等」者，遍及滿義，故名正",
    "T25n1515_001:0887b07": "等覺。護念有二種：如來攝受令悟，真實護念",
    "T25n1515_001:0887b08": "也。又令轉化無量眾生，第一護念也。已知護",
    "T25n1515_001:0887b09": "念，何故付囑？為有未能見真實者。此亦有二：",
    "T25n1515_001:0887b10": "彼諸菩薩普於世間當成如來獨尊體相，如",
    "T25n1515_001:0887b11": "是讚美付善知識俾其瞻護，令已生佛法住",
    "T25n1515_001:0887b12": "及增長付囑也。為未生勝法付之令生，第一",
    "T25n1515_001:0887b13": "付囑也。復以何因捨見真者讚於未見？哀彼",
    "T25n1515_001:0887b14": "未得勝智善品，誘勸其心令勇進故。「善男子",
    "T25n1515_001:0887b15": "善女人發菩薩乘」等者，謂所護念付囑菩薩",
    "T25n1515_001:0887b16": "趣向佛乘。「應云何住」等，「云何住」者，於何相果",
    "T25n1515_001:0887b17": "心住願求？「云何修行」者，當修何行而得其果？",
    "T25n1515_001:0887b18": "「云何降伏其心」者，降何等心使因清淨？諸法",
    "T25n1515_001:0887b19": "先因而後果，何故先說果？先讚果德，令彼欣",
    "T25n1515_001:0887b20": "求而修因故。「諦聽」者，心專一境。「善」者，於如理",
    "T25n1515_001:0887b21": "義生信無疑。「思念」者，敬持不忘。「應如是住」等",
    "T25n1515_001:0887b22": "者，如其次第於如是果而住其心，修如是行、",
    "T25n1515_001:0887b23": "克證彼果。降如是心，即因清淨。",
    "T25n1515_001:0887b24": "此中顯示菩薩果四種利益相應之心。何者",
    "T25n1515_001:0887b25": "為四？一、無邊；二、最上；三、愛攝；四、正智。云何",
    "T25n1515_001:0887b26": "無邊心？經曰「所有一切眾生之類」如是等。言",
    "T25n1515_001:0887b27": "眾生類，謂稟息風含情覺者。此復云何？所謂",
    "T25n1515_001:0887b28": "卵生諸鳥等、胎生諸人等、濕生諸蟲等、化生",
    "T25n1515_001:0887b29": "諸天等，如是四種各多族類。此諸眾生住於",
    "T25n1515_001:0887c01": "何處、以何為體？經曰「若有色、若無色」。「有色」者，",
    "T25n1515_001:0887c02": "謂有形。「無色」者，無有形。三界眾生此皆攝盡。",
    "T25n1515_001:0887c03": "有形者，謂欲界二十依止處、色界十七依止",
    "T25n1515_001:0887c04": "處。無形者，謂無色界。此復幾種？經曰「若有",
    "T25n1515_001:0887c05": "想、若無想、若非有想非無想」，「有想」者，謂空無",
    "T25n1515_001:0887c06": "邊處、識無邊處，起空想、識想故。「無想」者，謂無",
    "T25n1515_001:0887c07": "所有處，離少想故，名為無想。「非有想非無想」",
    "T25n1515_001:0887c08": "者，謂有頂所攝。眾生之聚，如是一切我皆攝",
    "T25n1515_001:0887c09": "受。云何最上心？經曰「我皆令入無餘涅槃而",
    "T25n1515_001:0887c10": "滅度之」，「無餘涅槃」者何義？謂了諸法無生性",
    "T25n1515_001:0887c11": "空，永息一切有患諸蘊，資用無邊希有功德，",
    "T25n1515_001:0887c12": "清淨色相圓滿莊嚴，廣利群生妙業無盡。云",
    "T25n1515_001:0887c13": "何愛攝心？經曰「如是滅度無量眾生，實無眾",
    "T25n1515_001:0887c14": "生得滅度者」。此義云何？菩薩慈愛一切眾生",
    "T25n1515_001:0887c15": "同於己故，眾生滅度即我非他，是名愛攝。若",
    "T25n1515_001:0887c16": "第一義入初地等諸菩薩無眾生想，以眾生",
    "T25n1515_001:0887c17": "不可得，如預流人不起身見，非彼菩薩見一眾",
    "T25n1515_001:0887c18": "生是我所度。云何正智心？經曰「若有眾生想",
    "T25n1515_001:0887c19": "即不名菩薩」等。名何等耶？所謂凡夫。何以故？",
    "T25n1515_001:0887c20": "以必迷於第一義，起我想、眾生想、命想、取者",
    "T25n1515_001:0887c21": "想故。若證真實第一義者，眾生等想決定不",
    "T25n1515_001:0887c22": "生。此中以般若力證第一義，一切眾生皆不",
    "T25n1515_001:0887c23": "可得，大悲心故恒逐眾生，處於生死隨宜誘",
    "T25n1515_001:0887c24": "度。如是四種利眾生果，應以俗諦而住其心。",
    "T25n1515_001:0887c25": "此四種心圓滿果因，次應顯示，是故經言「復",
    "T25n1515_001:0887c26": "次須菩提！菩薩不住於事行於布施」如是等。",
    "T25n1515_001:0887c27": "此布施名中具六波羅蜜，施有三種攝於六",
    "T25n1515_001:0887c28": "故。何等為三？一者資生施；二者無畏施；三者",
    "T25n1515_001:0887c29": "法施。此中資生施攝檀那波羅蜜；無畏施攝",
    "T25n1515_001:0888a01": "尸羅、羼提二波羅蜜，於未作已作惡不生怖",
    "T25n1515_001:0888a02": "畏故；法施攝餘三波羅蜜，精勤不倦、引諸神",
    "T25n1515_001:0888a03": "通、如無所得為人說故。或彼一切諸波羅蜜",
    "T25n1515_001:0888a04": "為他開演，皆成法施。事等是何？云何不住",
    "T25n1515_001:0888a05": "事者？自身此身常有苦樂等無邊事故。不住",
    "T25n1515_001:0888a06": "者謂於是中心無愛著，無所住者不望報恩，",
    "T25n1515_001:0888a07": "不住色等者心不悕求可意諸境。復以何義",
    "T25n1515_001:0888a08": "不住彼耶？心存於己不能惠施故，若有悕求",
    "T25n1515_001:0888a09": "退失菩提故。復次「不住於事」者，依資生施說，",
    "T25n1515_001:0888a10": "謂惠施者於所施財不應愛著；愛而行施心",
    "T25n1515_001:0888a11": "必生苦，或復施已還追悔故。「無所住」者，依無",
    "T25n1515_001:0888a12": "畏施說，謂諸菩薩修戒忍時，不應生心求彼",
    "T25n1515_001:0888a13": "果報。「不住色」等者，依法施說。法施有二果，謂",
    "T25n1515_001:0888a14": "現生、他生，於此二中不應貪著。現生果者，謂",
    "T25n1515_001:0888a15": "所資用色等五境。此復云何？說法之人眾所",
    "T25n1515_001:0888a16": "瞻敬，以妙色等妓樂香花飲食衣服而供養",
    "T25n1515_001:0888a17": "故。他生果者，依法境說。云何此中而亦不住？",
    "T25n1515_001:0888a18": "若諸菩薩證真實時，乃至法身亦無得故。云",
    "T25n1515_001:0888a19": "何修行六波羅蜜，因得清淨？經曰「須菩提！菩",
    "T25n1515_001:0888a20": "薩應如是布施，不住於相想」如是等。此義云",
    "T25n1515_001:0888a21": "何？謂諸菩薩第一義中，施者、受者及以施物，",
    "T25n1515_001:0888a22": "名義智境諸想不生，是即伏心，因以清淨。或",
    "T25n1515_001:0888a23": "曰：有施者等可生福聚。三事並妄，福於何有？",
    "T25n1515_001:0888a24": "禍哉斯言。第一義故不住於想，俗諦故行施，",
    "T25n1515_001:0888a25": "如是福聚難可度量，如十方虛空廣遍無盡。",
    "T25n1515_001:0888a26": "前因行處應讚其福，此說者何？降伏於心，想",
    "T25n1515_001:0888a27": "不生故；不生於想，施方淨故；由清淨因，福無",
    "T25n1515_001:0888a28": "邊故。",
    "T25n1515_001:0888a29": "自下一切修多羅問答遣疑。持正法福德威",
    "T25n1515_001:0888b01": "力，此威力成就一切法修行。修行任運果因",
    "T25n1515_001:0888b02": "清淨相，一切眾生如來藏性佛境界，見佛法",
    "T25n1515_001:0888b03": "身法界相，無住涅槃觀察有為。世尊說已，",
    "T25n1515_001:0888b04": "聖者須菩提疑曰：若菩薩施時法亦不住，云",
    "T25n1515_001:0888b05": "何以相好故行於施耶？百福相等功德法聚",
    "T25n1515_001:0888b06": "名為世尊，若不住法，云何得成諸佛體相？為",
    "T25n1515_001:0888b07": "遣此疑，經曰「須菩提！於意云何？可以相成就",
    "T25n1515_001:0888b08": "見如來不？不也。世尊」如是等。相成就者是無",
    "T25n1515_001:0888b09": "常故，如經「凡所有相皆是虛妄」，諸相非相即",
    "T25n1515_001:0888b10": "非虛妄，非虛妄者所謂真實，以真實故名曰",
    "T25n1515_001:0888b11": "如來。諸相若存，是虛誑矣。如經「應以諸相非",
    "T25n1515_001:0888b12": "相而見如來」，即相徵求無所得故。若能遠離",
    "T25n1515_001:0888b13": "眾果悕望，乃至法身亦無所得，然恒如是行",
    "T25n1515_001:0888b14": "不住施，即於佛身速致成滿。",
    "T25n1515_001:0888b15": "須菩提復疑曰：若三種施皆無所得為清淨",
    "T25n1515_001:0888b16": "因，了相空性為真實果，於後世中誰其信樂？",
    "T25n1515_001:0888b17": "將無空說同乎石女？是故問言「頗有眾生於",
    "T25n1515_001:0888b18": "未來世，後五十歲法欲滅時，聞此等經生實",
    "T25n1515_001:0888b19": "想不」。為遣此疑，經曰「須菩提！莫作是說」如是",
    "T25n1515_001:0888b20": "等。「後五十歲」者，人壽百齡，開為二分：初分五",
    "T25n1515_001:0888b21": "十教力增強，後漸衰減。佛涅槃已名未來",
    "T25n1515_001:0888b22": "世，此中正法將滅之時教力漸微，是故說為",
    "T25n1515_001:0888b23": "後五十歲。菩薩摩訶薩其義云何？於菩提處",
    "T25n1515_001:0888b24": "有決定心菩薩也，於一切眾生誓興利益摩",
    "T25n1515_001:0888b25": "訶薩也。云何復名有尸羅者？過去生中見無",
    "T25n1515_001:0888b26": "量佛咸供養故。供養有三種：一者給侍左右；",
    "T25n1515_001:0888b27": "二者嚴辦所須；三者詢承法要。能守護故名",
    "T25n1515_001:0888b28": "曰尸羅，謂能善守六情根故。彼復有三：一、能",
    "T25n1515_001:0888b29": "離尸羅，離於十不善業故；二、能作尸羅，作於",
    "T25n1515_001:0888c01": "菩提分業故；三、能趣尸羅，趣於第一義諦故。",
    "T25n1515_001:0888c02": "云何復名有功德者？種無貪等三善根故，質",
    "T25n1515_001:0888c03": "直柔和及智悲等，是名功德。云何復名有智",
    "T25n1515_001:0888c04": "慧者？了知生法二無我故。如是了知離於八",
    "T25n1515_001:0888c05": "想，生、法各有四種想故。離生想者，經曰「是諸",
    "T25n1515_001:0888c06": "菩薩無我想、無眾生想、無命想、無取者想」，此",
    "T25n1515_001:0888c07": "義云何？有主宰用名之為我。諦觀諸蘊無彼",
    "T25n1515_001:0888c08": "體相，故無我想。安住常性名曰眾生，諸蘊無",
    "T25n1515_001:0888c09": "常相續流轉，無有一法是安住性故，無眾生",
    "T25n1515_001:0888c10": "想。如有經說「汝今剎那亦生亦老亦死」故無",
    "T25n1515_001:0888c11": "命想。諸蘊循環受諸異趣名為取者，是中無",
    "T25n1515_001:0888c12": "人能取諸趣，捨於現蘊而受後蘊，如去故衣",
    "T25n1515_001:0888c13": "而著新衣。然依俗諦，譬如因質而現於像，質",
    "T25n1515_001:0888c14": "不至像而有像現；由前蘊故後蘊續生，前不",
    "T25n1515_001:0888c15": "至後而後相續，是故菩薩無取者想。此謂了",
    "T25n1515_001:0888c16": "知生無我性。離法想者，經曰「無法想亦無非",
    "T25n1515_001:0888c17": "法想，無想亦無非想」。此復云何？第一義法本",
    "T25n1515_001:0888c18": "不生故無法想，以不生故亦無有滅故無非",
    "T25n1515_001:0888c19": "法想。法非法分別，離故無想。此言無想但顯",
    "T25n1515_001:0888c20": "想無，非謂有法而名非想。復次雖第一義離",
    "T25n1515_001:0888c21": "一切想，而隨世間言語想說，是故菩薩亦無",
    "T25n1515_001:0888c22": "非想。此謂了知法無我性。云何但說有尸羅",
    "T25n1515_001:0888c23": "等？持戒種善能起深信，智慧見真生於實想，",
    "T25n1515_001:0888c24": "一切功德此俱攝故。復以何義言知見彼？令",
    "T25n1515_001:0888c25": "諸菩薩心勇勵故。彼作是言：「我今信解如來",
    "T25n1515_001:0888c26": "知見，應更專勤修諸善法。」何故知見二俱說",
    "T25n1515_001:0888c27": "耶？為欲開顯一切智故。此復云何？一切智者，",
    "T25n1515_001:0888c28": "於諸境界朗然現覺；非如比智見煙知火，不",
    "T25n1515_001:0888c29": "能照了諸相差別；亦非如肉眼見麁近物，細",
    "T25n1515_001:0889a01": "障遠處則不能知，但隨說一或如彼故。若諸",
    "T25n1515_001:0889a02": "菩薩起我等想及法等想，有何過失？因此生",
    "T25n1515_001:0889a03": "於我等執故。云何我等想生我等執？若生此",
    "T25n1515_001:0889a04": "執，有其想故。云何法等想生我等執？我我所",
    "T25n1515_001:0889a05": "蘊中起法非法想，非於無我土木等故。經曰",
    "T25n1515_001:0889a06": "「不應取法、不應取非法」，此何義耶？捨二邊故。",
    "T25n1515_001:0889a07": "法有性相尚不應取，何況非法本無性相。復",
    "T25n1515_001:0889a08": "次無分別者，善、如法尚不取，況不善、非法。或",
    "T25n1515_001:0889a09": "念言：不善不應取，何故不取善？若善法亦不",
    "T25n1515_001:0889a10": "取者，佛何故三無數劫積集資糧？是故經言",
    "T25n1515_001:0889a11": "「以是義故如來常說如筏喻者，法尚應捨，何",
    "T25n1515_001:0889a12": "況非法」。此義云何？如欲濟川先應取筏，至彼",
    "T25n1515_001:0889a13": "岸已捨而去之。世尊亦爾，欲度苦流假資糧",
    "T25n1515_001:0889a14": "筏，超一切果登涅槃岸，樂因尚離，何況苦因！",
    "T25n1515_001:0889a15": "如《象脅經》說「若出生死證涅槃界，愛非愛果、",
    "T25n1515_001:0889a16": "法非法因一切皆捨」。",
    "T25n1515_001:0889a17": "復次疑曰：若證時法非法皆捨，何故世尊以",
    "T25n1515_001:0889a18": "一念相應正智現覺諸法有所說耶？為遣此",
    "T25n1515_001:0889a19": "疑，經曰「須菩提！於意云何？如來得阿耨多羅",
    "T25n1515_001:0889a20": "三藐三菩提耶？如來有所說法耶」如是等。此",
    "T25n1515_001:0889a21": "明何義？顯示世尊證於真實無法可取。言諸",
    "T25n1515_001:0889a22": "法者，順俗名言，非第一義。若法非法皆無所",
    "T25n1515_001:0889a23": "取，即依俗諦說名菩提非有實物，如說大梵",
    "T25n1515_001:0889a24": "諸佛如來證菩提者謂無所得。若無所得，云",
    "T25n1515_001:0889a25": "何世尊有諸能事？如來本願普利群生：我成",
    "T25n1515_001:0889a26": "正覺離諸分別，不由作意，乃至眾生生死未",
    "T25n1515_001:0889a27": "盡，隨其種類欲樂不同，形相言音差別應現，",
    "T25n1515_001:0889a28": "於諸法性皆無所得。是得菩提亦名法身，菩",
    "T25n1515_001:0889a29": "提法身無所得故。雖無動念，仍先誓力，無邊",
    "T25n1515_001:0889b01": "色像以嚴其身，十方國土周行不礙，凡有見",
    "T25n1515_001:0889b02": "聞靡不蒙益。聖者須菩提以菩提無生故，密",
    "T25n1515_001:0889b03": "意答言「無有少法如來所得」，非於無生而不",
    "T25n1515_001:0889b04": "現證。如經「如來所說法，皆不可取不可說，非",
    "T25n1515_001:0889b05": "法非非法」。此義云何？「無生」者，非是法亦非非",
    "T25n1515_001:0889b06": "法，法非法分別境故。「不可取不可說」者，無能",
    "T25n1515_001:0889b07": "取說故，證無所得故。如經「以無為相說名聖",
    "T25n1515_001:0889b08": "人」。「無為」者，無所得義。「無為相」者，無所得自性",
    "T25n1515_001:0889b09": "義。「聖人」者，見真實義。",
    "T25n1515_001:0889b10": "須菩提復念言：有尸羅等於經深信，其福幾",
    "T25n1515_001:0889b11": "何？是故廣明持法威力。經曰「須菩提！於意",
    "T25n1515_001:0889b12": "云何？若滿三千大千世界七寶以用布施，乃",
    "T25n1515_001:0889b13": "至為他人說」如是等。「為他說」者，謂於二諦有",
    "T25n1515_001:0889b14": "所得無所得理善能開演不顛倒故。「其福勝",
    "T25n1515_001:0889b15": "彼無量阿僧祇」者，非心所量，無量也。六十位",
    "T25n1515_001:0889b16": "數所不能及，阿僧祇也。「福德聚即非福德聚」",
    "T25n1515_001:0889b17": "者，財施雖多，比持經福即為少故。持經福多，",
    "T25n1515_001:0889b18": "二門成立，謂教及理。云何為教？如有經言「施",
    "T25n1515_001:0889b19": "中最者所謂法施」，今此寶施是財施攝。云何",
    "T25n1515_001:0889b20": "為理？財施雖獲富饒之果，住於生死無常敗",
    "T25n1515_001:0889b21": "壞；法施能成究竟功德，永斷一切生死苦因。",
    "T25n1515_001:0889b22": "如經「阿耨多羅三藐三菩提從此經出，諸佛",
    "T25n1515_001:0889b23": "如來從此經生」。云何出生？依此法門心無所",
    "T25n1515_001:0889b24": "得，證無生理妙菩提故。又說諸法無生等義，",
    "T25n1515_001:0889b25": "是語律儀，從此生於眾德身故，由身律儀相",
    "T25n1515_001:0889b26": "圓滿業生化身故。復以何義則施唯得大財",
    "T25n1515_001:0889b27": "位果，非諸佛因？經曰「佛法者，即非佛法，是名",
    "T25n1515_001:0889b28": "佛法」。其義云何？諸法體性空無所有，此若開",
    "T25n1515_001:0889b29": "顯是佛法身，見有性者於法未悟。依此密意",
    "T25n1515_001:0889c01": "說非佛法。若知法無性，覺故名佛。此法佛有、",
    "T25n1515_001:0889c02": "餘人無，是名佛法。由持正法了法無性，行於",
    "T25n1515_001:0889c03": "財施不能如是，法施福多以斯義故。",
    "T25n1515_001:0889c04": "復次疑曰：若所證法無有性者，四聖果云何",
    "T25n1515_001:0889c05": "得成？不見世間無物有果。為遣此疑，經曰「須",
    "T25n1515_001:0889c06": "菩提！於意云何？須陀洹能作是念：我得須陀",
    "T25n1515_001:0889c07": "洹果不？須菩提言：不也。世尊」如是等。何故名",
    "T25n1515_001:0889c08": "為須陀洹？以預於無得流故。云何無得？於色",
    "T25n1515_001:0889c09": "等境皆無得故。十有五念為見道，乘此向果",
    "T25n1515_001:0889c10": "名彼果向，第十六念說為住果，人天二別極",
    "T25n1515_001:0889c11": "七返生。何故七生？餘七結故。七結者何？謂欲",
    "T25n1515_001:0889c12": "貪及瞋、色無色愛、掉、慢、無明。從此復斷欲界",
    "T25n1515_001:0889c13": "中修所斷惑，乃至五品名斯陀含向。是中復",
    "T25n1515_001:0889c14": "說二種家家，謂天及人。天家家者，謂於天趣，",
    "T25n1515_001:0889c15": "或於一天或二三天諸家流轉而般涅槃。人",
    "T25n1515_001:0889c16": "家家者，謂於人趣，或於此洲或餘洲中諸家",
    "T25n1515_001:0889c17": "流轉而般涅槃。盡第六品名住此果，更一來",
    "T25n1515_001:0889c18": "生此世間故。如是次第復斷二品，一生為間，",
    "T25n1515_001:0889c19": "當般涅槃，是即名阿那含向。九品永離名住",
    "T25n1515_001:0889c20": "此果，更不還生於欲界故。如是復斷初禪地",
    "T25n1515_001:0889c21": "欲乃至有頂第九品無間道時，一切說名阿",
    "T25n1515_001:0889c22": "羅漢向。此無間道亦名金剛喻定，以能永壞",
    "T25n1515_001:0889c23": "諸惑隨眠至解脫道名盡智，與漏盡得同時",
    "T25n1515_001:0889c24": "生故。如是名住阿羅漢果，應作自他利益事",
    "T25n1515_001:0889c25": "故，應為一切有貪著者所供養故。如是四人",
    "T25n1515_001:0889c26": "皆不作念我能得果。何以故？在證時無所得",
    "T25n1515_001:0889c27": "故。如經「實無有法名須陀洹，乃至實無有法",
    "T25n1515_001:0889c28": "名阿羅漢」。何故不欲得果念耶？若是念生，有",
    "T25n1515_001:0889c29": "我等取，離身見者無彼取故，是故先說。以無",
    "T25n1515_001:0890a01": "為相說名聖人，無為相者空性相義。須菩提",
    "T25n1515_001:0890a02": "述己所得證無是念，曰「如來說我無諍行第",
    "T25n1515_001:0890a03": "一，我是離欲阿羅漢。我不作是念」如是等。此",
    "T25n1515_001:0890a04": "義云何？若須菩提行於無諍不悟即空，何故",
    "T25n1515_001:0890a05": "如來讚言第一？言第一者悟即空故。如經「以",
    "T25n1515_001:0890a06": "須菩提實無所行」。諍者是何？所謂煩惱。離彼",
    "T25n1515_001:0890a07": "煩惱，名無諍定。須菩提住於此定，障及諍皆",
    "T25n1515_001:0890a08": "不與俱故，隨俗言無諍行無諍行也。復次疑",
    "T25n1515_001:0890a09": "曰：若預流等不得自果，云何世尊遇然燈佛",
    "T25n1515_001:0890a10": "獲無生忍？為遣此疑，經曰「須菩提！於意云何？",
    "T25n1515_001:0890a11": "如來昔在然燈佛所，於法有所取不？須菩提",
    "T25n1515_001:0890a12": "言：不也。世尊」如是等。此明何義？顯示昔遇然",
    "T25n1515_001:0890a13": "燈佛時，以悟無生無法可取。言獲忍者，以俗",
    "T25n1515_001:0890a14": "諦故，如說得菩提者謂無所得。復有經說「文",
    "T25n1515_001:0890a15": "殊師利！我坐道場無得而起金剛場」。經又作",
    "T25n1515_001:0890a16": "是說「我所有法皆不可得，若聲聞獨覺及以",
    "T25n1515_001:0890a17": "如來」。或曰：言語不能取於證法，非智不取。此",
    "T25n1515_001:0890a18": "說違經。經說第一義非智之所行，何況文字",
    "T25n1515_001:0890a19": "故。復次智所知境名所詮境，是二差別智之",
    "T25n1515_001:0890a20": "所證，名初不行。何義須說語不能取？斯或太",
    "T25n1515_001:0890a21": "簡應具說，牙齒手足諸身分等不能取故。復",
    "T25n1515_001:0890a22": "次有餘經中世尊自釋，然燈佛所得無生智",
    "T25n1515_001:0890a23": "不取於法。如彼經言「海慧當知，菩薩有四。所",
    "T25n1515_001:0890a24": "謂：初發心菩薩、修行菩薩、不退轉菩薩、一生",
    "T25n1515_001:0890a25": "補處菩薩。此中初發心菩薩見色相如來，修",
    "T25n1515_001:0890a26": "行菩薩見功德成就如來，不退轉菩薩見法",
    "T25n1515_001:0890a27": "身如來。海慧！一生補處菩薩，非色相見、非功",
    "T25n1515_001:0890a28": "德成就見、非法身見。何以故？彼菩薩以淨慧",
    "T25n1515_001:0890a29": "眼而觀察故，依淨慧住、依淨慧行。淨慧者，無",
    "T25n1515_001:0890b01": "所行、非戲論、不復是見。何以故？見非見是二",
    "T25n1515_001:0890b02": "邊，遠離二邊是即見佛，若見於佛即見自身，",
    "T25n1515_001:0890b03": "見身清淨見佛清淨。見佛清淨者，見一切法",
    "T25n1515_001:0890b04": "皆悉清淨，是中見清淨智亦復清淨，是名見",
    "T25n1515_001:0890b05": "佛。海慧！我如是見然燈如來，得無生忍，證無",
    "T25n1515_001:0890b06": "得無所得理。即於此時上昇虛空高七多羅",
    "T25n1515_001:0890b07": "樹，一切智智明了現前，斷眾見品超諸分別、",
    "T25n1515_001:0890b08": "異分別、遍分別，不住一切識之境界，得六萬",
    "T25n1515_001:0890b09": "三昧。然燈如來即授我記：『汝於來世當得作",
    "T25n1515_001:0890b10": "佛，號釋迦牟尼。』是授記聲不至於耳，亦非餘",
    "T25n1515_001:0890b11": "智之所能知，亦非我惛蒙都無所覺。然無所",
    "T25n1515_001:0890b12": "得亦無佛想、無我想、無授記說授記想」，乃至",
    "T25n1515_001:0890b13": "廣說。言無想者，顯是智證而無所取，想者心",
    "T25n1515_001:0890b14": "法，非是語故。當知此中說智之境，是故言以",
    "T25n1515_001:0890b15": "淨慧眼而觀察故。復次無生忍者是心法，非",
    "T25n1515_001:0890b16": "語法故。復次證於無得無所得者，以法無性",
    "T25n1515_001:0890b17": "無能取得。此無得理有可得耶？都無所得，豈",
    "T25n1515_001:0890b18": "智能取。復次斷眾見品、超諸分別，見品分別，",
    "T25n1515_001:0890b19": "智法非語。復次不住一切識之境界，不言不",
    "T25n1515_001:0890b20": "住一切語境故。無所取是智境界，云何餘師",
    "T25n1515_001:0890b21": "固謂遮語？",
    "T25n1515_001:0890b22": "復次疑曰：若智亦不能取諸佛法，何故菩薩",
    "T25n1515_001:0890b23": "以智取佛土功德而興誓願？為遣此疑，經曰",
    "T25n1515_001:0890b24": "「須菩提！若菩薩作是言：我成就莊嚴佛國土。",
    "T25n1515_001:0890b25": "是人不實語」如是等。眾妙珍綺悅可於心名",
    "T25n1515_001:0890b26": "為莊嚴，彼有體相色等性故。第一義中斯不",
    "T25n1515_001:0890b27": "可得，說非莊嚴也；而依俗諦以智成就，是名",
    "T25n1515_001:0890b28": "莊嚴也。「菩薩應如是不生有住心」者，我作我",
    "T25n1515_001:0890b29": "成就，如是住心不應生故。「不應住色等生心」",
    "T25n1515_001:0890c01": "者，於色等果不應求故。「應無所住而生其心」",
    "T25n1515_001:0890c02": "者，以智成就而不住，彼如是心應生故。復次",
    "T25n1515_001:0890c03": "疑曰：若不取一切法，云何諸佛取遍滿自在",
    "T25n1515_001:0890c04": "身耶？為遣此疑，經曰「須菩提！譬如有人身如",
    "T25n1515_001:0890c05": "須彌山王」如是等。此喻顯示彼相似法自在",
    "T25n1515_001:0890c06": "之身。其義云何？如須彌山，由共業力，雖無分",
    "T25n1515_001:0890c07": "別而生大體。如來亦爾，於無量劫修諸福行，",
    "T25n1515_001:0890c08": "雖獲大身不由分別。如來何故同須彌山無",
    "T25n1515_001:0890c09": "分別耶？第一義中山及色身無體性故，是形",
    "T25n1515_001:0890c10": "相者皆有為故。如經「何以故？佛說非身是名",
    "T25n1515_001:0890c11": "為身」，非謂有身名為大身。",
    "T25n1515_001:0890c12": "復次顯示受持正法其福甚多，是故此中重",
    "T25n1515_001:0890c13": "說譬喻。經曰「如恒河中所有沙數，如是沙等",
    "T25n1515_001:0890c14": "恒河。於意云何？是諸恒河沙寧為多不」如是",
    "T25n1515_001:0890c15": "等。此之勝喻何不先舉？以諸凡夫未見真實，",
    "T25n1515_001:0890c16": "先為廣說不生信解，漸次聞之乃生信故。",
    "T25n1515_001:0890c17": "復次受持福多，以十三種因而得成就，所謂：",
    "T25n1515_001:0890c18": "處可恭敬故、人可尊崇故、一切勝因故、彼義",
    "T25n1515_001:0890c19": "無上故、越外內多故、勝佛色因故、超內施福",
    "T25n1515_001:0890c20": "故、同佛出現故、希能信解故、難有修行故、信",
    "T25n1515_001:0890c21": "修果大故、信解成就故、威力無上故。世尊何",
    "T25n1515_001:0890c22": "故慇懃說此諸因相耶？以諸眾生行資生施",
    "T25n1515_001:0890c23": "求財位果，不持正法斷諸苦因。此中處可",
    "T25n1515_001:0890c24": "恭敬者，經曰「復次須菩提！隨所有處說是法",
    "T25n1515_001:0890c25": "門，乃至一四句頌，當知此處即是支提」如是",
    "T25n1515_001:0890c26": "等。人可尊崇者，經曰「當知是人成就最上希",
    "T25n1515_001:0890c27": "有之法」如是等。一切勝因者，經曰「當何名此",
    "T25n1515_001:0890c28": "法門，乃至名為般若波羅蜜」如是等。此義云",
    "T25n1515_001:0890c29": "何？諸佛菩薩以般若波羅蜜，於世出世最勝",
    "T25n1515_001:0891a01": "了知，今此法門如是教故。云何知然？如經「即",
    "T25n1515_001:0891a02": "非波羅蜜故」。此復云何？智功德岸無能量者。",
    "T25n1515_001:0891a03": "復次非彼岸者，謂三界法智能稱量知不堅",
    "T25n1515_001:0891a04": "固，第一義本性無生，是故說言非波羅蜜。彼",
    "T25n1515_001:0891a05": "義無上者，即如是義無有上故，如經「須菩提！",
    "T25n1515_001:0891a06": "於意云何？如來有所說法不」如是等。此義云",
    "T25n1515_001:0891a07": "何？以般若波羅蜜中無法可得，是故如來亦",
    "T25n1515_001:0891a08": "不能以文字而說，唯此分量說名菩提。如有",
    "T25n1515_001:0891a09": "經言「空中鳥跡不可得，菩提性亦復如是」，言",
    "T25n1515_001:0891a10": "菩薩者於無得中能覺了故。越外多者，經曰",
    "T25n1515_001:0891a11": "「三千大千世界所有微塵是為多不」如是等。此",
    "T25n1515_001:0891a12": "中舉大千界微塵數多，為欲對顯受持之福。",
    "T25n1515_001:0891a13": "云何顯耶？比持經福即非多故。如經「是諸微",
    "T25n1515_001:0891a14": "塵，如來說非微塵」，非微塵者顯非多義。若以",
    "T25n1515_001:0891a15": "非多名非微塵者，云何復說是名微塵？依自",
    "T25n1515_001:0891a16": "分限是一大千微塵數故。越內多者，經曰「所",
    "T25n1515_001:0891a17": "有世界，如來說非世界」等。此中世界者，謂眾",
    "T25n1515_001:0891a18": "生界。大千界中一一眾生，出息入息微塵剎",
    "T25n1515_001:0891a19": "那皆亦多故。非世界等如微塵說勝佛色因",
    "T25n1515_001:0891a20": "者，經曰「可以三十二相見如來不」如是等。此",
    "T25n1515_001:0891a21": "明何義？顯示法身無相為體，如經「三十二相",
    "T25n1515_001:0891a22": "即是非相非相者」。非法身相是名相者，是佛",
    "T25n1515_001:0891a23": "色身丈夫之相。受持等福是法身因，非諸相",
    "T25n1515_001:0891a24": "因，是故此福最為殊勝。超內施福者，經曰「若",
    "T25n1515_001:0891a25": "善男子善女人，以恒河沙等身布施，乃至其",
    "T25n1515_001:0891a26": "福勝彼無量阿僧祇」。此何所因？是財施故。捨",
    "T25n1515_001:0891a27": "身尚爾，況外物耶。云何名為同佛出現？佛興",
    "T25n1515_001:0891a28": "于世，薄福難逢。此經亦然，預聞者少。如經「爾",
    "T25n1515_001:0891a29": "時須菩提聞此法門深生信解，悲泣雨淚捫",
    "T25n1515_001:0891b01": "淚而白佛言：希有世尊」如是等。須菩提阿羅",
    "T25n1515_001:0891b02": "漢人，隨佛覺悟，於此正法昔尚不聞，是故希",
    "T25n1515_001:0891b03": "有同於佛現。希能信解者，經曰「若復有人，得",
    "T25n1515_001:0891b04": "聞此經生於實想，當知成就最上希有」如是",
    "T25n1515_001:0891b05": "等。「實想」者，謂聞此法門是無邊福因，以為實",
    "T25n1515_001:0891b06": "故。復次謂聞難得同於佛興，以為實故。復次",
    "T25n1515_001:0891b07": "謂聞此說一切法無生無所得等，以為實故。",
    "T25n1515_001:0891b08": "若一切法無生，何故言當生實想？雖生實想，",
    "T25n1515_001:0891b09": "不壞無生。如經「實想者即是非想」。是故當知",
    "T25n1515_001:0891b10": "生實想者依俗諦說，第一義即非實想。復次",
    "T25n1515_001:0891b11": "俗諦名實想者，俗諦之想，是人雖信諸法無",
    "T25n1515_001:0891b12": "生，而不捨俗諦法故，以是當得最上希有。難",
    "T25n1515_001:0891b13": "有修行者，經曰「我今得聞如是法門，信解受",
    "T25n1515_001:0891b14": "持不足為難」如是等。信修果大者，經曰「是諸",
    "T25n1515_001:0891b15": "眾生，無復我想、眾生想、命想、取者想」如是等。",
    "T25n1515_001:0891b16": "此義云何？以於此經信及行故，了生無我性，",
    "T25n1515_001:0891b17": "不生我等想。何以故？有所取我是中乃生能",
    "T25n1515_001:0891b18": "取想故。彼能取想，隨俗言說，第一義即是非",
    "T25n1515_001:0891b19": "想。何以故？諸佛世尊證法無我，遠離一切分",
    "T25n1515_001:0891b20": "別想故，諸佛體相名為大果。信解成就者，經",
    "T25n1515_001:0891b21": "曰「若復有人得聞是經，不驚不怖不畏」如是",
    "T25n1515_001:0891b22": "等。此中不驚者，謂於諸法無生之理，心不驚",
    "T25n1515_001:0891b23": "愕趣生道故。不怖者，謂於諸法無和合相心",
    "T25n1515_001:0891b24": "不怖懼。而於世俗和合相中，相續分別執為",
    "T25n1515_001:0891b25": "實故。不畏者，心不如是，永決定故。復次不驚",
    "T25n1515_001:0891b26": "等者，如其次第，謂聞法時、思惟時、修習時心",
    "T25n1515_001:0891b27": "安不動，眾生等想已遠離故。威力無上者，經",
    "T25n1515_001:0891b28": "曰「須菩提！如來說第一波羅蜜。須菩提！此第",
    "T25n1515_001:0891b29": "一波羅蜜如來說，彼無量諸佛亦如是說」如",
    "T25n1515_001:0891c01": "是等。云何名第一？無與等者故。云何無與等？",
    "T25n1515_001:0891c02": "一切佛法中威力最勝故，一切諸佛同演說",
    "T25n1515_001:0891c03": "故。以如是等十三種因，持經之福多於寶施。",
    "T25n1515_001:0891c04": "復次疑曰：若一切佛法中般若波羅蜜最為",
    "T25n1515_001:0891c05": "上者，何用勤苦行餘度耶？為遣此疑，示現般",
    "T25n1515_001:0891c06": "若攝持餘度。經曰「須菩提！如來忍辱波羅蜜，",
    "T25n1515_001:0891c07": "即非波羅蜜」如是等。「非波羅蜜」者，遠離此分",
    "T25n1515_001:0891c08": "別心故。云何無分別？經曰「如我昔為歌利王",
    "T25n1515_001:0891c09": "割截支體，我於爾時無我想、無眾生想、無命想、",
    "T25n1515_001:0891c10": "無取者想」如是等。此義云何？若有我等想，即",
    "T25n1515_001:0891c11": "見有自他，他來犯己必生瞋恨。若謂無分別",
    "T25n1515_001:0891c12": "想是愚癡心，癡心作因瞋念還起，於彼王所",
    "T25n1515_001:0891c13": "孰能不校？以不校故證知無想亦非無想。無",
    "T25n1515_001:0891c14": "想者，所謂無我等想、無自他想及瞋恨想。非",
    "T25n1515_001:0891c15": "無想者，謂非愚癡。何故愚癡名為無想？不能",
    "T25n1515_001:0891c16": "觀察是應作、是不應作故。復次無想亦非無想",
    "T25n1515_001:0891c17": "者，離於想無想染著分別故。此已說被虐害",
    "T25n1515_001:0891c18": "時攝持忍辱，復欲顯示餘時攝持，經曰「又念",
    "T25n1515_001:0891c19": "過去於五百世作忍辱仙人」如是等。此顯往",
    "T25n1515_001:0891c20": "昔未遇惡王，已於多生斷我等想，皆由般若",
    "T25n1515_001:0891c21": "攝持力故。復欲顯示攝持菩提，經曰「菩薩應",
    "T25n1515_001:0891c22": "離一切想發阿耨多羅三藐三菩提心」，以離",
    "T25n1515_001:0891c23": "諸想得菩提故，如說坐於菩提座永斷一切",
    "T25n1515_001:0891c24": "想。云何離想耶？經曰「不應住色生心，不應住",
    "T25n1515_001:0891c25": "聲香味觸法生心，應生無所住心」。若生無所",
    "T25n1515_001:0891c26": "住心者，云何住菩提而發心耶？以住菩提故",
    "T25n1515_001:0891c27": "無所住。如經「何以故？如是住者即為非住」。此",
    "T25n1515_001:0891c28": "義云何？如是住者俗諦故，非住者第一義故。",
    "T25n1515_001:0891c29": "復次言住菩提即是非住。如有經說「菩提無",
    "T25n1515_001:0892a01": "住處」，是故非住是住菩提之異名也。已說般",
    "T25n1515_001:0892a02": "若攝持忍辱，攝持餘度其相云何？經曰「是故",
    "T25n1515_001:0892a03": "佛說菩薩心不住色布施，不住聲香味觸法",
    "T25n1515_001:0892a04": "布施」。三施攝六，如前說故。五波羅蜜離於施",
    "T25n1515_001:0892a05": "物施者受者三種分別，即是般若波羅蜜相，",
    "T25n1515_001:0892a06": "故持餘度其義得成。如說五波羅蜜若離般",
    "T25n1515_001:0892a07": "若，如闕目者而無導師。為顯示彼方便故，經",
    "T25n1515_001:0892a08": "曰「菩薩為利益一切眾生應如是布施」。或念",
    "T25n1515_001:0892a09": "言：若不住法而行施者，云何為利益眾生？是",
    "T25n1515_001:0892a10": "故經言「一切眾生想即是非想」。為利益者，俗",
    "T25n1515_001:0892a11": "諦言說，第一義即是非想。何以故？以眾生想",
    "T25n1515_001:0892a12": "取諸眾生，計與蘊異或不異等，第一義中皆",
    "T25n1515_001:0892a13": "不可得。如經「是諸眾生即非眾生」，此顯遠離",
    "T25n1515_001:0892a14": "智及所知二種分別。言非想者。顯智無性。非",
    "T25n1515_001:0892a15": "眾生者，所知無性。彼二無性，如來證了諸想",
    "T25n1515_001:0892a16": "永除，證無性故。",
    "T25n1515_001:0892a17": "金剛般若波羅蜜經破取著不壞假名論卷上"
}