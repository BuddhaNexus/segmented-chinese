{
    "T02n0125_049:0814a23": "增壹阿含經卷第四十九",
    "T02n0125_049:0814a25": "東晉罽賓三藏瞿曇僧伽提婆譯",
    "T02n0125_049:0814a26": "非常品第五十一",
    "T02n0125_049:0814a27": "（一）[0814a27] 聞如是：[0814a27] 一時，佛在舍衛國祇樹給孤獨",
    "T02n0125_049:0814a28": "園。[0814a28] 爾時，世尊告諸比丘：「云何，比丘！汝等流",
    "T02n0125_049:0814a29": "轉生死，經歷苦惱，於中悲號涕泣，淚出為",
    "T02n0125_049:0814b01": "多耶？為恒水多乎？」[0814b01] 爾時，比丘前白佛言：",
    "T02n0125_049:0814b02": "「我等觀察如來所說義，經歷生死，涕泣之",
    "T02n0125_049:0814b03": "淚，多於恒水。」[0814b03] 佛告比丘：「善哉！善哉！諸比丘！",
    "T02n0125_049:0814b04": "如汝所說無有異，汝等在生死，淚多於恒",
    "T02n0125_049:0814b05": "水。所以然者，於生死中亦更父母終亡，於",
    "T02n0125_049:0814b06": "中墮淚不可稱計。長夜之中父兄、姊妹、妻",
    "T02n0125_049:0814b07": "子五親，及諸恩愛，追慕悲泣不可稱計。是",
    "T02n0125_049:0814b08": "故，比丘！當厭患生死，去離此法。如是，比丘！",
    "T02n0125_049:0814b09": "當作此學。」當說此法時，六十餘比丘漏盡",
    "T02n0125_049:0814b10": "意解。[0814b10] 爾時，諸比丘聞佛所說，歡喜奉行。",
    "T02n0125_049:0814b11": "（二）[0814b11] 聞如是：[0814b11] 一時，佛在舍衛國祇樹給孤獨",
    "T02n0125_049:0814b12": "園。[0814b12] 爾時，世尊告諸比丘：「云何，比丘！汝等在",
    "T02n0125_049:0814b13": "生死中，身體毀壞，流血多耶？為恒水多乎？」",
    "T02n0125_049:0814b14": "[0814b14] 爾時，諸比丘白佛言：「如我等觀察如來所",
    "T02n0125_049:0814b15": "說者，流血多於恒水。」[0814b15] 佛告諸比丘：「善哉！善",
    "T02n0125_049:0814b16": "哉！比丘！如汝所言，流血多於恒水。所以然",
    "T02n0125_049:0814b17": "者，在生死中，或作牛、羊、&#x732A;、犬、鹿、馬、鳥獸，及",
    "T02n0125_049:0814b18": "餘無數所經歷苦惱，實可厭患，當念捨離。",
    "T02n0125_049:0814b19": "如是，比丘！當作是學。」爾時，世尊說是法",
    "T02n0125_049:0814b20": "時，六十餘比丘漏盡意解。[0814b20] 爾時，諸比丘聞佛",
    "T02n0125_049:0814b21": "所說，歡喜奉行。",
    "T02n0125_049:0814b22": "（三）[0814b22] 聞如是：[0814b22] 一時，佛在舍衛國祇樹給孤獨",
    "T02n0125_049:0814b23": "園。[0814b23] 爾時，世尊告諸比丘：「當思惟無常想，廣",
    "T02n0125_049:0814b24": "布無常想，以思惟、廣布無常想，盡斷欲",
    "T02n0125_049:0814b25": "愛、色愛、無色愛，無明、憍慢皆悉除盡。猶如以",
    "T02n0125_049:0814b26": "火焚燒草木，永盡無餘。比丘當知，若思惟",
    "T02n0125_049:0814b27": "無常想，廣布無常想，盡斷三界愛著。[0814b27] 「昔有",
    "T02n0125_049:0814b28": "國王名曰清淨音響，統領閻浮地，有八萬",
    "T02n0125_049:0814b29": "四千城郭，有八萬四千大臣，有八萬四千宮",
    "T02n0125_049:0814c01": "人婇女，一一婇女各有四侍人。爾時，音響",
    "T02n0125_049:0814c02": "聖王無有子息。時，彼大王便作是念：『吾今",
    "T02n0125_049:0814c03": "領此國界，以法治化，無有枉理，然我今日",
    "T02n0125_049:0814c04": "亦無繼嗣，設我終後，門族斷滅。』時，彼國王以",
    "T02n0125_049:0814c05": "息因緣故，自歸諸天、龍、神、日、月、星辰，自歸釋、",
    "T02n0125_049:0814c06": "梵、四天王、山神、樹神，下及藥草果神，願求",
    "T02n0125_049:0814c07": "福，使我生息。[0814c07] 「爾時，三十三天有一天子，名",
    "T02n0125_049:0814c08": "曰須菩提，命將欲終，有五應瑞自然逼己。",
    "T02n0125_049:0814c09": "云何為五？又此諸天華終不萎，此天子華",
    "T02n0125_049:0814c10": "冠自萎；是時，諸天衣無垢坋，爾時此天子衣",
    "T02n0125_049:0814c11": "生垢坋；且三十三天身體香潔，光明徹照，",
    "T02n0125_049:0814c12": "爾時彼天子身體臭處，不可親近；又且三十",
    "T02n0125_049:0814c13": "三天恒有玉女，前後圍繞作倡伎樂，五欲自",
    "T02n0125_049:0814c14": "恣，爾時彼天子命將欲終，玉女離散；又且三",
    "T02n0125_049:0814c15": "十三天有自然之座，四尺入地，設天子起",
    "T02n0125_049:0814c16": "座，離地四尺，然此天子命將欲終，不樂本",
    "T02n0125_049:0814c17": "座。是謂五瑞應自然逼己。[0814c17] 「時，須菩提天",
    "T02n0125_049:0814c18": "子以有此瑞應，爾時釋提桓因告一天子",
    "T02n0125_049:0814c19": "曰：『汝今往至閻浮地，語音響王曰：「釋提桓",
    "T02n0125_049:0814c20": "因致敬無量，興居輕利，遊步康強。閻浮地",
    "T02n0125_049:0814c21": "無有德之人與王作息，但今三十三天有",
    "T02n0125_049:0814c22": "天子，名曰須菩提，今有五瑞應自然逼己，",
    "T02n0125_049:0814c23": "必當降神與王作息。雖爾，年壯盛時必",
    "T02n0125_049:0814c24": "當出家學道，修無上梵行。」』諸天對曰：『如是，",
    "T02n0125_049:0814c25": "天王，受天王教。』猶如力士屈申臂頃，從",
    "T02n0125_049:0814c26": "三十三天沒，來至閻浮地。[0814c26] 「爾時，音響大王",
    "T02n0125_049:0814c27": "在高樓上，及持蓋一人。是時，彼天在樓上虛",
    "T02n0125_049:0814c28": "空中，告王曰：『釋提桓因致敬無量，遊步康",
    "T02n0125_049:0814c29": "強，興居輕利。閻浮地無有德之人與王作",
    "T02n0125_049:0815a01": "息，今三十三天有天子名須菩提，今有五",
    "T02n0125_049:0815a02": "瑞應以逼於己，當降神下應與王作息。",
    "T02n0125_049:0815a03": "但年壯盛時必當出家學道，修無上梵行。』",
    "T02n0125_049:0815a04": "時，音響王聞此語已，歡喜踊躍，不能自勝，",
    "T02n0125_049:0815a05": "即報天曰：『今來所告，甚過大幸，但降神與",
    "T02n0125_049:0815a06": "我作息，欲求出家，終不違逆。』是時，彼天還",
    "T02n0125_049:0815a07": "至釋提桓因所，即白天王：『音響王者甚愛",
    "T02n0125_049:0815a08": "所白，音響王言：「但使降神，欲出家者終",
    "T02n0125_049:0815a09": "不違逆。」』[0815a09] 「時，釋提桓因便往至須菩提天子所，",
    "T02n0125_049:0815a10": "語須菩提天子言：『汝今發誓願生音響人",
    "T02n0125_049:0815a11": "王宮中。所以然者，音響人王無有子息，",
    "T02n0125_049:0815a12": "恒以正法治化，汝昔有福，造眾功德，今應",
    "T02n0125_049:0815a13": "降神生彼宮中。』須菩提天子曰：『止！止！天王！",
    "T02n0125_049:0815a14": "我不樂願生人王宮中，意欲出家學道，在",
    "T02n0125_049:0815a15": "王宮者學道甚難。』釋提桓因告曰：『汝但發願",
    "T02n0125_049:0815a16": "生彼王宮中。我當將護，令汝出家學道。』比",
    "T02n0125_049:0815a17": "丘當知，爾時，須菩提天子即發誓願生王",
    "T02n0125_049:0815a18": "宮中。[0815a18] 「是時，音響人王與第一夫人，共相交",
    "T02n0125_049:0815a19": "接，覺身懷妊。是時，夫人白音響王曰：『大",
    "T02n0125_049:0815a20": "王當知，我今覺身懷妊。』時王聞已，踊躍歡",
    "T02n0125_049:0815a21": "喜，不能自勝，更以殊特布好坐具，食以甘",
    "T02n0125_049:0815a22": "美如王無異。是時，夫人經八、九月生一",
    "T02n0125_049:0815a23": "男兒，極為端正，顏貌奇特，世之希有。時，音",
    "T02n0125_049:0815a24": "響王召諸外道梵志群臣使令占相，以此",
    "T02n0125_049:0815a25": "因緣本末，具向諸相師說。諸婆羅門報曰：",
    "T02n0125_049:0815a26": "『唯願大王當察此理！今生太子世之殊特，",
    "T02n0125_049:0815a27": "昔為天子名須菩提，今尋前號名須菩",
    "T02n0125_049:0815a28": "提。』時諸相師立姓號已，各從座起而",
    "T02n0125_049:0815a29": "去。[0815a29] 「時，王子須菩提為王所敬重，未曾離",
    "T02n0125_049:0815b01": "目前。是時，音響王便作是念：『我昔日已",
    "T02n0125_049:0815b02": "來無有子息，緣子息故，禱謝諸天，使有",
    "T02n0125_049:0815b03": "一子，經歷爾許時，今方生子；然天帝所",
    "T02n0125_049:0815b04": "記，當出家學道。我今要設巧便，使不出",
    "T02n0125_049:0815b05": "家學道。』是時，音響王為太子故，設三時",
    "T02n0125_049:0815b06": "宮殿；寒時設溫殿，熱時設涼殿，不寒不熱",
    "T02n0125_049:0815b07": "時設適時宮殿。與設四種宮女居處，第一",
    "T02n0125_049:0815b08": "宮有六萬婇女，第二有六萬婇女，第三有",
    "T02n0125_049:0815b09": "六萬婇女，第四有六萬婇女，各有侍從四",
    "T02n0125_049:0815b10": "人，作轉關坐具，令彼太子於上而臥。若須",
    "T02n0125_049:0815b11": "菩提王子意欲在前遊戲，是時諸婇女輒在",
    "T02n0125_049:0815b12": "前立，是時彼座具隨身迴轉，前有六萬婇",
    "T02n0125_049:0815b13": "女及侍者有四；若彼意欲在後遊戲，是時",
    "T02n0125_049:0815b14": "座床輒隨身迴轉；若復欲與諸婇女共相",
    "T02n0125_049:0815b15": "娛樂，是時座具隨身迴轉，使王子須菩提",
    "T02n0125_049:0815b16": "意在五欲，不樂出家。[0815b16] 「是時，釋提桓因夜半",
    "T02n0125_049:0815b17": "非人之時，便往至王子須菩提所，在虛空",
    "T02n0125_049:0815b18": "中告須菩提王子曰：『王子！昔日豈不作是",
    "T02n0125_049:0815b19": "念乎：「若我在家年壯盛時，當出家學道。」今",
    "T02n0125_049:0815b20": "日何故在五欲中而自娛樂？意不復願出",
    "T02n0125_049:0815b21": "家學道乎？然我亦有斯言：「勸樂王子使出",
    "T02n0125_049:0815b22": "家學道。」今正是時，設不出家學道者，後悔",
    "T02n0125_049:0815b23": "無益！』釋提桓因說斯語已，便退而去。[0815b23] 「時，王",
    "T02n0125_049:0815b24": "子須菩提在宮人中便生此念：『音響王者，",
    "T02n0125_049:0815b25": "已與我作愛欲羅網，因緣此愛欲羅網",
    "T02n0125_049:0815b26": "故，不得出家學道。我今可斷此羅網，不",
    "T02n0125_049:0815b27": "與穢濁所拘牽，以信堅固，出家學道，在",
    "T02n0125_049:0815b28": "空靜之處，勤學經業，使令日新。』[0815b28] 「是時，王子",
    "T02n0125_049:0815b29": "須菩提重作是念：『音響父王有此六萬婇",
    "T02n0125_049:0815c01": "女前後圍繞，我今當觀察頗有斯理在世",
    "T02n0125_049:0815c02": "永存乎？』爾時，王子須菩提遍觀宮裏，無有",
    "T02n0125_049:0815c03": "女人久存世者。[0815c03] 「時須菩提復作是念：『我",
    "T02n0125_049:0815c04": "今何故觀於外物？當觀身內因緣所起。今",
    "T02n0125_049:0815c05": "此身中頗有髮、毛、爪、齒、骨、髓之屬，久存於",
    "T02n0125_049:0815c06": "世乎？』從頭至足觀三十六物污露不淨。",
    "T02n0125_049:0815c07": "然自觀察無一可貪，亦無真實，幻偽非真，",
    "T02n0125_049:0815c08": "皆歸於空，不久存於世。[0815c08] 「是時，王子須菩",
    "T02n0125_049:0815c09": "提復作是念：『我今當斷此羅網，出家學道。』",
    "T02n0125_049:0815c10": "是時，須菩提觀此五受陰身，所謂此色苦，",
    "T02n0125_049:0815c11": "此色習，此色滅，此色出要；痛、想、行、識苦，識",
    "T02n0125_049:0815c12": "習，識滅，識出要。爾時，觀此五陰身已，所謂",
    "T02n0125_049:0815c13": "習法皆是盡法，即於座上得辟支佛。[0815c13] 「時，須",
    "T02n0125_049:0815c14": "菩提辟支佛以覺成佛，便說斯偈：",
    "T02n0125_049:0815c15": "「『欲我知汝本，  意以思想生，",
    "T02n0125_049:0815c16": "  我不思想汝，  則汝而不有。』",
    "T02n0125_049:0815c17": "[0815c17] 「是時，辟支佛說此偈已，飛在虛空而去。在",
    "T02n0125_049:0815c18": "一山中，獨在樹下，於無餘涅槃界而般涅",
    "T02n0125_049:0815c19": "槃。[0815c19] 「爾時，音響王告傍臣曰：『汝往觀須菩提",
    "T02n0125_049:0815c20": "宮內，王子為寤寐安隱乎？』爾時，大臣受王",
    "T02n0125_049:0815c21": "教令，即往至王子宮內，然所寢內室門戶",
    "T02n0125_049:0815c22": "牢固。時彼大臣還至王所，前白王言：『王子",
    "T02n0125_049:0815c23": "寤寐安隱，門戶牢固。』時王再三問：『汝往看王",
    "T02n0125_049:0815c24": "子為善眠乎？』爾時，彼臣復至宮門，然門戶",
    "T02n0125_049:0815c25": "牢固。復往白王：『王子在宮眠寐不覺，門",
    "T02n0125_049:0815c26": "戶牢固，至今不開。』時音響王復作是念：",
    "T02n0125_049:0815c27": "『我息王子少時猶不眠寐，何況今日年壯盛",
    "T02n0125_049:0815c28": "時有眠寐乎？宜自往看知子吉凶，我子將",
    "T02n0125_049:0815c29": "不得疾病也？』[0815c29] 「是時，音響王即往至須菩提",
    "T02n0125_049:0816a01": "宮內，至門外立告一人曰：『汝今施梯踰墻",
    "T02n0125_049:0816a02": "入內與吾開門。』彼人受王教&#x52C5;，即施梯",
    "T02n0125_049:0816a03": "踰墻入內與王開門。時王入內觀內宮中，",
    "T02n0125_049:0816a04": "所臥床空，不見王子；不見已，告婇女曰：",
    "T02n0125_049:0816a05": "『王子須菩提今為所在？』諸婇女曰：『我等亦不",
    "T02n0125_049:0816a06": "知王子所在。』時音響王聞斯語已，自投",
    "T02n0125_049:0816a07": "乎地，良久乃穌。是時，音響王告群臣曰：",
    "T02n0125_049:0816a08": "『我息小時猶生斯念：「設我長大，當剃除鬚",
    "T02n0125_049:0816a09": "髮，著三法衣，以信堅固，出家學道。」然今王",
    "T02n0125_049:0816a10": "子必當捨我出家學道，汝等各各四面求",
    "T02n0125_049:0816a11": "索王子竟為所在？』即時，群臣乘駕流馳，處處",
    "T02n0125_049:0816a12": "求索。[0816a12] 「爾時，有臣逕往至彼山中，中道復",
    "T02n0125_049:0816a13": "作是念：『若王子須菩提出家學道者，必當在",
    "T02n0125_049:0816a14": "此學道。』爾時，大臣遙見王子須菩提在一",
    "T02n0125_049:0816a15": "樹下，結加趺坐。時臣便生斯念：『此是王子",
    "T02n0125_049:0816a16": "須菩提。』熟視察之，還詣王所，前白王言：『王",
    "T02n0125_049:0816a17": "子須菩提近在山中樹下，結加趺坐。』時音響",
    "T02n0125_049:0816a18": "王聞斯語已，即往至彼山中，遙見須菩提",
    "T02n0125_049:0816a19": "在山樹下，結加趺坐，復自投于地：『我息",
    "T02n0125_049:0816a20": "昔日自誓願曰：「設我向二十，當出家學道。」",
    "T02n0125_049:0816a21": "今將不誤。又且天告我言：「汝子必當學道。」』",
    "T02n0125_049:0816a22": "時音響王直前語須菩提曰：『汝今何故捨我",
    "T02n0125_049:0816a23": "出家學道。』時辟支佛默然不對。王復告曰：『汝",
    "T02n0125_049:0816a24": "母極懷愁憂，須見汝乃食。時起詣宮。』時",
    "T02n0125_049:0816a25": "辟支佛不言不語默然而住。[0816a25] 「時音響王即前",
    "T02n0125_049:0816a26": "捉手，亦不動搖。王復告群臣曰：『王子今日",
    "T02n0125_049:0816a27": "已取命終，釋提桓因先來告我：「汝應得息，",
    "T02n0125_049:0816a28": "但當出家學道。」然今王子已出家學道，今",
    "T02n0125_049:0816a29": "輿此舍利，詣王國界，當蛇旬之時。』[0816a29] 「彼山",
    "T02n0125_049:0816b01": "中諸神祇，現半身白王曰：『此是辟支佛，非",
    "T02n0125_049:0816b02": "是王子；蛇旬舍利法，不如王子法。所以",
    "T02n0125_049:0816b03": "然者，我是過去諸佛弟子，諸佛亦有此教。",
    "T02n0125_049:0816b04": "世有四人應與起偷婆。云何為四？如來、至",
    "T02n0125_049:0816b05": "真、等正覺應起偷婆；辟支佛應起偷婆；如",
    "T02n0125_049:0816b06": "來弟子漏盡阿羅漢應起偷婆，當蛇旬轉",
    "T02n0125_049:0816b07": "輪聖王身時，蛇旬如來、辟支佛身，亦復如",
    "T02n0125_049:0816b08": "是。』[0816b08] 「爾時，音響王復語天曰：『當云何供養蛇",
    "T02n0125_049:0816b09": "旬轉輪王身？』樹神報曰：『轉輪聖王與作鐵",
    "T02n0125_049:0816b10": "槨，盛滿香油，沐浴轉輪聖王身，以白淨劫",
    "T02n0125_049:0816b11": "波育衣，纏裹其身，復以綵畫之衣而覆其",
    "T02n0125_049:0816b12": "上，而著槨中，復以鐵蓋而蓋其上，處處",
    "T02n0125_049:0816b13": "施釘，復以百張白疊而裹其槨，以種種",
    "T02n0125_049:0816b14": "雜香積在乎地，以鐵槨安著其中，七日七",
    "T02n0125_049:0816b15": "夜之中，華香供養，懸繒、幡蓋，作倡伎樂。過",
    "T02n0125_049:0816b16": "七日後，復取王身而蛇旬之，以取舍",
    "T02n0125_049:0816b17": "利，蛇旬復經七日七夜不絕，於四徼道",
    "T02n0125_049:0816b18": "中而起偷婆，復以香華、幡蓋種種供養。大",
    "T02n0125_049:0816b19": "王當知，供養轉輪聖王舍利，其事如是；諸",
    "T02n0125_049:0816b20": "佛如來、辟支佛、阿羅漢亦復如是。』[0816b20] 「時音響王",
    "T02n0125_049:0816b21": "語彼天曰：『以何因緣供養轉輪聖王身？以",
    "T02n0125_049:0816b22": "何因緣供養佛、辟支佛、阿羅漢身？』天報王",
    "T02n0125_049:0816b23": "曰：『轉輪聖王以法王治，自不殺生，復教他",
    "T02n0125_049:0816b24": "人使不行殺；自不與不取，復教他人使",
    "T02n0125_049:0816b25": "不竊盜；己不婬&#x59B7;，復教他人不犯他妻；",
    "T02n0125_049:0816b26": "己不妄言、綺語、惡口、兩舌&#x9B2A;亂彼此、嫉&#x59AC;、恚、",
    "T02n0125_049:0816b27": "癡，己意專正，恒行正見，亦使他人習其正",
    "T02n0125_049:0816b28": "見。是謂，大王！由此因緣，轉輪聖王應起偷",
    "T02n0125_049:0816b29": "婆。』[0816b29] 「王問天曰：『復以何因緣漏盡阿羅漢應",
    "T02n0125_049:0816c01": "起偷婆？』天報王曰：『漏盡阿羅漢比丘欲愛",
    "T02n0125_049:0816c02": "已盡，瞋恚、愚癡已除，已度有至無為，是",
    "T02n0125_049:0816c03": "世間良祐福田，由此因緣，漏盡阿羅漢應",
    "T02n0125_049:0816c04": "起偷婆。』[0816c04] 「王復問曰：『以何因緣辟支佛應起",
    "T02n0125_049:0816c05": "偷婆？』天報王曰：『辟支佛者無師自覺，出世甚",
    "T02n0125_049:0816c06": "難，得現法報，脫於惡趣，令人生天上，由",
    "T02n0125_049:0816c07": "此因緣，辟支佛應起偷婆。』[0816c07] 「王復問曰：『以何",
    "T02n0125_049:0816c08": "因緣如來應起偷婆？』天報王曰：『如來十力具",
    "T02n0125_049:0816c09": "足，此十力者非聲聞、辟支佛所能及逮，轉",
    "T02n0125_049:0816c10": "輪聖王所不能及，世間群萌所不能及",
    "T02n0125_049:0816c11": "也。如來四無所畏在大眾中，能師子吼轉於",
    "T02n0125_049:0816c12": "梵輪。如來不度者度，不脫者脫，不般涅槃",
    "T02n0125_049:0816c13": "者令般涅槃，無救護者與作覆蔭，盲者作",
    "T02n0125_049:0816c14": "眼目，與諸疾病作大醫王，天及世人、魔、",
    "T02n0125_049:0816c15": "若魔天，靡不宗奉，可敬可貴，迴於惡趣",
    "T02n0125_049:0816c16": "令至善處。是謂，大王！由此因緣，如來應起",
    "T02n0125_049:0816c17": "偷婆。是謂，大王！由此因緣本末，四種之人應",
    "T02n0125_049:0816c18": "起偷婆。』爾時，音響王語彼天曰：『善哉！善哉！",
    "T02n0125_049:0816c19": "神天！我今受汝教，令供養此舍利，當如",
    "T02n0125_049:0816c20": "供養辟支佛。』[0816c20] 「爾時，音響王告諸人曰：『汝等",
    "T02n0125_049:0816c21": "各輿須菩提辟支佛舍利往王國界。』群臣",
    "T02n0125_049:0816c22": "聞王教已，臥著金床，輿詣國界。是時，音",
    "T02n0125_049:0816c23": "響王即&#x52C5;使作鐵槨，盛滿香油，沐浴辟支",
    "T02n0125_049:0816c24": "佛身，以劫波育衣纏裹其身，復以雜綵好",
    "T02n0125_049:0816c25": "衣，而覆其上，安處鐵槨中，復以鐵蓋而蓋",
    "T02n0125_049:0816c26": "其上，處處安釘，極令牢固，以百張白疊",
    "T02n0125_049:0816c27": "而覆其上，取種種好香以辟支佛身而著",
    "T02n0125_049:0816c28": "其中，七日七夜香華供養；過七日後，蛇旬",
    "T02n0125_049:0816c29": "辟支佛舍利，復供養七日作倡伎樂，於四",
    "T02n0125_049:0817a01": "衢道頭起一偷婆，後以香華、繒綵、幡蓋，作",
    "T02n0125_049:0817a02": "倡伎樂而供養之。[0817a02] 「比丘當知，其有眾生恭",
    "T02n0125_049:0817a03": "敬供養辟支佛舍利者，命終之後即生三十",
    "T02n0125_049:0817a04": "三天上，其有眾生思惟無常之想，迴三惡",
    "T02n0125_049:0817a05": "趣，生天人中。諸比丘！汝等莫作斯觀。爾時",
    "T02n0125_049:0817a06": "音響王者，豈異人乎？則我身是。其思惟無",
    "T02n0125_049:0817a07": "常想者，多所饒益。我今觀此義已，告諸比",
    "T02n0125_049:0817a08": "丘，當思惟無常想，廣布無常想。以思惟",
    "T02n0125_049:0817a09": "無常之想，便欲愛、色愛、無色愛盡斷，無",
    "T02n0125_049:0817a10": "明、憍慢永無遺餘，猶如以火焚燒草木、高",
    "T02n0125_049:0817a11": "好講堂&#x7A93;牖門間。比丘！思惟無常想亦復",
    "T02n0125_049:0817a12": "如是，盡斷欲愛、色愛、無色愛，永無遺餘。是",
    "T02n0125_049:0817a13": "故，比丘！當盡心意，無令違失。」當說斯法",
    "T02n0125_049:0817a14": "時，於彼座上六十餘比丘漏盡意解。[0817a14] 爾時，諸",
    "T02n0125_049:0817a15": "比丘聞佛所說，歡喜奉行。",
    "T02n0125_049:0817a16": "（四）[0817a16] 聞如是：[0817a16] 一時，佛在舍衛國祇樹給孤獨",
    "T02n0125_049:0817a17": "園。[0817a17] 爾時，世尊告諸比丘：「若比丘、比丘尼心五",
    "T02n0125_049:0817a18": "弊而不斷，不除心五結，彼比丘、比丘尼",
    "T02n0125_049:0817a19": "日夜於善法減而無增益。云何心五弊",
    "T02n0125_049:0817a20": "而不斷？於是，比丘！有狐疑心於如來所，",
    "T02n0125_049:0817a21": "亦不解脫，亦不入其正法，彼人心不在諷",
    "T02n0125_049:0817a22": "誦，是謂斯比丘心弊不斷。[0817a22] 「復次，比丘！有",
    "T02n0125_049:0817a23": "疑心於正法，亦不解脫，亦不入其正法，彼",
    "T02n0125_049:0817a24": "人亦不諷誦，是謂斯人心弊不斷。[0817a24] 「復次，",
    "T02n0125_049:0817a25": "比丘！有疑心於聖眾，亦不解脫，亦不施意",
    "T02n0125_049:0817a26": "向和合眾，亦復不在道品法中，是謂斯比",
    "T02n0125_049:0817a27": "丘心弊不斷。[0817a27] 「復次，比丘！犯於禁戒，不自悔",
    "T02n0125_049:0817a28": "過，彼比丘已犯禁戒，不自改悔，亦不施心",
    "T02n0125_049:0817a29": "在道品之中，是謂斯比丘心弊不斷。[0817a29] 「復",
    "T02n0125_049:0817b01": "次，比丘！心意不定而修梵行：『我以此梵行",
    "T02n0125_049:0817b02": "之德，生於天上，若諸神祇。』然彼比丘以此",
    "T02n0125_049:0817b03": "心行修於梵行，心不專在道品之中；心已",
    "T02n0125_049:0817b04": "不在道品之中，是謂心弊不斷。如是比",
    "T02n0125_049:0817b05": "丘心五弊不斷。[0817b05] 「云何比丘五結不斷？於",
    "T02n0125_049:0817b06": "是，比丘！懈怠不求方便，彼比丘已有懈怠，",
    "T02n0125_049:0817b07": "不求方便，是謂斯比丘心結不斷。[0817b07] 「復次，比",
    "T02n0125_049:0817b08": "丘！恒喜多妄，貪在眠寐；彼比丘以喜多",
    "T02n0125_049:0817b09": "妄，貪在眠寐，是謂斯比丘第二心結不",
    "T02n0125_049:0817b10": "斷。[0817b10] 「復次，比丘！意不定，恒喜多亂；彼比丘心",
    "T02n0125_049:0817b11": "已亂不定，是謂比丘第三心結不斷。[0817b11] 「復次，",
    "T02n0125_049:0817b12": "比丘！根門不定；彼比丘已根門不定，是謂",
    "T02n0125_049:0817b13": "比丘第四心結不斷。[0817b13] 「復次，比丘！恒喜在市，",
    "T02n0125_049:0817b14": "不在靜處，是謂比丘第五心結不斷。[0817b14] 「若",
    "T02n0125_049:0817b15": "比丘、比丘尼，有此五心弊、五心結不斷，彼",
    "T02n0125_049:0817b16": "比丘、比丘尼晝夜之中善法斷絕，無有增益。",
    "T02n0125_049:0817b17": "猶如雞子若八、若十二，不隨時覆蔭，不",
    "T02n0125_049:0817b18": "隨菢，不隨時將護，彼雞雖生此念：『使我",
    "T02n0125_049:0817b19": "雞子得全無他。』然此雞子終不安隱。所以",
    "T02n0125_049:0817b20": "然者，皆由不隨時將護之所致，後復斷壞",
    "T02n0125_049:0817b21": "不成其子。此亦如是，若比丘、比丘尼、五心",
    "T02n0125_049:0817b22": "結不斷、五心弊不除，晝夜之中於善法減，",
    "T02n0125_049:0817b23": "無有增益。[0817b23] 「若復比丘、比丘尼，五心結斷、五心",
    "T02n0125_049:0817b24": "弊除，晝夜之中善法增益，無有損減。猶如",
    "T02n0125_049:0817b25": "雞子若八、若十二，隨時將護，隨時育養，隨",
    "T02n0125_049:0817b26": "時蔭覆，彼雞雖生斯念：『使我雞子全不",
    "T02n0125_049:0817b27": "成就。』然彼雞子自然成就，安隱無為。所以然",
    "T02n0125_049:0817b28": "者，隨時長養，令得無為，時諸雞子尋得出",
    "T02n0125_049:0817b29": "外。此亦如是，若比丘、比丘尼，五心弊斷、五",
    "T02n0125_049:0817c01": "心結除，彼比丘、比丘尼於長夜之中善法",
    "T02n0125_049:0817c02": "增益，無有損減。[0817c02] 「是故，比丘、若比丘尼、當施",
    "T02n0125_049:0817c03": "設心無有猶豫狐疑於佛、猶豫狐疑於",
    "T02n0125_049:0817c04": "眾。具足於戒律，心意專正，無有錯亂，亦",
    "T02n0125_049:0817c05": "不興意希望餘法，亦不僥倖修梵行：『我",
    "T02n0125_049:0817c06": "當以此行法作天、人身，神妙尊豪。』[0817c06] 「若復有",
    "T02n0125_049:0817c07": "比丘、比丘尼無有狐疑猶豫於佛、法、聖眾，",
    "T02n0125_049:0817c08": "亦無犯戒，無所漏失。我今告汝，重囑累",
    "T02n0125_049:0817c09": "汝，彼比丘當趣二處：若生天上、若在人中。",
    "T02n0125_049:0817c10": "猶如人處極熱之中，兼復飢渴，遇得陰涼",
    "T02n0125_049:0817c11": "之處，得冷泉水飲。彼人雖生斯念：『我雖遇",
    "T02n0125_049:0817c12": "陰涼冷水飲之，猶不斷飢渴。』但彼人暑",
    "T02n0125_049:0817c13": "熱已盡，飢渴已除。此亦如是，若比丘、比丘尼",
    "T02n0125_049:0817c14": "無狐疑猶豫於如來所者，彼比丘便趣二",
    "T02n0125_049:0817c15": "處：若生天上、若處人中。若比丘、比丘尼，當",
    "T02n0125_049:0817c16": "求方便，斷心五弊，除心五結。如是，諸比",
    "T02n0125_049:0817c17": "丘！當作是學。」[0817c17] 爾時，諸比丘聞佛所說，歡喜",
    "T02n0125_049:0817c18": "奉行。",
    "T02n0125_049:0817c19": "（五）[0817c19] 聞如是：[0817c19] 一時，佛在舍衛國祇樹給孤獨",
    "T02n0125_049:0817c20": "園。[0817c20] 爾時，世尊告諸比丘：「或有是時，王威不",
    "T02n0125_049:0817c21": "普，盜賊競興；賊已競興，村家、城廓、人民之類",
    "T02n0125_049:0817c22": "皆悉敗亡，或遭遇飢饉，取命終者；設彼眾",
    "T02n0125_049:0817c23": "生於飢饉取命終者，皆墮三惡趣。今此",
    "T02n0125_049:0817c24": "精進比丘亦復如是，若持戒減少，爾時惡比",
    "T02n0125_049:0817c25": "丘兢起；惡比丘已競起惡，正法漸衰，增益",
    "T02n0125_049:0818a01": "非法；非法已增益，其中眾生皆墮三惡趣。[0818a01] 「若",
    "T02n0125_049:0818a02": "復是時，王威遠接，賊便隱藏；王已遠接，城廓、",
    "T02n0125_049:0818a03": "村落、人民熾盛。今此精進比丘亦復如是，若",
    "T02n0125_049:0818a04": "持戒完具，爾時犯戒比丘漸衰耗，正法興",
    "T02n0125_049:0818a05": "隆，非法衰耗，其中眾生命終之後皆生天",
    "T02n0125_049:0818a06": "上、人中。是故，比丘！當念具足戒律，威儀禮",
    "T02n0125_049:0818a07": "節，無令缺減。如是，比丘！當作是學。」[0818a07] 爾時，諸",
    "T02n0125_049:0818a08": "比丘聞佛所說，歡喜奉行。",
    "T02n0125_049:0818a09": "（六）[0818a09] 聞如是：[0818a09] 一時，佛在舍衛國祇樹給孤獨",
    "T02n0125_049:0818a10": "園。[0818a10] 爾時，世尊告諸比丘：「寧常眠寐，不於覺",
    "T02n0125_049:0818a11": "寤之中思惟亂想，身壞命終，生於惡趣。寧",
    "T02n0125_049:0818a12": "以火燒鐵錐而烙于眼，不以視色興起",
    "T02n0125_049:0818a13": "亂想。興想比丘為識所敗；比丘已為識所",
    "T02n0125_049:0818a14": "敗，必當趣三惡道：地獄、畜生、餓鬼。[0818a14] 「今我所",
    "T02n0125_049:0818a15": "以說者何？彼人寧當睡眠，不於覺寤",
    "T02n0125_049:0818a16": "之中思惟亂想；寧以利錐刺壞其耳；不",
    "T02n0125_049:0818a17": "以聽聲興起亂想。興想比丘為識所敗，寧",
    "T02n0125_049:0818a18": "恒睡眠，不於覺寤起於亂想。[0818a18] 「寧熱鉗壞",
    "T02n0125_049:0818a19": "其鼻根，不以聞香興起亂想。興想比丘",
    "T02n0125_049:0818a20": "為識所敗；已為識所敗，便墮三惡趣：地",
    "T02n0125_049:0818a21": "獄、畜生、餓鬼。我所說者，正謂此耳。[0818a21] 「寧以利",
    "T02n0125_049:0818a22": "劍截斷其舌，不以惡言、&#x9E81;語墮三惡趣：地",
    "T02n0125_049:0818a23": "獄、畜生、餓鬼。寧常睡眠，不於覺寤興起亂",
    "T02n0125_049:0818a24": "想。[0818a24] 「寧以熱銅葉纏裹其身，不共長者、居",
    "T02n0125_049:0818a25": "士、婆羅門女共相交接；設與交接言語往返",
    "T02n0125_049:0818a26": "者，必墮三惡趣：地獄、畜生、餓鬼。我所說者，正",
    "T02n0125_049:0818a27": "謂此耳。[0818a27] 「寧恒睡眠，不以覺寤意有所念，",
    "T02n0125_049:0818a28": "欲壞聖眾；已壞聖眾，墮五逆罪，億千諸",
    "T02n0125_049:0818a29": "佛終不療救。夫&#x9B2A;亂眾者，必當墮不救之",
    "T02n0125_049:0818b01": "罪。是故，我今說寧常睡眠，不於覺寤意有",
    "T02n0125_049:0818b02": "所念，欲壞聖眾，受無救之罪。是故，比丘！當",
    "T02n0125_049:0818b03": "將護六情，無令漏失。如是，比丘！當作是",
    "T02n0125_049:0818b04": "學。」[0818b04] 爾時，諸比丘聞佛所說，歡喜奉行。",
    "T02n0125_049:0818b05": "（七）[0818b05] 聞如是：[0818b05] 一時，佛在舍衛國祇樹給孤獨",
    "T02n0125_049:0818b06": "園。[0818b06] 爾時，阿那邠祁長者有四兒，不事佛、法、",
    "T02n0125_049:0818b07": "聖眾，亦復不自歸命佛、法、聖眾。是時，阿那邠",
    "T02n0125_049:0818b08": "祁長者告四兒曰：「汝等各各自歸佛、法、聖",
    "T02n0125_049:0818b09": "眾，長夜之中獲福無量。」[0818b09] 諸兒白父：「我等諸子",
    "T02n0125_049:0818b10": "不堪自歸佛、法、聖眾。」[0818b10] 阿那邠祁長者告曰：",
    "T02n0125_049:0818b11": "「我今各賜卿等純金千兩，隨我教&#x52C5;，自歸",
    "T02n0125_049:0818b12": "命佛、法、聖眾。」[0818b12] 諸子白言：「我不堪任自歸佛、",
    "T02n0125_049:0818b13": "法、聖眾。」[0818b13] 父復告曰：「加賜汝二千、三千、四千、五",
    "T02n0125_049:0818b14": "千兩純金，宜當自歸佛、法、聖眾，長夜之中獲",
    "T02n0125_049:0818b15": "福無量。」[0818b15] 爾時，諸子聞斯語已，默然受之。是",
    "T02n0125_049:0818b16": "時，諸子白阿那邠祁長者曰：「我等當云何自",
    "T02n0125_049:0818b17": "歸佛、法、聖眾？」[0818b17] 阿那邠祁長者報曰：「汝等盡來，",
    "T02n0125_049:0818b18": "隨吾至世尊所。若世尊有所說者，汝等當",
    "T02n0125_049:0818b19": "念奉行。」[0818b19] 諸子白父：「如來今為所在？去此遠",
    "T02n0125_049:0818b20": "近？」[0818b20] 其父報曰：「今如來、至真、等正覺近在舍衛",
    "T02n0125_049:0818b21": "國，止吾園中。」[0818b21] 時阿那邠祁將四兒往至世",
    "T02n0125_049:0818b22": "尊所。到已，頭面禮足，在一面立。爾時，長者",
    "T02n0125_049:0818b23": "白世尊言：「我今四子不自歸佛、法、聖眾，近",
    "T02n0125_049:0818b24": "昨各賜五千兩金，勸令事佛、法、聖眾，唯願",
    "T02n0125_049:0818b25": "世尊各與說法，使長夜之中受福無量。」[0818b25] 爾",
    "T02n0125_049:0818b26": "時，世尊與長者四子漸漸說法，勸令歡喜。長",
    "T02n0125_049:0818b27": "者諸子聞說法，踊躍歡喜，不能自勝，前自",
    "T02n0125_049:0818b28": "長跪，白世尊言：「我等各各自歸世尊、正法、聖",
    "T02n0125_049:0818b29": "眾，自今已後，不復殺生，乃至不飲酒。」如",
    "T02n0125_049:0818c01": "是再三。[0818c01] 時阿那邠祁長者白世尊言：「若使有",
    "T02n0125_049:0818c02": "人出物雇人使事佛者，其福云何？」[0818c02] 世尊告",
    "T02n0125_049:0818c03": "曰：「善哉！善哉！長者！乃致斯問，天、人得安，乃",
    "T02n0125_049:0818c04": "能問如來斯義，善思念之，吾當為汝說。」時",
    "T02n0125_049:0818c05": "長者從佛受教。[0818c05] 世尊告曰：「有四大藏。云何",
    "T02n0125_049:0818c06": "為四？有伊羅&#x9262;龍在乾陀衛，此名一藏，",
    "T02n0125_049:0818c07": "無數珍寶積滿其宮。復有斑稠大藏在蜜",
    "T02n0125_049:0818c08": "締羅國，珍寶積聚不可稱計。復有賓伽羅",
    "T02n0125_049:0818c09": "大藏在須賴吒國，珍寶積聚不可稱計。復",
    "T02n0125_049:0818c10": "有蠰佉大藏在婆羅[木*奈]國，珍寶積聚不",
    "T02n0125_049:0818c11": "可稱計。設閻浮地男女大小，各各探抱四年",
    "T02n0125_049:0818c12": "四月四日取伊羅&#x9262;藏者，終不減少；斑稠",
    "T02n0125_049:0818c13": "藏，四年四月四日各來取者，不知減少；賓伽",
    "T02n0125_049:0818c14": "羅藏，四年四月四日各各取者，不知減少；蠰",
    "T02n0125_049:0818c15": "佉大藏在婆羅[木*奈]國，四年四月四日取者，",
    "T02n0125_049:0818c16": "不知減少。是謂，長者！四大寶藏。若閻浮地",
    "T02n0125_049:0818c17": "男女大小，各各探抱經四年四月四日不",
    "T02n0125_049:0818c18": "知減少。[0818c18] 「將來之世有佛名彌勒，出現於世。",
    "T02n0125_049:0818c19": "爾時，國界名雞頭，王所治處，東西十二由延，",
    "T02n0125_049:0818c20": "南北七由延，人民熾盛，穀米豐登。雞頭王治",
    "T02n0125_049:0818c21": "處，繞城七匝有池水，各縱廣一由延，金沙",
    "T02n0125_049:0818c22": "在下；優&#x9262;蓮華、拘勿頭花、分陀利華各生其",
    "T02n0125_049:0818c23": "中，外像金色、銀色、水精色、琉璃色，設銀水",
    "T02n0125_049:0818c24": "凝凍化成為銀，若金水凍化成為金，若",
    "T02n0125_049:0818c25": "琉璃水凍化為琉璃，若水精凍化為水",
    "T02n0125_049:0818c26": "精。[0818c26] 「長者當知，爾時，有四大城門，銀池水中",
    "T02n0125_049:0818c27": "金作門閾，金池水中銀作門閾，琉璃池中水",
    "T02n0125_049:0818c28": "精作門閾，水精池中琉璃作門閾。[0818c28] 「長者當",
    "T02n0125_049:0818c29": "知，爾時，雞頭城中周匝懸鈴。是時，鈴聲聞",
    "T02n0125_049:0819a01": "皆出五樂之音。爾時，城中恒有七種之聲。云",
    "T02n0125_049:0819a02": "何為七？貝聲、鼓聲、琴聲、小鼓聲、員鼓聲、",
    "T02n0125_049:0819a03": "鞞鼓聲，歌舞聲為七。爾時，雞頭城中生自",
    "T02n0125_049:0819a04": "然粳米，皆長三寸，極為香美，出眾味上，尋",
    "T02n0125_049:0819a05": "取尋生，皆不見所取之處。爾時，有王名蠰",
    "T02n0125_049:0819a06": "佉，以法化，七寶具足。[0819a06] 「長者當知，爾時，典藏",
    "T02n0125_049:0819a07": "人名為善寶，高德智慧天眼第一，皆能知",
    "T02n0125_049:0819a08": "寶藏處所。有主之藏自然擁護，無主之藏便",
    "T02n0125_049:0819a09": "奉上王。爾時，伊羅&#x9262;龍王、般稠龍王、賓伽",
    "T02n0125_049:0819a10": "羅龍王、蠰佉龍王，是時四龍王主典寶藏，",
    "T02n0125_049:0819a11": "皆往至善寶典藏所，而語之曰：『欲所須者，",
    "T02n0125_049:0819a12": "我等相給。』時四龍王：『唯願奉上四藏之寶，",
    "T02n0125_049:0819a13": "以自營己。』時，善寶典主即取四藏之寶，奉",
    "T02n0125_049:0819a14": "上蠰佉王金寶羽車。」[0819a14] 爾時，世尊便說斯",
    "T02n0125_049:0819a15": "偈：",
    "T02n0125_049:0819a16": "「伊羅在乾陀，  蜜絺在般稠，",
    "T02n0125_049:0819a17": " 賓伽須賴國，  蠰佉婆羅國。",
    "T02n0125_049:0819a18": " 此是四寶藏，  種種藏充滿，",
    "T02n0125_049:0819a19": " 爾時常出現，  功德之所至。",
    "T02n0125_049:0819a20": " 奉上彼聖王，  金銀寶羽車，",
    "T02n0125_049:0819a21": " 諸神皆擁護，  長者受其福。",
    "T02n0125_049:0819a22": "[0819a22] 「爾時，有佛出世名為彌勒，至真、等正覺、明行",
    "T02n0125_049:0819a23": "成為、善逝、世間解、無上士、道法御、天人師，號佛、",
    "T02n0125_049:0819a24": "眾祐，教化人民。長者當知，爾時，善寶典藏",
    "T02n0125_049:0819a25": "者，豈異人乎？莫作是觀。所以然者，爾時",
    "T02n0125_049:0819a26": "藏主者，今長者是也。[0819a26] 「時，蠰佉王以金車",
    "T02n0125_049:0819a27": "廣作福德，將八萬四千大臣，前後圍繞，往",
    "T02n0125_049:0819a28": "至彌勒所，出家學道。爾時，典藏亦復廣作福",
    "T02n0125_049:0819a29": "德，亦當出家學道，盡於苦際，皆由長者將",
    "T02n0125_049:0819b01": "道四子，使自歸於佛、法、比丘僧。緣是功德，",
    "T02n0125_049:0819b02": "不墮三惡趣，復緣此德得四大藏，亦緣此",
    "T02n0125_049:0819b03": "報與蠰佉作典藏主，即於彼世盡於苦",
    "T02n0125_049:0819b04": "際。所以然者，歸佛、法、僧，其德不可量。其",
    "T02n0125_049:0819b05": "有自歸佛、法、眾者，其福如是。是故，長者！當",
    "T02n0125_049:0819b06": "慈愍有形之類，求其方便，向佛、法、眾。如是，",
    "T02n0125_049:0819b07": "長者！當作是學。」[0819b07] 爾時，阿那邠祁長者歡喜踊",
    "T02n0125_049:0819b08": "躍，不能自勝。即從坐起，繞佛三匝，作禮",
    "T02n0125_049:0819b09": "而去，及其四子亦復如是。[0819b09] 爾時，阿那邠祁長",
    "T02n0125_049:0819b10": "者及四子聞佛所說，歡喜奉行。",
    "T02n0125_049:0819b11": "（八）[0819b11] 聞如是：[0819b11] 一時，佛在舍衛國祇樹給孤獨",
    "T02n0125_049:0819b12": "園。[0819b12] 爾時，阿那邠祁長者身抱重患。時，舍利",
    "T02n0125_049:0819b13": "弗以天眼觀清淨無瑕穢，見阿那邠祁長",
    "T02n0125_049:0819b14": "者身抱重患，尋告阿難曰：「汝來共至阿那",
    "T02n0125_049:0819b15": "邠祁長者所問訊。」[0819b15] 時，阿難報曰：「宜知是時。」",
    "T02n0125_049:0819b16": "[0819b16] 爾時，阿難到時持&#x9262;，入舍衛城乞食，以次",
    "T02n0125_049:0819b17": "漸漸至阿那邠祁長者家，即便就座。時舍利",
    "T02n0125_049:0819b18": "弗即於座上，語阿那邠祁長者曰：「汝今所",
    "T02n0125_049:0819b19": "疾有增有損乎？覺知苦痛漸漸除，不至增",
    "T02n0125_049:0819b20": "劇耶？」[0819b20] 長者報曰：「我今所患極為少賴，覺增",
    "T02n0125_049:0819b21": "不覺減。」[0819b21] 舍利弗報曰：「如今，長者當憶佛，是",
    "T02n0125_049:0819b22": "謂如來、至真、等正覺、明行成為、善逝、世間解、",
    "T02n0125_049:0819b23": "無上士、道法御、天人師，號佛、眾祐；亦當追憶",
    "T02n0125_049:0819b24": "念法，如來法者，極為甚深，可尊可貴，無與",
    "T02n0125_049:0819b25": "等者，賢聖之所修行；亦當念僧，如來眾者，",
    "T02n0125_049:0819b26": "上下和順無有諍訟，法法成就。聖眾者，戒成",
    "T02n0125_049:0819b27": "就、三昧成就、智慧成就、解脫成就、見慧成就。",
    "T02n0125_049:0819b28": "所謂僧者，四雙八輩，此名如來聖眾，可尊可",
    "T02n0125_049:0819b29": "貴，是世間無上福田。長者！若修行念佛、念",
    "T02n0125_049:0819c01": "法、念比丘僧者，其德不可稱計，獲甘露、",
    "T02n0125_049:0819c02": "滅盡之處。[0819c02] 「若善男子、善女人念三尊已：佛、",
    "T02n0125_049:0819c03": "法、聖眾，墮三惡趣者，終無此事！若彼善男",
    "T02n0125_049:0819c04": "子、善女人修念三尊，必至善處天上、人中。",
    "T02n0125_049:0819c05": "然後，長者！不起於色，亦不依色而起於",
    "T02n0125_049:0819c06": "識；不起於聲，不依聲而起於識；不起香，",
    "T02n0125_049:0819c07": "不依香而起於識；不起於味，不依味而",
    "T02n0125_049:0819c08": "起於識；不起細滑，不依細滑而起於識；",
    "T02n0125_049:0819c09": "不起意，不依意而起於識；不起今世、後",
    "T02n0125_049:0819c10": "世，不依今世、後世而起於識；不起於",
    "T02n0125_049:0819c11": "愛，莫依愛而起於識。所以然者，緣愛有",
    "T02n0125_049:0819c12": "受，緣受有有，緣有有生、死、愁、憂、苦、惱，",
    "T02n0125_049:0819c13": "不可稱計。是謂有此五苦盛陰，無有我、",
    "T02n0125_049:0819c14": "人、壽、命、士夫、&#x8420;兆、有形之類。若眼起時，亦",
    "T02n0125_049:0819c15": "不知來處；若眼滅時則滅，亦不知去處。",
    "T02n0125_049:0819c16": "無有而眼生，已有而眼滅，皆由合會諸",
    "T02n0125_049:0819c17": "法因緣。所謂因緣法者，緣是有是，無是則",
    "T02n0125_049:0819c18": "無。所謂無明緣行，行緣識，識緣名色，名",
    "T02n0125_049:0819c19": "色緣六入，六入緣更樂，更樂緣痛，痛緣",
    "T02n0125_049:0819c20": "愛，愛緣受，受緣有，有緣生，生緣死，",
    "T02n0125_049:0819c21": "死緣愁、憂、苦、惱、不可稱計。耳、鼻、舌、身、意，亦",
    "T02n0125_049:0819c22": "復如是，無有而生，已有而滅，亦復不知",
    "T02n0125_049:0819c23": "來處，亦不知去處，皆由合會諸法因緣。是",
    "T02n0125_049:0819c24": "謂，長者！名為空行第一之法。」[0819c24] 是時，阿那邠",
    "T02n0125_049:0819c25": "祁長者悲泣涕零不能自止。[0819c25] 時，舍利弗語",
    "T02n0125_049:0819c26": "阿那邠祁曰：「以何因緣悲感乃爾乎？」[0819c26] 長者",
    "T02n0125_049:0819c27": "報曰：「我不悲感。所以然者，我昔日來數承",
    "T02n0125_049:0819c28": "事佛，亦復尊敬諸長老比丘，亦不聞如斯",
    "T02n0125_049:0819c29": "尊重之法，如舍利弗之所演說。」[0819c29] 是時，阿難",
    "T02n0125_049:0819c30": "語阿那邠祁曰：「長者當知，世間有二種之",
    "T02n0125_049:0820a01": "人，如來之所說。云何為二？一者知樂，二者",
    "T02n0125_049:0820a02": "知苦。彼習樂之人，所謂尊者耶輸提族姓子",
    "T02n0125_049:0820a03": "是。彼習苦之人，婆伽梨比丘是。又復，長者！",
    "T02n0125_049:0820a04": "耶輸提比丘解空第一；信解脫者，婆伽梨比",
    "T02n0125_049:0820a05": "丘。又復，長者！知苦之人、知樂之人，二人心",
    "T02n0125_049:0820a06": "俱解脫，二俱如來弟子無與等者，由其不",
    "T02n0125_049:0820a07": "沒不生，二人勤受佛教，亦無懈廢，但心有",
    "T02n0125_049:0820a08": "增減故。人有知者，有不知者，如長者之所",
    "T02n0125_049:0820a09": "說：『我昔已來承事諸佛，恭敬長老比丘，初",
    "T02n0125_049:0820a10": "不聞如斯尊重之法，如舍利弗之所說。』耶",
    "T02n0125_049:0820a11": "輸提比丘視於地，而心得解脫；婆伽梨比",
    "T02n0125_049:0820a12": "丘觀視於刀，即時心得解脫。是故，長者！當",
    "T02n0125_049:0820a13": "作如婆伽梨比丘之比。」[0820a13] 是時，舍利弗廣與說",
    "T02n0125_049:0820a14": "法，勸令歡喜，使發無上之心，即從坐起而",
    "T02n0125_049:0820a15": "去。[0820a15] 舍利弗、阿難去未久，須臾之頃阿那邠祁",
    "T02n0125_049:0820a16": "長者命終，便生三十三天。爾時，阿那邠祁天",
    "T02n0125_049:0820a17": "子有五事功德，勝彼諸天。云何為五？所謂",
    "T02n0125_049:0820a18": "天壽、天色、天樂、天威神、天光明。爾時，阿那邠",
    "T02n0125_049:0820a19": "祁天子便作是念：「我今獲此天身，皆由如",
    "T02n0125_049:0820a20": "來之恩。今我不宜於五欲自娛樂，先應至",
    "T02n0125_049:0820a21": "世尊所，拜跪問訊。」[0820a21] 時，阿那邠祁天子將諸天",
    "T02n0125_049:0820a22": "人，前後圍繞，持諸天花散如來身上。時如",
    "T02n0125_049:0820a23": "來在舍衛祇樹給孤獨園。時，彼天子在虛空",
    "T02n0125_049:0820a24": "中，叉手向世尊，便說斯偈：",
    "T02n0125_049:0820a25": "「此是祇洹界，  仙人眾娛戲，",
    "T02n0125_049:0820a26": " 法王所治處，  當發歡悅心。」",
    "T02n0125_049:0820a27": "[0820a27] 爾時，阿那邠祁天子說斯偈已，如來默然可",
    "T02n0125_049:0820a28": "之。時，彼天子即生此念：「如來已然可我。」",
    "T02n0125_049:0820a29": "即捨神足，在一面立。[0820a29] 時，阿那邠祁天子白",
    "T02n0125_049:0820b01": "世尊言：「我是須達，又名阿那邠祁，人所明",
    "T02n0125_049:0820b02": "了，亦是如來弟子受聖尊教。今取命終，生",
    "T02n0125_049:0820b03": "三十三天。」[0820b03] 世尊告曰：「汝由何恩今獲此天",
    "T02n0125_049:0820b04": "身？」[0820b04] 天子白佛：「蒙世尊之力，得受天身。」時，",
    "T02n0125_049:0820b05": "阿那邠祁天子復以天華散如來身上，亦",
    "T02n0125_049:0820b06": "散阿難及舍利弗身上，遍遶祇洹七匝還",
    "T02n0125_049:0820b07": "沒不現。[0820b07] 是時，世尊告阿難曰：「昨夜有天子",
    "T02n0125_049:0820b08": "來至我所，便說斯偈：",
    "T02n0125_049:0820b09": "「『此是祇洹界，  仙人眾娛戲，",
    "T02n0125_049:0820b10": "  法王所治處，  當發歡悅心。』",
    "T02n0125_049:0820b11": "[0820b11] 「是時，彼天子繞祇洹七匝便退而去。汝今",
    "T02n0125_049:0820b12": "阿難！汝頗識彼天子乎？」[0820b12] 阿難白佛言：「必當",
    "T02n0125_049:0820b13": "是阿那邠祁長者也。」[0820b13] 佛告阿難：「如汝所言。",
    "T02n0125_049:0820b14": "善哉！乃能以未知智而識彼天子。所以然",
    "T02n0125_049:0820b15": "者，彼是阿那邠祁天子。」[0820b15] 阿難白佛言：「阿那邠",
    "T02n0125_049:0820b16": "祁！今生天上為名何等？」[0820b16] 世尊告曰：「即名阿",
    "T02n0125_049:0820b17": "那邠祁。所以然者，彼天即生之日，諸天各各",
    "T02n0125_049:0820b18": "有此言：『此天子在人中時，是如來弟子，恒",
    "T02n0125_049:0820b19": "等心普施一切，周窮濟乏，作此功德已，此",
    "T02n0125_049:0820b20": "是三十三天，今故續名阿那邠祁。』」[0820b20] 爾時，世",
    "T02n0125_049:0820b21": "尊告諸比丘：「有大功德智慧成就，阿難比",
    "T02n0125_049:0820b22": "丘今在學地，智慧無與等者。所以然者，",
    "T02n0125_049:0820b23": "阿羅漢所應知者，阿難便知之。過去諸佛",
    "T02n0125_049:0820b24": "世尊所應學者，阿難皆明了知。過去時亦有",
    "T02n0125_049:0820b25": "斯人，聞便了知，如我今日阿難比丘瞻望",
    "T02n0125_049:0820b26": "方知之：『如來須是；如來不須是。』過去諸佛",
    "T02n0125_049:0820b27": "弟子入三昧方知未然之事，如我今日阿",
    "T02n0125_049:0820b28": "難比丘&#x89A9;便曉了。」[0820b28] 爾時，世尊告諸比丘：「我聲",
    "T02n0125_049:0820b29": "聞中博有所知，有勇猛精進，念不錯亂，多",
    "T02n0125_049:0820c01": "聞第一，堪任執事，所謂阿難比丘是。」[0820c01] 時，諸",
    "T02n0125_049:0820c02": "比丘聞佛所說，歡喜奉行。",
    "T02n0125_049:0820c03": "（九）[0820c03] 聞如是：[0820c03] 一時，佛在舍衛國祇樹給孤獨",
    "T02n0125_049:0820c04": "園。[0820c04] 爾時，阿那邠祁長者有兒婦名曰善",
    "T02n0125_049:0820c05": "生，顏貌端正，面如桃華色，王波斯匿大臣",
    "T02n0125_049:0820c06": "之女，憑其姓望，恃其豪族，亦不恭敬姑",
    "T02n0125_049:0820c07": "嫜及其夫&#x805F;，亦不事佛、法及比丘僧，亦不",
    "T02n0125_049:0820c08": "敬奉三尊。[0820c08] 是時，阿那邠祁長者便往至世尊",
    "T02n0125_049:0820c09": "所，頭面禮足，在一面坐。爾時，長者白世尊",
    "T02n0125_049:0820c10": "言：「近與兒取婦，是波斯匿王第一大臣之",
    "T02n0125_049:0820c11": "女，自恃其姓望，不承事三尊、長老尊卑，唯",
    "T02n0125_049:0820c12": "願世尊當與說法，使發歡喜，心開意解。」[0820c12] 爾",
    "T02n0125_049:0820c13": "時，如來默然許可長者所說。[0820c13] 時，長者復白佛",
    "T02n0125_049:0820c14": "言：「唯願世尊當受我請及比丘僧。」[0820c14] 爾時，長",
    "T02n0125_049:0820c15": "者以見如來默然受請，即從座起，禮佛",
    "T02n0125_049:0820c16": "三匝而去。還至家中，辦具種種飲食，敷",
    "T02n0125_049:0820c17": "好坐具，尋白：「時至，唯願世尊當受我請，飲",
    "T02n0125_049:0820c18": "食已具。」[0820c18] 爾時，世尊將諸比丘眾，前後圍繞，",
    "T02n0125_049:0820c19": "至長者家，就座而坐。爾時，長者更取小座，",
    "T02n0125_049:0820c20": "在如來前坐。[0820c20] 爾時，世尊告善生女人曰：「長",
    "T02n0125_049:0820c21": "者女當知，夫為婦人有四事。云何為四？有",
    "T02n0125_049:0820c22": "婦如似母，有婦似親，有婦似賊，有婦似",
    "T02n0125_049:0820c23": "婢。汝今當知，婦似母者，隨時瞻視夫主，不",
    "T02n0125_049:0820c24": "令有乏，承事供養。爾時，諸天便復將護，若人、",
    "T02n0125_049:0820c25": "非人不得其便，死便生天。是謂，長者！此",
    "T02n0125_049:0820c26": "名婦人似母者也。[0820c26] 「彼云何有婦似親親？",
    "T02n0125_049:0820c27": "於是，長者婦見夫已，無有增減之心，同其",
    "T02n0125_049:0820c28": "苦樂，是謂其人似親親者也。[0820c28] 「彼云何名為",
    "T02n0125_049:0820c29": "婦如似賊？於是，女人若見夫已，便懷瞋恚，",
    "T02n0125_049:0821a01": "憎疾夫主，亦不承事恭敬禮拜，見輒欲害，",
    "T02n0125_049:0821a02": "心在他所。夫不親婦，婦不親夫，不為人",
    "T02n0125_049:0821a03": "所愛敬，諸天不擁護，惡鬼侵害，身壞命終，",
    "T02n0125_049:0821a04": "入地獄中，是謂斯人如似賊也。[0821a04] 「彼云何",
    "T02n0125_049:0821a05": "名婦人如似婢也？於是，賢良之婦見夫",
    "T02n0125_049:0821a06": "主隨時瞻視，忍其言語，終不還報；忍其寒",
    "T02n0125_049:0821a07": "苦，恒有慈心，於三尊所，亦生斯念：『此存我",
    "T02n0125_049:0821a08": "在，此衰我耗。』以此之事，諸天擁護，若人、非",
    "T02n0125_049:0821a09": "人皆悉愛念，身壞命終，生善處天上。是謂，長",
    "T02n0125_049:0821a10": "者女！有此四婦，汝今為在何條？」[0821a10] 時，彼女人",
    "T02n0125_049:0821a11": "聞世尊說此語已，前禮佛足，白世尊言：",
    "T02n0125_049:0821a12": "「唯願世尊，我今改往修來，更不敢為，自今",
    "T02n0125_049:0821a13": "已後，常行禮法，如似婢也。」[0821a13] 是時，善生女",
    "T02n0125_049:0821a14": "人還至夫所，頭面禮足：「唯願瞻視，當如婢",
    "T02n0125_049:0821a15": "也。」[0821a15] 是時，善生女人復至世尊所，頭面禮足，",
    "T02n0125_049:0821a16": "在一面坐。爾時，世尊漸與說法，所謂論者：",
    "T02n0125_049:0821a17": "施論、戒論、生天之論，欲為不淨想，婬為大",
    "T02n0125_049:0821a18": "穢。是時，世尊已知女人心開意解，諸佛世",
    "T02n0125_049:0821a19": "尊常所說法：苦、習、盡、道，爾時世尊盡與女",
    "T02n0125_049:0821a20": "人說之，即於座上得法眼淨，猶如新衣",
    "T02n0125_049:0821a21": "易染為色。此亦如是，分別諸法，善解深妙",
    "T02n0125_049:0821a22": "之義，自歸三尊，而受五戒。[0821a22] 爾時，善生女人",
    "T02n0125_049:0821a23": "聞佛所說，歡喜奉行。",
    "T02n0125_049:0821a24": "（一&#x3007;）[0821a24] 聞如是：[0821a24] 一時，佛在舍衛國祇樹給孤獨",
    "T02n0125_049:0821a25": "園。[0821a25] 爾時，尊者舍利弗便往至世尊所，頭面",
    "T02n0125_049:0821a26": "禮足，在一面坐。須臾退坐白世尊言：「尊",
    "T02n0125_049:0821a27": "恒稱譽豪尊高位，不說卑賤，然我，世尊！不",
    "T02n0125_049:0821a28": "歎豪尊，不說卑賤。處中而說，使得出家",
    "T02n0125_049:0821a29": "學道。」[0821a29] 佛告舍利弗：「汝等自稱言：『不歎豪",
    "T02n0125_049:0821b01": "尊，不說卑賤，處中而說，得出家學道。』然我",
    "T02n0125_049:0821b02": "今日亦不說上、中、下及受生分。所以然",
    "T02n0125_049:0821b03": "者，夫生甚苦，不足願樂，如彼糞除，少尚極",
    "T02n0125_049:0821b04": "臭，何況積多！今受生分亦復如是，一生、二",
    "T02n0125_049:0821b05": "生猶尚苦難，何況流轉終始而可甘處？由有",
    "T02n0125_049:0821b06": "有生，由生有老，由老有病，有死、愁、憂、苦、",
    "T02n0125_049:0821b07": "惱，何可貪樂，便成五盛陰身。吾今觀此義",
    "T02n0125_049:0821b08": "已，而作是說：『一生、二生猶尚苦難，何況流",
    "T02n0125_049:0821b09": "轉終始而可甘處？』[0821b09] 「若當舍利弗意欲生者，",
    "T02n0125_049:0821b10": "便當發願生豪貴家，不生卑賤。所以然",
    "T02n0125_049:0821b11": "者，舍利弗！眾生長夜為心所縛，不為豪",
    "T02n0125_049:0821b12": "族所縛。然我，舍利弗！處豪貴家，是剎利種，",
    "T02n0125_049:0821b13": "出轉輪聖王。設我不出家學道者，應為轉",
    "T02n0125_049:0821b14": "輪聖王，今捨轉輪聖王位，出家學道，成無上",
    "T02n0125_049:0821b15": "道。夫生卑賤家者，不得出家學道，反墮惡",
    "T02n0125_049:0821b16": "趣。是故，舍利弗！當求方便，降伏於心。如",
    "T02n0125_049:0821b17": "是，舍利弗！當作是學。」[0821b17] 爾時，舍利弗聞佛所",
    "T02n0125_049:0821b18": "說，歡喜奉行。"
}