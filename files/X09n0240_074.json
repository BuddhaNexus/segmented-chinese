{
    "X09n0240_074:0240b18": "大方廣佛華嚴經綱要卷第七十四",
    "X09n0240_074:0240b19": "于闐國三藏沙門實叉難陀 譯經",
    "X09n0240_074:0240b20": "清涼山大華嚴寺沙門澄觀 疏義",
    "X09n0240_074:0240b21": "明匡山法雲寺憨山沙門德清提挈",
    "X09n0240_074:0240b22": "入法界品第三十九之十五",
    "X09n0240_074:0240b23": "[0240b23] 爾時善財童子。於大願精進力救護一切眾生夜神",
    "X09n0240_074:0240b24": "所。得菩薩解脫已。憶念修習了達增長。漸次遊行至",
    "X09n0240_074:0240c01": "嵐毗尼林。周&#x5FA7;尋覓彼妙德神。見在一切寶樹莊嚴",
    "X09n0240_074:0240c02": "樓閣中。坐寶蓮華師子之座。二十億那由他諸天恭",
    "X09n0240_074:0240c03": "敬圍繞。為說菩薩受生海經。令其皆得生如來家。增",
    "X09n0240_074:0240c04": "長菩薩大功德海。善財見已頂禮其足。合掌前立。白",
    "X09n0240_074:0240c05": "言大聖。我已先發阿耨多羅三藐三菩提心。而未能",
    "X09n0240_074:0240c06": "知菩薩云何修菩薩行生如來家為世大明。彼神答",
    "X09n0240_074:0240c07": "言。善男子。菩薩有十種受生藏。若菩薩成就此法。則",
    "X09n0240_074:0240c08": "生如來家。念念增長菩薩善根。不疲不懈不厭不退。",
    "X09n0240_074:0240c09": "無斷無失。離諸迷惑。不生怯劣惱悔之心。趣一切智",
    "X09n0240_074:0240c10": "入法界門。發廣大心增長諸度。成就諸佛無上菩提。",
    "X09n0240_074:0240c11": "捨世間趣入如來地。獲勝神通。諸佛之法常現在前。",
    "X09n0240_074:0240c12": "順一切智真實義境。何等為十。一者願常供養一切",
    "X09n0240_074:0240c13": "諸佛受生藏。二者發菩提心受生藏。三者觀諸法門",
    "X09n0240_074:0240c14": "勤修行受生藏。四者以深淨心普照三世受生藏。五",
    "X09n0240_074:0240c15": "者平等光明受生藏。六者生如來家受生藏。七者佛",
    "X09n0240_074:0240c16": "力光明受生藏。八者觀普智門受生藏。九者普現莊",
    "X09n0240_074:0240c17": "嚴受生藏。十者入如來地受生藏。善男子。云何名願",
    "X09n0240_074:0240c18": "常供養一切佛受生藏。善男子。菩薩初發心時作如",
    "X09n0240_074:0240c19": "是願。我當尊重恭敬供養一切諸佛。見佛無厭。於諸",
    "X09n0240_074:0240c20": "佛所常生愛樂。常起深信修諸功德恒無休息。是為",
    "X09n0240_074:0240c21": "菩薩為一切智始集善根受生藏。云何名發菩提心",
    "X09n0240_074:0240c22": "受生藏。善男子。此菩薩發阿耨多羅三藐三菩提心。",
    "X09n0240_074:0240c23": "所謂起大悲心。救護一切眾生故。起供養佛心。究竟",
    "X09n0240_074:0240c24": "承事故。起普求正法心一切無&#x608B;故。起廣大趣向心",
    "X09n0240_074:0241a01": "求一切智故。起慈無量心普攝眾生故。起不捨一切",
    "X09n0240_074:0241a02": "眾生心。被求一切智堅誓甲故。起無諂誑心得如實",
    "X09n0240_074:0241a03": "智故。起如說行心修菩薩道故。起不誑諸佛心守護",
    "X09n0240_074:0241a04": "一切佛大誓願故。起一切智願心盡未來化眾生不",
    "X09n0240_074:0241a05": "休息故。菩薩以如是等佛剎微塵數菩提心功德故",
    "X09n0240_074:0241a06": "得生如來家。是為菩薩第二受生藏。云何名觀諸法",
    "X09n0240_074:0241a07": "門勤修行受生藏。善男子。此菩薩摩訶薩起觀一切",
    "X09n0240_074:0241a08": "法門海心。起迴向一切智圓滿道心。起正念無過失",
    "X09n0240_074:0241a09": "業心。起一切菩薩三昧海清淨心。起修成一切菩薩",
    "X09n0240_074:0241a10": "功德心。起莊嚴一切菩薩道心。起求一切智大精進",
    "X09n0240_074:0241a11": "行修諸功德如劫火熾然無休息心。起修普賢行教",
    "X09n0240_074:0241a12": "化一切眾生心。起善學一切威儀修菩薩功德捨離",
    "X09n0240_074:0241a13": "一切所有住無所有真實心。是為菩薩第三受生藏。",
    "X09n0240_074:0241a14": "云何名以深淨心普照三世受生藏。善男子。此菩薩",
    "X09n0240_074:0241a15": "具清淨增上心。得如來菩提光。入菩薩方便海。其心",
    "X09n0240_074:0241a16": "堅固猶若金剛。背捨一切諸有趣生。成就一切佛自",
    "X09n0240_074:0241a17": "在力。修殊勝行。具菩薩根。其心明潔願力不動。常為",
    "X09n0240_074:0241a18": "諸佛之所護念。破壞一切諸障礙山。普為眾生作所",
    "X09n0240_074:0241a19": "依處。是為菩薩第四受生藏。云何名平等光明受生",
    "X09n0240_074:0241a20": "藏。善男子。此菩薩具足眾行普化眾生。一切所有悉",
    "X09n0240_074:0241a21": "皆能捨。住佛究竟淨戒境界。具足忍法成就諸佛法",
    "X09n0240_074:0241a22": "忍光明。以大精進趣一切智到於彼岸。修習諸禪得",
    "X09n0240_074:0241a23": "普門定。淨智圓滿。以智慧日明照諸法。得無礙眼見",
    "X09n0240_074:0241a24": "諸佛海。悟入一切真實法性。一切世間見者歡喜。善",
    "X09n0240_074:0241b01": "能修習如實法門。是為菩薩第五受生藏。云何名生",
    "X09n0240_074:0241b02": "如來家受生藏。善男子。此菩薩生如來家隨諸佛住。",
    "X09n0240_074:0241b03": "成就一切甚深法門。具三世佛清淨大願。得一切佛",
    "X09n0240_074:0241b04": "同一善根。與諸如來共一體性。具出世行白淨善法。",
    "X09n0240_074:0241b05": "安住廣大功德法門。入諸三昧見佛神力。隨所應化",
    "X09n0240_074:0241b06": "淨諸眾生。如問而對。辯才無盡。是為菩薩第六受生",
    "X09n0240_074:0241b07": "藏。云何名佛力光明受生藏。善男子。此菩薩深入佛",
    "X09n0240_074:0241b08": "力遊諸佛剎。心無退轉。供養承事菩薩眾會。無有疲",
    "X09n0240_074:0241b09": "厭。了一切法皆如幻起。知諸世間如夢所見。一切色",
    "X09n0240_074:0241b10": "相猶如光影。神通所作皆如變化。一切受生悉皆如",
    "X09n0240_074:0241b11": "影諸佛說法皆如谷響。開示法界咸令究竟。是為菩",
    "X09n0240_074:0241b12": "薩第七受生藏。云何名觀普智門受生藏。善男子。此",
    "X09n0240_074:0241b13": "菩薩住童真位。觀一切智。一一智門盡無量劫。開演",
    "X09n0240_074:0241b14": "一切菩薩所行。於諸菩薩甚深三昧心得自在。念念",
    "X09n0240_074:0241b15": "生於十方世界諸如來所。於有差別境入無差別定。",
    "X09n0240_074:0241b16": "於無差別法現有差別智。於無量境知無境界。於少",
    "X09n0240_074:0241b17": "境界入無量境。通達法性廣大無際。知諸世間悉假",
    "X09n0240_074:0241b18": "施設。一切皆是識心所起。是為菩薩第八受生藏。云",
    "X09n0240_074:0241b19": "何名普現莊嚴受生藏。善男子。此菩薩能種種莊嚴",
    "X09n0240_074:0241b20": "無量佛剎。普能化現一切眾生及諸佛身。得無所畏。",
    "X09n0240_074:0241b21": "演清淨法周流法界。無所障礙。隨其心樂普使知見。",
    "X09n0240_074:0241b22": "示現種種成菩提行。令生無礙一切智道。如是所作",
    "X09n0240_074:0241b23": "不失其時。而常在三昧毗盧遮那智慧之藏。是為菩",
    "X09n0240_074:0241b24": "薩第九受生藏。云何名入如來地受生藏。善男子。此",
    "X09n0240_074:0241c01": "菩薩悉於三世諸如來所受灌頂法。普知一切境界",
    "X09n0240_074:0241c02": "次第。所謂知一切眾生前際後際沒生次第。一切菩",
    "X09n0240_074:0241c03": "薩修行次第。一切眾生心念次第。三世如來成佛次",
    "X09n0240_074:0241c04": "第。善巧方便說法次第。亦知一切初中後際所有諸",
    "X09n0240_074:0241c05": "劫若成若壞名號次第。隨諸眾生所應化度。為現成",
    "X09n0240_074:0241c06": "道功德莊嚴。神通說法。方便調伏。是為菩薩第十受",
    "X09n0240_074:0241c07": "生藏。佛子。若菩薩摩訶薩於此十法修習增長圓滿",
    "X09n0240_074:0241c08": "成就。則能於一莊嚴中現種種莊嚴。如是莊嚴一切",
    "X09n0240_074:0241c09": "國土開導示悟一切眾生。盡未來劫無有休息。演說",
    "X09n0240_074:0241c10": "一切諸佛法海。種種境界。種種成熟。展轉傳來無量",
    "X09n0240_074:0241c11": "諸法。現不思議佛自在力。充滿一切&#x8657;空法界。於諸",
    "X09n0240_074:0241c12": "眾生心行海中而轉法輪。於一切世界示現成佛恒",
    "X09n0240_074:0241c13": "無間斷。以不可說清淨言音說一切法。住無量處通",
    "X09n0240_074:0241c14": "達無礙。以一切法莊嚴道場。隨諸眾生欲解差別而",
    "X09n0240_074:0241c15": "現成佛。開示無量甚深法藏。教化成就一切世間。爾",
    "X09n0240_074:0241c16": "時嵐毗尼林神。欲重明其義。以佛神力。普觀十方。而",
    "X09n0240_074:0241c17": "說頌言。",
    "X09n0240_074:0241c18": " 最上離垢清淨心  見一切佛無厭足",
    "X09n0240_074:0241c19": " 願盡未來常供養  此明慧者受生藏",
    "X09n0240_074:0241c20": " 一切三世國土中  所有眾生及諸佛",
    "X09n0240_074:0241c21": " 悉願度脫恒瞻奉  此難思者受生藏",
    "X09n0240_074:0241c22": " 聞法無厭樂觀察  普於三世無所礙",
    "X09n0240_074:0241c23": " 身心清淨如&#x8657;空  此名稱者受生藏",
    "X09n0240_074:0241c24": " 其心恒住大悲海  堅如金剛及寶山",
    "X09n0240_074:0242a01": " 了達一切種智門  此最勝者受生藏",
    "X09n0240_074:0242a02": " 大慈普覆於一切  妙行常增諸度海",
    "X09n0240_074:0242a03": " 以法光明照&#x7FA3;品  此勇猛者受生藏",
    "X09n0240_074:0242a04": " 了達法性心無礙  生於三世諸佛家",
    "X09n0240_074:0242a05": " 普入十方法界海  此明智者受生藏",
    "X09n0240_074:0242a06": " 法身清淨心無礙  普詣十方諸國土",
    "X09n0240_074:0242a07": " 一切佛力靡不成  此不思議受生藏",
    "X09n0240_074:0242a08": " 入深智慧已自在  於諸三昧亦究竟",
    "X09n0240_074:0242a09": " 觀一切智如實門  此真身者受生藏",
    "X09n0240_074:0242a10": " 淨治一切諸佛土  勤修普化眾生法",
    "X09n0240_074:0242a11": " 顯現如來自在力  此大名者受生藏",
    "X09n0240_074:0242a12": " 久已修行薩婆若  疾能趣入如來位",
    "X09n0240_074:0242a13": " 了知法界皆無礙  此諸佛子受生藏",
    "X09n0240_074:0242a14": "[0242a14] 善男子。菩薩具此十法生如來家。為一切世間清淨",
    "X09n0240_074:0242a15": "光明。善男子。我從無量劫來得是自在受生解脫門。",
    "X09n0240_074:0242a16": "善財白言。聖者。此解脫門境界云何。答言。善男子。我",
    "X09n0240_074:0242a17": "先發願。願一切菩薩示受生時皆得親近。願入毗盧",
    "X09n0240_074:0242a18": "遮那如來無量受生海。以昔願力生此世界閻浮提",
    "X09n0240_074:0242a19": "中嵐毗尼園。專念菩薩何時下生。經於百年世尊果",
    "X09n0240_074:0242a20": "從兜率陀天而來生此。時此林中現十種相。何等為",
    "X09n0240_074:0242a21": "十。一者此園中地忽自平坦。坑坎&#x5860;阜悉皆不現。二",
    "X09n0240_074:0242a22": "者金剛為地眾寶莊嚴。無有瓦礫荊棘株杌。三者寶",
    "X09n0240_074:0242a23": "多羅樹周&#x5E00;行列其根深植至於水際。四者生眾香",
    "X09n0240_074:0242a24": "芽現眾香藏。寶香為樹扶&#x758E;蔭&#x668E;。其諸香氣皆踰天",
    "X09n0240_074:0242b01": "香。五者諸妙華鬘寶莊嚴具行列分布處處充滿。六",
    "X09n0240_074:0242b02": "者園中所有一切諸樹皆自然開摩尼寶華。七者諸",
    "X09n0240_074:0242b03": "池沼中皆自生華。從地涌出周布水上。八者時此林",
    "X09n0240_074:0242b04": "中娑婆世界欲色所住天龍夜叉。乾闥婆。阿修羅。迦",
    "X09n0240_074:0242b05": "樓羅。緊那羅。摩&#x777A;羅伽。一切諸王。莫不來集合掌而",
    "X09n0240_074:0242b06": "住。九者此世界中所有天女乃至摩&#x777A;羅伽女。皆生",
    "X09n0240_074:0242b07": "歡喜各各捧持諸供養具。向畢洛叉樹前恭敬而立。",
    "X09n0240_074:0242b08": "十者十方一切諸佛臍中皆放光明。名菩薩受生自",
    "X09n0240_074:0242b09": "在燈。普照此林。一一光中悉現諸佛受生誕生所有",
    "X09n0240_074:0242b10": "神變及一切菩薩受生功德。又出諸佛種種言音。是",
    "X09n0240_074:0242b11": "為林中十種瑞相。此相現時諸天王等即知當有菩",
    "X09n0240_074:0242b12": "薩下生。我見此瑞歡喜無量。善男子。摩耶夫人出迦",
    "X09n0240_074:0242b13": "毗羅城入此林時。復現十種光明瑞相。令諸眾生得",
    "X09n0240_074:0242b14": "法光明。何等為十。所謂一切寶華藏光。寶香藏光。寶",
    "X09n0240_074:0242b15": "蓮華開演出真實妙音聲光。十方菩薩初發心光。一",
    "X09n0240_074:0242b16": "切菩薩得入諸地現神變光。一切菩薩修波羅蜜圓",
    "X09n0240_074:0242b17": "滿智光。一切菩薩大願智光。一切菩薩教化眾生方",
    "X09n0240_074:0242b18": "便智光。一切菩薩證於法界真實智光。一切菩薩得",
    "X09n0240_074:0242b19": "佛自在受生出家成正覺光。此十光明普照無量諸",
    "X09n0240_074:0242b20": "眾生心。善男子。摩耶夫人於畢洛叉樹下坐時。復現",
    "X09n0240_074:0242b21": "菩薩將欲誕生十種神變。何等為十。善男子。菩薩將",
    "X09n0240_074:0242b22": "欲誕生之時。欲界諸天天子天女。及以色界一切諸",
    "X09n0240_074:0242b23": "天。諸龍夜叉。乾闥婆。阿修羅。迦樓羅。緊那羅。摩&#x777A;羅",
    "X09n0240_074:0242b24": "伽。并其眷屬。為供養故悉皆雲集。摩耶夫人威德殊",
    "X09n0240_074:0242c01": "勝。身諸毛孔咸放光明。普照三千大千世界無所障",
    "X09n0240_074:0242c02": "礙。一切光明悉皆不現。除滅一切眾生煩惱及惡道",
    "X09n0240_074:0242c03": "苦。是為菩薩將欲誕生第一神變。又善男子。當爾之",
    "X09n0240_074:0242c04": "時。摩耶夫人腹中悉現三千世界一切形像。其百億",
    "X09n0240_074:0242c05": "閻浮提內各有都邑。各有園林。名號不同。皆有摩耶",
    "X09n0240_074:0242c06": "夫人於中止住。天眾圍繞。悉為顯現菩薩將生不可",
    "X09n0240_074:0242c07": "思議神變之相。是為菩薩將欲誕生第二神變。又善",
    "X09n0240_074:0242c08": "男子。摩耶夫人一切毛孔皆現如來往昔修行菩薩",
    "X09n0240_074:0242c09": "道時。恭敬供養一切諸佛。及聞諸佛說法音聲。譬如",
    "X09n0240_074:0242c10": "明鏡及以水中能現&#x8657;空日月星宿雲雷等像。摩耶",
    "X09n0240_074:0242c11": "夫人身諸毛孔亦復如是。能現如來往昔因緣。是為",
    "X09n0240_074:0242c12": "菩薩將欲誕生第三神變。又善男子。摩耶夫人身諸",
    "X09n0240_074:0242c13": "毛孔一一皆現如來往修菩薩行時。所住世界城邑",
    "X09n0240_074:0242c14": "聚落。山林河海眾生劫數。值佛出世。入淨國土。隨所",
    "X09n0240_074:0242c15": "受生壽命長短。依善知識修行善法。於一切剎在在",
    "X09n0240_074:0242c16": "生處摩耶夫人常為其母。如是一切於毛孔中靡不",
    "X09n0240_074:0242c17": "皆現。是為菩薩將欲誕生第四神變。又善男子。摩耶",
    "X09n0240_074:0242c18": "夫人一一毛孔顯現如來往昔修行菩薩行時。隨所",
    "X09n0240_074:0242c19": "生處色相形貌衣服飲食苦樂等事。一一普現分明",
    "X09n0240_074:0242c20": "辨了。是為菩薩將欲誕生第五神變。又善男子。摩耶",
    "X09n0240_074:0242c21": "夫人身諸毛孔。一一皆現世尊往昔修施行時。捨所",
    "X09n0240_074:0242c22": "難捨頭目耳鼻脣舌牙齒。身體手足血肉筋骨。男女",
    "X09n0240_074:0242c23": "妻妾城邑宮殿。衣服瓔珞金銀寶貨。如是一切內外",
    "X09n0240_074:0242c24": "諸物。亦見受者形貌音聲及其處所。是為菩薩將欲",
    "X09n0240_074:0243a01": "誕生第六神變。又善男子。摩耶夫人入此園時。其林",
    "X09n0240_074:0243a02": "普現過去所有一切諸佛入母胎時。國土園林衣服",
    "X09n0240_074:0243a03": "華鬘。塗香末香旛繒幢蓋。一切眾寶莊嚴之事。妓樂",
    "X09n0240_074:0243a04": "歌詠上妙音聲。令諸眾生普得見聞。是為菩薩將誕",
    "X09n0240_074:0243a05": "生時第七神變。又善男子。摩耶夫人入此園時。從其",
    "X09n0240_074:0243a06": "身出菩薩所住摩尼寶王宮殿樓閣。超過一切天龍",
    "X09n0240_074:0243a07": "夜叉乾闥婆。阿修羅。迦樓羅。緊那羅。摩&#x777A;羅伽。及諸",
    "X09n0240_074:0243a08": "人王之所住者。寶網覆上。妙香普覆。眾寶莊嚴。內外",
    "X09n0240_074:0243a09": "清淨。各各差別。不相雜亂。周&#x5E00;&#x5FA7;滿嵐毗尼園。是為",
    "X09n0240_074:0243a10": "菩薩將誕生時第八神變。又善男子。摩耶夫人入此",
    "X09n0240_074:0243a11": "園時從其身出十不可說百千億那由他佛剎微塵",
    "X09n0240_074:0243a12": "數菩薩。其諸菩薩身形容貌相好光明。進止威儀神",
    "X09n0240_074:0243a13": "通眷屬。皆與毗盧遮那菩薩等無有異。悉共同時讚",
    "X09n0240_074:0243a14": "歎如來。是為菩薩將誕生時第九神變。又善男子。摩",
    "X09n0240_074:0243a15": "耶夫人將欲誕生菩薩之時。忽於其前從金剛際出",
    "X09n0240_074:0243a16": "大蓮華。名為一切寶莊嚴藏。金剛為莖。眾寶為鬚。如",
    "X09n0240_074:0243a17": "意寶王以為其臺。有十佛剎微塵數葉。一切皆以摩",
    "X09n0240_074:0243a18": "尼所成。寶網寶蓋以覆其上。一切天王所共執持。一",
    "X09n0240_074:0243a19": "切龍王降注香雨。一切夜叉王恭敬圍繞散諸天華。",
    "X09n0240_074:0243a20": "一切乾闥婆王出微妙音歌讚菩薩往昔供養諸佛",
    "X09n0240_074:0243a21": "功德。一切阿修羅王捨憍慢心稽首敬禮。一切迦樓",
    "X09n0240_074:0243a22": "羅王垂寶繒旛&#x5FA7;滿&#x8657;空。一切緊那羅王歡喜瞻仰",
    "X09n0240_074:0243a23": "歌詠讚歎菩薩功德。一切摩&#x777A;羅伽王皆主歡喜歌",
    "X09n0240_074:0243a24": "詠讚歎。普雨一切寶莊嚴雲。是為菩薩將誕生時第",
    "X09n0240_074:0243b01": "十神變。善男子。嵐毗尼園示現如是十種相已。然後",
    "X09n0240_074:0243b02": "菩薩其身誕生。如&#x8657;空中現淨日輪。如高山頂出於",
    "X09n0240_074:0243b03": "慶雲。如密雲中而耀電光。如夜闇中而然大炬。爾時",
    "X09n0240_074:0243b04": "菩薩從母&#x8107;生身相光明亦復如是。善男子。菩薩爾",
    "X09n0240_074:0243b05": "時雖現初生。悉已了達一切諸法如夢如幻。如影如",
    "X09n0240_074:0243b06": "像。無來無去。不生不滅。善男子。當我見佛於此四天",
    "X09n0240_074:0243b07": "下閻浮提內嵐毗尼園示現初生種種神變時。亦見",
    "X09n0240_074:0243b08": "如來於三千大千世界百億四天下閻浮提內嵐毗",
    "X09n0240_074:0243b09": "尼園中示現初生種種神變。亦見三千大千世界一",
    "X09n0240_074:0243b10": "一塵中無量佛剎。亦見百佛世界千佛世界乃至十",
    "X09n0240_074:0243b11": "方一切世界一一塵中無量佛剎。如是一切諸佛剎",
    "X09n0240_074:0243b12": "中皆有如來示現受生種種神變。如是念念常無間",
    "X09n0240_074:0243b13": "斷。時善財童子白彼神言。大天得此解脫其已久如。",
    "X09n0240_074:0243b14": "答言。善男子。乃往古世過億佛剎微塵數劫。復過是",
    "X09n0240_074:0243b15": "數。時有世界名為普寶。劫名悅樂。八十那由他佛於",
    "X09n0240_074:0243b16": "中出現。其第一佛名自在功德幢。十號具足。彼世界",
    "X09n0240_074:0243b17": "中有四天下名妙光莊嚴。其四天下閻浮提中有一",
    "X09n0240_074:0243b18": "王都。名須彌莊嚴幢。其中有王名寶燄眼。其王夫人",
    "X09n0240_074:0243b19": "名曰喜光。善男子。如此世界摩耶夫人為毗盧遮那",
    "X09n0240_074:0243b20": "如來之母。彼世界中喜光夫人為初佛母亦復如是。",
    "X09n0240_074:0243b21": "善男子。其喜光夫人將欲誕生菩薩之時。與二十億",
    "X09n0240_074:0243b22": "那由他采女詣金華園。園中有樓名妙寶&#x5CEF;。其邊有",
    "X09n0240_074:0243b23": "樹名一切施。喜光夫人攀彼樹枝而生菩薩。諸天王",
    "X09n0240_074:0243b24": "眾各持香水共以洗沐。時有乳母名為淨光。侍立其",
    "X09n0240_074:0243c01": "側。既洗沐已。諸天王眾授與乳母。乳母敬受生大歡",
    "X09n0240_074:0243c02": "喜。即得菩薩普眼三昧。得此三昧已。普見十方無量",
    "X09n0240_074:0243c03": "諸佛。復得菩薩於一切處示現受生自在解脫。如初",
    "X09n0240_074:0243c04": "受胎識速疾無礙。得此解脫故。見一切佛乘本願力",
    "X09n0240_074:0243c05": "受生自在亦復如是。善男子。於汝意云何。彼乳母者",
    "X09n0240_074:0243c06": "豈異人乎。我身是也。我從是來念念常見毗盧遮那",
    "X09n0240_074:0243c07": "佛示現菩薩受生海調伏眾生自在神力。如見毗盧",
    "X09n0240_074:0243c08": "遮那佛乘本願力念念於此三千大千乃至十方一",
    "X09n0240_074:0243c09": "切世界微塵之內皆現菩薩受生神變。見一切佛悉",
    "X09n0240_074:0243c10": "亦如是。我皆恭敬承事供養。聽所說法。如說修行。時",
    "X09n0240_074:0243c11": "嵐毗尼林神。欲重宣此解脫義。承佛神力。普觀十方。",
    "X09n0240_074:0243c12": "而說頌言。",
    "X09n0240_074:0243c13": " 佛子汝所問  諸佛甚深境  汝今應聽受",
    "X09n0240_074:0243c14": " 我說其因緣  過億剎塵劫  有劫名悅樂",
    "X09n0240_074:0243c15": " 八十那由他  如來出興世  最初如來號",
    "X09n0240_074:0243c16": " 自在功德幢  我在金華園  見彼初生日",
    "X09n0240_074:0243c17": " 我時為乳母  智慧極聰利  諸天授與我",
    "X09n0240_074:0243c18": " 菩薩金色身  我時疾捧持  諦觀不見頂",
    "X09n0240_074:0243c19": " 身相皆圓滿  一一無邊際  離垢清淨身",
    "X09n0240_074:0243c20": " 相好以莊嚴  譬如妙寶像  見已自欣慶",
    "X09n0240_074:0243c21": " 思惟彼功德  疾增眾福海  見此神通事",
    "X09n0240_074:0243c22": " 發大菩提心  專求佛功德  增廣諸大願",
    "X09n0240_074:0243c23": " 嚴淨一切剎  滅除三惡道  普於十方土",
    "X09n0240_074:0243c24": " 供養無數佛  修行本誓願  救脫眾生苦",
    "X09n0240_074:0244a01": " 我於彼佛所  聞法得解脫  億剎微塵數",
    "X09n0240_074:0244a02": " 無量劫修行  劫中所有佛  我昔曾供養",
    "X09n0240_074:0244a03": " 護持其正法  淨此解脫海  億剎微塵數",
    "X09n0240_074:0244a04": " 過去十力尊  盡持其法輪  增明此解脫",
    "X09n0240_074:0244a05": " 我於一念頃  見此剎塵中  一一有如來",
    "X09n0240_074:0244a06": " 所淨諸剎海  剎內悉有佛  園中示誕生",
    "X09n0240_074:0244a07": " 各現不思議  廣大神通力  或見不思議",
    "X09n0240_074:0244a08": " 億剎諸菩薩  住於天宮上  將證佛菩提",
    "X09n0240_074:0244a09": " 無量剎海中  諸佛現受生  說法眾圍繞",
    "X09n0240_074:0244a10": " 於此我皆見  一念見億剎  微塵數菩薩",
    "X09n0240_074:0244a11": " 出家趣道場  示現佛境界  我見剎塵內",
    "X09n0240_074:0244a12": " 無量佛成道  各現諸方便  度脫苦眾生",
    "X09n0240_074:0244a13": " 一一微塵中  諸佛轉法輪  悉以無盡音",
    "X09n0240_074:0244a14": " 普雨甘露法  億剎微塵數  一一剎塵內",
    "X09n0240_074:0244a15": " 悉見於如來  示現般涅槃  如是無量剎",
    "X09n0240_074:0244a16": " 如來示誕生  而我悉分身  現前興供養",
    "X09n0240_074:0244a17": " 不思議剎海  無量趣差別  我悉現其前",
    "X09n0240_074:0244a18": " 雨於大法雨  佛子我知此  難思解脫門",
    "X09n0240_074:0244a19": " 無量億劫中  稱揚不可盡",
    "X09n0240_074:0244a20": "[0244a20] 善男子。我唯知此菩薩於無量劫&#x5FA7;一切處示現受",
    "X09n0240_074:0244a21": "生自在解脫。如諸菩薩摩訶薩能以一念為諸劫藏",
    "X09n0240_074:0244a22": "觀一切法。以善方便而現受生。周&#x5FA7;供養一切諸佛。",
    "X09n0240_074:0244a23": "究竟通達一切佛法。於一切處皆現受生。一切佛前。",
    "X09n0240_074:0244a24": "坐蓮華座。知諸眾生應可度時。為現受生方便調伏。",
    "X09n0240_074:0244b01": "於一切剎現諸神變。猶如影像悉現其前。我當云何",
    "X09n0240_074:0244b02": "能知能說彼功德行。善男子。此迦毗羅城有釋種女",
    "X09n0240_074:0244b03": "名曰瞿波。汝詣彼問。菩薩云何於生死中教化眾生。",
    "X09n0240_074:0244b04": "時善財童子頂禮其足。繞無數&#x5E00;。殷勤瞻仰。辭退而",
    "X09n0240_074:0244b05": "去。",
    "X09n0240_074:0244b06": "[0244b06] 此下第九嵐毗尼林神寄善慧地。善慧地者謂成",
    "X09n0240_074:0244b07": "就微妙四無礙辯。能&#x5FA7;十方善說法故。此園林乃",
    "X09n0240_074:0244b08": "生佛之處。表九地當得受職生佛家故。時善財童",
    "X09n0240_074:0244b09": "子。聞前解脫門。憶念修習了達增長依教趣求。至",
    "X09n0240_074:0244b10": "嵐毗尼林妙德神所。見在一切寶莊嚴樓閣中坐",
    "X09n0240_074:0244b11": "師子座。為諸天眾說受生海經。令其皆得生如來",
    "X09n0240_074:0244b12": "家。善財見已。致敬陳已發心。諮問生如來家。彼神",
    "X09n0240_074:0244b13": "即授己法界。答言。善男子。菩薩有十種受生藏。若",
    "X09n0240_074:0244b14": "菩薩成就此十法。則得生如來家。此正酬其問。初",
    "X09n0240_074:0244b15": "有五行半經。歎此法殊勝。次下徵云。何等為十。次",
    "X09n0240_074:0244b16": "列其名曰。一者願常供養一切諸佛受生藏。二者",
    "X09n0240_074:0244b17": "發菩提心受生藏。三者觀諸法門勤修受生藏。四",
    "X09n0240_074:0244b18": "者以深淨心普照三世受生藏。五者平等光明受",
    "X09n0240_074:0244b19": "生藏。六者生如來家受生藏。七者佛力光明受生",
    "X09n0240_074:0244b20": "藏。八者觀普智門受生藏。九者普現莊嚴受生藏。",
    "X09n0240_074:0244b21": "十者入如來地受生藏。此列十種受生藏名。其義",
    "X09n0240_074:0244b22": "已收六位因果。一當十信。二即十住。三通行向。四",
    "X09n0240_074:0244b23": "是初地。五從二地至七地。六七二門皆八地。八即",
    "X09n0240_074:0244b24": "九地。九當十地。十即等覺入如來地。疏雖豎配六",
    "X09n0240_074:0244c01": "位。其實圓融終始通收。故前歎云成就此法則得",
    "X09n0240_074:0244c02": "生如來家。義顯因果交徹故。次先長行一一釋義。",
    "X09n0240_074:0244c03": "十段并結有六十八行經。并下重頌有十偈。通釋",
    "X09n0240_074:0244c04": "法門之義。下牒立其名云。菩薩具此十法生如來",
    "X09n0240_074:0244c05": "家。為一切世間清淨光明。此牒答問義。次立法門",
    "X09n0240_074:0244c06": "之名。云我從無量劫來。得自在受生解脫門。此指",
    "X09n0240_074:0244c07": "前法立目。言自在受生者。以機感便現。無所擁礙",
    "X09n0240_074:0244c08": "故。次下善財白言。聖者此解脫門境界云何。此問",
    "X09n0240_074:0244c09": "解脫境界。下答即顯法門業用。云善男子。我先發",
    "X09n0240_074:0244c10": "願。願一切菩薩示受生時皆得親近。願入毗盧遮",
    "X09n0240_074:0244c11": "那如來無量受生海。以昔願力生此世界閻浮提",
    "X09n0240_074:0244c12": "中嵐毗尼園。專念菩薩何時下生。此明依願受生。",
    "X09n0240_074:0244c13": "自生此園以來。經於百年。世尊果從兜率天而來",
    "X09n0240_074:0244c14": "生此。未生之前。我&#x89A9;見此林中先現十種瑞。有十",
    "X09n0240_074:0244c15": "六行零經。敘其瑞相。結云。此瑞現時諸天即知當",
    "X09n0240_074:0244c16": "有菩薩下生。我觀此瑞歡喜無量。次菩薩未生之",
    "X09n0240_074:0244c17": "時摩耶夫人出迦毗羅城入此林時。復現十種瑞",
    "X09n0240_074:0244c18": "相。有八行半經。敘摩耶入林之瑞。次摩耶夫人於",
    "X09n0240_074:0244c19": "畢洛叉樹下。將欲誕生菩薩之時。復現十種神變。",
    "X09n0240_074:0244c20": "其十種神變者。一菩薩將誕生時欲色諸天八部",
    "X09n0240_074:0244c21": "神等皆集園中。備獻供養。二摩耶夫人腹中悉現",
    "X09n0240_074:0244c22": "三千世界一切形像。萬億閻浮各有園林。一一皆",
    "X09n0240_074:0244c23": "有夫人。於中將生菩薩之瑞。三夫人一切毛孔。皆",
    "X09n0240_074:0244c24": "現如來往昔供佛聞法之事。四夫人身諸毛孔一",
    "X09n0240_074:0245a01": "一皆現如來往昔修行所住之處。及值佛出世劫",
    "X09n0240_074:0245a02": "數壽命長短。所依知識修行善法。在在生處摩耶",
    "X09n0240_074:0245a03": "夫人常為其母。五摩耶夫人一一毛孔。現如來往",
    "X09n0240_074:0245a04": "昔修行時隨所生處色相形貌苦樂等事。六摩耶",
    "X09n0240_074:0245a05": "身諸毛孔皆現如來往昔修行捨頭目髓腦身體",
    "X09n0240_074:0245a06": "血肉及國城妻妾等事。七摩耶夫人入此園時其",
    "X09n0240_074:0245a07": "林普現過去諸佛入母胎時莊嚴等事。八摩耶夫",
    "X09n0240_074:0245a08": "人入此園時從其身出菩薩所住宮殿等事。九摩",
    "X09n0240_074:0245a09": "耶夫人入此園時身出十不可說佛剎微塵數菩",
    "X09n0240_074:0245a10": "薩同時讚歎。十摩耶夫人將欲誕生菩薩之時忽",
    "X09n0240_074:0245a11": "於其前從金剛際出大蓮華。眾寶莊嚴。天王執持。",
    "X09n0240_074:0245a12": "八部神等各興供養。此上見菩薩將欲降生先現",
    "X09n0240_074:0245a13": "之瑞。有五十行經。歷敘其事。向下正&#x89A9;誕生之事。",
    "X09n0240_074:0245a14": "云嵐毗尼園現是事已。然後菩薩其身誕生。如&#x8657;",
    "X09n0240_074:0245a15": "空中現淨日輪。如高山頂出於慶雲等相。菩薩從",
    "X09n0240_074:0245a16": "母&#x8107;生。身相光明亦復如是。當我見佛於此閻浮",
    "X09n0240_074:0245a17": "嵐毗尼園生時。亦見三千界內百億四天下閻浮",
    "X09n0240_074:0245a18": "內示現初生。乃至亦見於十方一切世界一一塵",
    "X09n0240_074:0245a19": "中一一剎中皆現受生種種神變。念念不斷。有十",
    "X09n0240_074:0245a20": "一行半經。敘遍一切處現生之事。上答解脫境界。",
    "X09n0240_074:0245a21": "顯其業用。下問發心久近。善財白彼神言。大天得",
    "X09n0240_074:0245a22": "此解脫其已久如。答言。乃往古世過億佛剎微塵",
    "X09n0240_074:0245a23": "數劫。復過是數有世界名普寶。劫名悅樂。彼世界",
    "X09n0240_074:0245a24": "中有四天下。閻浮提中有一王都。名須彌莊嚴幢。",
    "X09n0240_074:0245b01": "其中有王名寶燄眼。其王夫人名曰喜光。如此世",
    "X09n0240_074:0245b02": "界摩耶夫人為毗盧遮那之母。彼世界中喜光夫",
    "X09n0240_074:0245b03": "人為初佛母亦復如是。善男子。其喜光夫人將欲",
    "X09n0240_074:0245b04": "誕生菩薩之時詣彼華園。園中有樹。名一切施。喜",
    "X09n0240_074:0245b05": "光攀彼樹枝而生菩薩。時有乳母名為淨光。侍立",
    "X09n0240_074:0245b06": "其側。諸天授與乳母。乳母敬受生大歡喜。即得菩",
    "X09n0240_074:0245b07": "薩普眼三昧。普見十方無量諸佛一切處自在受",
    "X09n0240_074:0245b08": "生解脫。得此解脫故。見一切佛乘本願力受生自",
    "X09n0240_074:0245b09": "在。善男子。彼乳母者豈異人乎。我身是也。不會夫",
    "X09n0240_074:0245b10": "人者。顯今夫人即昔佛之母也。我自是來念念常",
    "X09n0240_074:0245b11": "見毗盧遮那佛。示現菩薩受生海自在神力。此上",
    "X09n0240_074:0245b12": "有二十一行零經。敘往昔得解脫因緣。以顯法根",
    "X09n0240_074:0245b13": "深。下嵐毗尼神重宣其義而說頌言。有二十三偈。",
    "X09n0240_074:0245b14": "頌往昔因緣。下謙己推勝云。我唯知此菩薩於無",
    "X09n0240_074:0245b15": "量劫&#x5FA7;一切處示現受生自在解脫而已。如諸菩",
    "X09n0240_074:0245b16": "薩以一念為諸劫藏。乃至於一切趣皆現受生。調",
    "X09n0240_074:0245b17": "伏眾生諸神變事。我何能知。乃指後友云。此迦毗",
    "X09n0240_074:0245b18": "羅城有釋種女。名曰瞿波。汝可往問。當為汝說。時",
    "X09n0240_074:0245b19": "善財童子。瞻仰作禮辭退而去。"
}