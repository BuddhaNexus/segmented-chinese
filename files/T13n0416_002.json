{
    "T13n0416_002:0876c02": "大方等大集經賢護分卷第二",
    "T13n0416_002:0876c04": "隋天竺三藏闍那崛多譯",
    "T13n0416_002:0876c05": "思惟品第一之二",
    "T13n0416_002:0876c06": "[0876c06] 「賢護！我時則亦授彼佛記：是人當來必得",
    "T13n0416_002:0876c07": "成佛，號曰德光明如來、應供、等正覺乃至佛、",
    "T13n0416_002:0876c08": "世尊。[0876c08] 「賢護！是中三昧誰當證知？今我弟子摩",
    "T13n0416_002:0876c09": "訶迦葉、帝釋德菩薩、善德天子及餘無量諸",
    "T13n0416_002:0876c10": "菩薩輩，咸已修得此三昧者是為證。云何",
    "T13n0416_002:0876c11": "證？所謂空三昧也。[0876c11] 「賢護！我念往昔有佛、世尊",
    "T13n0416_002:0876c12": "號須波日。時有一人行值曠野，飢渴困苦，遂",
    "T13n0416_002:0876c13": "即睡眠，夢中具得諸種上妙美食，食之既飽，",
    "T13n0416_002:0876c14": "無復飢虛；從是寤已，還復飢渴。是人因此即",
    "T13n0416_002:0876c15": "自思惟：『如是，諸法皆空、無實，猶夢所見，本自",
    "T13n0416_002:0876c16": "非真。』如是觀時悟無生忍，得不退轉於阿耨",
    "T13n0416_002:0876c17": "多羅三藐三菩提。[0876c17] 「如是，賢護！有諸菩薩——若在",
    "T13n0416_002:0876c18": "家、若出家——聞有諸佛，隨何方所，即向彼方至",
    "T13n0416_002:0876c19": "心頂禮，心中渴仰欲見彼佛，故作如是專精",
    "T13n0416_002:0876c20": "思惟；復應當觀如是色相，亦即作彼虛空之",
    "T13n0416_002:0876c21": "想；而彼成就虛空想已，得住如是正思惟中；",
    "T13n0416_002:0876c22": "住思惟已，得見彼佛光明清徹如淨琉璃、其",
    "T13n0416_002:0876c23": "形端正如真金柱。如是念者，彼見如來亦復",
    "T13n0416_002:0876c24": "如是。[0876c24] 「復次，賢護！譬如有人忽從本國至於他",
    "T13n0416_002:0876c25": "方，雖在他方而常追憶本所生處，曾如是見、",
    "T13n0416_002:0876c26": "亦如是聞、如是憶念、如是了知。久追憶故，於",
    "T13n0416_002:0876c27": "睡夢中明見自身在本生處，遊從見聞如前",
    "T13n0416_002:0876c28": "所更。是人後時向諸眷屬具論夢中所見之",
    "T13n0416_002:0876c29": "事：我如是見、我如是聞、我如是營、為如是獲",
    "T13n0416_002:0877a01": "得。[0877a01] 「如是，賢護！有諸菩薩——若在家、若出家——若從",
    "T13n0416_002:0877a02": "他聞有佛、世尊，隨何方所，即向彼方至心頂",
    "T13n0416_002:0877a03": "禮，欲見彼佛正念不亂，應念即見彼佛形像——",
    "T13n0416_002:0877a04": "或如&#x7460;璃、或純金色——亦復如是。[0877a04] 「復次，賢護！譬",
    "T13n0416_002:0877a05": "如比丘修不淨觀，見新死屍形色始變——或青、",
    "T13n0416_002:0877a06": "或黃、或黑、或赤——或時&#x8196;脹、或已爛壞，膿、血俱",
    "T13n0416_002:0877a07": "流、蟲獸食噉、肉盡骨白其色如珂，如是乃至",
    "T13n0416_002:0877a08": "觀骨離散。而彼骨散無所從來、亦無所去，唯",
    "T13n0416_002:0877a09": "心所作，還見自心。[0877a09] 「如是，賢護！若諸菩薩欲得",
    "T13n0416_002:0877a10": "成就彼念諸佛現前三昧，隨何方所，先念欲",
    "T13n0416_002:0877a11": "見彼佛、世尊，隨所念處即見如來。何以故？因",
    "T13n0416_002:0877a12": "緣三昧得見如來。得見彼佛有三因緣。何者",
    "T13n0416_002:0877a13": "為三？一者、緣此三昧，二者、彼佛加持，三者、自",
    "T13n0416_002:0877a14": "善根熟。具足如是三因緣故，即得明見彼諸",
    "T13n0416_002:0877a15": "如來、應供、等正覺，亦復如是。[0877a15] 「復次，賢護！如",
    "T13n0416_002:0877a16": "人盛壯，容貌端嚴，欲觀己形美、惡、好、醜，即便",
    "T13n0416_002:0877a17": "取器，盛彼清油、或持淨水、或取水精、或執明",
    "T13n0416_002:0877a18": "鏡，用是四物觀己面像，善、惡、好、醜顯現分明。",
    "T13n0416_002:0877a19": "賢護！於意云何？彼所見像，於此油、水、水精、明",
    "T13n0416_002:0877a20": "鏡四處現時，是為先有耶？」[0877a20] 賢護答言：「不也。」[0877a20] 曰：",
    "T13n0416_002:0877a21": "「是豈本無耶？」[0877a21] 答言：「不也。」[0877a21] 曰：「是為在內耶？」[0877a21] 答言：",
    "T13n0416_002:0877a22": "「不也。」[0877a22] 曰：「是豈在外耶？」[0877a22] 答言：「不也。世尊！唯彼",
    "T13n0416_002:0877a23": "油、水、精、鏡諸物清明，無濁、無滓，其形在前",
    "T13n0416_002:0877a24": "彼像隨現，而彼現像不從四物出、亦非餘處",
    "T13n0416_002:0877a25": "來，非自然有、非人造作。當知彼像無所從來、",
    "T13n0416_002:0877a26": "亦無所去，無生、無滅、無有住所。」[0877a26] 時彼賢護如",
    "T13n0416_002:0877a27": "是答已，佛言：「賢護！如是如是。如汝所說，諸物",
    "T13n0416_002:0877a28": "清淨，彼色明朗，影像自現，不用多功。菩薩亦",
    "T13n0416_002:0877a29": "爾，一心善思見諸如來，見已即住，住已問義，",
    "T13n0416_002:0877b01": "解釋歡喜。即復思惟：『今此佛者從何所來？而",
    "T13n0416_002:0877b02": "我是身復從何出？觀彼如來竟無來處及以",
    "T13n0416_002:0877b03": "去處；我身亦爾，本無出趣，豈有轉還？』彼復應",
    "T13n0416_002:0877b04": "作如是思惟：『今此三界唯是心有。何以故？隨",
    "T13n0416_002:0877b05": "彼心念還自見心。今我從心見佛，我心作佛、",
    "T13n0416_002:0877b06": "我心是佛，我心是如來、我心是我身、我心見",
    "T13n0416_002:0877b07": "佛，心不知心、心不見心，心有想念則成生死、",
    "T13n0416_002:0877b08": "心無想念即是涅槃。諸法不真，思想緣起，所",
    "T13n0416_002:0877b09": "思既滅，能想亦空。』賢護當知：諸菩薩等因此",
    "T13n0416_002:0877b10": "三昧證大菩提。」",
    "T13n0416_002:0877b11": "大集經賢護分三昧行品第二",
    "T13n0416_002:0877b12": "[0877b12] 爾時，世尊復告賢護菩薩摩訶薩言：「賢護！若",
    "T13n0416_002:0877b13": "諸菩薩摩訶薩具行四法，則能得是現前三",
    "T13n0416_002:0877b14": "昧。何等為四？一者、不壞信心，二者、不破精進，",
    "T13n0416_002:0877b15": "三者、智慧殊勝，四者、近善知識。賢護！是為菩",
    "T13n0416_002:0877b16": "薩具足四法則得成就現前三昧也。[0877b16] 「賢護！菩",
    "T13n0416_002:0877b17": "薩摩訶薩復有四法，能具足行則能成就現",
    "T13n0416_002:0877b18": "前三昧。何等為四？一者、乃至於剎那時無眾",
    "T13n0416_002:0877b19": "生想；二者、於三月內不暫睡眠；三者、三月經",
    "T13n0416_002:0877b20": "行，唯除便利；四者、若於食時，布施以法，不求",
    "T13n0416_002:0877b21": "名利、無望報心。賢護！是為菩薩具足四法則",
    "T13n0416_002:0877b22": "得成就現前三昧也。[0877b22] 「賢護！菩薩摩訶薩復有",
    "T13n0416_002:0877b23": "四法，能具足行則得成就現前三昧。何等為",
    "T13n0416_002:0877b24": "四？一者、勸他見佛，二者、教人聽法，三者、心無",
    "T13n0416_002:0877b25": "嫉&#x59AC;，四者、勸他發菩提心。賢護！是為菩薩具",
    "T13n0416_002:0877b26": "足四法則得成就現前三昧也。[0877b26] 「賢護！菩薩摩",
    "T13n0416_002:0877b27": "訶薩復有四法成就三昧。何等為四？一者、造",
    "T13n0416_002:0877b28": "佛形像，勸行供養；二者、書寫是經，令他讀誦；",
    "T13n0416_002:0877b29": "三者、慢法眾生教令發心；四者、護持正法，令",
    "T13n0416_002:0877c01": "得久住。賢護！是為菩薩具足四法則得成就",
    "T13n0416_002:0877c02": "現前三昧也。」[0877c02] 爾時，世尊為重明此義而說偈",
    "T13n0416_002:0877c03": "言：",
    "T13n0416_002:0877c04": "「汝等當住佛法中，  勿藏正言及我法，",
    "T13n0416_002:0877c05": " 念勤精進除睡蓋，  三月不坐唯經行。",
    "T13n0416_002:0877c06": " 食時廣說而施他，  宣揚諸佛無比法，",
    "T13n0416_002:0877c07": " 不求名聞及利養，  無所著故得此禪。",
    "T13n0416_002:0877c08": " 莫生嫉&#x59AC;及瞋恚，  當思解脫諸欲心，",
    "T13n0416_002:0877c09": " 樂此三昧求住者，  勤念無懈爾乃得。",
    "T13n0416_002:0877c10": " 金色百福莊嚴相，  端正圓滿若花榮，",
    "T13n0416_002:0877c11": " 世間樂見光明體，  常&#x89A9;諸佛在現前。",
    "T13n0416_002:0877c12": " 往古諸佛及將來、  現在一切人中勝，",
    "T13n0416_002:0877c13": " 汝等一心恭敬禮，  亦常專念修供養。",
    "T13n0416_002:0877c14": " 汝若供養彼諸佛，  應以華香及塗香、",
    "T13n0416_002:0877c15": " 慧施美食起淨心，  證此三昧殊非難。",
    "T13n0416_002:0877c16": " 諸佛塔前作眾樂，  蠃鼓、鉦鐸諸妙音，",
    "T13n0416_002:0877c17": " 歡喜踊躍難稱量，  必當成就此三昧。",
    "T13n0416_002:0877c18": " 勸造尊像無比身，  綵畫莊嚴具足相，",
    "T13n0416_002:0877c19": " 金色光大無瑕垢，  證此三昧良非難。",
    "T13n0416_002:0877c20": " 各各常念修法施，  清持禁戒及多聞，",
    "T13n0416_002:0877c21": " 精勤勇猛除懈怠，  得此三昧終不久。",
    "T13n0416_002:0877c22": " 不應他所懷毒心，  亦捨世間諸欲事，",
    "T13n0416_002:0877c23": " 常以慈悲念一切，  三昧豈遠在現前？",
    "T13n0416_002:0877c24": " 於法師所常隨喜，  尊重恭敬等如來，",
    "T13n0416_002:0877c25": " 莫生輕慢與慳貪，  喜心供養除嫉&#x59AC;。",
    "T13n0416_002:0877c26": " 無量諸佛共稱揚，  汝但懃求自當得，",
    "T13n0416_002:0877c27": " 世尊鄭重演說斯，  為修如是妙法故。」",
    "T13n0416_002:0877c28": "大集經賢護分見佛品第三",
    "T13n0416_002:0877c29": "[0877c29] 爾時，世尊復告賢護菩薩言：「賢護！若諸菩薩",
    "T13n0416_002:0878a01": "摩訶薩欲得成就此三昧者，當應於彼說法",
    "T13n0416_002:0878a02": "師所生諸佛想、起尊重心，勿生憍慢，乃至無",
    "T13n0416_002:0878a03": "有諍競、違逆、不順心故，然後於此勝三昧中",
    "T13n0416_002:0878a04": "精懃修學，方能剋證。[0878a04] 「賢護！若人於彼說法法",
    "T13n0416_002:0878a05": "師或比丘所起不善心、苟違異心、諍競之心、",
    "T13n0416_002:0878a06": "故陵辱心、諸不淨心，乃至不生如諸佛想，如",
    "T13n0416_002:0878a07": "是菩薩假令修行，終不能證如是妙定，若得",
    "T13n0416_002:0878a08": "證者無有是處。[0878a08] 「賢護！譬如清淨虛空無諸雲",
    "T13n0416_002:0878a09": "翳，有明目人於靜夜時仰觀空中無量星宿，",
    "T13n0416_002:0878a10": "區別方所、形色各異，了了分明。如是，賢護！菩",
    "T13n0416_002:0878a11": "薩摩訶薩思惟觀彼法性虛空，以想成故見諸",
    "T13n0416_002:0878a12": "如來，其事若此。[0878a12] 「然彼菩薩觀東方時多見諸",
    "T13n0416_002:0878a13": "佛——多見百佛、多見千佛、多見百千佛、多見億",
    "T13n0416_002:0878a14": "佛、多見億百千佛、多見億百千那由他佛——不",
    "T13n0416_002:0878a15": "假作意自然現前；而彼菩薩既作如是觀東",
    "T13n0416_002:0878a16": "方已，次觀南方、及西、北方、四維、上、下十方世",
    "T13n0416_002:0878a17": "界，各多見佛——所謂多見百佛、多見千佛、多見",
    "T13n0416_002:0878a18": "百千佛、多見億佛、多見億百千佛、多見億百",
    "T13n0416_002:0878a19": "千那由他佛——不假功用皆現在前。[0878a19] 「復次，賢護！",
    "T13n0416_002:0878a20": "如彼阿彌陀如來、應供、等正覺其世界中諸",
    "T13n0416_002:0878a21": "菩薩等生彼國者，於初一日觀察東方多見",
    "T13n0416_002:0878a22": "諸佛，多見百佛，乃至多見百千億那由他佛",
    "T13n0416_002:0878a23": "已，然後於第二日觀察南方，如是乃至十方，",
    "T13n0416_002:0878a24": "事皆若此。如是，賢護！若菩薩摩訶薩成就菩",
    "T13n0416_002:0878a25": "薩思惟諸佛現前三昧，如是菩薩於自土中",
    "T13n0416_002:0878a26": "觀察十方多見諸佛，多見百佛乃至多見百",
    "T13n0416_002:0878a27": "千億那由他諸佛也。[0878a27] 「復次，賢護！如諸如來成",
    "T13n0416_002:0878a28": "就佛眼，如是具已，於一切處悉如是知、悉如",
    "T13n0416_002:0878a29": "是見。如是，賢護！若菩薩摩訶薩亦既成就",
    "T13n0416_002:0878b01": "菩薩思惟一切諸佛現前三昧已，自然滿彼",
    "T13n0416_002:0878b02": "檀波羅蜜、尸波羅蜜、羼提波羅蜜、毘梨耶波羅",
    "T13n0416_002:0878b03": "蜜、禪波羅蜜、般若波羅蜜，乃至滿彼一切菩",
    "T13n0416_002:0878b04": "薩諸功德等。」[0878b04] 爾時，世尊為重明此義，以偈頌",
    "T13n0416_002:0878b05": "曰：",
    "T13n0416_002:0878b06": "「猶如靜夜除雲霧，  有明眼者仰觀空，",
    "T13n0416_002:0878b07": " 見彼眾星過百千，  晝念明了亦無失；",
    "T13n0416_002:0878b08": " 菩薩如是得定已，  多見無量億千佛，",
    "T13n0416_002:0878b09": " 復於起斯三昧後，  還為大眾演最尊。",
    "T13n0416_002:0878b10": " 如我佛眼清淨故，  無有障閡見世間，",
    "T13n0416_002:0878b11": " 是諸佛子菩薩眼，  出此三昧最勝觀。",
    "T13n0416_002:0878b12": " 以無相想思如來，  而見十方諸等覺，",
    "T13n0416_002:0878b13": " 破除惱毒及諸想，  汝聽菩薩妙功德。",
    "T13n0416_002:0878b14": " 若聽彼法清涼心，  能入空寂無畏處；",
    "T13n0416_002:0878b15": " 如我當今說斯法，  為令眾生證菩提。",
    "T13n0416_002:0878b16": " 如彼安樂諸菩薩，  多見無量佛、世尊；",
    "T13n0416_002:0878b17": " 菩薩如是入思惟，  亦見百千多調御。",
    "T13n0416_002:0878b18": " 如此比丘唯阿難，  一聞我說悉能受；",
    "T13n0416_002:0878b19": " 菩薩如是得三昧，  聽一切法能總持。",
    "T13n0416_002:0878b20": " 成就信慚具三昧，  悉捨一切世語言，",
    "T13n0416_002:0878b21": " 常以慈心慧他說，  要當到斯寂靜地。」",
    "T13n0416_002:0878b22": "大集經賢護分正信品第四",
    "T13n0416_002:0878b23": "[0878b23] 爾時，世尊復告賢護菩薩言：「賢護！若諸菩薩",
    "T13n0416_002:0878b24": "摩訶薩為求如是三昧寶故，當應勇猛發勤",
    "T13n0416_002:0878b25": "精進，自然速能入此三昧也。[0878b25] 「賢護！譬如有人",
    "T13n0416_002:0878b26": "乘御大船入於大海，恣意載滿眾妙珍寶，已",
    "T13n0416_002:0878b27": "過一切諸大難處，垂至此岸。未幾之間，船忽",
    "T13n0416_002:0878b28": "破壞、眾寶沈沒。當爾之時，閻浮提人發大叫",
    "T13n0416_002:0878b29": "聲、生大悲苦，以失如是無價寶故。[0878b29] 「賢護！有善",
    "T13n0416_002:0878c01": "男子、善女人亦復如是，耳聞如斯勝三昧寶，",
    "T13n0416_002:0878c02": "不能書寫、讀誦、受持，復不能思惟、如法而住。",
    "T13n0416_002:0878c03": "賢護！當知爾時一切世間諸天神等，亦應如",
    "T13n0416_002:0878c04": "是發大叫呼、生大悲惱，作如是言：『是諸眾生深",
    "T13n0416_002:0878c05": "可憐愍。云何於此諸佛、世尊勝三昧寶——一切",
    "T13n0416_002:0878c06": "諸佛之所稱揚、一切諸佛之所印可、一切諸",
    "T13n0416_002:0878c07": "佛之所教誡、一切諸佛最上功德、具足成就、",
    "T13n0416_002:0878c08": "圓滿無缺——菩薩聞已當應懃求，反更遠離，不",
    "T13n0416_002:0878c09": "肯書寫、不樂讀誦、不能受持、解釋義理、不能",
    "T13n0416_002:0878c10": "思惟、如法而住？如是放逸懈怠眾生，未來必",
    "T13n0416_002:0878c11": "當受大損減。』[0878c11] 「賢護！何等名為眾生損減？所謂",
    "T13n0416_002:0878c12": "於如是三昧寶中聞已遠離，不能書寫、讀誦、",
    "T13n0416_002:0878c13": "受持、不能解說、思惟義理、不如法住、專念修",
    "T13n0416_002:0878c14": "行，喪滅功德是為損減。賢護！是懈怠人、惡",
    "T13n0416_002:0878c15": "眾生輩於斯法中得利益者，無有是處。[0878c15] 「復次，",
    "T13n0416_002:0878c16": "賢護！譬如有人持赤栴檀示愚癡人，而彼癡",
    "T13n0416_002:0878c17": "人以愚癡故，於赤檀香起臭穢想。時主智人",
    "T13n0416_002:0878c18": "賣檀香者告愚人曰：『汝今不應於妙栴檀生",
    "T13n0416_002:0878c19": "臭惡想。何以故？是檀最精，香氣第一。汝今何",
    "T13n0416_002:0878c20": "故反為臭惡？若不信者，應先嗅&#x751E;為臭、為香。",
    "T13n0416_002:0878c21": "又，汝眼明，亦應以目觀察是檀光色文彩為",
    "T13n0416_002:0878c22": "瘦、為肥、為善、為惡？』然彼愚者雖聞智人如是",
    "T13n0416_002:0878c23": "語言種種稱讚，以愚癡故轉生憎惡，以手捻",
    "T13n0416_002:0878c24": "鼻不用嗅聞、掩閉其目不肯觀視。[0878c24] 「如是，賢護！",
    "T13n0416_002:0878c25": "當來之世有惡比丘憎惡是經，其事亦爾。彼",
    "T13n0416_002:0878c26": "惡人輩不知修習身戒、心慧，愚癡無智猶",
    "T13n0416_002:0878c27": "如白羊頑騃佷弊。彼諸惡人又薄福故，雖復",
    "T13n0416_002:0878c28": "得聞如是妙典正念諸佛現前三昧，不用書",
    "T13n0416_002:0878c29": "寫、不能讀誦、不能受持、不能思惟、不能為人",
    "T13n0416_002:0879a01": "宣揚廣說、又亦不能廣生隨喜，云何能得如",
    "T13n0416_002:0879a02": "說修行？若彼惡人能說行者，無有是處。又復",
    "T13n0416_002:0879a03": "聞已，更興誹謗，都無信心謂為真實，雖聞多",
    "T13n0416_002:0879a04": "說終無開解。復作是言：『若斯法者，但為戲論",
    "T13n0416_002:0879a05": "故神異其事，又為熾盛言教故過飾其詞，誘",
    "T13n0416_002:0879a06": "誑世間造斯經典，豈得方比聖者阿難、諸比",
    "T13n0416_002:0879a07": "丘輩現在世時宣說如是諸修多羅也？』又於",
    "T13n0416_002:0879a08": "異時發如是言：『此修多羅非佛所說，乃是惡",
    "T13n0416_002:0879a09": "人自造文章、妄言經耳。』[0879a09] 「賢護當知：如斯惡人",
    "T13n0416_002:0879a10": "長夜遠離如是微妙無上大寶；如彼癡人見",
    "T13n0416_002:0879a11": "妙香已，掩眼、塞鼻，不用見聞。如是，賢護！彼愚",
    "T13n0416_002:0879a12": "惡輩聞此妙經三昧寶已，不欲書寫、不樂讀",
    "T13n0416_002:0879a13": "誦、不念受持、不能宣說——所謂無心親近、不願",
    "T13n0416_002:0879a14": "聞故。[0879a14] 「復次，賢護！譬如有人賣摩尼寶，有愚癡",
    "T13n0416_002:0879a15": "人見彼寶已，即便問言：『仁者！斯寶其價云何？』",
    "T13n0416_002:0879a16": "寶主答言：『汝今當知，是寶精勝，世間所無，非",
    "T13n0416_002:0879a17": "可造次以世價論也。吾今且說此寶功能、威",
    "T13n0416_002:0879a18": "德、力用，粗為約耳。卿若欲知此摩尼寶光明",
    "T13n0416_002:0879a19": "所照近遠若干，卿今若須當以真金布滿斯",
    "T13n0416_002:0879a20": "地，爾乃相與。』彼愚癡人聞是語已，便大嗤笑、",
    "T13n0416_002:0879a21": "種種呰毀：『是摩尼寶竟不酬價。』如是，賢護！彼",
    "T13n0416_002:0879a22": "未來世諸惡比丘，聞此經中勝三昧寶，無有",
    "T13n0416_002:0879a23": "信心、多生嗤笑、更興誹謗，其事亦爾。[0879a23] 「或有比",
    "T13n0416_002:0879a24": "丘信根深厚、慧根明利，已於過去諸如來所",
    "T13n0416_002:0879a25": "親近承事、聽聞正法、如教修行、種諸善根。彼",
    "T13n0416_002:0879a26": "等聞此菩薩念佛現前三昧，即能讀誦、思惟",
    "T13n0416_002:0879a27": "義理、為人廣說、能多利益一切世間——所謂廣",
    "T13n0416_002:0879a28": "宣流布——生大信心、發大智慧，成就純直、具足",
    "T13n0416_002:0879a29": "威儀，常行慚愧、怖畏眾罪，修持禁戒、不受諸",
    "T13n0416_002:0879b01": "欲，信甚深法、能多受聞，得深智忍、常行慈",
    "T13n0416_002:0879b02": "悲，然而斯等信根深固得是三昧。得三昧已，",
    "T13n0416_002:0879b03": "遊諸方國，為他廣說、解釋義理，常作是願：『令",
    "T13n0416_002:0879b04": "此菩薩念佛三昧甚深經典廣行流布、常住",
    "T13n0416_002:0879b05": "於世。』[0879b05] 「或有眾生善根微薄、福德&#x5C20;少，過去未",
    "T13n0416_002:0879b06": "曾親近諸佛、供養承事、聽聞正法，但為我慢",
    "T13n0416_002:0879b07": "所降、嫉&#x59AC;所導、利養所覆、名聞所牽，廣行放",
    "T13n0416_002:0879b08": "逸、不持戒善、常樂亂心、不修禪定，遠離經教、",
    "T13n0416_002:0879b09": "不求多聞，未遇善師、唯逢惡友。斯人如是，聞",
    "T13n0416_002:0879b10": "此三昧誹謗輕毀、無一信心、謂為不實、志性",
    "T13n0416_002:0879b11": "頑愚、意無開解。復作是言：『如斯經典非佛所",
    "T13n0416_002:0879b12": "說，乃是世間鈍根比丘愚癡邪見、自作文章、",
    "T13n0416_002:0879b13": "嚴飾詞句。若處眾中應如是說、亦如是教：「汝",
    "T13n0416_002:0879b14": "諸眾生當知，今此修多羅典非佛所說。」』如是",
    "T13n0416_002:0879b15": "癡人不知親近諸佛、世尊，不種善根、不修供",
    "T13n0416_002:0879b16": "養，習近惡友、多作眾惡，當知是人遠離無上",
    "T13n0416_002:0879b17": "深妙法寶，永失無上最勝法利也。」[0879b17] 佛告賢護：",
    "T13n0416_002:0879b18": "「吾復語汝：我今現在一切世間梵、魔、沙門、婆",
    "T13n0416_002:0879b19": "羅門及諸天人、阿脩羅等諸大眾前宣說如",
    "T13n0416_002:0879b20": "是妙三昧時，若彼善男子、善女人聞已隨喜",
    "T13n0416_002:0879b21": "讀誦、受持念佛三昧，思惟信解、最以為真，發",
    "T13n0416_002:0879b22": "如是言：『是為真實諸佛說者。』當知彼人所獲",
    "T13n0416_002:0879b23": "福聚不可思議。[0879b23] 「賢護！若復有諸善男子、善女",
    "T13n0416_002:0879b24": "人持滿三千大千世界種種珍寶以用供養",
    "T13n0416_002:0879b25": "一切諸佛、如來、應供、等正覺，所得功德雖為",
    "T13n0416_002:0879b26": "廣大，然望持經所獲福聚，百千萬分不及其",
    "T13n0416_002:0879b27": "一，乃至更以無量無邊阿僧祇諸福德聚亦",
    "T13n0416_002:0879b28": "不及一。」[0879b28] 爾時，世尊為重明此義而說偈言：",
    "T13n0416_002:0879b29": "「邪曲愚惑人，  放逸根不熟，",
    "T13n0416_002:0879c01": " 惡友之所壞，  無有正信心，",
    "T13n0416_002:0879c02": " 破戒造眾罪，  深著於我慢，",
    "T13n0416_002:0879c03": " 彼各言：『此經，  非是諸佛說；",
    "T13n0416_002:0879c04": " 此諸修多羅，  非是法王教。』",
    "T13n0416_002:0879c05": " 彼輩自意言：  『我何能說此？』",
    "T13n0416_002:0879c06": " 若見大調御，  世尊放光明，",
    "T13n0416_002:0879c07": " 我為彼廣宣，  彼亦能傳說。",
    "T13n0416_002:0879c08": " 其或於此經，  聞已生歡喜，",
    "T13n0416_002:0879c09": " 斯人無疑網，  不言：『非佛說。』",
    "T13n0416_002:0879c10": " 如有戒清淨，  所見能了知，",
    "T13n0416_002:0879c11": " 敬法起重心，  我為此陳說。",
    "T13n0416_002:0879c12": " 若以三千寶，  持奉諸如來，",
    "T13n0416_002:0879c13": " 為求大菩提，  其福不可說；",
    "T13n0416_002:0879c14": " 若有諸比丘，  說佛所歎定，",
    "T13n0416_002:0879c15": " 聞者生信心，  此福過於彼。」",
    "T13n0416_002:0879c16": "大集經賢護分受持品第五",
    "T13n0416_002:0879c17": "[0879c17] 爾時，世尊復告賢護菩薩言：「賢護！此眾有人",
    "T13n0416_002:0879c18": "今在我前親聞我說如是三昧，於我滅後其",
    "T13n0416_002:0879c19": "所生處還復得聞是三昧寶，雖聞不信、誹謗",
    "T13n0416_002:0879c20": "毀呰、遠離善友、隨逐惡人。[0879c20] 「賢護！復有一人於",
    "T13n0416_002:0879c21": "善人所聞是三昧深妙經典尚不生信、不以",
    "T13n0416_002:0879c22": "為實、不能開解，況惡人處聞是經典寧能生",
    "T13n0416_002:0879c23": "信而復開解？何以故？賢護！諸佛、如來所言難",
    "T13n0416_002:0879c24": "信、諸佛、世尊智慧難知故。賢護！若當成就如",
    "T13n0416_002:0879c25": "是三昧，然後乃能於當來世與諸眾生增長",
    "T13n0416_002:0879c26": "佛法。[0879c26] 「復次，賢護！有諸菩薩摩訶薩——若在家、若",
    "T13n0416_002:0879c27": "出家——聞此三昧不怖、不驚、不悔、不退、不謗、不",
    "T13n0416_002:0879c28": "毀，聞已隨喜生信敬心、決定真實無復疑",
    "T13n0416_002:0879c29": "網，讀誦、受持、思惟義趣。賢護！如是等人，世尊",
    "T13n0416_002:0880a01": "悉見、悉知、悉識也。[0880a01] 「賢護！諸佛、世尊云何見斯",
    "T13n0416_002:0880a02": "諸善男子及善女人？復云何知？又云何識？賢",
    "T13n0416_002:0880a03": "護！若能讀誦、受持、思念此三昧門，如是之人",
    "T13n0416_002:0880a04": "終不為惡、不破淨戒、不壞正信、不入邪聚。賢",
    "T13n0416_002:0880a05": "護！是諸善男子、善女人等，必定深信成就思",
    "T13n0416_002:0880a06": "惟、能分別成就思惟，於是法中具足信心，常",
    "T13n0416_002:0880a07": "能讀誦、攝持是法。賢護當知，是人決不求少",
    "T13n0416_002:0880a08": "功德、亦不種少善根。賢護！是善男子、善女人",
    "T13n0416_002:0880a09": "凡所生處或乏資須，然諸善根廣大不少。[0880a09] 「賢",
    "T13n0416_002:0880a10": "護！是故斯諸善男子、善女人已於過去諸如",
    "T13n0416_002:0880a11": "來所修行、供養、種諸善根。賢護當知，此輩非",
    "T13n0416_002:0880a12": "於一如來所修行供養種諸善根也、亦非於",
    "T13n0416_002:0880a13": "二、三、四、五乃至十如來所種諸善根也，亦非",
    "T13n0416_002:0880a14": "於百、千、億數諸如來所種諸善根也。賢護當",
    "T13n0416_002:0880a15": "知，此諸善男子、善女人已於過百千數無量",
    "T13n0416_002:0880a16": "無邊諸如來所修行、供養、種諸善根，方得聞",
    "T13n0416_002:0880a17": "此念佛現前三昧；聞已生信，心開意解，即以",
    "T13n0416_002:0880a18": "為實，無復疑網；既獲聞已，樂欲書寫、讀誦、受",
    "T13n0416_002:0880a19": "持、乃至為他廣宣是義。何以故？賢護！斯諸善",
    "T13n0416_002:0880a20": "男子、善女人往昔已於諸如來前聞是三昧，",
    "T13n0416_002:0880a21": "讀誦、受持。以是義故，如來滅後於最末世五",
    "T13n0416_002:0880a22": "百年終——法欲滅時、法將壞時——還當得聞如是",
    "T13n0416_002:0880a23": "三昧，聞即生信，無有驚疑、不退、不沒，生大歡",
    "T13n0416_002:0880a24": "喜遍滿身心，讀誦、受持、思惟其義、為他解說、",
    "T13n0416_002:0880a25": "乃至一日一夜行是三昧。[0880a25] 「賢護！若復有人聞",
    "T13n0416_002:0880a26": "此三昧無有驚怖、亦不退沒、不生謗毀，聞已",
    "T13n0416_002:0880a27": "隨喜即以為實，思惟分別、心開意解，但能為",
    "T13n0416_002:0880a28": "他暫時稱善，所獲福聚尚不可量，況能讀誦、",
    "T13n0416_002:0880a29": "受持、勤思而行、為他廣說至一日夜？賢護當",
    "T13n0416_002:0880b01": "知，是善男子、善女人因是事故，即便獲得過",
    "T13n0416_002:0880b02": "於無量阿僧祇大功德聚，遂得住於不退轉",
    "T13n0416_002:0880b03": "地，隨所願欲如意即成。[0880b03] 「賢護！其事雖爾，我今",
    "T13n0416_002:0880b04": "為汝更宣譬喻明顯此義。復次，賢護！譬如有",
    "T13n0416_002:0880b05": "人取此三千大千世界一切大地盡末為塵，",
    "T13n0416_002:0880b06": "復取一切草、木、枝葉，不問大、小皆為微塵；彼",
    "T13n0416_002:0880b07": "人爾時於彼塵聚取一微塵破壞分析，還令",
    "T13n0416_002:0880b08": "得作爾許微塵，然後復取彼一切塵次第分",
    "T13n0416_002:0880b09": "析皆令等彼初微塵數。賢護！於意云何？是",
    "T13n0416_002:0880b10": "微塵數可謂多不？」[0880b10] 賢護答曰：「甚多。世尊！」[0880b10] 佛言：",
    "T13n0416_002:0880b11": "「賢護！若有善男子、善女人取前爾許微塵數",
    "T13n0416_002:0880b12": "佛剎，盛滿眾寶，持用布施。賢護！於意云何？彼",
    "T13n0416_002:0880b13": "善男子、善女人所獲福聚復為多不？」[0880b13] 賢護報",
    "T13n0416_002:0880b14": "曰：「甚多。世尊！然彼善男子、善女人因是事故，",
    "T13n0416_002:0880b15": "獲得過彼無量無邊阿僧祇福聚。」[0880b15] 佛復告言：",
    "T13n0416_002:0880b16": "「賢護！吾更語汝，如彼善男子、善女人以爾許",
    "T13n0416_002:0880b17": "塵數佛剎，盛滿七寶持用布施，獲如斯福；復",
    "T13n0416_002:0880b18": "有善男子、善女人聞此念佛現前三昧，暫生",
    "T13n0416_002:0880b19": "隨喜、信心分別以為真實、心開意解、讀誦、受",
    "T13n0416_002:0880b20": "持、乃至暫時為他解說，是善男子、善女人所",
    "T13n0416_002:0880b21": "獲福聚，勝前施福，無量無邊、非可稱算、非可",
    "T13n0416_002:0880b22": "校計、非可思量。賢護！如是，善男子、善女人聞",
    "T13n0416_002:0880b23": "此三昧生隨喜心，乃至暫時為他解說，尚獲",
    "T13n0416_002:0880b24": "無量無邊福聚，何況是善男子、善女人於此",
    "T13n0416_002:0880b25": "三昧修多羅中如聞而信、如信而受、如受而",
    "T13n0416_002:0880b26": "說、如說而行也？」[0880b26] 爾時，世尊為重明斯義，以偈",
    "T13n0416_002:0880b27": "頌曰：",
    "T13n0416_002:0880b28": "「若以三千大千界，  盛滿七寶用行檀，",
    "T13n0416_002:0880b29": " 我說彼福雖為多，  不如聞經少功德；",
    "T13n0416_002:0880c01": " 菩薩為求多福聚，  信解、讀誦、復思惟、",
    "T13n0416_002:0880c02": " 解說、修行念三昧，  斯所獲福過於彼。",
    "T13n0416_002:0880c03": " 末三千界盡為塵，  復分一塵等前數，",
    "T13n0416_002:0880c04": " 盡取如是諸塵剎，  盛滿珍寶以行檀；",
    "T13n0416_002:0880c05": " 諸佛所讚三昧經，  單以一偈為他說，",
    "T13n0416_002:0880c06": " 我言斯人獲功德，  超彼檀福不可量。",
    "T13n0416_002:0880c07": " 若復為他具足說，  下至一搆牛乳間，",
    "T13n0416_002:0880c08": " 思惟增廣諸善根，  何況長遠無量福？",
    "T13n0416_002:0880c09": " 一切眾生盡作佛，  淨慧終竟證彼如，",
    "T13n0416_002:0880c10": " 假於億數多劫中，  說斯偈福不可盡；",
    "T13n0416_002:0880c11": " 其間彼佛皆滅已，  多億數劫常廣宣，",
    "T13n0416_002:0880c12": " 終亦不盡彼福邊，  緣此深經四句偈。",
    "T13n0416_002:0880c13": " 一切所有諸世界，  四方、上、下、及四維，",
    "T13n0416_002:0880c14": " 滿中眾寶持與他，  為求勝福奉諸佛；",
    "T13n0416_002:0880c15": " 彼諸功德難可量，  稱計與諸世界等，",
    "T13n0416_002:0880c16": " 其有聞受是三昧，  善能宣說福過前。",
    "T13n0416_002:0880c17": " 若人於此無遲疑，  其於諸法亦明了，",
    "T13n0416_002:0880c18": " 彼則永絕諸惡趣，  能入勝寂三昧禪。",
    "T13n0416_002:0880c19": " 彼若常能供養我，  必受多福不思議，",
    "T13n0416_002:0880c20": " 增長多聞證菩提，  由思諸佛所讚定。",
    "T13n0416_002:0880c21": " 今我語汝誠實言，  當念精進莫放逸，",
    "T13n0416_002:0880c22": " 一心歡欣發勇猛，  自然速證彼菩提。",
    "T13n0416_002:0880c23": " 彼為供養百數佛，  乃能受是三摩提，",
    "T13n0416_002:0880c24": " 假於後世恐怖時，  自當速證微妙定。",
    "T13n0416_002:0880c25": " 若有見我與比丘，  及汝大士賢護等，",
    "T13n0416_002:0880c26": " 如是菩薩樂多聞，  決定當得此三昧。",
    "T13n0416_002:0880c27": " 若得聞此聖三昧，  為他解釋或書寫，",
    "T13n0416_002:0880c28": " 是陀羅尼世尊歎，  能證一切佛菩提。",
    "T13n0416_002:0880c29": " 若人善思此三昧，  一切諸佛咸共稱，",
    "T13n0416_002:0881a01": " 當得種姓及多聞，  諸佛次第而演說。」",
    "T13n0416_002:0881a02": "大集經賢護分觀察品第六之一",
    "T13n0416_002:0881a03": "[0881a03] 爾時，世尊復告賢護菩薩言：「賢護！若諸菩薩",
    "T13n0416_002:0881a04": "摩訶薩即欲思惟此三昧者，當云何思？賢護！",
    "T13n0416_002:0881a05": "彼諸菩薩欲思惟者，即應當作如是思惟：『如",
    "T13n0416_002:0881a06": "我世尊今者現在天人眾中宣說法要。』賢護！",
    "T13n0416_002:0881a07": "菩薩如是一心思惟諸佛、如來坐師子座宣",
    "T13n0416_002:0881a08": "說正法，具足成就一切相好，最妙、最極，殊特",
    "T13n0416_002:0881a09": "端嚴，樂觀無厭。[0881a09] 「如是，觀察諸大人相，於一一",
    "T13n0416_002:0881a10": "相應當至心，即得明了見諸如來、應、等正覺；既",
    "T13n0416_002:0881a11": "得見已，當先諮問不見頂相；既得問已，然後",
    "T13n0416_002:0881a12": "次第遍觀諸相，皆令明了。[0881a12] 「如是觀已更復思",
    "T13n0416_002:0881a13": "惟：『諸佛、如來眾相微妙是為希有，願我未來",
    "T13n0416_002:0881a14": "還得如是具足成就諸妙相身、願我未來亦",
    "T13n0416_002:0881a15": "得如是清淨禁戒具足威儀、願我未來亦得",
    "T13n0416_002:0881a16": "如是具足三昧、願我未來亦得如是具足智",
    "T13n0416_002:0881a17": "慧、願我未來亦得如是具足解脫、願我未來",
    "T13n0416_002:0881a18": "亦得如是解脫知見，願我未來成滿如是諸",
    "T13n0416_002:0881a19": "相身已，即得成就阿耨多羅三藐三菩提；既",
    "T13n0416_002:0881a20": "成佛已，亦當如是處彼天人大眾之中具足",
    "T13n0416_002:0881a21": "宣說如斯妙法。』[0881a21] 「菩薩如是具足觀察諸佛、如",
    "T13n0416_002:0881a22": "來乃至成就一切種已，復應更作如是思惟：",
    "T13n0416_002:0881a23": "『是中何者是我？誰為我所法？誰能得成諸佛",
    "T13n0416_002:0881a24": "菩提？為身得耶？為心得耶？若身得者，是身頑",
    "T13n0416_002:0881a25": "騃，無覺、無知，猶如草木、石壁、鏡像，然彼菩提",
    "T13n0416_002:0881a26": "無色、無形，非像、非相，不可見知、不可觸證，云",
    "T13n0416_002:0881a27": "何更以頑騃、無知、無見、無識、無所分別、無作",
    "T13n0416_002:0881a28": "之身得彼菩提？菩提如是，既無形色、非相、非",
    "T13n0416_002:0881a29": "像，不可見知、不可觸證，誰復於中而行證者？",
    "T13n0416_002:0881b01": "若心得者，是心無色，不可得見；是心無相，不",
    "T13n0416_002:0881b02": "可得知。此心如是，同於幻化；然彼菩提亦爾，",
    "T13n0416_002:0881b03": "無色不可見、無相不可知，無漏、無為，亦同幻",
    "T13n0416_002:0881b04": "化。云何可證？云何覺知而言身心得菩提耶？』",
    "T13n0416_002:0881b05": "[0881b05] 「彼菩薩摩訶薩如是觀時，分明了了見是身",
    "T13n0416_002:0881b06": "相不得菩提、亦知是心不得菩提。何以故？諸",
    "T13n0416_002:0881b07": "法無有以色證色、心證心故。然彼於言說中",
    "T13n0416_002:0881b08": "知一切法，雖無色、無形，無相、無漏，無可&#x89A9;見、",
    "T13n0416_002:0881b09": "無有證知、亦非無證。何以故？以一切諸如來",
    "T13n0416_002:0881b10": "身無有漏故。又，諸如來身無漏故，心亦無漏；",
    "T13n0416_002:0881b11": "又，諸如來心無漏故，色亦無漏。"
}