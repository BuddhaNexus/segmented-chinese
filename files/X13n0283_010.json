{
    "X13n0283_010:0186b09": "大佛頂首楞嚴秘錄卷第十",
    "X13n0283_010:0186b10": "天台 一松大師 說",
    "X13n0283_010:0186b11": "語谿門人 靈述 記",
    "X13n0283_010:0186b12": "[0186b12] 自阿難彼善男子去。明行識二陰也。然不同前色等",
    "X13n0283_010:0186b13": "三陰有自心生魔以作邪解者有飛精附人而來惱",
    "X13n0283_010:0186b14": "人者。今此二陰。唯自卜度。同乎外道斷常等耳。",
    "X13n0283_010:0186b15": "[0186b15] 四顯行陰分二。初承前想盡。阿難等也。二明今行陰。",
    "X13n0283_010:0186b16": "生滅等也。[0186b16] 初承前想盡中。彼善等標。是人等釋。釋",
    "X13n0283_010:0186b17": "又二。初釋想盡。是人下也。二顯所見。覺明下也。初中。",
    "X13n0283_010:0186b18": "夢想。不同心經所說。彼指初住已去乃至等覺。不唯",
    "X13n0283_010:0186b19": "分斷無明。亦且斷已將盡。此中但在相似之四五",
    "X13n0283_010:0186b20": "二信。約惑止破見思。就陰止破三陰。近有以彼解",
    "X13n0283_010:0186b21": "此。菩薩或同。而位之淺深惑之粗細不無差別。恐不",
    "X13n0283_010:0186b22": "便也。若在今論。想陰未破之時。所謂晝馳於想。夜結",
    "X13n0283_010:0186b23": "於夢。既盡想陰。想尚不得。夢從何生。故云夢想銷滅。",
    "X13n0283_010:0186b24": "其夢想也設未銷滅。寤時必有想。寐時必有夢。寤之",
    "X13n0283_010:0186c01": "與寐自不恒一。夢想既滅。雖有寤寐而恒一耳。想盡",
    "X13n0283_010:0186c02": "如此。想陰盡。理自顯。所有妙覺明體。&#x8657;而不滯。靜而",
    "X13n0283_010:0186c03": "不動。故云覺明&#x8657;靜。假喻發明。猶之乎晴明空也。故",
    "X13n0283_010:0186c04": "云猶如晴空。晴空之中。&#x8657;通洞達無復幻翳。故云無",
    "X13n0283_010:0186c05": "復等也。能觀之心既如晴空無有塵影。則知所觀山",
    "X13n0283_010:0186c06": "河大地明暗色空非不見也。但見之時。如明鏡當臺",
    "X13n0283_010:0186c07": "照明而已。故云觀諸等也。當其物像來時未嘗有所",
    "X13n0283_010:0186c08": "粘黏。當其物像過時未嘗有所&#x8E2A;跡。故云來無等也。",
    "X13n0283_010:0186c09": "&#x8657;受等法合也。惟其受想既盡。塵於根也了無所依。",
    "X13n0283_010:0186c10": "所謂聚緣內搖自遺。根於塵也亦無所托。所謂趣外",
    "X13n0283_010:0186c11": "&#x7287;逸亦遠。猶若明鏡鑒物唯一&#x8657;靜照&#x8657;而已。故云",
    "X13n0283_010:0186c12": "&#x8657;受等也。",
    "X13n0283_010:0186c13": "[0186c13] 二明今行陰又三。初生滅根元等標舉。二阿難當知",
    "X13n0283_010:0186c14": "等釋成。三阿難如是等結勸。初標舉又二。初生滅下",
    "X13n0283_010:0186c15": "行未盡相。二若此下行已盡相。[0186c15] 初行未盡相中。生",
    "X13n0283_010:0186c16": "滅等。即行陰密密遷移念念流轉生住異滅之相也。",
    "X13n0283_010:0186c17": "前來想陰未破行陰未現。想陰既盡行陰當前。故云",
    "X13n0283_010:0186c18": "生滅等也。見諸等者。殫即盡也。謂其十二類之所以",
    "X13n0283_010:0186c19": "生。唯行陰生以為生。十二類之所以滅。唯行陰滅以",
    "X13n0283_010:0186c20": "為滅。行陰既現十方之十二類生滅。所以無不得見。",
    "X13n0283_010:0186c21": "故云見諸等也。雖未等者。一切眾生皆以識為根由",
    "X13n0283_010:0186c22": "頭緒。不唯識陰未破。亦且未現。故云雖未等也。識陰",
    "X13n0283_010:0186c23": "未現。然行陰為十二類生之生滅者。猶之乎野馬熠",
    "X13n0283_010:0186c24": "熠之相。無不見其底裏。故云見同等也。野馬熠熠。有",
    "X13n0283_010:0187a01": "謂光明爍爍者。非也。此係陽焰塵埃。但乍生乍滅忽",
    "X13n0283_010:0187a02": "明忽暗之狀耳。為浮塵者。謂眾生內之六根外之六",
    "X13n0283_010:0187a03": "塵。內外相對。根塵交結。念念分別。心心貪愛。皆以行",
    "X13n0283_010:0187a04": "陰為之關楗。猶之乎門之有樞所謂梗也。門之有穴",
    "X13n0283_010:0187a05": "所謂臼也。故云為浮等也。此則所謂行陰世界。故結",
    "X13n0283_010:0187a06": "之曰此則等也。[0187a06] 二行陰盡相又二。初正明。若此等",
    "X13n0283_010:0187a07": "也。二因由。觀其等也。[0187a07] 初中。若此下法也。若此等者",
    "X13n0283_010:0187a08": "即行陰也。云元性者但習性耳。元澄指六識也。六識",
    "X13n0283_010:0187a09": "元非元澄之體。第已離前四陰。故云性入元澄。則知",
    "X13n0283_010:0187a10": "元性元澄皆非與元明自性可同年也。一澄下喻也。",
    "X13n0283_010:0187a11": "一澄元習。即承性入元澄之識陰也。以其離前四陰",
    "X13n0283_010:0187a12": "唯一識陰。故云一澄元習。假喻發明。猶之乎波瀾轉",
    "X13n0283_010:0187a13": "為澄清之水。蓋行陰如水之波瀾。識陰如水之澄湛。",
    "X13n0283_010:0187a14": "今行陰既盡。唯餘元澄識陰。如轉波瀾而為澄湛。故",
    "X13n0283_010:0187a15": "云如波等也。然識陰如急流水。乍而觀之。似為定體。",
    "X13n0283_010:0187a16": "再而觀之。密密流注少無休息。所以六識。與而言。喻",
    "X13n0283_010:0187a17": "以澄水。奪而言。猶生滅也。到此乃是行陰盡相。故云",
    "X13n0283_010:0187a18": "行陰捨盡。是人下結也。意謂行陰未盡。生住異滅念",
    "X13n0283_010:0187a19": "念遷流。而感眾生之濁。行陰既盡。眾生之濁自得超",
    "X13n0283_010:0187a20": "越。所以前云行為眾生濁體也。[0187a20] 二因由中。觀其等",
    "X13n0283_010:0187a21": "者。其真之體既顯。其妄之由自見。由幽深隱密&#x8657;妄",
    "X13n0283_010:0187a22": "之想。有是行陰而為眾生濁之本也。",
    "X13n0283_010:0187a23": "[0187a23] 二釋成分十。次第可見。各有初功行二起計三結名",
    "X13n0283_010:0187a24": "三科。功行同是三摩中等。結名同是此則等。皆無子",
    "X13n0283_010:0187b01": "科。下去可見。不復更分。唯起計起止不同。且有子科。",
    "X13n0283_010:0187b02": "今備指之。初於圓等。二於圓等。三於自等。四於分等。",
    "X13n0283_010:0187b03": "五於知等。六於無等。七於光等。八於行等。九於後等。",
    "X13n0283_010:0187b04": "十於後等。其子科也臨文更分。",
    "X13n0283_010:0187b05": "[0187b05] 初二無因之功行中。是得正知等者。謂其奢摩他等。",
    "X13n0283_010:0187b06": "乃全性起修不思議三觀。揀於偏小性外別修者也。",
    "X13n0283_010:0187b07": "凝明正心等者。謂其想陰未破。於內尚有貪愛心起。",
    "X13n0283_010:0187b08": "難以言凝。想陰既破。內心不起。是為凝。又謂想陰未",
    "X13n0283_010:0187b09": "破。觀智不明。不能覺照外之邪魔。難以言明。想陰既",
    "X13n0283_010:0187b10": "破。觀智益顯。是為明。合而言之凝明正心。如是內心",
    "X13n0283_010:0187b11": "不起。覺智益顯。不唯邪外不干。自然魔不得便。故云",
    "X13n0283_010:0187b12": "十類等也。方得精研之句十皆應有。下九無者略耳。",
    "X13n0283_010:0187b13": "生類本者行陰也。即前見諸十方等耳。云方得等者。",
    "X13n0283_010:0187b14": "正謂色受想三既破。纔得精詳研覈行陰。故云方得",
    "X13n0283_010:0187b15": "等也。於本等者。正謂行陰當前。即前生滅根元等也。",
    "X13n0283_010:0187b16": "觀彼等者。以此精研詳察行陰之相自見。以其行陰",
    "X13n0283_010:0187b17": "幽隱妄想人所不知人所不見。是為幽。然生住異滅",
    "X13n0283_010:0187b18": "各有分齊。是為清。能&#x5FA7;十二類生。是為圓。然密密遷",
    "X13n0283_010:0187b19": "流未嘗休息。是為擾。其&#x8657;妄相將破未破。而擾動於",
    "X13n0283_010:0187b20": "元明自性。是為動元也。此所觀也。能觀者乃不思議",
    "X13n0283_010:0187b21": "奢摩等三。故云觀彼等。當下了得全妄即真。行陰自",
    "X13n0283_010:0187b22": "破。其或未破。不免妄生計度。所以即起計度耳。下去",
    "X13n0283_010:0187b23": "九文義意皆同。例之可見。[0187b23] 二起計分二。初於圓下",
    "X13n0283_010:0187b24": "合標。二一者下分釋。合標中。二無因即本末也。可見。",
    "X13n0283_010:0187c01": "分釋又二。初本。一者等也。二末。二者等也。初又三。初",
    "X13n0283_010:0187c02": "一者等標。二何以等釋。三由此等結。[0187c02] 標中。見本無",
    "X13n0283_010:0187c03": "因者。正起計度也。[0187c03] 釋中。是人等先明因由。生機即",
    "X13n0283_010:0187c04": "行陰也。全破者。前來想陰未盡。行陰為彼所覆。今想",
    "X13n0283_010:0187c05": "陰盡行陰披露。是為全破。蓋在將破實未破也。乘於",
    "X13n0283_010:0187c06": "等正出計度。云乘於眼根等者。若對位。此在相似五",
    "X13n0283_010:0187c07": "六二信。將得六根清淨圓照十界三際。未是其時。雖",
    "X13n0283_010:0187c08": "乘其力。止見八萬劫六道生死橫&#x7AEA;黑白等也。八萬",
    "X13n0283_010:0187c09": "劫內。眾生生而死死而生。生生死死死死生生了無",
    "X13n0283_010:0187c10": "休止。故云見八萬等也。此所見也。秪見下所不見也。",
    "X13n0283_010:0187c11": "便作等正起計也。自有下應結責云。若以玅觀圓照",
    "X13n0283_010:0187c12": "圓顯。徹古徹今。徹始徹終。至乎六根清淨相似而見。",
    "X13n0283_010:0187c13": "及夫初住已去分證而見。那得八萬劫便作聖解耶。",
    "X13n0283_010:0187c14": "下去例之亦爾。[0187c14] 結中。微妙三觀是為正知。三觀圓",
    "X13n0283_010:0187c15": "照是為&#x5FA7;知。正知揀異邪知。&#x5FA7;知揀異偏漸。今由妄",
    "X13n0283_010:0187c16": "計出而玅觀失。故云由此等也。有揀異邪外之正",
    "X13n0283_010:0187c17": "知自不墮落外道。有揀異偏漸之&#x5FA7;知。自得證乎菩",
    "X13n0283_010:0187c18": "提。既云亡正&#x5FA7;知。而外道應墮菩提應惑也。下去皆",
    "X13n0283_010:0187c19": "爾。[0187c19] 二末亦三。即標釋結。例前可見。標可知。[0187c19] 釋中。",
    "X13n0283_010:0187c20": "既見其根者。止八萬劫之所見也。知人下計世間法",
    "X13n0283_010:0187c21": "之無因也。今盡等者。謂人還為人。乃至畜還為畜。烏",
    "X13n0283_010:0187c22": "還為。黑乃至橫還為橫也。而我下計出世法之無因",
    "X13n0283_010:0187c23": "也。意謂。無菩提因那有菩提事。故云而我等也。當知",
    "X13n0283_010:0187c24": "下合世出世而言也。意謂。世間法八萬劫中既皆無",
    "X13n0283_010:0188a01": "因。出世法八萬劫中亦皆無因。則知今日一切諸法",
    "X13n0283_010:0188a02": "物象皆無因也。有云本應作末。亦不必也。蓋本既無",
    "X13n0283_010:0188a03": "因。以本而推末亦無因。然此本末二因。總計八萬劫",
    "X13n0283_010:0188a04": "中所見而已。八萬劫外冥無所現。則知前無所觀無",
    "X13n0283_010:0188a05": "始之本可得。後無所觀無終之末可得。故分本末。二",
    "X13n0283_010:0188a06": "皆無因無異意也。[0188a06] 結例前可知。[0188a06] 三結名中。是則",
    "X13n0283_010:0188a07": "等者。正結其斷見外道也。",
    "X13n0283_010:0188a08": "[0188a08] 二四&#x5FA7;常之起計中。分三。初於圓下合標。二一者下",
    "X13n0283_010:0188a09": "分釋。三由此下總結。[0188a09] 初合標中。圓常即圓滿常住",
    "X13n0283_010:0188a10": "耳。此是真起計。下妄計也。四&#x5FA7;常者。彼之外道。意欲",
    "X13n0283_010:0188a11": "同佛圓常。終不如也。元非元明自性。以其能為十二",
    "X13n0283_010:0188a12": "類生之本是為&#x5FA7;。以其生住異滅化理不住是為常。",
    "X13n0283_010:0188a13": "初心境。二四大。三色受想等。四生滅。蓋前之廣於後",
    "X13n0283_010:0188a14": "後。後後狹於前前也。[0188a14] 二分釋四。初二萬劫常。二四",
    "X13n0283_010:0188a15": "萬劫常。三八萬劫常。四不生不滅常。[0188a15] 初二可知。",
    "X13n0283_010:0188a16": "[0188a16] 三八萬劫常中。是人窮盡等者。六根即六識也。以所",
    "X13n0283_010:0188a17": "顯能耳。末那即七識也。執受即八識也。以含藏為執",
    "X13n0283_010:0188a18": "受耳。心意識乃總八七六識也。有謂此是行陰云何",
    "X13n0283_010:0188a19": "說識。此非然也。行人觀境無乎不觀。唯其破時先色",
    "X13n0283_010:0188a20": "次受等耳。豈可不以識觀。況三科諸法無不為觀。此",
    "X13n0283_010:0188a21": "但就五陰而言。豈無識乎。[0188a21] 四不生滅常。可知。[0188a21] 三",
    "X13n0283_010:0188a22": "總結。亦可知。是則等。正結其常見外道也。",
    "X13n0283_010:0188a23": "[0188a23] 三常無常之功行中。堅凝正心者。外魔不干為之堅。",
    "X13n0283_010:0188a24": "內心不起為之凝。觀智益顯之為正心。下去皆然。起",
    "X13n0283_010:0188b01": "計中亦分三。初於自下合標。二一者下分釋。三由此",
    "X13n0283_010:0188b02": "下總結。[0188b02] 初合標中。於自他中等者。即以行陰而分",
    "X13n0283_010:0188b03": "自他。如二於國土三於我心四於行流。皆名自他起",
    "X13n0283_010:0188b04": "計度也。以例第一一切眾生於我心中自生自死等。",
    "X13n0283_010:0188b05": "自即行陰。彼即所具十二類生。乃於無自他中。妄計",
    "X13n0283_010:0188b06": "自他也。元明自性豈有常無常耶。[0188b06] 二分釋為四。初",
    "X13n0283_010:0188b07": "我常彼無常。二劫壞劫不壞。三我是微塵轉。四行常",
    "X13n0283_010:0188b08": "餘無常。[0188b08] 初中。大意可見。云觀妙明心者。始本妙觀",
    "X13n0283_010:0188b09": "了達行陰。即是妙明心性&#x5FA7;乎十方界也。但其過加",
    "X13n0283_010:0188b10": "研覈。一念之錯。一見之差。同其外道計也。[0188b10] 二中。見",
    "X13n0283_010:0188b11": "劫壞處等者。若就一世界中&#x7AEA;言之。自三禪已下為",
    "X13n0283_010:0188b12": "三災壞。是為壞處。從四禪上三災所不能到。是為不",
    "X13n0283_010:0188b13": "壞處。若約諸世界橫言之。或此世界壞。是為壞處。或",
    "X13n0283_010:0188b14": "彼世界不壞。是為不壞處也。[0188b14] 三中。別觀我心等者。",
    "X13n0283_010:0188b15": "前觀妙明。此觀其心。精微密等。亦是計真起妄也。",
    "X13n0283_010:0188b16": "[0188b16] 四可知。[0188b16] 三中。總結。亦可知。[0188b16] 三結名中。是則等。正",
    "X13n0283_010:0188b17": "結其是亦斷亦常之外道也。",
    "X13n0283_010:0188b18": "[0188b18] 四有邊論之起計。亦分四。初於分下合標。二一者下",
    "X13n0283_010:0188b19": "分釋。三由此下總結。[0188b19] 初合標中。於分位者。即時分",
    "X13n0283_010:0188b20": "與方位也。時分雖指時。方位雖指處。實時處相兼也。",
    "X13n0283_010:0188b21": "[0188b21] 二分釋為四。初三際。二聞見。三彼我。四生滅。[0188b21] 初",
    "X13n0283_010:0188b22": "中。心計生元者。指行陰為十二類之根元也。流用不",
    "X13n0283_010:0188b23": "息者。正指行陰生住異滅無休息也。計過未等者。過",
    "X13n0283_010:0188b24": "即行陰。前色受想三陰早已破矣。是為有邊。未即行",
    "X13n0283_010:0188c01": "陰。後識之一陰以其未現。是為有邊。相續指現前行",
    "X13n0283_010:0188c02": "陰密密遷移新新流轉。是為無邊也。合而言之。所謂",
    "X13n0283_010:0188c03": "過去已過去。未來尚未來。皆是有邊。唯現在不住。為",
    "X13n0283_010:0188c04": "無邊耳。[0188c04] 四中。半生半滅者。謂色受想陰已破。是半",
    "X13n0283_010:0188c05": "滅。行之一陰現前。是半生也。[0188c05] 三結名中。此則等者。",
    "X13n0283_010:0188c06": "正結其亦雙亦斷常之外道也。",
    "X13n0283_010:0188c07": "[0188c07] 五不死之矯亂起計中。亦分三。初於知下合標。二一",
    "X13n0283_010:0188c08": "者下分釋。三由此下總結。[0188c08] 合標中。四顛倒者。不知",
    "X13n0283_010:0188c09": "常住真心。之為顛。反執斷常為真。是為倒也。[0188c09] 二分",
    "X13n0283_010:0188c10": "釋又四。初總計。二計無。三計有。四計有無。[0188c10] 初中。觀",
    "X13n0283_010:0188c11": "變化者。謂變有為無化無為有也。此總說也。然生",
    "X13n0283_010:0188c12": "而住。住而異。異而滅。於中密密遷流。是為之變。故云",
    "X13n0283_010:0188c13": "見遷等也。生繼乎滅。住繼乎生。異繼乎住。滅繼乎異。",
    "X13n0283_010:0188c14": "互互相續。是為之恒。故云見相等也。生住二相有可",
    "X13n0283_010:0188c15": "見之見者是為之生。故云見所等也。異滅二相無可",
    "X13n0283_010:0188c16": "見之見者是為之滅。故云不見等也。生於滅相續。住",
    "X13n0283_010:0188c17": "於異相續。不少間斷。是為之增。故云相續等也。其生",
    "X13n0283_010:0188c18": "於滅。住於生。雖為相續不無所離。是為之滅。故云正",
    "X13n0283_010:0188c19": "相等也。生生住。住生異。異生滅。各各生也。是為之有。",
    "X13n0283_010:0188c20": "故云各各等也。生亡乎滅。住亡乎生。乃至滅亡乎異。",
    "X13n0283_010:0188c21": "互互亡也。是為之無。故云互互等也。於彼變恒等八",
    "X13n0283_010:0188c22": "無不而觀。故云以觀都觀。雖云都觀。唯見其一。故云",
    "X13n0283_010:0188c23": "用心別見。以其用心別見之故。人問乎生。即答之曰",
    "X13n0283_010:0188c24": "亦生。人問乎滅。即答之曰亦滅。乃至人問乎滅。即答",
    "X13n0283_010:0189a01": "之曰亦滅。如是一時之中。或言乎生。或言乎滅。乃至",
    "X13n0283_010:0189a02": "或言乎減。了無定見。故云於一等也。說既如是。聞者",
    "X13n0283_010:0189a03": "亦無一定。故云令彼等也。[0189a03] 二中。諦觀其心者。即觀",
    "X13n0283_010:0189a04": "行陰也。互互無處者。同前互互亡處也。[0189a04] 三中。諦觀",
    "X13n0283_010:0189a05": "其心。亦觀行陰也。各各有處者。同前各各生處也。",
    "X13n0283_010:0189a06": "[0189a06] 四中。雙計有無。可知。樹之旁生曰枝。皆云其矯亂者。",
    "X13n0283_010:0189a07": "若是有以言有。無以言無。似乎屬正。何謂矯亂。當知",
    "X13n0283_010:0189a08": "元明自性有無皆不可得。既計為有為無。此是矯也。",
    "X13n0283_010:0189a09": "又計非有非無亦有亦無及互互無各各有。此是亂",
    "X13n0283_010:0189a10": "也。故皆謂之矯亂。不死者即不遷之意。彼之外道。欲",
    "X13n0283_010:0189a11": "生不死天為果執計不死。又矯是矯強。亂是雜亂。以",
    "X13n0283_010:0189a12": "矯亂因欲得不死果也。[0189a12] 結名中。此則等。亦結其是",
    "X13n0283_010:0189a13": "雙亦斷常之外道也。",
    "X13n0283_010:0189a14": "[0189a14] 六死後有相之起計為三。初於時下標。二或自下釋。",
    "X13n0283_010:0189a15": "三由此下結。[0189a15] 初標中。死後有相等者。外道所計。不",
    "X13n0283_010:0189a16": "出即色是我離色是我我大色小色在我中色大我",
    "X13n0283_010:0189a17": "小我在色中耳。二釋二。初正計。或自等。二別計。從此",
    "X13n0283_010:0189a18": "等也。[0189a18] 初中。或自等。即即色是我也。或見等。即我大色",
    "X13n0283_010:0189a19": "小也。我圓者。謂我之我圓滿十方所有國土在我內",
    "X13n0283_010:0189a20": "也。或彼等。即離色是我也。前緣者。所緣之色也。墮我",
    "X13n0283_010:0189a21": "句。隨我運用耳。或復等。即色大我小也。如是循環十",
    "X13n0283_010:0189a22": "六相者。就行陰已生等四。舉色一陰而有前四。餘之",
    "X13n0283_010:0189a23": "三陰亦皆有四。則有四四一十六相。有云除去行陰。",
    "X13n0283_010:0189a24": "就前之三陰後之識陰。成乎十六。或亦可耳。[0189a24] 次中。",
    "X13n0283_010:0189b01": "畢竟煩惱等者。畢竟二字乃言有也。然有煩惱。有菩",
    "X13n0283_010:0189b02": "提。不為過耳。過在兩性並驅不相觸耳。[0189b02] 結名中。云",
    "X13n0283_010:0189b03": "立五陰等者。問前之三陰既已破矣。云何復將以為",
    "X13n0283_010:0189b04": "計耶。答三陰既破。而又依之以起計者。以三陰&#x5FA7;計",
    "X13n0283_010:0189b05": "雖破。而依他之性未亡。故依之以起成其十六。蓋約",
    "X13n0283_010:0189b06": "行陰為我四陰為緣耳。此亦常見之外道也。",
    "X13n0283_010:0189b07": "[0189b07] 七死後無相之起計亦三。初於先下標。二見其下釋。",
    "X13n0283_010:0189b08": "三由此下結。[0189b08] 標中。死後無相者。如釋所明。可見。",
    "X13n0283_010:0189b09": "[0189b09] 釋又二。初正計。見其等也。二別計。從此等也。[0189b09] 初中。",
    "X13n0283_010:0189b10": "見其色滅等者。謂其有色纔顯乎色。有想纔繫乎心。",
    "X13n0283_010:0189b11": "有受纔得連持色心以為壽命。色等三陰既破。故云",
    "X13n0283_010:0189b12": "見其等也。陰性句總所滅色等三陰。縱有等指行陰",
    "X13n0283_010:0189b13": "之獨存也。此質等指色陰之已破也。因之等正起計",
    "X13n0283_010:0189b14": "也。勘校即計度耳。八無相。就因果各有色滅等四也。",
    "X13n0283_010:0189b15": "[0189b15] 次別計可知。[0189b15] 結名中。五陰同前。此亦斷見之外",
    "X13n0283_010:0189b16": "道也。",
    "X13n0283_010:0189b17": "[0189b17] 八死後俱非之起計亦三。初於後下標。二色受下釋。",
    "X13n0283_010:0189b18": "三由此下結。[0189b18] 標中。於行句。謂行陰當前也。兼受句。",
    "X13n0283_010:0189b19": "謂受陰已滅也。雙計句。於行陰當前為有。受陰已滅",
    "X13n0283_010:0189b20": "為無也。自體句。受想行三同是心法。謂之自體。以行",
    "X13n0283_010:0189b21": "之當前破受想已滅。受想已滅。還破行之當前。謂之",
    "X13n0283_010:0189b22": "相破也。前第六計死後有。第七計死後無。今雙非有",
    "X13n0283_010:0189b23": "無。故云是人等也。[0189b23] 釋亦二。初正計。色受等也。二總",
    "X13n0283_010:0189b24": "計。又計等也。[0189b24] 初中。色受等。謂色等三陰本自有者",
    "X13n0283_010:0189c01": "早已滅之。則有成非有也。行遷者。謂行陰遷流似乎",
    "X13n0283_010:0189c02": "無者。今言當前。則有成非無也。如是循環等。有云陰",
    "X13n0283_010:0189c03": "界指五陰十八界者。非也。但窮四陰之際畔耳。下結",
    "X13n0283_010:0189c04": "名中。亦云五陰者。蓋四陰是五陰中四。乃總言也。八",
    "X13n0283_010:0189c05": "俱非相者。謂色受等四皆有非有非無也。有相無相",
    "X13n0283_010:0189c06": "者。非謂其有是相及無是相也。蓋以有相即是非無",
    "X13n0283_010:0189c07": "相。無相即是非有相。正雙非計也。[0189c07] 次中。又計等者。",
    "X13n0283_010:0189c08": "謂行陰似無反有遷流則無非無矣。訛者正言其無",
    "X13n0283_010:0189c09": "非無耳。心發句。行陰既爾。推諸法之有者則非有矣。",
    "X13n0283_010:0189c10": "故云又計等也。有無等者。如是不可謂有不可謂無。",
    "X13n0283_010:0189c11": "故云有無俱非也。既曰非有。實不可以為實。又曰非",
    "X13n0283_010:0189c12": "無。&#x8657;不可以為&#x8657;。故云&#x8657;實失措。[0189c12] 結中。後際昏瞢",
    "X13n0283_010:0189c13": "等者。正謂未來昏昏茫茫杳窅冥冥而無正見也。結",
    "X13n0283_010:0189c14": "名中。是則等。結其是雙非之外道也。",
    "X13n0283_010:0189c15": "[0189c15] 九七斷滅之起計亦三。初於後下標。二或見下釋。三",
    "X13n0283_010:0189c16": "由此下結。[0189c16] 初標可見。[0189c16] 二釋中。或計句。計欲界人",
    "X13n0283_010:0189c17": "天二種四大色身死後。便為究竟斷滅也。或欲句。計",
    "X13n0283_010:0189c18": "初禪已離下界財色名嗜睡五欲。便為究竟斷滅也。",
    "X13n0283_010:0189c19": "或苦句。計二禪定生喜樂已離初禪有覺有觀。便為",
    "X13n0283_010:0189c20": "究竟斷滅也。或極句。計四禪捨念清淨苦樂雙亡及",
    "X13n0283_010:0189c21": "無色之四空。便為究竟斷滅也。皆言或者。謂七中隨",
    "X13n0283_010:0189c22": "計一種耳。下之五涅槃亦然。論句雖五。斷滅有七。以",
    "X13n0283_010:0189c23": "初句有人天二種。後句有四禪無色二種。故總云如",
    "X13n0283_010:0189c24": "是等也。七際。言其七種之邊畔也。從此斷滅更不復",
    "X13n0283_010:0190a01": "生。故云現前等也。[0190a01] 結名中。此則等。謂七斷滅亦依",
    "X13n0283_010:0190a02": "五陰而立也。此亦斷見之外道也。",
    "X13n0283_010:0190a03": "[0190a03] 十五涅槃之起計亦三。初於後下標。二或以下釋。三",
    "X13n0283_010:0190a04": "由此下結。[0190a04] 標可知。[0190a04] 釋中。或以等正釋其相。迷有",
    "X13n0283_010:0190a05": "等如來斷詞。如是等復合言也。五涅槃。初有為正轉",
    "X13n0283_010:0190a06": "依及觀見與生愛慕等。有不更輪迴及生滅性等。皆",
    "X13n0283_010:0190a07": "應具有。若具足之。如初禪應云。或以初禪為正轉依",
    "X13n0283_010:0190a08": "觀見無憂不受輪迴生滅之性生愛慕故。今以初禪",
    "X13n0283_010:0190a09": "互為具足。中間可例。所以初後闕略中三全略。則知",
    "X13n0283_010:0190a10": "初中圓明。次中無憂。三中無苦。四中極悅。五中苦樂",
    "X13n0283_010:0190a11": "雙亡。是其所以為計者也。[0190a11] 初計欲界中。為正轉依",
    "X13n0283_010:0190a12": "者。妄計欲界正報四大即是轉生死依涅槃而住。觀",
    "X13n0283_010:0190a13": "見圓明等正其所計。謂身中所修欲定及未到定為",
    "X13n0283_010:0190a14": "涅槃圓明。非自性之圓明也。初禪已離欲界苦粗障。",
    "X13n0283_010:0190a15": "已得上界淨妙離。故云無憂。二禪不若初禪有覺有",
    "X13n0283_010:0190a16": "觀。以定生喜樂。故云無苦。三禪樂勝。以離生妙樂。悅",
    "X13n0283_010:0190a17": "充乎內。樂&#x5FA7;乎外。故云極樂。四禪以捨念清淨故。云",
    "X13n0283_010:0190a18": "苦樂雙亡。不受句。正其非涅槃計涅槃也。餘可知。",
    "X13n0283_010:0190a19": "[0190a19] 結名。此則等。亦結其是斷見之外道也。",
    "X13n0283_010:0190a20": "[0190a20] 三結勸亦二。初結過患。阿難等也。二勸弘宣。汝等等",
    "X13n0283_010:0190a21": "也。[0190a21] 初中。禪那狂解者。前之色受想而言禪那現境",
    "X13n0283_010:0190a22": "及故現斯事。以其或自心生魔或外魔現境。今唯同",
    "X13n0283_010:0190a23": "乎外道而起妄計。故言狂解與故現斯悟也。皆云禪",
    "X13n0283_010:0190a24": "那者。由修三觀而圓破五陰。過加研覈致生魔事及",
    "X13n0283_010:0190b01": "夫妄計故也。餘義同前。可知。[0190b01] 次中。枝岐者。樹之旁",
    "X13n0283_010:0190b02": "出曰枝。路之雜出曰岐。清淨標指者。欲人見月以指",
    "X13n0283_010:0190b03": "標示。前人因指見月。喻經之能詮如標指也。因能詮",
    "X13n0283_010:0190b04": "經會所詮理。如因指見月也。以其能詮是了義者。故",
    "X13n0283_010:0190b05": "云清淨標指。餘亦同前。",
    "X13n0283_010:0190b06": "[0190b06] 五顯識陰亦二。初承前行盡。阿難等也。二明今識陰。",
    "X13n0283_010:0190b07": "深達等也。[0190b07] 初中。彼善下正明行盡之相。對前行陰",
    "X13n0283_010:0190b08": "標舉中行盡之文。可知。沈細綱紐等者。以行陰為十",
    "X13n0283_010:0190b09": "二類生死之本。喻以綱紐。行陰既破則十二類數所",
    "X13n0283_010:0190b10": "趣生死微細綱紐沈而絕矣。故云沉細等也。感應即",
    "X13n0283_010:0190b11": "生死果報之果名耳。於涅下兼明所顯之理。涅槃天",
    "X13n0283_010:0190b12": "者即元明自性也。故喻之天。常被五陰所覆。猶天為",
    "X13n0283_010:0190b13": "五更所闇。今行陰已破。故云將大明悟。如&#x9DC4;下正喻",
    "X13n0283_010:0190b14": "將大明悟也。所謂&#x9DC4;三唱已東方既白。今正在將明",
    "X13n0283_010:0190b15": "之際。故云如&#x9DC4;等也。六根下合明也。正謂行陰既破",
    "X13n0283_010:0190b16": "根塵不偶。故云六根等也。內外等。色陰為外。受陰為",
    "X13n0283_010:0190b17": "內。其妄破其真顯。故云內外等也。",
    "X13n0283_010:0190b18": "[0190b18] 二明今。亦分三。初深達十方等標舉也。二阿難當知",
    "X13n0283_010:0190b19": "等釋成也。三阿難如是等結勸也。初又二。初識未盡",
    "X13n0283_010:0190b20": "相。即深達下。二識已盡相。即若於下。[0190b20] 初中。深達等",
    "X13n0283_010:0190b21": "謂十二生皆以識陰為元由也。所以元諸與由即識",
    "X13n0283_010:0190b22": "陰耳。如前行陰云。雖未通其各命由緒。及性入元澄。",
    "X13n0283_010:0190b23": "皆指識陰故也。觀由等。謂識當前也。諸類句。識為因",
    "X13n0283_010:0190b24": "而招十二類生之果也。識既當前。不久自破。故云諸",
    "X13n0283_010:0190c01": "類不召。於十下。謂十二差別之相同此識陰之中。故",
    "X13n0283_010:0190c02": "云於十等也。精色句。所顯益深也。發現句。以識陰當",
    "X13n0283_010:0190c03": "前謂之發現。以識未盡謂之幽祕。此正所謂識陰世",
    "X13n0283_010:0190c04": "界。故云此則等也。[0190c04] 二識已盡相又二。初若於等正",
    "X13n0283_010:0190c05": "明。二觀其等因由。[0190c05] 初中。若於等。重指十二類生同",
    "X13n0283_010:0190c06": "在識陰中也。銷磨等者。銷即銷化。磨即磨礱。猶攻玉",
    "X13n0283_010:0190c07": "也。銷化六根煩惱以成無上知見。磨礱六根生死以",
    "X13n0283_010:0190c08": "證無上滅度。故云銷磨六門也。合開成就者。合即所",
    "X13n0283_010:0190c09": "謂元是一精明也。開即所謂分成六和合也。在凡夫",
    "X13n0283_010:0190c10": "但開為六。乃用中相背。在初果但合為一。乃性中相",
    "X13n0283_010:0190c11": "知。皆不得為成就。今得六根互有。論其性元一。論其",
    "X13n0283_010:0190c12": "用有六。無不成就之者。故云開合成就也。見聞等。謂",
    "X13n0283_010:0190c13": "見亦可聞聲嗅香乃至知法。知亦可見色聞聲嗅香。",
    "X13n0283_010:0190c14": "中間亦爾。此正六根互用。不為六根所染。故云見聞",
    "X13n0283_010:0190c15": "等也。十方下。正如法華所明。六根清淨。圓見十方依",
    "X13n0283_010:0190c16": "正。乃至圓知十界依正及三世諸佛之法。故云十方",
    "X13n0283_010:0190c17": "等也。對位而論。識陰一盡。即入相似七信。乃正六根",
    "X13n0283_010:0190c18": "清淨之者。故能爾爾。非若前之妄計見八萬四千劫",
    "X13n0283_010:0190c19": "為本末二無因者也。故名之曰為識陰盡。是人下結",
    "X13n0283_010:0190c20": "也。意謂。識陰未盡。起惑造業。而感朝生暮死摧朽命",
    "X13n0283_010:0190c21": "濁。識陰既盡。命濁自得超而越之矣。所以前云識為",
    "X13n0283_010:0190c22": "命濁體也。[0190c22] 二因由中。觀其等者。其真之體既顯。其",
    "X13n0283_010:0190c23": "妄之由自見。由顛倒&#x8657;妄之想。有是識陰而為命濁",
    "X13n0283_010:0190c24": "之本也。",
    "X13n0283_010:0191a01": "[0191a01] 二釋成分十。次第可見。十皆有三。初善男子下行盡",
    "X13n0283_010:0191a02": "識現。二若於下妄起邪計。三是名下結示生種。唯第",
    "X13n0283_010:0191a03": "八第九妄起邪計始於觀命及於命耳。餘無不同。下",
    "X13n0283_010:0191a04": "去但依文消釋。不復更出。[0191a04] 初因所因行盡識現中。",
    "X13n0283_010:0191a05": "究諸句。謂行陰盡也。於識句。識陰現前也。還元之元",
    "X13n0283_010:0191a06": "亦即識陰。有真妄不同。真即真如。妄即生滅。今識還",
    "X13n0283_010:0191a07": "元者。但還其妄未還其真。故云於識還元。識既還元。",
    "X13n0283_010:0191a08": "行陰生滅則已滅矣。故云已滅生滅。而於下。明識陰",
    "X13n0283_010:0191a09": "將破未破。但還妄元未還真元也。能令下。六根清淨",
    "X13n0283_010:0191a10": "將得未得。故但云能令己身根隔開合。不同前之已",
    "X13n0283_010:0191a11": "獲同中銷磨等也。亦與下。雖應相似之理將顯未顯。",
    "X13n0283_010:0191a12": "然但還妄元未還真元。所以止云十方諸類。而不云",
    "X13n0283_010:0191a13": "十方諸佛菩薩也。則知能令至圓元一節下去九文",
    "X13n0283_010:0191a14": "皆應有之。以初例後可見略耳。妄起邪計中。若於等",
    "X13n0283_010:0191a15": "所起之計。是人等所墮之類。下去皆然。若於等者。意",
    "X13n0283_010:0191a16": "謂。所歸之元未真。仍然觀炤真自得還。設若認為真",
    "X13n0283_010:0191a17": "常以作聖解。便應起乎邪見。故云若於等也。下去若",
    "X13n0283_010:0191a18": "於等皆應作如是看。是人等者。以非真常之因妄計",
    "X13n0283_010:0191a19": "以為真常。故云則墮因所因執。此既妄因。自不克真",
    "X13n0283_010:0191a20": "常之果。反入邪外伴侶。故云娑毗等也。本欲求菩提",
    "X13n0283_010:0191a21": "而修三摩。極至菩提反生迷惑。則三智一心中之知",
    "X13n0283_010:0191a22": "五眼一眼中之見皆亡失矣。故云迷佛等也。下去消",
    "X13n0283_010:0191a23": "釋能非能乃至真非真等悉應例之。但換能非能等",
    "X13n0283_010:0191a24": "耳。[0191a24] 結示生種中。是名等者。真常本無所也。彼若立",
    "X13n0283_010:0191b01": "此為因則有所矣。故云立所得心。以此&#x8657;妄之因還",
    "X13n0283_010:0191b02": "成&#x8657;妄之果。故云成所歸果。本欲修習圓道。以妄計",
    "X13n0283_010:0191b03": "為因反違隔於圓通矣。本欲證入涅槃。而因招妄果。",
    "X13n0283_010:0191b04": "反背遠於涅槃矣。既違圓通。又背涅槃。全非真實因",
    "X13n0283_010:0191b05": "果。唯是外道種類而已。合而言之是名第一等也。下",
    "X13n0283_010:0191b06": "去亦應例之。[0191b06] 二能非能之妄起邪計中。若於等。所",
    "X13n0283_010:0191b07": "歸之元。本非自性真體。而作自性真體解者非也。是",
    "X13n0283_010:0191b08": "人等。我之自體本無能生。妄計為能。故云能非能。摩",
    "X13n0283_010:0191b09": "醯首羅即色界之大自在天。大慢天即其異名也。",
    "X13n0283_010:0191b10": "[0191b10] 三常非常之妄起邪計中。若於等。所歸之元既妄。所",
    "X13n0283_010:0191b11": "有身心那得常住。而作常住解者非也。在生等。如來",
    "X13n0283_010:0191b12": "之斷詞也。以其計生滅為不生滅。計非常住為常住。",
    "X13n0283_010:0191b13": "故云在生等也。以生滅為不生滅。故云既惑等也。",
    "X13n0283_010:0191b14": "[0191b14] 四知無知之妄起邪計中。若於等。所知是妄。本非周",
    "X13n0283_010:0191b15": "&#x5FA7;圓滿。而作圓滿解者非也。有情有知無情無知乃",
    "X13n0283_010:0191b16": "正理也。今計情與無情皆知&#x5FA7;圓。所以墮知無知執",
    "X13n0283_010:0191b17": "也。問教中所稱情與無情同一體者。與外道十方草",
    "X13n0283_010:0191b18": "木皆稱有情知&#x5FA7;圓者何分別也。答教中言情與無",
    "X13n0283_010:0191b19": "情同一體者。謂其同一元明自性。若其無知覺者為",
    "X13n0283_010:0191b20": "無情。草木是也。有知覺者為有情。眾生是也。以其同",
    "X13n0283_010:0191b21": "一妙明心中所現之物為同一體。非同外道所計眾",
    "X13n0283_010:0191b22": "生固有知草木亦有知知&#x5FA7;圓者同也。[0191b22] 五生無生",
    "X13n0283_010:0191b23": "之妄起邪計中。若於等。元非真實六根清淨。認以為",
    "X13n0283_010:0191b24": "是故云已得隨順。便於等。計識體能出生一切諸法",
    "X13n0283_010:0191c01": "也。識體為能生諸法。所生亦應出生諸法。是以所生",
    "X13n0283_010:0191c02": "之四大中各各計其能生諸法。而云各各崇事也。此",
    "X13n0283_010:0191c03": "&#x8462;計一切眾生從時生方生微塵生之外道也。即",
    "X13n0283_010:0191c04": "此四大各各崇事為常住解。以非常住計常住耳。是",
    "X13n0283_010:0191c05": "人等。元非常住真解。不可以為生不可以為無生。故",
    "X13n0283_010:0191c06": "云生無生執耳。[0191c06] 結示生種中。迷心從物。謂迷乎己",
    "X13n0283_010:0191c07": "之元明性體。逐乎四大之物也。[0191c07] 六歸無歸之妄起",
    "X13n0283_010:0191c08": "邪計中。若於等。此圓明亦非自性。計為圓明。故云若",
    "X13n0283_010:0191c09": "於等也。非群滅化者。斷其非滅群妄而歸化乎真耳。",
    "X13n0283_010:0191c10": "以永等。正計非真滅而為真滅也。是人等。以非真滅",
    "X13n0283_010:0191c11": "依計為真滅依。故墮歸無歸執也。[0191c11] 七貪無貪之妄",
    "X13n0283_010:0191c12": "起邪計中。若於等。所圓常住元非真常。而作常住解",
    "X13n0283_010:0191c13": "者妄也。是人等。常住不可以為貪者。妄計常住。不應",
    "X13n0283_010:0191c14": "貪而為貪矣。故墮貪非無貪執也。[0191c14] 示生妄種中。執",
    "X13n0283_010:0191c15": "著元命者。識陰是眾生命之元由。元非常住。執以為",
    "X13n0283_010:0191c16": "常。故云執著命元也。生妄延種者。以其非常計常。應",
    "X13n0283_010:0191c17": "生如是種也。[0191c17] 八真無真之妄起邪計中。觀命等者。",
    "X13n0283_010:0191c18": "若論識陰真體。通乎三際。今識陰命元本非真體。那",
    "X13n0283_010:0191c19": "可互通。三際劫留等。正起計也。如正教中有留習潤",
    "X13n0283_010:0191c20": "生此其妄認命元互通。故有如是計也。是人等。非互",
    "X13n0283_010:0191c21": "通認為互通。應墮真無真執耳。[0191c21] 九定性聲聞之妄",
    "X13n0283_010:0191c22": "起邪計中。分別等。精即道滅二諦。以出世因果故。粗",
    "X13n0283_010:0191c23": "即苦集二諦。以世間因果故。疏是&#x758E;通。決是決定。出",
    "X13n0283_010:0191c24": "世道滅之因果為真。世間苦集之因果為偽。於此因",
    "X13n0283_010:0192a01": "果二者之間而求有餘涅槃。是為因果等也。此是小",
    "X13n0283_010:0192a02": "乘唯知六識可破。不知圓頓全性起修之清淨者。故",
    "X13n0283_010:0192a03": "云背清淨道。所謂下結其所計也。所作已辦。故云居",
    "X13n0283_010:0192a04": "滅已休。住於偏真。故云更不等也。是人等。以其不知",
    "X13n0283_010:0192a05": "圓頓修證。唯&#x8EAD;四諦偏真。故墮定性聲聞類也。諸無",
    "X13n0283_010:0192a06": "聞僧等者。一往所謂無聞比丘也。再言之。以定性聲",
    "X13n0283_010:0192a07": "聞不聞界外無明可破變易可斷無上菩提可得可",
    "X13n0283_010:0192a08": "證也。[0192a08] 結示生種中。生纏空種者。所謂沉空滯寂者",
    "X13n0283_010:0192a09": "也。[0192a09] 十定性緣覺之妄起邪計中。若於等。計識陰之",
    "X13n0283_010:0192a10": "破元非圓融覺明。若作聖解而不進者。即是緣覺流",
    "X13n0283_010:0192a11": "也。以其所破止於六識。今識陰破處認為涅槃而不",
    "X13n0283_010:0192a12": "進耳。是人等者。諸緣即緣覺。出佛世。觀十二因緣而",
    "X13n0283_010:0192a13": "得悟者也。獨倫即獨覺。出無佛世。獨宿孤峰觀華飛",
    "X13n0283_010:0192a14": "釧動而得悟者也。成湛明果。證偏真涅槃也。[0192a14] 結示",
    "X13n0283_010:0192a15": "生種中。不化圓種者。謂其不能迴小向大耳。此十種",
    "X13n0283_010:0192a16": "中。前七是外道。第八是天魔。九十是二乘。問云何二",
    "X13n0283_010:0192a17": "乘亦在魔類中耶。當知如來出世。本欲一切眾生皆",
    "X13n0283_010:0192a18": "悟元明自性常住真心。良由眾生根器淺劣不堪聞。",
    "X13n0283_010:0192a19": "是以故。先施方便而誘引之。或以四諦而得度脫者",
    "X13n0283_010:0192a20": "是為聲聞。或以十二因緣而得度脫者是為緣覺。然",
    "X13n0283_010:0192a21": "彼二人。不知方便。著於偏空涅槃不復前進。則於如",
    "X13n0283_010:0192a22": "來大失本性。似與魔類相同。故於魔類之後相繼明",
    "X13n0283_010:0192a23": "之。欲其迴小向大。捨小取大。即方等彈訶之意耳。",
    "X13n0283_010:0192a24": "[0192a24] 三結勸分三。初阿難下結過患中。斯位者。指上七種",
    "X13n0283_010:0192b01": "外道一類天魔及二乘也。先習者。即指外道等各有",
    "X13n0283_010:0192b02": "所習。二汝等下勸弘宣中。覺了斯義者。即指上十類",
    "X13n0283_010:0192b03": "中因所因能非能等之義也。無令見魔者。前言心魔。",
    "X13n0283_010:0192b04": "乃生於貪愛。今言見魔。生於分別耳。餘義同前色受",
    "X13n0283_010:0192b05": "等所明。[0192b05] 三如是下明澄相又三。初引同諸佛。如是",
    "X13n0283_010:0192b06": "等也。二位證相似。識陰等也。三超入金剛。如是等也。",
    "X13n0283_010:0192b07": "[0192b07] 初引同諸佛中。如是等者。以其奢摩等法是十方",
    "X13n0283_010:0192b08": "如來得成菩提之行。所以識陰十種。亦是過去諸佛",
    "X13n0283_010:0192b09": "乘此心開而得道也。既曰乘此心開。自得識陰破而",
    "X13n0283_010:0192b10": "顯真。非違隔於圓通者亡失知見也。又曰得無上道。",
    "X13n0283_010:0192b11": "自得任運流入果海。非背違於涅槃迷佛菩提也。總",
    "X13n0283_010:0192b12": "所謂十方薄伽梵一路涅槃門爾。[0192b12] 二位證相似中。",
    "X13n0283_010:0192b13": "識陰等。正明相似也。從互等。因似位而進乎真位。四",
    "X13n0283_010:0192b14": "十一位之分證。然六根清淨真似不同。似即十信。所",
    "X13n0283_010:0192b15": "謂互用諸根。真即初住已去。所謂從互用中等也。下",
    "X13n0283_010:0192b16": "之於中發化亦應用此二意也。圓明精心等者。正顯",
    "X13n0283_010:0192b17": "相似而見元明自性也。於中發化。謂六根清淨也。如",
    "X13n0283_010:0192b18": "淨琉璃。喻圓明精心相似所見之理。內含寶月。喻於",
    "X13n0283_010:0192b19": "中發化六根清淨之用也。[0192b19] 三超入金剛中。如是等",
    "X13n0283_010:0192b20": "者。有云。前文之乾慧進至金剛乾慧。乃從漸而進。是",
    "X13n0283_010:0192b21": "圓中之別也。此中超十信等。乃是頓入。是圓中之圓",
    "X13n0283_010:0192b22": "也。此蓋不通教相者作是說耳。那得圓教更有圓中",
    "X13n0283_010:0192b23": "別圓中圓之分別耶。殊不知。四教中各有利鈍兩種。",
    "X13n0283_010:0192b24": "若夫前之所說圓之鈍根也。此中所明圓之利根也。",
    "X13n0283_010:0192c01": "亦可謂法行信行之相殊耳。云金剛十地者。地上無",
    "X13n0283_010:0192c02": "明微細難破難斷。從四加行去一登初地。難破者能",
    "X13n0283_010:0192c03": "破。難斷者能斷。如金剛之能壞一切堅利者。故云金",
    "X13n0283_010:0192c04": "剛十地也。等覺圓明者。前圓明精心。乃相似所顯圓",
    "X13n0283_010:0192c05": "明自性。今是分證已極圓明自性。與妙覺所證相&#x96A3;",
    "X13n0283_010:0192c06": "近矣。故云等覺圓明。入於等者。正明妙覺也。以其修",
    "X13n0283_010:0192c07": "奢摩他等三種因故。得是三種果。妙莊嚴海行滿也。",
    "X13n0283_010:0192c08": "圓滿菩提智滿也。歸無所得理滿也。行滿是顯解脫",
    "X13n0283_010:0192c09": "德。智滿是顯般若德理。滿是顯法身德也。奢摩等三。",
    "X13n0283_010:0192c10": "乃是從性起修不思議圓融三法。故皆云妙。此皆泯",
    "X13n0283_010:0192c11": "修歸性不思議三德祕藏。故亦云妙莊嚴海等也。以",
    "X13n0283_010:0192c12": "其所修皆是性修。所證皆是性證。故云圓滿菩提歸",
    "X13n0283_010:0192c13": "無所得也。已上第二別顯竟。",
    "X13n0283_010:0192c14": "[0192c14] 自此是過去等第三總結之文也。分四。初此是下止",
    "X13n0283_010:0192c15": "觀分析。二魔境下魔滅道成。三若諸下勸持神&#x546A;。四",
    "X13n0283_010:0192c16": "汝當下欽奉修道。[0192c16] 初中。此是等能分析之止觀也。",
    "X13n0283_010:0192c17": "覺明等所覺明之魔類也。奢摩他止也。毗婆舍那觀",
    "X13n0283_010:0192c18": "也。若夫禪那乃止觀不二也。但略之耳。此之止觀乃",
    "X13n0283_010:0192c19": "十方如來得成菩提。故云此是等也。既成菩提。魔類",
    "X13n0283_010:0192c20": "雖有五十之多。無不覺炤明了而分析之。故云覺明",
    "X13n0283_010:0192c21": "等也。合言之。即前備舉未知中汝猶未識等。[0192c21] 次中。",
    "X13n0283_010:0192c22": "魔境等。謂阿難汝若修是止觀。亦如過去諸佛魔境",
    "X13n0283_010:0192c23": "現前無不覺明以為諸識之者。故云魔境等也。自然",
    "X13n0283_010:0192c24": "洗心得正。不為魔外乘便。故云心垢等也。已上總明。",
    "X13n0283_010:0193a01": "陰魔下別明。陰魔等即四十八種。故云陰魔等也。直",
    "X13n0283_010:0193a02": "至等即聲聞緣覺二種。故云直至等也。合言之即前",
    "X13n0283_010:0193a03": "之備舉未知中。微細魔事等。彼此對看。無一不同。但",
    "X13n0283_010:0193a04": "前在不知。此在知耳。[0193a04] 三中。必須假神咒為密助者。",
    "X13n0283_010:0193a05": "以其末世時不同乎佛世也。愚鈍人不同乎阿難也。",
    "X13n0283_010:0193a06": "未識禪那無觀可修也。不知說法無教可稟也。其中",
    "X13n0283_010:0193a07": "心也且欲修乎耳根三昧。在汝阿難看之。其人既在",
    "X13n0283_010:0193a08": "末世。又是愚鈍。并不識觀以起行及夫知教以開解。",
    "X13n0283_010:0193a09": "中心且欲修乎三昧。無論魔來惱亂。只恐自同乎魔",
    "X13n0283_010:0193a10": "耶。此時汝之阿難。欲令成其三昧。別無佗法。唯勸其",
    "X13n0283_010:0193a11": "一心持佛頂神&#x546A;而已。若其愚鈍縱不能誦。或寫於",
    "X13n0283_010:0193a12": "安禪之所。或帶於行人之衣。以是神&#x546A;密助之力。所",
    "X13n0283_010:0193a13": "有微細陰魔一切等皆不能惱亂矣。如是三昧自得",
    "X13n0283_010:0193a14": "成就也。無他。此之神&#x546A;。十方如來無不因此得成菩",
    "X13n0283_010:0193a15": "提而降其魔。乃至無不誦此得入涅槃而傳其法。更",
    "X13n0283_010:0193a16": "有一切金剛一切靈祇及夫天龍以至八部。無不護",
    "X13n0283_010:0193a17": "是神&#x546A;及護書寫持是神&#x546A;者。所以有是之力。故云",
    "X13n0283_010:0193a18": "若諸等也。[0193a18] 四中。汝當等者。意謂。在汝阿難等。現在",
    "X13n0283_010:0193a19": "修習。無不藉此止觀除魔得成三昧。及夫末世中愚",
    "X13n0283_010:0193a20": "鈍眾生。亦無不藉是神&#x546A;遠魔得就三昧。如是之力。",
    "X13n0283_010:0193a21": "非我釋迦一佛者然。論止觀。乃十方如來以此所修",
    "X13n0283_010:0193a22": "進論神&#x546A;。又十方如來因此所究竟。此乃十方如來",
    "X13n0283_010:0193a23": "及我釋迦之最後垂遺軌範。不可不恭敬欽承之者。",
    "X13n0283_010:0193a24": "故云汝當等也。最後垂範者。唯屬楞嚴一經最後非",
    "X13n0283_010:0193b01": "一期化導之最後也。前來初總明。二別顯。三總結。合",
    "X13n0283_010:0193b02": "為第二約義開示竟。",
    "X13n0283_010:0193b03": "[0193b03] 自阿難即從去。第三更釋餘疑之文也。已前辨破五",
    "X13n0283_010:0193b04": "陰中所生之魔。今正辨五陰耳。分二。初疑請。阿難等",
    "X13n0283_010:0193b05": "也。二答釋。佛告等也。初又三。初阿難下經家敘相。二",
    "X13n0283_010:0193b06": "如佛下當機陳詞。[0193b06] 初經家敘相中。聞佛慈誨者。即",
    "X13n0283_010:0193b07": "所聞詳辨五十種魔事也。憶持無失者。一自行。正在",
    "X13n0283_010:0193b08": "修習圓通自應無失。一化他。如來一一結勸亦應無",
    "X13n0283_010:0193b09": "失也。此亦三業恭敬。頂禮身業也。欽奉意業也。白佛",
    "X13n0283_010:0193b10": "口業也。以憶持為意業亦可。但非在一時耳。[0193b10] 二當",
    "X13n0283_010:0193b11": "機陳詞二。初申疑。即如佛下。二申請。即惟願下。申疑",
    "X13n0283_010:0193b12": "中有三意。五陰等問五陰皆&#x8657;妄想也。又此等問五",
    "X13n0283_010:0193b13": "陰并次第盡也。如是等問五陰所詣界畔也。初問中。",
    "X13n0283_010:0193b14": "未蒙微細開示者。以前但結云堅固妄想乃至顛倒",
    "X13n0283_010:0193b15": "妄想。然非說其一一妄想所以。故云未蒙等也。餘可",
    "X13n0283_010:0193b16": "知。[0193b16] 二申請中。為此等者。總謂心不明。目不開。不能",
    "X13n0283_010:0193b17": "知見其五陰為本想心為并除次第盡及詣何界畔。",
    "X13n0283_010:0193b18": "若得如來興無緣慈發明宣揚一一所以。不唯自之",
    "X13n0283_010:0193b19": "心目清明。更得為末世眾生之眼也。故云惟願等耳。",
    "X13n0283_010:0193b20": "蓋此請意。近因末世眾生樂修習者勸持神&#x546A;令其",
    "X13n0283_010:0193b21": "成就。遠因一一結中勸其末世弘宣。所以為請而云",
    "X13n0283_010:0193b22": "作將來眼也。以其末世眾生根甚愚鈍。不識觀之所",
    "X13n0283_010:0193b23": "以起行教之所以開解。而且樂修三昧。不知邪魔所",
    "X13n0283_010:0193b24": "惱。猶之乎無目者。然若能為他指示令得心目清淨。",
    "X13n0283_010:0193c01": "是為作將來眼矣。",
    "X13n0283_010:0193c02": "[0193c02] 二答釋又二。初佛告去正答。二汝應去結勸。初又三。",
    "X13n0283_010:0193c03": "初答妄想。即佛告等。二答因界。即汝今等。三答銷除。",
    "X13n0283_010:0193c04": "即此五等。初又二。初佛告下總釋。二汝體下別釋。初",
    "X13n0283_010:0193c05": "又二。初迷真起妄。佛告下也。二妄因元無。妄元下也。",
    "X13n0283_010:0193c06": "[0193c06] 初迷真起妄中。精真等正明妄起。斯元等因迷有",
    "X13n0283_010:0193c07": "妄。初中。精真等。即性覺妙明二句。正是元明自性妙",
    "X13n0283_010:0193c08": "淨明體也。非留下。謂真本無因果依正。而今有者依",
    "X13n0283_010:0193c09": "妄起也。則知非留二字應貫塵垢&#x8657;空句看。非留句。",
    "X13n0283_010:0193c10": "無分段變易二種生死之苦果也。及諸句。無見思無",
    "X13n0283_010:0193c11": "明五住煩惱之集因也。總而言之正報皆無。乃至句。",
    "X13n0283_010:0193c12": "并無依報可得耳。皆因等。正結因果依正本無今有",
    "X13n0283_010:0193c13": "皆妄之所起也。[0193c13] 次中。斯元等真也。妄以等妄也。諸",
    "X13n0283_010:0193c14": "器世界。即五陰眾生國土三種也。上云依正。今言",
    "X13n0283_010:0193c15": "三種。名數雖殊其體同耳。如演等。正喻妄之所起因",
    "X13n0283_010:0193c16": "迷而然。迷頭。喻迷元明自性之真認影認起因果依",
    "X13n0283_010:0193c17": "正之妄也。[0193c17] 二妄因元無分二。初妄元下正破。破無",
    "X13n0283_010:0193c18": "因也。二阿難下出意。意無因也。三是故下結示。示無",
    "X13n0283_010:0193c19": "因也。[0193c19] 初正破中。妄元下出計。彼&#x8657;下斥破。初中。妄",
    "X13n0283_010:0193c20": "元等。非因緣計因緣也。迷因等。非自然計自然也。次",
    "X13n0283_010:0193c21": "中。彼&#x8657;句。舉依而兼正也。猶實句。謂此依正猶之乎",
    "X13n0283_010:0193c22": "幻師幻出男女牛馬者也。就相而論。所謂循業發現",
    "X13n0283_010:0193c23": "似因緣實非因緣。就性而論。所謂清淨本然似自然",
    "X13n0283_010:0193c24": "實非自然。總是眾生妄心計度。惑為因緣。惑為自然。",
    "X13n0283_010:0194a01": "元無因緣自然可得。故云因緣等也。破無因而兼破",
    "X13n0283_010:0194a02": "自然者。恐認無因計為自然。故并破耳。[0194a02] 二出意中。",
    "X13n0283_010:0194a03": "知妄等。正出無因緣意。何況等。轉況無自然意也。",
    "X13n0283_010:0194a04": "[0194a04] 三結示中。是故等。以阿難不知五陰妄想為疑。所以",
    "X13n0283_010:0194a05": "前文皆明妄想。復結示云是故等也。以故別釋一一",
    "X13n0283_010:0194a06": "示妄想耳。[0194a06] 二別釋分二。初汝體下正釋。二阿難下",
    "X13n0283_010:0194a07": "結成。初又分五。次第可見。堅固。明色陰也。而用想陰",
    "X13n0283_010:0194a08": "酢梅懸&#x5D15;者。以此中雖明色陰重答妄想之問。所以",
    "X13n0283_010:0194a09": "借此而為發明。及夫餘四蓋皆然耳。汝體等標舉。如",
    "X13n0283_010:0194a10": "我等釋明。是故等結答。云汝體等者。體即四大之色",
    "X13n0283_010:0194a11": "身也。正明色陰。故標舉之。此之四大由父母赤白二",
    "X13n0283_010:0194a12": "渧而成。又二渧由父母想愛而有。故云汝體等也。汝",
    "X13n0283_010:0194a13": "心下。又由自心之想得來父母想中傳命。傳命者即",
    "X13n0283_010:0194a14": "托生也。所謂父母與己三緣和合而成身命。故云汝",
    "X13n0283_010:0194a15": "心等也。釋明中。如我等。引事可知。汝體等。實&#x9A10;通即",
    "X13n0283_010:0194a16": "同也。意謂。汝體若不與酢梅懸&#x5D15;&#x8657;妄者同倫。何因",
    "X13n0283_010:0194a17": "說梅口中隨有水生。想&#x5D15;足心隨受酸起。此正妄想",
    "X13n0283_010:0194a18": "所致。則知汝體想中亦然。故云汝體等也。雖就想說。",
    "X13n0283_010:0194a19": "實明色陰所以。重舉汝體&#x9A10;之如是。則知色陰即是",
    "X13n0283_010:0194a20": "汝之妄想。故結答云是故等也。堅固者。色以質礙為",
    "X13n0283_010:0194a21": "義故云堅固。又以己之托胎妄想投入父母交遘妄",
    "X13n0283_010:0194a22": "想之中。三緣交結而不可捨耳。[0194a22] 二&#x8657;明。即受陰也。",
    "X13n0283_010:0194a23": "即此下釋明。名為下結答。[0194a23] 初中。即此等。重引前事。",
    "X13n0283_010:0194a24": "雖引前事意在乎受。故云真受。及夫受生因由二句",
    "X13n0283_010:0194b01": "即釋能令二句也。汝今等。正明受陰。領受前之五塵",
    "X13n0283_010:0194b02": "境界順我而有益者。違我而有損者。故云汝今等也。",
    "X13n0283_010:0194b03": "乃違順損益不相同類。故云二現驅馳。如是則知受",
    "X13n0283_010:0194b04": "陰亦汝妄想。故結答云名為等也。&#x8657;明者。受是領納",
    "X13n0283_010:0194b05": "為義。或領順境為樂受。或領逆境為苦受。或領中庸",
    "X13n0283_010:0194b06": "境為不苦不樂受。名為&#x8657;通明了耳。[0194b06] 三融通。即想",
    "X13n0283_010:0194b07": "陰也。由汝下釋明。則汝下結答。[0194b07] 初中。由汝等。謂想",
    "X13n0283_010:0194b08": "念不同乎色身。色身不同乎想念也。&#x5374;色身隨想受",
    "X13n0283_010:0194b09": "而使。故云汝身等也。不唯身隨念。使心亦同之。故云",
    "X13n0283_010:0194b10": "心生等也。寤即等。所謂晝結於想夜馳於夢。正釋心",
    "X13n0283_010:0194b11": "生等也。如是則知想陰亦汝妄想。故結答云則汝等",
    "X13n0283_010:0194b12": "也。融通者。想以取相為義。相為所緣。想為能緣。然相",
    "X13n0283_010:0194b13": "不自相。全因想有。名為融通徹達耳。[0194b13] 四幽隱。即行",
    "X13n0283_010:0194b14": "陰也化理下釋明。則汝下結答。[0194b14] 初中。化理等。明其",
    "X13n0283_010:0194b15": "行陰密密遷移之相。阿難等。示其行陰元是&#x8657;妄體",
    "X13n0283_010:0194b16": "遷即為甲長等也。如是則知行陰亦汝妄想。故結答",
    "X13n0283_010:0194b17": "云則汝等也。幽隱者。行以遷流為義。化理不盡。生生",
    "X13n0283_010:0194b18": "無盡。人所不見亦所不知。名為幽深沉隱耳。[0194b18] 五罔",
    "X13n0283_010:0194b19": "象。即識陰也。又汝等釋明。則湛等結答。釋明又二。初",
    "X13n0283_010:0194b20": "又汝下正明識相。二阿難下重示妄想。[0194b20] 初中。憶念",
    "X13n0283_010:0194b21": "俱無者。既經年久。不唯妄之為無。即憶之念亦無也。",
    "X13n0283_010:0194b22": "次中。流急不見。似乍滅也。非是無流。似無耳。若非等。",
    "X13n0283_010:0194b23": "揀真明妄也。中串習幾之串。字貫義亦貫也。如是則",
    "X13n0283_010:0194b24": "知汝之識陰亦是汝之妄想。故結答云則湛等也。湛",
    "X13n0283_010:0194c01": "是妄湛非圓湛也。罔象者。似有似無也。顛倒者。以其",
    "X13n0283_010:0194c02": "不知真謂之顛反認妄為。真謂之倒耳。[0194c02] 三結成可",
    "X13n0283_010:0194c03": "見。",
    "X13n0283_010:0194c04": "[0194c04] 二答因界中。汝今等者。牒前問而為答也。界即因也。",
    "X13n0283_010:0194c05": "又種族也。如前因眼所生以眼為界之義。蓋小乘但",
    "X13n0283_010:0194c06": "知色是界。不知空亦是界。乃至但知妄湛是界。不知",
    "X13n0283_010:0194c07": "圓湛亦是界。彼乃是淺而非深也。若夫今之所明。色",
    "X13n0283_010:0194c08": "之與空皆是界。乃至妄圓二湛亦皆是界。此乃似深",
    "X13n0283_010:0194c09": "而非淺也。又可就五陰中如色為淺空為深乃至妄",
    "X13n0283_010:0194c10": "為淺圓為深也。故標舉云因界淺深。唯色下。正明邊",
    "X13n0283_010:0194c11": "際即界畔耳。湛入合湛者。上湛是妄湛。六識體也。下",
    "X13n0283_010:0194c12": "湛是圓湛。即元明自性八識之真體也。",
    "X13n0283_010:0194c13": "[0194c13] 三答銷除分二。初此五下法也。二我已下喻也。法中",
    "X13n0283_010:0194c14": "生因識有者。謂五陰初生時因識而有行乃至因受",
    "X13n0283_010:0194c15": "而有色也。滅從色除者。謂五陰將滅時。色陰滅然後",
    "X13n0283_010:0194c16": "受陰滅。乃至行陰滅然後識陰滅也。若以喻喻之。其",
    "X13n0283_010:0194c17": "生也如人著衣從裏而漸增。其滅也如人脫衣由表",
    "X13n0283_010:0194c18": "而漸滅也。就逆順先論生滅。約事理正指銷除。初約",
    "X13n0283_010:0194c19": "理併銷者。能達得色陰當體如來藏心妙真如性。無",
    "X13n0283_010:0194c20": "情不破。無法不立。那更有五陰妄想可得。故云理則",
    "X13n0283_010:0194c21": "等也。二約事次第盡者。以其生從次第而生。滅亦從",
    "X13n0283_010:0194c22": "次第而滅。例如三惑。雖在圓頓。必須先後而斷。亦如",
    "X13n0283_010:0194c23": "脫衣者然。故云事非等也。然非先空次假後中為次",
    "X13n0283_010:0194c24": "第耳。如是之事非外乎理。如是之理非外乎事。乃理",
    "X13n0283_010:0195a01": "事相即。真俗並顯。亦如即不妨六六不妨即也。喻中",
    "X13n0283_010:0195a02": "示劫波巾結者。指前六解一亡中所明也。巾喻元明",
    "X13n0283_010:0195a03": "自性。結喻生滅五陰。若論巾體。一不可得那可有五。",
    "X13n0283_010:0195a04": "今既有結。須從解一乃至解五也。則理則併銷事則",
    "X13n0283_010:0195a05": "次第盡意在中矣。故云何所等也。如是阿難以三者",
    "X13n0283_010:0195a06": "為問。如來以三者為答。無不明了。故下有結勸一段",
    "X13n0283_010:0195a07": "二結勸中。汝應等者。因前阿難請云。清明心目作將",
    "X13n0283_010:0195a08": "來眼。上來一一既為答明。心目已得清淨。故云心得",
    "X13n0283_010:0195a09": "開通。自行成矣還應化他。所以勸他傳示於將來也。",
    "X13n0283_010:0195a10": "令識等。正出末世弘宣之利益也。深厭自生者倒文",
    "X13n0283_010:0195a11": "也。應云自生深厭。若正行若助道合為正宗已竟。",
    "X13n0283_010:0195a12": "[0195a12] 自阿難復有人去。第三流通之文也。如來說法必欲",
    "X13n0283_010:0195a13": "永永流傳。蓋不止利益一方一時而已。要令未來未",
    "X13n0283_010:0195a14": "來一切天上人間他方此土無不蒙其教法而證常",
    "X13n0283_010:0195a15": "住真心耳。大分為二。初如來勸流通。阿難等也。二經",
    "X13n0283_010:0195a16": "家結流通。佛說等也。初又二。初阿難下約滅惡勸。二",
    "X13n0283_010:0195a17": "阿難下約生善勸。初又三。初舉能較。即阿難下。二舉",
    "X13n0283_010:0195a18": "所較。即佛告下。三正較量。即得福下。初又二。初阿難",
    "X13n0283_010:0195a19": "等問。二阿難等答。[0195a19] 初中。&#x5FA7;滿等者。所施之物貴而",
    "X13n0283_010:0195a20": "廣也。持以等。所供之人尊而多也。心無等。能施之",
    "X13n0283_010:0195a21": "心專而切也。自應福多。故阿難答言&#x8657;空等也。[0195a21] 二",
    "X13n0283_010:0195a22": "舉所較中。諸佛如來等者。欲顯殊勝功德。先示能說",
    "X13n0283_010:0195a23": "之人無&#x8657;妄也。變其地獄等者。以其所修耳根圓通",
    "X13n0283_010:0195a24": "法門無非三觀圓炤以顯三諦妙境。那有罪業可得。",
    "X13n0283_010:0195b01": "所謂銷落六塵應念化成無上知見也。[0195b01] 三正較中。",
    "X13n0283_010:0195b02": "得福等者。以其所詮無一而非如來藏性周&#x5FA7;法界。",
    "X13n0283_010:0195b03": "既云如來藏性。則何法而不具足及夫元明。又云周",
    "X13n0283_010:0195b04": "&#x5FA7;法界。則何處而不彌滿及乎圓&#x5FA7;。則知如來藏性",
    "X13n0283_010:0195b05": "既周&#x5FA7;法界。則前人所施之物雖貴而廣。所供之人",
    "X13n0283_010:0195b06": "雖尊而多。自不能超越乎如來藏性與法界周&#x5FA7;也",
    "X13n0283_010:0195b07": "二約生善勸中。以其達得藏性本空而具足圓滿。若",
    "X13n0283_010:0195b08": "依之而誦。則所得之功德亦復如是。故如來雖窮劫",
    "X13n0283_010:0195b09": "廣說猶未盡也。依我教。即依經而開圓解也。如教行",
    "X13n0283_010:0195b10": "道。即依解而起圓行也。直成菩提。即依行而入圓證",
    "X13n0283_010:0195b11": "也。則知依我句勸其流通究竟堅固之教經。如教句",
    "X13n0283_010:0195b12": "勸其流通究竟堅固之行經。直成句勸其流通究竟",
    "X13n0283_010:0195b13": "堅固之理經。此是正道。無復句勸其流通。助道中精",
    "X13n0283_010:0195b14": "研七趣以兼詳辨五陰等經也。若正若助既為流通。",
    "X13n0283_010:0195b15": "而究竟堅固之總名在乎中矣。故不復言經家結流",
    "X13n0283_010:0195b16": "通其意可知。"
}