{
    "X15n0302_007:0318c01": "楞嚴經略疏卷之七",
    "X15n0302_007:0318c02": "福州鼓山湧泉禪寺沙門 元賢 述",
    "X15n0302_007:0318c03": "[0318c03] 阿難汝問攝心(至)建立如是。",
    "X15n0302_007:0318c04": "[0318c04] 此結答攝心之問而正答後安立道場之問也既以",
    "X15n0302_007:0318c05": "四戒攝心根本無犯其餘枝葉自然不生戒德淨矣",
    "X15n0302_007:0318c06": "戒&#x60B3;既淨一切外塵自然心不妄緣何有魔事之發",
    "X15n0302_007:0318c07": "哉以魔托塵入塵亡則魔無所托故能遠魔也若有",
    "X15n0302_007:0318c08": "行人雖志持淨戒而欲潔偏染不能自已者則宿習",
    "X15n0302_007:0318c09": "之重也自力既弱須仗外護必假&#x546A;力以嘿消之此",
    "X15n0302_007:0318c10": "摩訶薩怛哆般怛囉&#x546A;乃無上頂相無為心佛之所",
    "X15n0302_007:0318c11": "宣說其威神之力不可思議如登伽婬女無心修行",
    "X15n0302_007:0318c12": "而一歷耳根愛心永脫卒成羅漢況汝等聲聞非婬",
    "X15n0302_007:0318c13": "女之比求最上乘決定成佛非無心修行之比加之",
    "X15n0302_007:0318c14": "&#x546A;力速可克功正如順風揚塵有何難哉但前所受",
    "X15n0302_007:0318c15": "之戒若稟之非師則戒不可成若師既清淨戒可得",
    "X15n0302_007:0318c16": "成復持&#x546A;一百八遍以嚴護之然後結界安立道場",
    "X15n0302_007:0318c17": "至心行道以求諸佛大悲之光來灌其頂經三七日",
    "X15n0302_007:0318c18": "宿障漸銷能感佛來摩頂而朗然開悟矣此於道場",
    "X15n0302_007:0318c19": "修證雖已略陳而建立軌則未之前聞故復請佛為",
    "X15n0302_007:0318c20": "廣說之其建壇莊嚴饗獻像設種種所立無非即事",
    "X15n0302_007:0318c21": "即理必有所表但聖心所取凡心叵測學者不必強",
    "X15n0302_007:0318c22": "通諦信受之可也至於進修之軌則初七日頂禮十",
    "X15n0302_007:0318c23": "方如來諸大菩薩及阿羅漢號者以道場之初必先",
    "X15n0302_007:0318c24": "皈敬三寶假其神力以發行助道也六時專心持&#x546A;",
    "X15n0302_007:0319a01": "常行一百八遍者表破百八煩惱也第二七日專心",
    "X15n0302_007:0319a02": "發菩薩大願者一以廣大其心一以堅固其志然後",
    "X15n0302_007:0319a03": "可以進趣聖域也第三七日專於持&#x546A;心無間斷者",
    "X15n0302_007:0319a04": "以行願既堅具大勇猛且藉茲&#x546A;力自可&#x5C05;期破惑",
    "X15n0302_007:0319a05": "也由是十方諸佛於鏡光交處手摩其頂者生佛智",
    "X15n0302_007:0319a06": "照感應道交故得加被也既得加被則專修返聞之",
    "X15n0302_007:0319a07": "功能令速入三摩而觀行清淨如淨&#x7460;璃矣此唯除",
    "X15n0302_007:0319a08": "受戒之師及同會有不清淨者不克成功若戒既完",
    "X15n0302_007:0319a09": "淨三七之後端居返聞經一百日有得須陀洹果者",
    "X15n0302_007:0319a10": "縱未得果而明見佛性自知本來尊貴成佛不謬矣。",
    "X15n0302_007:0319a11": "[0319a11] ○經言須陀洹果非同小乘乃圓教初信斷見惑與",
    "X15n0302_007:0319a12": "小乘同故得此名又涅槃經中四果則初果配圓教",
    "X15n0302_007:0319a13": "初住正觀音入圓通位也二釋俱通。",
    "X15n0302_007:0319a14": "[0319a14] 阿難頂禮佛足(至)所作如願。",
    "X15n0302_007:0319a15": "[0319a15] 阿難雖蒙&#x546A;力得脫婬室尚未親聞兼為廣利在會",
    "X15n0302_007:0319a16": "大眾及當來修學者故請佛重宣之佛說此&#x546A;必於",
    "X15n0302_007:0319a17": "肉髻放百寶光者表依理起智也光中涌出千葉寶",
    "X15n0302_007:0319a18": "蓮者表依智發行也有化如來坐寶華中者表依行",
    "X15n0302_007:0319a19": "嚴果也頂放十道百寶光明者表此&#x546A;乃尊中之尊",
    "X15n0302_007:0319a20": "妙中之妙又表十力深智具足萬用也一一光明皆",
    "X15n0302_007:0319a21": "&#x5FA7;示現十恒河沙金剛密跡等者表祕密神用廣大",
    "X15n0302_007:0319a22": "無量無惡不摧也此&#x546A;凡四百二十七句前四百十",
    "X15n0302_007:0319a23": "八句皆是皈敬諸佛菩薩眾聖賢等及敘&#x546A;願加被",
    "X15n0302_007:0319a24": "離諸惡鬼病等至四百十九句云跢姪他此云即說",
    "X15n0302_007:0319b01": "&#x546A;曰從唵字去方是正&#x546A;其大意即秘密首楞嚴也",
    "X15n0302_007:0319b02": "自古諸師俱不&#x98DC;譯略有五意一是諸佛密語唯佛",
    "X15n0302_007:0319b03": "與佛自相解了非餘聖所能知二是總持門一一字",
    "X15n0302_007:0319b04": "句含多義故三或是鬼神王名呼之守護修行人故",
    "X15n0302_007:0319b05": "四是諸佛密印如王印信幽顯尊奉佛佛知傳不得",
    "X15n0302_007:0319b06": "移易故五不思議力所加持故但密持誦即能滅大",
    "X15n0302_007:0319b07": "過速達聖位如王放洪恩大辟咸宥有功者超資受",
    "X15n0302_007:0319b08": "職此亦如是有此五意故不敢翻譯也此&#x546A;名薩怛",
    "X15n0302_007:0319b09": "哆般怛囉者此云白傘&#x8462;以實相為體體本無染故",
    "X15n0302_007:0319b10": "曰白&#x5FA7;覆一切故曰傘&#x8462;云&#x546A;心者以此&#x546A;為諸&#x546A;",
    "X15n0302_007:0319b11": "之心諸&#x546A;悉從此而流出也十方如來修因證果降",
    "X15n0302_007:0319b12": "魔應化以至般大涅槃無不由此者以此&#x546A;即如來",
    "X15n0302_007:0319b13": "藏性則塵沙&#x60B3;用百千通光皆從此出如云一切諸",
    "X15n0302_007:0319b14": "佛及諸佛阿耨多羅三藐三菩提皆從此經出是也",
    "X15n0302_007:0319b15": "至於九界眾生罔不利賴若修定發慧若破惑遠魔",
    "X15n0302_007:0319b16": "乃至生善滅惡拔苦與樂莫不假此&#x546A;力或持或帶",
    "X15n0302_007:0319b17": "或供養俱有無量威神為之加被其為益不亦大乎",
    "X15n0302_007:0319b18": "由是天龍八部金剛菩薩各發願護持者以行人自",
    "X15n0302_007:0319b19": "心力弱或為宿習所障或為魔力所擾未能速效故",
    "X15n0302_007:0319b20": "各以神力護之俾菩提心速得圓滿也按此經正修",
    "X15n0302_007:0319b21": "之功唯重返聞而復說守戒道場持&#x546A;三者以為助",
    "X15n0302_007:0319b22": "行是為最初方便至此宣說已竟。[0319b22] ○經中二十八大",
    "X15n0302_007:0319b23": "惡星舊解以角亢氐等宿當之八大惡星舊解以金",
    "X15n0302_007:0319b24": "木水火土及羅計孛當之此說甚謬角亢氐等宿為",
    "X15n0302_007:0319c01": "四方之紀如外之有候伯也金木水火土為五行之",
    "X15n0302_007:0319c02": "經如內之有六官也本皆吉曜養育&#x7FA3;生雖有時&#x707E;",
    "X15n0302_007:0319c03": "祥之殊應亦如官府之有賞有罰耳詎可以大惡星",
    "X15n0302_007:0319c04": "目之哉若以其有災應之時可以名惡則周天之星",
    "X15n0302_007:0319c05": "皆可名惡於理通乎此必別有所指此方曆家未及",
    "X15n0302_007:0319c06": "表出不可強為之解也。",
    "X15n0302_007:0319c07": "[0319c07] 阿難即座起(至)由是故有眾生顛倒。",
    "X15n0302_007:0319c08": "[0319c08] 前科已詳說最初方便而向後修證階級未嘗委示",
    "X15n0302_007:0319c09": "初學之士若不預知必至得少為足生大我慢故阿",
    "X15n0302_007:0319c10": "難特為啟請世尊謂本來妙性湛寂圓明非真非妄",
    "X15n0302_007:0319c11": "名相都絕本無世界及與眾生者也既無世界則無",
    "X15n0302_007:0319c12": "出世既無眾生則無諸佛又安有地位之可言哉由",
    "X15n0302_007:0319c13": "因妄起無明展轉成執而世界眾生從此生焉有生",
    "X15n0302_007:0319c14": "則必有滅有滅有生始有妄之名諸妄銷滅始有真",
    "X15n0302_007:0319c15": "之名是稱如來無上菩提者以轉煩惱而得名也稱",
    "X15n0302_007:0319c16": "大涅槃者以轉生死而得名也故汝欲修三摩地直",
    "X15n0302_007:0319c17": "詣如來大涅槃海當先識取眾生世界二顛倒因二",
    "X15n0302_007:0319c18": "因不生即為如來真三摩地耳云何名為眾生顛倒",
    "X15n0302_007:0319c19": "謂如來藏心性本自明以其明而復圓不守自性由",
    "X15n0302_007:0319c20": "是真明變為妄明即無明也妄明發起妄性即因明",
    "X15n0302_007:0319c21": "立所也因有妄性發起妄見即所既妄立生汝妄能",
    "X15n0302_007:0319c22": "也妄能橫生無同異中熾然成異從畢竟無成究竟",
    "X15n0302_007:0319c23": "有矣是此有之所有非實有因以為所因也此有此",
    "X15n0302_007:0319c24": "因無能住亦無所住逆而推之悉無根本可得果何",
    "X15n0302_007:0320a01": "住乎本此無住至於建立世界及諸眾生總一&#x8657;妄",
    "X15n0302_007:0320a02": "而已此上正明眾生由顛倒而立帶言世界二字乃",
    "X15n0302_007:0320a03": "在眾生之上是指無情世界言之也下此則明既成",
    "X15n0302_007:0320a04": "眾生起惑造業顛倒相續之相本既無住宜無諸妄",
    "X15n0302_007:0320a05": "今諸妄歷然何也特以其迷耳迷本圓明是生&#x8657;妄",
    "X15n0302_007:0320a06": "而此&#x8657;妄全無實體非有所依妄既本&#x8657;則真實不",
    "X15n0302_007:0320a07": "變元非有失豈可冀復若謂其有失將欲復之既有",
    "X15n0302_007:0320a08": "希冀影真妄現已非真真如性既非真而強求復之",
    "X15n0302_007:0320a09": "則邪修之功益增迷倒宛轉成非真之相而已此相",
    "X15n0302_007:0320a10": "以為生而實非生以為住而實非住以為心而實非",
    "X15n0302_007:0320a11": "心以為法而實非法從妄起妄展轉發生妄力益著",
    "X15n0302_007:0320a12": "熏習日深而妄業成矣眾生必有同業同業必有相",
    "X15n0302_007:0320a13": "感相感則相憎相愛相憎則相滅相愛則相生業復",
    "X15n0302_007:0320a14": "造業相續不窮此勢之必然者也合而觀之始由顛",
    "X15n0302_007:0320a15": "倒而有生繼由顛倒而造業此所謂眾生之顛倒也。",
    "X15n0302_007:0320a16": "[0320a16] 阿難云何名為世界顛倒(至)眾生十二種類。",
    "X15n0302_007:0320a17": "[0320a17] 此徵釋世界顛倒也世界有二一依報世界一正報",
    "X15n0302_007:0320a18": "世界今明正報世界而先就依報說起&#x8462;是因依現",
    "X15n0302_007:0320a19": "正攝依從正而正報世界之名始立也自從畢竟無",
    "X15n0302_007:0320a20": "成究竟有此有之所有者分段之形也妄形既生則",
    "X15n0302_007:0320a21": "東西南北之界從此名矣此有非有因者以為所因",
    "X15n0302_007:0320a22": "也無有住處以為所住也念念遷流而過現未來之",
    "X15n0302_007:0320a23": "世從此名矣由是以方涉世以世涉方皆成十二數",
    "X15n0302_007:0320a24": "故凡涉乎其間者悉從其變化而眾生世界亦成十",
    "X15n0302_007:0320b01": "二類也是故世界下正廣明化理謂世界有六塵每",
    "X15n0302_007:0320b02": "互相引起如世間之物一動則必聞聲聞聲必見色",
    "X15n0302_007:0320b03": "見色必聞香聞香必覺觸覺觸必知味知味必知法",
    "X15n0302_007:0320b04": "此六亂想輪轉不息而變成一切業性其性區分乃",
    "X15n0302_007:0320b05": "成十二者即下文動顛倒至殺顛倒也此之業性既",
    "X15n0302_007:0320b06": "皆由亂想輪轉之所成故亂想必變至於十二而後",
    "X15n0302_007:0320b07": "為一旋復而眾生皆乘此輪轉顛倒之相而成十二",
    "X15n0302_007:0320b08": "類世界矣由因世界下廣釋十二類生也由因世界",
    "X15n0302_007:0320b09": "有&#x8657;妄輪迴以想體&#x8657;浮妄動顛倒之故逢父母交",
    "X15n0302_007:0320b10": "感之氣因而托生則成八萬四千飛沈亂想是為卵",
    "X15n0302_007:0320b11": "生之屬魚鳥龜蛇其類充塞矣由因世界有雜染輪",
    "X15n0302_007:0320b12": "迴以妄情貪染婬欲顛倒之故逢父母交感之精因",
    "X15n0302_007:0320b13": "而托生則成八萬四千橫&#x7AEA;亂想是為胎生之屬人",
    "X15n0302_007:0320b14": "仙龍鬼其類充塞矣言橫&#x7AEA;者以人身皆&#x7AEA;而畜身",
    "X15n0302_007:0320b15": "皆橫也由因世界有執著輪迴以貪著妄境趣赴顛",
    "X15n0302_007:0320b16": "倒之故逢濕之煖處而而托生則成八萬四千翻覆",
    "X15n0302_007:0320b17": "亂想是為濕生之屬含蠢蠕動其類充塞矣言翻覆",
    "X15n0302_007:0320b18": "者以蠕動之類或翻或覆也由因世界有變易輪迴",
    "X15n0302_007:0320b19": "以厭此欣彼假他顛倒之故緣觸異類因而變質則",
    "X15n0302_007:0320b20": "成八萬四千新故亂想是為化生之屬轉蛻故質易",
    "X15n0302_007:0320b21": "飛為行其類充塞矣由因世界有留礙輪迴以想樂",
    "X15n0302_007:0320b22": "光明障礙顛倒之故外觸明境因而托生則成八萬",
    "X15n0302_007:0320b23": "四千精耀亂想是為有色之屬日月星辰休咎垂象",
    "X15n0302_007:0320b24": "其類充塞矣由因世界有銷散輪迴以厭有著空迷",
    "X15n0302_007:0320c01": "惑顛倒之故外遇暗境因而托識則成八萬四千陰",
    "X15n0302_007:0320c02": "隱亂想是為無色之屬空散銷沈識附隱昧其類充",
    "X15n0302_007:0320c03": "塞矣由因世界有罔象輪迴以全事影像邪著顛倒",
    "X15n0302_007:0320c04": "之故從自憶想因而有生則成八萬四千潛結亂想",
    "X15n0302_007:0320c05": "是為有想之屬神鬼精靈暗中結形其類充塞矣由",
    "X15n0302_007:0320c06": "因世界有愚鈍輪迴以堅凝&#x7070;定癡守顛倒之故緣",
    "X15n0302_007:0320c07": "合頑物因而托識則成八萬四千枯槁亂想是為無",
    "X15n0302_007:0320c08": "想之屬土木金石其類充塞矣此類報滿依舊輪迴",
    "X15n0302_007:0320c09": "非終為草木金石又人或時化成草木金石非土木",
    "X15n0302_007:0320c10": "金石悉是人變也由因世界有相待輪迴以假托他",
    "X15n0302_007:0320c11": "力巧偽顛倒之故緣合染境因而托生則成八萬四",
    "X15n0302_007:0320c12": "千因依亂想是為非有色而有色之屬如水母依&#x9C15;",
    "X15n0302_007:0320c13": "為目等其類充塞矣水母自本無色而因他成色者",
    "X15n0302_007:0320c14": "也由因世界有相引輪迴以邪氣相召性成顛倒之",
    "X15n0302_007:0320c15": "故一聞&#x546A;引因而托生則成八萬四千呼召亂想是",
    "X15n0302_007:0320c16": "為非無色而實無色之屬&#x546A;詛暗生其類充塞矣此",
    "X15n0302_007:0320c17": "如世間樟柳神耳報神等似有色而實無色者也由",
    "X15n0302_007:0320c18": "因世界有合妄輪迴以冒他為己罔昧顛倒之故緣",
    "X15n0302_007:0320c19": "合異質因而有身則成八萬四千回互亂想是為非",
    "X15n0302_007:0320c20": "有想而有想之屬如桑蟲成蜂其類充塞矣桑蟲本",
    "X15n0302_007:0320c21": "非有蜂想而卒成蜂想者也由因世界有冤害輪迴",
    "X15n0302_007:0320c22": "以殺害含冤報怨顛倒之故適合彼有怪逆之緣因",
    "X15n0302_007:0320c23": "而托生則成八萬四千食父母想是為非無想而無",
    "X15n0302_007:0320c24": "想之屬土梟破鏡其類充塞矣梟鏡非無父母想而",
    "X15n0302_007:0321a01": "卒不作父母想者也。[0321a01] ○按此十二類生義通三界而",
    "X15n0302_007:0321a02": "今經所列&#x7ADD;是人間所有者&#x8462;就近以示人也空散",
    "X15n0302_007:0321a03": "銷沈一類不必遠指無色界人間亦自有此化生一",
    "X15n0302_007:0321a04": "類經文明指轉蛻飛行則如雀化為蛤之類非無而",
    "X15n0302_007:0321a05": "忽有之化也愚謂人間無而忽有者即在後數類中",
    "X15n0302_007:0321a06": "如休咎精明空散銷沈神鬼精靈&#x546A;詛厭生等皆無",
    "X15n0302_007:0321a07": "而忽有者也。"
}