{
    "X85n1594_019:0581a20": "佛祖綱目卷第十九(暑字號)",
    "X85n1594_019:0581a22": "甲子(漢平帝元始四年起)丙寅(漢孺子嬰居攝元年)戊辰(改元初始)己巳(新&#x83BE;",
    "X85n1594_019:0581a23": "建國元年)甲戌(新改天鳳)庚辰(新改地皇)癸未(漢更始元年)乙酉(東漢光武",
    "X85n1594_019:0581a24": "建武元年)丙辰(改元中元)戊午(明帝永平元年)癸亥(東漢明帝永平六年)",
    "X85n1594_019:0581b01": "(壬午)十九祖鳩摩羅多傳法闍夜多",
    "X85n1594_019:0581b02": "[0581b02] 鳩摩羅多。大月氏國婆羅門之子。昔為自在天人。(欲界",
    "X85n1594_019:0581b03": "六天)見菩薩瓔珞。忽起愛心。墮生忉利。聞憍尸迦說般",
    "X85n1594_019:0581b04": "若波羅蜜多。以法勝故。升於梵天。以根利故。善說法",
    "X85n1594_019:0581b05": "要。諸天尊為導師。以繼祖時至。遂降月氏。既得法已。",
    "X85n1594_019:0581b06": "後至中天竺國。有大士名闍夜多。問曰。我家父母素",
    "X85n1594_019:0581b07": "信三寶。而常縈疾瘵。凡所營作。皆不如意。而我&#x96A3;家",
    "X85n1594_019:0581b08": "久為旃陀羅行。而身常勇&#x5FA4;。所作和合。彼何幸而我",
    "X85n1594_019:0581b09": "何辜。鳩摩羅多曰。何疑乎。且善惡之報。有三時焉。凡",
    "X85n1594_019:0581b10": "人但見仁夭暴壽。逆吉義凶。便謂亡因果&#x8657;罪福。殊",
    "X85n1594_019:0581b11": "不知影響相隨。毫釐靡忒。縱經百千萬劫。亦不磨滅。",
    "X85n1594_019:0581b12": "時闍夜多聞是語已。頓釋所疑。鳩摩羅多曰。汝雖已",
    "X85n1594_019:0581b13": "信三業。而未明業從惑生。惑依識有。識依不覺。不覺",
    "X85n1594_019:0581b14": "依心。心本清淨。無生滅。無造作。無報應。無勝負。寂寂",
    "X85n1594_019:0581b15": "然靈靈然。汝若入此法門。可與諸佛同矣。一切善惡",
    "X85n1594_019:0581b16": "有為無為。皆如夢幻。闍夜多承言領旨。即發宿慧。懇",
    "X85n1594_019:0581b17": "求出家。鳩摩羅多曰。汝何許人。可白父母而後出家。",
    "X85n1594_019:0581b18": "夜多曰。我國北印度也。去此三千里。然吾有小術。往",
    "X85n1594_019:0581b19": "返亦易。遂行其術。與羅多。須臾達彼。夜多既聞其父",
    "X85n1594_019:0581b20": "母。羅多遂與受具。後告之曰。吾今寂滅時至。汝當紹",
    "X85n1594_019:0581b21": "行化跡。乃付法眼偈曰。性上本無生。為對求人說。於",
    "X85n1594_019:0581b22": "法既無得。何懷決不決。又云。此是玅音如來。見性清",
    "X85n1594_019:0581b23": "淨之句。汝宜傳布後學。言訖。即於座上。以指爪剺面。",
    "X85n1594_019:0581b24": "如紅蓮開。出大光明。照耀四眾。而入寂滅。闍夜多建",
    "X85n1594_019:0581c01": "塔。以奉全身。當此土新&#x83BE;十四年壬午也○漢永平",
    "X85n1594_019:0581c02": "四年。明帝夜夢金人。身長丈餘。項佩日輪。胸題卍字。",
    "X85n1594_019:0581c03": "飛行殿庭。光明照耀。旦問群臣。太史傅毅奏曰。臣按",
    "X85n1594_019:0581c04": "周書異記。昭王二十四年甲寅四月八日。平旦之時。",
    "X85n1594_019:0581c05": "異風忽起。宮殿屋舍悉皆震動。有五色光氣。入貫太",
    "X85n1594_019:0581c06": "微。&#x5FA7;於四方。盡作青紅色。王問太史蘇繇。是何祥瑞。",
    "X85n1594_019:0581c07": "對曰。西方有大聖人生。王曰。於此何如。對曰。此時無",
    "X85n1594_019:0581c08": "他。一千年後。聲教被及。王使鐫石記之。南郊天祠前。",
    "X85n1594_019:0581c09": "以年計之。至今辛酉。一千一十年也。陛下所夢。將必",
    "X85n1594_019:0581c10": "是乎。帝深信之。遂遣中郎將蔡愔博士王遵秦景等",
    "X85n1594_019:0581c11": "十有八人。至西域。訪求其道○佛知此震旦國眾生",
    "X85n1594_019:0581c12": "緣熟。將來教化。梓潼帝君。&#x751E;言。予受業報。為&#x536D;池龍。",
    "X85n1594_019:0581c13": "羈於積水之下。連年旱虐。水復為泥。身既廣大。無穴",
    "X85n1594_019:0581c14": "可容。烈日上臨。內外熱惱。諸鱗甲中。各生小蟲。咂囓",
    "X85n1594_019:0581c15": "困苦。一日晨&#x51C9;。天光忽開。五色雲氣。浮光而過。中有",
    "X85n1594_019:0581c16": "瑞相。紺髮螺旋。金容月瑩。山靈河伯。萬眾稽首。讚歎",
    "X85n1594_019:0581c17": "歡喜。聲動天地。天香繚繞。隨處生春。予乃仰首。哀號",
    "X85n1594_019:0581c18": "乞垂。救度萬靈。諸聖咸謂。予曰。此西方大聖。正覺世",
    "X85n1594_019:0581c19": "尊。釋迦文佛也。今以教法。流行東土。隨教化身。將往",
    "X85n1594_019:0581c20": "中國。爾既遭逢。宿業可脫。予乃身自踴躍。入天光中。",
    "X85n1594_019:0581c21": "具陳往昔報應之理。世尊答言。善哉帝子。汝於向來。",
    "X85n1594_019:0581c22": "孝家忠國。又復憫世生護持心。因果未周。仇敵相爭。",
    "X85n1594_019:0581c23": "以人我相。肆興殘忍。遷怒於物。業債當償。今復自悔。",
    "X85n1594_019:0581c24": "欲求解脫。汝於此時。復有冤親之想。與夫嗔恚愚癡",
    "X85n1594_019:0582a01": "念否。予聞至理。心地開明。內外罄然。如&#x8657;空住。自顧",
    "X85n1594_019:0582a02": "其身。隨念消滅。復為男子。得灌頂智。予皈依焉。"
}