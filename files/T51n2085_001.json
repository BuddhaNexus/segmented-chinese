{
    "T51n2085_001:0857a02": "No. 2085",
    "T51n2085_001:0857a03": "高僧法顯傳一卷",
    "T51n2085_001:0857a05": "東晉沙門釋法顯自記遊天竺事",
    "T51n2085_001:0857a06": "[0857a06] 法顯。昔在長安慨律藏殘缺。於是遂以弘始",
    "T51n2085_001:0857a07": "二年歲在己亥。與慧景道整慧應慧嵬等。同",
    "T51n2085_001:0857a08": "契至天竺尋求戒律。初發跡長安。度隴至乾",
    "T51n2085_001:0857a09": "歸國夏坐。夏坐訖前至褥檀國。度養樓山",
    "T51n2085_001:0857a10": "至張掖鎮。張掖大亂道路不通。張掖王慇",
    "T51n2085_001:0857a11": "勤遂留為作檀越。於是與智嚴慧簡僧紹寶",
    "T51n2085_001:0857a12": "雲僧景等相遇。欣於同志。便共夏坐。夏坐訖",
    "T51n2085_001:0857a13": "復進到燉煌。有塞東西可八十里。南北四十",
    "T51n2085_001:0857a14": "里。共停一月餘日。法顯等五人隨使先發。復",
    "T51n2085_001:0857a15": "與寶雲等別燉煌。太守李浩供給度沙河。沙",
    "T51n2085_001:0857a16": "河中多有惡鬼熱風。遇則皆死無一全者。上",
    "T51n2085_001:0857a17": "無飛鳥下無走獸。遍望極目欲求度處則莫",
    "T51n2085_001:0857a18": "知所擬。唯以死人枯骨為&#x5E56;幟耳。行十七",
    "T51n2085_001:0857a19": "日計可千五百里。得至鄯鄯國。其地崎嶇",
    "T51n2085_001:0857a20": "薄瘠。俗人衣服粗與漢地同。但以氈褐為異。",
    "T51n2085_001:0857a21": "其國王奉法。可有四千餘僧悉小乘學。諸國",
    "T51n2085_001:0857a22": "俗人及沙門盡行天竺法。但有精&#x9E81;。從此西",
    "T51n2085_001:0857a23": "行所經諸國類皆如是。唯國國胡語不同。然",
    "T51n2085_001:0857a24": "出家人皆習天竺書天竺語。住此一月日。復",
    "T51n2085_001:0857a25": "西北行十五日到烏夷國。僧亦有四千餘",
    "T51n2085_001:0857a26": "人。皆小乘學。法則齊整。秦土沙門至彼都",
    "T51n2085_001:0857a27": "不預其僧例也。法顯得符行當公孫經理。",
    "T51n2085_001:0857a28": "住二月餘日。於是還與寶雲等共合烏夷國。",
    "T51n2085_001:0857a29": "人不修禮儀遇客甚薄。智嚴慧簡慧嵬遂返",
    "T51n2085_001:0857b01": "向高昌欲求行資。法顯等蒙符公孫供給。遂",
    "T51n2085_001:0857b02": "得直進西南。行路中無居民。涉行艱難。所經",
    "T51n2085_001:0857b03": "之苦人理莫比。在道一月五日得到于闐。其",
    "T51n2085_001:0857b04": "國豐樂人民殷盛。盡皆奉法。以法樂相娛。眾",
    "T51n2085_001:0857b05": "僧乃數萬人。多大乘學。皆有眾食。彼國人",
    "T51n2085_001:0857b06": "民星居。家家門前皆起小塔。最小者可高二",
    "T51n2085_001:0857b07": "丈許。作四方僧房供給客僧。及餘所須國主",
    "T51n2085_001:0857b08": "安頓供給法顯等於僧伽藍。僧伽藍名瞿摩",
    "T51n2085_001:0857b09": "帝。是大乘寺。三千僧共揵搥食。入食堂時威",
    "T51n2085_001:0857b10": "儀齊肅次第而坐。一切寂然器&#x9262;無聲。淨人",
    "T51n2085_001:0857b11": "益食不得相喚。但以手指麾。慧景道整慧達",
    "T51n2085_001:0857b12": "先發向竭叉國。法顯等欲觀行像。停三月日。",
    "T51n2085_001:0857b13": "其國中有四大僧伽藍不數小者。從四月一",
    "T51n2085_001:0857b14": "日城裏便掃灑道路莊嚴巷陌。其城門上張",
    "T51n2085_001:0857b15": "大幃幕。事事嚴飾。王及夫人婇女皆住其",
    "T51n2085_001:0857b16": "中。瞿摩帝僧是大乘學。王所敬重。最先行",
    "T51n2085_001:0857b17": "像。離城二四里作四輪像車。高三丈餘。狀",
    "T51n2085_001:0857b18": "如行殿。七寶莊校。懸繒幡蓋。像立車中二菩",
    "T51n2085_001:0857b19": "薩侍。作諸天侍從。皆以金銀彫瑩懸於虛空",
    "T51n2085_001:0857b20": "像去門百步。王脫天冠易著新衣。徒跣持花",
    "T51n2085_001:0857b21": "香翼從出城。迎像頭面禮足散花燒香。像入",
    "T51n2085_001:0857b22": "城時。門樓上夫人婇女遙散眾花紛紛而下。",
    "T51n2085_001:0857b23": "如是莊嚴供具車車各異。一僧伽藍則一日",
    "T51n2085_001:0857b24": "行像。自月一日。為始至十四日行像乃訖。",
    "T51n2085_001:0857b25": "行像訖王及夫人乃還宮耳。其城西七八里",
    "T51n2085_001:0857b26": "有僧伽藍。名王新寺。作來八十年經三王方",
    "T51n2085_001:0857b27": "成。可高二十五丈。雕文刻鏤金銀覆上眾寶",
    "T51n2085_001:0857b28": "合成。塔後作佛堂莊嚴妙好。梁柱戶扇&#x7A93;牖",
    "T51n2085_001:0857b29": "皆以金薄。別作僧房亦嚴麗整飾。非言可盡。",
    "T51n2085_001:0857c01": "嶺東六國諸王所有上價寶物多作供養。人",
    "T51n2085_001:0857c02": "用者少。既過四月行像。僧韶一人隨胡道人",
    "T51n2085_001:0857c03": "向罽賓。法顯等進向子合國。在道二十五日。",
    "T51n2085_001:0857c04": "便到其國。國王精進有千餘僧。多大乘學。住",
    "T51n2085_001:0857c05": "此十五日已。於是南行四日至&#x8471;嶺山。到",
    "T51n2085_001:0857c06": "於麾國安居。安居已山行二十五日到竭叉",
    "T51n2085_001:0857c07": "國。與慧景等合。值其國王作般遮越師。般遮",
    "T51n2085_001:0857c08": "越師漢言五年大會也。會時請四方沙門。皆",
    "T51n2085_001:0857c09": "來雲集。集已莊嚴眾僧坐處。懸繒幡蓋。作",
    "T51n2085_001:0857c10": "金銀蓮華著僧座後。鋪淨坐具。王及群臣如",
    "T51n2085_001:0857c11": "法供養。或一月二月。或三月。多在春時。王作",
    "T51n2085_001:0857c12": "會已復勸諸群臣設供供養。或一日二日",
    "T51n2085_001:0857c13": "三日五日乃至七日。供養都畢。王以所乘馬",
    "T51n2085_001:0857c14": "鞍勒自副使國中貴重臣騎之。并諸白[疊*毛]種",
    "T51n2085_001:0857c15": "種珍寶沙門所須之物。共諸群臣發願布施",
    "T51n2085_001:0857c16": "眾僧。布施僧已還從僧贖其地。山寒不生",
    "T51n2085_001:0857c17": "餘穀。唯熟麥耳。眾僧受歲已其晨輒霜。故其",
    "T51n2085_001:0857c18": "王每請眾僧令麥熟。然後受歲。其國中有佛",
    "T51n2085_001:0857c19": "唾壺。以石作之。色似佛&#x9262;。又有佛一齒。",
    "T51n2085_001:0857c20": "其國中人為佛齒起塔。有千餘僧徒。盡小",
    "T51n2085_001:0857c21": "乘學。自山以東俗人被服類粗與秦土同。亦",
    "T51n2085_001:0857c22": "以氈褐為異。沙門法用轉勝不可具記。其國",
    "T51n2085_001:0857c23": "當&#x8471;嶺之中。自&#x8471;嶺已前草木果實皆異。唯",
    "T51n2085_001:0857c24": "竹及安石榴甘蔗三物與漢地同耳。從此西",
    "T51n2085_001:0857c25": "行向北天竺國。在道一月得度&#x8471;嶺。&#x8471;嶺",
    "T51n2085_001:0857c26": "山冬夏有雪。又有毒龍。若失其意則吐毒",
    "T51n2085_001:0857c27": "風。雨雪飛沙礫石。遇此難者萬無一全。彼",
    "T51n2085_001:0857c28": "土人即名為雪山也。度嶺已到北天竺。始",
    "T51n2085_001:0857c29": "入其境。有一小國名陀歷。亦有眾僧皆小乘",
    "T51n2085_001:0858a01": "學。其國昔有羅漢。以神足力將一巧匠。上兜",
    "T51n2085_001:0858a02": "率天觀彌勒菩薩長短色貌。還下刻木作像。",
    "T51n2085_001:0858a03": "前後三上觀。然後乃成像。長八丈足趺八尺。",
    "T51n2085_001:0858a04": "齋日常有光明。諸國王競興供養。今故現在",
    "T51n2085_001:0858a05": "於此。順嶺西南行十五日。其道艱岨崖岸嶮",
    "T51n2085_001:0858a06": "絕。其山唯石壁立千仞。臨之目眩。欲進則",
    "T51n2085_001:0858a07": "投。足無所下。有水名新頭河。昔人有鑿石通",
    "T51n2085_001:0858a08": "路。施傍梯者凡度七百。度梯已躡懸&#x7D59;過河。",
    "T51n2085_001:0858a09": "河兩岸相去減八十步。九譯所記。漢之張驀",
    "T51n2085_001:0858a10": "甘英皆不至此。",
    "T51n2085_001:0858a11": "[0858a11] 眾僧問法顯。佛法東過其始可知耶。顯云。訪",
    "T51n2085_001:0858a12": "問彼土人。皆云。古老相傳。自立彌勒菩薩像。",
    "T51n2085_001:0858a13": "後便有天竺沙門。齎經律過此河者。像立在",
    "T51n2085_001:0858a14": "佛泥洹後三百許年。計於周氏平王時。由茲",
    "T51n2085_001:0858a15": "而言。大教宣流始自此像。非夫彌勒大士繼",
    "T51n2085_001:0858a16": "軌釋迦。孰能令三寶宣通邊人識法。固知冥",
    "T51n2085_001:0858a17": "運之開本非人事。則漢明帝之夢有由而然",
    "T51n2085_001:0858a18": "矣。度河便到烏長國。其烏長國是正北天",
    "T51n2085_001:0858a19": "竺也。盡作中天竺語。中天竺所謂中國。俗",
    "T51n2085_001:0858a20": "人衣服飲食亦與中國同。佛法甚盛。名眾僧",
    "T51n2085_001:0858a21": "止住處為僧伽藍。凡有五百僧伽藍。皆小",
    "T51n2085_001:0858a22": "乘學。若有客比丘到悉供養三日。三日過已",
    "T51n2085_001:0858a23": "乃令自求所安。常傳言。佛至北天竺。即到此",
    "T51n2085_001:0858a24": "國也。佛遺足跡於此。或長或短在人心念。",
    "T51n2085_001:0858a25": "至今猶爾。及曬衣石度惡龍處悉亦現在。石",
    "T51n2085_001:0858a26": "高丈四尺。闊二丈許。一邊平。慧景慧達",
    "T51n2085_001:0858a27": "道整三人先發向佛影那竭國。法顯等住此",
    "T51n2085_001:0858a28": "國夏坐。坐訖南下到宿呵多國。其國佛法亦",
    "T51n2085_001:0858a29": "盛。昔天帝釋試菩薩化作鷹鴿割肉貿鴿處。",
    "T51n2085_001:0858b01": "佛既成道與諸弟子遊行。語云。此本是吾",
    "T51n2085_001:0858b02": "割肉貿鴿處。國人由是得知。於此處起塔金",
    "T51n2085_001:0858b03": "銀挍飾。從此東下五日行到揵陀衛國。是",
    "T51n2085_001:0858b04": "阿育王子法益所治處。佛為菩薩時。亦於此",
    "T51n2085_001:0858b05": "國以眼施人。其處亦起大塔金銀挍飾。此國",
    "T51n2085_001:0858b06": "人多小乘學。自此東行七日。有國名竺剎尸",
    "T51n2085_001:0858b07": "羅。竺剎尸羅漢言截頭也。佛為菩薩時。於此",
    "T51n2085_001:0858b08": "處以頭施人。故因以為名。復東行二日至投",
    "T51n2085_001:0858b09": "身餧餓虎處。此二處亦起大塔。皆眾寶挍飾。",
    "T51n2085_001:0858b10": "諸國王臣民競興供養。散華然燈相繼不絕。",
    "T51n2085_001:0858b11": "通上二塔彼方人亦名為四大塔也。從揵陀",
    "T51n2085_001:0858b12": "衛國南行四日到弗樓沙國。佛昔將諸弟子",
    "T51n2085_001:0858b13": "遊行此國。語阿難云。吾般泥洹後當有國王",
    "T51n2085_001:0858b14": "名罽膩伽。於此處起塔。後罽膩伽王出世。",
    "T51n2085_001:0858b15": "出行遊觀時。天帝釋欲開發其意。化作牧牛",
    "T51n2085_001:0858b16": "小兒。當道起塔。王問言。汝作何等。答言。作",
    "T51n2085_001:0858b17": "佛塔。王言大善。於是王即於小兒塔上起塔。",
    "T51n2085_001:0858b18": "高四十餘丈眾寶挍飾。凡所經見塔廟壯麗",
    "T51n2085_001:0858b19": "威嚴都無此比。傳云。閻浮提塔唯此塔為",
    "T51n2085_001:0858b20": "上。王作塔成已小塔即自傍出大塔南。高三",
    "T51n2085_001:0858b21": "尺許。佛&#x9262;即在此國。昔月氏王大興兵眾。來",
    "T51n2085_001:0858b22": "伐此國欲取佛&#x9262;。既伏此國已。月氏王等篤",
    "T51n2085_001:0858b23": "信佛法。欲持&#x9262;去。故大興供養。供養三寶",
    "T51n2085_001:0858b24": "畢。乃挍飾大象置&#x9262;其上。象便伏地不能得",
    "T51n2085_001:0858b25": "前。更作四輪車載&#x9262;。八象共牽復不能進。王",
    "T51n2085_001:0858b26": "知與&#x9262;緣未至。深自愧歎即於此處起塔及",
    "T51n2085_001:0858b27": "僧伽藍。并留鎮守種種供養。可有七百餘",
    "T51n2085_001:0858b28": "僧。日將欲中眾僧則出&#x9262;與。白衣等種種供",
    "T51n2085_001:0858b29": "養。然後中食。至暮燒香時復爾。可容二斗",
    "T51n2085_001:0858c01": "許。雜色而黑多四際分明。厚可二分甚光",
    "T51n2085_001:0858c02": "澤。貧人以少華投中便滿。有大富者欲以多",
    "T51n2085_001:0858c03": "華供養。正復百千萬斛終不能滿。寶雲僧景",
    "T51n2085_001:0858c04": "止供養佛&#x9262;便還。慧景慧達道整先向那竭",
    "T51n2085_001:0858c05": "國。供養佛影佛齒及頂骨。慧景病道整住看。",
    "T51n2085_001:0858c06": "慧達一人還於弗樓沙國相見。而慧達寶雲",
    "T51n2085_001:0858c07": "僧景遂還秦土。慧景在佛&#x9262;寺無常。由是",
    "T51n2085_001:0858c08": "法顯獨進向佛頂骨所。西行十六由延至那",
    "T51n2085_001:0858c09": "竭國界醯羅城。城中有佛頂骨精舍。盡以金",
    "T51n2085_001:0858c10": "薄七寶挍飾。國王敬重頂骨。慮人抄奪。乃取",
    "T51n2085_001:0858c11": "國中豪姓八人。人持一印。印封守護。清晨八",
    "T51n2085_001:0858c12": "人俱到各視其印。然後開戶。開戶已以香汁",
    "T51n2085_001:0858c13": "洗手。出佛頂骨置精舍外高座上以七寶圓",
    "T51n2085_001:0858c14": "碪。碪下&#x7460;璃鍾覆上皆珠璣挍飾。骨黃白",
    "T51n2085_001:0858c15": "色。方圓四寸。其上隆起。每日出後精舍人則",
    "T51n2085_001:0858c16": "登高樓擊大鼓吹蠡敲銅&#x9262;。王聞已則詣精",
    "T51n2085_001:0858c17": "舍。以華香供養。供養已次第頂戴而去。從東",
    "T51n2085_001:0858c18": "門入西門出。王朝朝如是供養禮拜。然後聽",
    "T51n2085_001:0858c19": "國政。居士長者亦先供養乃修家事。日日如",
    "T51n2085_001:0858c20": "是初無懈倦。供養都訖乃還頂骨於精舍中。",
    "T51n2085_001:0858c21": "有七寶解脫塔。或開或閉。高五尺許。以盛",
    "T51n2085_001:0858c22": "之。精舍門前朝朝恒有賣華香人。凡欲供養",
    "T51n2085_001:0858c23": "者種種買焉。諸國王亦恒遣使供養。精舍",
    "T51n2085_001:0858c24": "處方三十步雖復天震地裂此處不動。從此",
    "T51n2085_001:0858c25": "北行一由延到那竭國城。是菩薩本以銀錢",
    "T51n2085_001:0858c26": "貿五莖華供養定光佛處。城中亦有佛齒塔。",
    "T51n2085_001:0858c27": "供養如頂骨法。城東北一由延。到一谷口有",
    "T51n2085_001:0858c28": "佛錫杖。亦起精舍供養。杖以牛頭旃檀作。",
    "T51n2085_001:0858c29": "長丈六七許。以木筒盛之。正復百千人舉不",
    "T51n2085_001:0859a01": "能移。入谷口西行有佛僧伽梨。亦起精舍",
    "T51n2085_001:0859a02": "供養。彼國土俗亢旱。時國人相率出衣禮",
    "T51n2085_001:0859a03": "拜供養。天即大雨。那竭城南半由延有石室",
    "T51n2085_001:0859a04": "博山。西南向佛留影。此中去十餘步觀之如",
    "T51n2085_001:0859a05": "佛真形。金色相好光明炳著。轉近轉微髣&#x9AF4;",
    "T51n2085_001:0859a06": "如有。諸方國王遣工畫師摹寫莫能及。彼",
    "T51n2085_001:0859a07": "國人傳云。千佛盡當於此留影。影西四百",
    "T51n2085_001:0859a08": "步許。佛在時剃髮剪爪。佛自與諸弟子共造",
    "T51n2085_001:0859a09": "塔。高七八丈以為將來塔法。今猶在。邊有寺。",
    "T51n2085_001:0859a10": "寺中有七百餘僧。此處有諸羅漢辟支佛塔",
    "T51n2085_001:0859a11": "乃千數。住此冬三月。法顯等三人南度小雪",
    "T51n2085_001:0859a12": "山。雪山冬夏積雪。山北陰中遇寒風暴起人",
    "T51n2085_001:0859a13": "皆噤戰。慧景一人不堪復進。口出白沫語法",
    "T51n2085_001:0859a14": "顯云。我亦不復活。便可時去勿得俱死。於是",
    "T51n2085_001:0859a15": "遂終。法顯撫之悲號。本圖不果命也奈何。復",
    "T51n2085_001:0859a16": "自力前得過嶺南到羅夷國。近有三千僧兼",
    "T51n2085_001:0859a17": "大小乘學。住此夏坐。坐訖南下。行十日到",
    "T51n2085_001:0859a18": "跋那國。亦有三千許僧。皆小乘學。從此東行",
    "T51n2085_001:0859a19": "三日復渡新頭河。兩岸皆平地。過河有國名",
    "T51n2085_001:0859a20": "毘荼。佛法興盛兼大小乘學。見秦道人往乃",
    "T51n2085_001:0859a21": "大憐愍。作是言。如何邊地人能知出家為道",
    "T51n2085_001:0859a22": "遠求佛法。悉供給所須。待之如法。從此東南",
    "T51n2085_001:0859a23": "行減八十由延。經歷諸寺甚多僧眾萬數。過",
    "T51n2085_001:0859a24": "是諸處已到一國。國名摩頭羅。又經蒱那河。",
    "T51n2085_001:0859a25": "河邊左右有二十僧伽藍。可有三千僧。佛法",
    "T51n2085_001:0859a26": "轉盛。凡沙河已西天竺諸國。國王皆篤信佛",
    "T51n2085_001:0859a27": "法供養眾僧。時則脫天冠。共諸宗親群臣手",
    "T51n2085_001:0859a28": "自行食。行食已鋪氈於地。對上座前坐於眾",
    "T51n2085_001:0859a29": "僧前。不敢坐床。佛在世時。諸王供養法式相",
    "T51n2085_001:0859b01": "傳至今。從是以南名為中國。中國寒暑調和",
    "T51n2085_001:0859b02": "無霜雪。人民殷樂無戶籍官法。唯耕王地者",
    "T51n2085_001:0859b03": "乃輸地利。欲去便去欲住便住。王治不用刑",
    "T51n2085_001:0859b04": "斬。有罪者但罰其錢。隨事輕重。雖復謀為",
    "T51n2085_001:0859b05": "惡逆。不過截右手而已。王之侍衛左右皆有",
    "T51n2085_001:0859b06": "供祿。舉國人民悉不殺生。不飲酒不食&#x8471;蒜。",
    "T51n2085_001:0859b07": "唯除旃荼羅。旃荼羅名為惡人。與人別居。",
    "T51n2085_001:0859b08": "若入城市則擊木以自異。人則識而避之不",
    "T51n2085_001:0859b09": "相搪&#x63EC;。國中不養&#x732A;雞不賣生口。市無屠",
    "T51n2085_001:0859b10": "店及沽酒者。貨易則用貝齒。唯旃荼羅",
    "T51n2085_001:0859b11": "漁獵師賣肉耳。自佛般泥洹後。諸國王長者",
    "T51n2085_001:0859b12": "居士為眾僧起精舍。供給田宅園圃民戶牛",
    "T51n2085_001:0859b13": "犢鐵券書錄。後王王相傳無敢廢者。至今不",
    "T51n2085_001:0859b14": "絕。眾僧住止房舍。床蓐飲食衣服都無闕",
    "T51n2085_001:0859b15": "乏。處處皆爾。眾僧常以作功德為業。及誦經",
    "T51n2085_001:0859b16": "坐禪。客僧往到舊僧迎逆。代擔衣&#x9262;給洗足",
    "T51n2085_001:0859b17": "水。塗足油與非時漿。須臾息已復問其臘數。",
    "T51n2085_001:0859b18": "次第得房舍臥具。種種如法。眾僧住處作舍",
    "T51n2085_001:0859b19": "利弗塔目連阿難塔并阿毘曇律經塔。安居",
    "T51n2085_001:0859b20": "後一月諸希福之家勸化供養。僧行非時",
    "T51n2085_001:0859b21": "漿。眾僧大會說法。說法已供養舍利弗塔。種",
    "T51n2085_001:0859b22": "種華香通夜然燈。使伎樂人作舍利弗大",
    "T51n2085_001:0859b23": "婆羅門時詣佛求出家。大目連大迦葉亦如",
    "T51n2085_001:0859b24": "是。諸比丘尼多供養阿難塔。以阿難請世尊",
    "T51n2085_001:0859b25": "聽女人出家故。諸沙彌多供養羅云。阿毘曇",
    "T51n2085_001:0859b26": "師者供養阿毘曇。律師者供養律。年年一供",
    "T51n2085_001:0859b27": "養。各自有日。摩訶衍人則供養般若波羅蜜",
    "T51n2085_001:0859b28": "文殊師利觀世音等。眾僧受歲竟。長者居士",
    "T51n2085_001:0859b29": "婆羅門等。各將種種衣物沙門所須以用",
    "T51n2085_001:0859c01": "布施眾僧。僧受亦自各各布施。佛泥洹已來。",
    "T51n2085_001:0859c02": "聖眾所行。威儀法則。相承不紀。自度新頭",
    "T51n2085_001:0859c03": "河至南天竺。迄于南海四五萬里。海平坦無",
    "T51n2085_001:0859c04": "大山川。正有河水耳。從此東南行十八由",
    "T51n2085_001:0859c05": "延。有國名僧迦施。佛上忉利天三月為母",
    "T51n2085_001:0859c06": "說法來下處。佛上忉利天。以神通力都不使",
    "T51n2085_001:0859c07": "諸弟子知來。滿七日乃放神足。阿那律以",
    "T51n2085_001:0859c08": "天眼遙見世尊。即語尊者大目連。汝可往問",
    "T51n2085_001:0859c09": "訊世尊。目連即往頭面禮足共相問訊。問訊",
    "T51n2085_001:0859c10": "已佛語目連。吾&#x5374;後七日當下閻浮提。目連",
    "T51n2085_001:0859c11": "既還。于時八國大王及諸臣民不見佛久。咸",
    "T51n2085_001:0859c12": "皆渴仰。雲集此國以待世尊。時優&#x9262;羅比丘",
    "T51n2085_001:0859c13": "尼。即自心念。今日國王臣民皆當迎佛。我",
    "T51n2085_001:0859c14": "是女人。何由得先見佛。即以神足化作轉輪",
    "T51n2085_001:0859c15": "聖王。最前禮佛。佛從忉利天上來向下。下時",
    "T51n2085_001:0859c16": "化作三道寶階。佛在中道七寶階上行。梵天",
    "T51n2085_001:0859c17": "王亦化作白銀階。在右邊執白拂而侍。天帝",
    "T51n2085_001:0859c18": "釋化作紫金階。在左邊執七寶蓋而侍。諸天",
    "T51n2085_001:0859c19": "無數從佛來下。佛既下三階俱沒于地。餘",
    "T51n2085_001:0859c20": "有七級而現。後阿育王欲知其根際。遣人",
    "T51n2085_001:0859c21": "掘看。下至黃泉根猶不盡。王益敬信。即於",
    "T51n2085_001:0859c22": "階上起精舍。當中階作丈六立像。精舍後",
    "T51n2085_001:0859c23": "立石柱。高二十肘。上作師子。柱內四邊有",
    "T51n2085_001:0859c24": "佛像。內外映徹淨若琉璃。有外道論師與沙",
    "T51n2085_001:0859c25": "門諍此住處。時沙門理屈。於是共立誓言。此",
    "T51n2085_001:0859c26": "處若是沙門住處者。今當有靈驗。作是言已。",
    "T51n2085_001:0859c27": "柱頭師子乃大鳴吼見驗。於是外道慴怖",
    "T51n2085_001:0859c28": "心伏而退。佛以受天食三月故。身作天香",
    "T51n2085_001:0859c29": "不同世人。即便浴身後人於此處起浴室。浴",
    "T51n2085_001:0860a01": "室猶在優&#x9262;羅比丘尼初禮佛處今亦起塔。",
    "T51n2085_001:0860a02": "佛在世時有剪髮爪作塔。及過去三佛并釋",
    "T51n2085_001:0860a03": "迦文佛坐處經行處。及作諸佛形像處。盡",
    "T51n2085_001:0860a04": "有塔。今悉在。天帝釋梵天王從佛下處亦起",
    "T51n2085_001:0860a05": "塔。此處僧及尼可有千人。皆同眾食。雜大小",
    "T51n2085_001:0860a06": "乘學。住處有一白耳龍。與此眾僧作檀越。",
    "T51n2085_001:0860a07": "令國內豐熟雨澤以時無諸災害。使眾僧得",
    "T51n2085_001:0860a08": "安。眾僧感其惠。故為作龍舍敷置坐處。又為",
    "T51n2085_001:0860a09": "龍設福食供養。眾僧日日眾中別差三人到",
    "T51n2085_001:0860a10": "龍舍中食。每至夏坐訖龍輒化形作一小蛇。",
    "T51n2085_001:0860a11": "兩耳邊白。眾僧識之。銅盂盛酪以龍置中。",
    "T51n2085_001:0860a12": "從上座至下座行之。伏若問訊。遍便化去。",
    "T51n2085_001:0860a13": "每年一出。其國豐饒人民熾盛。最樂無比。",
    "T51n2085_001:0860a14": "諸國人來無不經理供給所須。寺西北五十",
    "T51n2085_001:0860a15": "由延有一寺。名大墳。大墳者惡鬼名也。佛",
    "T51n2085_001:0860a16": "本化是惡鬼。後人於此處起精舍。布施阿",
    "T51n2085_001:0860a17": "羅漢以水灌手。水瀝滴地。其處故在。正復掃",
    "T51n2085_001:0860a18": "除常現不滅。此處別有佛塔。善鬼神常掃灑。",
    "T51n2085_001:0860a19": "初不須人功。有邪見國王言。汝能如是者。",
    "T51n2085_001:0860a20": "我當多將兵眾住此益積糞穢。汝復能除不。",
    "T51n2085_001:0860a21": "鬼神即起大風吹之令淨此處。有百枚小塔。",
    "T51n2085_001:0860a22": "人終日數之不能得知。若至意欲知者。便一",
    "T51n2085_001:0860a23": "塔邊置一人已復計數。人人或多或少其不",
    "T51n2085_001:0860a24": "可得知。有一僧伽藍可六七百僧。此中有辟",
    "T51n2085_001:0860a25": "支佛食處泥地。大如車輪。餘處生草此處獨",
    "T51n2085_001:0860a26": "不生。及曬衣地處亦不生草。衣條著地跡今",
    "T51n2085_001:0860a27": "故現在。法顯在龍精舍夏坐。坐訖東南行七",
    "T51n2085_001:0860a28": "由延到罽饒夷城。城接恒水有二僧伽藍。盡",
    "T51n2085_001:0860a29": "小乘學。去城西六七里。恒水北岸佛為諸弟",
    "T51n2085_001:0860b01": "子說法處。傳云。說無常苦空說身如泡沫",
    "T51n2085_001:0860b02": "等。此處起塔猶在。度恒水南行三由延到一",
    "T51n2085_001:0860b03": "村。名呵梨。佛於此中說法經行坐處盡起",
    "T51n2085_001:0860b04": "塔。從此東南行十由延。到沙祇大國出沙祇",
    "T51n2085_001:0860b05": "城。南門道東佛本在此嚼楊枝已刺土中。",
    "T51n2085_001:0860b06": "即生長七尺。不增不減。諸外道婆羅門嫉&#x59AC;",
    "T51n2085_001:0860b07": "或斫或拔遠棄之。其處續生如故。此中亦有",
    "T51n2085_001:0860b08": "四佛經行坐處。起塔故在。從此南行八由延。",
    "T51n2085_001:0860b09": "到拘薩羅國舍衛城。城內人民希曠都有二",
    "T51n2085_001:0860b10": "百餘家。即波斯匿王所治城也。大愛道故精",
    "T51n2085_001:0860b11": "舍處。須達長者井壁及鴦掘魔得道般泥洹",
    "T51n2085_001:0860b12": "燒身處。後人起塔皆在此城中。諸外道婆羅",
    "T51n2085_001:0860b13": "門生嫉&#x59AC;心欲毀壞之。天即雷電霹靂終不",
    "T51n2085_001:0860b14": "能得壞。出城南門千二百步道西。長者須達",
    "T51n2085_001:0860b15": "起精舍。精舍東向開門門戶兩邊有二石",
    "T51n2085_001:0860b16": "柱。左柱上作輪形右柱上作牛形精舍左",
    "T51n2085_001:0860b17": "右池流清淨樹林尚茂。眾華異色。蔚然可",
    "T51n2085_001:0860b18": "觀。即所謂祇洹精舍也。佛上忉利天為母說",
    "T51n2085_001:0860b19": "法九十日。波斯匿王思見佛即刻牛頭栴檀",
    "T51n2085_001:0860b20": "作佛像置佛坐。處佛後還入精舍像即避出",
    "T51n2085_001:0860b21": "迎佛。佛言。還坐。吾般泥洹後可為四部眾",
    "T51n2085_001:0860b22": "作法式。像即還坐。此像最是眾像之始。後人",
    "T51n2085_001:0860b23": "所法者也。佛於是移住南邊小精舍。與像異",
    "T51n2085_001:0860b24": "處。相去二十步。祇洹精舍本有七層。諸國王",
    "T51n2085_001:0860b25": "人民競興供養。懸繒幡蓋散華燒香燃燈續",
    "T51n2085_001:0860b26": "明日日不絕。鼠含燈炷燒幡。蓋遂及精舍",
    "T51n2085_001:0860b27": "七重都盡。諸國王人民皆大悲惱。謂栴檀像",
    "T51n2085_001:0860b28": "已燒。&#x5374;後四五日開東邊小精舍戶忽見本",
    "T51n2085_001:0860b29": "像。皆大歡喜。共治精舍得作兩重。還移像",
    "T51n2085_001:0860c01": "本處。法顯道整初到祇洹精舍。念昔世尊住",
    "T51n2085_001:0860c02": "此二十五年。自傷生在邊地。共諸同志遊歷",
    "T51n2085_001:0860c03": "諸國。而或有還者。或有無常者。今日乃見佛",
    "T51n2085_001:0860c04": "空處愴然心悲。彼眾僧出問法顯等言。汝",
    "T51n2085_001:0860c05": "等從何國來。答曰。從漢地來。彼眾僧歎曰。",
    "T51n2085_001:0860c06": "奇哉邊國之人乃能求法至此。自相謂言。我",
    "T51n2085_001:0860c07": "等諸師和上相承以來未見漢道人來到此",
    "T51n2085_001:0860c08": "也。精舍西北四里有林。名曰得眼。本有五",
    "T51n2085_001:0860c09": "百盲人依精舍住此。佛為說法盡還得眼。盲",
    "T51n2085_001:0860c10": "人歡喜刺杖著地頭面作禮。杖遂生長大。世",
    "T51n2085_001:0860c11": "人重之無敢伐者。遂成為林是故以得眼為",
    "T51n2085_001:0860c12": "名。祇洹眾僧中食後多往彼林中坐禪。祇",
    "T51n2085_001:0860c13": "洹精舍東北六七里。毘舍佉母作精舍請佛",
    "T51n2085_001:0860c14": "及僧。此處故在。祇洹精舍大院各有二門。",
    "T51n2085_001:0860c15": "一門東向一門北向。此園即須達長者布金",
    "T51n2085_001:0860c16": "錢買地處。精舍當中央。佛住此處最久。說",
    "T51n2085_001:0860c17": "法度人經行坐處。亦盡起塔。皆有名字。及",
    "T51n2085_001:0860c18": "孫陀利殺身謗佛處。出祇洹東門北行七十",
    "T51n2085_001:0860c19": "步道西。佛昔共九十六種外道論議。國王大",
    "T51n2085_001:0860c20": "臣居士人民皆雲集而聽。時外道女。名旃遮",
    "T51n2085_001:0860c21": "摩那起嫉&#x59AC;心。乃懷衣著腹前似若妊身。於",
    "T51n2085_001:0860c22": "眾會中謗佛以非法。於是天帝釋即化作白",
    "T51n2085_001:0860c23": "鼠嚙其腰帶。帶斷所懷衣墮地。地即裂生",
    "T51n2085_001:0860c24": "入地獄。及調達毒爪欲害佛生入地獄處。後",
    "T51n2085_001:0860c25": "人皆&#x5E56;幟之。又於論議處起精舍高六丈",
    "T51n2085_001:0860c26": "許。中有坐佛像。其道東有外道天寺。名",
    "T51n2085_001:0860c27": "曰影覆。與論議處精舍裌道相對。亦高六",
    "T51n2085_001:0860c28": "丈許。所以名影覆者日在西時。世尊精舍影",
    "T51n2085_001:0860c29": "則映外道天寺。日在東時外道天寺影則北",
    "T51n2085_001:0861a01": "映。終不能得映佛精舍也。外道常遣人守其",
    "T51n2085_001:0861a02": "天寺。掃灑燒香然燈供養。至明旦其燈輒移",
    "T51n2085_001:0861a03": "在佛精舍中。婆羅門恚言。諸沙門取我燈自",
    "T51n2085_001:0861a04": "供養佛為爾不止。婆羅門於是夜自伺候見",
    "T51n2085_001:0861a05": "其所事天神將燈繞佛精舍三匝供養。供",
    "T51n2085_001:0861a06": "養佛已忽然不見。婆羅門乃知佛神大。即",
    "T51n2085_001:0861a07": "捨家入道。傳云。近有此事繞祇洹精舍。有",
    "T51n2085_001:0861a08": "十八僧伽藍。盡有僧住。唯一處空此中國有",
    "T51n2085_001:0861a09": "九十六種外道。皆知今世後世。各有徒眾",
    "T51n2085_001:0861a10": "亦皆乞食。但不持&#x9262;。亦復求福於曠路側。立",
    "T51n2085_001:0861a11": "福德舍。屋宇床臥飲食供給行路人及出家",
    "T51n2085_001:0861a12": "人來去客。但所期異耳。調達亦有眾在常",
    "T51n2085_001:0861a13": "供養過去三佛。唯不供養釋迦文佛。舍衛城",
    "T51n2085_001:0861a14": "東南四里琉璃王欲伐舍夷國。世尊當道側",
    "T51n2085_001:0861a15": "立立處起塔。城西五十里到一邑名都維。是",
    "T51n2085_001:0861a16": "迦葉佛本生處。父子相見處。般泥洹處。皆悉",
    "T51n2085_001:0861a17": "起塔。迦葉如來全身舍利亦起大塔。從舍衛",
    "T51n2085_001:0861a18": "城東南行十二由延到一邑名那毘伽。是拘",
    "T51n2085_001:0861a19": "樓秦佛所生處。父子相見處。般泥洹處。亦",
    "T51n2085_001:0861a20": "皆起塔。從此北行減一由延到一邑。是拘",
    "T51n2085_001:0861a21": "那含牟尼佛所生處。父子相見處。般泥洹處。",
    "T51n2085_001:0861a22": "亦皆起塔。從此東行減一由延到迦維羅衛",
    "T51n2085_001:0861a23": "城。城中都無王民甚丘荒。止有眾僧民戶",
    "T51n2085_001:0861a24": "數十家而已。白淨王故宮處。作太子母形像。",
    "T51n2085_001:0861a25": "及太子乘白象入母胎時太子出城東門見",
    "T51n2085_001:0861a26": "病人。迴車還處皆起塔。阿夷相太子處。與",
    "T51n2085_001:0861a27": "難陀等撲象捅射處。箭東南去三十里入地",
    "T51n2085_001:0861a28": "令泉水出。後世人治作井令行人飲。佛得",
    "T51n2085_001:0861a29": "道還見父王處。五百釋子出家向優波離作",
    "T51n2085_001:0861b01": "禮地六種震動處。佛為諸天說法四天王等",
    "T51n2085_001:0861b02": "守四門父王不得入處。佛在尼拘律樹下東",
    "T51n2085_001:0861b03": "向坐大愛道布施佛僧伽梨處。此樹猶在。&#x7460;",
    "T51n2085_001:0861b04": "璃王殺釋種。釋種死盡得須陀洹立塔今",
    "T51n2085_001:0861b05": "亦在。城東北數里有王田太子坐樹下觀耕",
    "T51n2085_001:0861b06": "者處。城東五十里有王園。園名論民。夫人入",
    "T51n2085_001:0861b07": "池洗浴出池。北岸二十步舉手攀樹枝東向",
    "T51n2085_001:0861b08": "生太子。太子墮地行七步。二龍王浴太子。",
    "T51n2085_001:0861b09": "身浴處遂作井。及上洗浴池。今眾僧常取飲",
    "T51n2085_001:0861b10": "之。凡諸佛有四處常定。一者成道處。二者轉",
    "T51n2085_001:0861b11": "法輪處。三者說法論議伏外道處。四者上忉",
    "T51n2085_001:0861b12": "利天為母說法來下處。餘者則隨時示現焉。",
    "T51n2085_001:0861b13": "迦維羅衛國大空荒人民希&#x758E;道路怖畏。白",
    "T51n2085_001:0861b14": "象師子不可妄行。從佛生處東行五由延有",
    "T51n2085_001:0861b15": "國名藍莫。此國王得佛一分舍利。還歸起塔。",
    "T51n2085_001:0861b16": "即名藍莫塔。塔邊有池池中有龍常守護此",
    "T51n2085_001:0861b17": "塔晝夜供養。阿育王出世欲破八塔。作八萬",
    "T51n2085_001:0861b18": "四千塔。破七塔已次欲破此塔。龍便現身將",
    "T51n2085_001:0861b19": "阿育王入其宮中。觀諸供養具已語王言。汝",
    "T51n2085_001:0861b20": "供養若能勝是便可壞之持去。吾不與汝",
    "T51n2085_001:0861b21": "諍。阿育王知其供養具非世之所有。於是",
    "T51n2085_001:0861b22": "便還此中荒蕪無人灑掃。常有群象以鼻取",
    "T51n2085_001:0861b23": "水灑地。取雜花香而供養塔。諸國有道人來",
    "T51n2085_001:0861b24": "欲禮拜塔。遇象大怖依樹自翳。見象如法供",
    "T51n2085_001:0861b25": "養。道人大自悲感。此中無有僧伽藍可供養",
    "T51n2085_001:0861b26": "此塔。乃令象灑掃。道人即捨大戒還作沙彌。",
    "T51n2085_001:0861b27": "自挽草木平治處所使得淨潔。勸化國王作",
    "T51n2085_001:0861b28": "僧住處。已為寺主。今現有僧住。此事在近。",
    "T51n2085_001:0861b29": "自爾相承至今恒以沙彌為寺主。從此東行",
    "T51n2085_001:0861c01": "三由延太子遣車匿白馬還處亦起塔。從此",
    "T51n2085_001:0861c02": "東行四由延到炭塔。亦有僧伽藍。復東行十",
    "T51n2085_001:0861c03": "二由延到拘夷那竭城。城北雙樹間希連禪",
    "T51n2085_001:0861c04": "河邊。世尊於此北首而般泥洹。及須跋最後",
    "T51n2085_001:0861c05": "得道處。以金棺供養世尊七日處。金剛力士",
    "T51n2085_001:0861c06": "放金杵處。八王分舍利處。此諸處皆起塔。有",
    "T51n2085_001:0861c07": "僧伽藍今悉現在。其城中人民亦希曠。止有",
    "T51n2085_001:0861c08": "眾僧民戶。從此東南行十二由延到諸梨車",
    "T51n2085_001:0861c09": "欲逐佛般泥洹處。而佛不聽戀佛不肯去。佛",
    "T51n2085_001:0861c10": "化作大深塹不得度。佛與&#x9262;作信遣還其家",
    "T51n2085_001:0861c11": "處立石柱。上有銘題。自此東行十由延到",
    "T51n2085_001:0861c12": "毘舍離國。毘舍離城北大林重閣精舍。佛住",
    "T51n2085_001:0861c13": "處及阿難半身塔。其城裏本菴婆羅女家。為",
    "T51n2085_001:0861c14": "佛起塔。今故現在。城南三里道西菴婆羅女",
    "T51n2085_001:0861c15": "以園施佛作佛住處。佛將般泥洹與諸弟子",
    "T51n2085_001:0861c16": "出毘舍離城西門。迴身右轉顧看毘舍離城",
    "T51n2085_001:0861c17": "告諸弟子。是吾最後所行處。後人於此處起",
    "T51n2085_001:0861c18": "塔。城西北三里有塔名放弓仗。以名此者恒",
    "T51n2085_001:0861c19": "水流有一國王。王小夫人生一肉胎。大夫",
    "T51n2085_001:0861c20": "人&#x59AC;之言。汝生不祥之徵。即盛以木函擲恒",
    "T51n2085_001:0861c21": "水中。下流有國王遊觀。見水上木函。開看見",
    "T51n2085_001:0861c22": "千小兒端正殊特。王即取養之。遂便長大甚",
    "T51n2085_001:0861c23": "勇健。所往征伐無不摧伏。次伐父王本國。王",
    "T51n2085_001:0861c24": "大愁憂。小夫人問王。何故愁憂。王曰。彼國王",
    "T51n2085_001:0861c25": "有千子勇健無比。欲來伐吾國。是以愁耳。",
    "T51n2085_001:0861c26": "小夫人言。王勿愁憂。但於城東作高樓。賊來",
    "T51n2085_001:0861c27": "時置我樓上。則我能&#x5374;之。王如其言。至賊",
    "T51n2085_001:0861c28": "來時小夫人於樓上語賊言。汝是我子。何",
    "T51n2085_001:0861c29": "故作反逆事。賊曰。汝是何人。云是我母。小夫",
    "T51n2085_001:0862a01": "人曰。汝等若不信者盡仰向張口。小夫人即",
    "T51n2085_001:0862a02": "以兩手搆兩乳。乳作五百道俱墮千子口",
    "T51n2085_001:0862a03": "中。賊知是其母即放弓仗。二父王於是思",
    "T51n2085_001:0862a04": "惟皆得辟支佛。二辟支佛塔猶在。後世尊成",
    "T51n2085_001:0862a05": "道告諸弟子。是吾昔時放弓仗處。後人得知",
    "T51n2085_001:0862a06": "於此處立塔。故以名焉。千小兒者即賢劫",
    "T51n2085_001:0862a07": "千佛是也。佛於放弓仗塔邊捨壽。佛告阿",
    "T51n2085_001:0862a08": "難言。我&#x5374;後三月當般泥洹。魔王嬈固阿難",
    "T51n2085_001:0862a09": "使不得請佛住世。從此東行三四里有塔。佛",
    "T51n2085_001:0862a10": "般泥洹後百年有毘舍離比丘。錯行戒律。十",
    "T51n2085_001:0862a11": "事證言。佛說如是。爾時諸羅漢及持律比",
    "T51n2085_001:0862a12": "丘。凡有七百僧。更撿挍律藏。後人於此處",
    "T51n2085_001:0862a13": "起塔今亦現在。從此東行四由延到五河",
    "T51n2085_001:0862a14": "合口。阿難從摩竭國向毘舍離欲般泥洹。諸",
    "T51n2085_001:0862a15": "天告阿闍世王。阿闍世王即自嚴駕將士眾",
    "T51n2085_001:0862a16": "追到河上。毘舍離諸梨車聞阿難來。亦復來",
    "T51n2085_001:0862a17": "迎。俱到河上。阿難思惟。前則阿闍世王致恨。",
    "T51n2085_001:0862a18": "還則梨車復怨。即於河中央入火光三昧燒",
    "T51n2085_001:0862a19": "身而般泥洹。分身作二分。一分在一岸邊。於",
    "T51n2085_001:0862a20": "是二王各得半身。舍利還歸起塔。度河南下",
    "T51n2085_001:0862a21": "一由延到摩竭提國巴連弗邑。巴連弗邑是",
    "T51n2085_001:0862a22": "阿育王所治城。城中王宮殿皆使鬼神作累",
    "T51n2085_001:0862a23": "石起牆闕。彫文刻鏤非世所造。今故現在。",
    "T51n2085_001:0862a24": "阿育王弟得羅漢道。常住耆闍崛山。志樂閑",
    "T51n2085_001:0862a25": "靜。王敬心欲請於家供養。以樂山靜不肯受",
    "T51n2085_001:0862a26": "請。王語弟言。但受我請當為汝於城裏作山。",
    "T51n2085_001:0862a27": "王乃具飲食召諸鬼神而告之曰明日悉受我",
    "T51n2085_001:0862a28": "請。無座席各自齎來。明日諸大鬼神各齎",
    "T51n2085_001:0862a29": "大石來。壁方四五步坐訖。即使鬼神累作",
    "T51n2085_001:0862b01": "大石山。又於山底以五大方石作一石室。可",
    "T51n2085_001:0862b02": "長三丈廣二丈高一丈餘。有一大乘婆羅",
    "T51n2085_001:0862b03": "門子名羅汰私迷。住此城裏。爽悟多智事",
    "T51n2085_001:0862b04": "無不達。以清淨自居。國王宗敬師事。若往",
    "T51n2085_001:0862b05": "問訊不敢並坐。王設以愛敬心執手。執手已",
    "T51n2085_001:0862b06": "婆羅門輒自灌洗。年可五十餘。舉國瞻仰。賴",
    "T51n2085_001:0862b07": "此一人弘宣佛法。外道不能得加陵眾僧。於",
    "T51n2085_001:0862b08": "阿育王塔邊造摩訶衍僧伽藍甚嚴麗。亦有",
    "T51n2085_001:0862b09": "小乘寺。都合六七百僧眾威儀庠序可觀。四",
    "T51n2085_001:0862b10": "方高德沙門及學問人。欲求義理皆詣此寺。",
    "T51n2085_001:0862b11": "婆羅門子師亦名文殊師利。國內大德沙門",
    "T51n2085_001:0862b12": "諸大乘比丘皆宗仰焉。亦住此僧伽藍。凡諸",
    "T51n2085_001:0862b13": "中國唯此國城邑為大。民人富盛競行仁義。",
    "T51n2085_001:0862b14": "年年常以建卯月八日行像。作四輪車縛竹",
    "T51n2085_001:0862b15": "作五層。有承攎椻戟高二丈許。其狀如塔。",
    "T51n2085_001:0862b16": "以白[疊*毛]纏上。然後彩畫作諸天形像。以金",
    "T51n2085_001:0862b17": "銀琉璃莊挍其上。懸繒幡蓋四邊作龕。皆有",
    "T51n2085_001:0862b18": "坐佛菩薩立侍。可有二十車。車車莊嚴各異。",
    "T51n2085_001:0862b19": "當此日境內道俗皆集作倡伎樂。華香供養。",
    "T51n2085_001:0862b20": "婆羅門子來請佛。佛次第入城。入城內再宿。",
    "T51n2085_001:0862b21": "通夜然燈伎樂供養。國國皆爾。其國長者居",
    "T51n2085_001:0862b22": "士各於城內立福德醫藥舍。凡國中貧窮孤",
    "T51n2085_001:0862b23": "獨殘跛一切病人。皆詣此舍種種供給。醫師",
    "T51n2085_001:0862b24": "看病隨宜飲食及湯藥皆令得安。差者自去。",
    "T51n2085_001:0862b25": "阿育王壞七塔作八萬四千塔。最初所作大",
    "T51n2085_001:0862b26": "塔在城南三里餘。此塔前有佛跡起精舍。",
    "T51n2085_001:0862b27": "戶北向塔。南有一石柱。圍丈四五高三丈",
    "T51n2085_001:0862b28": "餘。上有銘題。云阿育王以閻浮提布施四方",
    "T51n2085_001:0862b29": "僧。還以錢贖。如是三反塔北三四百步阿",
    "T51n2085_001:0862c01": "育王本於此作泥梨城泥梨城中有石柱。",
    "T51n2085_001:0862c02": "亦高三丈餘。上有師子。柱上有銘記作泥",
    "T51n2085_001:0862c03": "梨城因緣及年數日月。從此東南行九由延",
    "T51n2085_001:0862c04": "至一心孤石山。山頭有石室。石室南向佛坐",
    "T51n2085_001:0862c05": "其中。天帝釋將天樂般遮彈琴樂佛處。帝釋",
    "T51n2085_001:0862c06": "以四十二事問佛一一以指畫石。畫跡故在。",
    "T51n2085_001:0862c07": "此中亦有僧伽藍。從此西南行一由延到那",
    "T51n2085_001:0862c08": "羅聚落。是舍利弗本生村。舍利弗還於此中",
    "T51n2085_001:0862c09": "般泥洹。即此處起塔。今現在。從此西行一",
    "T51n2085_001:0862c10": "由延到王舍新城。新城者是阿闍世王所造",
    "T51n2085_001:0862c11": "中有二僧伽藍。出城西門三百步阿闍世王",
    "T51n2085_001:0862c12": "得佛一分舍利起塔。高大嚴麗。出城南四里",
    "T51n2085_001:0862c13": "南向入谷至五山裏。五山周圍狀若城郭。即",
    "T51n2085_001:0862c14": "是蓱沙王舊城。城東西可五六里南北七八",
    "T51n2085_001:0862c15": "里。舍利弗目連初見頞鞞處。尼犍子作火",
    "T51n2085_001:0862c16": "坑毒飯請佛處。阿闍世王酒飲黑象欲害佛",
    "T51n2085_001:0862c17": "處。城東北角曲中耆舊於菴婆羅園中起精",
    "T51n2085_001:0862c18": "舍。請佛及千二百五十弟子供養處。今故在。",
    "T51n2085_001:0862c19": "其城中空荒無人住。入谷搏山東南上十五",
    "T51n2085_001:0862c20": "里到耆闍崛山。未至頭三里有石窟南向。佛",
    "T51n2085_001:0862c21": "本於此坐禪。西北三十步復有一石窟。阿難",
    "T51n2085_001:0862c22": "於中坐禪。天魔波旬化作鵰鷲住窟前恐阿",
    "T51n2085_001:0862c23": "難。佛以神足力隔石舒手摩阿難肩。怖即",
    "T51n2085_001:0862c24": "得止。鳥&#x8FF9;手孔今悉在。故曰鵰鷲窟山。窟",
    "T51n2085_001:0862c25": "前有四佛坐處。又諸羅漢各各有石窟坐禪",
    "T51n2085_001:0862c26": "處。動有數百。佛在石室前東西經行。調達於",
    "T51n2085_001:0862c27": "山北嶮巇間橫擲石傷佛足指處。石猶在。佛",
    "T51n2085_001:0862c28": "說法堂已毀壞。止有塼壁基在。其山&#x5CEF;秀端",
    "T51n2085_001:0862c29": "嚴。是五山中最高。法顯於新城中買香華油",
    "T51n2085_001:0863a01": "燈。倩二舊比丘送法顯到耆闍崛山。華香供",
    "T51n2085_001:0863a02": "養然燈續明。慨然悲傷抆淚而言。佛昔於",
    "T51n2085_001:0863a03": "此說首楞嚴。法顯生不值佛。但見遺跡處所",
    "T51n2085_001:0863a04": "而已。即於石窟前誦首楞嚴。停止一宿。還向",
    "T51n2085_001:0863a05": "新城。出舊城北。行三百餘步道西。迦蘭陀",
    "T51n2085_001:0863a06": "竹園精舍今現在。眾僧掃灑精舍。北二三里",
    "T51n2085_001:0863a07": "有尸磨賒那。尸磨賒那者。漢言棄死人墓",
    "T51n2085_001:0863a08": "田。搏南山西行三百步有一石室名賓波羅",
    "T51n2085_001:0863a09": "窟。佛食後常於此坐禪。又西行五六里山北",
    "T51n2085_001:0863a10": "陰中有一石室名車帝。佛泥洹後五百阿羅",
    "T51n2085_001:0863a11": "漢結集經處。出經時鋪三高座莊嚴挍飾。舍",
    "T51n2085_001:0863a12": "利弗在左。目連在右。五百數中少一阿羅漢。",
    "T51n2085_001:0863a13": "大迦葉為上座。",
    "T51n2085_001:0863a14": "[0863a14] 時阿難在門外不得入。其處起塔今亦在。搏",
    "T51n2085_001:0863a15": "山亦有諸羅漢坐禪石窟甚多。出舊城北東",
    "T51n2085_001:0863a16": "下三里。有調達石窟。離此五十步有大方黑",
    "T51n2085_001:0863a17": "石窟。昔有比丘在上經行。思惟是身無常",
    "T51n2085_001:0863a18": "苦空。得不淨觀厭患是身。即捉刀欲自殺。",
    "T51n2085_001:0863a19": "復念世尊制戒不得自殺。又念雖爾我今但",
    "T51n2085_001:0863a20": "欲殺三毒賊。便以刀自刎。始傷肉得須陀",
    "T51n2085_001:0863a21": "洹。既半得阿那含。斷已成阿羅漢果般泥",
    "T51n2085_001:0863a22": "洹從此西行四由延到伽耶城。城內亦空荒。",
    "T51n2085_001:0863a23": "復南行二十里到菩薩本苦行六年處。處有",
    "T51n2085_001:0863a24": "林木。從此西行三里到佛入水洗浴天案樹",
    "T51n2085_001:0863a25": "枝得攀出池處。又北行二里得彌家女奉佛",
    "T51n2085_001:0863a26": "乳糜處。從此北行二里。佛於一大樹下石上",
    "T51n2085_001:0863a27": "東向坐食糜。樹石今悉在。石可廣長六尺高",
    "T51n2085_001:0863a28": "二尺許。中國寒暑均調。樹木或數千歲乃至",
    "T51n2085_001:0863a29": "萬歲。從此東北行半由延到一石窟。菩薩入",
    "T51n2085_001:0863b01": "中西向結加趺坐。心念若我成道當有神驗。",
    "T51n2085_001:0863b02": "石壁上即有佛影現。長三尺許。今猶明亮。時",
    "T51n2085_001:0863b03": "天地大動。諸天在空中白言。此非是過去當",
    "T51n2085_001:0863b04": "來諸佛成道處。去此西南行減半由延到貝",
    "T51n2085_001:0863b05": "多樹下。是過去當來諸佛成道處。諸天說是",
    "T51n2085_001:0863b06": "語已即便在前唱導。導引而去。菩薩起行離",
    "T51n2085_001:0863b07": "樹三十步。天授吉祥草。菩薩受之。復行十",
    "T51n2085_001:0863b08": "五步五百青雀飛來繞菩薩三匝而去菩薩前",
    "T51n2085_001:0863b09": "到貝多樹下。敷吉祥草。東向而坐。時魔王遣",
    "T51n2085_001:0863b10": "三玉女從北來試。魔王自從南來試。菩薩以",
    "T51n2085_001:0863b11": "足指案地。魔兵退散三女變成老母。自上",
    "T51n2085_001:0863b12": "苦行六年處。及此諸處。後人皆於中起塔立",
    "T51n2085_001:0863b13": "像。今皆在。佛成道已七日觀樹受解脫樂處。",
    "T51n2085_001:0863b14": "佛於貝多樹下東西經行七日處。諸天化作",
    "T51n2085_001:0863b15": "七寶堂供養佛七日處。文鱗盲龍七日繞佛",
    "T51n2085_001:0863b16": "處。佛於尼拘律樹下方石上東向坐。梵天來",
    "T51n2085_001:0863b17": "請佛處。四天王奉&#x9262;處。五百賈人授&#x9EA8;蜜處。",
    "T51n2085_001:0863b18": "度迦葉兄弟師徒千人處此諸處亦盡起塔。",
    "T51n2085_001:0863b19": "佛得道處有三僧伽藍。皆有僧住。眾僧民戶",
    "T51n2085_001:0863b20": "供給饒足無所乏少。戒律嚴峻威儀坐起入",
    "T51n2085_001:0863b21": "眾之法。佛在世時聖眾所行以至于今。佛泥",
    "T51n2085_001:0863b22": "洹已來四大塔處相承不絕。四大塔者。佛生",
    "T51n2085_001:0863b23": "處。得道處。轉法輪處。般泥洹處。阿育王昔",
    "T51n2085_001:0863b24": "作小兒時。當道戲過迦葉佛行乞食。小兒",
    "T51n2085_001:0863b25": "歡喜。即以一掬土施佛。佛持還泥經行地。因",
    "T51n2085_001:0863b26": "此果報作鐵輪王王閻浮提。乘鐵輪案行閻",
    "T51n2085_001:0863b27": "浮提。見鐵圍兩山間地獄治罪人。即問群臣",
    "T51n2085_001:0863b28": "此是何等。答言。是鬼王閻羅王治罪人。王",
    "T51n2085_001:0863b29": "自念言。鬼王尚能作地獄治罪人。我是人主。",
    "T51n2085_001:0863c01": "何不作地獄治罪人耶。即問臣等誰能為我",
    "T51n2085_001:0863c02": "作地獄主治罪人者。臣答言。唯有極惡人能",
    "T51n2085_001:0863c03": "作耳。王即遣臣遍求惡人。見池水邊有一",
    "T51n2085_001:0863c04": "人長壯黑色髮黃目青。以&#x811A;鉤魚口呼",
    "T51n2085_001:0863c05": "禽獸。禽獸來便射殺無得脫者。得此人已將",
    "T51n2085_001:0863c06": "來與王。王密&#x52C5;之。汝作四方高牆。內植種",
    "T51n2085_001:0863c07": "種華果作好浴池。莊嚴挍飾令人渴仰。牢作",
    "T51n2085_001:0863c08": "門戶。有人入者。輒捉種種治罪莫使得出。設",
    "T51n2085_001:0863c09": "使我入亦治罪莫放。今拜汝作地獄主。時",
    "T51n2085_001:0863c10": "有比丘次第乞食入其門。獄卒見之便欲治",
    "T51n2085_001:0863c11": "罪。比丘惶怖。求請須臾聽我中食。俄頃復有",
    "T51n2085_001:0863c12": "人入。獄卒內置碓臼中擣之赤沫出。比丘見",
    "T51n2085_001:0863c13": "已思惟。此身無常苦空如泡如沫。即得阿羅",
    "T51n2085_001:0863c14": "漢果。既而獄卒捉內鑊湯中。比丘心顏欣",
    "T51n2085_001:0863c15": "悅。火滅湯冷。中生蓮華。比丘坐上。爾時獄",
    "T51n2085_001:0863c16": "卒即往白王。獄中有奇怪。願王往看。王言。",
    "T51n2085_001:0863c17": "我前有要今不敢往。獄卒言。此非小事。王宜",
    "T51n2085_001:0863c18": "疾往。更改先要。王即隨入。比丘為王說法。",
    "T51n2085_001:0863c19": "王得信解。即壞地獄悔前所作眾惡。由是信",
    "T51n2085_001:0863c20": "重三寶。常至貝多樹下悔過自責受八戒",
    "T51n2085_001:0863c21": "齋。王夫人問王。常遊何處。群臣答言。恒在貝",
    "T51n2085_001:0863c22": "多樹下。夫人伺王不在時。遣人伐其樹倒。王",
    "T51n2085_001:0863c23": "來見之迷悶躄地。諸臣以水灑面良久乃蘇。",
    "T51n2085_001:0863c24": "王即以塼累四邊。以百甖牛乳灌樹根。身四",
    "T51n2085_001:0863c25": "枝布地作是誓言。若樹不生我終不起。作",
    "T51n2085_001:0863c26": "是誓已樹便即根上而生。以至于今。高減十",
    "T51n2085_001:0863c27": "丈。從此南三里行到一山名雞足。大迦葉今",
    "T51n2085_001:0863c28": "在此山中。擘山下入入處不容。人下入極遠",
    "T51n2085_001:0863c29": "有旁孔。迦葉全身在此中住。孔外有迦葉",
    "T51n2085_001:0864a01": "本洗手土。彼方人若頭痛者。以此土塗之即",
    "T51n2085_001:0864a02": "差。此山中即日故有諸羅漢住彼。諸國道人",
    "T51n2085_001:0864a03": "年年往供養迦葉。心濃至者夜即有羅漢來",
    "T51n2085_001:0864a04": "共言。論釋其疑已忽然不現。此山榛木茂盛。",
    "T51n2085_001:0864a05": "又多師子虎狼。不可妄行。法顯還向巴連弗",
    "T51n2085_001:0864a06": "邑。順恒水西下十由延得一精舍。名曠野。佛",
    "T51n2085_001:0864a07": "所住處。今現有僧。復順恒水西行十二由延",
    "T51n2085_001:0864a08": "到迦尸國波羅[木*奈]城。城東北十里許得仙人",
    "T51n2085_001:0864a09": "鹿野苑精舍。此苑本有辟支佛住。常有野鹿",
    "T51n2085_001:0864a10": "栖宿。世尊將成道。諸天於空中唱言。白淨王",
    "T51n2085_001:0864a11": "子出家學道。&#x5374;後七日當成佛。辟支佛聞已",
    "T51n2085_001:0864a12": "即取泥洹。故名此處為仙人鹿野苑。世尊成",
    "T51n2085_001:0864a13": "道已後。人於此處起精舍。佛欲度拘驎等五",
    "T51n2085_001:0864a14": "人。五人相謂言。此瞿曇沙門六年苦行。日",
    "T51n2085_001:0864a15": "食一麻一米尚不得道。況入人間恣身口意。",
    "T51n2085_001:0864a16": "何道之有。今日來者慎勿與語。佛到五人皆",
    "T51n2085_001:0864a17": "起作禮處。復北行六十步。佛於此東向坐始",
    "T51n2085_001:0864a18": "轉法輪度拘驎等五人處。其北二十步佛為",
    "T51n2085_001:0864a19": "彌勒授記處。其南五十步翳羅&#x9262;龍問佛我",
    "T51n2085_001:0864a20": "何時得免此龍身。此處皆起塔見在。中有二",
    "T51n2085_001:0864a21": "僧伽藍悉有僧住。自鹿野苑精舍西北行十",
    "T51n2085_001:0864a22": "三由旬有國名拘睒彌。其精舍名瞿師羅園。",
    "T51n2085_001:0864a23": "佛昔住處。今故有眾僧。多小乘學。從是東",
    "T51n2085_001:0864a24": "行八由延。佛本於此度惡鬼處。亦常在此住",
    "T51n2085_001:0864a25": "經行坐處。皆起塔。亦有僧伽藍。可百餘僧。從",
    "T51n2085_001:0864a26": "此南行二百由延有國名達嚫。是過去迦葉",
    "T51n2085_001:0864a27": "佛僧伽藍。穿大石山作之。凡有五重。最下重",
    "T51n2085_001:0864a28": "作象形。有五百間石室。第二層作師子形。",
    "T51n2085_001:0864a29": "有四百間。第三層作馬形。有三百間。第四層",
    "T51n2085_001:0864b01": "作牛形。有二百間。第五層作鴿形。有一百",
    "T51n2085_001:0864b02": "間。最上有泉水循石室前繞房而流。周圍迴",
    "T51n2085_001:0864b03": "曲。如是乃至下重順房流從戶而出。諸僧",
    "T51n2085_001:0864b04": "室中處處穿石作&#x7A93;牖通明。室中朗然都無",
    "T51n2085_001:0864b05": "幽闇。其室四角穿石作梯蹬。上處今人形",
    "T51n2085_001:0864b06": "小緣梯上正得至昔人一&#x811A;。躡處。因名此寺",
    "T51n2085_001:0864b07": "為波羅越。波羅越者天竺名鴿也。其寺中常",
    "T51n2085_001:0864b08": "有羅漢住。此土丘荒無人民居。去山極遠方",
    "T51n2085_001:0864b09": "有村。皆是邪見不識佛法。沙門婆羅門及諸",
    "T51n2085_001:0864b10": "異學。彼國人民常見飛人來入此寺。于時",
    "T51n2085_001:0864b11": "諸國道人欲來禮此寺者。彼村人則言。汝何",
    "T51n2085_001:0864b12": "以不飛耶。我見此間道人皆飛。道人方便答",
    "T51n2085_001:0864b13": "言。翅未成耳。達嚫國幽嶮道路艱難。難知",
    "T51n2085_001:0864b14": "處欲往者。要當齎錢貨施彼國王。王然後遣",
    "T51n2085_001:0864b15": "人送展轉相付示其逕路。法顯竟不得往。承",
    "T51n2085_001:0864b16": "彼土人言故說之耳。從彼波羅[木*奈]國東行還",
    "T51n2085_001:0864b17": "到巴連弗邑。法顯本求戒律。而北天竺諸國。",
    "T51n2085_001:0864b18": "皆師師口傳無本可寫。是以遠涉乃至中天",
    "T51n2085_001:0864b19": "竺。於此摩訶衍僧伽藍得一部律。是摩訶僧",
    "T51n2085_001:0864b20": "祇眾律。佛在世時最初大眾所行也。於祇洹",
    "T51n2085_001:0864b21": "精舍傳其本。自餘十八部各有師資。大歸不",
    "T51n2085_001:0864b22": "異。然小小不同。或用開塞但此最。是廣說",
    "T51n2085_001:0864b23": "備悉者。復得一部抄律。可七千偈。是薩婆多",
    "T51n2085_001:0864b24": "眾律。即此秦地眾僧所行者也。亦皆師師口",
    "T51n2085_001:0864b25": "相傳授不書之於文字。復於此眾中得雜阿",
    "T51n2085_001:0864b26": "毘曇心。可六千偈。又得一部經。二千五百",
    "T51n2085_001:0864b27": "偈。又得一卷方等般泥洹經。可五千偈。又",
    "T51n2085_001:0864b28": "得摩訶僧祇阿毘曇故。法顯住此三年。學梵",
    "T51n2085_001:0864b29": "書梵語。寫律道整既到中國。見沙門法則。眾",
    "T51n2085_001:0864c01": "僧威儀觸事可觀。乃追歎秦土邊地眾僧戒",
    "T51n2085_001:0864c02": "律殘缺。誓言自今已去至得佛願不生邊地。",
    "T51n2085_001:0864c03": "故遂停不歸。法顯本心欲令戒律流通漢地。",
    "T51n2085_001:0864c04": "於是獨還。順恒水東下十八由延。其南岸有",
    "T51n2085_001:0864c05": "瞻波大國佛精舍經行處及四佛坐處。悉起",
    "T51n2085_001:0864c06": "塔。現有僧住。從此東行近五十由延到摩梨",
    "T51n2085_001:0864c07": "帝國。即是海口。其國有二十四僧伽藍盡",
    "T51n2085_001:0864c08": "有僧住。佛法亦興。法顯住此二年寫經及畫",
    "T51n2085_001:0864c09": "像。於是載商人大舶泛海。西南行得冬初信",
    "T51n2085_001:0864c10": "風晝夜十四日到師子國。彼國人云。相去可",
    "T51n2085_001:0864c11": "七百由延。其國本在洲上。東西五十由延。",
    "T51n2085_001:0864c12": "南北三十由延。左右小洲乃有百數。其間",
    "T51n2085_001:0864c13": "相去。或十里二十里。或二百里。皆統屬大洲。",
    "T51n2085_001:0864c14": "多出珍寶珠璣有出摩尼珠地方可十里。王",
    "T51n2085_001:0864c15": "使人守護。若有採者十分取三。其國本無人",
    "T51n2085_001:0864c16": "民。正有鬼神及龍居之。諸國商人共市易。",
    "T51n2085_001:0864c17": "市易時鬼神不自現身。但出寶物題其價直。",
    "T51n2085_001:0864c18": "商人則依價雇直取物。因商人來往住。故諸",
    "T51n2085_001:0864c19": "國人聞其土樂悉亦復來。於是遂成大國。其",
    "T51n2085_001:0864c20": "國和適無冬夏之異。草木常茂田種隨人無",
    "T51n2085_001:0864c21": "有時節。佛至其國欲化惡龍。以神足力一足",
    "T51n2085_001:0864c22": "躡王城北。一足躡山頂。兩跡相去十五由延。",
    "T51n2085_001:0864c23": "王於城北跡上起大塔。高四十丈。金銀莊挍",
    "T51n2085_001:0864c24": "眾寶合成。塔邊復起一僧伽藍。名無畏。山有",
    "T51n2085_001:0864c25": "五千僧。起一佛殿金銀刻鏤悉以眾寶。中有",
    "T51n2085_001:0864c26": "一青玉像。高三丈許。通身七寶焰光威相",
    "T51n2085_001:0864c27": "嚴顯。非言所載。右掌中有一無價寶珠。法顯",
    "T51n2085_001:0864c28": "去漢地積年所與交接。悉異域人。山川草木",
    "T51n2085_001:0864c29": "舉目無舊。又同行分披。或流或亡。顧影",
    "T51n2085_001:0865a01": "唯己心常懷悲。忽於此玉像邊見商人。以一",
    "T51n2085_001:0865a02": "白絹扇供養。不覺悽然淚下滿目。其國前王",
    "T51n2085_001:0865a03": "遣使中國取貝多樹子。於佛殿傍種之。高可",
    "T51n2085_001:0865a04": "二十丈。其樹東南傾。王恐倒故以八九圍柱",
    "T51n2085_001:0865a05": "柱樹。樹當柱處心生遂穿柱而下入地成根。",
    "T51n2085_001:0865a06": "大可四圍許。柱雖中裂猶裹其外。人亦不",
    "T51n2085_001:0865a07": "去。樹下起精舍。中有坐像道俗敬仰無倦。城",
    "T51n2085_001:0865a08": "中又起佛齒精舍。皆七寶作。王淨修梵行。城",
    "T51n2085_001:0865a09": "內人敬信之情亦篤。其國立治已來無有饑",
    "T51n2085_001:0865a10": "喪荒亂。眾僧庫藏多有珍寶無價摩尼。其王",
    "T51n2085_001:0865a11": "入僧庫遊觀。見摩尼珠即生貪心。欲奪取之。",
    "T51n2085_001:0865a12": "三日乃悟。即詣僧中稽首悔前罪心。因白",
    "T51n2085_001:0865a13": "僧言。願僧立制。自今已後勿聽王入庫看。",
    "T51n2085_001:0865a14": "比丘滿四十臘。然後得入。其城中多居士長",
    "T51n2085_001:0865a15": "者薩薄商人。屋宇嚴麗巷陌平整。四衢道頭",
    "T51n2085_001:0865a16": "皆作說法堂。月八日十四日十五日鋪施高",
    "T51n2085_001:0865a17": "座。道俗四眾皆集聽法。其國人云。都可六",
    "T51n2085_001:0865a18": "萬僧。悉有眾食。王別於城內供養五六千",
    "T51n2085_001:0865a19": "人。眾食須者則持大&#x9262;往取。隨器所容皆",
    "T51n2085_001:0865a20": "滿而還。佛齒常以三月中出之。未出前十",
    "T51n2085_001:0865a21": "日。王莊挍大象。使一辯說人著王衣服騎象",
    "T51n2085_001:0865a22": "上擊鼓唱言。菩薩從三阿僧祇劫作行不惜",
    "T51n2085_001:0865a23": "身命。以國城妻子及挑眼與人割肉貿鴿截",
    "T51n2085_001:0865a24": "頭布施投身餓虎不&#x608B;髓腦。如是種種苦行",
    "T51n2085_001:0865a25": "為眾生故成佛。在世四十五年說法教化。令",
    "T51n2085_001:0865a26": "不安者安。不度者度。眾生緣盡乃般泥洹。泥",
    "T51n2085_001:0865a27": "洹已來一千四百九十七歲。世間眼滅眾生",
    "T51n2085_001:0865a28": "長悲。&#x5374;後十日佛齒當出至無畏山精舍。",
    "T51n2085_001:0865a29": "國內道俗欲殖福者。各各平治道路嚴飾巷",
    "T51n2085_001:0865b01": "陌。辨眾華香供養之具。如是唱已王便夾",
    "T51n2085_001:0865b02": "道兩邊作菩薩五百身已來種種變現。或作",
    "T51n2085_001:0865b03": "須大拏。或作睒變。或作象王。或作鹿馬。如是",
    "T51n2085_001:0865b04": "形像皆彩畫莊挍。狀若生人。然後佛齒乃出",
    "T51n2085_001:0865b05": "中道而行。隨路供養到無畏精舍佛堂上道",
    "T51n2085_001:0865b06": "俗雲集燒香然燈。種種法事晝夜不息。滿九",
    "T51n2085_001:0865b07": "十日乃還城內精舍。城內精舍至齋日則開",
    "T51n2085_001:0865b08": "門戶禮敬如法。無畏精舍東四十里有一山",
    "T51n2085_001:0865b09": "中有精舍名支提。可有二千僧。僧中有一",
    "T51n2085_001:0865b10": "大德沙門。名達摩瞿諦。其國人民皆共宗仰。",
    "T51n2085_001:0865b11": "住一石室中四十許年。常行慈心能感蛇鼠。",
    "T51n2085_001:0865b12": "使同止一室而不相害。城南七里有一精舍",
    "T51n2085_001:0865b13": "名摩訶毘可羅。有三千僧住。有一高德沙門",
    "T51n2085_001:0865b14": "戒行清潔。國人咸疑是羅漢。臨終之時王來",
    "T51n2085_001:0865b15": "省視。依法集僧而問。比丘得道耶。其便以實",
    "T51n2085_001:0865b16": "答言。是羅漢。既終王即按經律以羅漢法葬",
    "T51n2085_001:0865b17": "之。於精舍東四五里積好大薪。縱廣可三丈",
    "T51n2085_001:0865b18": "餘。高亦爾近。上著栴檀沈水諸香木。四邊",
    "T51n2085_001:0865b19": "作階。上持淨好白[疊*毛]周匝蒙積作大輿。床",
    "T51n2085_001:0865b20": "似此間&#x8F5C;車。但無龍魚耳。當闍維時王及",
    "T51n2085_001:0865b21": "國人四眾咸集以華香供養。從輿至墓所。王",
    "T51n2085_001:0865b22": "自華香供養。供養訖舉著[卄/積]上。以酥油遍",
    "T51n2085_001:0865b23": "灌。然後燒之。火然時人人敬心各脫上服",
    "T51n2085_001:0865b24": "及羽儀傘蓋遙擲火中以助闍維。闍維已收",
    "T51n2085_001:0865b25": "斂取骨即以起塔。法顯至不及其生存唯見",
    "T51n2085_001:0865b26": "葬。時王篤信佛法。欲為眾僧作新精舍。先",
    "T51n2085_001:0865b27": "設大會飯食供養已。乃選好上牛一雙。金",
    "T51n2085_001:0865b28": "銀寶物莊挍角上。作好金犁王。自耕頃墾",
    "T51n2085_001:0865b29": "規郭四邊。然後割給民戶田宅書以鐵券。自",
    "T51n2085_001:0865c01": "是已後代代相承無敢廢易。法顯在此國聞",
    "T51n2085_001:0865c02": "天竺道人。於高座上誦經云。佛&#x9262;本在毘舍",
    "T51n2085_001:0865c03": "離。今在揵陀衛。竟若干百年(法顯聞誦時有定歲數。但今忘耳)",
    "T51n2085_001:0865c04": "當復至西月氏國。若干百年當至于闐國。住",
    "T51n2085_001:0865c05": "若干百年當至屈茨國。若干百年當復至師",
    "T51n2085_001:0865c06": "子國。若干百年當復來到漢地。若干百年當",
    "T51n2085_001:0865c07": "還中天竺已。當上兜術天上。彌勒菩薩見",
    "T51n2085_001:0865c08": "而歎曰。釋迦文佛&#x9262;至。即共諸天華香供養",
    "T51n2085_001:0865c09": "七日。七日已還閻浮提。海龍王將入龍宮。",
    "T51n2085_001:0865c10": "至彌勒將成道時。&#x9262;還分為四復本頞那山",
    "T51n2085_001:0865c11": "上。彌勒成道已。四天王當復應念佛如先佛",
    "T51n2085_001:0865c12": "法。賢劫千佛共用一&#x9262;。&#x9262;去已佛法漸滅。",
    "T51n2085_001:0865c13": "佛法滅後人壽轉短。乃至五歲。五歲之時",
    "T51n2085_001:0865c14": "粳米酥油皆悉化滅。人民極惡捉草木則變",
    "T51n2085_001:0865c15": "成刀杖共相傷割。其中有福者逃避入山。",
    "T51n2085_001:0865c16": "惡人相殺盡已還復來出。共相謂言。昔人壽",
    "T51n2085_001:0865c17": "極長。但為惡甚作非法故。我等壽命遂爾",
    "T51n2085_001:0865c18": "短促。乃至五歲。我今共行諸善起慈悲心修",
    "T51n2085_001:0865c19": "行信義。如是各行信義。展轉壽倍乃至八萬",
    "T51n2085_001:0865c20": "歲彌勒出世初轉法輪時。先度釋迦遺法中",
    "T51n2085_001:0865c21": "弟子。出家人及受三歸五戒八齋法供養三",
    "T51n2085_001:0865c22": "寶者。第二第三次度有緣者。法顯爾時欲寫",
    "T51n2085_001:0865c23": "此經。其人云。此無經本我心口誦耳。",
    "T51n2085_001:0865c24": "[0865c24] 法顯住此國二年。更求得彌沙塞律藏本。得",
    "T51n2085_001:0865c25": "長阿含雜阿含。復得一部雜藏。此悉漢土所",
    "T51n2085_001:0865c26": "無者。得此梵本已即載商人大舶上可有二",
    "T51n2085_001:0865c27": "百餘人。後係一小舶海行艱嶮。以備大舶",
    "T51n2085_001:0865c28": "毀壞。得好信風東下。三日便值大風舶漏",
    "T51n2085_001:0865c29": "水入。商人欲趣小舶。小舶上人恐人來多。",
    "T51n2085_001:0866a01": "即斫&#x7D59;斷。商人大怖命在須臾。恐舶水滿。",
    "T51n2085_001:0866a02": "即取&#x9E81;財貨擲著水中。法顯亦以君墀及澡",
    "T51n2085_001:0866a03": "罐并餘物棄擲海中。但恐商人擲去經像。唯",
    "T51n2085_001:0866a04": "一心念觀世音及歸命漢地眾僧。我遠行求",
    "T51n2085_001:0866a05": "法。願威神歸流得到所止。如是大風晝夜十",
    "T51n2085_001:0866a06": "三日到一島邊。潮退之後見船漏處即補塞",
    "T51n2085_001:0866a07": "之。於是復前。海中多有抄賊。遇輒無全。大海",
    "T51n2085_001:0866a08": "彌漫無邊不識。東西唯望日月星宿而進。若",
    "T51n2085_001:0866a09": "陰雨時為逐風去亦無所准。當夜闇時。但見",
    "T51n2085_001:0866a10": "大浪相搏晃若火色。黿鼉水性怪異之屬。",
    "T51n2085_001:0866a11": "商人荒懅不知那向。海深無底。又無下石住",
    "T51n2085_001:0866a12": "處。至天晴已乃知東西。還復望正而進。若值",
    "T51n2085_001:0866a13": "伏石則無活路。如是九十許日。乃到一國。",
    "T51n2085_001:0866a14": "名耶婆提。其國外道婆羅門興盛。佛法不足",
    "T51n2085_001:0866a15": "言。停此國五月日。復隨他商人大舶上亦二",
    "T51n2085_001:0866a16": "百許人。齎五十日糧。以四月十六日發。法顯",
    "T51n2085_001:0866a17": "於舶上安居。東北行趣廣州。一月餘日夜鼓",
    "T51n2085_001:0866a18": "二時遇黑風暴雨。商人賈客皆悉惶怖。法顯",
    "T51n2085_001:0866a19": "爾時亦一心念觀世音及漢地眾僧蒙威神",
    "T51n2085_001:0866a20": "祐。得至天曉。曉已諸婆羅門議言。坐載此沙",
    "T51n2085_001:0866a21": "門。使我不利遭此大苦。當下比丘置海島邊。",
    "T51n2085_001:0866a22": "不可為一人令我等危嶮。法顯檀越言。汝若",
    "T51n2085_001:0866a23": "下此比丘亦并下我。不爾便當殺我。如其",
    "T51n2085_001:0866a24": "下此沙門。吾到漢地當向國王言汝也。漢地",
    "T51n2085_001:0866a25": "王亦敬信佛法重比丘僧。諸商人躊躇不敢",
    "T51n2085_001:0866a26": "便下。于時天多連陰海師相望僻誤。遂經七",
    "T51n2085_001:0866a27": "十餘日。糧食水漿欲盡。取海&#x918E;水作食。分好",
    "T51n2085_001:0866a28": "水人可得二升。遂便欲盡。商人議言。常行時",
    "T51n2085_001:0866a29": "政可五十日便到廣州。今已過期多日將",
    "T51n2085_001:0866b01": "無僻耶。即便西北行求岸。晝夜十二日到長",
    "T51n2085_001:0866b02": "廣郡界牢山南岸。便得好水菜。但經涉險難",
    "T51n2085_001:0866b03": "憂懼積日。忽得至此岸見藜藿菜依然。知",
    "T51n2085_001:0866b04": "是漢地。然不見人民及行跡。未知是何許。或",
    "T51n2085_001:0866b05": "言未至廣州。或言已過。莫知所定。即乘小",
    "T51n2085_001:0866b06": "舶入浦覓人欲問其處。得兩獵人即將歸令",
    "T51n2085_001:0866b07": "法顯譯語問之。法顯先安慰之。徐問。汝是何",
    "T51n2085_001:0866b08": "人。答言。我是佛弟子。又問。汝入山何所求。",
    "T51n2085_001:0866b09": "其便詭言。明當七月十五日。欲取桃臘佛。",
    "T51n2085_001:0866b10": "又問。此是何國。答言。此青州長廣郡界統屬",
    "T51n2085_001:0866b11": "晉家。聞已商人歡喜。即乞其財物遣人往長",
    "T51n2085_001:0866b12": "廣郡。太守李嶷敬信佛法。聞有沙門持經像",
    "T51n2085_001:0866b13": "乘舶泛海而至。即將人從來至海邊。迎接",
    "T51n2085_001:0866b14": "經像。歸至郡治。商人於是還向揚州到青",
    "T51n2085_001:0866b15": "州。請法顯一冬一夏。夏坐訖法顯離諸師久",
    "T51n2085_001:0866b16": "欲趣長安。但所營事重。遂便南下向都。就禪",
    "T51n2085_001:0866b17": "師出經律藏。法顯發長安六年到中印國。",
    "T51n2085_001:0866b18": "停經六年。還經三年達青州。凡所遊履減",
    "T51n2085_001:0866b19": "三十國。沙河已西迄于天竺。眾僧威儀法化",
    "T51n2085_001:0866b20": "之美。不可詳說。竊惟諸師未得備聞。是以",
    "T51n2085_001:0866b21": "不顧微命淨海而還。艱難具更。幸蒙三尊威",
    "T51n2085_001:0866b22": "靈。危而得濟。故將竹帛疏所經歷。欲令賢",
    "T51n2085_001:0866b23": "者同其聞見。是歲甲寅晉義熙十二年矣。歲",
    "T51n2085_001:0866b24": "在壽星。夏安居末迎法顯。道人既至留共冬",
    "T51n2085_001:0866b25": "齋。因講集之餘重問遊歷。其人恭順言輒",
    "T51n2085_001:0866b26": "依實。由是先所略者勸令詳載。顯復具敘始",
    "T51n2085_001:0866b27": "末。自云。顧尋所經不覺心動汗流。所以乘",
    "T51n2085_001:0866b28": "危履險不惜此形者。蓋是志有所存專其愚",
    "T51n2085_001:0866b29": "直。故投命於必死之地。以達萬一之冀。於",
    "T51n2085_001:0866c01": "是感歎。斯人以為古今罕有。自大教東流。未",
    "T51n2085_001:0866c02": "有忘身求法如顯之比。然後知誠之所感無",
    "T51n2085_001:0866c03": "窮否而不通。志之所將無功業而不成。成",
    "T51n2085_001:0866c04": "夫功業者。豈不由忘夫所重重夫所忘者",
    "T51n2085_001:0866c05": "哉。"
}