{
    "X84n1583_009:0454c03": "續燈正統卷九",
    "X84n1583_009:0454c05": "南海普陀嗣祖沙門西蜀　性統　編集",
    "X84n1583_009:0454c06": "　　臨濟宗",
    "X84n1583_009:0454c07": "大鑑下第十七世",
    "X84n1583_009:0454c08": "徑山杲禪師法嗣",
    "X84n1583_009:0454c09": "泉州府教忠晦菴彌光禪師閩之李氏子。兒時寡言",
    "X84n1583_009:0454c10": "笑。聞梵唄則喜。十五。依幽巖慧圓頂。猶喜閱羣書。一",
    "X84n1583_009:0454c11": "日棄之出嶺。謁圓悟於雲居。次參黃檗祥。高菴悟。皆",
    "X84n1583_009:0454c12": "有契。以淮楚盜起。歸謁佛心。會大慧寓廣。因往從之。",
    "X84n1583_009:0454c13": "慧曰。汝在佛心處所得者。試舉一二看。師舉佛心上",
    "X84n1583_009:0454c14": "堂拈普化公案曰。佛心即不然。總不恁麼來時如何。",
    "X84n1583_009:0454c15": "劈脊便打。從教徧界分身。慧曰。汝意如何。師曰。某不",
    "X84n1583_009:0454c16": "肯他後頭下箇註脚。慧曰。此正是以病為法。師毅然。",
    "X84n1583_009:0454c17": "無信可意。慧曰。汝但揣摩看。師竟以為不然。經旬。因",
    "X84n1583_009:0454c18": "記海印信拈曰。雷聲浩大。雨點全無。始無滯。趨告慧。",
    "X84n1583_009:0454c19": "慧以舉道者見琅琊并玄沙未徹語。詰之。師對已。慧",
    "X84n1583_009:0454c20": "笑曰。雖進得一步。祇是不著所在。如人斫樹。根下一",
    "X84n1583_009:0454c21": "刀。則命根斷矣。汝向枝上斫。其能斷命根乎。今諸方",
    "X84n1583_009:0454c22": "浩浩說禪者。多皆如此。何益於事。其楊岐正傳。三四",
    "X84n1583_009:0454c23": "人而已。師慍而去。翌日慧問。汝還疑否。師曰。無可疑",
    "X84n1583_009:0454c24": "者。慧曰。祇如古人相見。未開口時。已知虗實。或聞其",
    "X84n1583_009:0455a01": "語。便識淺深。此理如何。師悚然汗下。莫知所詣。慧令",
    "X84n1583_009:0455a02": "究有句無句話。一日慧過雲門菴。師侍行。問曰。某到",
    "X84n1583_009:0455a03": "者裡。不能得徹。病在甚處。慧曰。汝病最癖。世醫拱手。",
    "X84n1583_009:0455a04": "何也。別人死了活不得。汝今活了未肯死。要到大安",
    "X84n1583_009:0455a05": "樂田地。須是大死一回始得。師疑情愈深。後入室。慧",
    "X84n1583_009:0455a06": "問。喫粥了也。洗缽盂了也。去却藥忌。道將一句來。師",
    "X84n1583_009:0455a07": "曰。裂破。慧震威喝曰。你又說禪也。師即大悟。慧撾鼓",
    "X84n1583_009:0455a08": "告眾曰。龜毛拈得笑咍咍。一擊萬重關鎖開。慶快平",
    "X84n1583_009:0455a09": "生在今日。孰云千里賺吾來。師亦以頌呈之曰。一拶",
    "X84n1583_009:0455a10": "當機怒雷吼。驚起須彌藏北斗。洪波浩渺浪滔天。拈",
    "X84n1583_009:0455a11": "得鼻孔失却口。住後上堂。有句無句。如藤倚樹。放",
    "X84n1583_009:0455a12": "憨作麼。及乎樹倒藤枯。句歸何處。情知汝等諸人。卒",
    "X84n1583_009:0455a13": "討頭鼻不著。為甚如此。祇為分明極。翻令所得遲。",
    "X84n1583_009:0455a14": "上堂。夢幻空華。何勞把捉。得失是非。一時放却。擲拂",
    "X84n1583_009:0455a15": "子曰。山僧今日已是放下了也。汝等諸人。又作麼生。",
    "X84n1583_009:0455a16": "復曰。侍者收取拂子。僧問。文殊為甚麼出女子定",
    "X84n1583_009:0455a17": "不得。師曰。山僧今日困。曰罔明為甚麼却出得。師曰。",
    "X84n1583_009:0455a18": "令人疑著。曰恁麼則擘開華嶽千峰秀。放出黃河一",
    "X84n1583_009:0455a19": "派清。師曰。一任卜度。",
    "X84n1583_009:0455a20": "九江府東林卍菴道顏禪師潼川鮮于氏子。久參圓",
    "X84n1583_009:0455a21": "悟。微有省。洎悟還蜀。囑依妙喜。仍以書致喜曰。顏川",
    "X84n1583_009:0455a22": "彩繪已畢。但欠點眼耳。他日嗣其後。未可量也。喜居",
    "X84n1583_009:0455a23": "雲門及洋嶼。師皆侍焉。朝夕質疑方大悟。住後上",
    "X84n1583_009:0455a24": "堂。一葉落天下秋。一塵起大地收。鳥窠吹布毛。便有",
    "X84n1583_009:0455b01": "人悟去。今時學者。為甚麼却不識自己。良久曰。莫錯",
    "X84n1583_009:0455b02": "怪人好。上堂。欲識諸佛心。但向眾生心行中識取。",
    "X84n1583_009:0455b03": "欲識常住不凋性。但向萬物遷變處會取。還識得麼。",
    "X84n1583_009:0455b04": "欲得不招無間業。莫謗如來正法輪。上堂。諸人知",
    "X84n1583_009:0455b05": "處。良遂總知。良遂知處。諸人不知。作麼生是良遂知",
    "X84n1583_009:0455b06": "處。乃曰。鸕鶿語鶴。上堂。仲冬嚴寒。三界無安。富者",
    "X84n1583_009:0455b07": "快樂。貧者饑寒。不識玄旨。錯認定盤。何也。牛頭安尾",
    "X84n1583_009:0455b08": "上。北斗面南看。上堂。一滴滴水。一滴滴凍。天寒人",
    "X84n1583_009:0455b09": "寒。風動幡動。雲門扇子。[跳兆+孛]跳上三十三天。築著帝釋",
    "X84n1583_009:0455b10": "鼻孔。東海鯉魚打一棒。雨似盆傾。不出諸人十二時",
    "X84n1583_009:0455b11": "中尋甞受用。上堂。圓通門戶。八字打開。若是從門",
    "X84n1583_009:0455b12": "入得。不堪共語。須是入得無門之門。方可坐登堂奧。",
    "X84n1583_009:0455b13": "所以道。過去諸如來。斯門已成就。現在諸菩薩。今各",
    "X84n1583_009:0455b14": "入圓明。未來修學人。當依如是法。從上諸聖。幸有如",
    "X84n1583_009:0455b15": "此廣大門風。奈之何不能繼紹。甘自鄙棄。穿窬牆壁。",
    "X84n1583_009:0455b16": "好不丈夫。敢問大眾。無門之門。作麼生入。良久曰。非",
    "X84n1583_009:0455b17": "唯觀世音。我亦從中證。上堂。元宵已過。化主出門。",
    "X84n1583_009:0455b18": "六羣比丘。各從其類。此眾無復枝葉。純有真實。如是",
    "X84n1583_009:0455b19": "增上慢人。退亦佳矣。麒麟不為瑞。鸑鷟不為榮。麥秀",
    "X84n1583_009:0455b20": "兩岐。禾登九穗。總不消得。但願官中無事。林下棲禪。",
    "X84n1583_009:0455b21": "水牯牛飽臥。斜陽擔板漢。清貧長樂。粥足飯足。俯仰",
    "X84n1583_009:0455b22": "隨時。筯籠不亂攙匙。老鼠不咬甑箅。山家活計。淡薄",
    "X84n1583_009:0455b23": "長情。不敬功德天。誰嫌黑暗女。有智主人。二俱不受。",
    "X84n1583_009:0455b24": "良久曰。君子愛財。取之以道。上堂。去年寒食後。今",
    "X84n1583_009:0455c01": "年寒食前。日日是好日。不是正中偏。上堂。客舍久",
    "X84n1583_009:0455c02": "留連。家鄉夕照邊。簷懸三月雨。水沒兩湖蓮。鑊漏燒",
    "X84n1583_009:0455c03": "燈盞。柴生滿竈煙。已忘南北念。入望盡平川。上堂。",
    "X84n1583_009:0455c04": "栴檀林無雜樹。鬱密深沉師子住。所以栴檀叢林。栴",
    "X84n1583_009:0455c05": "檀圍繞。荊棘叢林。荊棘圍繞。一人為主。兩人為伴。成",
    "X84n1583_009:0455c06": "就萬億國土。士農工商。若夜叉。若羅剎。見行魔業。優",
    "X84n1583_009:0455c07": "哉游哉。聊以卒歲。僧問。香嚴上樹話。意旨如何。師",
    "X84n1583_009:0455c08": "曰。描不成畵不就。曰李陵雖好手。爭奈陷番何。師曰。",
    "X84n1583_009:0455c09": "甚麼處去來。問。如何是佛。師曰。汝是元固。僧近前",
    "X84n1583_009:0455c10": "曰。喏喏。師曰。裩無襠。袴無口。問。如何是佛。師曰。誌",
    "X84n1583_009:0455c11": "公和尚。曰學人問佛。何故答誌公和尚。師曰。誌公不",
    "X84n1583_009:0455c12": "是閒和尚。曰如何是法。師曰。黃絹幼婦。外孫齏臼。曰",
    "X84n1583_009:0455c13": "是甚麼章句。師曰。絕妙好辭。曰如何是僧。師曰。釣魚",
    "X84n1583_009:0455c14": "船上謝三郎。曰何不直說。師曰。玄沙和尚。曰三寶已",
    "X84n1583_009:0455c15": "蒙師指示。向上宗乘事若何。師曰。王喬詐仙得仙。僧",
    "X84n1583_009:0455c16": "呵呵大笑。師乃叩齒。",
    "X84n1583_009:0455c17": "福州府西禪懶菴鼎需禪師本郡林氏子。幼舉進士。",
    "X84n1583_009:0455c18": "有聲。年二十五。因讀遺教經。忽曰。幾為儒冠誤。欲去",
    "X84n1583_009:0455c19": "家。母難之以親迎在期。師乃絕之曰。夭桃紅杏。一時",
    "X84n1583_009:0455c20": "分付春風。翠竹黃花。此去永為道伴。竟依保壽樂為",
    "X84n1583_009:0455c21": "比丘。一錫湖湘。徧參名宿。歸里。結菴於羗峰絕頂。不",
    "X84n1583_009:0455c22": "下山者三年。佛心才。挽出首眾於大乘。甞問學者即",
    "X84n1583_009:0455c23": "心即佛因緣。時妙喜菴洋嶼。師之友彌光。與師書曰。",
    "X84n1583_009:0455c24": "菴主手段。與諸方別。可來少欵如何。師不答。光以計",
    "X84n1583_009:0456a01": "邀師飯。師往赴之。會妙喜入室。舉僧問馬祖。如何是",
    "X84n1583_009:0456a02": "佛。祖云即心是佛。作麼生。師下語。妙喜詬之曰。你見",
    "X84n1583_009:0456a03": "解如此。敢妄為人師耶。鳴鼓普說。訐其平生珍重得",
    "X84n1583_009:0456a04": "力處。排為邪解。師淚交頤。不敢仰視。默計曰。我之所",
    "X84n1583_009:0456a05": "得。既為所排。西來不傳之旨。豈止此耶。遂執弟子禮。",
    "X84n1583_009:0456a06": "一日喜問。內不放出。外不放入。正恁麼時如何。師擬",
    "X84n1583_009:0456a07": "開口。喜拈竹篦。劈脊連打三下。師於此大悟。厲聲曰。",
    "X84n1583_009:0456a08": "和尚已多了也。喜又打一下。師禮拜。喜笑曰。今日方",
    "X84n1583_009:0456a09": "知吾不汝欺也。遂印以偈曰。頂門竪亞摩醯眼。肘後",
    "X84n1583_009:0456a10": "斜懸奪命符。瞎却眼卸却符。趙州東壁挂葫蘆。於是。",
    "X84n1583_009:0456a11": "聲動叢林。住後上堂。句中意意中句。須彌聳于巨",
    "X84n1583_009:0456a12": "川。句剗意意剗句。烈士發乎狂矢。任待如牙劍樹。口",
    "X84n1583_009:0456a13": "似血盆。徒逞詞鋒。虗張意氣。所以淨名杜口。早涉繁",
    "X84n1583_009:0456a14": "詞。摩竭揜關。已揚家醜。自餘瓦棺老漢。巖頭大師。向",
    "X84n1583_009:0456a15": "羗峰頂上。拏風鼓浪。翫弄神變。脚跟下好與三十。且",
    "X84n1583_009:0456a16": "道。過在甚麼處。良久曰。機關不是韓光作。莫把胸襟",
    "X84n1583_009:0456a17": "當等閒。至節上堂。二十五日已前。羣陰消伏。泥龍",
    "X84n1583_009:0456a18": "閉戶。二十五日已後。一陽來復。鐵樹開花。正當二十",
    "X84n1583_009:0456a19": "五日。塵中醉客。騎驢騎馬。前街後街。遞相慶賀。物外",
    "X84n1583_009:0456a20": "閒人。衲帔蒙頭。圍爐打坐。風蕭蕭。雨蕭蕭。冷湫湫。誰",
    "X84n1583_009:0456a21": "管你張先生。李道士。胡達磨。上堂。懶翁懶中懶。最",
    "X84n1583_009:0456a22": "懶懶說禪。亦不重自己。亦不重先賢。又誰管你地。又",
    "X84n1583_009:0456a23": "誰管你天。物外翛然無箇事。日上三竿猶打眠。上",
    "X84n1583_009:0456a24": "堂。舉僧問趙州。如何是古人言。州曰。諦聽諦聽。師曰。",
    "X84n1583_009:0456b01": "諦聽即不無。切忌喚鐘作甕。室中問僧。萬法歸一。",
    "X84n1583_009:0456b02": "一歸何處。曰新羅國裡。師曰。我在青州。作一領布衫",
    "X84n1583_009:0456b03": "重七斤。聻。曰今日親見趙州。師曰。前頭見。後頭見。僧",
    "X84n1583_009:0456b04": "乃作斫額勢。師曰。上座甚處人。曰江西。師曰。因甚麼",
    "X84n1583_009:0456b05": "却來者裡衲敗缺。僧擬議。師便打出。",
    "X84n1583_009:0456b06": "福州府東禪蒙菴思岳禪師江州人。上堂。牆壁瓦礫。",
    "X84n1583_009:0456b07": "說一切法。蛾羊蟻子。現無邊身。見處既精明。聞中必",
    "X84n1583_009:0456b08": "透脫。所以雪峰凡見僧來。輥出三箇木毬。如弄襍劇",
    "X84n1583_009:0456b09": "相似。玄沙便作斫牌勢。卑末謾道將來。普賢今日謗",
    "X84n1583_009:0456b10": "古人。千佛出世。不通懺悔。者裡有人謗普賢。定入拔",
    "X84n1583_009:0456b11": "舌犂耕地獄。且道。不謗者是誰。良久曰。心不負人。面",
    "X84n1583_009:0456b12": "無慚色。上堂。達磨來時。此土皆知梵語。及乎去後。",
    "X84n1583_009:0456b13": "西天悉會唐言。若論直指人心。見性成佛。大似羚羊",
    "X84n1583_009:0456b14": "挂角。獵犬尋蹤。一意乖疎。萬言無用。可謂來時他笑",
    "X84n1583_009:0456b15": "我。不知去後我笑他。唐言梵語親分付。自古齋僧怕",
    "X84n1583_009:0456b16": "夜茶。上堂。臘月初歲云徂。黃河凍已合。深處有嘉",
    "X84n1583_009:0456b17": "魚。活鱍鱍跳不脫。又不能相煦以溼。相濡以沫。慚愧",
    "X84n1583_009:0456b18": "菩薩摩訶薩。春風幾時來。解此黃河凍。令魚化作龍。",
    "X84n1583_009:0456b19": "直透桃花浪。會即便會。癡人面前。且莫說夢。上堂。",
    "X84n1583_009:0456b20": "僧問。如何是初日分。以恒河沙等身布施。師曰。從苗",
    "X84n1583_009:0456b21": "辨地。因語識人。曰如何是中日分。復以恒河沙等身",
    "X84n1583_009:0456b22": "布施。師曰。築著磕著。曰如何是後日分。亦以恒河沙",
    "X84n1583_009:0456b23": "等身布施。師曰。向下文長。付在來日。復曰。一轉語。如",
    "X84n1583_009:0456b24": "天普葢。似地普擎。一轉語。舌頭不出口。一轉語。且喜",
    "X84n1583_009:0456c01": "沒交涉。要會麼。慚愧世尊面赤。不如語直。大小岳上",
    "X84n1583_009:0456c02": "座。口似磉盤。今日為者問話僧講經。不覺和註脚一",
    "X84n1583_009:0456c03": "時說破。便下座。上堂。啞却我口。直須要道。塞却你",
    "X84n1583_009:0456c04": "耳。切忌蹉過。昨日有人從天台來。却道泗洲大聖在",
    "X84n1583_009:0456c05": "洪州。打坐十字街頭賣行貨。是甚麼。斷跟草鞋。尖簷",
    "X84n1583_009:0456c06": "席帽。",
    "X84n1583_009:0456c07": "福州府西禪此菴守淨禪師開堂。拈香罷就座。白椎",
    "X84n1583_009:0456c08": "曰。法筵龍象眾。當觀第一義。師隨聲便喝曰。此是第",
    "X84n1583_009:0456c09": "幾義。久參先德。已辨來端。後學有疑。不妨請問。僧問。",
    "X84n1583_009:0456c10": "阿難問迦葉。世尊傳金襴外。別傳何物。迦葉喚阿難。",
    "X84n1583_009:0456c11": "阿難應諾。未審此意如何。師曰。切忌動著。曰祇如迦",
    "X84n1583_009:0456c12": "葉道。倒却門前剎竿著。又作麼生。師曰。石牛橫古路。",
    "X84n1583_009:0456c13": "曰祇如和尚。於佛日處。還有者箇消息也無。師曰。無",
    "X84n1583_009:0456c14": "者箇消息。曰爭奈定光金地遙招手。智者江陵暗點",
    "X84n1583_009:0456c15": "頭。師曰。莫將庭際栢。輕比路傍蒿。僧禮拜。師乃曰。定",
    "X84n1583_009:0456c16": "光金地遙招手。智者江陵暗點頭。已是白雲千萬里。",
    "X84n1583_009:0456c17": "那堪於此未知休。設或於此便休去。一場狼籍不少。",
    "X84n1583_009:0456c18": "還有檢點得出者麼。如無。山僧今日失利。上堂。談",
    "X84n1583_009:0456c19": "玄說妙。撒屎撒尿。行棒行喝。將鹽止渴。立主立賓。華",
    "X84n1583_009:0456c20": "擘宗乘。設或總不恁麼。又是鬼窟裡坐。到者裡。山僧",
    "X84n1583_009:0456c21": "已是打退鼓。且道。諸人尋常心憤憤口悱悱。合作麼",
    "X84n1583_009:0456c22": "生。莫將閒學解。埋沒祖師心。上堂。若也單明自己。",
    "X84n1583_009:0456c23": "不悟目前。此人有眼無足。若也祇悟目前。不明自己。",
    "X84n1583_009:0456c24": "此人有足無眼。直得眼足相資。如車二輪。如鳥二翼。",
    "X84n1583_009:0457a01": "到西禪者裡。正好勘過了打。上堂。九夏炎炎大熱。",
    "X84n1583_009:0457a02": "木人汗流不輟。夜來一雨便凉。莫道山僧不說。以拂",
    "X84n1583_009:0457a03": "子擊禪牀。下座。上堂。若欲正提綱。直須大地荒。欲",
    "X84n1583_009:0457a04": "來衝雪刃。未免露鋒鋩。正當恁麼時。釋迦老子出頭",
    "X84n1583_009:0457a05": "不得即不問。你諸人。祇如馬鐙裡藏身。又作麼生話",
    "X84n1583_009:0457a06": "會。上堂。道是常道。心是常心。汝等諸人。聞山僧恁",
    "X84n1583_009:0457a07": "麼道。便道我會也。大盡三十日。小盡二十九。頭上是",
    "X84n1583_009:0457a08": "天。脚下是地。耳裡聞聲。鼻裡出氣。忽若四大海水在",
    "X84n1583_009:0457a09": "汝頭上。毒蛇穿你眼睛。蝦蟆入你鼻孔。又作麼生。",
    "X84n1583_009:0457a10": "上堂。文殊普賢談事理。臨濟德山行棒喝。東禪一覺",
    "X84n1583_009:0457a11": "到天明。偏愛風從凉處發。咄　上堂。善鬬者不顧其",
    "X84n1583_009:0457a12": "首。善戰者必獲其功。其功既獲。坐致太平。太平既致。",
    "X84n1583_009:0457a13": "高枕無憂。罷拈三尺劍。休弄一張弓。歸馬于華山之",
    "X84n1583_009:0457a14": "陽。放牛於桃林之野。風以順而雨以時。漁父歌而樵",
    "X84n1583_009:0457a15": "人舞。雖然。堯舜之君。猶有化在。爭似乾坤收不得。堯",
    "X84n1583_009:0457a16": "舜不知名。渾家不管興亡事。偏愛和雲占洞庭。上",
    "X84n1583_009:0457a17": "堂。閉却口時時說。截却舌無間歇。無間歇最奇絕。最",
    "X84n1583_009:0457a18": "奇絕眼中屑。既是奇絕。為甚麼却成眼中屑。了了了",
    "X84n1583_009:0457a19": "時無可了。玄玄玄處亦須呵。上堂。佛祖頂[寧*頁]上。有",
    "X84n1583_009:0457a20": "潑天大路。未透生死關。如何敢進步。不進步。大千沒",
    "X84n1583_009:0457a21": "遮護。一句絕言詮。那吒擎鐵柱。僧問。佛佛授手。祖",
    "X84n1583_009:0457a22": "祖相傳。未審。傳箇甚麼。師曰。速禮三拜。問。不施寸",
    "X84n1583_009:0457a23": "刃。請師相見。師曰。逢強即弱。曰何得埋兵掉鬬。師曰。",
    "X84n1583_009:0457a24": "祇為闍黎寸刃不施。曰未審向上還有事也無。師曰。",
    "X84n1583_009:0457b01": "有。曰如何是向上事。師曰。敗將不斬。問。古佛堂前。",
    "X84n1583_009:0457b02": "甚麼人先到。師曰。無眼村翁。曰未審如何趣向。師曰。",
    "X84n1583_009:0457b03": "楖[木*栗]橫擔。",
    "X84n1583_009:0457b04": "建寧府開善道謙禪師本郡游氏子。世業儒。早失恃",
    "X84n1583_009:0457b05": "怙。願出家以報親恩。初之京師。依圓悟。無所省發。後",
    "X84n1583_009:0457b06": "隨妙喜泉南。及喜領徑山。師亦侍行。未幾。令師往長",
    "X84n1583_009:0457b07": "沙。通張紫巖書。師自謂。我參禪二十年。無入頭處。更",
    "X84n1583_009:0457b08": "作此行。決定荒廢。意欲無行。友人宗元叱曰。不可在",
    "X84n1583_009:0457b09": "路便參禪不得也。去。吾與汝俱往。師不得已而行。在",
    "X84n1583_009:0457b10": "路泣語元曰。我一生參禪。殊無得力處。今又途路奔",
    "X84n1583_009:0457b11": "波。如何得相應去。元告之曰。你但將諸方參得底悟",
    "X84n1583_009:0457b12": "得底。圓悟玅喜為你說得底。都不要理會。途中可替",
    "X84n1583_009:0457b13": "底事。我盡替你。只有五件事替你不得。你須自家支",
    "X84n1583_009:0457b14": "當。師曰。五件者何事。元曰。著衣。喫飯。屙屎。放尿。駝箇",
    "X84n1583_009:0457b15": "死屍路上行。師於言下脫然。不覺手舞足蹈。元曰。你",
    "X84n1583_009:0457b16": "此回方可通書。宜前進。吾先歸矣。元即回徑山。師半",
    "X84n1583_009:0457b17": "載方返。妙喜一見。便曰。建州子。你者回別也。住後",
    "X84n1583_009:0457b18": "上堂。竺土大仙心。東西密相付。如何是密付底心。良",
    "X84n1583_009:0457b19": "久曰。八月秋何處熱。上堂。壁立千仞。三世諸佛。措",
    "X84n1583_009:0457b20": "足無門。是則是。太殺不近人情。放一線道。十方剎海。",
    "X84n1583_009:0457b21": "放光動地。是則是。爭奈和泥合水。須知通一線道處",
    "X84n1583_009:0457b22": "壁立千仞。壁立千仞處通一線道。橫拈倒用。正按傍",
    "X84n1583_009:0457b23": "提。雷激雷奔。崖頺石裂。是則是。猶落化門。到者裡。壁",
    "X84n1583_009:0457b24": "立千仞。也沒交涉。通一線道。也沒交涉。不近人情。和",
    "X84n1583_009:0457c01": "泥合水。總沒交涉。只者沒交涉。也則沒交涉。是則是。",
    "X84n1583_009:0457c02": "又無佛法道理。若也出得者四路頭。管取乾坤獨步。",
    "X84n1583_009:0457c03": "且獨步一句。作麼生道。莫怪從前多意氣。他家曾踏",
    "X84n1583_009:0457c04": "上頭關。上堂。去年也有箇六月十五。今年也有箇",
    "X84n1583_009:0457c05": "六月十五。去年六月十五。少却今年六月十五。今年",
    "X84n1583_009:0457c06": "六月十五。多却去年六月十五。多處不用減。少處不",
    "X84n1583_009:0457c07": "用添。既不用添。又不用減。則多處多用。少處少用。乃",
    "X84n1583_009:0457c08": "喝一喝曰。是多是少。良久曰。箇中消息子。能有幾人",
    "X84n1583_009:0457c09": "知。上堂。洞山麻三斤將去。無星秤子上定過。每一",
    "X84n1583_009:0457c10": "斤。恰有一十六兩二百錢重。更不少一氂。正如趙州",
    "X84n1583_009:0457c11": "殿裡底一般。祇不合被大愚鋸解秤鎚。却教人理會",
    "X84n1583_009:0457c12": "不得。如今若要理會得。但問取雲門乾屎橛。上堂。",
    "X84n1583_009:0457c13": "有句無句如藤倚樹。撞倒燈籠。打破露柱。佛殿奔忙。",
    "X84n1583_009:0457c14": "僧堂回顧。子細看來。是甚家具。咄。祇堪打老鼠。上",
    "X84n1583_009:0457c15": "堂。諸人從僧堂裡。恁麼上來。少間從法堂頭。恁麼下",
    "X84n1583_009:0457c16": "去。竝不曾差了一步。因甚麼却不會。良久曰。祇為分",
    "X84n1583_009:0457c17": "明極。翻令所得遲。",
    "X84n1583_009:0457c18": "寧波府育王佛照德光禪師臨江彭氏子。志學之年。",
    "X84n1583_009:0457c19": "依本郡東山光化吉落髮。一日入室。吉問。不是心不",
    "X84n1583_009:0457c20": "是佛不是物。是甚麼。師罔措。遂致疑。通夕不寐。次日",
    "X84n1583_009:0457c21": "詣方丈請益曰。昨日蒙和尚垂問。既不是心。又不是",
    "X84n1583_009:0457c22": "佛不是物。畢竟是甚麼。望和尚慈悲指示。吉震威一",
    "X84n1583_009:0457c23": "喝曰。者沙彌。更要我與你下註脚在。拈棒劈脊打出。",
    "X84n1583_009:0457c24": "師於是有省。後謁月菴果。應菴華。百丈震。終不自肯。",
    "X84n1583_009:0458a01": "適大慧領育王。師參焉。慧問。喚作竹篦則觸。不喚作",
    "X84n1583_009:0458a02": "竹篦則背。不得下語。不得無語。師擬對。慧便棒。師豁",
    "X84n1583_009:0458a03": "然大悟。從前所得。瓦解氷消。初住台之鴻福。次徙",
    "X84n1583_009:0458a04": "光孝。僧問。浩浩塵中。如何辨主。師曰。中峰頂上塔心",
    "X84n1583_009:0458a05": "尖。上堂。臨濟三遭痛棒。大愚言下知歸。興化於大",
    "X84n1583_009:0458a06": "覺棒頭。明得黃檗意旨。若作棒會。入地獄如箭射。不",
    "X84n1583_009:0458a07": "作棒會。入地獄如箭射。眾中商量盡道。赤心片片。恩",
    "X84n1583_009:0458a08": "大難酧。總是識情卜度。未出陰界。且如臨濟悟去。是",
    "X84n1583_009:0458a09": "得黃檗力。得大愚力。若也見得。許你頂門眼正。肘後",
    "X84n1583_009:0458a10": "符靈。其或未然。鴻福更為諸人。通箇消息。丈夫氣宇",
    "X84n1583_009:0458a11": "衝牛斗。一踏鴻門兩扇開。上堂。七手八脚。三頭兩",
    "X84n1583_009:0458a12": "面。耳聽不聞。眼覰不見。苦樂逆順。打成一片。且道。是",
    "X84n1583_009:0458a13": "甚麼。路逢死蛇莫打殺。無底籃子盛將歸。上堂。聞",
    "X84n1583_009:0458a14": "聲悟道。落二落三。見色明心。錯七錯八。生機一路。猶",
    "X84n1583_009:0458a15": "在半途。且道。透金剛圈吞栗棘蓬底。是甚麼人。披蓑",
    "X84n1583_009:0458a16": "側立千峰外。引水澆蔬五老前。淳熙丙申。被旨住",
    "X84n1583_009:0458a17": "靈隱。入對選德殿。孝宗問。眹心佛心。是同是別。對曰。",
    "X84n1583_009:0458a18": "直下無第二人。曰若是則佛即是心。心即是佛耶。對",
    "X84n1583_009:0458a19": "曰。成一切性即心。離一切相即佛。又問。釋迦佛入山",
    "X84n1583_009:0458a20": "修道。六年而成。所成者何事。師曰。將謂陛下忘却。上",
    "X84n1583_009:0458a21": "悅。賜佛照禪師號。自是召見無時。甞留內觀堂。五宿",
    "X84n1583_009:0458a22": "而出。嘉泰癸亥三月十五。作遺書。集眾敘別。大書云。",
    "X84n1583_009:0458a23": "八十三年。彌天罪過。末後殷勤。盡情說破。泊然而逝。",
    "X84n1583_009:0458a24": "僧臘六十。塔全身於鄮峰東菴。諡普慧宗覺大禪師。",
    "X84n1583_009:0458b01": "塔曰圓鑑。",
    "X84n1583_009:0458b02": "常州府華藏遯菴宗演禪師福州鄭氏子。上堂。拈起",
    "X84n1583_009:0458b03": "拄杖曰。識得者箇。一生參學事畢。古人恁麼道。華藏",
    "X84n1583_009:0458b04": "則不然。識得者箇。更須買草鞋行脚。何也。到江吳地",
    "X84n1583_009:0458b05": "盡。隔岸越山多。臘旦上堂。一九與二九。相逢不出",
    "X84n1583_009:0458b06": "手。世間出出間。無剩亦無少。遂出手曰。華藏不惜性",
    "X84n1583_009:0458b07": "命。為諸人出手去也。劈面三拳。攔腮一掌。靈利衲僧。",
    "X84n1583_009:0458b08": "自知痛痒。且轉身一句。作麼生道。巡堂喫茶去。上",
    "X84n1583_009:0458b09": "堂。南泉道。我十八上。便解作活計。趙州道。我十八上。",
    "X84n1583_009:0458b10": "便解破家散宅。南泉趙州。也是徐六擔板。祇見一邊。",
    "X84n1583_009:0458b11": "華藏也無活計可作。亦無家宅可破。逢人突出麤拳。",
    "X84n1583_009:0458b12": "要伊直下便到。且道。到後如何。三十六峰觀不足。却",
    "X84n1583_009:0458b13": "來平地倒騎驢。",
    "X84n1583_009:0458b14": "寧波府天童無用淨全禪師諸暨翁氏子。初謁妙喜",
    "X84n1583_009:0458b15": "于徑山。山問。有何能。師曰。能打坐。山曰。打坐何為。師",
    "X84n1583_009:0458b16": "曰。若問何為。直是無下口處。一日採椒。師作頌曰。含",
    "X84n1583_009:0458b17": "煙帶露已經秋。顆顆通紅氣味周。突出眼睛開口笑。",
    "X84n1583_009:0458b18": "者回不戀舊枝頭。自是乃祝髮受戒。山舉靈雲見桃",
    "X84n1583_009:0458b19": "花悟道話。師頌曰。靈雲一見兩眉橫。引得漁翁良計",
    "X84n1583_009:0458b20": "生。白浪起時拋一釣。任教魚鱉競頭爭。住後上堂。",
    "X84n1583_009:0458b21": "學佛止言真不立。參禪多與道相違。忘機忘境急回",
    "X84n1583_009:0458b22": "首。無地無錐轉步歸。佛不是心亦非。覿體承當絕所",
    "X84n1583_009:0458b23": "依。萬古碧潭空界月。再三撈摝始應知。上堂。良久。",
    "X84n1583_009:0458b24": "召眾曰。還知麼。復曰。敗缺不少。便下座。上堂。長沙",
    "X84n1583_009:0458c01": "道。百尺竿頭坐底人。雖然得入未為真。百尺竿頭重",
    "X84n1583_009:0458c02": "進步。十方世界現全身。妙喜老人道。要見長沙麼。更",
    "X84n1583_009:0458c03": "進一步。保寧則不然。要見長沙麼。更退一步。畢竟如",
    "X84n1583_009:0458c04": "何。換骨洗腸重整頓。通身是眼更須參。師到靈隱",
    "X84n1583_009:0458c05": "上堂。靈山正派。達者猶迷。明來暗來。誰當辨的。雙收",
    "X84n1583_009:0458c06": "雙放。孰辨端倪。直饒千聖出來。也祇結舌有分。何故。",
    "X84n1583_009:0458c07": "人歸大國方為貴。水到瀟湘始見清。復曰。適來松源",
    "X84n1583_009:0458c08": "和尚舉竹。篦話令天童納敗缺。諸人要知麼聽取。一",
    "X84n1583_009:0458c09": "頌。黑漆竹篦。握起。迅雷不及揜耳。德山臨濟茫然。懵",
    "X84n1583_009:0458c10": "底如何插[此/束]。自贊曰。匙挑不上箇村夫。文墨胸中",
    "X84n1583_009:0458c11": "一點無。曾把虗空揣出骨。惡聲贏得滿江湖。開禧",
    "X84n1583_009:0458c12": "丁卯示寂。壽七十一。﨟四十五。塔于本山寺之西。",
    "X84n1583_009:0458c13": "長沙府大溈山法寶禪師福州人。上堂。千般言萬種",
    "X84n1583_009:0458c14": "喻。祇要教君早回去。夜來一片黑雲生。莫教錯却山",
    "X84n1583_009:0458c15": "前路。咄。上堂。喚作竹篦則觸。不喚作竹篦則背。直",
    "X84n1583_009:0458c16": "須師子咬人。莫學韓獹逐塊。阿呵呵。會不會。金剛脚",
    "X84n1583_009:0458c17": "下鐵崑崙。捉得明州憨布袋。",
    "X84n1583_009:0458c18": "福州府玉泉曇懿禪師久依圓悟。自謂不疑。紹興初。",
    "X84n1583_009:0458c19": "出住興化祥雲。大慧入閩。知其所見未諦。致書令來。",
    "X84n1583_009:0458c20": "師遲遲。慧小參且痛斥。仍榜告四眾。師不得已破夏",
    "X84n1583_009:0458c21": "謁之。慧鞫其所證。乃曰。汝恁麼見解。敢嗣圓悟老人",
    "X84n1583_009:0458c22": "邪。師退院親之。一日入室。慧問。我要箇不會禪底做",
    "X84n1583_009:0458c23": "國師。師曰。我做得國師去也。慧喝出。居無何。語之曰。",
    "X84n1583_009:0458c24": "香嚴悟處。不在擊竹邊。俱胝得處。不在指頭上。師乃",
    "X84n1583_009:0459a01": "頓明。出住玉泉。為慧拈香。後省慧於小溪。慧陞座。",
    "X84n1583_009:0459a02": "舉雲門一日拈拄杖示眾曰。凡夫實謂之有。二乘析",
    "X84n1583_009:0459a03": "謂之無。緣覺謂之幻有。菩薩當體即空。衲僧見拄杖",
    "X84n1583_009:0459a04": "子。但喚作拄杖子。行但行。坐但坐。總不得動著。慧曰。",
    "X84n1583_009:0459a05": "我不似雲門。將虗空剜窟竉。驀拈拄杖曰。拄杖子。不",
    "X84n1583_009:0459a06": "屬有。不屬無。不屬幻。不屬空。卓一下曰。凡夫二乘緣",
    "X84n1583_009:0459a07": "覺菩薩。盡向者裡。各隨根性。悉得受用。唯於衲僧分",
    "X84n1583_009:0459a08": "上。為害為冤。要行不得行。要坐不得坐。進一步。則被",
    "X84n1583_009:0459a09": "拄杖子迷却路頭。退一步。則被拄杖子穿却鼻孔。即",
    "X84n1583_009:0459a10": "今莫有不甘底麼。試出來與拄杖子相見。如無。來年",
    "X84n1583_009:0459a11": "更有新條在。惱亂春風卒未休。正恁麼時。合作麼生。",
    "X84n1583_009:0459a12": "下座。煩玉泉為眾拈出。師登座。敘謝畢。遂舉前話曰。",
    "X84n1583_009:0459a13": "適來堂頭和尚。恁麼批判。大似困魚止濼。病鳥棲蘆。",
    "X84n1583_009:0459a14": "若是玉泉則又不然。拈拄杖曰。拄杖子。能有能無。能",
    "X84n1583_009:0459a15": "幻能空。凡夫二乘緣覺菩薩。卓一下曰。向者裡百襍",
    "X84n1583_009:0459a16": "碎。唯於衲僧分上。如龍得水。似虎靠山。要行便行。要",
    "X84n1583_009:0459a17": "坐便坐。進一步。則乾坤震動。退一步。則草偃風行。且",
    "X84n1583_009:0459a18": "道。不進不退一句。作麼生道。良久曰。閒持經卷倚松",
    "X84n1583_009:0459a19": "立。笑問客從何處來。",
    "X84n1583_009:0459a20": "饒州府薦福悟本禪師江州人。自江西雲門。參侍妙",
    "X84n1583_009:0459a21": "喜最久。所至受喜印可者多矣。師私謂其棄己。且欲",
    "X84n1583_009:0459a22": "發去。妙喜曰。汝但耑意參究。如有所得。不侍開口。吾",
    "X84n1583_009:0459a23": "自能識。既而有聞師入室者。故謂師曰。本侍者參禪",
    "X84n1583_009:0459a24": "許多年。逐日只道得箇不會。師詬之曰。者小鬼。你未",
    "X84n1583_009:0459b01": "生時。我已三度霍山廟裡退牙了。好教你知。由是益",
    "X84n1583_009:0459b02": "銳志。究狗子無佛性話。一夕將三鼓。倚殿柱昏寐間。",
    "X84n1583_009:0459b03": "不覺無字出口吻。忽爾頓悟。後三日。妙喜自外歸。師",
    "X84n1583_009:0459b04": "見未及吐詞。妙喜曰。本鬍子。者回方是徹頭也　初",
    "X84n1583_009:0459b05": "住信州博山。規模法道。最為嚴整。次移薦福。上堂。高",
    "X84n1583_009:0459b06": "揖釋迦。不拜彌勒者。好與三十拄杖。何故。為他祇會",
    "X84n1583_009:0459b07": "步步登高。不會從空放下。東家牽犂。西家拽杷者。好",
    "X84n1583_009:0459b08": "與三十拄杖。何故。為他祇會從空放下。不會步步登",
    "X84n1583_009:0459b09": "高。山僧恁麼道。還有過也無。眾中莫有點檢得出者",
    "X84n1583_009:0459b10": "麼。若點檢得出。須彌南畔把手共行。若點檢不出。布",
    "X84n1583_009:0459b11": "袋裡老鵶。雖活如死。上堂。釋迦掩室。淨名杜口。須",
    "X84n1583_009:0459b12": "菩提唱無說以顯道。釋梵絕視聽而雨華。大眾。者一",
    "X84n1583_009:0459b13": "隊不唧[口*留]漢。無端將祖父田園私地結契。各據四至",
    "X84n1583_009:0459b14": "界分方圓長短。一時花擘了也。致令後代兒孫。上無",
    "X84n1583_009:0459b15": "片瓦葢頭。下無卓錐之地。博山當時若見。十字路頭。",
    "X84n1583_009:0459b16": "掘箇無底深坑。喚來一時埋却。免見遞相鈍置。何謂",
    "X84n1583_009:0459b17": "如此。不見道。家肥生孝子。國霸有謀臣。上堂。乾闥",
    "X84n1583_009:0459b18": "婆王曾奏樂。山河大地皆作舞。爭如跛脚老雲門。解",
    "X84n1583_009:0459b19": "道臘月二十五。博山今日有條攀條。無條攀例。也要",
    "X84n1583_009:0459b20": "應箇時節。驀拈拄杖。橫按膝上。作撫琴勢曰。還有聞",
    "X84n1583_009:0459b21": "絃賞音者麼。良久曰。直饒便作鳳凰鳴。畢竟有誰知",
    "X84n1583_009:0459b22": "指法。卓一下。下座。",
    "X84n1583_009:0459b23": "寧波府育王大圓遵璞禪師福州人。幼同玉泉懿。問",
    "X84n1583_009:0459b24": "道圓悟數載。後還里。佐懿於莆中祥雲。紹興甲寅。大",
    "X84n1583_009:0459c01": "慧居洋嶼。師往訊之。入室次。慧問。三聖興化出不出。",
    "X84n1583_009:0459c02": "為人不為人話。你道。者兩箇老漢。還有出身處也無。",
    "X84n1583_009:0459c03": "師於慧膝上打一拳。慧曰。祇你者一拳。為三聖出氣。",
    "X84n1583_009:0459c04": "為興化出氣。速道速道。師擬議。慧便打。復謂曰。你第",
    "X84n1583_009:0459c05": "一不得忘了者一棒。後因慧室中謂僧曰。德山見僧",
    "X84n1583_009:0459c06": "入門便棒。臨濟見僧入門便喝。雪峰見僧入門便道",
    "X84n1583_009:0459c07": "是甚麼。睦州見僧便道現成公案放你三十棒。你道。",
    "X84n1583_009:0459c08": "者四箇老漢。還有為人處也無。僧曰有。慧曰劄。僧擬",
    "X84n1583_009:0459c09": "議。慧便喝。師聞遽大悟。慧欣然許之。",
    "X84n1583_009:0459c10": "溫州府鴈山能仁枯木祖元禪師閩林氏子。初謁雪",
    "X84n1583_009:0459c11": "峰預。次依佛心才。皆不甚契。及依大慧於雲門菴。夜",
    "X84n1583_009:0459c12": "坐睹僧剔燈。始徹證。有偈曰。剔起燈來是火。歷劫無",
    "X84n1583_009:0459c13": "明照破。歸堂撞見聖僧。幾乎當面蹉過。不蹉過是甚",
    "X84n1583_009:0459c14": "麼。十五年前奇特。依前祇是者箇。慧以偈贈之曰。萬",
    "X84n1583_009:0459c15": "仞崖頭解放身。起來依舊却惺惺。饑餐渴飲渾無事。",
    "X84n1583_009:0459c16": "那論昔人非昔人。初居連江福嚴菴。食指甚眾。日不",
    "X84n1583_009:0459c17": "暇給。揭偈於伽藍祠曰。小菴小舍小叢林。土地何須",
    "X84n1583_009:0459c18": "八九人。若解輪流來打供。免教碎作一堆塵。是夕。神",
    "X84n1583_009:0459c19": "致夢山前檀越。願如所戒。紹興己巳春。出住能仁。",
    "X84n1583_009:0459c20": "上堂。有佛處不得住。踏著秤鎚硬似鐵。無佛處急走",
    "X84n1583_009:0459c21": "過。脚下草深三尺。三千里外。逢人不得錯舉北斗挂",
    "X84n1583_009:0459c22": "須彌。恁麼則不去也。棒頭挑日月。摘楊華摘楊花。眼",
    "X84n1583_009:0459c23": "裡瞳人著綉鞋。卓拄杖。下座。上堂。鴈山枯木實頭",
    "X84n1583_009:0459c24": "禪。不在尖新語句邊。背手忽然摸得著。長鯨吞月浪",
    "X84n1583_009:0460a01": "滔天。",
    "X84n1583_009:0460a02": "揚州府儀真靈巖東菴了性禪師上堂。勘破了也。放",
    "X84n1583_009:0460a03": "過一著。是衲僧破草鞋。現修羅相。作女人拜。是野狐",
    "X84n1583_009:0460a04": "精魅。打箇圜相。虗空裡下一點。是小兒伎倆。攔腮贈",
    "X84n1583_009:0460a05": "掌。拂袖便行。正是業識茫茫。無本可據。直饒向黑豆",
    "X84n1583_009:0460a06": "未生芽已前。一時坐斷。未有喫雲巖拄杖分在。敢問",
    "X84n1583_009:0460a07": "大眾。且道。為人節文在甚麼處。還相委悉麼。自從春",
    "X84n1583_009:0460a08": "色來嵩少。三十六峰青至今。上堂。一葦江頭楊柳",
    "X84n1583_009:0460a09": "春。波心不見昔時人。雪庭要識安心士。鼻孔依前搭",
    "X84n1583_009:0460a10": "上脣。竪起拂子曰。祖師來也。還見麼。若也見得。即今",
    "X84n1583_009:0460a11": "薦取。其或未然。此去西天路。迢迢十萬餘。僧問。人",
    "X84n1583_009:0460a12": "天交接。如何開示。師曰。金剛手裡八稜棒。曰忽被學",
    "X84n1583_009:0460a13": "人橫穿凡聖擊透玄關時。又作麼生。師曰。海門橫鐵",
    "X84n1583_009:0460a14": "柱。問。如何是獨露身。師曰。牡丹華下睡貓兒。",
    "X84n1583_009:0460a15": "江寧府蔣山一菴善直禪師德安雲夢人。初參妙喜。",
    "X84n1583_009:0460a16": "喜問。甚處人。師曰安州。喜曰。我聞你安州人會廝撲。",
    "X84n1583_009:0460a17": "是否。師便作相撲勢。喜曰。湖南人喫魚。因甚湖北人",
    "X84n1583_009:0460a18": "著鯁。師打筋斗而出。喜曰。誰知冷灰裡。有粒豆爆。後",
    "X84n1583_009:0460a19": "出住保寧。上堂。諸佛不曾出世。人人鼻孔遼天。祖師",
    "X84n1583_009:0460a20": "不曾西來。箇箇壁立千仞。高揖釋迦。不拜彌勒。理合",
    "X84n1583_009:0460a21": "如斯。坐斷千聖路頭。獨步大千沙界。不為分外。若向",
    "X84n1583_009:0460a22": "諸佛出世處會得。祖師西來處承當。自究不了。一生",
    "X84n1583_009:0460a23": "受屈。莫有大丈夫承當大丈夫事者麼。出來與保寧",
    "X84n1583_009:0460a24": "爭交。其或未然。不如拽破好。便下座。一日。留守陳",
    "X84n1583_009:0460b01": "丞相俊卿。會諸山茶話。舉有句無句如藤倚樹公案。",
    "X84n1583_009:0460b02": "令諸山批判。諸山皆以奇語取奉。師最後曰。張打油",
    "X84n1583_009:0460b03": "李打油。不打揮身只打頭。陳大喜。",
    "X84n1583_009:0460b04": "延平府萬壽自護禪師上堂。古者道。若人識得心。大",
    "X84n1583_009:0460b05": "地無寸土。萬壽即不然。若人識得心。未是究竟處。且",
    "X84n1583_009:0460b06": "那裡是究竟處。拈拄杖卓一下曰。甜瓜徹蒂甜。苦瓠",
    "X84n1583_009:0460b07": "連根苦。",
    "X84n1583_009:0460b08": "長沙府大溈了菴景暈禪師上堂。雲門一曲。臘月二",
    "X84n1583_009:0460b09": "十五。瑞雪飄空。積滿江山。塢峻嶺寒。梅華正吐。手把",
    "X84n1583_009:0460b10": "須彌槌。笑打虗空鼓。驚起憍梵缽提。冷汗透身如雨。",
    "X84n1583_009:0460b11": "忿怒阿修羅王。握拳當胸問云。畢竟是何宗旨。咄。少",
    "X84n1583_009:0460b12": "室峰前。亦曾錯舉。",
    "X84n1583_009:0460b13": "杭州府靈隱誰菴了演禪師福州人。上堂。面門拶破。",
    "X84n1583_009:0460b14": "天地懸殊。打透牢關。白雲萬里。饒伊兩頭坐斷。別有",
    "X84n1583_009:0460b15": "轉身。三生六十劫。也未夢見在。喝一喝。下座。",
    "X84n1583_009:0460b16": "揚州府泰州光孝寺致遠禪師上堂。舉女子出定話",
    "X84n1583_009:0460b17": "畢。乃曰。從來打鼓弄琵琶。須是相逢兩會家。佩玉鳴",
    "X84n1583_009:0460b18": "鸞歌舞罷。門前依舊夕陽斜。",
    "X84n1583_009:0460b20": "續燈正統卷之九"
}