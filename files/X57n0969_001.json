{
    "X57n0969_001:0351b05": "No. 969-A",
    "X57n0969_001:0351b06": " 重刊傳佛心印記註引",
    "X57n0969_001:0351b08": "[0351b08] 爰自佛法東被震旦諸賢盛為宣揚據經依論立宗",
    "X57n0969_001:0351b09": "非一而的傳佛祖心印紹隆大法正統者惟吾天台",
    "X57n0969_001:0351b10": "一宗耳第時運下衰哲人長往禪宗華嚴之徒橫議",
    "X57n0969_001:0351b11": "于外異端曲見之士蔓延於內正傳心印遂晦而不",
    "X57n0969_001:0351b12": "明賴有元初虎溪興教大師者出深悟圓宗力守祖",
    "X57n0969_001:0351b13": "業著書數千言命為天台傳佛心印記焉而其為書",
    "X57n0969_001:0351b14": "也揭性惡之談點理毒之致甄即離於毫芒辨圓別",
    "X57n0969_001:0351b15": "于隱微明佗宗異端之似是而非顯天台圓家之獨",
    "X57n0969_001:0351b16": "得真傳可謂巨夜之大明燈也&#x751E;吾玅立和尚大中",
    "X57n0969_001:0351b17": "興此道而深知佗宗異端為害之甚故每講此書以",
    "X57n0969_001:0351b18": "授學人於是此書盛行而註解間出然或醜陋&#x82BF;瑣",
    "X57n0969_001:0351b19": "或訛謬乖違無得作者本旨者(余)頃於大藏中得無",
    "X57n0969_001:0351b20": "盡大師所著註而讀之則消釋詳悉理致深切大發",
    "X57n0969_001:0351b21": "作者意但有一二不穩者乃全璧之微瑕耳豈妨為",
    "X57n0969_001:0351b22": "重寶哉於是乎卑諸劂生梓而流通云。[0351b22] 時",
    "X57n0969_001:0351b23": "元祿丁丑冬十月",
    "X57n0969_001:0351b24": "[0351b24] 天台山東溪沙門(亮潤)大雲謹識",
    "X57n0969_001:0351c02": "No. 969-B",
    "X57n0969_001:0351c03": " 天台傳佛心印記註序",
    "X57n0969_001:0351c05": "[0351c05] 夫法身充滿於法界般若朗照於性天解脫蕭然於",
    "X57n0969_001:0351c06": "累表大用普應於&#x7FA3;機為如來之果德為九界之因",
    "X57n0969_001:0351c07": "依其所由來舊矣真諦者泯一切法俗諦者立一切",
    "X57n0969_001:0351c08": "法中諦者統一切法為天然之性德為法界之真歸",
    "X57n0969_001:0351c09": "其所由來亦舊矣見思阻乎空寂塵沙障乎化道無",
    "X57n0969_001:0351c10": "明翳乎法性為三身之覆障為三德之紏纏其所由",
    "X57n0969_001:0351c11": "來亦舊矣空觀者破見思惑假觀者破塵沙惑中觀",
    "X57n0969_001:0351c12": "者破無明惑斷煩惱生死之聖藥成菩提涅槃之真",
    "X57n0969_001:0351c13": "因其所由來亦舊矣煩惱生死斷則解脫大用成解",
    "X57n0969_001:0351c14": "脫大用成則般若智照朗般若智照朗則法身性德",
    "X57n0969_001:0351c15": "顯其所由來亦舊矣是則三觀者為傳佛心印之真",
    "X57n0969_001:0351c16": "宗祖祖相承之大法凡有志於佛道者是不可不明",
    "X57n0969_001:0351c17": "又不可不修也第觀由達境而修境由開解而發境",
    "X57n0969_001:0351c18": "有生焉佛焉善焉惡焉修焉性焉離焉即焉苟不原",
    "X57n0969_001:0351c19": "乎性具則即義何由可明是故作傳佛心印者廣引",
    "X57n0969_001:0351c20": "佛祖誠言以明性具宗旨庶令從事斯道者了眾生",
    "X57n0969_001:0351c21": "修惡之地本全性以起修雖昏盲倒惑之鄉亦全修",
    "X57n0969_001:0351c22": "而在性是則生佛因果悉由悟迷悟迷無因本乎心",
    "X57n0969_001:0351c23": "性迷之則道修曠劫猶曝腮於龍門悟之則稗販屠",
    "X57n0969_001:0351c24": "沽亦高超於上乘然而見道雖齊於諸佛結習猶紆",
    "X57n0969_001:0352a01": "於下凡所當全性以起修玅達全修而在性全性以",
    "X57n0969_001:0352a02": "起修則修無別修全修而在性則性無別性此則終",
    "X57n0969_001:0352a03": "日在性念念達性以成修終日起修心心了修而在",
    "X57n0969_001:0352a04": "性不妨建立水月道場廣作空花佛事修行如幻三",
    "X57n0969_001:0352a05": "昧回向鏡像如來具菩薩之威儀成比丘之細行立",
    "X57n0969_001:0352a06": "文殊之智種圓普賢之行門能具乎此則學道事畢",
    "X57n0969_001:0352a07": "此傳佛心印記之所以作也或有厲聲動色而言曰",
    "X57n0969_001:0352a08": "吾宗教外別傳不立文字者也夥言修性亦奚以為",
    "X57n0969_001:0352a09": "余始聞之則唯唯而退末則屏氣徐進曰余聞初祖",
    "X57n0969_001:0352a10": "曰吾有楞伽四卷可以印心五六葉又尚般若當時",
    "X57n0969_001:0352a11": "為君已聊通一線請事斯語無為侈言而空腹高心",
    "X57n0969_001:0352a12": "也又曰吾宗直指人心見性成佛者也夥言進修亦",
    "X57n0969_001:0352a13": "奚以為余亦退步屏氣徐而謂曰何名直指何名人",
    "X57n0969_001:0352a14": "心何名見性何名成佛又君所成佛性乎相乎若見",
    "X57n0969_001:0352a15": "性佛則未有莊嚴古人修慧不修福尚云羅漢應供",
    "X57n0969_001:0352a16": "薄矧俱未修無為侈言而空腹高心也君於日用見",
    "X57n0969_001:0352a17": "色聞聲果能不緣塵以起分別或塵勞暫息而未永",
    "X57n0969_001:0352a18": "斷煩惱則見思猶阻乎空寂而空觀宜修無為侈言",
    "X57n0969_001:0352a19": "而空腹高心也君於化道能知病識藥應病與藥合",
    "X57n0969_001:0352a20": "得服行先以神通駭動後以智辨宣揚乎苟未能此",
    "X57n0969_001:0352a21": "則塵沙障乎化導而假觀宜修無為侈言而空腹高",
    "X57n0969_001:0352a22": "心也君於法性能空有雙遮中道亦忘契祕藏而高",
    "X57n0969_001:0352a23": "踞寂場證報應而三身圓現乎苟未能此則無明翳",
    "X57n0969_001:0352a24": "乎法性而中觀宜修無為侈言而空腹高心也或者",
    "X57n0969_001:0352b01": "聞之理窮語息合十槃談唯唯而退因錄其言而併",
    "X57n0969_001:0352b02": "為之序。",
    "X57n0969_001:0352b03": "[0352b03] 大明天啟七年歲次丁卯僧自恣後二日傳持天台",
    "X57n0969_001:0352b04": "教觀比丘傳燈述於楞嚴壇之不瞬堂",
    "X57n0969_001:0352b06": "No. 969-C",
    "X57n0969_001:0352b07": " 源流圖敘",
    "X57n0969_001:0352b09": "[0352b09] 夫學佛法者稟智者大師而曰天台教以自別乎賢",
    "X57n0969_001:0352b10": "首慈恩諸家也其為教也有教焉有觀焉教則以五",
    "X57n0969_001:0352b11": "時八教為經五章七釋為緯觀則以二十五法為方",
    "X57n0969_001:0352b12": "便以十章為正修乃至色心不二之談修性互用之",
    "X57n0969_001:0352b13": "旨以例諸家如眾流之望巨海爝火之&#x96A3;日月靡可",
    "X57n0969_001:0352b14": "同日而語矣然則始於智者大師乎曰非然也&#x8462;大",
    "X57n0969_001:0352b15": "師得之南嶽南嶽得之北齊北齊得之龍樹而龍樹",
    "X57n0969_001:0352b16": "得之釋迦或當機印可或懸契心宗此則台教之源",
    "X57n0969_001:0352b17": "也故龍樹而下皆稱祖焉然則章安而下曷為稱祖",
    "X57n0969_001:0352b18": "曰敘得統也敘功德也大師說法惟總靈辨而不由",
    "X57n0969_001:0352b19": "筆授時惟章安夙擅多聞復由玅悟集為論疏以啟",
    "X57n0969_001:0352b20": "後人說者謂其總持之功同符慶喜四傳而至荊溪",
    "X57n0969_001:0352b21": "教網稍夷金錍義例闢邪輔正說者謂其弘贊之勛",
    "X57n0969_001:0352b22": "比隆章安唐末喪亂吾宗典籍流散海東螺溪寶雲",
    "X57n0969_001:0352b23": "之際遺文復還雖講演稍聞而曲見尚熾我四明尊",
    "X57n0969_001:0352b24": "者抉迷雲以輝性日挽頹波而清教海是以立陰觀",
    "X57n0969_001:0352c01": "妄別理隨緣究竟蛣蜣理毒性惡十不二門之指要",
    "X57n0969_001:0352c02": "十種三法之觀心三雙之論佛身即具之論經體判",
    "X57n0969_001:0352c03": "權判實說性說修凡章安荊溪未暇結顯諸深法門",
    "X57n0969_001:0352c04": "莫不表而出之無遺憾矣說者謂九世二百年間備",
    "X57n0969_001:0352c05": "眾體而集大成闢異端而隆正統者惟法智一師信",
    "X57n0969_001:0352c06": "然哉自龍樹迄法智是為十七祖法智下傳者最夥",
    "X57n0969_001:0352c07": "而廣智神照南屏亢為三宗其學徒紛紛鼎盛矣宋",
    "X57n0969_001:0352c08": "景定間南湖磐公作佛祖統紀有世系表載傳授源",
    "X57n0969_001:0352c09": "流頗具而法智十數世以後竟泯泯無傳焉嗟乎常",
    "X57n0969_001:0352c10": "住教典滿閻浮提方袍之徒多於竹葦而天台教脈",
    "X57n0969_001:0352c11": "竟無有起而續之者遂使時教不行觀道不明此何",
    "X57n0969_001:0352c12": "異佛法已滅可慨已然則今之君子能不惑不沮奮",
    "X57n0969_001:0352c13": "然稟天台之學若揭日月而行者乎以今觀我玅峰",
    "X57n0969_001:0352c14": "法師之為是役也即謂之繼法智而興夫誰曰不可",
    "X57n0969_001:0352c15": "語云在則人亡則書即北齊之繼龍樹亦有然矣然",
    "X57n0969_001:0352c16": "艸菴以失緒被斥奈何是不然艸菴如周室尚在而",
    "X57n0969_001:0352c17": "吳楚僭王今則匹夫而有天下誰得而議之有志者",
    "X57n0969_001:0352c18": "勉之矣於是磐公世系圖而授之梓人名曰天台教",
    "X57n0969_001:0352c19": "源流圖噫後之興起斯文者益思所以衍其流毋令",
    "X57n0969_001:0352c20": "泯泯無傳而絕佛慧命也哉。",
    "X57n0969_001:0352c21": "[0352c21] 賜進士第翰林院編修宗天台教觀",
    "X57n0969_001:0352c22": "菩薩戒弟子&#x64D5;本馮夢禛薰沐拜撰",
    "X57n0969_001:0353a05": "No. 969",
    "X57n0969_001:0353a06": "傳佛心印記註卷上",
    "X57n0969_001:0353a08": "幽溪沙門 傳燈 註",
    "X57n0969_001:0353a09": "楞嚴比丘 靈耀 較",
    "X57n0969_001:0353a10": "[0353a10] △初題目。",
    "X57n0969_001:0353a11": "[0353a11] 天台傳佛心印記",
    "X57n0969_001:0353a12": "[0353a12] 此之記題乃用三別以揀三通謂通記別記通印",
    "X57n0969_001:0353a13": "別印通傳別傳也通別記者如四明光明拾遺等",
    "X57n0969_001:0353a14": "&#x6822;庭仁王神寶等皆稱為記故通光明拾遺非仁",
    "X57n0969_001:0353a15": "王神寶等故別今以心印之別冠於此通之上乃",
    "X57n0969_001:0353a16": "顯此記別從心印以受稱也通別印者如小乘無",
    "X57n0969_001:0353a17": "常無我寂滅大乘一實相皆稱為印故通大乘一",
    "X57n0969_001:0353a18": "印非小乘三印等故別今以佛心之別冠於此通",
    "X57n0969_001:0353a19": "之上乃顯此印從一心實相為印受稱也通別傳",
    "X57n0969_001:0353a20": "者如達摩賢首等故別今以天台之別冠於此通",
    "X57n0969_001:0353a21": "之上乃顯此傳別從天台而受稱焉故云天台傳",
    "X57n0969_001:0353a22": "佛心印記天台佛心之旨其義云何佛雖無心而",
    "X57n0969_001:0353a23": "無不心乃以三智為心也須知今家言佛心者非",
    "X57n0969_001:0353a24": "敻指真心為佛心乃指現前介爾一念妄心當體",
    "X57n0969_001:0353b01": "即是佛心以一念具足百界千如即空假中故又",
    "X57n0969_001:0353b02": "復應知今家云直指妄心是佛心者乃對乎佛界",
    "X57n0969_001:0353b03": "之真通說九界為妄別而言之應云直指地獄心",
    "X57n0969_001:0353b04": "是佛心乃至天心是佛心聲聞心是佛心乃至菩",
    "X57n0969_001:0353b05": "薩心是佛心又復此順題中云佛心故從對待顯",
    "X57n0969_001:0353b06": "玅云一切心是佛心若絕待顯玅應云直指地獄",
    "X57n0969_001:0353b07": "心是地獄心乃至天心是天心聲聞心是聲聞心",
    "X57n0969_001:0353b08": "乃至菩薩心是菩薩心又復此亦順題中云心印",
    "X57n0969_001:0353b09": "故捨別從總云一切心是一切心若從別者應云",
    "X57n0969_001:0353b10": "直指地獄色是佛色地獄色是地獄色乃至菩薩",
    "X57n0969_001:0353b11": "色是佛色菩薩色是菩薩色受想行識根塵識三",
    "X57n0969_001:0353b12": "莫不如是&#x8462;修惡即是性惡性惡融通無法不趣",
    "X57n0969_001:0353b13": "任運攝得佛界性善故也若爾題中何得偏稱心",
    "X57n0969_001:0353b14": "印以玅玄云佛法太高眾生太廣初心為難心佛",
    "X57n0969_001:0353b15": "及眾生是三無差別觀心則易今順玅玄去難就",
    "X57n0969_001:0353b16": "易故以心印為題以三無差別故任運攝得佛及",
    "X57n0969_001:0353b17": "眾生色心依正等佛以此心印定一切諸法相相",
    "X57n0969_001:0353b18": "皆實煩惱即菩提生死即涅槃傳之於迦葉迦葉",
    "X57n0969_001:0353b19": "一十三傳至於龍樹龍樹一十七傳至於四明法",
    "X57n0969_001:0353b20": "智此天台傳佛心印之&#x8FF9;也具如記中所出或曰",
    "X57n0969_001:0353b21": "天台賢首立宗雖別佛之心印義乃攸同若其異",
    "X57n0969_001:0353b22": "者則不得云佛之心印果一無二良由傳者所得",
    "X57n0969_001:0353b23": "不同故法華聲聞未蒙開顯之先孰不自謂與菩",
    "X57n0969_001:0353b24": "薩同入法性豈聲聞所入同菩薩所入&#x8462;從自計",
    "X57n0969_001:0353c01": "未入謂入爾如他宗敻以真心為佛心今家則直",
    "X57n0969_001:0353c02": "以妄心為佛心此其所以不同也既一不同則彼",
    "X57n0969_001:0353c03": "反加謬斥疑&#x609E;後學而是彼非此又豈容莫不辨",
    "X57n0969_001:0353c04": "哉故知今之所記為樹圓宗匪關人我永嘉云圓",
    "X57n0969_001:0353c05": "頓教弗人情有疑不決直須爭此天台傳佛心印",
    "X57n0969_001:0353c06": "記之所以作也。[0353c06] △二述人。",
    "X57n0969_001:0353c07": "[0353c07] 虎溪沙門懷則述。",
    "X57n0969_001:0353c08": "[0353c08] 述者記其所聞述天台受授之道謙而不敢稱作",
    "X57n0969_001:0353c09": "也師得法於雲夢允師為南屏八代之的裔四明",
    "X57n0969_001:0353c10": "九世之玄孫&#x751E;撰淨土境觀及此記最為精確&#x7ADD;",
    "X57n0969_001:0353c11": "入大藏其氏族等未詳更俟檢討。",
    "X57n0969_001:0353c12": "[0353c12] △三正文三初明傳佛心印之本二初明諦觀性",
    "X57n0969_001:0353c13": "體二初直標性具以明理本二初略援祖誥以立",
    "X57n0969_001:0353c14": "心印之體。",
    "X57n0969_001:0353c15": "[0353c15] 只一具字彌顯今宗以性具善他師亦知具惡緣了",
    "X57n0969_001:0353c16": "他皆莫測。",
    "X57n0969_001:0353c17": "[0353c17] 此之六句共二十四字語本出四明尊者觀音玄",
    "X57n0969_001:0353c18": "義記中玄義乃天台大師釋法華經普門品題未",
    "X57n0969_001:0353c19": "入經文先立五重玄義以釋品題用十義以通其",
    "X57n0969_001:0353c20": "意十義者一人法二慈悲三福慧四真應五藥珠",
    "X57n0969_001:0353c21": "六冥顯七權實八本&#x8FF9;九緣了十智斷至第九簡",
    "X57n0969_001:0353c22": "緣了中大師設問云緣了既有性德善亦有性德",
    "X57n0969_001:0353c23": "惡否自答云具此一具字乃吾大師掀翻如來藏",
    "X57n0969_001:0353c24": "海湧出摩尼寶珠得之者不惟喜雨寶穰穰亦以",
    "X57n0969_001:0354a01": "見體圓瑩徹故法智大師一見乎此即稱揚讚美",
    "X57n0969_001:0354a02": "對眾宣弘而曰只一具字彌顯今宗以性具善他",
    "X57n0969_001:0354a03": "師亦知具惡緣了他皆莫測而我虎溪大師深悟",
    "X57n0969_001:0354a04": "此宗傳佩心印欲以此道轉以悟人筆述此記以",
    "X57n0969_001:0354a05": "弘頓教是以開宗明義即拈出此章以為心印之",
    "X57n0969_001:0354a06": "體而曰只一具字彌顯今宗等可謂善乎記述者",
    "X57n0969_001:0354a07": "也言今宗者天台圓宗也有二一對古言今二對",
    "X57n0969_001:0354a08": "他言今古者天台之先光宅等諸家也他者天台",
    "X57n0969_001:0354a09": "已後賢首慈恩等諸家也自佛法東流震旦諸家",
    "X57n0969_001:0354a10": "判教立宗或是西來聖賢或是此方英哲孰不謂",
    "X57n0969_001:0354a11": "被犀堅之鎧握龍泉之劍而獨振寰中若求其有",
    "X57n0969_001:0354a12": "教以為之說離暗證之譏有觀以為之行無循文",
    "X57n0969_001:0354a13": "之失捨天台則難能故以圓宗而自許非自譽也",
    "X57n0969_001:0354a14": "深有所以也所以者何所謂只一具字若不論具",
    "X57n0969_001:0354a15": "則全無所以烏足以稱圓又與夫藏通別之有教",
    "X57n0969_001:0354a16": "觀者何以異乎是故今家稱圓功在性具教得此",
    "X57n0969_001:0354a17": "故圓頓觀得此故無作故曰彌顯是以宗其教而",
    "X57n0969_001:0354a18": "為之說者說而無說依其觀而為之行者行而無",
    "X57n0969_001:0354a19": "行無說而說是為真說行而無行是為玅行自行",
    "X57n0969_001:0354a20": "化他能事畢矣得不謂天台之道大有功於如來",
    "X57n0969_001:0354a21": "滅度之後者乎或曰若天台以性具稱圓者如他",
    "X57n0969_001:0354a22": "宗誰不云圓家以性具為宗耶若然又何獨貴於",
    "X57n0969_001:0354a23": "天台故釋之云誠如所言他師果亦云圓家以性",
    "X57n0969_001:0354a24": "具為宗也然不知他家云性具者只知性具善也",
    "X57n0969_001:0354b01": "特天台之少分耳&#x8462;天台之言具者有性善焉性",
    "X57n0969_001:0354b02": "惡焉於善惡中各有正與緣了故法華云諸法實",
    "X57n0969_001:0354b03": "相諸法即十法界也佛界十如是性善緣了九界",
    "X57n0969_001:0354b04": "十如是性惡緣了實相是性善性惡正因如此十",
    "X57n0969_001:0354b05": "界善惡不論凡聖現前一念之心法爾具足他宗",
    "X57n0969_001:0354b06": "諸師何嘗道及故云莫測以不測故故聞之者以",
    "X57n0969_001:0354b07": "謂惡駭天下狂而不信此齊東野人也烏足以語",
    "X57n0969_001:0354b08": "道哉。[0354b08] △二略釋性具以顯圓頓之教六初通顯圓",
    "X57n0969_001:0354b09": "頓。",
    "X57n0969_001:0354b10": "[0354b10] 是知今家性具之功功在性惡若無性惡必須破九",
    "X57n0969_001:0354b11": "界修惡顯佛界性善是為緣理斷九非今所論。",
    "X57n0969_001:0354b12": "[0354b12] 他宗既莫測具惡緣了故雖知具善不得稱圓反",
    "X57n0969_001:0354b13": "顯今家性具之功功在性惡故得云只一具字彌",
    "X57n0969_001:0354b14": "顯今家也夫何故以若無性惡必須破九界修惡",
    "X57n0969_001:0354b15": "顯佛界性善不足以稱圓矣是以今家所明性具",
    "X57n0969_001:0354b16": "三因善惡正因是一性善惡緣了屬二修二雖修",
    "X57n0969_001:0354b17": "成元是本具一雖性具全體起修故九法界起修",
    "X57n0969_001:0354b18": "惡時是全性惡起修既性起則全修在性性惡融",
    "X57n0969_001:0354b19": "通任運攝得佛界而此修惡即是玅事正屬所顯",
    "X57n0969_001:0354b20": "豈屬所破故不須緣理以斷九也若不論乎性惡",
    "X57n0969_001:0354b21": "者則九界修惡非從性起非性之惡定須破斷離",
    "X57n0969_001:0354b22": "邊之中必須別緣正是他家歷別之義故曰非今",
    "X57n0969_001:0354b23": "所論。[0354b23] △二正引教部。",
    "X57n0969_001:0354b24": "[0354b24] 故止觀所明十乘玅觀觀於陰等十境三障四魔一",
    "X57n0969_001:0354c01": "一皆成圓玅三諦此乃發心立行之體格豈有圓頓",
    "X57n0969_001:0354c02": "更過於此。",
    "X57n0969_001:0354c03": "[0354c03] 此引今家性具成功教部而證成也止觀者摩訶",
    "X57n0969_001:0354c04": "止觀也十乘玅觀者一觀不思議境二真正發菩",
    "X57n0969_001:0354c05": "提心三善巧安心止觀乃至第十離法愛此能觀",
    "X57n0969_001:0354c06": "之觀也陰等十境者陰入煩惱病患業相魔事禪",
    "X57n0969_001:0354c07": "定諸見上慢二乘菩薩此所觀之境也三障四魔",
    "X57n0969_001:0354c08": "者三障即陰入病患二境屬報障煩惱諸見上慢",
    "X57n0969_001:0354c09": "三境屬煩惱障業相魔事禪定二乘菩薩五境屬",
    "X57n0969_001:0354c10": "業障四魔即陰入業相禪定二乘菩薩五境屬陰",
    "X57n0969_001:0354c11": "魔煩惱諸見上慢三境屬煩惱魔病患境屬旡魔",
    "X57n0969_001:0354c12": "魔事境屬天魔也此十境三障四魔即九界修惡",
    "X57n0969_001:0354c13": "何者陰等八境即六凡法界二乘一境即聲聞辟",
    "X57n0969_001:0354c14": "支二法界菩薩一境即菩薩法界言一一皆成圓",
    "X57n0969_001:0354c15": "玅三諦者正由今家有性惡之功故不破九界修",
    "X57n0969_001:0354c16": "惡直以十乘能觀玅觀體達所觀十境三障四魔",
    "X57n0969_001:0354c17": "九界修惡當體即是性惡性惡融通無法不趣任",
    "X57n0969_001:0354c18": "運攝得佛界性善故陰等十境一一皆成圓玅三",
    "X57n0969_001:0354c19": "諦&#x8462;性善惡正因即中道第一義諦性善惡了因",
    "X57n0969_001:0354c20": "即真諦性善惡緣因即俗諦此三因三諦舉一即",
    "X57n0969_001:0354c21": "三故圓言三即一故玅圓家行人凡發心立行莫",
    "X57n0969_001:0354c22": "不以此為大體莫不以此為綱格故曰此乃發心",
    "X57n0969_001:0354c23": "立行之體格夫以此而為體格則三障四魔無有",
    "X57n0969_001:0354c24": "遣法圓玅三諦當體圓成故曰豈有圓頓更過於",
    "X57n0969_001:0355a01": "此嗚呼天台玅教成功之若是圓且頓也而云只",
    "X57n0969_001:0355a02": "一具字彌顯今宗信不誣矣。[0355a02] △三的觀心要二初",
    "X57n0969_001:0355a03": "總無明心。",
    "X57n0969_001:0355a04": "[0355a04] 初心修觀必先內心故於三科揀&#x5374;界入復於五陰",
    "X57n0969_001:0355a05": "又除前四的取識陰為所觀境如去丈就尺去尺就",
    "X57n0969_001:0355a06": "寸是為總無明心。",
    "X57n0969_001:0355a07": "[0355a07] 此以易觀而釋或者之妨也前明十乘玅觀觀於",
    "X57n0969_001:0355a08": "陰等十境須知一是現前所觀之境九是未得入",
    "X57n0969_001:0355a09": "位未來所發宿習之境故今但以三科而釋或曰",
    "X57n0969_001:0355a10": "止觀明所觀之境既有陰入界三何得只以現前",
    "X57n0969_001:0355a11": "一念識心為所觀耶故釋之云必先內心也&#x8462;陰",
    "X57n0969_001:0355a12": "入界三多是生法生法太廣初心為難三無差別",
    "X57n0969_001:0355a13": "觀心則易故於三科唯取陰境陰境有五仍復為",
    "X57n0969_001:0355a14": "寬復於五陰又除前四的取識陰為所觀境喻如",
    "X57n0969_001:0355a15": "去丈就尺去尺就寸以此識陰近而復要最為易",
    "X57n0969_001:0355a16": "觀即眾生日用根塵相對一念心也言是為總無",
    "X57n0969_001:0355a17": "明心者六七八識皆屬無明麤細雖殊不出一念",
    "X57n0969_001:0355a18": "故此一念得稱為總故此八識觀前前者必具後",
    "X57n0969_001:0355a19": "後觀後後者不具前前如人觀波必觀於水若觀",
    "X57n0969_001:0355a20": "靜水必不觀波也。[0355a20] △二就總明別。",
    "X57n0969_001:0355a21": "[0355a21] 若就總明別即第六識如伐樹得根灸病得穴千枝",
    "X57n0969_001:0355a22": "百病自然消殞。",
    "X57n0969_001:0355a23": "[0355a23] 言就總明別即第六識者以七八兩識雖在其中",
    "X57n0969_001:0355a24": "據現前麤淺易見則第六者偏當其稱苟行人用",
    "X57n0969_001:0355b01": "微玅觀以此而為所觀則不久任運轉八識以成",
    "X57n0969_001:0355b02": "四智故云知伐樹得根灸病得穴千技百病自然",
    "X57n0969_001:0355b03": "消殞何以故&#x8462;此一念是為總無明心雖觀一識",
    "X57n0969_001:0355b04": "未嘗不以三識為觀未嘗不以三識為境故不惟",
    "X57n0969_001:0355b05": "秪破見思而塵沙無明隨其功著任運皆破此言",
    "X57n0969_001:0355b06": "的取識陰為所觀境成功之玅如此。[0355b06] △四例餘一",
    "X57n0969_001:0355b07": "心。",
    "X57n0969_001:0355b08": "[0355b08] 若不入者然後歷餘一心例餘陰入乃至九境待發",
    "X57n0969_001:0355b09": "方觀不發不觀莫不咸爾。",
    "X57n0969_001:0355b10": "[0355b10] 若於此六識境不得入者當知此法非是便宜應",
    "X57n0969_001:0355b11": "須改轍以從善道故曰然後歷餘一心例餘陰入",
    "X57n0969_001:0355b12": "餘一心者受想行三陰也例餘陰入者色陰及十",
    "X57n0969_001:0355b13": "二入也乃至九境待發方觀不發不觀者前一境",
    "X57n0969_001:0355b14": "其猶禮樂後九境其猶征伐禮樂施之於太平故",
    "X57n0969_001:0355b15": "陰入境不待發而先觀征伐行之於離亂故後九",
    "X57n0969_001:0355b16": "境必待起不得已而後觀也須知此十境者非唯",
    "X57n0969_001:0355b17": "識陰是總無明心而餘一心乃至九境悉可稱總",
    "X57n0969_001:0355b18": "若能隨其所行所發用微玅觀而觀之一一皆如",
    "X57n0969_001:0355b19": "伐樹得根灸病得穴十枝百病自然消殞故曰莫",
    "X57n0969_001:0355b20": "不咸爾。[0355b20] △五結成功能。",
    "X57n0969_001:0355b21": "[0355b21] 方顯九界修惡當體即是性惡法門性惡融通無法",
    "X57n0969_001:0355b22": "不趣任運攝得佛界性善修惡既即性惡修惡無所",
    "X57n0969_001:0355b23": "破性惡無所顯是為全惡是惡即義方成。",
    "X57n0969_001:0355b24": "[0355b24] 九界三道修惡即止觀所明陰等十境三障四魔",
    "X57n0969_001:0355c01": "也性惡即止觀所成圓玅三諦也言修惡是性惡",
    "X57n0969_001:0355c02": "法門者此九界三道修惡元是全性惡三德而起",
    "X57n0969_001:0355c03": "修從性起則全修在性修既在性苟外此而求是",
    "X57n0969_001:0355c04": "猶撥波取水烏可得乎是故止觀直以十乘玅觀",
    "X57n0969_001:0355c05": "觀於陰等諸境皆成圓玅三諦而此三諦既由觀",
    "X57n0969_001:0355c06": "陰而成豈非修惡當體即是性惡之法門乎或曰",
    "X57n0969_001:0355c07": "天台明性既曰有二今修惡雖即性惡奈性善乎",
    "X57n0969_001:0355c08": "故答云性惡融通無法不趣等也言融通者性善",
    "X57n0969_001:0355c09": "性惡其猶水乳乳固本來成水亦非今有是故行",
    "X57n0969_001:0355c10": "者惟當務即修惡而成性惡弗患性善之不成也。",
    "X57n0969_001:0355c11": "[0355c11] △六即異諸師。",
    "X57n0969_001:0355c12": "[0355c12] 是則今家明即求異諸師以非二物相合亦非背面",
    "X57n0969_001:0355c13": "相翻直須當體全是方名為即何須斷除煩惱生死",
    "X57n0969_001:0355c14": "方顯佛界菩提涅槃耶。",
    "X57n0969_001:0355c15": "[0355c15] 他之明義有曰修可破而性可顯者&#x8462;昧夫修即",
    "X57n0969_001:0355c16": "性而性即修定有能覆之惡故也今修惡既即性",
    "X57n0969_001:0355c17": "惡故無破顯以無破顯故是為全惡是惡而即義",
    "X57n0969_001:0355c18": "方成也惟以是為即是故今家永異諸師明即如",
    "X57n0969_001:0355c19": "二物相合背面相翻矣言二物相合者如爾雅訓",
    "X57n0969_001:0355c20": "即云即者合也諸師雖有即名既不知修性相即",
    "X57n0969_001:0355c21": "正如爾雅所訓借非二物相合亦難逃乎背面相",
    "X57n0969_001:0355c22": "翻矣以是義故生死非涅槃煩惱非菩提所有煩",
    "X57n0969_001:0355c23": "惱生死定須破除菩提涅槃方得證顯是為破邊",
    "X57n0969_001:0355c24": "立中非今所尚。[0355c24] △二略引契經以會差別二初雙",
    "X57n0969_001:0356a01": "標。",
    "X57n0969_001:0356a02": "[0356a02] 又應須了此性善惡在諸大乘立名不同廣略有異。",
    "X57n0969_001:0356a03": "[0356a03] 今家之言性善惡一稟契經非師心自立但諸經",
    "X57n0969_001:0356a04": "立名不同廣略有異。[0356a04] △二各釋二初立名不同四",
    "X57n0969_001:0356a05": "初華嚴二初牒指經文。",
    "X57n0969_001:0356a06": "[0356a06] 初立名不同者華嚴云能隨染淨緣遂分十法界。",
    "X57n0969_001:0356a07": "[0356a07] △二結成三因。",
    "X57n0969_001:0356a08": "[0356a08] 迷則十界俱染悟則十界俱淨十法界離合讀之三",
    "X57n0969_001:0356a09": "因具足三字合呼九界為惡正因佛界為善正因十",
    "X57n0969_001:0356a10": "字獨呼法界合呼即了因十法合呼界字獨呼即緣",
    "X57n0969_001:0356a11": "因。",
    "X57n0969_001:0356a12": "[0356a12] 華嚴云云者能隨即真如不變隨緣也能隨真如",
    "X57n0969_001:0356a13": "即善惡正因所隨染淨緣即善惡緣了隨染緣則",
    "X57n0969_001:0356a14": "成九界緣了隨淨緣則成佛界緣了須知染淨初",
    "X57n0969_001:0356a15": "無定體昇沈悉由迷悟方其真如之迷而染也不",
    "X57n0969_001:0356a16": "惟本具九界成迷佛界亦隨之俱迷方其真如之",
    "X57n0969_001:0356a17": "悟而淨也不惟本具佛界成悟九界亦隨之俱悟",
    "X57n0969_001:0356a18": "良由染淨雖似異緣十界本乎一性緣有隱顯性",
    "X57n0969_001:0356a19": "無即離故迷則俱染悟則俱淨或問善惡何因十",
    "X57n0969_001:0356a20": "界而分三因又依何義而立故曰十法界離合讀",
    "X57n0969_001:0356a21": "之三因具足離合之言本乎玅玄彼云皆稱法界",
    "X57n0969_001:0356a22": "其意有三十數皆依法界法界外更無復法能所",
    "X57n0969_001:0356a23": "合稱故言十法界此十字獨呼法界合呼即了因",
    "X57n0969_001:0356a24": "之意也二此十種法分齊不同因果隔別凡聖有",
    "X57n0969_001:0356b01": "異故加之以界此十法合呼界字獨呼即緣因之",
    "X57n0969_001:0356b02": "意也三此十皆即法界攝一切法一切法趣地獄",
    "X57n0969_001:0356b03": "是趣不過當體即理更無所依故名法界乃至佛",
    "X57n0969_001:0356b04": "法界亦復如是此三字合呼即正因之意也又曰",
    "X57n0969_001:0356b05": "若十數依法界者能依從所依即入空界也十界",
    "X57n0969_001:0356b06": "界隔者即假界也十數皆依法界即中界也欲令",
    "X57n0969_001:0356b07": "易解如此分別得意為言空即假中無一二三而",
    "X57n0969_001:0356b08": "一二三而如前(云云)。[0356b08] △二法華二初牒指經文。",
    "X57n0969_001:0356b09": "[0356b09] 法華云諸法實相不出權實。",
    "X57n0969_001:0356b10": "[0356b10] △二結成三因。",
    "X57n0969_001:0356b11": "[0356b11] 諸法是同體權中善惡緣了實相是同體實中善惡",
    "X57n0969_001:0356b12": "正因九界十如即惡緣因佛界十如即善緣因三轉",
    "X57n0969_001:0356b13": "讀之了正不缺。",
    "X57n0969_001:0356b14": "[0356b14] 法華諸法實相不出權實權實不出十界有橫&#x7AEA;",
    "X57n0969_001:0356b15": "二論一往&#x7AEA;論則佛界為實九界為權互具言之",
    "X57n0969_001:0356b16": "九界中互具佛果為實佛界中互具九界為權大",
    "X57n0969_001:0356b17": "師云細論各具權實此之謂也橫論者十界各具",
    "X57n0969_001:0356b18": "三因正因屬實緣了屬權全正因以為緣了即實",
    "X57n0969_001:0356b19": "而權全緣了而為正因即權而實蓋十界同居一",
    "X57n0969_001:0356b20": "性權實豈分燕越諸法是同體權中善惡緣了等",
    "X57n0969_001:0356b21": "此約諸法屬權實相屬實而言之然離諸法別無",
    "X57n0969_001:0356b22": "實相何權非實離實相別無諸法何實非權權實",
    "X57n0969_001:0356b23": "相即其玅盡於是矣言九界十如即惡緣因至三",
    "X57n0969_001:0356b24": "轉讀之了正不缺者此玄義釋眾生法之文也先",
    "X57n0969_001:0356c01": "引經云所謂諸法有如是相如是性如是體如是",
    "X57n0969_001:0356c02": "力如是作如是因如是緣如是果如是報如是本",
    "X57n0969_001:0356c03": "末究竟等天台師云依義讀文凡有三轉一云是",
    "X57n0969_001:0356c04": "相如是性如乃至是報如二云如是相如是性乃",
    "X57n0969_001:0356c05": "至如是報三云相如是性如是乃至報如是若皆",
    "X57n0969_001:0356c06": "稱如者如名不異即空義也若作如是相如是性",
    "X57n0969_001:0356c07": "者點空性相名字施設邐迤不同即假義也若作",
    "X57n0969_001:0356c08": "相如是性如是者如於中道實相之是即中義也",
    "X57n0969_001:0356c09": "分別令易解故明空假中得意為言空即假中約",
    "X57n0969_001:0356c10": "如明空一空一切空點如明假一假一切假就是",
    "X57n0969_001:0356c11": "論中一中一切中非一二三而一二三不縱不橫",
    "X57n0969_001:0356c12": "名為實相惟佛與佛究竟此法是十法攝一切法",
    "X57n0969_001:0356c13": "若依義便作三意分別若依讀便當依偈文云如",
    "X57n0969_001:0356c14": "是大果報種種性相義云云然十界離合三轉讀",
    "X57n0969_001:0356c15": "文此南岳天台師資相承文外巧思是皆遊心實",
    "X57n0969_001:0356c16": "相非關義學譬如庖丁解牛進乎技矣目中無全",
    "X57n0969_001:0356c17": "牛者也。[0356c17] △三涅槃二初略指經義。",
    "X57n0969_001:0356c18": "[0356c18] 涅槃經中闡提善人二人俱有性善性惡名為善惡",
    "X57n0969_001:0356c19": "緣因。",
    "X57n0969_001:0356c20": "[0356c20] 此所引文言義俱略若具足者應引涅槃經三十",
    "X57n0969_001:0356c21": "二云或有佛性闡提人有善根人無或有佛性善",
    "X57n0969_001:0356c22": "根人有闡提人無復有佛性二人俱有復有佛性",
    "X57n0969_001:0356c23": "二人俱無初二句言修染了因佛性修惡緣因佛",
    "X57n0969_001:0356c24": "性也蓋佛斷修染修惡盡修淨修善滿足故此修",
    "X57n0969_001:0357a01": "染修惡佛性佛善根人無也次二句言修淨了因",
    "X57n0969_001:0357a02": "修善緣因佛性也蓋闡提人斷修淨修善盡修染",
    "X57n0969_001:0357a03": "修惡滿足故此佛性闡提人無也三二兩句言性",
    "X57n0969_001:0357a04": "善性惡正因佛性也蓋佛雖斷修染修惡盡而性",
    "X57n0969_001:0357a05": "染性惡不斷闡提雖斷修淨修善盡而性淨性善",
    "X57n0969_001:0357a06": "不斷惟佛不斷性染性惡故至果地於惡自在廣",
    "X57n0969_001:0357a07": "用性惡法門化度眾生闡提不斷性淨性善後時",
    "X57n0969_001:0357a08": "還起修淨修善對治修染修惡故涅槃後分言闡",
    "X57n0969_001:0357a09": "提成佛蓋本乎此也四二兩句言復有佛性二人",
    "X57n0969_001:0357a10": "俱無此言不退性也。[0357a10] △二結成三因三初正結。",
    "X57n0969_001:0357a11": "[0357a11] 三因既玅言緣必具了正言了必具正緣言正必具",
    "X57n0969_001:0357a12": "緣了一必具三三即是一毋得守語害圓誣罔聖意。",
    "X57n0969_001:0357a13": "[0357a13] △二融通。",
    "X57n0969_001:0357a14": "[0357a14] 若爾九界三因性染了因性惡緣因染惡不二是惡",
    "X57n0969_001:0357a15": "正因豈惟局修佛界三因性善緣因性淨了因善淨",
    "X57n0969_001:0357a16": "不二即善正因。",
    "X57n0969_001:0357a17": "[0357a17] 今人獨知觀真常淨識修佛界正因謂之偏觀清",
    "X57n0969_001:0357a18": "淨真如者正由不知具九界三因也今家既揭諸",
    "X57n0969_001:0357a19": "大乘明文而示之則十界三因俱可修第隨其境",
    "X57n0969_001:0357a20": "之現前者觀之修之還之復之不必棄波而求水",
    "X57n0969_001:0357a21": "捨空以求空故又以若爾豈惟字論之斥之使其",
    "X57n0969_001:0357a22": "歸於圓宗也而言局修佛界三因者亦與之之辭",
    "X57n0969_001:0357a23": "若復奪之今人第知修佛界了因以其惟宗於一",
    "X57n0969_001:0357a24": "空而已豈惟不修中道正因即俗諦緣因亦不知",
    "X57n0969_001:0357b01": "修以其多棄事而尚理故也。[0357b01] △四從指二初泛指",
    "X57n0969_001:0357b02": "諸經。",
    "X57n0969_001:0357b03": "[0357b03] 此性善惡亦名性淨性穢或名理明理暗或名常無",
    "X57n0969_001:0357b04": "常雙寂之體。",
    "X57n0969_001:0357b05": "[0357b05] △二引請觀音。",
    "X57n0969_001:0357b06": "[0357b06] 如請觀音或單名毒害毒害即性惡皆一體之異名",
    "X57n0969_001:0357b07": "也。",
    "X57n0969_001:0357b08": "[0357b08] 請觀音或單名毒害等者此所引文言義俱略若",
    "X57n0969_001:0357b09": "具引天台大師解釋請觀音菩薩消伏毒害陀羅",
    "X57n0969_001:0357b10": "尼經云此經從人法以標名人是至慈之大號法",
    "X57n0969_001:0357b11": "是至聖之神&#x546A;人有二義一通二別別是觀音之",
    "X57n0969_001:0357b12": "勝名通是菩薩之嘉號別又二義一能二所請字",
    "X57n0969_001:0357b13": "是標能感之&#x7FA3;機觀世音三字是標能應之聖主",
    "X57n0969_001:0357b14": "法有二義一用二體消伏毒害明其力用陀羅尼",
    "X57n0969_001:0357b15": "明其正體體有二義此間名為能遮能持持於三",
    "X57n0969_001:0357b16": "義遮於二邊用即為三一事二行三理事者虎狼",
    "X57n0969_001:0357b17": "刀劍等也行者五住煩惱也理者法界無閡無染",
    "X57n0969_001:0357b18": "而染即理性之毒也故言從人法以標名焉孤山",
    "X57n0969_001:0357b19": "法師闡義鈔云法界無閡者三諦一心名為法界",
    "X57n0969_001:0357b20": "生佛互融一一咸偏故云無礙無染而染者淨名",
    "X57n0969_001:0357b21": "疏云中道自性清淨心不為煩惱所染本非縛脫",
    "X57n0969_001:0357b22": "不染而染難可了知即是眾生迷真性解脫起六",
    "X57n0969_001:0357b23": "十二見考彼言義允合今文若消今文應云法性",
    "X57n0969_001:0357b24": "之與無明偏造諸法即無染而染全理性成毒名",
    "X57n0969_001:0357c01": "理性毒由理毒故即有行毒事毒也今觀諸法惟",
    "X57n0969_001:0357c02": "心染體悉淨即神&#x546A;治理性之毒即下經文皆入",
    "X57n0969_001:0357c03": "如實之際也然孤山之釋雖闡猶隱終於毒害即",
    "X57n0969_001:0357c04": "性惡之義不彰不如引大師釋後文正釋消伏毒",
    "X57n0969_001:0357c05": "害陀羅尼云消名消除伏名調伏故經言消除三",
    "X57n0969_001:0357c06": "障無諸惡五眼具足成菩提但除其病不除其法",
    "X57n0969_001:0357c07": "譬如蛇虺有毒但消除其螫蠆令不侵人不可殞",
    "X57n0969_001:0357c08": "命也伏者調善令堪乘馭伏三障之毒為入道之",
    "X57n0969_001:0357c09": "門隨應得度而度脫之故不須斷之亦下文不斷",
    "X57n0969_001:0357c10": "而斷斷而不斷之明證也。[0357c10] △二廣略有異四初指",
    "X57n0969_001:0357c11": "廣略之數。",
    "X57n0969_001:0357c12": "[0357c12] 隨機利鈍廣略有異者略則十界廣則三十。",
    "X57n0969_001:0357c13": "[0357c13] 略則十界文出華嚴能隨染淨緣遂分十法界廣",
    "X57n0969_001:0357c14": "則三千則義歸法華諸法實相或問華嚴半偈反",
    "X57n0969_001:0357c15": "謂之略法華四言反謂之廣何也答曰華嚴雖半",
    "X57n0969_001:0357c16": "偈而但名十界法華雖四言而義攝十如天台大",
    "X57n0969_001:0357c17": "師則合廣略而充擴之以為百界千如三千性相",
    "X57n0969_001:0357c18": "之旨則華嚴法界之旨法華實相之宗其義方盡",
    "X57n0969_001:0357c19": "即如來果證眾生理體因果修性之體亦斯盡也",
    "X57n0969_001:0357c20": "充擴之義具在下文。[0357c20] △二明廣略之體。",
    "X57n0969_001:0357c21": "[0357c21] 故知善惡不出十界十界性融互具成百界界十如",
    "X57n0969_001:0357c22": "則成千如假名一千五陰一千國土一千。",
    "X57n0969_001:0357c23": "[0357c23] 善惡不出十界之旨下文自明今且明二經合轍",
    "X57n0969_001:0357c24": "之義以明性具三千文先約華嚴融十界為百界",
    "X57n0969_001:0358a01": "故曰十界性融互具成百法界次約法華融十如",
    "X57n0969_001:0358a02": "為千如故曰界十如則成千如又次約仁王三法",
    "X57n0969_001:0358a03": "融百界千如為三千故曰假名一千五陰一千國",
    "X57n0969_001:0358a04": "土一千又大智度論釋百八三昧中至釋能照一",
    "X57n0969_001:0358a05": "切世間三昧云得是三昧故能照三種世間謂眾",
    "X57n0969_001:0358a06": "生世間住處世間五陰世間四明大師云故一家",
    "X57n0969_001:0358a07": "用義彼論之三世演法華十如玅談三千固非常",
    "X57n0969_001:0358a08": "情之所企及。[0358a08] △三結一心之要。",
    "X57n0969_001:0358a09": "[0358a09] 如此三千現前一念修惡之心本來具足。",
    "X57n0969_001:0358a10": "[0358a10] 一念修惡具足三千者但約根塵相對一念心起",
    "X57n0969_001:0358a11": "必屬一界界互具成百界三千若論法體實不啻",
    "X57n0969_001:0358a12": "於此也或者難曰今智者準秦譯之本具明十如",
    "X57n0969_001:0358a13": "故可論乎三千若西晉所譯名正法華經但列乎",
    "X57n0969_001:0358a14": "六如則三千之義安在答曰今論性具但明理體",
    "X57n0969_001:0358a15": "數之多少可必計之即準六如而謂之性具一千",
    "X57n0969_001:0358a16": "八百有何不可況如義雖譯者而有增減而華嚴",
    "X57n0969_001:0358a17": "界義終無所虧且晉譯之本義有未盡隨譯人情",
    "X57n0969_001:0358a18": "安可準信世弘秦譯表表若人晉譯微晦不傳豈",
    "X57n0969_001:0358a19": "無故哉(云云)。[0358a19] △四彰微玅融通。",
    "X57n0969_001:0358a20": "[0358a20] 非造作而成非相生而然非相合而然一念不在前",
    "X57n0969_001:0358a21": "三千不在後一念不少三千不多。",
    "X57n0969_001:0358a22": "[0358a22] 是無作玅境故非造作法法本具故非相生相相",
    "X57n0969_001:0358a23": "宛然故非相含三千即一念故一念不在前一念",
    "X57n0969_001:0358a24": "即三千故三千不在後一念具三千故一念不少",
    "X57n0969_001:0358b01": "三千在一念故三千不多。[0358b01] △二明諦觀相貌六初",
    "X57n0969_001:0358b02": "明立諦正觀所以十二初明破情不破法。",
    "X57n0969_001:0358b03": "[0358b03] 須知情可破法不可破執法成病亦須破。",
    "X57n0969_001:0358b04": "[0358b04] 此是釋疑之辭亦是顯玅之談或疑曰若修惡即",
    "X57n0969_001:0358b05": "性惡者何須立三觀以破三惑答曰觀破惑者破",
    "X57n0969_001:0358b06": "情而不破法也情即迷情迷即三惑此之迷情其",
    "X57n0969_001:0358b07": "來久矣始自根本無明終至等覺後心&#x8462;理體本",
    "X57n0969_001:0358b08": "玅情執為麤故破惑者但破三千之情不破三千",
    "X57n0969_001:0358b09": "之法今家不順迷情但顯本具法法皆玅相相皆",
    "X57n0969_001:0358b10": "實故題稱玅法而經曰實相良有以也釋疑顯玅",
    "X57n0969_001:0358b11": "其在是矣然有執藥成病者三觀修之不得其方",
    "X57n0969_001:0358b12": "反翻成三惑更須用乎善巧方便而破之非此中",
    "X57n0969_001:0358b13": "意今云執法成病者執修惡即性惡而廣行修惡",
    "X57n0969_001:0358b14": "止觀所謂無禁捉蛇是也如是修惡正須破之。[0358b14] △",
    "X57n0969_001:0358b15": "二明理體不可斷。",
    "X57n0969_001:0358b16": "[0358b16] 是則善惡淨穢是法門理體體本明淨不斷纖毫。",
    "X57n0969_001:0358b17": "[0358b17] 承上文言情可破而法不可破豈非善惡淨穢是",
    "X57n0969_001:0358b18": "法門理體其體本來明淨成佛之時不斷纖毫。[0358b18] △",
    "X57n0969_001:0358b19": "三約染淨明迷悟。",
    "X57n0969_001:0358b20": "[0358b20] 是則斷證迷悟但約染淨而論。",
    "X57n0969_001:0358b21": "[0358b21] 或疑體既明淨不斷纖毫云何經中又有斷證迷",
    "X57n0969_001:0358b22": "悟之說是故釋云是則斷證迷悟但約染淨而論",
    "X57n0969_001:0358b23": "華嚴所謂能隨染淨緣隨分十法界是也隨染緣",
    "X57n0969_001:0358b24": "為染緣所染即為九界隨淨緣為淨緣所淨即為",
    "X57n0969_001:0358c01": "佛法界。[0358c01] △四破古無擇法眼。",
    "X57n0969_001:0358c02": "[0358c02] 往人無擇法眼情理不分藥病不辨纔聞空中名遮",
    "X57n0969_001:0358c03": "一相不立便作斷滅而解假觀名照三千宛然定謂",
    "X57n0969_001:0358c04": "三千立法若三諦但遮又如何立法耶。",
    "X57n0969_001:0358c05": "[0358c05] 情即迷情理即本體迷情為病應以法藥而破之",
    "X57n0969_001:0358c06": "佛祖設藥內依理而立依三諦境立三觀智是也",
    "X57n0969_001:0358c07": "亦外依病而施依三種惑立三觀智是也是則藥",
    "X57n0969_001:0358c08": "之與病雖有權移性之理體毫無加損往人不解",
    "X57n0969_001:0358c09": "此意聞天台三觀空遮乎有中遮乎邊便作斷滅",
    "X57n0969_001:0358c10": "而解假照乎有定謂三千立法此乃迷名而不知",
    "X57n0969_001:0358c11": "義也今反問之三觀各分遮照爾作此解假使複",
    "X57n0969_001:0358c12": "&#x758E;顯妙中有遮則三諦俱遮之旨則不惟俗諦俱",
    "X57n0969_001:0358c13": "遮即空中亦復俱遮又如何立法若例立照則三",
    "X57n0969_001:0358c14": "諦俱照則不惟俗與二邊俱照即真諦亦照又如",
    "X57n0969_001:0358c15": "何斷滅耶。[0358c15] △五明破迷故用觀。",
    "X57n0969_001:0358c16": "[0358c16] 迷情須破故用即空即假即中達此一念修惡之心",
    "X57n0969_001:0358c17": "即是三千玅境。",
    "X57n0969_001:0358c18": "[0358c18] 承上章情可破法不可破法不可破故體本明淨",
    "X57n0969_001:0358c19": "不斷纖毫其如迷情難消故宜用即空假中三觀",
    "X57n0969_001:0358c20": "破之雖曰破之實無他法可破秪以三觀達此一",
    "X57n0969_001:0358c21": "念根塵對起之心即是三千玅境則三諦三觀修",
    "X57n0969_001:0358c22": "之與性自然成矣。[0358c22] △六明情破故法顯。",
    "X57n0969_001:0358c23": "[0358c23] 修惡既即性惡是理具三千而此修惡便是玅事三",
    "X57n0969_001:0358c24": "千。",
    "X57n0969_001:0359a01": "[0359a01] 若修惡定是惡則善玅而惡麤定須翻破今修惡",
    "X57n0969_001:0359a02": "既即性惡是則修惡是理具三千即法身般若解",
    "X57n0969_001:0359a03": "脫三德秘藏當體圓成而此修惡豈不便是玅事",
    "X57n0969_001:0359a04": "三千故大師明眾生理即佛云此是圓智圓覺諸",
    "X57n0969_001:0359a05": "法遍一切處無不明了此言性惡即是法身也又",
    "X57n0969_001:0359a06": "云雖五無間皆解脫相此言修惡即是解脫也又",
    "X57n0969_001:0359a07": "云雖昏盲倒惑其理存焉此言修染即是般若也",
    "X57n0969_001:0359a08": "故云便是玅事三千。[0359a08] △七明觀理能攝事。",
    "X57n0969_001:0359a09": "[0359a09] 但觀理具俱破俱立俱是法界自然攝得事用三千。",
    "X57n0969_001:0359a10": "[0359a10] 或問諸佛果成有事用三千今但觀修即性其如",
    "X57n0969_001:0359a11": "事用何故釋之曰但觀理具而巧用三觀以空而",
    "X57n0969_001:0359a12": "三惑俱破之以假而三諦俱立之以中而即惑即",
    "X57n0969_001:0359a13": "諦法界而等觀之功至自至不久自顯何患果位",
    "X57n0969_001:0359a14": "事用三千乎。[0359a14] △八明理與事融通。",
    "X57n0969_001:0359a15": "[0359a15] 三千皆實相相宛然事理本融非頭數法。",
    "X57n0969_001:0359a16": "[0359a16] 經云諸法實相諸法三千事也真如實相理也即",
    "X57n0969_001:0359a17": "諸法而實相則即事而理即實相而諸法則即理",
    "X57n0969_001:0359a18": "而事即事而理則三千皆實即理而事則相相宛",
    "X57n0969_001:0359a19": "然豈不事之與理其體本融豈比世間頭數之法",
    "X57n0969_001:0359a20": "此彼相隔一多不融乎下文云一切即一方能同",
    "X57n0969_001:0359a21": "居一念派之彌合故如眾珠咸趣一殊此之謂也。",
    "X57n0969_001:0359a22": "[0359a22] △九明是顯非所破。",
    "X57n0969_001:0359a23": "[0359a23] 不屬所破寧非所顯。",
    "X57n0969_001:0359a24": "[0359a24] 謂雖用三觀破其迷情而情消理顯情消非所破",
    "X57n0969_001:0359b01": "理顯是所立大師不云乎譬如蛇虺但消其毒不",
    "X57n0969_001:0359b02": "殞其命尚可乘馭矧螫蠆乎。[0359b02] △十結成涅槃性惡。",
    "X57n0969_001:0359b03": "[0359b03] 故曰諸佛不斷性惡闡提不斷性善點此一意眾滯",
    "X57n0969_001:0359b04": "自消。",
    "X57n0969_001:0359b05": "[0359b05] 點此一意者三千皆實相相宛然不屬所破寧非",
    "X57n0969_001:0359b06": "非所顯也惟其三千皆實相相宛然在事用三千",
    "X57n0969_001:0359b07": "則惟佛與佛究盡諸法實相而九界性惡何&#x751E;斷",
    "X57n0969_001:0359b08": "在理具三千則一切眾生本來即佛而佛界性善",
    "X57n0969_001:0359b09": "何&#x751E;斷所以天台歸宗法華深悟涅槃只此兩義",
    "X57n0969_001:0359b10": "囊括大旨有以也夫。[0359b10] △十一引問答以發明三初",
    "X57n0969_001:0359b11": "明提佛但斷修中善惡。",
    "X57n0969_001:0359b12": "[0359b12] 問曰闡提與佛斷何等善惡答闡提斷修善盡修惡",
    "X57n0969_001:0359b13": "滿足諸佛斷修惡盡修善滿足。",
    "X57n0969_001:0359b14": "[0359b14] 此中問答文出觀音玄義今虎溪大師略引發明",
    "X57n0969_001:0359b15": "未必全同學者第知中大略而已。[0359b15] △二明修善惡",
    "X57n0969_001:0359b16": "玅不屬所破。",
    "X57n0969_001:0359b17": "[0359b17] 問修善修惡既是玅事乃屬所顯何名所破答修善",
    "X57n0969_001:0359b18": "惡即性善惡無修善惡可論斯是斷義故諸佛斷修",
    "X57n0969_001:0359b19": "惡盡闡提斷修善盡修善惡既即性善惡修善惡何",
    "X57n0969_001:0359b20": "&#x751E;斷斯不斷義斷與不斷玅在其中。",
    "X57n0969_001:0359b21": "[0359b21] 答中全要緊處在修善惡即性善惡無修善惡可",
    "X57n0969_001:0359b22": "論斯是斷義&#x8462;若有修善惡可論便是不知即義",
    "X57n0969_001:0359b23": "苟不知即則善惡吳楚諍論紛然便不是斷義惟",
    "X57n0969_001:0359b24": "其了知修善惡既即性善惡修善惡何&#x751E;斷即不",
    "X57n0969_001:0359c01": "斷而為之斷是故玅在其中恐後學未悟復立二",
    "X57n0969_001:0359c02": "句明之一須先悟無修性之殊二須悟無善惡之",
    "X57n0969_001:0359c03": "異謂之無修善惡可論。[0359c03] △三明提佛不斷善惡同",
    "X57n0969_001:0359c04": "否。",
    "X57n0969_001:0359c05": "[0359c05] 問闡提不斷性善修善得起諸佛不斷性惡還起修",
    "X57n0969_001:0359c06": "惡否答闡提不達性善為善所染故修善得起廣治",
    "X57n0969_001:0359c07": "諸惡諸佛能達於惡故於惡自在惡不復起廣用諸",
    "X57n0969_001:0359c08": "惡化度眾生玅用無染名惡法門雖無染礙之相而",
    "X57n0969_001:0359c09": "有性具之相。",
    "X57n0969_001:0359c10": "[0359c10] 諸佛與眾生真如玅性之中本然具足百界千如",
    "X57n0969_001:0359c11": "猶如君子不器善惡皆能謂之不變隨緣隨緣不",
    "X57n0969_001:0359c12": "變故華嚴云能隨染淨緣遂分十法界當其眾生",
    "X57n0969_001:0359c13": "迷而隨染緣造九界時則佛隱而九顯染用當情",
    "X57n0969_001:0359c14": "而玅用不彰雖曰不彰而佛性堂堂未&#x751E;不顯但",
    "X57n0969_001:0359c15": "眾生自迷當面錯過耳諸佛悟而隨淨緣造佛界",
    "X57n0969_001:0359c16": "時則佛顯而九隱雖曰九隱而九界體性既同究",
    "X57n0969_001:0359c17": "竟則舍用自在方其舍之則藏故佛顯而九隱若",
    "X57n0969_001:0359c18": "其用之則行則十界而同彰故曰應以佛身得度",
    "X57n0969_001:0359c19": "者即現佛身而為說法應以九界身得度者即皆",
    "X57n0969_001:0359c20": "現之而為說法謂之普門示現&#x8462;實證乎此也故",
    "X57n0969_001:0359c21": "曰廣用諸惡化度眾生玅用無染名惡法門以其",
    "X57n0969_001:0359c22": "不得已而為之強名為惡故無染癡之相而有性",
    "X57n0969_001:0359c23": "具之用。[0359c23] △十二約六即以判位二初法。",
    "X57n0969_001:0359c24": "[0359c24] 博地但理名字初聞觀行未顯驗體仍迷六根似發",
    "X57n0969_001:0360a01": "初住分見玅覺果成究竟明顯。",
    "X57n0969_001:0360a02": "[0360a02] 博地但理理即三千也名字初聞聞性具十界名",
    "X57n0969_001:0360a03": "知性具三千字也觀行未顯修三觀智觀三千境",
    "X57n0969_001:0360a04": "雖伏五住惑未破故驗三千之體仍迷而不顯也",
    "X57n0969_001:0360a05": "相似似發破見思惑獲六根清淨位相似三千顯",
    "X57n0969_001:0360a06": "發也初住分真此至等覺分破無明分證三千也",
    "X57n0969_001:0360a07": "玅覺果成究竟明顯唯佛與佛乃能究盡三千諸",
    "X57n0969_001:0360a08": "法實相也。[0360a08] △二譬二初三人譬。",
    "X57n0969_001:0360a09": "[0360a09] 是則理須親證其相方彰如曹公相隱解衣方見事",
    "X57n0969_001:0360a10": "可比知如孫劉相顯瞭然在目。",
    "X57n0969_001:0360a11": "[0360a11] 昔漢末劉孫曹三人俱往相肆相士先許孫劉位",
    "X57n0969_001:0360a12": "皆至於天子獨曹公不蒙許可乃解衣以示相士",
    "X57n0969_001:0360a13": "見之放聲大哭曰天下從此紛紛鼎沸矣後果廣",
    "X57n0969_001:0360a14": "識各各雄據一方以稱帝號時人或有惡二人者",
    "X57n0969_001:0360a15": "以為之目謂曹操奸雄劉備梟雄若曹操之奸雄",
    "X57n0969_001:0360a16": "信奸雄也劉備梟雄亦似是而非耳獨孫權未有",
    "X57n0969_001:0360a17": "其目余為之補曰驍雄曹孟德&#x751E;亦有云生兒當",
    "X57n0969_001:0360a18": "如孫仲謀若劉景升諸子皆豚犬耳則孫權之雄",
    "X57n0969_001:0360a19": "真驍雄也文中曹喻理即一切眾生即是佛也須",
    "X57n0969_001:0360a20": "解五陰之衣方現成佛之相孫劉喻後三即故曰",
    "X57n0969_001:0360a21": "事可比知瞭然在目。[0360a21] △二波濕譬。",
    "X57n0969_001:0360a22": "[0360a22] 又如全波為濕全濕為波波相易識濕性難彰。",
    "X57n0969_001:0360a23": "[0360a23] 全波為濕喻全十界之事在三千之理全濕為波",
    "X57n0969_001:0360a24": "喻全三千之理起十界之事波相易識喻一界之",
    "X57n0969_001:0360b01": "事現起如瞭然在目濕性難彰喻三千之性冥伏",
    "X57n0969_001:0360b02": "難曉如解衣方見。[0360b02] △二明三諦三觀微玅二初明",
    "X57n0969_001:0360b03": "圓融三諦六初明三諦之由。",
    "X57n0969_001:0360b04": "[0360b04] 如此事理宛有三用只一事理三千即空性了因即",
    "X57n0969_001:0360b05": "假性緣因即中性正因。",
    "X57n0969_001:0360b06": "[0360b06] 前章所明性具三千三因乃三諦三觀之性體今",
    "X57n0969_001:0360b07": "文欲明三諦三觀之相貌乃又發明立諦立觀之",
    "X57n0969_001:0360b08": "所以所以秪是迷情須破故用即空即假即中此",
    "X57n0969_001:0360b09": "去正明諦觀微玅故又明三諦之由故曰如此事",
    "X57n0969_001:0360b10": "理三千宛有三用(云云)今家之言全性起修全修",
    "X57n0969_001:0360b11": "在性者此之謂也。[0360b11] △二明相即之由。",
    "X57n0969_001:0360b12": "[0360b12] 三諦若不性具即義何由可成非但三千即三諦亦",
    "X57n0969_001:0360b13": "乃三諦即三千。",
    "X57n0969_001:0360b14": "[0360b14] 今家所立三諦而言真俗中相即者正由皆性具",
    "X57n0969_001:0360b15": "故也苟非性具則即義不成然而即義又有橫&#x7AEA;",
    "X57n0969_001:0360b16": "二論適言三諦相即乃約橫論耳若&#x7AEA;論者則又",
    "X57n0969_001:0360b17": "非但三千即三諦此言全三千之事即三諦之理",
    "X57n0969_001:0360b18": "也亦乃三諦即三千此言全三諦之理即三千之",
    "X57n0969_001:0360b19": "事也以其皆一體故本不二故。[0360b19] △三證理事相即。",
    "X57n0969_001:0360b20": "[0360b20] 故云中諦者統一切法真諦者泯一切法俗諦者立",
    "X57n0969_001:0360b21": "一切法。",
    "X57n0969_001:0360b22": "[0360b22] 語載荊溪大師始終心要其略云夫三諦者天然",
    "X57n0969_001:0360b23": "之性德也中諦者統一切法真諦者泯一切法俗",
    "X57n0969_001:0360b24": "諦者立一切法永嘉從義師註云中者不偏二邊",
    "X57n0969_001:0360c01": "也諦者審而無&#x8657;也統者總也一切法者二邊之",
    "X57n0969_001:0360c02": "法也真者無&#x8657;偽也泯者亡泯也一切法者三千",
    "X57n0969_001:0360c03": "之法也俗者世俗也立者建立也一切法者百界",
    "X57n0969_001:0360c04": "之法也當知此約三諦別明若從通說應云一中",
    "X57n0969_001:0360c05": "一切中無真無俗而不中則三諦皆總理而絕待",
    "X57n0969_001:0360c06": "也一真一切真無中無俗而不真則三諦俱亡泯",
    "X57n0969_001:0360c07": "而無相也一俗一切俗無中無真而不俗則三諦",
    "X57n0969_001:0360c08": "&#x7ADD;建立而宛然也熟翫此註而三千三諦相即之",
    "X57n0969_001:0360c09": "旨得矣。[0360c09] △四明互為賓主三初中諦為主。",
    "X57n0969_001:0360c10": "[0360c10] 三千即中以中為主即一而三名為本有所觀玅境",
    "X57n0969_001:0360c11": "以空假即中三皆屬性中即空假還歸二修。",
    "X57n0969_001:0360c12": "[0360c12] 下去三諦皆以三千為事境三諦為理境事無所",
    "X57n0969_001:0360c13": "移而義有收歸故以中以空以假而論主論賓其",
    "X57n0969_001:0360c14": "實事理即毫無加損者也今論以中為主故以三",
    "X57n0969_001:0360c15": "千為中言之則空假為賓方其以中為主名為即",
    "X57n0969_001:0360c16": "一其實一不定一而一必具三而中性正因之中",
    "X57n0969_001:0360c17": "即空性了因即假性緣因三因具足名為本有所",
    "X57n0969_001:0360c18": "觀玅境以空假之賓即中賓來歸主則空假皆屬",
    "X57n0969_001:0360c19": "於主故皆屬性然中不定中則主不定主是故中",
    "X57n0969_001:0360c20": "即空假主從於賓則還歸空假緣了二修全修在",
    "X57n0969_001:0360c21": "性全性起修此之謂也須知此就性中論本有之",
    "X57n0969_001:0360c22": "修非曰已涉修中空假也。[0360c22] △二真諦為主。",
    "X57n0969_001:0360c23": "[0360c23] 三千即空以空為主名全性起修是為因中能觀玅",
    "X57n0969_001:0360c24": "觀以假中皆空三皆屬觀空即假中還歸用境。",
    "X57n0969_001:0361a01": "[0361a01] 此以三千事境即真諦理境明之則以空為主中",
    "X57n0969_001:0361a02": "假為賓修現而性用隱是故全性起修名為因中",
    "X57n0969_001:0361a03": "能觀玅觀以假中皆空賓來歸主故三皆屬觀第",
    "X57n0969_001:0361a04": "空不定空而空即中假主不定主而主就於賓是",
    "X57n0969_001:0361a05": "以還歸用境。[0361a05] △三俗諦為主。",
    "X57n0969_001:0361a06": "[0361a06] 三千即假以假為主名為果上解脫大用以中空即",
    "X57n0969_001:0361a07": "假三皆屬用假即中空還歸境觀。",
    "X57n0969_001:0361a08": "[0361a08] 此以三千事境即俗諦理境明之則以俗為主中",
    "X57n0969_001:0361a09": "空為賓用現而觀境隱是故玅有彰以為果上解",
    "X57n0969_001:0361a10": "脫大用以中空皆俗賓來歸主故三皆屬用第俗",
    "X57n0969_001:0361a11": "不定俗而俗即中空主不定主而主就於賓是以",
    "X57n0969_001:0361a12": "還歸境觀。[0361a12] △五約對明玅絕。",
    "X57n0969_001:0361a13": "[0361a13] 只一三法各對二明論乎三境三觀三用不即不離",
    "X57n0969_001:0361a14": "不縱不橫即遮即照二義同時玄玅深。",
    "X57n0969_001:0361a15": "[0361a15] 各對二明者約主賓而對說也如三千即中以中",
    "X57n0969_001:0361a16": "為主空假之賓來歸中諦之主即一而三名為本",
    "X57n0969_001:0361a17": "有所觀玅境以空假即中三皆屬性是為一境此",
    "X57n0969_001:0361a18": "對一明之也然而中即空假主就於賓還歸空假",
    "X57n0969_001:0361a19": "二修雖曰二修乃為性中之修是三境矣此對二",
    "X57n0969_001:0361a20": "明之也又如三千即空以空為主中假之賓來歸",
    "X57n0969_001:0361a21": "真諦之主名為全性起修是為因中能觀玅觀以",
    "X57n0969_001:0361a22": "假中皆空三皆屬觀是為一觀此對一明之也然",
    "X57n0969_001:0361a23": "而空即中假主就於賓還歸中假雖曰境用乃為",
    "X57n0969_001:0361a24": "修中之二是為三觀此對二明之也又如三千即",
    "X57n0969_001:0361b01": "假以假為主中空之賓來歸于俗諦之主名為果",
    "X57n0969_001:0361b02": "上解脫大用以中空即假三皆屬用是為一用此",
    "X57n0969_001:0361b03": "對一明之也然而假即中空主就於賓還歸境觀",
    "X57n0969_001:0361b04": "是三用矣此對二明之也三各為主為境為觀為",
    "X57n0969_001:0361b05": "用故不即一必具三故不離同居一性故不縱修",
    "X57n0969_001:0361b06": "二性一故不橫假即中空故即遮中空即假故即",
    "X57n0969_001:0361b07": "照三皆本於一性故二義同時遠討其源本於真",
    "X57n0969_001:0361b08": "如玅性故稱之玄本自圓成無三惑之麤故讚之",
    "X57n0969_001:0361b09": "玅甚深無底故嘆之深離諸待對故美之絕。[0361b09] △六",
    "X57n0969_001:0361b10": "結成大涅槃。",
    "X57n0969_001:0361b11": "[0361b11] 如三點伊一不相混三不相離名大涅槃。",
    "X57n0969_001:0361b12": "[0361b12] 此之法喻本出大涅槃經經云秘密之藏猶如伊",
    "X57n0969_001:0361b13": "字三點若&#x7ADD;則不成伊縱亦不成伊如摩醯首羅",
    "X57n0969_001:0361b14": "面上三目乃成伊我亦如是解脫之法亦非涅槃",
    "X57n0969_001:0361b15": "如來之身亦非涅槃摩訶般若亦非涅槃三法各",
    "X57n0969_001:0361b16": "異亦非涅槃文今釋其義秘密之藏者即經題稱",
    "X57n0969_001:0361b17": "摩訶般涅槃那此云大滅度大即法身滅即般若",
    "X57n0969_001:0361b18": "度即解脫如是三德名秘密藏生佛等有難可了",
    "X57n0969_001:0361b19": "知稱之為秘舉一即三言三即一稱之為密含藏",
    "X57n0969_001:0361b20": "眾德似無實有稱之為藏猶如伊字者譬喻也西",
    "X57n0969_001:0361b21": "天梵書有伊字如此方艸書下字[、/(、*、)]一點在上不",
    "X57n0969_001:0361b22": "同點水之縱[、/、/、]二點在下不同列火之橫[、*、*、]&#x8462;上",
    "X57n0969_001:0361b23": "一點喻法身德、雖是一點一不孤立以有下之",
    "X57n0969_001:0361b24": "二點在也[、*、]故曰若縱亦不成伊下之二點喻般",
    "X57n0969_001:0361c01": "若解脫二德雖二點在下以有上之一點在故不",
    "X57n0969_001:0361c02": "同烈火之橫[、*、*、]故曰若&#x7ADD;亦不成伊要當如摩醯",
    "X57n0969_001:0361c03": "首羅面上三目乃成伊[、/(、*、)]此又以喻復釋於喻也",
    "X57n0969_001:0361c04": "摩醯首羅色界天主三頭六臂身騎白牛面上三",
    "X57n0969_001:0361c05": "目一目在上二目在下形類伊字我亦如是合法",
    "X57n0969_001:0361c06": "也解脫之法亦非涅槃等者所謂直法身非法身",
    "X57n0969_001:0361c07": "法身必具般若解脫直般若非般若般若必具法",
    "X57n0969_001:0361c08": "身解脫直解脫非解脫解脫必具法身般若若直",
    "X57n0969_001:0361c09": "有一法性不具三則非真涅槃也然而理雖各具",
    "X57n0969_001:0361c10": "苟三法各異如三人各稱帝王各不相收亦非大",
    "X57n0969_001:0361c11": "涅槃也此大般涅槃與今文合者在性體三千則",
    "X57n0969_001:0361c12": "三千即中正因佛性屬法身德三千即空了因佛",
    "X57n0969_001:0361c13": "性屬般若德三千即假緣因佛性屬解脫德轉為",
    "X57n0969_001:0361c14": "所觀玅境則正因法身為中諦了因般若為真諦",
    "X57n0969_001:0361c15": "緣因解脫為俗諦若起為能觀玅觀則正因法身",
    "X57n0969_001:0361c16": "為中觀了因般若為空觀緣因解脫為假觀在三",
    "X57n0969_001:0361c17": "性三諦則全性以起修是為性中具修在三觀則",
    "X57n0969_001:0361c18": "全修而在性是為修中具性莫不直法身非法身",
    "X57n0969_001:0361c19": "法身必具般若解脫等夫三觀源流根本厥玅若",
    "X57n0969_001:0361c20": "此天台以此而為傳心玅印豈無故哉。"
}