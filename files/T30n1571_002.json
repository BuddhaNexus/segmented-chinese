{
    "T30n1571_002:0192a05": "大乘廣百論釋論卷第二",
    "T30n1571_002:0192a07": "聖天菩薩本 護法菩薩釋",
    "T30n1571_002:0192a08": "三藏法師玄奘奉 詔譯",
    "T30n1571_002:0192a09": "破常品第一之餘",
    "T30n1571_002:0192a10": "[0192a10] 復次有執涅槃實有常樂。如契經說。苾芻當",
    "T30n1571_002:0192a11": "知。有涅槃界。無生無滅無相無為究竟安樂。",
    "T30n1571_002:0192a12": "此亦依前理教應破。又說頌曰。",
    "T30n1571_002:0192a13": " 離縛所縛因  更無真解脫",
    "T30n1571_002:0192a14": " 生成用闕故  設有亦名無",
    "T30n1571_002:0192a15": "[0192a15] 論曰。前已具說諸有句義越現量境於諍論",
    "T30n1571_002:0192a16": "時。必以生果比量安立非涅槃界能有所生。",
    "T30n1571_002:0192a17": "云何比知實有常樂。若許能生。則違自論。涅",
    "T30n1571_002:0192a18": "槃無果。違諸行故。是故涅槃體非實有。設許",
    "T30n1571_002:0192a19": "實有。於自依身無成勝用。何名解脫。若令己",
    "T30n1571_002:0192a20": "身蕭然自在。永離繫縛可名解脫。此於己身",
    "T30n1571_002:0192a21": "無如是用。是故設有於身無益。何黨如是無",
    "T30n1571_002:0192a22": "用法為。若許有用則同有為。既許無用便同",
    "T30n1571_002:0192a23": "兔角。諸有智者。定應不許。有用無為無用實",
    "T30n1571_002:0192a24": "有。故知涅槃體非實有。此中煩惱及隨煩惱。",
    "T30n1571_002:0192a25": "順生後受諸決定業。總名為縛。由此勢力令",
    "T30n1571_002:0192a26": "諸有情久處生死廣大牢獄受諸劇苦不解脫",
    "T30n1571_002:0192a27": "故。諸縛所招五取蘊果。總名所縛。所生苦果",
    "T30n1571_002:0192a28": "繫屬集因不自在故。所有能除諸縛聖道。總",
    "T30n1571_002:0192a29": "名為因。由此永斷煩惱隨眠。不引諸業不招",
    "T30n1571_002:0192b01": "後苦。證得離繫解脫果故。此解脫果。非離能",
    "T30n1571_002:0192b02": "縛所縛及因別有實體。謂從能縛得解脫時。",
    "T30n1571_002:0192b03": "非能縛外別證解脫。如實證見分位別故。即",
    "T30n1571_002:0192b04": "彼不生。名為解脫。所縛亦爾。離煩惱縛蕭然",
    "T30n1571_002:0192b05": "自在分位差別。名為解脫。無別有法。因亦如",
    "T30n1571_002:0192b06": "是。作用差別離諸煩惱。名為解脫。離聖道外",
    "T30n1571_002:0192b07": "無別有法。是故離此縛所縛因。無別實有涅",
    "T30n1571_002:0192b08": "槃解脫。",
    "T30n1571_002:0192b09": "[0192b09] 復次涅槃若有必有所依。此所依者。若蘊若",
    "T30n1571_002:0192b10": "我般涅槃時。俱不可得。故說頌曰。",
    "T30n1571_002:0192b11": " 究竟涅槃時  無蘊亦無我",
    "T30n1571_002:0192b12": " 不見涅槃者  依何有涅槃",
    "T30n1571_002:0192b13": "[0192b13] 論曰。住無餘依般涅槃位。前蘊永滅後蘊不",
    "T30n1571_002:0192b14": "生。其中都無諸蘊相續。既不見有般涅槃者。",
    "T30n1571_002:0192b15": "依何說有真實涅槃。若於爾時亦許施設。有",
    "T30n1571_002:0192b16": "其真實補特伽羅。便墮如來滅後定有。見處",
    "T30n1571_002:0192b17": "過失。若於爾時不施設有補特伽羅。還同前",
    "T30n1571_002:0192b18": "過。般涅槃者。既不可得。是故決定無實涅槃。",
    "T30n1571_002:0192b19": "以於世間都未曾見無貪等者。有貪等故。設",
    "T30n1571_002:0192b20": "復計有涅槃所依。是則涅槃有所依故。應如",
    "T30n1571_002:0192b21": "貪等其性無常。又若涅槃體是有者。則有緣",
    "T30n1571_002:0192b22": "相而可了知。應如色等不出生死。如說世尊",
    "T30n1571_002:0192b23": "若求涅槃體實有者不出生死。所以者何。言",
    "T30n1571_002:0192b24": "涅槃者。永滅眾相離諸散動。此經義言。一切",
    "T30n1571_002:0192b25": "世間散動妄見皆永離故。彼所發起所取能",
    "T30n1571_002:0192b26": "取相永滅故。證得涅槃。是故涅槃決定非是",
    "T30n1571_002:0192b27": "一切有執所依緣處。有說二句知其次第。涅",
    "T30n1571_002:0192b28": "槃永滅所緣眾相。永離一切能緣散動。涅槃",
    "T30n1571_002:0192b29": "既絕眾相散動。不可以有而取涅槃。然經說",
    "T30n1571_002:0192c01": "有涅槃界等。為破撥無涅槃者見。有執生死",
    "T30n1571_002:0192c02": "無始無終。決定無有般涅槃界。故佛說有煩",
    "T30n1571_002:0192c03": "惱眾苦熾火永滅。般涅槃界無生無滅無相",
    "T30n1571_002:0192c04": "無為究竟安樂。此立道理。顯生死火非常相",
    "T30n1571_002:0192c05": "續永無滅期。從眾緣生有損惱故。猶如世間",
    "T30n1571_002:0192c06": "山林熾火。謂生死苦雖無始來依眾緣生相",
    "T30n1571_002:0192c07": "續無斷。若遇善友聞法修行。無漏聖道現在",
    "T30n1571_002:0192c08": "前時。滅諸煩惱不起諸業。後苦不續。名曰涅",
    "T30n1571_002:0192c09": "槃。譬如世間薪盡火滅。然此涅槃聖道所證。",
    "T30n1571_002:0192c10": "究竟寂滅離諸性相。永絕一切分別戲論。所",
    "T30n1571_002:0192c11": "以契經種種宣說。皆為方便除妄見執。諸有",
    "T30n1571_002:0192c12": "智者應正覺知。勿謂涅槃是有無等。若於生",
    "T30n1571_002:0192c13": "死起諸分別。易作方便。令其斷除。若於涅槃",
    "T30n1571_002:0192c14": "起諸分別。其病深固難可救療。是故不應執",
    "T30n1571_002:0192c15": "有無等。",
    "T30n1571_002:0192c16": "[0192c16] 復次數論外道作如是言。因果散壞悕望止",
    "T30n1571_002:0192c17": "息。唯有思我離繫獨存。爾時名為涅槃解脫。",
    "T30n1571_002:0192c18": "為破彼執故。說頌曰。",
    "T30n1571_002:0192c19": " 我時捨諸德  離愛有何思",
    "T30n1571_002:0192c20": "[0192c20] 論曰。隨所現境分別受用。汝說名思。即執為",
    "T30n1571_002:0192c21": "我。此必不離根境和合。如是二事不離悕望。",
    "T30n1571_002:0192c22": "為滿悕望根境和合。隨所現境思即受用。般",
    "T30n1571_002:0192c23": "涅槃時悕望止息。因果散壞何得有思。既無",
    "T30n1571_002:0192c24": "有思我亦非有。云何汝說唯有思我離繫獨",
    "T30n1571_002:0192c25": "存。爾時名為涅槃解脫。若汝復謂般涅槃時",
    "T30n1571_002:0192c26": "雖無有思而有我在。此亦不然。故說頌曰。",
    "T30n1571_002:0192c27": " 若有我無思  便同無所有",
    "T30n1571_002:0192c28": "[0192c28] 論曰。汝宗計我思為性相。般涅槃時思既非",
    "T30n1571_002:0192c29": "有。性相俱滅。更無所有。復依何物而說有我。",
    "T30n1571_002:0193a01": "若謂爾時雖無思用而有種子我體猶存。譬",
    "T30n1571_002:0193a02": "如眼根見色為用。有時用滅而眼體在。此亦",
    "T30n1571_002:0193a03": "不然。若有所依可有是事。所以者何。功能差",
    "T30n1571_002:0193a04": "別。名為種子。如是種子必依於他。既無所依。",
    "T30n1571_002:0193a05": "何有種子。先世諸行功能差別所引識上。能",
    "T30n1571_002:0193a06": "生眼識差別功能。說名為眼。如是眼根必定",
    "T30n1571_002:0193a07": "依止阿賴耶識及四大種。無餘依中因果散",
    "T30n1571_002:0193a08": "壞。悕望思慮悉皆滅盡。都無所依。而計有我",
    "T30n1571_002:0193a09": "體是種子。理不應然。又若執我即是種子。由",
    "T30n1571_002:0193a10": "此發思差別作用。此我即應最勝所攝。有勝",
    "T30n1571_002:0193a11": "功能起諸法故。又若執我是種所依。由此為",
    "T30n1571_002:0193a12": "因。能生思果。便失自宗。思即是我。及失思我",
    "T30n1571_002:0193a13": "其性懈墮。唯是受者。而非作者。若所執我非",
    "T30n1571_002:0193a14": "即是思。汝今應說如是我相。若不說相而我",
    "T30n1571_002:0193a15": "成者。則應一切妄執皆成。又說頌曰。",
    "T30n1571_002:0193a16": " 無餘有我種  則定能生思",
    "T30n1571_002:0193a17": " 要無我無思  諸有乃無有",
    "T30n1571_002:0193a18": "[0193a18] 論曰。若無餘依般涅槃界有我種子不永拔",
    "T30n1571_002:0193a19": "者。則應決定生現起思。我無異故猶如前位。",
    "T30n1571_002:0193a20": "思若現起則有一切。何名解脫生死繫縛。若",
    "T30n1571_002:0193a21": "言此中雖有我種眾具闕故思不得生。此亦",
    "T30n1571_002:0193a22": "不然。我無異故應如前位。眾具無闕。又汝所",
    "T30n1571_002:0193a23": "執我體周遍。與他眾具恒共相應。無別處故",
    "T30n1571_002:0193a24": "猶如己有。云何而言眾具有闕。若言眾具各",
    "T30n1571_002:0193a25": "屬自我。雖他眾具恒共相應。不屬己故言有",
    "T30n1571_002:0193a26": "闕者。此亦不然。處無別故恒共相應。何不屬",
    "T30n1571_002:0193a27": "已。如是所執後當廣破。若說此位究竟寂滅。",
    "T30n1571_002:0193a28": "本無有我。今復無思。一切種子無所依故。即",
    "T30n1571_002:0193a29": "便永滅不生後有。如無外種芽等不生。如是",
    "T30n1571_002:0193b01": "即名究竟解脫。非空非有。非斷非常。非苦非",
    "T30n1571_002:0193b02": "樂。非我無我。非染非淨。絕諸戲論。為止邪",
    "T30n1571_002:0193b03": "見撥無涅槃。故說真有常樂我淨。此方便言。",
    "T30n1571_002:0193b04": "不應定執。既不執有亦不撥無。如是乃名正",
    "T30n1571_002:0193b05": "知解脫。",
    "T30n1571_002:0193b06": "[0193b06] 復次勝論外道作如是言。若能永拔苦樂等",
    "T30n1571_002:0193b07": "本。棄捨一切唯我獨存。蕭然自在無所為作。",
    "T30n1571_002:0193b08": "常住安樂。名曰涅槃。如是涅槃決定應許。若",
    "T30n1571_002:0193b09": "唯苦滅無有我者。便為斷壞。何謂涅槃。又此",
    "T30n1571_002:0193b10": "涅槃離諸繫縛。自在為相。智者欣樂。體若都",
    "T30n1571_002:0193b11": "無。何所欣樂。此有虛言而無實義。為破彼執。",
    "T30n1571_002:0193b12": "故次頌曰。",
    "T30n1571_002:0193b13": " 若離苦有我  則定無涅槃",
    "T30n1571_002:0193b14": " 是故涅槃中  我等皆永滅",
    "T30n1571_002:0193b15": "[0193b15] 論曰。汝執一切苦樂等法皆是我德。乃至未",
    "T30n1571_002:0193b16": "滅恒常隨逐自所依我。云何此中與我相離。",
    "T30n1571_002:0193b17": "我無異故。應如前位與彼相應。又此樂等無",
    "T30n1571_002:0193b18": "餘依中應不永離自所依我是我德故。猶如",
    "T30n1571_002:0193b19": "數等。如汝所執一德遍德是我德故。常與我",
    "T30n1571_002:0193b20": "合。苦等亦然。云何相離。如是此我。於無餘依",
    "T30n1571_002:0193b21": "般涅槃界理所逼故。亦與苦等諸德相應。是",
    "T30n1571_002:0193b22": "則涅槃決定無有。我恒被縛不解脫故。生死",
    "T30n1571_002:0193b23": "唯有眾苦聚集。因緣力故無始輪迴。無明所",
    "T30n1571_002:0193b24": "迷妄生我執。謂我恒為苦火焚燒。恐失我故",
    "T30n1571_002:0193b25": "不求解脫。設求解脫亦不能證。妄執我故眾",
    "T30n1571_002:0193b26": "苦熾盛。諸有智者依真善友無倒了知如是",
    "T30n1571_002:0193b27": "事已。為欲息滅熾然大苦。精勤方便如救頭",
    "T30n1571_002:0193b28": "然。得聖慧水數數灌注。如所燒薪熾然永滅。",
    "T30n1571_002:0193b29": "寂靜安樂。名曰涅槃。如是生死純大苦聚。熾",
    "T30n1571_002:0193c01": "然永滅安樂涅槃。諸有智人誰不欣樂。誰有",
    "T30n1571_002:0193c02": "智者身嬰重病。恐身斷故欣樂此疾。唯有愚",
    "T30n1571_002:0193c03": "人能為是事。如地獄中諸有情類。雖為種種",
    "T30n1571_002:0193c04": "猛焰焚燒。大苦煎迫時無暫廢。而於自身深",
    "T30n1571_002:0193c05": "愛著者。皆是所作惡業勢力。無明妄見鬼魅",
    "T30n1571_002:0193c06": "所纏。未拔我見煩惱根本。令彼有情怖畏",
    "T30n1571_002:0193c07": "斷滅。智者觀見諸行相續。空無有我純大苦",
    "T30n1571_002:0193c08": "聚。永斷滅時何所怖畏。是故若能離於我見。",
    "T30n1571_002:0193c09": "必定欣樂永滅涅槃。由此亦能捨於斷見。以",
    "T30n1571_002:0193c10": "見我斷。名為斷見。非唯苦斷名為斷見。故契",
    "T30n1571_002:0193c11": "經說。見我世間永斷壞故。名為斷見。言世間",
    "T30n1571_002:0193c12": "者。顯我所事執我我所真實有體。聞彼斷時",
    "T30n1571_002:0193c13": "便生斷見。若無所執則無斷見。唯依所執我",
    "T30n1571_002:0193c14": "我所事。所起顛倒斷常兩見。無上大師立邊",
    "T30n1571_002:0193c15": "執見。由此妄見擊發生死。大苦熾火令其增",
    "T30n1571_002:0193c16": "廣逼迫無量無智有情。是故世尊稱讚永滅。",
    "T30n1571_002:0193c17": "離欲寂靜最勝安樂。令其可化深心欣樂。如",
    "T30n1571_002:0193c18": "是涅槃非無非有。妙智所證名為勝義。又諸",
    "T30n1571_002:0193c19": "義中最為勝故。過此更無所求義故。名為勝",
    "T30n1571_002:0193c20": "義。復次有作是說。常法定有。以勝義諦無生",
    "T30n1571_002:0193c21": "無滅真實善有能為所緣生聖智故。此亦不",
    "T30n1571_002:0193c22": "然。非勝義故。若勝義諦是實有者。應如色等",
    "T30n1571_002:0193c23": "從眾緣生。若非緣生。應如兔角。體非實有。",
    "T30n1571_002:0193c24": "又無同喻有因不成。設許因成則非常住。又",
    "T30n1571_002:0193c25": "勝義諦體若是有。應如瓶等。非聖智境。若真",
    "T30n1571_002:0193c26": "聖智緣有為境。應如餘智。非真聖智。不斷煩",
    "T30n1571_002:0193c27": "惱不證涅槃。勝義諦理。非空非有。非常非",
    "T30n1571_002:0193c28": "無常。欲於其中求少有性。定不可得。為顯此",
    "T30n1571_002:0193c29": "義故。次頌曰。",
    "T30n1571_002:0194a01": " 寧在世間求  非求於勝義",
    "T30n1571_002:0194a02": " 以世間少有  於勝義都無",
    "T30n1571_002:0194a03": "[0194a03] 論曰。世間有法略有三種。一現所知法。如色",
    "T30n1571_002:0194a04": "聲等。二現受用法。如瓶衣等。如是二法世",
    "T30n1571_002:0194a05": "共知有不待成立。三有作用法。如眼耳等。由",
    "T30n1571_002:0194a06": "彼彼用證知是有。如此三法是入世俗所了",
    "T30n1571_002:0194a07": "受境。世間復有三種無法。謂究竟無及隨三",
    "T30n1571_002:0194a08": "有前後際無。為簡此無故說少有。又簡妄見",
    "T30n1571_002:0194a09": "所立諸法故言少有。如是世俗三有三無。依",
    "T30n1571_002:0194a10": "勝義說。皆非真實。以勝義諦非有非無。分別",
    "T30n1571_002:0194a11": "語言皆不能及。寧在世間虛偽事內。欲求有",
    "T30n1571_002:0194a12": "性少易可得。於勝義諦真實理中。欲求有性",
    "T30n1571_002:0194a13": "究竟難得。以此世間少分有性。於彼尚無。",
    "T30n1571_002:0194a14": "況餘有性。若爾寧樂如是少有世間不須如",
    "T30n1571_002:0194a15": "是都無勝義。以於世間雖有種種災患過失。",
    "T30n1571_002:0194a16": "而有少法可得受用。勝義諦中無有少法。何",
    "T30n1571_002:0194a17": "所受用。不爾世間勝義有苦無苦可欣厭故。",
    "T30n1571_002:0194a18": "誰有智者。知水不消成重病苦。更求多飲。哀",
    "T30n1571_002:0194a19": "哉世間愚癡顛倒。欣讚生死眾苦熾然。厭毀",
    "T30n1571_002:0194a20": "勝義寂靜安樂。如此癡言何煩聽受。是故智",
    "T30n1571_002:0194a21": "者當勤精進觀諸法空。於生死苦應除邪願。",
    "T30n1571_002:0194a22": "於勝義樂應修正願。如是具足三解脫門。雖",
    "T30n1571_002:0194a23": "復久居生死大海。而非生死過失所染。蕭",
    "T30n1571_002:0194a24": "然解脫利樂有情。由此善通契經句義。方便",
    "T30n1571_002:0194a25": "善巧證法空者。雖處猛焰而不焚燒。雖現死",
    "T30n1571_002:0194a26": "生而常解脫。",
    "T30n1571_002:0194a27": "大乘廣百論釋論破我品第二之一",
    "T30n1571_002:0194a28": "[0194a28] 復次勝論外道作如是言。前說無餘般涅槃",
    "T30n1571_002:0194a29": "位。無蘊無我依誰而說。有涅槃者。其理不然。",
    "T30n1571_002:0194b01": "我定有故。若無我者。依緣何法而起我見。我",
    "T30n1571_002:0194b02": "見若無。執我所見亦不得有。若異生等從無",
    "T30n1571_002:0194b03": "始來。不起如是我我所見。應如永滅薩迦耶",
    "T30n1571_002:0194b04": "見。不受三界生死眾苦。又不應說緣心根身",
    "T30n1571_002:0194b05": "發生我見。以心根身世間說為我所有故。又",
    "T30n1571_002:0194b06": "我我所決定有異。所屬能屬言所詮故。如天",
    "T30n1571_002:0194b07": "授等所乘車等。又緣他身我見無故。若許我",
    "T30n1571_002:0194b08": "見緣心根身為境生者。應如天授德授等見。",
    "T30n1571_002:0194b09": "亦緣他身為境生起。亦不應說自他心等有",
    "T30n1571_002:0194b10": "差別故。我見不緣無始時來自心根等。剎那",
    "T30n1571_002:0194b11": "展轉前後各異。而許俱緣生我見故。又此我",
    "T30n1571_002:0194b12": "見不緣現在自心為境。與世現見事相違故。",
    "T30n1571_002:0194b13": "亦不得緣過去未來心等為境。彼無體故。如",
    "T30n1571_002:0194b14": "空華等不生我見。現見有我非曾當故。又於",
    "T30n1571_002:0194b15": "一身二心不並。故不可說緣現自心而生我",
    "T30n1571_002:0194b16": "見。又心念念異滅異生。若無我者。云何得",
    "T30n1571_002:0194b17": "有憶識習誦恩怨等事。又心根等決定不為",
    "T30n1571_002:0194b18": "我見所緣。男女等相此中無故。如瓶盆等。是",
    "T30n1571_002:0194b19": "故決定有真實我。由此為緣發生我見。因斯",
    "T30n1571_002:0194b20": "謂我是大丈夫。",
    "T30n1571_002:0194b21": "[0194b21] 如是所說雖有虛言。而無實義。所以者何。我",
    "T30n1571_002:0194b22": "若是有。應如色等從緣而生。生定歸滅則非",
    "T30n1571_002:0194b23": "常住。若非緣生應如兔角。無勝體用。何名為",
    "T30n1571_002:0194b24": "我。又雖立我是有是常。而竟不能立因立喻。",
    "T30n1571_002:0194b25": "非無因喻。所立得成。若唯立宗則得成者。一",
    "T30n1571_002:0194b26": "切所立皆應得成。設復方便矯立因喻。即所",
    "T30n1571_002:0194b27": "立我其體非常。一切有因皆非常故。又所立",
    "T30n1571_002:0194b28": "我定非實有。常住我性是所知故。是所說故。",
    "T30n1571_002:0194b29": "如瓶盆等。又所立我若是實有。應非顛倒我",
    "T30n1571_002:0194c01": "見所緣。若稱實見是顛倒者。一切聖智皆應",
    "T30n1571_002:0194c02": "顛倒。一切聖智稱境而見。既非顛倒。我見亦",
    "T30n1571_002:0194c03": "爾。應非顛倒。若爾我見應如聖智。非無始來",
    "T30n1571_002:0194c04": "生死根本。若此我見稱實而知。而無始來引",
    "T30n1571_002:0194c05": "生死者。聖智亦應引諸生死。則應究竟不得",
    "T30n1571_002:0194c06": "涅槃。是故異生愚癡顛倒。於五取蘊無我法",
    "T30n1571_002:0194c07": "中。妄執有我。因執我所。由此妄執我我所見。",
    "T30n1571_002:0194c08": "不稱實境成顛倒故。能引三界生死眾苦。若",
    "T30n1571_002:0194c09": "於無我五取蘊中。起聖智見通達無我及無",
    "T30n1571_002:0194c10": "我所。永斷生死證得涅槃。是故定應信受無",
    "T30n1571_002:0194c11": "我。又汝所言。以心根身世間說為我所有故。",
    "T30n1571_002:0194c12": "不應緣彼生我見者。我亦不應是我見境。世",
    "T30n1571_002:0194c13": "間亦說我所有我。有如是相。是故不應以世",
    "T30n1571_002:0194c14": "間說為我所故。非我見境我我所事相望不",
    "T30n1571_002:0194c15": "定。或有別物。或無別物。又汝所言。所屬能",
    "T30n1571_002:0194c16": "屬言所詮故。如天授等。我與我所定有異者。",
    "T30n1571_002:0194c17": "此因不定。世間亦說。如是飲食所有香味特",
    "T30n1571_002:0194c18": "異於常。豈離香味別有飲食。我我所見雖俱",
    "T30n1571_002:0194c19": "緣蘊。而或別執一蘊為我。餘蘊為所。或復總",
    "T30n1571_002:0194c20": "執內蘊為我。外蘊為所。故所立宗有相符過。",
    "T30n1571_002:0194c21": "又汝所言。以緣他身我見無故。心等非是我",
    "T30n1571_002:0194c22": "見境者。我亦應非我見所緣。由於他我我見",
    "T30n1571_002:0194c23": "無故。若緣他我不起我見。而緣自我生我見",
    "T30n1571_002:0194c24": "者。雖緣他身不起我見。何妨我見緣自心",
    "T30n1571_002:0194c25": "等。無智有情不了平等空無我理。唯於諸行",
    "T30n1571_002:0194c26": "無始數習我我所見。於自於他諸蘊相續。執",
    "T30n1571_002:0194c27": "自為我。異我為他。其中都無我之實性。又汝",
    "T30n1571_002:0194c28": "所言。亦不應說。自他心等有差別故。我見不",
    "T30n1571_002:0194c29": "緣無始時來自心根等剎那展轉前後各異。",
    "T30n1571_002:0195a01": "而許俱緣生我見者。此亦不然。自身前後因",
    "T30n1571_002:0195a02": "果相續。自望於他因果斷故。如汝所執。我體",
    "T30n1571_002:0195a03": "是一。前後無異。他我相別。我見自緣己身中",
    "T30n1571_002:0195a04": "我。力用斯盡不緣他我。我亦如是。自身前後",
    "T30n1571_002:0195a05": "雖念念別。而無始來因果不斷。如燈河等相",
    "T30n1571_002:0195a06": "續假一。無智有情謂為一我而生我見。他身",
    "T30n1571_002:0195a07": "於自因果斷故。我見不緣。又汝計我。自他",
    "T30n1571_002:0195a08": "相似皆遍皆常。無所繫屬。我見何緣。緣此非",
    "T30n1571_002:0195a09": "彼。若汝計我有所繫屬。或有所生此彼差別。",
    "T30n1571_002:0195a10": "應如色等其性無常。是故當知有為因果相",
    "T30n1571_002:0195a11": "續各異。故令我見如是差別。又汝所說。我見",
    "T30n1571_002:0195a12": "不緣現在自心為境等難。皆不應理。所以者",
    "T30n1571_002:0195a13": "何。緣自身中前後因果。相續假一生我見故。",
    "T30n1571_002:0195a14": "無緣現在自心等過。又一身中有多心品。因",
    "T30n1571_002:0195a15": "果相屬名一有情。異心品中發起我見。緣異",
    "T30n1571_002:0195a16": "心品計我何失。汝等所計我是實者。我見見",
    "T30n1571_002:0195a17": "我應如正見即非妄見。若不見我應如邪見。",
    "T30n1571_002:0195a18": "則非我見。又汝所言。心等念念異滅異生。若",
    "T30n1571_002:0195a19": "無我者。云何得有憶識習誦恩怨等者。此亦",
    "T30n1571_002:0195a20": "不然。有情身中一一各有阿賴耶識。一類相續",
    "T30n1571_002:0195a21": "任持諸法種子不失。與一切法互為因果。熏",
    "T30n1571_002:0195a22": "習力故。得有如是憶識習誦恩怨等事。汝所",
    "T30n1571_002:0195a23": "計我常無變易。後位如前應無是事。有應常",
    "T30n1571_002:0195a24": "有。無應常無。我體一故。不可說言。我用轉",
    "T30n1571_002:0195a25": "變。用不離體。我亦應變。若爾此我應如色等",
    "T30n1571_002:0195a26": "體用俱變則是無常。若言心等皆屬於我。心",
    "T30n1571_002:0195a27": "等轉變有如是事。故所屬我亦得其名。若爾",
    "T30n1571_002:0195a28": "心等應從我起。能生果故。我應非常。若我於",
    "T30n1571_002:0195a29": "心無生長用。云何得言心屬於我。我既是",
    "T30n1571_002:0195b01": "常。不能任持心等種子。云何得有憶識等事。",
    "T30n1571_002:0195b02": "又汝所言。此心根等決定不為我見所緣。男",
    "T30n1571_002:0195b03": "女等相此中無故。如瓶等者。此因不成。男女",
    "T30n1571_002:0195b04": "等相身現有故。又所計我。亦應不為我見所",
    "T30n1571_002:0195b05": "緣。男女等相我中無故。即所立因便為不定。",
    "T30n1571_002:0195b06": "為顯此義。故次頌曰。",
    "T30n1571_002:0195b07": " 內我實非男  非女非非二",
    "T30n1571_002:0195b08": " 但由無智故  謂我為丈夫",
    "T30n1571_002:0195b09": "[0195b09] 論曰。依止身相有差別故。世俗說為男女非",
    "T30n1571_002:0195b10": "二。此身別相內我中無。以所計我體是一故。",
    "T30n1571_002:0195b11": "又男等相生生改易。亦見此生有轉變者。捨",
    "T30n1571_002:0195b12": "別異相取所餘相。汝所執我常無變易。無捨",
    "T30n1571_002:0195b13": "無取故無此相。亦不可說男女等相。雖非我",
    "T30n1571_002:0195b14": "體而是我德。我與德合。說為男等。所以者何。",
    "T30n1571_002:0195b15": "樂等德中所不說故。我不共德略有九種。一",
    "T30n1571_002:0195b16": "苦。二樂。三貪。四瞋。五勤勇。六法。七非法。八",
    "T30n1571_002:0195b17": "行。九智。男女等相九所不攝。云何而言。此是",
    "T30n1571_002:0195b18": "我德。又樂等德遍諸所依。男女等相所依不",
    "T30n1571_002:0195b19": "遍。云何得說此為我德。又不可說男女等相",
    "T30n1571_002:0195b20": "同異性攝。由同異性。亦得說我為男女等。所",
    "T30n1571_002:0195b21": "以者何。同異性者。所依決定常遍所依。我既",
    "T30n1571_002:0195b22": "是常。男女等相常應不捨。應一切時常有三",
    "T30n1571_002:0195b23": "相。又男等相遍表一切我及身等。云何唯我",
    "T30n1571_002:0195b24": "同異性攝。又同異性所依各別。設許唯我同",
    "T30n1571_002:0195b25": "異性攝。云何一我有三同異。不見一依有多",
    "T30n1571_002:0195b26": "同異。亦不可說。如波羅奢一樹之上有三同",
    "T30n1571_002:0195b27": "異。波羅奢性樹性實性。我亦如是。一我體上",
    "T30n1571_002:0195b28": "有三同異。男性女性非男女性。所以者何。波",
    "T30n1571_002:0195b29": "羅奢性遍波羅奢。樹性遍樹。實性遍實。此三",
    "T30n1571_002:0195c01": "所依互有寬狹。我上三性皆唯遍我。所依無",
    "T30n1571_002:0195c02": "別。云何為喻。是故唯依無始數習妄想分別",
    "T30n1571_002:0195c03": "所起假相。世俗道中說為男等。非有實我有",
    "T30n1571_002:0195c04": "男等相。但由無明憍逸妄想。愚夫自謂我是",
    "T30n1571_002:0195c05": "丈夫。亦有自謂為女非二。頌中略故。且說丈",
    "T30n1571_002:0195c06": "夫。以身中有男女等相。所執我體男等相無。",
    "T30n1571_002:0195c07": "故汝比量因有不成。不定過失。若汝復言。我",
    "T30n1571_002:0195c08": "及身等。雖復皆有男女等相。然我是實身等",
    "T30n1571_002:0195c09": "是假。此亦不然。若男等相二處皆有。云何得",
    "T30n1571_002:0195c10": "知一假一實。應立量言。我見決定不緣實我。",
    "T30n1571_002:0195c11": "男女等相所雜糅故。如緣身等。起男等相所",
    "T30n1571_002:0195c12": "雜糅心。又我見等。不緣實我有所緣故。如餘",
    "T30n1571_002:0195c13": "心等。又我見境非是實我。男等相心之所緣",
    "T30n1571_002:0195c14": "故。猶如身等。故汝所言虛無實義。",
    "T30n1571_002:0195c15": "[0195c15] 復次順世外道作如是言。諸法及我大種為",
    "T30n1571_002:0195c16": "性。四大種外無別有物。即四大種和合為我。",
    "T30n1571_002:0195c17": "及身心等內外諸法。現世是有前後世無。有",
    "T30n1571_002:0195c18": "情數法如浮泡等。皆從現在眾緣而生。非前",
    "T30n1571_002:0195c19": "世來不往後世。身根和合安立差別。為緣發",
    "T30n1571_002:0195c20": "起男女等心。受用所依與我和合。令我體有",
    "T30n1571_002:0195c21": "男等相現。緣此我境復起我見。謂我是男女",
    "T30n1571_002:0195c22": "及非二。今應問彼。汝說大種和合變異為身",
    "T30n1571_002:0195c23": "根等。如是成內大種自性。為是男等。非男等",
    "T30n1571_002:0195c24": "耶。彼答言非。內外大種。性無異故。雖大種性",
    "T30n1571_002:0195c25": "內外無異。然有安立形相差別。如是世間所",
    "T30n1571_002:0195c26": "知形相。所有男等自性差別。皆是自心分別",
    "T30n1571_002:0195c27": "所起。非實物中有如是性。若爾頌曰。",
    "T30n1571_002:0195c28": " 若諸大種中  無男女非二",
    "T30n1571_002:0195c29": " 云何諸大種  有男等相生",
    "T30n1571_002:0196a01": "[0196a01] 論曰。若四大種本性無有男女非二。云何得",
    "T30n1571_002:0196a02": "有男等相生。男女等心何緣而起。受用所依",
    "T30n1571_002:0196a03": "雖與我合。云何令我男等相現。若我無有男",
    "T30n1571_002:0196a04": "女等相。云何我見。謂我是男女及非二。若本",
    "T30n1571_002:0196a05": "性無。雖與他合。終不能令轉成餘相。亦不能",
    "T30n1571_002:0196a06": "令生餘相心。如鮮白物雖合餘色不成餘相。",
    "T30n1571_002:0196a07": "不起餘心頗胝迦等。餘色合時前滅後生。不",
    "T30n1571_002:0196a08": "可為喻。是故決定無有實我。大種為性經久",
    "T30n1571_002:0196a09": "時住。有男等相我見所緣。",
    "T30n1571_002:0196a10": "[0196a10] 復次記論外道作如是言。諸法及我。一切皆",
    "T30n1571_002:0196a11": "與三相和合。由此三相。皆能發起三種心聲。",
    "T30n1571_002:0196a12": "何謂三相。一者男相。能生諸法。二者女相。能",
    "T30n1571_002:0196a13": "滅諸法。三非二相。能守本位。此亦不然。諸法",
    "T30n1571_002:0196a14": "及我。體非三相。云何能起三種心聲。亦不可",
    "T30n1571_002:0196a15": "說。與他合故轉成三相。前所說過不相離故。",
    "T30n1571_002:0196a16": "若法及我。體非三相。三相合故轉成三相。三",
    "T30n1571_002:0196a17": "相更無餘三相合。故此三相應非三相。應不",
    "T30n1571_002:0196a18": "能起三種心聲。又此三相與非相合。能使非",
    "T30n1571_002:0196a19": "相轉成相者。諸法及我與相合時。應令三相",
    "T30n1571_002:0196a20": "轉成非相。是則畢竟應不能起三種心聲。又",
    "T30n1571_002:0196a21": "此三相功能差別。更互相違必應不並。云何",
    "T30n1571_002:0196a22": "一物得有三聲。如角等物。男女非二。三聲所",
    "T30n1571_002:0196a23": "呼世共知故。又一物上三相功能。更互相違",
    "T30n1571_002:0196a24": "而得並者。應一切物皆具三相。不應現見聲",
    "T30n1571_002:0196a25": "有差別。又此三相若實有者。唯應依止有法",
    "T30n1571_002:0196a26": "非無。是則三聲應不周遍。云何現見諸方言",
    "T30n1571_002:0196a27": "音。有法上無。無法上有。現見境界不可誹謗。",
    "T30n1571_002:0196a28": "若無三相而有三聲。則一切處皆應如是。又",
    "T30n1571_002:0196a29": "此三相配生住滅。理不應然。男死女生非二",
    "T30n1571_002:0196b01": "生死。世現見故。又此三相無別實體。後當廣",
    "T30n1571_002:0196b02": "辨。是故但隨世俗言路。說有男等三聲差",
    "T30n1571_002:0196b03": "別。非別實有如是三相。外道執有如是三相。",
    "T30n1571_002:0196b04": "依附實我我見所緣。是顛倒智。內道不執。故",
    "T30n1571_002:0196b05": "無顛倒。汝不應依。有顛倒智與無倒者。正決",
    "T30n1571_002:0196b06": "擇時立為定量。以我見緣證實有我。又此我",
    "T30n1571_002:0196b07": "見。為隨我相執有我耶。為隨自覺執有我耶。",
    "T30n1571_002:0196b08": "若隨我相應。名正見。若隨自覺。應不緣我。又",
    "T30n1571_002:0196b09": "若初者。頌曰。",
    "T30n1571_002:0196b10": " 汝我餘非我  故我無定相",
    "T30n1571_002:0196b11": "[0196b11] 論曰。若汝身中我之自相。諸餘身中我亦同",
    "T30n1571_002:0196b12": "有。隨我自相而起我見。云何一見不緣一切。",
    "T30n1571_002:0196b13": "既無一見緣一切我。故知我見不隨我相。若",
    "T30n1571_002:0196b14": "汝身中我自相異。餘身中我自相復別。汝以",
    "T30n1571_002:0196b15": "為我。餘則為非。餘以為我。汝則為非。是則此",
    "T30n1571_002:0196b16": "我相不決定。既無定相。便無定性。性相不定。",
    "T30n1571_002:0196b17": "非實非常。云何執我真實常住。又立量言。自",
    "T30n1571_002:0196b18": "身我見。不隨自我自相而起。不緣餘我自相",
    "T30n1571_002:0196b19": "生故。如所餘緣所有心等。又自身我應不為",
    "T30n1571_002:0196b20": "緣。發自我見汝許我故。如他身我。又諸我",
    "T30n1571_002:0196b21": "見。定不緣我。自他境相互有無故。如青黃等",
    "T30n1571_002:0196b22": "能緣之心。又一切我非我見境。諸餘有法所",
    "T30n1571_002:0196b23": "不攝故。猶如一切兔角等無。又一切我非實",
    "T30n1571_002:0196b24": "我性。是所知故。如一切法。是故我見不緣實",
    "T30n1571_002:0196b25": "我。諸所計我無實性相。一切智者皆非所見。",
    "T30n1571_002:0196b26": "唯諸愚人恒深樂著。如病眼境定非實有。故",
    "T30n1571_002:0196b27": "不可以我見所緣。證立此我實有常住。若第",
    "T30n1571_002:0196b28": "二者。頌曰。",
    "T30n1571_002:0196b29": " 豈不於無常  妄分別為我",
    "T30n1571_002:0196c01": "[0196c01] 論曰。若隨自覺執有我者。豈不但緣無常身",
    "T30n1571_002:0196c02": "等。虛妄分別執為實我。所以者何。現見世間",
    "T30n1571_002:0196c03": "但緣身等。前後隨緣分位差別。虛妄計度。我",
    "T30n1571_002:0196c04": "肥我瘦。我勝我劣。我明我闇。我苦我樂。身",
    "T30n1571_002:0196c05": "等無常可有是事。常住實我無此差別。由此",
    "T30n1571_002:0196c06": "比知。一切我見。皆無實我以為境界。唯緣虛",
    "T30n1571_002:0196c07": "妄身等為境。隨自妄想覺慧生故。如緣闇繩",
    "T30n1571_002:0196c08": "顛倒蛇執。又如世間虛妄分別。執有空華第",
    "T30n1571_002:0196c09": "二月等。必由先見世間少事。然後方執有如",
    "T30n1571_002:0196c10": "是事。我見執我亦復如是。先緣生滅五取蘊",
    "T30n1571_002:0196c11": "事。後方決定執有實我。又如夢中虛妄境界。",
    "T30n1571_002:0196c12": "隨先所見和合計度。我見境界亦復如是。先",
    "T30n1571_002:0196c13": "緣諸蘊。然後和合虛妄計度。又諸我見略有",
    "T30n1571_002:0196c14": "二種。一者俱生。二者分別。俱生我見。由無",
    "T30n1571_002:0196c15": "始來。內因力故恒與身俱。不待邪教及邪分",
    "T30n1571_002:0196c16": "別。任運而起。故名俱生。此復二種。一常相",
    "T30n1571_002:0196c17": "續。在第七識緣第八識。起自心相。即執為我。",
    "T30n1571_002:0196c18": "名為我見。二有間斷。在第六識緣五取蘊。或",
    "T30n1571_002:0196c19": "總或別起自心相。即執為我。名為我見。",
    "T30n1571_002:0196c20": "[0196c20] 如是二種。俱生我見微細難斷。數數修習勝",
    "T30n1571_002:0196c21": "無我觀。方能除滅分別我見。由現在世外緣",
    "T30n1571_002:0196c22": "力故。非與身俱。要待邪教及邪分別。然後方",
    "T30n1571_002:0196c23": "起。故名分別。此亦二種。一緣邪教所說蘊相。",
    "T30n1571_002:0196c24": "起自心相。分別為我。名為我見。二緣邪教所",
    "T30n1571_002:0196c25": "說我相。起自心相。分別為我。名為我見如是",
    "T30n1571_002:0196c26": "二種分別我見。&#x9E81;重易斷聖諦現觀。初現行",
    "T30n1571_002:0196c27": "時即便除滅。如是所說一切我見。心外蘊境",
    "T30n1571_002:0196c28": "或有或無。心內蘊境一切皆有。是故我見皆",
    "T30n1571_002:0196c29": "緣無常。諸蘊行相妄執為我。諸蘊行相從緣",
    "T30n1571_002:0197a01": "生故。是虛幻有妄所執我。非緣生故決定非",
    "T30n1571_002:0197a02": "有。故契經說。苾芻當知。世間沙門婆羅門等。",
    "T30n1571_002:0197a03": "所有我見。一切皆緣五取蘊起。",
    "T30n1571_002:0197a04": "[0197a04] 復次今應審問。諸&#x7796;盲徒空無我理。有何所",
    "T30n1571_002:0197a05": "失。而強分別固執我耶。若一切法空無我者。",
    "T30n1571_002:0197a06": "生死涅槃二事俱失。所以者何。由有我故。",
    "T30n1571_002:0197a07": "諸無智者樂著生死。先造能招善不善業。",
    "T30n1571_002:0197a08": "後受所感愛非愛果。諸有智者欣樂涅槃。先",
    "T30n1571_002:0197a09": "觀生死苦火煎逼。發心厭離。後方捨惡勤修",
    "T30n1571_002:0197a10": "諸善。得正解脫。如是一切皆由我成。我為作",
    "T30n1571_002:0197a11": "者。我為受者。我為苦逼發心厭離。捨惡修善",
    "T30n1571_002:0197a12": "證得涅槃。若爾頌曰。",
    "T30n1571_002:0197a13": " 我即同於身  生生有變易",
    "T30n1571_002:0197a14": " 故離身有我  常住理不然",
    "T30n1571_002:0197a15": "[0197a15] 論曰。若我先造種種行業。後方領受種種果",
    "T30n1571_002:0197a16": "報。是則此我體應轉變。因必有轉變。果有差",
    "T30n1571_002:0197a17": "別故。無有道理。因不轉變而果眾多。及非恒",
    "T30n1571_002:0197a18": "有。謂所執我那落迦等。諸趣諸界生差別中。",
    "T30n1571_002:0197a19": "若能造受種種業果。則應同身生生變易。非",
    "T30n1571_002:0197a20": "天授等。身無變易。先能造作善惡二業。後能",
    "T30n1571_002:0197a21": "領受苦樂兩果。是故我體同所依身。能造受",
    "T30n1571_002:0197a22": "故。生生變易。有變易故。則有生滅。生滅相",
    "T30n1571_002:0197a23": "應。豈得常住。又所執我不離身等。有情數",
    "T30n1571_002:0197a24": "攝。體非常故。如所依身。是故執我常住離身。",
    "T30n1571_002:0197a25": "能為作者。及為受者。生死輪迴。皆不應理。以",
    "T30n1571_002:0197a26": "離身等無別用故。",
    "T30n1571_002:0197a27": "[0197a27] 復次云何此我能造諸業。若謂與身合故能",
    "T30n1571_002:0197a28": "造。由此內我有勤勇德。因此德故。與身和合",
    "T30n1571_002:0197a29": "起諸作業。此德作業雖待依身。而屬於我。如",
    "T30n1571_002:0197b01": "以金石投於樹枝。重德相應故有搖動。是德",
    "T30n1571_002:0197b02": "作用雖待樹枝。而屬金石。此亦不然。有觸對",
    "T30n1571_002:0197b03": "物。可有如是動搖作用。汝我不爾。云何身合",
    "T30n1571_002:0197b04": "能造諸業。所以者何。頌曰。",
    "T30n1571_002:0197b05": " 若法無觸對  則無有動搖",
    "T30n1571_002:0197b06": " 是故身作業  非命者能造",
    "T30n1571_002:0197b07": "[0197b07] 論曰。一切能起動搖作業。決定不離有觸對",
    "T30n1571_002:0197b08": "物。我無觸對。雖與身合。云何能作搖動業",
    "T30n1571_002:0197b09": "因。如所執時無有觸對。雖與身合不能作業。",
    "T30n1571_002:0197b10": "心及心法唯能生風。風與身合方能造業。故",
    "T30n1571_002:0197b11": "所立因無不定過。此說近因。非展轉故。又可",
    "T30n1571_002:0197b12": "合者必有方分。兩物相觸無間名合。所執我",
    "T30n1571_002:0197b13": "等既無方分。云何與身合故造業。不可假說",
    "T30n1571_002:0197b14": "我有方分。即有實起作業功能。勿以假名說",
    "T30n1571_002:0197b15": "水為火。即有實火焚燒作用。由能說人假說",
    "T30n1571_002:0197b16": "諸法。非能說人有差別故。令所說法其性轉",
    "T30n1571_002:0197b17": "變。法性決定前已具論。於本頌中。無觸對者。",
    "T30n1571_002:0197b18": "顯無方分。無動搖者。顯無合義。又自有動",
    "T30n1571_002:0197b19": "方能動他。如金石等要自有動。方能為因令",
    "T30n1571_002:0197b20": "樹枝動。我既無動無形礙故。何能為因令所",
    "T30n1571_002:0197b21": "依動。如金石等不動轉位。無觸對者顯無形",
    "T30n1571_002:0197b22": "礙。無形礙故自無有動。無動搖者顯非動因。",
    "T30n1571_002:0197b23": "如是所執無動神我。尚無能動一毫之力。況",
    "T30n1571_002:0197b24": "能造業得名作者。既不造業即無有果。若不",
    "T30n1571_002:0197b25": "受果何名受者。",
    "T30n1571_002:0197b26": "[0197b26] 復次如汝所言。我為苦逼發心厭離捨惡修",
    "T30n1571_002:0197b27": "善得解脫者。此亦不然。何以故。頌曰。",
    "T30n1571_002:0197b28": " 我常非所害  豈煩修護因",
    "T30n1571_002:0197b29": " 誰恐食金剛  執仗防眾蠹",
    "T30n1571_002:0197c01": "[0197c01] 論曰。汝所計我既無變易。如太虛空其體常",
    "T30n1571_002:0197c02": "住。一切災苦皆不能害。豈煩精進修防護因。",
    "T30n1571_002:0197c03": "有變壞身。苦所逼害罪所塗染。理須防護。誰",
    "T30n1571_002:0197c04": "有智者。了知金剛物無能壞。而恐侵食。率侶",
    "T30n1571_002:0197c05": "執仗防諸蠹蟲。唯有愚人。或為是事。可變壞",
    "T30n1571_002:0197c06": "物應加守衛。若汝意謂。命可害故。我亦隨害。",
    "T30n1571_002:0197c07": "此亦不然。我既是常。不應隨害。又汝計命三",
    "T30n1571_002:0197c08": "事和合。謂身我意前已遮破。我與身合無方",
    "T30n1571_002:0197c09": "分故。如汝所計。色等諸德無和合義。又和",
    "T30n1571_002:0197c10": "合者無別有性。唯有方分無間而生。既無別",
    "T30n1571_002:0197c11": "體。復何所害。此設可害必隨所依。所依既常。",
    "T30n1571_002:0197c12": "云何可害。設復害命。於我何惱。以汝所計我",
    "T30n1571_002:0197c13": "常無礙。如太虛空寒暑風雨霜雹無損。如是",
    "T30n1571_002:0197c14": "我性苦何所惱。又所執我其性凝然。前後",
    "T30n1571_002:0197c15": "無變。設離眾惡。復何所增而名解脫。豈不",
    "T30n1571_002:0197c16": "此位善法增耶。我性既常。善增何益。所執",
    "T30n1571_002:0197c17": "我體常無改變。餘法雖生亦無增損。如是解",
    "T30n1571_002:0197c18": "脫。於我無用。是故執我常住無變。生死涅槃",
    "T30n1571_002:0197c19": "二事俱失。若空無我二事俱成。"
}