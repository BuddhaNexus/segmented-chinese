{
    "T27n1545_011:0051a02": "阿毘達磨大毘婆沙論卷第十一",
    "T27n1545_011:0051a04": "五百大阿羅漢等造",
    "T27n1545_011:0051a05": "三藏法師玄奘奉 詔譯",
    "T27n1545_011:0051a06": "雜蘊第一中智納息第二之三",
    "T27n1545_011:0051a07": "[0051a07] 問未來世中有等無間緣不。設爾何失。若有",
    "T27n1545_011:0051a08": "者未來諸法應次第住。修正加行應成無",
    "T27n1545_011:0051a09": "用。所以者何。若法在此無間而住。彼法從",
    "T27n1545_011:0051a10": "此無間必生。修正加行復何所用。又應無",
    "T27n1545_011:0051a11": "有伏諸煩惱生對治義。如是便無究竟解",
    "T27n1545_011:0051a12": "脫。見蘊所說復云何通。如說。若法與彼法",
    "T27n1545_011:0051a13": "作等無間。或時不與彼法作耶。答若時此",
    "T27n1545_011:0051a14": "法未至已生。若無者何故世第一法無間。唯",
    "T27n1545_011:0051a15": "生苦法智忍。不生乃至盡無生智。八分經說。",
    "T27n1545_011:0051a16": "復云何通。如說。如是補特伽羅作此業已。",
    "T27n1545_011:0051a17": "或十三劫。或十四劫。或乃至二十劫。不墮",
    "T27n1545_011:0051a18": "惡趣。又云何建立。順現法受。順次生受。順後",
    "T27n1545_011:0051a19": "次受。三種業耶。答未來無有等無間緣。問",
    "T27n1545_011:0051a20": "若爾何故世第一法無間。唯生苦法智忍。不",
    "T27n1545_011:0051a21": "生乃至盡無生智耶。答此名數定。非事相",
    "T27n1545_011:0051a22": "定。所以者何。苦法智忍。在六地未知何地",
    "T27n1545_011:0051a23": "者。當生三根相應。未知何根相應者。當生",
    "T27n1545_011:0051a24": "有四行相。未知何行相。當生無量剎那。未",
    "T27n1545_011:0051a25": "知何剎那當生故。乃至住增上忍時。苦法智",
    "T27n1545_011:0051a26": "忍。唯於三事定。謂地定根定行相定。於二",
    "T27n1545_011:0051a27": "事猶不定。謂剎那不定。等無間緣不定。若",
    "T27n1545_011:0051a28": "住世第一法時。於五事皆定。復次不必要",
    "T27n1545_011:0051a29": "有等無間緣。諸法次第相續而起。所以者",
    "T27n1545_011:0051b01": "何。若法依屬彼法。從彼法後無間得生。餘",
    "T27n1545_011:0051b02": "則不爾。猶如外物雖無等無間緣。而相依",
    "T27n1545_011:0051b03": "屬前後次第生起。如種芽莖枝條花果。依屬",
    "T27n1545_011:0051b04": "彼者。彼無間生。餘則不爾。如是內法在未",
    "T27n1545_011:0051b05": "來世。雖無等無間緣。而依屬彼者彼無間",
    "T27n1545_011:0051b06": "生。餘則不爾。苦法智忍。依屬世第一法。苦",
    "T27n1545_011:0051b07": "法智等則不如是。是故世第一法無間。唯",
    "T27n1545_011:0051b08": "生苦法智忍。不生乃至盡無生智。復次未來",
    "T27n1545_011:0051b09": "法生。依現在法。若現在法和合。彼則得生。",
    "T27n1545_011:0051b10": "若不和合彼則不生。雖無是處為分別",
    "T27n1545_011:0051b11": "故。假使修道生緣先合。亦應先生。然無是",
    "T27n1545_011:0051b12": "事。唯苦法智忍。依世第一法和合而生。苦",
    "T27n1545_011:0051b13": "法智等依餘和合。是故世第一法無間。唯生",
    "T27n1545_011:0051b14": "苦法智忍。不生乃至盡無生智。問八分經等。",
    "T27n1545_011:0051b15": "復云何通。有說。世尊依過去現在。比知未",
    "T27n1545_011:0051b16": "來。故作是說。謂世尊觀過去現在。如是種",
    "T27n1545_011:0051b17": "類補特伽羅。造如是業。爾所劫中不墮",
    "T27n1545_011:0051b18": "惡趣。如是種類補特伽羅。造如是業現世",
    "T27n1545_011:0051b19": "受果。造如是業次生受果。造如是業後",
    "T27n1545_011:0051b20": "次受果。由此現見。如是種類補特伽羅。",
    "T27n1545_011:0051b21": "造如是業比知當來。爾所劫中不墮惡趣。",
    "T27n1545_011:0051b22": "如是種類補特伽羅。造如是業當現受果。",
    "T27n1545_011:0051b23": "造如是業當生受果。造如是業當後受",
    "T27n1545_011:0051b24": "果。有餘師說。有情身中有如是相。是不相",
    "T27n1545_011:0051b25": "應行蘊所攝。世尊觀彼。便知如是補特伽",
    "T27n1545_011:0051b26": "羅於未來世。爾所劫中不墮惡趣。亦知如",
    "T27n1545_011:0051b27": "是補特伽羅所造諸業。或當現受。或當生受。",
    "T27n1545_011:0051b28": "或當後受。評曰。不應作如是說。若作是",
    "T27n1545_011:0051b29": "說。便顯世尊於未來事唯有比量智無現",
    "T27n1545_011:0051c01": "量智。此不應理。應作是說。佛知未來是現",
    "T27n1545_011:0051c02": "非比。謂佛智見明淨猛利。未來諸佛。雖雜",
    "T27n1545_011:0051c03": "亂住無有次第。而能現知。如是種類補特",
    "T27n1545_011:0051c04": "伽羅。造如是業。於未來世爾所劫中不墮",
    "T27n1545_011:0051c05": "惡趣。如是種類補特伽羅。造如是業。或當",
    "T27n1545_011:0051c06": "現受。或當生受。或當後受。明了無謬。有餘",
    "T27n1545_011:0051c07": "師說。未來亦有等無間緣。問若爾未來諸法",
    "T27n1545_011:0051c08": "應次第住。修正加行應成無用。又應無",
    "T27n1545_011:0051c09": "有伏諸煩惱生對治義。如是便無究竟解",
    "T27n1545_011:0051c10": "脫。答未來諸法雖有等無間緣性相定。而",
    "T27n1545_011:0051c11": "無前後次第定。謂心心所未已生位。有應",
    "T27n1545_011:0051c12": "從彼無間生法而無前後次第行列。至已",
    "T27n1545_011:0051c13": "生位。有應從彼無間生法。亦有前後次第",
    "T27n1545_011:0051c14": "行列。如多沙門。若雜亂住雖大小已定。而",
    "T27n1545_011:0051c15": "行列未定。若次第住大小亦定。行列亦定。",
    "T27n1545_011:0051c16": "此亦如是故無有失。修正加行非成無",
    "T27n1545_011:0051c17": "用。一心無間有二心故。謂未來世一心無",
    "T27n1545_011:0051c18": "間。有二心住一善二染。若現在世修正加",
    "T27n1545_011:0051c19": "行。則善心生染心不生。若現在世起邪加",
    "T27n1545_011:0051c20": "行。則染心生善心不生。如一種後二事應",
    "T27n1545_011:0051c21": "生一芽二灰。若芽緣和合則芽生灰不",
    "T27n1545_011:0051c22": "生。若灰緣和合則灰生芽不生。此亦如",
    "T27n1545_011:0051c23": "是。由此亦有伏諸煩惱生對治義。漸次便",
    "T27n1545_011:0051c24": "證究竟解脫。問見蘊所說復云何通。如說。",
    "T27n1545_011:0051c25": "若法與彼法作等無間。或時不與彼法作",
    "T27n1545_011:0051c26": "耶。答若時此法未至已生。答彼依前後",
    "T27n1545_011:0051c27": "次第定說。不依為緣性相定說。故不相違。",
    "T27n1545_011:0051c28": "評曰。應作是說。未來無有等無間緣。",
    "T27n1545_011:0051c29": "所以者何。等無間緣不雜亂住。未來世法",
    "T27n1545_011:0052a01": "雜亂住故。等無間緣次第而住。未來世法無",
    "T27n1545_011:0052a02": "次第故。等無間緣依開避義。立未來世法。",
    "T27n1545_011:0052a03": "無開避義故。復次若未來有等無間緣則。",
    "T27n1545_011:0052a04": "欲修善者應常作善。欲作惡者應常作",
    "T27n1545_011:0052a05": "惡。然今現見欲修善者。後便作惡。如天授",
    "T27n1545_011:0052a06": "等。欲作惡者後便作善。如指鬘等。故未來",
    "T27n1545_011:0052a07": "世決定無有等無間緣。",
    "T27n1545_011:0052a08": "[0052a08] 問何故色法非等無間緣。答若法相應。有所",
    "T27n1545_011:0052a09": "依有行相。有警覺有所緣。彼法可立等",
    "T27n1545_011:0052a10": "無間緣。色法不爾故。非等無間緣。有說。等",
    "T27n1545_011:0052a11": "無間緣現前無亂。色法有亂故。非等無間",
    "T27n1545_011:0052a12": "緣。謂一剎那。起欲界色及色界色。或一剎",
    "T27n1545_011:0052a13": "那。起欲界色及不繫色。或一剎那。起色界",
    "T27n1545_011:0052a14": "色及不繫色。尊者世友說曰。一異熟色相",
    "T27n1545_011:0052a15": "續未滅。有長養色及等流色。復相續生多類",
    "T27n1545_011:0052a16": "俱生。故非等無間緣。大德說曰。以諸色法",
    "T27n1545_011:0052a17": "少無間生多。多無間生少故。非等無間緣。",
    "T27n1545_011:0052a18": "少無間生多者。如夏雨時。少雲無間起無",
    "T27n1545_011:0052a19": "量雲。遍覆虛空。從小樹子生極高大諾瞿",
    "T27n1545_011:0052a20": "陀樹。從小羯剌藍生廣大身色。多無間生",
    "T27n1545_011:0052a21": "少者。如大草聚燒為少灰。問若爾心所法亦",
    "T27n1545_011:0052a22": "多無間生少。少無間生多。應不建立等無",
    "T27n1545_011:0052a23": "間緣。多無間生少者。如從有尋有伺地。入",
    "T27n1545_011:0052a24": "無尋無伺地。少無間生多者。如從無尋無",
    "T27n1545_011:0052a25": "伺地入有尋有伺地。答此依同地前後數等",
    "T27n1545_011:0052a26": "說。不依異地故無有失。有說。此依同類",
    "T27n1545_011:0052a27": "前後數等說。不依異類故無有失。謂一心",
    "T27n1545_011:0052a28": "中。若一受等無間二受等生。二受等無間一",
    "T27n1545_011:0052a29": "受等生。可有此失。然無是事故與色別。",
    "T27n1545_011:0052b01": "以諸色法同類極微。於一聚中眾多俱起。",
    "T27n1545_011:0052b02": "故不可立等無間緣。心心所法無如是",
    "T27n1545_011:0052b03": "事。",
    "T27n1545_011:0052b04": "[0052b04] 問何故不相應行。非等無間緣。答若法相應。",
    "T27n1545_011:0052b05": "有所依有行相。有警覺有所緣。彼法可",
    "T27n1545_011:0052b06": "立等無間緣。不相應行不爾。故非等無間",
    "T27n1545_011:0052b07": "緣。有說。等無間緣現前無亂。不相應行現前",
    "T27n1545_011:0052b08": "有亂。故非等無間緣。謂一剎那。有起三界及",
    "T27n1545_011:0052b09": "不繫。不相應行故。餘隨所應。如前廣說。品",
    "T27n1545_011:0052b10": "類足論。有如是言。云何心等無間法。答若",
    "T27n1545_011:0052b11": "心等無間。餘心心所法。已生正生。及無想定",
    "T27n1545_011:0052b12": "滅盡定。已生正生。是謂心等無間法。問彼何",
    "T27n1545_011:0052b13": "故不說無想異熟耶。有說。應說而不說",
    "T27n1545_011:0052b14": "者。當知此義有餘。有說。二無心定。有加",
    "T27n1545_011:0052b15": "行有功用。勤勞而得故彼說之。無想異熟",
    "T27n1545_011:0052b16": "與此相違。故彼不說。有說。二無心定是善",
    "T27n1545_011:0052b17": "故說。無想異熟無覆無記故不說之。有說。",
    "T27n1545_011:0052b18": "若由心力無間引起。不雜亂者。可名為心",
    "T27n1545_011:0052b19": "等無間法。無想異熟是異熟因力所引起。",
    "T27n1545_011:0052b20": "任運而轉。非入彼心勢力所引。故不名",
    "T27n1545_011:0052b21": "心等無間法。問若爾異熟心心所法。亦異熟",
    "T27n1545_011:0052b22": "因力所引起。任運而轉。應不名心等無間",
    "T27n1545_011:0052b23": "法。答自類相引有勝勢力。不同彼故。俱是",
    "T27n1545_011:0052b24": "相應有所依等。說名自類。問何故二無心",
    "T27n1545_011:0052b25": "定。是心等無間法。而非心等無間緣耶。",
    "T27n1545_011:0052b26": "答彼由心加行功用。勤勞所引得故。名心",
    "T27n1545_011:0052b27": "等無間法。與心相違遮斷心故。非心等無間",
    "T27n1545_011:0052b28": "緣。有說。彼由心勢力所引起。故名心等無",
    "T27n1545_011:0052b29": "間法。不相應無所依。無行相無警覺。無所",
    "T27n1545_011:0052c01": "緣故。非心等無間緣。有說。彼由心勢力",
    "T27n1545_011:0052c02": "得增長。有作用故。名心等無間法。損減心",
    "T27n1545_011:0052c03": "令不起作用故。非心等無間緣。問何故二",
    "T27n1545_011:0052c04": "無心定。前後相似無亂續生。而前非後等",
    "T27n1545_011:0052c05": "無間緣。答由入定心勢力所引。不由前念",
    "T27n1545_011:0052c06": "力所引生。故前非後等無間緣。問若爾異熟",
    "T27n1545_011:0052c07": "心心所法。由異熟因勢力引起。任運而轉。",
    "T27n1545_011:0052c08": "前應非後等無間緣。答心心所法。是相應",
    "T27n1545_011:0052c09": "有所依。有行相有警覺。有所緣故。前念",
    "T27n1545_011:0052c10": "於後有勝勢力。引發開避。故皆是後等無",
    "T27n1545_011:0052c11": "間緣。不相應行與此相違。不可為例。問",
    "T27n1545_011:0052c12": "入出無想滅盡定。心中間或經半劫一劫。",
    "T27n1545_011:0052c13": "云何可說等無間耶。答中間無餘心為隔",
    "T27n1545_011:0052c14": "故。謂入出心相去雖遠。中間更無餘心所",
    "T27n1545_011:0052c15": "間。故後於前名等無間。猶如二人共涉遠",
    "T27n1545_011:0052c16": "路。一前一後相遠而行。有人問言。汝有伴",
    "T27n1545_011:0052c17": "不。彼答言有。次後而來。二人中間雖有禽",
    "T27n1545_011:0052c18": "獸。無人為隔故言次後。此亦如是。無心為",
    "T27n1545_011:0052c19": "隔名等無間。問若法是心等無間。亦是心無",
    "T27n1545_011:0052c20": "間耶。答應作四句。有法是心等無間。非心",
    "T27n1545_011:0052c21": "無間。謂除初剎那二無心定。及有心位心",
    "T27n1545_011:0052c22": "心所法。諸餘相續。二無心定及出定心心所",
    "T27n1545_011:0052c23": "法。有法是心無間。非心等無間。謂初剎",
    "T27n1545_011:0052c24": "那二無心定。及有心位心心所法。生老住無",
    "T27n1545_011:0052c25": "常。有法是心等無間亦是心無間。謂初剎",
    "T27n1545_011:0052c26": "那二無心定。及有心位心心所法。有法非",
    "T27n1545_011:0052c27": "心等無間亦非心無間。謂除初剎那二無",
    "T27n1545_011:0052c28": "心定。及有心位心心所法。生老住無常。諸",
    "T27n1545_011:0052c29": "餘相續二無心定。及出定心心法生老住無",
    "T27n1545_011:0053a01": "常。問若法是心等無間。亦是無心定無間耶。",
    "T27n1545_011:0053a02": "答應作四句。有法是心等無間。非無心定",
    "T27n1545_011:0053a03": "無間。謂初剎那二無心定。及有心位心心所",
    "T27n1545_011:0053a04": "法。有法是無心定無間。非心等無間。謂除",
    "T27n1545_011:0053a05": "初剎那。二無心定。及有心位心心所法。生老",
    "T27n1545_011:0053a06": "住無常諸餘相續。二無心定。及出定心心所",
    "T27n1545_011:0053a07": "法。生老住無常。有法是心等無間。亦是無心",
    "T27n1545_011:0053a08": "定無間。謂除初剎那二無心定。及有心位心",
    "T27n1545_011:0053a09": "心所法。諸餘相續二無心定。及出定心心所",
    "T27n1545_011:0053a10": "法。有法非心等無間。亦非無心定無間。謂",
    "T27n1545_011:0053a11": "初剎那二無心定。及有心位心心所法。生老",
    "T27n1545_011:0053a12": "住無常。",
    "T27n1545_011:0053a13": "[0053a13] 有三種作意。謂自相作意。共相作意。勝解作",
    "T27n1545_011:0053a14": "意。自相作意者。思惟色是變礙相。受是領納",
    "T27n1545_011:0053a15": "相。想是取像相。行是造作相。識是了別相。地",
    "T27n1545_011:0053a16": "是堅相。水是濕相。火是煖相。風是動相。如",
    "T27n1545_011:0053a17": "是等。共相作意者。如十六行相等。勝解作",
    "T27n1545_011:0053a18": "意者。如不淨觀持息念。無量解脫勝處遍處",
    "T27n1545_011:0053a19": "等。問此三種作意。幾種無間。聖道現在前。聖",
    "T27n1545_011:0053a20": "道無間。幾種現在前耶。有說。三種無間。聖",
    "T27n1545_011:0053a21": "道現在前。聖道無間。三種現在前。如是善",
    "T27n1545_011:0053a22": "通契經所說。不淨觀俱行。修念等覺支。依",
    "T27n1545_011:0053a23": "止厭依止離依止滅。迴向於捨。此中俱聲。",
    "T27n1545_011:0053a24": "顯無間義。有說。二種無間。聖道現在前。除",
    "T27n1545_011:0053a25": "自相作意聖道無間。三種現在前。有說。唯",
    "T27n1545_011:0053a26": "共相作意無間。聖道現在前。聖道無間。三種",
    "T27n1545_011:0053a27": "現在前。問契經所說。當云何通。如說。不淨",
    "T27n1545_011:0053a28": "觀俱行修念等覺支。答依展轉因故作是",
    "T27n1545_011:0053a29": "說。如子孫法轉相生故。謂勝解作意。引起",
    "T27n1545_011:0053b01": "共相作意。共相作意。引起聖道。有說。共相",
    "T27n1545_011:0053b02": "作意無間。聖道現在前。聖道無間。共相作意",
    "T27n1545_011:0053b03": "現在前。問若爾依未至定。入正性離生者。",
    "T27n1545_011:0053b04": "出聖道時。可起欲界共相作意。若依上地。",
    "T27n1545_011:0053b05": "入正性離生者。出聖道時。彼欲界心既不",
    "T27n1545_011:0053b06": "得起。以極遠故。復未得色界共相作意。",
    "T27n1545_011:0053b07": "彼雖已得順決擇分。而聖道後不復現前。",
    "T27n1545_011:0053b08": "彼以何等共相作意。出聖道耶。答彼於順",
    "T27n1545_011:0053b09": "決擇分中間。已修得如是行相。謂一切行非",
    "T27n1545_011:0053b10": "常。一切法非我。涅槃寂靜等。今出聖道起",
    "T27n1545_011:0053b11": "彼作意。評曰。彼不應作是說。如前說者",
    "T27n1545_011:0053b12": "好。謂三種無間。聖道現在前。聖道無間三種",
    "T27n1545_011:0053b13": "現在前。",
    "T27n1545_011:0053b14": "[0053b14] 復次欲界有三種作意。謂聞所成作意。思所",
    "T27n1545_011:0053b15": "成作意。生得作意。色界有三種作意。謂聞所",
    "T27n1545_011:0053b16": "成作意。修所成作意。生得作意。無色界有二",
    "T27n1545_011:0053b17": "種作意。謂修所成作意。生得作意。無漏有一",
    "T27n1545_011:0053b18": "種作意。謂修所成作意。此中欲界。唯思所成",
    "T27n1545_011:0053b19": "無間。聖道現在前。聖道無間。三種現在前。色",
    "T27n1545_011:0053b20": "界唯修所成無間。聖道現在前。聖道無間。",
    "T27n1545_011:0053b21": "二種現在前除生得。無色界唯修所成無間。",
    "T27n1545_011:0053b22": "聖道現在前。聖道無間。亦唯修所成現在前。",
    "T27n1545_011:0053b23": "問何故聖道無間。欲界生得現在前。非色",
    "T27n1545_011:0053b24": "無色界生得耶。答欲界生得猛利。色無色界。",
    "T27n1545_011:0053b25": "生得不猛利故。若依未至定。得阿羅漢果。",
    "T27n1545_011:0053b26": "彼或以欲界心出聖道。或以未至定心出",
    "T27n1545_011:0053b27": "聖道。若依無所有處。得阿羅漢果。彼或以",
    "T27n1545_011:0053b28": "無所有處心出聖道。或以非想非非想處",
    "T27n1545_011:0053b29": "心出聖道。若依餘地。得阿羅漢果。彼唯以",
    "T27n1545_011:0053c01": "自地心出聖道。",
    "T27n1545_011:0053c02": "[0053c02] 復次初靜慮有三種。謂味相應淨無漏。如是",
    "T27n1545_011:0053c03": "乃至無所有處。皆有三種。非想非非想處。但",
    "T27n1545_011:0053c04": "有二種。謂除無漏。此中味相應無間。二種",
    "T27n1545_011:0053c05": "現在前除無漏。淨無間三種現在前。無漏無",
    "T27n1545_011:0053c06": "間二種現在前。除味相應淨初靜慮。復有四",
    "T27n1545_011:0053c07": "種。謂順退分。順住分。順勝進分。順決擇分。",
    "T27n1545_011:0053c08": "如是乃至。無所有處。皆有四種。非想非非",
    "T27n1545_011:0053c09": "想處。唯有三種。除順勝進分。此中順退分",
    "T27n1545_011:0053c10": "無間。二種現在前。謂順退分。及順住分。順住",
    "T27n1545_011:0053c11": "分無間。三種現在前。謂除順決擇分。順勝進",
    "T27n1545_011:0053c12": "分無間。三種現在前。謂除順退分。順決擇",
    "T27n1545_011:0053c13": "分無間。二種現在前。謂順決擇分。及順勝進",
    "T27n1545_011:0053c14": "分。問若生第二第三第四靜慮。起初靜慮諸",
    "T27n1545_011:0053c15": "識身時。幾心無間入幾心出耶。答隨所生",
    "T27n1545_011:0053c16": "地。若未離染者。三種心無間。彼諸識身現在",
    "T27n1545_011:0053c17": "前。彼諸識身無間。三種心現在前。謂善染",
    "T27n1545_011:0053c18": "污。無覆無記。若已離染者。二種心無間。彼諸",
    "T27n1545_011:0053c19": "識身現在前。彼諸識身無間。二種心現在前。",
    "T27n1545_011:0053c20": "謂除染污。",
    "T27n1545_011:0053c21": "[0053c21] 有十二心欲界四。謂善不善。有覆無記。無覆",
    "T27n1545_011:0053c22": "無記。色無色界各三。謂前四中除不善。無漏",
    "T27n1545_011:0053c23": "有二。謂學無學。問此十二心。一一無間生",
    "T27n1545_011:0053c24": "幾心。復從幾心無間生耶。答欲界善心無間",
    "T27n1545_011:0053c25": "生九心。謂欲界四。色界二。善有覆無記。無",
    "T27n1545_011:0053c26": "色界一。有覆無記。及學無學心。此心復從八",
    "T27n1545_011:0053c27": "心無間生。謂欲界四。色界二善有覆無記。及",
    "T27n1545_011:0053c28": "學無學心。不善心無間生四心。謂欲界四心。",
    "T27n1545_011:0053c29": "此心復從十心無間生。謂欲界四。色無色",
    "T27n1545_011:0054a01": "界各三心。如不善心。欲界有覆無記心亦爾。",
    "T27n1545_011:0054a02": "欲界無覆無記心無間生七心。謂欲界四。色",
    "T27n1545_011:0054a03": "界二善有覆無記無色界一。有覆無記心。",
    "T27n1545_011:0054a04": "此心復從五心無間生。謂欲界四。及色界一",
    "T27n1545_011:0054a05": "善心。色界善心無間。生十一心。謂十二心",
    "T27n1545_011:0054a06": "中。除無色界無覆無記心。此心復從九心",
    "T27n1545_011:0054a07": "無間生。謂色界三。欲界二善無覆無記。無色",
    "T27n1545_011:0054a08": "界二。善有覆無記。及學無學心。色界有覆無",
    "T27n1545_011:0054a09": "記心無間生六心。謂色界三。欲界三除無覆",
    "T27n1545_011:0054a10": "無記心。此心復從八心無間生。謂色無色",
    "T27n1545_011:0054a11": "界各三。欲界二善無覆無記心。色界無覆無",
    "T27n1545_011:0054a12": "記心無間生六心。謂色界三。欲界二不善有",
    "T27n1545_011:0054a13": "覆無記。無色界一有覆無記心。此心復從三",
    "T27n1545_011:0054a14": "心無間生。謂色界三心。無色界善心無間生",
    "T27n1545_011:0054a15": "九心。謂無色界三。欲界二不善有覆無記。色",
    "T27n1545_011:0054a16": "界二善有覆無記。及學無學心。此心復從六",
    "T27n1545_011:0054a17": "心無間生。謂無色界三。色界一。善及學無",
    "T27n1545_011:0054a18": "學心。無色界有覆無記心無間生七心。謂無",
    "T27n1545_011:0054a19": "色界三。欲界二。不善有覆無記。色界二。善有",
    "T27n1545_011:0054a20": "覆無記心。此心復從七心無間生。謂無色",
    "T27n1545_011:0054a21": "界三。欲色界各二。善無覆無記心。無色界無",
    "T27n1545_011:0054a22": "覆無記心無間生六心。謂無色界三。欲界",
    "T27n1545_011:0054a23": "二。不善有覆無記。色界一。有覆無記心。此",
    "T27n1545_011:0054a24": "心復從三心無間生。謂無色界三心。學心",
    "T27n1545_011:0054a25": "無間生五心。謂三界善。及學無學心。此心",
    "T27n1545_011:0054a26": "復從四心無間生。謂三界善及學心。無學",
    "T27n1545_011:0054a27": "心無間生四心。謂三界善及無學心。此心復",
    "T27n1545_011:0054a28": "從五心無間生。謂三界善及學無學心",
    "T27n1545_011:0054a29": "有二十心。欲界八。謂加行善。生得善。不善",
    "T27n1545_011:0054b01": "有覆無記。威儀路工巧處異熟生通果心。色",
    "T27n1545_011:0054b02": "界六。謂前八心中。除不善及工巧處。無色界",
    "T27n1545_011:0054b03": "四。謂加行善。生得善。有覆無記。異熟生心。",
    "T27n1545_011:0054b04": "無漏二。謂學無學心。問此二十心。一一無間",
    "T27n1545_011:0054b05": "生幾心。復從幾心無間生耶。答欲界加行善",
    "T27n1545_011:0054b06": "心無間生十心。謂欲界七除通果心。色界一",
    "T27n1545_011:0054b07": "加行善。及學無學心。此心復從八心無間",
    "T27n1545_011:0054b08": "生。謂欲界四。除無覆無記四。色界二。加行",
    "T27n1545_011:0054b09": "善有覆無記及學無學心。有餘師說。此心復",
    "T27n1545_011:0054b10": "從十一心無間生。謂前八及欲界。威儀路工",
    "T27n1545_011:0054b11": "巧處異熟生心。所以者何。以熟修習加行善",
    "T27n1545_011:0054b12": "心者。從自界威儀路工巧處。異熟生心無",
    "T27n1545_011:0054b13": "間。亦現在前。欲界生得善心無間生九心。謂",
    "T27n1545_011:0054b14": "欲界七除通果心。色無色界各一。有覆無記",
    "T27n1545_011:0054b15": "心。此心復從十一心無間生。謂欲界七。除",
    "T27n1545_011:0054b16": "通果心。色界二。加行善有覆無記。及學無學",
    "T27n1545_011:0054b17": "心。不善心無間生七心。謂欲界七除通果",
    "T27n1545_011:0054b18": "心。此心復從十四心無間生。欲界七。除通",
    "T27n1545_011:0054b19": "果心。色界四。除加行善及通果心。無色界",
    "T27n1545_011:0054b20": "三。除加行善心。如不善心。欲界有覆無記",
    "T27n1545_011:0054b21": "心亦爾。欲界威儀路心無間生八心。謂欲界",
    "T27n1545_011:0054b22": "六。除加行善及通果心。色無色界各一。有覆",
    "T27n1545_011:0054b23": "無記心。有餘師說。此心無間生九心。謂前",
    "T27n1545_011:0054b24": "八及欲界加行善心。熟修習者能現前故。此",
    "T27n1545_011:0054b25": "心復從七心無間生。謂欲界七。除通果心。",
    "T27n1545_011:0054b26": "如欲界威儀路心。欲界異熟生心亦爾。工巧",
    "T27n1545_011:0054b27": "處心無間生六心。謂欲界六除加行善及通",
    "T27n1545_011:0054b28": "果心。有餘師說。此心無間生七心。謂前六",
    "T27n1545_011:0054b29": "及欲界加行善心。熟修習者能現前故。此心",
    "T27n1545_011:0054c01": "復從七心無間生。謂欲界七。除通果心。欲",
    "T27n1545_011:0054c02": "界通果心無間生二心。謂欲界通果。及色界",
    "T27n1545_011:0054c03": "加行善心。此心復從二心無間生。謂欲界通",
    "T27n1545_011:0054c04": "果。及色界加行善心。色界加行善心無間生",
    "T27n1545_011:0054c05": "十二心。謂色界六。欲界三。加行善生得善通",
    "T27n1545_011:0054c06": "果。無色界一。加行善及學無學心。此心復",
    "T27n1545_011:0054c07": "從十心無間生。謂色界四。除威儀路異熟",
    "T27n1545_011:0054c08": "生心。欲界二。加行善通果心。無色界二。加行",
    "T27n1545_011:0054c09": "善有覆無記。及學無學心。色界生得善心。",
    "T27n1545_011:0054c10": "無間生八心謂色界五。除通果。欲界二。不",
    "T27n1545_011:0054c11": "善有覆無記。無色界一。有覆無記心。此心",
    "T27n1545_011:0054c12": "復從五心無間生。謂色界五。除通果心。色",
    "T27n1545_011:0054c13": "界有覆無記心。無間生九心謂色界五。除",
    "T27n1545_011:0054c14": "通果。欲界四。加行善。生得善。不善有覆無記",
    "T27n1545_011:0054c15": "心。此心復從十一心無間生。謂色界五。",
    "T27n1545_011:0054c16": "除通果。欲界三。生得善威儀路異熟生。無",
    "T27n1545_011:0054c17": "色界三。除加行善心。色界威儀路心無間生",
    "T27n1545_011:0054c18": "七心。謂色界四。除加行善通果心。欲界二。",
    "T27n1545_011:0054c19": "不善有覆無記。無色界一。有覆無記心。此",
    "T27n1545_011:0054c20": "心復從五心無間生。謂色界五。除通果心。",
    "T27n1545_011:0054c21": "如色界威儀路心。色界異熟生心亦爾。色界",
    "T27n1545_011:0054c22": "通果心無間生二心。謂色界加行善。及通",
    "T27n1545_011:0054c23": "果心。此心復從二心無間生。謂色界加行",
    "T27n1545_011:0054c24": "善。及通果心。無色界加行善心無間生七心。",
    "T27n1545_011:0054c25": "謂無色界四。色界一。加行善及學無學心。此",
    "T27n1545_011:0054c26": "心復從六心無間生。謂無色界三。除異熟",
    "T27n1545_011:0054c27": "生色界一。加行善及學無學心。無色界生得",
    "T27n1545_011:0054c28": "善心無間生七心。謂無色界四。欲界二。不",
    "T27n1545_011:0054c29": "善有覆無記。色界一。有覆無記心。此心復",
    "T27n1545_011:0055a01": "從四心無間生。謂無色界四心。無色界有覆",
    "T27n1545_011:0055a02": "無記心無間生八心。謂無色界四。欲界二。不",
    "T27n1545_011:0055a03": "善有覆無記。色界二。加行善有覆無記心。此",
    "T27n1545_011:0055a04": "心復從十心無間生。謂無色界四。欲色界各",
    "T27n1545_011:0055a05": "三。生得善威儀路異熟生心。無色界異熟生",
    "T27n1545_011:0055a06": "心無間生六心。謂無色界三。除加行善心。",
    "T27n1545_011:0055a07": "欲界二不善有覆無記。色界一。有覆無記",
    "T27n1545_011:0055a08": "心。此心復從四心無間生。謂無色界四心。",
    "T27n1545_011:0055a09": "學心無間生六心。謂欲界二。加行善生得善。",
    "T27n1545_011:0055a10": "色無色界各一。加行善及學無學心。此心復",
    "T27n1545_011:0055a11": "從四心無間生。謂三界各一。加行善及學",
    "T27n1545_011:0055a12": "心。無學心無間生五心。謂欲界二。加行善生",
    "T27n1545_011:0055a13": "得善。色無色界各一。加行善及無學心。此心",
    "T27n1545_011:0055a14": "復從五心無間生。謂三界各一。加行善及學",
    "T27n1545_011:0055a15": "無學心。",
    "T27n1545_011:0055a16": "[0055a16] 補特伽羅既不可得。又無前心往後心。理",
    "T27n1545_011:0055a17": "何緣能憶本所作事。乃至廣說。問何故作此",
    "T27n1545_011:0055a18": "論。答為止他宗顯己義故。謂或有執補特",
    "T27n1545_011:0055a19": "伽羅。自體實有。如犢子部。彼作是說。我",
    "T27n1545_011:0055a20": "許有我。可能憶念本所作事。先自領納",
    "T27n1545_011:0055a21": "今自憶故。若無我者。何緣能憶本所作事。",
    "T27n1545_011:0055a22": "或復有執。物性相隱。如說。諸法相隱。外道",
    "T27n1545_011:0055a23": "彼作是說。諸有為法有晝夜分。互相藏隱",
    "T27n1545_011:0055a24": "夜時晝入。夜中晝性。雖在而不顯現。晝時",
    "T27n1545_011:0055a25": "夜入。晝中夜性。雖在而不顯現。如是可能",
    "T27n1545_011:0055a26": "憶本所作。晝夜分中。有夜晝故。夜晝時所",
    "T27n1545_011:0055a27": "作。晝夜時能憶。若不爾者。何緣能憶本所",
    "T27n1545_011:0055a28": "作事。或復有執物性相變。如說。諸法相變。",
    "T27n1545_011:0055a29": "外道彼作是說。即羯剌藍位變作。頞部曇位。",
    "T27n1545_011:0055b01": "乃至即堅固位變作。衰老位。如即青葉變",
    "T27n1545_011:0055b02": "作黃葉。如是可能憶本所作。以前後位體",
    "T27n1545_011:0055b03": "無異故。前位所作後位能憶。若不爾者。何",
    "T27n1545_011:0055b04": "緣能憶本所作事。或復有執。物性相往。如",
    "T27n1545_011:0055b05": "說。諸法相往。外道彼作是說。羯剌藍往。入",
    "T27n1545_011:0055b06": "頞部曇位中。乃至堅固往。入衰老位中。如",
    "T27n1545_011:0055b07": "是可能憶本所作。以後位中有前法故。前",
    "T27n1545_011:0055b08": "位所作後位能憶。若不爾者。何緣能憶本所",
    "T27n1545_011:0055b09": "作事。問物性相變相往。外道二執何別。答相",
    "T27n1545_011:0055b10": "變外道執。即前位變作後位。後位中無前",
    "T27n1545_011:0055b11": "位。相往外道執。前位往後位既至後位其",
    "T27n1545_011:0055b12": "相不壞。即與後位俱時增長。有作是說相",
    "T27n1545_011:0055b13": "變外道執。後與前不一不異。相往外道執。後",
    "T27n1545_011:0055b14": "與前亦一亦異。或復有執。覺性是一。如說",
    "T27n1545_011:0055b15": "前後。一覺論者。彼作是說。前作事覺。後憶",
    "T27n1545_011:0055b16": "念覺。相用雖異其性是一。如是可能憶",
    "T27n1545_011:0055b17": "本所作。以前後位覺體一故。前位所作後",
    "T27n1545_011:0055b18": "位能憶。若不爾者。何緣能憶本所作事。或",
    "T27n1545_011:0055b19": "復有執。意界是常。如執意界是常論者。",
    "T27n1545_011:0055b20": "彼作是說。六識雖生滅而意界是常。如是",
    "T27n1545_011:0055b21": "可能憶本所作。六識所作事。意界能憶故。",
    "T27n1545_011:0055b22": "若不爾者。何緣能憶本所作事。或復有執。",
    "T27n1545_011:0055b23": "蘊有二種。一根本蘊。二作用蘊。前蘊是",
    "T27n1545_011:0055b24": "常。後蘊非常。彼作是說。根本作用二蘊雖",
    "T27n1545_011:0055b25": "別。而共和合成一有情。如是可能憶本",
    "T27n1545_011:0055b26": "所作。以作用蘊所作事。根本蘊能憶故。若",
    "T27n1545_011:0055b27": "不爾者。何緣能憶本所作事。或復有執。",
    "T27n1545_011:0055b28": "前心往告後心。我作是事汝可憶持。彼作",
    "T27n1545_011:0055b29": "是說。心細冥通。前有所作必告後知。如是",
    "T27n1545_011:0055c01": "可能憶本所作。若不爾者。何緣能憶本所",
    "T27n1545_011:0055c02": "作事。然過殑伽沙數諸佛及佛弟子雖不說",
    "T27n1545_011:0055c03": "有補特伽羅。亦不說有物性相隱相變相",
    "T27n1545_011:0055c04": "往。一覺性意界常。根本蘊異作用蘊異。前心",
    "T27n1545_011:0055c05": "往告後心。而說有能憶本所作。此義決定。",
    "T27n1545_011:0055c06": "微細甚深難可覺了。為欲顯示如是決",
    "T27n1545_011:0055c07": "定。微細甚深。難可覺了。諸法性相。及止他",
    "T27n1545_011:0055c08": "宗不如理說。故作斯論。問此中應具說補",
    "T27n1545_011:0055c09": "特伽羅既不可得。亦無物性相隱相變相往。",
    "T27n1545_011:0055c10": "一覺性意界常。根本蘊異作用蘊異。前心往",
    "T27n1545_011:0055c11": "告後心理。何緣能憶本所作事。何故但說",
    "T27n1545_011:0055c12": "補特伽羅既不可得。又無前心往後心理。",
    "T27n1545_011:0055c13": "答此中說補特伽羅不可得者。別遮初一",
    "T27n1545_011:0055c14": "補特伽羅論。又無前心往後心理者。總遮",
    "T27n1545_011:0055c15": "後七論。有說。此中說補特伽羅既不可得",
    "T27n1545_011:0055c16": "者。遮第一補特伽羅論。又無前心往後心",
    "T27n1545_011:0055c17": "理者。遮第八前心往告後心論。既遮初後。",
    "T27n1545_011:0055c18": "應知。已遮中間六論。謂本論師略舉初後。",
    "T27n1545_011:0055c19": "令諸弟子易受持故。"
}