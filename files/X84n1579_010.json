{
    "X84n1579_010:0094c07": "續指月錄卷十",
    "X84n1579_010:0094c09": "六祖下二十六世",
    "X84n1579_010:0094c10": "臨濟宗",
    "X84n1579_010:0094c11": "蘇州鄧尉寶藏普持禪師參萬峰蔚和尚。徹證大法。",
    "X84n1579_010:0094c12": "蔚付以偈曰。大愚肋下痛還拳。三要三玄絕正偏。臨",
    "X84n1579_010:0094c13": "濟窟中師子子。燈燈續燄古今傳○僧慧旵參。具述",
    "X84n1579_010:0094c14": "悟由。師斥之曰。佛法如大海相似。轉入轉深。那裏泊",
    "X84n1579_010:0094c15": "在者裏(石車乘拈曰寶藏禪師雖用惡辣鉗錘祇是臭氣深重若是金粟待他眉毛動定劈脊便",
    "X84n1579_010:0094c16": "棒直使赤灑灑地快活平生)○一日室中。慧旵侍立。師問心不是",
    "X84n1579_010:0094c17": "佛。智不是道。汝云何會。旵向前問訊。叉手而立。師呵",
    "X84n1579_010:0094c18": "曰。汝在此許多時。猶作者般見解。旵遂發憤力參。至",
    "X84n1579_010:0094c19": "第二夜。驀然徹證。詣呈方丈。師視而笑曰。然雖如是。",
    "X84n1579_010:0094c20": "也須善自護持。時節若至。其理自影。旵既受囑。師以",
    "X84n1579_010:0094c21": "偈送之住山。偈曰。見得分明不是禪。竿頭進步絕言",
    "X84n1579_010:0094c22": "詮。發揚祖道吾宗旨。更入山中二十年(萬峰蔚嗣)。",
    "X84n1579_010:0094c23": "武昌九峰無念勝學禪師隨州應山人。族姓陳。年九",
    "X84n1579_010:0094c24": "歲。從本郡寶林無極緣公出家。剃染後一字不識。執",
    "X84n1579_010:0095a01": "苦經年。又自覺大事未明。義學無益。往謁無聞示萬",
    "X84n1579_010:0095a02": "法歸一。一歸何處話。遂入嵩山住靜。苦心研究。一日",
    "X84n1579_010:0095a03": "有省。述偈曰。數載東山昏霧濛。凭欄終日待晴空。夜",
    "X84n1579_010:0095a04": "來忽起霜天月。萬象全彰一鏡中。由是奮志徧參。後",
    "X84n1579_010:0095a05": "抵姑蘇。見萬峰於鄧尉。頓於喝下領旨。蔚即付以偈",
    "X84n1579_010:0095a06": "曰。五派傳來臨濟宗。入門一喝露全鋒。老婆心切能",
    "X84n1579_010:0095a07": "容易。試看泥蛇化作龍○一日蔚舉牛過窗櫺公案",
    "X84n1579_010:0095a08": "令頌看。師曰。頭角崢嶸四足蹄。通身過隙月沈西。當",
    "X84n1579_010:0095a09": "機若解翻身去。哮吼一聲更不疑。蔚亦以偈證之○",
    "X84n1579_010:0095a10": "後回寶林。道風遐著。繼住九峰。洪武十五年。孝慈皇",
    "X84n1579_010:0095a11": "后賓天。楚王延聘諸山名衲。集於洪山。見師道容。驚",
    "X84n1579_010:0095a12": "異。特留邸館。深談法奧。請叩彌篤。遂建剎。延師居之",
    "X84n1579_010:0095a13": "○上堂。師問眾如何是達磨西來直指一句。眾無語。",
    "X84n1579_010:0095a14": "師代曰。五乳峰前談少室○洪武十七年。高皇帝欽",
    "X84n1579_010:0095a15": "師道範。召見便殿。賜坐。應對稱旨。禮遇優渥。欲留主",
    "X84n1579_010:0095a16": "京剎。師立辭。命中官送還九峰○二十九年。高皇帝",
    "X84n1579_010:0095a17": "親製懷僧無念詩文一軸。并緘松實松花。復命中官",
    "X84n1579_010:0095a18": "齎送山中。踰慰諄切。勑曰。前者僧無念。戒行精於皎",
    "X84n1579_010:0095a19": "月。定慧穩若巍山。暫來一見。此去常懷。懷之不已。茲",
    "X84n1579_010:0095a20": "特遣人就見。齎有松實松花之供。兼以詩文勞之。師",
    "X84n1579_010:0095a21": "亦以偈進曰。萬機之下究真玄。百草頭邊佛祖禪。毛",
    "X84n1579_010:0095a22": "孔徧含塵剎土。毫端現出性中天。定回坐看雲橫谷。",
    "X84n1579_010:0095a23": "行樂閒觀石涌泉。林下衲僧何以報。祝延聖壽萬斯",
    "X84n1579_010:0095a24": "年中官回奏。上大悅○永樂三年。三月二十九日。集",
    "X84n1579_010:0095b01": "眾說偈曰。世尊七十九。無念八十年。踏翻華藏海。依",
    "X84n1579_010:0095b02": "舊水連天。泊然而逝。奉全身塔於師子巖。諡清福廣",
    "X84n1579_010:0095b03": "慧禪師。遣官致帛。命詞臣撰塔銘(萬峰蔚嗣)。",
    "X84n1579_010:0095b04": "果林首座僧參次。師擲下蒲團。汝試道看。僧曰。只此",
    "X84n1579_010:0095b05": "消息。本無言說。破蒲團上。地迸天裂。師曰。且道裂箇",
    "X84n1579_010:0095b06": "甚麼。僧擬議。師便打(萬峰蔚嗣已上三人)。",
    "X84n1579_010:0095b07": "建昌黃龍壽昌西竺本來禪師撫州崇仁裴氏子。七",
    "X84n1579_010:0095b08": "歲出家。十三參一峰寧。切究己躬大事。一日頓覺身",
    "X84n1579_010:0095b09": "若虗空。心絕邊表。行住坐臥。不知是誰。忽聞人誦清",
    "X84n1579_010:0095b10": "淨經云。內觀其心。心無其心。豁然有省。作偈曰。幾年",
    "X84n1579_010:0095b11": "外走喪真魂。今日相逢迥不倫。身伴金毛石獅子。回",
    "X84n1579_010:0095b12": "頭吞却鐵崑崙。乃再參寧。寧垂語曰。僧堂有箇首座",
    "X84n1579_010:0095b13": "也。無道却說有道。師曰。如何說。寧曰。空手把鋤頭。云",
    "X84n1579_010:0095b14": "云。師曰。某甲却曉得。寧曰。如何是佛。師曰。空手把鋤",
    "X84n1579_010:0095b15": "頭。寧喝曰。此了事人話。你敢胡說。乃扭住曰。你祇今",
    "X84n1579_010:0095b16": "還悟得麼。師曰。天然之道。豈有悟乎。寧曰。且去。晚下",
    "X84n1579_010:0095b17": "普集。為汝決斷及晚眾集。寧厲聲曰。今老僧舉話如",
    "X84n1579_010:0095b18": "何。師曰。舉起甚分明。不與和尚道。寧喝曰。既分明。因",
    "X84n1579_010:0095b19": "甚不道。師曰。與和尚道了。寧乃痛打。師推倒寧。拂袖",
    "X84n1579_010:0095b20": "而去。次日復見。寧曰。老僧棒下。有一步工夫。你若分",
    "X84n1579_010:0095b21": "曉。佛祖也不柰你何。你好生諦當去。用心若不得此。",
    "X84n1579_010:0095b22": "從生至死。也祇恁麼。復示偈曰。青山疊疊雨濛濛。獅",
    "X84n1579_010:0095b23": "子金毛撥不通。我也自知時未至。十回放箭九回空。",
    "X84n1579_010:0095b24": "師遂往貴溪江東。卓庵以居。七年方得發明。時寧已",
    "X84n1579_010:0095c01": "示寂。乃往金山見慈舟濟。濟曰。聞你當初法嗣一峰。",
    "X84n1579_010:0095c02": "師曰。是喫他三十痛棒。文書久已到手。今日特來和",
    "X84n1579_010:0095c03": "尚處討箇印子。舟指瓶花。俾作頌曰。當機拶破乾坤",
    "X84n1579_010:0095c04": "骨。撒髓漫空瑩絕瑕。驚得淨瓶開口笑。常敷劫外四",
    "X84n1579_010:0095c05": "時花。濟曰。諸佛不說。諸祖不傳。除却搖唇鼓舌。瞬目",
    "X84n1579_010:0095c06": "揚眉。舉手動足。還我到家語來。師乃默然。濟曰。去聖",
    "X84n1579_010:0095c07": "時遙。賢聖隱伏。尚有此子。龍天為我大作證明。從此",
    "X84n1579_010:0095c08": "向去。真實操持。還他末後。得大受用。若是輕自暴殄。",
    "X84n1579_010:0095c09": "孤我付囑。龍天為我翦除。師拜起曰。謹遵嚴命。濟又",
    "X84n1579_010:0095c10": "曰。古人到這般田地。深入巖谷。保養聖胎。三十年不",
    "X84n1579_010:0095c11": "許開口。直得嘴邊生白醭。人天推出。不得已說一言",
    "X84n1579_010:0095c12": "半句。扶持末運。師乃珍重而去○歸隱劍江壽聖。後",
    "X84n1579_010:0095c13": "寧王聞師道邁。遣使三請。師不赴。又呈偈問道。師答",
    "X84n1579_010:0095c14": "以進修之要○永樂四年。住新城壽昌。上堂。天日高",
    "X84n1579_010:0095c15": "明暑漸隆。榴花噴火耀庭中。衲僧眼裏真機露。無位",
    "X84n1579_010:0095c16": "真人覿面逢。直下知端的。擬議隔千重。要達己躬事。",
    "X84n1579_010:0095c17": "黃龍最上峰○上堂。花燦爛。日輪紅。心法昭彰觸處",
    "X84n1579_010:0095c18": "通。衲僧鼻孔尖頭下。浩氣騰騰宇宙中。眼空四海無",
    "X84n1579_010:0095c19": "家計。祇這拄杖子在手裏。要西便西。要東便東。卓拄",
    "X84n1579_010:0095c20": "杖下座○小參。了了了。一片長空光皎皎。休休休。雲",
    "X84n1579_010:0095c21": "自高飛水自流。豁眼通身無向背。十方沙界任遨遊",
    "X84n1579_010:0095c22": "○後杉關福田寺廢。請師重興。工將畢。一日焚香趺",
    "X84n1579_010:0095c23": "坐。索筆書偈曰。這箇老乞兒。教化何時了。顛顛倒倒",
    "X84n1579_010:0095c24": "任隨流。是聖是凡人不曉。咄。來來來。去去去。海湛澄",
    "X84n1579_010:0096a01": "空。風清月皎。擲筆而逝。門人奉全身於法堂。仍塔爪",
    "X84n1579_010:0096a02": "髮於壽昌西北之禪基嶺(金山濟嗣)。",
    "X84n1579_010:0096a03": "東普無際明悟禪師蜀之安岳通賢鎮莫氏子。年二",
    "X84n1579_010:0096a04": "十棄家。初未遇人。習坐禪入定工夫。後住樓山。訪清",
    "X84n1579_010:0096a05": "菩薩。清舉趙州無字話。師於當下有省。自此靠箇無",
    "X84n1579_010:0096a06": "字。如一座須彌山相似。行住坐臥。常在定中。一日坐",
    "X84n1579_010:0096a07": "次。忽然光明洞照。無一毫可得。占偈有虗空包不住。",
    "X84n1579_010:0096a08": "大地載不起之句。參古拙俊和尚。禮拜次。俊謂侍者",
    "X84n1579_010:0096a09": "曰。者僧有福德相。拈拄杖靠椅坐。命師供說行脚。師",
    "X84n1579_010:0096a10": "為直敘。俊曰。你且去。我不知你者樣工夫。一日復上",
    "X84n1579_010:0096a11": "方丈。俊震聲一喝。拈拄杖作打勢。師呈身就棒。俊曰。",
    "X84n1579_010:0096a12": "我棒頭有眼。不打者般死漢。拽拄杖便出。師拱立不",
    "X84n1579_010:0096a13": "動。俊復還坐。驀劄問曰。大地平沈。你在甚麼處。師曰。",
    "X84n1579_010:0096a14": "全露法王身。俊曰。萬法歸一。一歸何處。速道速道。師",
    "X84n1579_010:0096a15": "曰。不道。俊曰。因甚不道。師曰。亘古亘今。俊曰。亘古亘",
    "X84n1579_010:0096a16": "今。即且置。你在西川。什麼物。恁麼來。師不語。良久。俊",
    "X84n1579_010:0096a17": "曰。啞子得夢向誰說。一日俊為更號無際。師曰。恁麼",
    "X84n1579_010:0096a18": "則無際亦未在。天下老和尚盡向者裏成道。歷代祖",
    "X84n1579_010:0096a19": "師。盡向者裏成佛。即今有說佛說祖底出來。盡教遣",
    "X84n1579_010:0096a20": "出門去。不如某甲者裏齁齁打睡。俊笑曰。者漢此後",
    "X84n1579_010:0096a21": "不受人瞞去也○師甞有走馬燈偈曰。團團馳走不",
    "X84n1579_010:0096a22": "停留。無箇明人指路頭。滅却心中些子火。刀鎗人馬",
    "X84n1579_010:0096a23": "一齊休○僧善堅參。自陳行脚工夫。做到理窮情盡。",
    "X84n1579_010:0096a24": "十方坐斷。凡聖不容。心同太玄。了無一法。即如來清",
    "X84n1579_010:0096b01": "淨覺地。是則和尚證明。不是求和尚開示。師云。那箇",
    "X84n1579_010:0096b02": "是如來清淨覺地。僧近前叉手云。某甲自性。師云。我",
    "X84n1579_010:0096b03": "難與你證明。僧云。我是。和尚道未是。和尚悞我。我未",
    "X84n1579_010:0096b04": "是。和尚道是。亦為和尚悞我。師云。何不別處去。僧云。",
    "X84n1579_010:0096b05": "天下有過我者。我不踏老和尚門戶。師云。子實我到",
    "X84n1579_010:0096b06": "家徒弟。僧正目不顧。師云。許你許你。僧亦不顧。師云。",
    "X84n1579_010:0096b07": "我道許你。更疑什麼。子亦如是。吾亦如是。僧近前。大",
    "X84n1579_010:0096b08": "展三拜。師云。子將從前做工夫處。舉似一徧。供養大",
    "X84n1579_010:0096b09": "眾。僧乃供說如上做工夫。至見諦處。叉手默然。師云。",
    "X84n1579_010:0096b10": "子見諦如何與我不同。僧以兩手大展云。者箇非別。",
    "X84n1579_010:0096b11": "師云。者箇還著言句也無。僧云。實無一字。師云。只此",
    "X84n1579_010:0096b12": "無一字處。吾為汝證明已竟。子可深山茆蓬下。飢餐",
    "X84n1579_010:0096b13": "渴飲。任意消遙。為子安號古庭。庭乃禮別。師云。子別",
    "X84n1579_010:0096b14": "到恁處去。庭云。佛祖行不到處。師云。還許人來否。庭",
    "X84n1579_010:0096b15": "云。坦然無礙。師云。從上古人。阿誰有超祖之智。庭云",
    "X84n1579_010:0096b16": "黃檗。師云。子見黃檗麼。庭云。縱是黃檗。也須擯出。師",
    "X84n1579_010:0096b17": "云。敢在我這裏說大話。庭云。正眼無私。師云。觀子之",
    "X84n1579_010:0096b18": "見智過於師。今付汝袈裟拂子。珍重珍重。庭掩耳而",
    "X84n1579_010:0096b19": "出(天界俊嗣)。",
    "X84n1579_010:0096b20": "杭州虎跑性天如皎禪師四明周氏子。七歲患腸癰。",
    "X84n1579_010:0096b21": "醫剝生蟾蜍以治。師見。愓然曰。物我皆命。柰何害之。",
    "X84n1579_010:0096b22": "奪而縱去。父母奇之。曰必佛種也。乃命出家。後謁古",
    "X84n1579_010:0096b23": "拙俊和尚。因推簾見月有省。乃曰。元來恁麼。翌旦趨",
    "X84n1579_010:0096b24": "見俊。便震聲一喝。俊曰。如貧得寶耶。師曰。寶既不得。",
    "X84n1579_010:0096c01": "得即非寶。俊曰。憑何如是。師趨前問訊。叉手而立。俊",
    "X84n1579_010:0096c02": "曰。還我向上一句來。師便掩耳而出。復呈偈曰。午夜",
    "X84n1579_010:0096c03": "推簾月一灣。輕輕踏破上頭關。不須向外從他覓。只",
    "X84n1579_010:0096c04": "麼怡怡展笑顏。俊為助喜○後住武林虎跑。臨終示",
    "X84n1579_010:0096c05": "眾曰。文章佛法空中色。名相身心柳上煙。惟有死生",
    "X84n1579_010:0096c06": "真大事。殷勤了辦莫遷延。大眾。且道如何了辦。良久",
    "X84n1579_010:0096c07": "曰。吾今無暇為君說。聽取松風澗水聲。語畢。怡然而",
    "X84n1579_010:0096c08": "逝(天界俊嗣已上二人)。",
    "X84n1579_010:0096c09": "揚州素庵田居士世為江都名族。以弟子員屢試不",
    "X84n1579_010:0096c10": "第。遂一意空宗。猛力參究。時何密庵太守。唱道東南。",
    "X84n1579_010:0096c11": "士為入室高弟。鉗錘久之。頓付心印。士乃手握竹篦。",
    "X84n1579_010:0096c12": "勘驗僧徒。四方來學。無不仰素庵為現在古佛。通國",
    "X84n1579_010:0096c13": "稱田大士而不名○示眾。近來篤志參禪者少。纔提",
    "X84n1579_010:0096c14": "箇話頭。便被昏散二魔纏縛。殊不知昏散與疑情。正",
    "X84n1579_010:0096c15": "相對治。信心重則疑情必重。疑情重則昏散自無○",
    "X84n1579_010:0096c16": "示眾。大海不宿死屍。虗空不著五色。火聚不藏蚊蚋。",
    "X84n1579_010:0096c17": "無住法中。不立迷悟。如今參禪的。將光影門頭。自相",
    "X84n1579_010:0096c18": "覆却。入地獄如箭射○示眾。舉張九成居士謁善權",
    "X84n1579_010:0096c19": "清禪師。問曰。此事人人本具。箇箇圓成。是否。清曰。然。",
    "X84n1579_010:0096c20": "士曰。因甚某甲無箇入處。清出袖中素珠示之。士俯",
    "X84n1579_010:0096c21": "仰無對。清復袖之曰。是汝底。拈取去。纔涉思惟。即不",
    "X84n1579_010:0096c22": "是汝底。士悚然。一夕如側。究柏樹子話。忽聞蛙聲。即",
    "X84n1579_010:0096c23": "有契入。今日舉揚箇事。汝諸參學人。切莫作談玄說",
    "X84n1579_010:0096c24": "妙會。亦莫作思維卜度會。到那及時及節去處。是然",
    "X84n1579_010:0097a01": "[囗@力]地去也。且道時節一句。又作麼道○僧參。問補陀",
    "X84n1579_010:0097a02": "路向什麼門出。士曰。上座。即今從什麼門入。僧曰。抑",
    "X84n1579_010:0097a03": "勒人作麼。士曰。看脚下。僧擡頭進前三步。士曰。錯。僧",
    "X84n1579_010:0097a04": "便退後三步。士曰。且道是你錯。是我錯。僧曰。未舉已",
    "X84n1579_010:0097a05": "前。早知錯了也。士曰。正好喫棒在。僧無語。士曰。若到",
    "X84n1579_010:0097a06": "諸方。分明舉似○僧誦經次。士問誦什麼經。僧云。法",
    "X84n1579_010:0097a07": "華。士云。法華經六萬字。那箇字有眼。僧罔措。士便打",
    "X84n1579_010:0097a08": "○僧入門便拜。士喝快走。僧再拜。士云。你討甚麼碗。",
    "X84n1579_010:0097a09": "僧喝。士便掌○士居城之田家巷。以宅為庵。四方參",
    "X84n1579_010:0097a10": "扣之士。日擁座下。一日與眾禪人茶話。忽然擲盞合",
    "X84n1579_010:0097a11": "掌。別眾而逝(何太守嗣○法嗣和庵忠四明堪頥庵真共三人皆各演化一方而真公法裔",
    "X84n1579_010:0097a12": "最盛燈傳五世代出偉人嘉隆以前臨濟有揚州田大士一宗盛行大江南北云)。",
    "X84n1579_010:0097a13": "曹洞宗",
    "X84n1579_010:0097a14": "西京少室寶應還源福遇禪師霍州靈石王氏子。依",
    "X84n1579_010:0097a15": "邑之兜率薙落。徧遊講肆。雄辨如流。聞少室泰禪師",
    "X84n1579_010:0097a16": "道眼圓明。投依參究。泰曰。我舉拂子。你便向拂子上",
    "X84n1579_010:0097a17": "會。我纔良久。你便向良久處會。如何透得本分事。師",
    "X84n1579_010:0097a18": "面熱汗下。一日聞泰上堂。舉切忌從他覓。迢迢與我",
    "X84n1579_010:0097a19": "疏語。師穎悟。即承印可。密付衣頌○僧問如何是祖",
    "X84n1579_010:0097a20": "師西來的的大意。師曰。風送泉聲來枕畔。月移花影",
    "X84n1579_010:0097a21": "到窗前。曰此猶是聲色門頭事。師咄曰。賣私鹽漢○",
    "X84n1579_010:0097a22": "問如何是誕生王子。師曰雖有尊貴分。不是尊貴人。",
    "X84n1579_010:0097a23": "曰如何是朝生王子。師曰。不同金榜貴。終是老朝臣。",
    "X84n1579_010:0097a24": "曰如何是末生王子。師曰。歷盡艱辛苦。方得覲堯天。",
    "X84n1579_010:0097b01": "曰如何是化生王子。師曰。與父無異體。權操閫外機。",
    "X84n1579_010:0097b02": "曰如何是內生王子。師曰。長在深宮內。咫尺面龍顏。",
    "X84n1579_010:0097b03": "曰向上一路。又且如何。師曰。沒弦琴有韻。人天那得",
    "X84n1579_010:0097b04": "聞○仁宗皇慶癸丑十月。師無疾而化。門人奉全身",
    "X84n1579_010:0097b05": "塔於少室祖塋(少室泰嗣)。",
    "X84n1579_010:0097b06": "濟南靈巖秋江潔禪師僧雪軒成參。師問何處來。成",
    "X84n1579_010:0097b07": "曰。青州來。師曰。帶得青州布衫來麼。成曰。呈似和尚",
    "X84n1579_010:0097b08": "了也。師曰。三十棒且待來時。成拂袖出。師曰。此子得",
    "X84n1579_010:0097b09": "證悟矣。俾參堂去○一日成遽造丈室。師望而喜曰。",
    "X84n1579_010:0097b10": "金鎖玄關。打開了也。成曰。千年桃核裏。覓甚舊時仁。",
    "X84n1579_010:0097b11": "師囑曰。是汝本有之事。善自護持。他日能弘吾道者。",
    "X84n1579_010:0097b12": "必汝也(少室泰嗣已上二人)。",
    "X84n1579_010:0097b13": "西京寶應月巖永達禪師汾州劉氏子。祝髮於州之",
    "X84n1579_010:0097b14": "天寧。每以出生死為策勵。南詢參扣。聞靈巖肅和尚",
    "X84n1579_010:0097b15": "法雷遠震。乃往依侍。肅一見器重。親炙積久。遂入閫",
    "X84n1579_010:0097b16": "奧。乃曰。發語由師。行之在己。遂之泰安閉關。道俗堅",
    "X84n1579_010:0097b17": "請。不得已而起住寶應。上堂。鹿門老人道。盡大地是",
    "X84n1579_010:0097b18": "學人一卷經。盡乾坤是學人一隻眼。以如是眼。看如",
    "X84n1579_010:0097b19": "是經。千萬億劫。無有間斷。後萬松老直得計窮力盡。",
    "X84n1579_010:0097b20": "道箇看不易。諸人還看讀得麼。須知這一卷經。阿誰",
    "X84n1579_010:0097b21": "不具。這一隻眼。誰人不圓。要長則十萬億劫難盡。要",
    "X84n1579_010:0097b22": "短則一剎那頃便周。寶應今日不惜眉毛。為諸人拈",
    "X84n1579_010:0097b23": "出。乃彈指一下曰。看讀了也。諸人切莫錯過。良久。擊",
    "X84n1579_010:0097b24": "拂子曰。自是不歸歸便得。五湖煙景有誰爭乃擲拂",
    "X84n1579_010:0097c01": "子下座(足庵肅嗣)。",
    "X84n1579_010:0097c02": "封龍古巖普就禪師滹陽劉氏子。參靈巖肅和尚。肅",
    "X84n1579_010:0097c03": "以本分鉗錘。重加煅煉。付以大法。封龍堅請出世。師",
    "X84n1579_010:0097c04": "勉受焉○僧問如何是類墮。師曰。不是披毛帶角底。",
    "X84n1579_010:0097c05": "曰如何是隨墮。師曰。不是聞聲見色底。曰如何是尊",
    "X84n1579_010:0097c06": "貴墮。師曰。不是斷聲色底。曰恁麼則如何名墮。師曰",
    "X84n1579_010:0097c07": "鴈過長空。影沈寒水。曰古人道。三墮是了事人病。既",
    "X84n1579_010:0097c08": "是了事人。如何有病。師曰。祇為了事。曰此病何時得",
    "X84n1579_010:0097c09": "愈。師曰。直待無身。此病即除。因示頌曰。重重金鎖早",
    "X84n1579_010:0097c10": "敲開。三處悠然獨往來。鴈過長空無繫著。影沈寒水",
    "X84n1579_010:0097c11": "任渠猜○後歸隱靈棲。未幾示寂。大德六年。賜妙嚴",
    "X84n1579_010:0097c12": "弘法大禪師之號。塔於封龍之陽(足庵肅嗣已上二人)。",
    "X84n1579_010:0097c14": "續指月錄卷十"
}