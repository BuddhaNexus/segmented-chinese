{
    "X81n1571_023:0618b15": "五燈全書卷第二十三",
    "X81n1571_023:0618b17": "京都聖感禪寺住持(臣)僧 (超永) 編輯",
    "X81n1571_023:0618b18": "京都古華嚴寺住持(臣)僧 (超揆) 較閱 進",
    "X81n1571_023:0618b19": "呈",
    "X81n1571_023:0618b20": "  臨濟宗",
    "X81n1571_023:0618b21": "南嶽下十世",
    "X81n1571_023:0618b22": "汾陽昭禪師法嗣",
    "X81n1571_023:0618b23": "潭州石霜楚圓慈明禪師[0618b23] 全州李氏子。生宋太宗雍",
    "X81n1571_023:0618b24": "熙丁亥。少為書生。年二十二。依湘山隱靜寺出家。其",
    "X81n1571_023:0618c01": "母有賢行。使之遊方。師連眉秀目。頎然豐碩。然忽繩",
    "X81n1571_023:0618c02": "墨所至。為老宿所訶。以為少叢林。師崖柴而笑曰。龍",
    "X81n1571_023:0618c03": "象蹴踏。非驢所堪。常以竹杖。負骨董箱。遊襄沔間。與",
    "X81n1571_023:0618c04": "守芝谷泉。結伴入洛。聞汾陽道望。遂往謁焉。陽顧而",
    "X81n1571_023:0618c05": "默器之。經二年。未許入室。每見必罵詬。或毀詆諸方。",
    "X81n1571_023:0618c06": "及有所訓。皆流俗鄙事。一夕訴曰。自至法席已再夏。",
    "X81n1571_023:0618c07": "不蒙指示。但增世俗塵勞念。歲月飄忽。己事不明。失",
    "X81n1571_023:0618c08": "出家之利。語未卒。陽熟視罵曰。是惡知識。敢裨販我。",
    "X81n1571_023:0618c09": "怒舉杖逐之。師擬伸救。陽掩師口。師乃大悟。曰是知",
    "X81n1571_023:0618c10": "臨濟道出常情。服役七年。辭去。依唐明嵩。嵩&#x751E;謂師",
    "X81n1571_023:0618c11": "曰。楊大年內翰。知見高。入道穩實。子不可不見。師乃",
    "X81n1571_023:0618c12": "往見之。年問曰。對面不相識。千里&#x5374;同風。師曰。近奉",
    "X81n1571_023:0618c13": "山門請。年曰。真箇脫空。師曰。前月離唐明。年曰。適來",
    "X81n1571_023:0618c14": "悔相問。師曰。作家。年便喝。師曰。恰是。年復喝。師以手",
    "X81n1571_023:0618c15": "劃一劃。年吐舌曰。真是龍象。師曰。是何言歟。年喚客",
    "X81n1571_023:0618c16": "司點茶來。元來是屋裏人。師曰。也不消得。茶罷。又問。",
    "X81n1571_023:0618c17": "如何是上座為人一句。師曰。切年曰。與麼則長裙新",
    "X81n1571_023:0618c18": "婦拖泥走。師曰。誰得似內翰。年曰。作家作家。師曰。放",
    "X81n1571_023:0618c19": "你二十棒。年拊膝曰。這裏是甚麼所在。師拍掌曰。也",
    "X81n1571_023:0618c20": "不得放過。年大笑。又問。記得唐明當時悟底因緣麼。",
    "X81n1571_023:0618c21": "師曰。唐明問首山。如何是佛法的的大意。山曰。楚王",
    "X81n1571_023:0618c22": "城畔。汝水東流。年曰。祇如此語。意旨如何。師曰。水上",
    "X81n1571_023:0618c23": "挂燈毬。年曰。與麼則孤負古人去也。師曰。內翰疑則",
    "X81n1571_023:0618c24": "別參。年曰。三&#x811A;蝦&#x87C7;跳上天。師曰。一任[跳-兆+孛]跳。年乃大",
    "X81n1571_023:0619a01": "笑。館於齋中。日夕質疑。智證因聞前言。往行恨見之",
    "X81n1571_023:0619a02": "晚。朝中見駙馬都尉李公遵勗曰。近得一道人。真西",
    "X81n1571_023:0619a03": "河師子。李曰。我以拘文。不能就謁奈何。年默然。歸語",
    "X81n1571_023:0619a04": "師曰。李公。佛法中人。聞道風遠至。有願見之心。政以",
    "X81n1571_023:0619a05": "法不得。與侍從過從。師於是&#x908C;明謁李公。公閱謁。使",
    "X81n1571_023:0619a06": "童子問曰。道得。即與上座相見。師曰。今日特來相看。",
    "X81n1571_023:0619a07": "又令童子曰碑。文刊白字。當道種青松。師曰。不因今",
    "X81n1571_023:0619a08": "日節。餘日定難逢。童又出曰。都尉言。與麼則與上座",
    "X81n1571_023:0619a09": "相見去也。師曰。&#x811A;頭&#x811A;底。公乃出。坐定。問曰。戒聞西",
    "X81n1571_023:0619a10": "河有金毛獅子。是否。師曰。甚麼處得者消息。公便喝。",
    "X81n1571_023:0619a11": "師曰。野干鳴。公又喝。師曰。恰是。公大笑。師辭。公問。如",
    "X81n1571_023:0619a12": "何是上座臨行一句。師曰。好將息。公曰。何異諸方。師",
    "X81n1571_023:0619a13": "曰。都尉又作麼生。公曰。放上座二十棒。師曰。專為流",
    "X81n1571_023:0619a14": "通。公又喝。師曰。瞎公曰。好去。師應諾諾。自是往來楊",
    "X81n1571_023:0619a15": "李之門。以法為友。久之。辭還河東。年曰。有一語。寄與",
    "X81n1571_023:0619a16": "唐明得麼。師曰。明月照見夜行人。年曰。&#x5374;不相當。師",
    "X81n1571_023:0619a17": "曰。更深猶自可。午後更愁人。年曰。開寶寺前金剛近",
    "X81n1571_023:0619a18": "日因甚麼汗出。師曰。知年曰。上座臨行。豈無為人底",
    "X81n1571_023:0619a19": "句。師曰。重疊關山路。年曰。與麼則隨上座去也。師噓",
    "X81n1571_023:0619a20": "一聲。年曰。真師子兒。大師子吼。師曰。放去又收來。年",
    "X81n1571_023:0619a21": "曰。適來失&#x811A;踏倒。又得家童扶起。師曰。有甚麼了期。",
    "X81n1571_023:0619a22": "年大笑。師還唐明。李公遣兩僧訊師。師於書尾。畫雙",
    "X81n1571_023:0619a23": "足。寫來僧名。以復之。公作偈曰。黑毫千里餘。金槨示",
    "X81n1571_023:0619a24": "雙趺。人天渾莫測。珍重赤鬚胡。師以母老南歸。至瑞",
    "X81n1571_023:0619b01": "州。首眾於洞山時。聰禪師居焉。先是。汾陽謂師曰。我",
    "X81n1571_023:0619b02": "&#x5FA7;參雲門兒孫。特以未見聰為恨。故師依止三年。乃",
    "X81n1571_023:0619b03": "遊仰山楊大年。以書抵宜春太守黃宗。且使請師出",
    "X81n1571_023:0619b04": "世說法。守以南源致師 住後。上堂。豎起拄杖曰。過",
    "X81n1571_023:0619b05": "去諸佛。現在諸佛。未來諸佛。西天二十八祖。唐土六",
    "X81n1571_023:0619b06": "祖。天下老和尚。總變成南源拄杖子去也。汝諸人。向",
    "X81n1571_023:0619b07": "什麼處。安身立命。看看拄杖子。穿過你諸人髑髏去",
    "X81n1571_023:0619b08": "也。還有識痛癢者麼。有即出來。對眾[跳-兆+孛]跳看。若無。南",
    "X81n1571_023:0619b09": "源今日失利。喝一喝。卓拄杖。下座 上堂。一塵纔舉。",
    "X81n1571_023:0619b10": "大地全放。一毛頭師子。百億毛頭。現百億毛頭師子。",
    "X81n1571_023:0619b11": "一毛頭。現千頭萬頭。但識取一頭。乃豎起拄杖子曰。",
    "X81n1571_023:0619b12": "者箇是南源拄杖子。那箇是一頭。喝一喝。卓拄杖。下",
    "X81n1571_023:0619b13": "座 問如何是佛。師曰。人老病生 問如何是接初",
    "X81n1571_023:0619b14": "機底句。師曰。一刀兩段。曰如何是驗衲僧底句。師曰。",
    "X81n1571_023:0619b15": "寒山拾得。曰如何是正令行底句。師曰。來千去萬。曰",
    "X81n1571_023:0619b16": "如何是立乾坤句。師曰。天高海&#x6FF6; 問與師&#x7ADD;坐時",
    "X81n1571_023:0619b17": "如何。師曰。線穿黃葉 上堂。天地與我同根。萬法與",
    "X81n1571_023:0619b18": "我一體。乃豎起拄杖子曰。者箇是南源拄杖子。那箇",
    "X81n1571_023:0619b19": "是體。良久曰。渡河須用筏。到岸不須船。喝一喝。卓拄",
    "X81n1571_023:0619b20": "杖。下座 上堂。豎起拄杖曰。河沙諸佛。河沙國土。總",
    "X81n1571_023:0619b21": "被南源拄杖子一口吞&#x5374;。其中眾生。不覺不知。你衲",
    "X81n1571_023:0619b22": "僧。鼻孔在什麼處。若知去處。橫擔拄杖。目視雲霄。若",
    "X81n1571_023:0619b23": "也不知。長連&#x7240;上。有粥有飯。喝一喝官人問。如何是",
    "X81n1571_023:0619b24": "南源境。師曰。鑿池秋待月。種竹夏遮陽。曰如何是境",
    "X81n1571_023:0619c01": "中人。師曰。城中公子般般貴。林下道人事事貧 問",
    "X81n1571_023:0619c02": "久昧衣珠。請師指示。師曰。草賊大敗。曰透走無路。師",
    "X81n1571_023:0619c03": "曰。&#x811A;踏不動 座主問。承教有言。因緣自然即不問。",
    "X81n1571_023:0619c04": "如何是因緣。師曰。記來多少時也。曰如何是自然。師",
    "X81n1571_023:0619c05": "曰。速退速退。妨他別人問 師住三年。棄去謁神鼎",
    "X81n1571_023:0619c06": "諲。諲首山高第。望尊一時。衲子非人類精奇。無敢登",
    "X81n1571_023:0619c07": "其門者。住山三十年。門弟子。氣吞諸方。師髮長不剪。",
    "X81n1571_023:0619c08": "弊衣楚音。通謁稱法姪。一眾大笑。諲遣童子問。長老",
    "X81n1571_023:0619c09": "誰之嗣。師仰視屋曰。親見汾陽來。諲杖而出。顧見頎",
    "X81n1571_023:0619c10": "然。問曰。汾州有西河師子。是否。師指其後。絕&#x544C;曰。屋",
    "X81n1571_023:0619c11": "倒矣。童子返走。諲回顧相矍鑠。師地坐脫隻履。而視",
    "X81n1571_023:0619c12": "之。諲老忘所問。又失師所在。師徐起整衣。且行且語",
    "X81n1571_023:0619c13": "曰。見面不如聞名。遂去。諲遣人追之。不可。歎曰。汾州",
    "X81n1571_023:0619c14": "乃有此兒耶。師自是名重叢林。定林沙門本延。有道",
    "X81n1571_023:0619c15": "行。雅為士大夫所信敬。諲見延。稱師知見可興臨濟。",
    "X81n1571_023:0619c16": "會道吾&#x8657;席。延白郡。請以師主之。法令整肅亡軀。為",
    "X81n1571_023:0619c17": "法者集焉 上堂。佛以一音演說法。眾生隨類各得",
    "X81n1571_023:0619c18": "解。且道。晝行夜臥一句。作麼生。道良。久以拄杖卓一",
    "X81n1571_023:0619c19": "下曰。德山證明 問獬豸當軒。學人擬議。如何得入。",
    "X81n1571_023:0619c20": "師曰。還覺頭痛麼 上堂。心隨萬境轉。轉處實能幽。",
    "X81n1571_023:0619c21": "隨流認得性。無喜復無憂。拈起拄杖曰。者個是道吾",
    "X81n1571_023:0619c22": "拄杖子。那個是諸人心。河沙國土。河沙諸佛。西天二",
    "X81n1571_023:0619c23": "十八祖。唐土六祖。盡在道吾拄杖子上。轉大法輪。諸",
    "X81n1571_023:0619c24": "人還見麼。若見。朝遊西天。暮歸東土。若也不見。晨朝",
    "X81n1571_023:0620a01": "有粥。齋時有飯。卓拄杖一下 上堂。有物先天地。無",
    "X81n1571_023:0620a02": "形本寂寥。能為萬象主。不逐四時凋。拈拄杖曰。者個",
    "X81n1571_023:0620a03": "是道吾拄杖。那個是萬象主。良久曰。若見諸相非相。",
    "X81n1571_023:0620a04": "即見如來。喝一喝。卓拄杖。下座 上堂。有時先照後",
    "X81n1571_023:0620a05": "用。有時先用後照。有時照用同時。有時照用不同時。",
    "X81n1571_023:0620a06": "所以道。有明有暗。有起有倒。乃喝一喝曰。且道是照",
    "X81n1571_023:0620a07": "是用。緇素辨得麼。試出來呈醜拙看。若無道。吾今日",
    "X81n1571_023:0620a08": "失利。喝一喝 上堂。僧出禮拜。起便喝。師曰。作麼生。",
    "X81n1571_023:0620a09": "僧又喝。師曰。瞎僧禮拜。師曰。三十棒。且待別時來。與",
    "X81n1571_023:0620a10": "你喫 問古人面壁意旨如何。師曰。有年無德 師",
    "X81n1571_023:0620a11": "次住石霜。開堂日。僧問。維摩一默。未稱師宗。棒喝齊",
    "X81n1571_023:0620a12": "施。中流罔措。今日一會。請師方便。師曰。石&#x7B0B;逢春長。",
    "X81n1571_023:0620a13": "霜花向日開。曰與麼則陽鳥喃喃語。雨過百花新。師",
    "X81n1571_023:0620a14": "曰。不因漁父引。焉知水淺深。曰峻水隨流急。雲開照",
    "X81n1571_023:0620a15": "碧天。師曰。我行荒草裏。你又入深村。僧應諾曰。官不",
    "X81n1571_023:0620a16": "容鍼。更借一問。師曰。放你三十棒 問古鏡未磨時",
    "X81n1571_023:0620a17": "如何。師曰。新羅打鼓。曰磨後如何。師曰。西天作舞",
    "X81n1571_023:0620a18": " 上堂。青蓮視瞬已多繁迦葉。微微笑自謾。少室坐羞",
    "X81n1571_023:0620a19": "癡截臂。黃梅呈解頌多般。入門棒喝重重錯。向上宗",
    "X81n1571_023:0620a20": "乘肉自剜。公案現成誰&#x61E1;[怡-台+羅]。鑒咦啐啄哂傍觀。一宿",
    "X81n1571_023:0620a21": "覺來知是誤。不言師範更無端。丈夫皆有衝天志。北",
    "X81n1571_023:0620a22": "斗南星背面看 示徒偈曰。黑黑黑。道道道。明明明。",
    "X81n1571_023:0620a23": "得得得 師室中插&#x5292;一口。以草鞋一對水一盆。置",
    "X81n1571_023:0620a24": "在&#x5292;邊。每見入室。即曰。看看。有至&#x5292;邊擬議者。師曰。",
    "X81n1571_023:0620b01": "險喪身失命了也。便喝出 師冬日牓僧堂。作此字。",
    "X81n1571_023:0620b02": "[(○*○*○)/＝]二二三几[(┐@三)*(田/?)][水-?+(曲-曰+口)]。其下注曰。若人識得。不離四威儀",
    "X81n1571_023:0620b03": "中。首座見曰。和尚今日放參。師聞而笑之 仁宗寶",
    "X81n1571_023:0620b04": "元戊寅。李都尉。遣使邀師曰。海內法友。唯師與楊大",
    "X81n1571_023:0620b05": "年耳。大年棄我而先。僕年來顛覺衰落。忍死以一見",
    "X81n1571_023:0620b06": "公。仍以書抵潭帥敦遣之。師惻然。與侍者舟而東下。",
    "X81n1571_023:0620b07": "舟中作偈曰。長江行不盡。帝里到何時。既得涼風便。",
    "X81n1571_023:0620b08": "休將艣棹施。至京師。與李公會。月餘而李公果歿。臨",
    "X81n1571_023:0620b09": "終畫一圓相。又作偈獻師。曰世界無依。山河匪礙。大",
    "X81n1571_023:0620b10": "海微塵。須彌納芥。拈起&#x5E5E;頭。解下腰帶。若覓死生。問",
    "X81n1571_023:0620b11": "取皮袋。師曰。如何是本來佛性。公曰。今日熱如昨日",
    "X81n1571_023:0620b12": "隨聲。便問。師臨行一句作麼生。師曰。本來無罣礙。隨",
    "X81n1571_023:0620b13": "處任方圓。公曰。晚來困倦。更不答話。師曰。無佛處作",
    "X81n1571_023:0620b14": "佛。公於是泊然而逝。仁宗皇帝。尤留神空宗。聞李公",
    "X81n1571_023:0620b15": "之化。與師問答。加歎久之。師哭之慟。臨壙而別。有旨",
    "X81n1571_023:0620b16": "賜官。舟南歸。中途謂侍者曰。我忽得風痺疾。視之口",
    "X81n1571_023:0620b17": "吻已喎斜。侍者以足頓地曰。當奈何平生呵佛罵祖",
    "X81n1571_023:0620b18": "今乃爾。師曰。無憂為汝正之。以手整之如故。曰而今",
    "X81n1571_023:0620b19": "而後。不鈍置汝。康定庚辰正月五日示寂。壽五十四。",
    "X81n1571_023:0620b20": "臘三十二。銘行實於興化。塔全身於石霜(續通鑑則平河東。在",
    "X81n1571_023:0620b21": "太平興國己卯。據佛運統紀。則師入滅。於康定庚辰。以壽數逆而推之。則雍熙丁亥師始生。僧寶傳所載。恐失",
    "X81n1571_023:0620b22": "考證)。",
    "X81n1571_023:0620b23": "滁州琅琊山慧覺廣照禪師[0620b23] 西洛人。父為衡陽太守。",
    "X81n1571_023:0620b24": "因疾傾喪。師扶櫬歸洛。過澧陽藥山。宛若夙居。緣此",
    "X81n1571_023:0620c01": "出家。遊方參問。得法汾陽。應緣滁水。與雪竇明覺。同",
    "X81n1571_023:0620c02": "時唱道。四方皆謂二甘露門。逮今淮南遺化如在",
    "X81n1571_023:0620c03": " 上堂。有僧出打一圓相。師便打曰。道道。曰不道不道。",
    "X81n1571_023:0620c04": "師又打。僧曰。三世諸佛。不出於此。師又打。乃曰。大眾。",
    "X81n1571_023:0620c05": "教中道。以手指比丘。犯波逸提。山僧今日入地獄。如",
    "X81n1571_023:0620c06": "箭射 上堂。彼我無差。色心不二。遂拈杖曰。你若喚",
    "X81n1571_023:0620c07": "作拄杖子。有眼如盲。若不喚作拄杖子。還同避溺而",
    "X81n1571_023:0620c08": "投火。你若脫體會去。但知喚作拄杖子。卓拄杖一下。",
    "X81n1571_023:0620c09": "便下座 上堂。拈起拄杖曰。山僧有時一棒諸佛降",
    "X81n1571_023:0620c10": "生。有時一棒轉大法輪。有時一棒入般涅槃。你且道。",
    "X81n1571_023:0620c11": "諸佛降生。轉大法輪。入般涅槃。相去多少。良久曰。莫",
    "X81n1571_023:0620c12": "謗如來正法輪。珍重 小參。僧問。放過一著。滿目光",
    "X81n1571_023:0620c13": "生。把斷要津。萬木凋弊。學人上來。請師垂示。師曰。老",
    "X81n1571_023:0620c14": "僧退後。曰放過總由和尚去也。師曰。闍黎進前三步。",
    "X81n1571_023:0620c15": "曰不入虎口。爭見虎牙師。曰十字路頭。望空啟告。問",
    "X81n1571_023:0620c16": "十年磨一&#x5292;。霜刃未曾試時如何。師曰。本分作家。僧",
    "X81n1571_023:0620c17": "便喝。師曰。老僧失利。曰恰是。師呵呵大笑。乃舉先梁",
    "X81n1571_023:0620c18": "山。曰南來者。與三十棒。北來者。與三十棒。然雖如是",
    "X81n1571_023:0620c19": "不當宗乘。師曰。梁山好。一片真金。將作頑鐵。賣&#x5374;琅",
    "X81n1571_023:0620c20": "琊。即不然。南來者與三十棒。北來者與三十棒。從教",
    "X81n1571_023:0620c21": "天下衲僧貶駁。珍重 上堂。有句無句。如藤倚樹。樹",
    "X81n1571_023:0620c22": "倒藤枯。恰好喫棒。你且道。過在什麼處。良久曰。不是",
    "X81n1571_023:0620c23": "僧繇手。徒說會丹青 上堂。舉汾陽先師頌。曰三元",
    "X81n1571_023:0620c24": "三要事難分。得旨忘言。一喝曰。是第幾元。良久曰。你",
    "X81n1571_023:0621a01": "也沒量罪過。我也沒量罪過。卓拄杖。下座 上堂。春",
    "X81n1571_023:0621a02": "風颯颯。古佛嘉猷。淥水潺潺。道人活計。若與麼會。貶",
    "X81n1571_023:0621a03": "向崖州。本色衲僧。如何理論。良久曰。果聞猿&#x544C;斷腸",
    "X81n1571_023:0621a04": "聲。珍重 上堂。山僧常向諸人道。擬心即差。動念即",
    "X81n1571_023:0621a05": "錯不擬不錯。一任你諸人貶剝。你且道。貶剝什麼處。",
    "X81n1571_023:0621a06": "良久曰。想君不是金牙作。爭解彎弓射尉遲 上堂。",
    "X81n1571_023:0621a07": "拈起拄杖曰。先佛世尊道。觀法性空。是無上智。山僧。",
    "X81n1571_023:0621a08": "喚者個作拄杖子。汝諸人。作麼生觀。有智不假年高。",
    "X81n1571_023:0621a09": "無智徒勞百歲。卓拄杖。下座 上堂。拈起拄杖曰。十",
    "X81n1571_023:0621a10": "方諸佛降生。也在拄杖頭上轉。汝諸人。作麼生委悉。",
    "X81n1571_023:0621a11": "良久曰。不可待緣木求魚。見危致命。卓拄杖。下座",
    "X81n1571_023:0621a12": " 上堂。拈起拄杖曰。盤山道。向上一路滑。南院道。壁立",
    "X81n1571_023:0621a13": "千仞險。臨濟道。石火電光鈍。琅琊有定乾底句。各各",
    "X81n1571_023:0621a14": "高著眼。高著眼。卓拄杖。下座 問承教有言。法不在",
    "X81n1571_023:0621a15": "內。不在外。不在中間。未審。在什麼處。師曰。逢人莫錯",
    "X81n1571_023:0621a16": "舉曰。還許學人請益也無。師曰。啼得血流無用處。僧",
    "X81n1571_023:0621a17": "禮拜。師曰。猶較些子 問九夏賞勞。誰人得薦。師曰。",
    "X81n1571_023:0621a18": "周秦漢魏。曰與麼則昨夜一聲鴈。西風萬里秋。師曰",
    "X81n1571_023:0621a19": "靜處薩婆訶 上堂。千說萬說。不如一決。諸仁者。且",
    "X81n1571_023:0621a20": "道。決個什麼。良久曰。點鐵化為金玉易。勸人除&#x5374;是",
    "X81n1571_023:0621a21": "非難 上堂。舉永嘉和尚道。但得本莫愁末。如淨&#x7460;",
    "X81n1571_023:0621a22": "璃含寶月。遂拈起拄杖曰。者個是拄杖子。阿那個是",
    "X81n1571_023:0621a23": "本。曰任是深山更深處。也應無計避王徭。珍重 上",
    "X81n1571_023:0621a24": "堂。盡大地是個餬餅。從他江南兩浙。河北關西。咬者",
    "X81n1571_023:0621b01": "咬。嚼者嚼。矇[目*董]禪和。被山僧擗頭打一棒。走入露柱",
    "X81n1571_023:0621b02": "裏藏身。且道。露柱裏。明得什麼邊事。若也不會。拄杖",
    "X81n1571_023:0621b03": "子。為汝念個揭諦真言。以拄杖卓一下 上堂。拈起",
    "X81n1571_023:0621b04": "拄杖。作靠山猛虎。放下拄杖。如入水蛟龍。靠山猛虎",
    "X81n1571_023:0621b05": "作麼生商量。入水蛟龍如何話會。若也不知者。一竅",
    "X81n1571_023:0621b06": "拄杖子。笑汝去也。卓拄杖一下 上堂。若論此事。如",
    "X81n1571_023:0621b07": "洪鐘待扣聲應長空。如寶鏡當軒影臨萬象。天不能",
    "X81n1571_023:0621b08": "&#x8462;。地不能載。賢愚共處其間。聖凡即之不得。山僧與",
    "X81n1571_023:0621b09": "麼道。大有人笑去在。他也笑。我也笑。誰人知此竅。三",
    "X81n1571_023:0621b10": "十年更笑去在。珍重 上堂。擊水魚頭痛。穿林宿鳥",
    "X81n1571_023:0621b11": "驚。黃昏不擊鼓。日午打三更。諸禪德。既是日午。為甚",
    "X81n1571_023:0621b12": "&#x5374;打三更。良久曰。昨見垂楊綠。今逢落葉黃 上堂。",
    "X81n1571_023:0621b13": "色即是空。非色滅空。我喚者個。作拄杖子。你等諸人。",
    "X81n1571_023:0621b14": "喚作什麼。卓拄杖曰。欲知瀚海路。須是去來人。",
    "X81n1571_023:0621b15": "瑞州大愚山守芝禪師[0621b15] 太原王氏子。上堂。僧問。如何",
    "X81n1571_023:0621b16": "是道。師曰。八斛四斗。曰如何是道中人。師曰。&#x7151;粥煠",
    "X81n1571_023:0621b17": "飯。問寶&#x5292;未出匣時如何。師曰。切忌道著。曰出匣後",
    "X81n1571_023:0621b18": "如何。師曰。天魔腦裂。乃曰。舉一步。須彌岌峇。海水騰",
    "X81n1571_023:0621b19": "波。不舉一步。放微塵國土。助一切諸佛。出興於世。轉",
    "X81n1571_023:0621b20": "大法輪。還信得麼。若信得西。瞿耶尼喫飯去 上堂。",
    "X81n1571_023:0621b21": "樵婦擔柴。醫王辨價。藥多病甚。便下座 上堂。槌鐘",
    "X81n1571_023:0621b22": "擊鼓。聚集諸上座。上來下去。子承父業。賺殺多少人",
    "X81n1571_023:0621b23": " 上堂。有句無句。如藤倚樹。樹倒藤枯。恰認得個倒",
    "X81n1571_023:0621b24": "根處 上堂。霧卷雲收。江山&#x9008;秀。不傷物義。波斯去",
    "X81n1571_023:0621c01": "帽 上堂。麤言及細語。皆歸第一義。諸上座。每日上",
    "X81n1571_023:0621c02": "來。老僧說夢。誑嚇諸人。雖然如是。子承父業。賺殺多",
    "X81n1571_023:0621c03": "少人 上堂。十地驚心。二乘罔測。銅頭鐵額。擊禪&#x7240;",
    "X81n1571_023:0621c04": "下座 上堂。端然據坐。度&#x811A;賣靴。左視右顧。不准一",
    "X81n1571_023:0621c05": "錢。上堂。三世諸佛不知有。狸奴白牯&#x5374;知有。乃拈起",
    "X81n1571_023:0621c06": "拂子曰。狸奴白牯。總在這裏。放光動地。何謂如此兩",
    "X81n1571_023:0621c07": "段不同 上堂。德山入門便棒。臨濟入門便喝。翠巖",
    "X81n1571_023:0621c08": "這裏即不然。三門前好。與三十棒。何謂如此棒喝齊",
    "X81n1571_023:0621c09": "施。早已&#x8CD6;古今。皆贊絕周遮。二途不涉。憑何說南海。",
    "X81n1571_023:0621c10": "波斯獻象牙。",
    "X81n1571_023:0621c11": "潭州石霜法永禪師[0621c11] 久參汾陽。以未盡透膺不無礙。",
    "X81n1571_023:0621c12": "一夕與石霜圓。圍爐次。圓以火&#x7B6F;敲炭曰。永首座永",
    "X81n1571_023:0621c13": "首座。師咄曰。野狐精。圓指師曰。訝郎當漢。又恁麼去",
    "X81n1571_023:0621c14": "也。師乃豁然。住後。僧問。如何是佛。師曰。臂長衫袖短。",
    "X81n1571_023:0621c15": "問。如何是祖師西來意。師曰。布&#x88B4;膝頭穿。",
    "X81n1571_023:0621c16": "舒州法華院全舉禪師[0621c16] 到公安遠處。安問。作麼生是",
    "X81n1571_023:0621c17": "伽藍。師曰。深山藏獨虎。淺草露&#x7FA3;蛇。曰作麼生是伽",
    "X81n1571_023:0621c18": "藍中人。師曰。青松&#x8462;不得。黃葉豈能遮。曰道甚麼。師",
    "X81n1571_023:0621c19": "曰。少年玩盡天邊月。潦倒扶桑沒日頭。曰一句兩句。",
    "X81n1571_023:0621c20": "雲開月露。作麼生。師曰。照破佛祖 到大愚芝處。愚",
    "X81n1571_023:0621c21": "問。古人見桃花。意作麼生。師曰。曲不藏直。曰那個且",
    "X81n1571_023:0621c22": "從這個作麼生。師曰。大街拾得金。四&#x96A3;爭得知。曰上",
    "X81n1571_023:0621c23": "座還知麼。師曰。路逢&#x5292;客須呈&#x5292;。不是詩人不獻詩。",
    "X81n1571_023:0621c24": "曰。作家詩客。師曰。一條紅線兩人牽。曰玄沙道。諦當",
    "X81n1571_023:0622a01": "甚諦當敢。保老兄未徹在。又作麼生。師曰。海枯終見",
    "X81n1571_023:0622a02": "底。人死不知心。曰&#x5374;是。師曰。樓閣凌雲勢。峰巒疊翠",
    "X81n1571_023:0622a03": "層 到琅琊覺處。琊問。近離甚處。師曰。兩浙。曰船來",
    "X81n1571_023:0622a04": "陸來。師曰。船來。曰船在甚處。師曰。步下。曰不涉程途",
    "X81n1571_023:0622a05": "一句。作麼生道。師以坐具摵一摵曰。杜撰長老。如麻",
    "X81n1571_023:0622a06": "似粟。拂袖而出。琊問侍者。此是甚麼人。者曰。舉上座。",
    "X81n1571_023:0622a07": "琊曰。莫是舉師叔麼。先師教我尋&#x8994;伊。遂下旦過。問",
    "X81n1571_023:0622a08": "上座莫是舉師叔麼。莫怪適來相觸忤。師便喝。復問。",
    "X81n1571_023:0622a09": "長老何時到汾陽。琊曰。某時到。師曰。我在浙江。早聞",
    "X81n1571_023:0622a10": "你名。元來見解祇如此。何得名播寰宇。琊遂作禮曰",
    "X81n1571_023:0622a11": "某甲罪過 上堂。菩提離言說。從來無得人。雖然如",
    "X81n1571_023:0622a12": "是。不免口過 上堂。心不是佛。智不是道。且道是什",
    "X81n1571_023:0622a13": "麼。刻舟求&#x5292;。膠柱調絃 上堂。三乘十二分教。只是",
    "X81n1571_023:0622a14": "個藥方。且道。治什麼病。乃曰。父母緣生口 上堂。古",
    "X81n1571_023:0622a15": "人有一轉不了底因緣。舉示大眾。分明記取 上堂。",
    "X81n1571_023:0622a16": "諸高德。叢林規矩。朝晚二時。上來相見。一回即不可。",
    "X81n1571_023:0622a17": "若約佛法事。塵劫來未曾昧。雖然如是。敗種且不發",
    "X81n1571_023:0622a18": "芽 上堂。大眾會麼。師子一滴乳。能破八斛驢乳。記",
    "X81n1571_023:0622a19": "得。僧問。老宿如何是佛。對曰不封不樹。大眾會麼。若",
    "X81n1571_023:0622a20": "不會。重下注&#x811A;去也。不封不樹。以棘欒 上堂。舉古",
    "X81n1571_023:0622a21": "人道一塵起大地收。師曰。一葉落天下秋 上堂。舉",
    "X81n1571_023:0622a22": "南泉曰。道個如如早是變也。今時師僧。須向異類中",
    "X81n1571_023:0622a23": "行始得。且道。作麼生是異類中行。師曰。石牛長臥三",
    "X81n1571_023:0622a24": "春霧。木馬嘶時秋後泉 上堂。語漸也。返常合道。論",
    "X81n1571_023:0622b01": "頓也。不留朕&#x8FF9;。直饒論其頓。返其常。也是抑而為之",
    "X81n1571_023:0622b02": " 問寶&#x5292;未出匣時如何。師曰。住曰出匣後如何。師",
    "X81n1571_023:0622b03": "曰。點僧禮拜。師曰。三三 問如何是佛。師曰。波斯倚",
    "X81n1571_023:0622b04": "夜臺 問古人道。承言者喪。滯句者迷。學人總不恁",
    "X81n1571_023:0622b05": "麼時如何。師曰。點檢舌頭看。曰官不容針。私通車馬。",
    "X81n1571_023:0622b06": "師曰。伶俐人難得 問明月海雲遮不得。舒光直透",
    "X81n1571_023:0622b07": "水晶宮。時如何。師曰。打破了來相見 問佛身充滿",
    "X81n1571_023:0622b08": "於法界。未審。向什麼處行履。師曰。眉毛重多少。曰不",
    "X81n1571_023:0622b09": "離當處常湛然。師曰。滯&#x6BBB;迷封 問不落言詮。請師",
    "X81n1571_023:0622b10": "端的。師曰。鐵門路嶮 問如何是佛。師曰。老僧當門",
    "X81n1571_023:0622b11": "無齒。曰為什麼如此。師曰。只為老僧謗佛。",
    "X81n1571_023:0622b12": "南嶽芭蕉菴大道谷泉禪師[0622b12] 泉州人。受法汾陽。放蕩",
    "X81n1571_023:0622b13": "湖湘。後省同參慈明。明問。白雲橫谷口。道人何處來。",
    "X81n1571_023:0622b14": "師左右顧視曰。夜來何處火。燒出古人墳。明曰。未在",
    "X81n1571_023:0622b15": "更道。師作虎聲。明以坐具便摵。師接住。推明置禪&#x7240;",
    "X81n1571_023:0622b16": "上。明&#x5374;作虎聲。師大笑曰。我見七十餘員善知識。今",
    "X81n1571_023:0622b17": "日始遇作家 法昌遇來參。問菴主在麼。師曰。誰曰",
    "X81n1571_023:0622b18": "行&#x811A;僧。師曰。作甚麼。曰禮拜菴主。師曰。恰值菴主不",
    "X81n1571_023:0622b19": "在曰你&#x807B;。師曰。向道不在說甚麼你我。拽棒&#x8D82;出。遇",
    "X81n1571_023:0622b20": "次日再來。師又&#x8D82;出。遇一日又來。問菴主在麼。師曰。",
    "X81n1571_023:0622b21": "誰曰行&#x811A;僧。揭簾便入。師攔胸搊住曰。我這裏狼虎",
    "X81n1571_023:0622b22": "縱橫。尿&#x7240;鬼子。三回兩度來。討甚麼。曰人言。菴主親",
    "X81n1571_023:0622b23": "見汾陽來。師解衣抖擻曰。你道我見汾陽。有多少奇",
    "X81n1571_023:0622b24": "特。曰如何是菴中主。師曰。入門須辨取。曰莫祇這便",
    "X81n1571_023:0622c01": "是麼。師曰。賺&#x5374;幾多人。曰前言何在。師曰。聽事不真。",
    "X81n1571_023:0622c02": "喚鐘作甕。曰萬法泯時全體現。君臣合處正中邪去",
    "X81n1571_023:0622c03": "也。師曰。驢漢不會。便休亂統作麼。曰未審。客來將何",
    "X81n1571_023:0622c04": "祇待。師曰。雲門餬餅趙州茶。曰恁麼則謝師供養去",
    "X81n1571_023:0622c05": "也。師叱曰。我這裏火種也未有。早言謝供養 師因",
    "X81n1571_023:0622c06": "大雪作偈曰今朝甚好雪。紛紛如秋月。文殊不出頭。",
    "X81n1571_023:0622c07": "普賢呈醜拙 慈明遷住福嚴。師又往省之。少留而",
    "X81n1571_023:0622c08": "還。作偈寄之曰。相別而今又半年。不知誰共對談禪。",
    "X81n1571_023:0622c09": "一般秀色湘山裏。汝自匡徒我自眠。明覽笑而已",
    "X81n1571_023:0622c10": " 又嘗作偈曰。我又誰管你天。誰管你地。著個破紙襖。",
    "X81n1571_023:0622c11": "一味工打睡。任地金烏東上。玉兔西墜。榮辱何預我。",
    "X81n1571_023:0622c12": "興亡不相關。一條拄杖一葫蘆。閒走南山與北山",
    "X81n1571_023:0622c13": " 宋仁宗嘉祐中。被妖言誤。配郴州牢城。盛暑負土。經",
    "X81n1571_023:0622c14": "通衢弛擔。說偈曰。今朝六月六。谷泉受罪足。不是上",
    "X81n1571_023:0622c15": "天堂。便是入地獄。言訖微笑。泊然如蟬蛻。闍維。舍利",
    "X81n1571_023:0622c16": "不可勝數。郴人塔之。至今祠焉。",
    "X81n1571_023:0622c17": "蘄州黃梅龍華寺曉愚禪師[0622c17] 到五祖戒處。祖問。不落",
    "X81n1571_023:0622c18": "唇吻一句。作麼生道。師曰。老老大大。話頭也不照顧。",
    "X81n1571_023:0622c19": "祖便喝。師亦喝。祖拈棒。師拍手便出。祖召曰。闍黎且",
    "X81n1571_023:0622c20": "住話在。師將坐具。搭在肩上。更不回首 上堂。摩騰",
    "X81n1571_023:0622c21": "入漢。已涉繁詞。達磨西來。不守己分。山僧今日與麼",
    "X81n1571_023:0622c22": "道也。是為他閒事長無明。",
    "X81n1571_023:0622c23": "安吉州天聖皓泰禪師[0622c23] 到琅琊。琊問。埋兵掉&#x9B2C;。未是",
    "X81n1571_023:0622c24": "作家。匹馬單鎗。便請相見。師指琊曰。將頭不猛。帶累",
    "X81n1571_023:0623a01": "三軍。琊打師一坐具。師亦打琊一坐具。琊接住曰。適",
    "X81n1571_023:0623a02": "來一坐具。是山僧令行。上座一坐具。落在甚麼處。師",
    "X81n1571_023:0623a03": "曰。伏惟尚饗。琊拓開曰。五更侵早起更有夜行。人。師",
    "X81n1571_023:0623a04": "曰。賊過後張弓。琊曰。且坐喫茶 住後。僧問。如何是",
    "X81n1571_023:0623a05": "佛。師曰。黑漆聖僧。曰如何是佛法大意。師曰。看墻似",
    "X81n1571_023:0623a06": "土色。",
    "X81n1571_023:0623a07": "唐州龍潭智圓禪師[0623a07] 辭汾陽。陽曰。別無送路。與子一",
    "X81n1571_023:0623a08": "枝拄杖。一條手巾。師曰。手巾和尚受用。拄杖即不消",
    "X81n1571_023:0623a09": "得。陽曰。汝但將去。有用處在。師便收。陽曰。又道不用。",
    "X81n1571_023:0623a10": "師便喝。陽曰。已後不讓臨濟。師曰。正令已行。陽來日",
    "X81n1571_023:0623a11": "送出三門。乃問。汝介山逢尉遲時如何。師曰。一刀兩",
    "X81n1571_023:0623a12": "段。陽曰。彼現那叱。又作麼生。師拽杖便行。陽喝曰。這",
    "X81n1571_023:0623a13": "回全體分付 住後。僧問。承教有言。是真精進。是名",
    "X81n1571_023:0623a14": "真法供養如來。如何是真法。師曰。夜聚曉散 問如",
    "X81n1571_023:0623a15": "何是龍潭&#x5292;。師曰。觸不得。曰用者如何。師曰。白骨連",
    "X81n1571_023:0623a16": "山 問昔日窮經。今日參禪。此理如何。師曰。兩彩一",
    "X81n1571_023:0623a17": "賽。曰作麼生領會。師曰。去後不留蹤 問如何是佛。",
    "X81n1571_023:0623a18": "師曰。火燒不燃 問古殿無佛時如何。師曰。三門前",
    "X81n1571_023:0623a19": "合掌。",
    "X81n1571_023:0623a20": "舒州投子圓修禪師[0623a20] 僧問。達磨未來時如何。師曰。出",
    "X81n1571_023:0623a21": "口入耳。曰來後如何。師曰。叉手&#x7ADD;足。",
    "X81n1571_023:0623a22": "汾州太子院道一禪師[0623a22] 僧問。如何是佛。師曰。賣扇老",
    "X81n1571_023:0623a23": "婆手遮日 問紅輪未出時如何。師曰。照燭分明。曰",
    "X81n1571_023:0623a24": "出後如何。師曰。撈天摸地 問如何是學人親切處。",
    "X81n1571_023:0623b01": "師曰。慈母抱嬰兒。曰如何是學人轉身處。師曰。街頭",
    "X81n1571_023:0623b02": "巷尾。曰如何是學人著力處。師曰。千斥擔子兩頭搖",
    "X81n1571_023:0623b03": " 問古曲無音韻。如何和得齊。師曰。三九二十七。籬",
    "X81n1571_023:0623b04": "頭吹觱栗。曰宮商角徵非關妙。石人拊掌笑呵呵。師",
    "X81n1571_023:0623b05": "曰。同道方知。",
    "X81n1571_023:0623b06": "葉縣省禪師法嗣",
    "X81n1571_023:0623b07": "舒州浮山法遠圓鑒禪師[0623b07] 鄭州王氏子。年十九。游并",
    "X81n1571_023:0623b08": "州。投三交嵩出家。為沙彌時。見僧入室。問趙州庭&#x6822;",
    "X81n1571_023:0623b09": "因緣。嵩詰其僧。師在傍有省。進具後。謁汾陽葉縣。皆",
    "X81n1571_023:0623b10": "蒙印可。嘗與達觀&#x9834;薛大頭七八輩。遊蜀幾遭橫逆。",
    "X81n1571_023:0623b11": "師以智脫之。眾以師曉吏事。故號遠錄公。開堂日。僧",
    "X81n1571_023:0623b12": "問。師唱誰家曲。宗風嗣阿誰。師曰。八十翁翁輥繡毬。",
    "X81n1571_023:0623b13": "曰恁麼則一句&#x9008;然開祖胄。三元戈甲振叢林。師曰。",
    "X81n1571_023:0623b14": "李陵元是漢朝臣 問如何是佛。師曰。大者如兄。小",
    "X81n1571_023:0623b15": "者如弟 問如何是祖師西來意。師曰。平地起骨堆",
    "X81n1571_023:0623b16": " 問祖師門下。壁立千仞。正令當行。十方坐斷。和尚",
    "X81n1571_023:0623b17": "將何表示。師曰。寒貓不捉鼠。曰莫便是為人處也無。",
    "X81n1571_023:0623b18": "師曰。波斯不繫腰 問新歲已臨。舊歲何往。師曰。目",
    "X81n1571_023:0623b19": "前無異怪。不用貼鍾馗。曰畢竟如何。師曰。將謂目前",
    "X81n1571_023:0623b20": "無。僧以手畫曰。爭奈這個何。師便打 師與王質。待",
    "X81n1571_023:0623b21": "制論道。畫一圓相曰。一不得匹馬單鎗。二不得衣錦",
    "X81n1571_023:0623b22": "還鄉。鵲不得喜。鴉不得殃。速道速道。王罔措。師曰。勘",
    "X81n1571_023:0623b23": "破了也 上堂。更莫論古話。今祇據目前事。與你諸",
    "X81n1571_023:0623b24": "人。定奪區分。僧便問。如何是目前事。師曰。鼻孔。曰如",
    "X81n1571_023:0623c01": "何是向上事。師曰。眼睛 歐陽文忠公。聞師奇逸。造",
    "X81n1571_023:0623c02": "其室。未有以異之。與客碁。師坐其旁。文忠遽收局。請",
    "X81n1571_023:0623c03": "因碁說法。師即令撾鼓。陞座曰。若論此事。如兩家著",
    "X81n1571_023:0623c04": "碁相似。何謂也。敵手知音。當機不讓。者是綴五饒三。",
    "X81n1571_023:0623c05": "又通一路始得。有一般底祇解。閉門作活。不會奪角",
    "X81n1571_023:0623c06": "衝關。硬節與虎口齊。彰局破後。徒勞綽斡。所以道。肥",
    "X81n1571_023:0623c07": "邊易得。廋肚難求。思行則往往失粘。心麤而時時頭",
    "X81n1571_023:0623c08": "撞。休誇國手謾說神仙。贏局輪籌。即不問。且道。黑白",
    "X81n1571_023:0623c09": "未分時。一著落在甚麼處。良久曰。從來十九路。迷悟",
    "X81n1571_023:0623c10": "幾多人。文忠嘉歎。從容謂同僚曰。修初疑禪。語為&#x8657;",
    "X81n1571_023:0623c11": "誕。今日見此老機緣。所得所造。非悟明於心地。安能",
    "X81n1571_023:0623c12": "有此妙旨哉 上堂。天得一以清。地得一以寧。君王",
    "X81n1571_023:0623c13": "得一以治。天下衲僧得一。禍患臨身。擊禪&#x7240;。下座",
    "X81n1571_023:0623c14": " 上堂。諸佛出世。建立化門。不離三身。智眼亦如摩醯",
    "X81n1571_023:0623c15": "首羅三目。何故。一隻。水泄不通。緇素難辯。一隻。大地",
    "X81n1571_023:0623c16": "全開。十方通暢。一隻。高低一顧。萬類齊瞻。雖然若是。",
    "X81n1571_023:0623c17": "本分衲僧。陌路相逢。別具通天正眼始得。所以道。三",
    "X81n1571_023:0623c18": "世諸佛不知有。狸奴白牯&#x5374;知有。且道。狸奴白牯知",
    "X81n1571_023:0623c19": "有。個甚麼事。要會麼。深秋簾幙千家雨。落日樓臺一",
    "X81n1571_023:0623c20": "笛風 師暮年休於會聖巖。敘佛祖奧義。作九帶曰。",
    "X81n1571_023:0623c21": "佛正法眼帶。佛法藏帶。理貫帶。事貫帶。理事縱橫帶。",
    "X81n1571_023:0623c22": "屈曲垂帶。妙&#x53F6;兼帶。金針雙鎖帶。平懷常實帶。學者",
    "X81n1571_023:0623c23": "既已傳誦。師曰。若據圓極法門。本具十數。今此九帶。",
    "X81n1571_023:0623c24": "已為諸人說了。更有一帶。還見得麼。若也見得。親切",
    "X81n1571_023:0624a01": "分明。&#x5374;請出來對眾說看。說得分明。許汝通前九帶。",
    "X81n1571_023:0624a02": "圓明道眼。若見不親切。說不相應。唯依吾語。而為已",
    "X81n1571_023:0624a03": "解。則名謗法。諸人到此如何。眾無語。師叱之而去。",
    "X81n1571_023:0624a04": "汝州寶應院法昭演教禪師[0624a04] 僧問。一言合道時如何。",
    "X81n1571_023:0624a05": "師曰。七顛八倒。曰學人禮拜。師曰。教休不肯休。直待",
    "X81n1571_023:0624a06": "雨淋頭 問大通智勝佛。十劫坐道場。佛法不現前。",
    "X81n1571_023:0624a07": "不得成佛道。為甚麼不得成佛道。師曰。赤&#x811A;騎鐵驢。",
    "X81n1571_023:0624a08": "直至海南居 上堂。十二時中。許你一時絕學。即是",
    "X81n1571_023:0624a09": "學佛法不見。阿難多聞第一。&#x5374;被迦葉擯出。不得結",
    "X81n1571_023:0624a10": "集。方知聰明博學。記持憶想。向外馳求。與靈覺心。轉",
    "X81n1571_023:0624a11": "沒交涉。五蘊&#x6BBB;中。透脫不過。順情生喜。違情生怒。&#x8462;",
    "X81n1571_023:0624a12": "覆深厚。自纏自縛。無有解脫。流浪生死。六根為患。眾",
    "X81n1571_023:0624a13": "苦所逼。無自由分。而被妄心於中主宰。大丈夫兒。早",
    "X81n1571_023:0624a14": "搆取好。喝一喝曰。參 上堂。寶應門風險。入者喪全",
    "X81n1571_023:0624a15": "身。作麼生是出身一句。若道不得。三十年後。",
    "X81n1571_023:0624a16": "唐州大乘山慧果禪師[0624a16] 僧問。如何是從上來傳底意。",
    "X81n1571_023:0624a17": "師曰。金盤拓出眾人看 問撥塵見佛時如何。師曰",
    "X81n1571_023:0624a18": "撥塵即乖。見佛即錯。曰總不如是時如何。師曰。錯",
    "X81n1571_023:0624a19": " 問如何是道。師曰。寬處寬。窄處窄。曰如何是道中人。",
    "X81n1571_023:0624a20": "師曰。苦處苦。樂處樂。曰道與道中人。相去多少。師曰",
    "X81n1571_023:0624a21": "十萬八千 問如何是祖師西來意。師曰。天晴日。出",
    "X81n1571_023:0624a22": "曰學人不會。師曰。雨下泥生。",
    "X81n1571_023:0624a23": "禪鼎諲禪師法嗣",
    "X81n1571_023:0624a24": "荊南府開聖寶情山主[0624a24] 僧問。如何是開聖境。師曰。三",
    "X81n1571_023:0624b01": "烏引路。曰如何是境中人。師曰。二虎巡山。",
    "X81n1571_023:0624b02": "天台山妙智寺光雲禪師[0624b02] 僧問。如何是祖師西來意。",
    "X81n1571_023:0624b03": "師曰。東籬黃菊。曰意旨如何。師曰。九日重陽。",
    "X81n1571_023:0624b04": "谷隱聰禪師法嗣",
    "X81n1571_023:0624b05": "潤州金山曇潁達觀禪師[0624b05] 杭州丘氏子。首謁大陽玄。",
    "X81n1571_023:0624b06": "問洞山特設偏正君臣。意明何事。陽曰。父母未生時",
    "X81n1571_023:0624b07": "事。師曰。如何體會。陽曰。夜半正明。天曉不露。師罔然。",
    "X81n1571_023:0624b08": "遂謁谷隱舉前話。隱曰。大陽不道不是。祇是口門窄。",
    "X81n1571_023:0624b09": "滿口說未盡。老僧即不然。師問。如何是父母未生時",
    "X81n1571_023:0624b10": "事。隱曰。糞墼子。師曰。如何是夜半正明天曉不露。隱",
    "X81n1571_023:0624b11": "曰。牡丹花下睡&#x732B;兒。師愈疑駭。一日普請。隱問。今日",
    "X81n1571_023:0624b12": "運薪耶。師曰。然隱曰。雲門問僧。人般柴。柴般人。如何",
    "X81n1571_023:0624b13": "會。師無對。隱曰。此事。如人學書。點畫可&#x52B9;者工。否者",
    "X81n1571_023:0624b14": "拙。&#x8462;未能忘法耳。當筆忘手。手忘心。乃可也。師於是",
    "X81n1571_023:0624b15": "默契。良久曰。如石頭云。執事元是迷。契理亦非悟。隱",
    "X81n1571_023:0624b16": "曰。汝以為藥語。為病語。師曰。是藥語。隱呵曰。汝以病",
    "X81n1571_023:0624b17": "為藥。又安可哉。師曰。事如函得&#x8462;。理如箭直鋒。妙寧",
    "X81n1571_023:0624b18": "有加者。而猶以為病。實未喻旨。隱曰。妙至是。亦祇名",
    "X81n1571_023:0624b19": "理事。祖師意旨。智識所不能到。矧事理能盡乎。故世",
    "X81n1571_023:0624b20": "尊云。理障礙正見知。事障續諸生死。師恍如夢覺。曰",
    "X81n1571_023:0624b21": "如何受用。隱曰。語不離窠臼。安能出&#x8462;纏。師歎曰。纔",
    "X81n1571_023:0624b22": "涉唇吻。便落意思。盡是死門。終非活路 住後。示眾。",
    "X81n1571_023:0624b23": "纔涉唇吻。便落意思。盡是死門。俱非活路。直饒透脫。",
    "X81n1571_023:0624b24": "猶在沉淪。莫教孤負平生。&#x8657;度此世。要得不孤負平",
    "X81n1571_023:0624c01": "生麼。拈拄杖卓一下曰。須是莫被拄杖瞞始得。看看",
    "X81n1571_023:0624c02": "拄杖子。穿過你諸人髑髏。[跳-兆+孛]跳入你鼻孔裏去也。又",
    "X81n1571_023:0624c03": "卓一下 僧問。經文最初兩字。是甚麼字。師曰。以字。",
    "X81n1571_023:0624c04": "曰有甚麼交涉。師曰。八字。曰好賺人。師曰。謗此經故",
    "X81n1571_023:0624c05": "獲罪如是 問一百二十斤鐵枷。教阿誰擔。師曰。老",
    "X81n1571_023:0624c06": "僧。曰自作自受。師曰。苦苦 問和尚還曾念佛也無。",
    "X81n1571_023:0624c07": "師曰。不曾念佛。曰為甚麼不念佛。師曰。怕污人口",
    "X81n1571_023:0624c08": " 上堂。眾集定。首座出禮拜。師曰。好好問著。座低頭問",
    "X81n1571_023:0624c09": "話次。師曰。今日不答話。便歸方丈 上堂。山僧門庭",
    "X81n1571_023:0624c10": "別已改諸方轍。為文殊&#x39DE;出眼裏楔。教普賢休嚼口",
    "X81n1571_023:0624c11": "中鐵。勸人放開髂蛇手。與汝斫&#x5374;繫驢橛。駐意擬思",
    "X81n1571_023:0624c12": "量。喝曰&#x63D1;&#x63D1;參 上堂。山僧平生。意好相撲。祇是無",
    "X81n1571_023:0624c13": "人搭對。今日且共首座搭對。捲起袈裟下座。索首座",
    "X81n1571_023:0624c14": "相撲。座纔出。師曰。平地上喫交。便歸方丈 上堂。三",
    "X81n1571_023:0624c15": "世諸佛是奴婢。一大藏教是涕唾。良久曰。且道三世",
    "X81n1571_023:0624c16": "諸佛。是誰奴婢。乃將拂子畫一畫曰。三世諸佛過這",
    "X81n1571_023:0624c17": "邊。且道。一大藏教。是誰涕唾。師乃自唾一唾 上堂。",
    "X81n1571_023:0624c18": "稱錘井底忽然浮。老鼠多年變作牛。慧空見了拍手",
    "X81n1571_023:0624c19": "笑。三&#x811A;猢猻差異猴 上堂。五千教典。諸佛常談。八",
    "X81n1571_023:0624c20": "萬塵勞。眾生妙用。猶未是金剛眼睛在。如何是金剛",
    "X81n1571_023:0624c21": "眼睛。良久曰。瞎 上堂。大眾集定。有僧纔出禮拜。師",
    "X81n1571_023:0624c22": "曰。欲識佛性。義當觀時節因緣。僧便問。如何是時節",
    "X81n1571_023:0624c23": "因緣。師便下座 問如何是向去底人。師曰。從歸青",
    "X81n1571_023:0624c24": "嶂裏。不出白雲來。曰如何是&#x5374;來底人。師曰。自從遊",
    "X81n1571_023:0625a01": "紫陌。誰肯隱青山 問如何是奪人不奪境。師曰。家",
    "X81n1571_023:0625a02": "裏已無回日信。路遙空有望鄉碑。曰如何是奪境不",
    "X81n1571_023:0625a03": "奪人。師曰。滄海盡教枯到底。青山直得碾為塵。曰如",
    "X81n1571_023:0625a04": "何是人境兩俱奪。師曰。天地尚空秦日月。山河不見",
    "X81n1571_023:0625a05": "漢君臣。曰如何是人境俱不奪。師曰。鶯囀千林花滿",
    "X81n1571_023:0625a06": "地。客游三月草侵天 問如何是和尚家風。師曰。伸",
    "X81n1571_023:0625a07": "手不見掌。曰忽遇仙陀客來。又作麼生。師曰。對面千",
    "X81n1571_023:0625a08": "里 問師唱誰家曲。宗風嗣阿誰。師曰。臨濟。曰恁麼",
    "X81n1571_023:0625a09": "則谷隱的子也。師曰。德山 問如何是長法身。師曰。",
    "X81n1571_023:0625a10": "拄杖六尺。曰如何是短法身。師曰。筭子三寸。曰恁麼",
    "X81n1571_023:0625a11": "則法身有二也。師曰。更有方圓在 上堂。諸方鉤又",
    "X81n1571_023:0625a12": "曲。餌又香。奔湊猶如蜂。抱王因聖。這裏鉤又直。餌又",
    "X81n1571_023:0625a13": "無。猶如水底捺葫蘆。舉拄杖作釣魚勢曰。深水取魚",
    "X81n1571_023:0625a14": "長信命。不曾將酒祭江神。擲拄杖。下座 宋仁宗嘉",
    "X81n1571_023:0625a15": "祐四年己亥除夕。遺書別揚州學士刁景純。中夜候",
    "X81n1571_023:0625a16": "吏報揚州馳書。船將及岸。師欣然。遣撾鼓陞堂。敘謝。",
    "X81n1571_023:0625a17": "勸修勿怠。下座。讀刁書畢。跏趺而化。實庚子元日也。",
    "X81n1571_023:0625a18": "壽七十有二。臘五十有三。",
    "X81n1571_023:0625a19": "蘇州洞庭翠峰慧月禪師[0625a19] 僧問。一花開五葉。結果自",
    "X81n1571_023:0625a20": "然成時如何。師曰。脫&#x5374;籠頭。卸&#x5374;角馱。曰拶出&#x8657;空",
    "X81n1571_023:0625a21": "去。處處盡聞香。師曰。雲愁聞鬼哭。雪壓髑髏吟 問",
    "X81n1571_023:0625a22": "和尚未見谷隱時一句。作麼生道。師曰。步步登山遠。",
    "X81n1571_023:0625a23": "曰見後如何。師曰。區區信馬啼。",
    "X81n1571_023:0625a24": "明州仗錫山修己禪師[0625a24] 與浮山遠遊。嘗卓庵廬山佛",
    "X81n1571_023:0625b01": "手巖。後至四明山心。獨居十餘載。虎豹為&#x96A3;。嘗曰。羊",
    "X81n1571_023:0625b02": "腸鳥道無人到。寂寞雲中一箇人。爾後道俗聞風而",
    "X81n1571_023:0625b03": "至。遂成禪林 僧問。如何是無縫塔。師曰。四稜著地。",
    "X81n1571_023:0625b04": "曰如何是塔中人。師曰。高枕無憂 問如何是祖師",
    "X81n1571_023:0625b05": "西來意。師曰。舶船過海。赤&#x811A;回鄉。",
    "X81n1571_023:0625b06": "唐州大乘山德遵禪師[0625b06] 問谷隱曰。古人索火意旨如",
    "X81n1571_023:0625b07": "何。曰任他滅。師曰。滅後如何。曰初三十一。師曰。恁麼",
    "X81n1571_023:0625b08": "則好時節也。曰汝見甚麼道理。師曰。今日一場困。隱",
    "X81n1571_023:0625b09": "便打。師乃有頌曰。索火之機實快哉。藏鋒妙用少人",
    "X81n1571_023:0625b10": "猜。要會我師親的旨。紅爐火盡不添柴 僧問。世界",
    "X81n1571_023:0625b11": "圓融一句請師道。師曰。團團七尺餘 問如何是祖",
    "X81n1571_023:0625b12": "師西來意。師曰。鼻大眼深。上堂。上來又不問。下去又",
    "X81n1571_023:0625b13": "不疑。不知是不是。是即也大奇。便下座。",
    "X81n1571_023:0625b14": "荊南府竹園法顯禪師[0625b14] 僧問。如何是佛。師曰。好手畫",
    "X81n1571_023:0625b15": "不成 問如何是道。師曰。交橫十字。曰如何是道中",
    "X81n1571_023:0625b16": "人。師曰。往往不相識。",
    "X81n1571_023:0625b17": "彭州永福院延照禪師[0625b17] 僧問。如何是彭州境。師曰。人",
    "X81n1571_023:0625b18": "馬合雜。僧以手作拽弓勢。師拈棒。僧擬議。師便打。",
    "X81n1571_023:0625b19": "安吉州景清院居素禪師[0625b19] 僧問。即此見聞非見聞。為",
    "X81n1571_023:0625b20": "甚麼法身有三種病二種光。師曰。填凹就缺 問承",
    "X81n1571_023:0625b21": "和尚有言。寰中天子&#x52C5;。塞外將軍令。如何是塞外將",
    "X81n1571_023:0625b22": "軍令。師曰。揭曰其中事如何。師曰。蹴曰莫便是和尚",
    "X81n1571_023:0625b23": "為人處也無。師彈指一下 問遠遠投師。乞師一接。",
    "X81n1571_023:0625b24": "師曰。新羅人打鼓。曰如何領會。師曰。舶主未曾逢",
    "X81n1571_023:0625c01": " 問如何是末上一句。師曰。金剛樹下。曰如何是末後",
    "X81n1571_023:0625c02": "一句。師曰。拘尸城邊。曰向上更有事也無。師曰。有曰",
    "X81n1571_023:0625c03": "如何是向上事。師曰。波旬拊掌呵呵笑。迦葉&#x64E1;頭不",
    "X81n1571_023:0625c04": "識人。",
    "X81n1571_023:0625c05": "處州仁壽嗣珍禪師[0625c05] 僧問。知師已得禪中旨。當陽一",
    "X81n1571_023:0625c06": "句為誰宣。師曰。土&#x9DC4;瓦犬。曰如何領會。師曰。門前不",
    "X81n1571_023:0625c07": "與山童掃。任意松釵滿路岐 上堂。明明無悟。有法",
    "X81n1571_023:0625c08": "即迷。日上無雲。麗天普照。眼中無翳。空本無花。無智",
    "X81n1571_023:0625c09": "人前。不得錯舉。參。",
    "X81n1571_023:0625c10": "趙州雲門顯欽禪師[0625c10] 上堂良久曰。好個話頭。若到諸",
    "X81n1571_023:0625c11": "方。不得錯舉。便下座。",
    "X81n1571_023:0625c12": "果州永慶光普禪師[0625c12] 初問谷隱。古人道。來日大悲院",
    "X81n1571_023:0625c13": "裏有齋。意旨如何。曰日出隈陽坐。天寒不舉頭。師入",
    "X81n1571_023:0625c14": "室次。隱曰。適來因緣。汝作麼生會。師曰。會則途中受",
    "X81n1571_023:0625c15": "用。不會則世諦流布。曰未在更道。師拂袖便出 住",
    "X81n1571_023:0625c16": "後。僧問。如何是佛法大意。師曰。蜀地用鑌鐵。",
    "X81n1571_023:0625c17": "駙馬都尉李遵勗居士[0625c17] 謁谷隱。問出家事。隱以崔趙",
    "X81n1571_023:0625c18": "公問徑山公案。答之。公於言下大悟。作偈曰。學道須",
    "X81n1571_023:0625c19": "是鐵漢。著手心頭便判。直趣無上菩提。一切是非莫",
    "X81n1571_023:0625c20": "管 公一日。與堅上座送別。公問。近離上黨。得屆中",
    "X81n1571_023:0625c21": "都。方接麈談。遽回虎錫。指雲屏之翠嶠訪雪嶺之清",
    "X81n1571_023:0625c22": "流。未審。此處彼處。的的事作麼生。堅曰。利&#x5292;拂開天",
    "X81n1571_023:0625c23": "地靜。霜刀纔舉斗牛寒。公曰。恰直今日耳瞶。堅曰。一",
    "X81n1571_023:0625c24": "箭落雙鵰。公曰。上座為甚麼著草鞋睡。堅以衣袖一",
    "X81n1571_023:0626a01": "拂。公低頭曰。今日可謂降伏也。堅曰。普化出僧堂",
    "X81n1571_023:0626a02": " 公臨終時。膈胃躁熱。有尼道。堅謂曰眾生見劫盡大",
    "X81n1571_023:0626a03": "火所燒時。都尉切宜照管主人公。公曰。大師與我煎",
    "X81n1571_023:0626a04": "一服藥來。尼無語。公曰。這師姑。藥也不會煎得。公與",
    "X81n1571_023:0626a05": "慈明。問答罷。泊然而終。語見慈明傳中。",
    "X81n1571_023:0626a06": "英公夏竦居士[0626a06] 字子喬。自契機於谷隱。日與老衲遊。",
    "X81n1571_023:0626a07": "偶上藍溥至。公問。百骸潰散時。那個是長老自家底。",
    "X81n1571_023:0626a08": "藍曰。前月二十離蘄陽。公休去。藍&#x5374;問。百骸潰散時。",
    "X81n1571_023:0626a09": "那個是相公自家底。公便喝。藍曰。喝則不無。畢竟那",
    "X81n1571_023:0626a10": "個是相公自家底。公對以偈曰。休認風前第一機。太",
    "X81n1571_023:0626a11": "&#x8657;何處著思惟。山僧若要通消息。萬里無雲月上時。",
    "X81n1571_023:0626a12": "藍曰。也是弄精魂。",
    "X81n1571_023:0626a13": "廣慧璉禪師法嗣",
    "X81n1571_023:0626a14": "東京華嚴道隆禪師[0626a14] 初參石門徹。問古者道。但得隨",
    "X81n1571_023:0626a15": "處安閑。自然合他古轍。雖有此語。疑心未歇時如何。",
    "X81n1571_023:0626a16": "門曰。知有乃可隨處安閑。如人在州縣住。或聞或見。",
    "X81n1571_023:0626a17": "千奇百怪。他總將作尋常。不知有而安閑。如人在村",
    "X81n1571_023:0626a18": "落住。有少聲色。則驚怪傳說。師於言下有省。門盡授",
    "X81n1571_023:0626a19": "其洞上厥旨。後為廣慧嗣。一日福嚴承問。禪師親見",
    "X81n1571_023:0626a20": "石門。如何&#x5374;嗣廣慧。師曰。我見廣慧。渠欲剃髮。使我",
    "X81n1571_023:0626a21": "擎凳子來。且曰。道者。我有凳子詩聽取。乃曰。放下便",
    "X81n1571_023:0626a22": "平穩。我時便肯伊。因敘在石門處所得。廣慧曰。石門",
    "X81n1571_023:0626a23": "所示。如百味珍羞。祇是飽人不得。師至和初。遊京客",
    "X81n1571_023:0626a24": "景德寺。日縱觀都市。歸常二鼓。一夕不得入。臥於門",
    "X81n1571_023:0626b01": "之下。仁宗皇帝。夢至寺門。見龍蟠地。驚覺。中夜遺中",
    "X81n1571_023:0626b02": "使視之。&#x89A9;師熱睡鼻鼾。撼之驚矍。問名歸奏。帝聞名",
    "X81n1571_023:0626b03": "道隆。乃喜曰。吉徵也。明日召至便殿。問宗旨。師奏對",
    "X81n1571_023:0626b04": "詳允。帝大悅。後以偈句相酬唱。絡繹於道。或入對。留",
    "X81n1571_023:0626b05": "宿禁中。禮遇特厚。賜號應制明悟禪師。皇祐間。詔大",
    "X81n1571_023:0626b06": "覺璉禪師。於化成殿演法。召師問話。機鋒迅捷。帝大",
    "X81n1571_023:0626b07": "悅。侍衛皆山呼。師即奏疏。舉璉自代。乞歸廬山。帝覽",
    "X81n1571_023:0626b08": "表不允。有旨。於曹門外。建精舍延師。賜號華嚴禪院。",
    "X81n1571_023:0626b09": "開堂。僧問。如何是道。師曰。高高低低。曰如何是道中",
    "X81n1571_023:0626b10": "人。師曰。&#x811A;瘦草鞋寬。師年八十餘。示寂於盛暑。安坐",
    "X81n1571_023:0626b11": "七日。手足柔和。全身塔於寺之東。",
    "X81n1571_023:0626b12": "臨江軍慧力慧南禪師[0626b12] 僧問。師唱誰家曲。宗風嗣阿",
    "X81n1571_023:0626b13": "誰。師曰。鐵牛不喫闌邊草。直上須彌頂上眠。曰恁麼",
    "X81n1571_023:0626b14": "則昔日汝陽親得旨。臨江今日大敷揚。師曰。禮拜了",
    "X81n1571_023:0626b15": "退 問如何是佛。師曰。頭大尾小。曰未曉元言。乞師",
    "X81n1571_023:0626b16": "再指。師曰。眉長三尺二。曰恁麼則人人皆頂戴。見者",
    "X81n1571_023:0626b17": "盡攢眉。師長噓一聲。僧拍一拍。便禮拜。師曰。一任[跳-兆+孛]",
    "X81n1571_023:0626b18": "跳。",
    "X81n1571_023:0626b19": "汝州廣慧德宣禪師[0626b19] 僧問。祖祖相傳傳祖印。師今得",
    "X81n1571_023:0626b20": "法嗣何人。師曰。仲氏吹塤。伯氏吹篪。曰恁麼則廣慧",
    "X81n1571_023:0626b21": "的子。首山親孫也。師曰。椽&#x5860;裏坐地不打闍黎。",
    "X81n1571_023:0626b22": "文公楊億居士[0626b22] 字大年。幼舉神嬰。及壯負才名。而未",
    "X81n1571_023:0626b23": "知有佛。一日過同僚。見讀金剛經。笑且罪之。彼讀自",
    "X81n1571_023:0626b24": "若。公疑之曰。是豈出孔孟之右乎。何&#x4FAB;甚。因閱數葉",
    "X81n1571_023:0626c01": "懵然。始少敬信。後會翰林李公維。勉令參問。及由秘",
    "X81n1571_023:0626c02": "書監出守汝州。首謁廣慧。慧接見。公便問。布鼓當軒",
    "X81n1571_023:0626c03": "擊。誰是知音者。慧曰。來風深辯。公曰。恁麼則禪客相",
    "X81n1571_023:0626c04": "逢。祇彈指也。慧曰。君子可入。公應諾諾。慧曰。草賊大",
    "X81n1571_023:0626c05": "敗。夜語次。慧曰。秘監曾與甚人道話來。公曰。某曾問",
    "X81n1571_023:0626c06": "雲巖諒監寺。兩個大虫相&#x9F69;時如何。諒曰。一合相。某",
    "X81n1571_023:0626c07": "曰。我祇管看。未審。恁麼道還得麼。慧曰。這裏即不然。",
    "X81n1571_023:0626c08": "公曰。請和尚別一轉語。慧以手作拽鼻勢曰。這畜生。",
    "X81n1571_023:0626c09": "更[跳-兆+孛]跳在。公於言下。脫然無疑。有偈曰。八&#x811A;磨盤空",
    "X81n1571_023:0626c10": "裏走。金毛獅子變作狗。擬欲將身北斗藏。應須合掌",
    "X81n1571_023:0626c11": "南辰後 復杼其師承密證。寄李翰林曰。病夫夙以",
    "X81n1571_023:0626c12": "頑憃。獲受獎顧。預聞南宗之旨。久陪上國之遊。動靜",
    "X81n1571_023:0626c13": "咨詢。周旋策發俾其刳心之有詣。墻面之無&#x6159;者誠",
    "X81n1571_023:0626c14": "出於席間&#x7240;下矣。矧又故安公大師。每垂誘道。自雙",
    "X81n1571_023:0626c15": "林滅影。隻履西歸。中心浩然。罔知所止。仍歲沉&#x75B4;。神",
    "X81n1571_023:0626c16": "慮迷恍。殆及小間再辯方位。又得雲門諒公大士見",
    "X81n1571_023:0626c17": "顧。蓬蒿諒之旨趣。正與安公同轍。&#x7ADD;自廬山雲居歸",
    "X81n1571_023:0626c18": "宗而來。皆自法眼之流裔。去年假守茲郡。適會廣慧",
    "X81n1571_023:0626c19": "禪伯。實承嗣南院念。念嗣風穴。穴嗣先南院。南院嗣",
    "X81n1571_023:0626c20": "興化。興化嗣臨濟。臨濟嗣黃檗。黃檗嗣百丈。丈嗣馬",
    "X81n1571_023:0626c21": "祖。祖出讓和尚。讓即曹溪之長嫡也。齋中務簡。退食",
    "X81n1571_023:0626c22": "之暇。或坐邀而至。或命駕從之。請扣無方。蒙滯頓釋。",
    "X81n1571_023:0626c23": "半歲之後。曠然弗疑。如忘忽記。如睡忽覺。平昔礙膺",
    "X81n1571_023:0626c24": "之物。嚗然自落。積劫未明之事。廓爾現前。固亦決擇",
    "X81n1571_023:0627a01": "之洞分。應接之無蹇矣。重念先德。率多參尋。如雪峰",
    "X81n1571_023:0627a02": "九上洞山。三到投子。遂嗣德山。臨濟得法於大愚。終",
    "X81n1571_023:0627a03": "承黃檗。雲巖多蒙道吾訓誘。乃為藥山之子。丹霞親",
    "X81n1571_023:0627a04": "承馬祖印可。而終作石頭之裔。在古多有於理無嫌。",
    "X81n1571_023:0627a05": "病夫今繼紹之緣。實屬於廣慧。而提激之自良出於",
    "X81n1571_023:0627a06": "鼇峰也。欣幸欣幸 公問廣慧曰。承和尚有言。一切",
    "X81n1571_023:0627a07": "罪業。皆因財寶所生。勸人&#x758E;於財利。況南閻浮提眾",
    "X81n1571_023:0627a08": "生。以財為命。邦國以財聚人。教中有財法二施。何得",
    "X81n1571_023:0627a09": "勸人&#x758E;財乎。慧曰。幡竿尖上鐵籠頭。公曰。海壇馬子",
    "X81n1571_023:0627a10": "似驢大。慧曰。楚&#x9DC4;不是丹山鳳。公曰。佛滅二千歲。比",
    "X81n1571_023:0627a11": "丘少慚愧。公置一百問。請廣慧答。慧一一答回 公",
    "X81n1571_023:0627a12": "問李都尉曰。釋迦六年苦行。成得甚麼事。尉曰。擔折",
    "X81n1571_023:0627a13": "知柴重 公因微恙。問環大師曰。某今日忽違和。大",
    "X81n1571_023:0627a14": "師慈悲如何醫療。環曰。丁香湯一&#x76CC;。公便作吐勢。環",
    "X81n1571_023:0627a15": "曰。恩愛成煩惱。環為煎藥次。公&#x544C;曰。有賊。環下藥於",
    "X81n1571_023:0627a16": "公前。叉手側立。公瞠目&#x770E;之曰。少叢林漢。環拂袖而",
    "X81n1571_023:0627a17": "出。又一日問曰。某四大將欲離散。大師如何相救。環",
    "X81n1571_023:0627a18": "乃槌胸三下。公曰。賴遇作家。環曰。幾年學佛法。俗氣",
    "X81n1571_023:0627a19": "猶未除。公曰。禍不單行。環作噓噓聲。公書偈遺李都",
    "X81n1571_023:0627a20": "尉曰。漚生與漚滅。二法本來齊。欲識真歸處。趙州東",
    "X81n1571_023:0627a21": "院西。尉見。遂曰。泰山廟裏賣紙錢。尉至。公已逝矣。"
}