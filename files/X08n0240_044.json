{
    "X08n0240_044:0879c17": "大方廣佛華嚴經綱要卷第四十四",
    "X08n0240_044:0879c18": "于闐國三藏沙門實叉難陀　譯經",
    "X08n0240_044:0879c19": "清涼山大華嚴寺沙門澄觀　疏義",
    "X08n0240_044:0879c20": "明匡山法雲寺憨山沙門德清提挈",
    "X08n0240_044:0879c21": "十通品第二十八",
    "X08n0240_044:0879c22": "初來意。為答第二會中十通問故。以二品明業用",
    "X08n0240_044:0879c23": "廣大。前定此通。義次第故。二釋名者通即神通。謂",
    "X08n0240_044:0879c24": "妙用難測曰神。自在無壅曰通。妙用無極。寄十顯",
    "X08n0240_044:0880a01": "圓。晉經本業俱稱十明者。委照無遺故。然通與明",
    "X08n0240_044:0880a02": "經論皆異。故智度第三云直知過去宿命之事為",
    "X08n0240_044:0880a03": "通。若知過去因緣行業為明等。今以此經通即委",
    "X08n0240_044:0880a04": "照。亦得稱明。故下經云非諸菩薩通明境界。三宗",
    "X08n0240_044:0880a05": "趣者智用自在為宗。為滿等覺無方攝化為趣。",
    "X08n0240_044:0880a06": "爾時普賢菩薩摩訶薩。告諸菩薩言。佛子。菩薩摩訶",
    "X08n0240_044:0880a07": "有十種通。",
    "X08n0240_044:0880a08": "次正釋文。長分為四。一舉數標告。二徵數列釋。三",
    "X08n0240_044:0880a09": "總歎勝。能四結數辨果。今初。言十者一他心。二天",
    "X08n0240_044:0880a10": "眼。三知過去宿住。四盡未來際劫。五無礙清淨天",
    "X08n0240_044:0880a11": "耳。六無體性無動作往一切佛剎。七善分別一切",
    "X08n0240_044:0880a12": "言辭。八無數色身。九一切法智。十入一切法滅盡",
    "X08n0240_044:0880a13": "三昧。此十皆言智通者。皆以大智為體性故。若隨",
    "X08n0240_044:0880a14": "相說。前八量智。後二理智。據實唯一大智。此十亦",
    "X08n0240_044:0880a15": "是開彼六通。天眼天耳神足漏盡各分二故。天眼",
    "X08n0240_044:0880a16": "約見現未分成二四。天耳約音聲言辭分出五七。",
    "X08n0240_044:0880a17": "亦聞聖教及諸類言辭故。神足約業用及色身分",
    "X08n0240_044:0880a18": "成六八。漏盡約慧定分成九十。一三不分。故六為",
    "X08n0240_044:0880a19": "十。然小乘。六通智用有分。三乘平徧。亦非曲盡。今",
    "X08n0240_044:0880a20": "一乘十通。智用重重。徧周法界猶如帝網。念劫圓",
    "X08n0240_044:0880a21": "融。故尚越彼明。況於通用。為顯圓旨開成十通。",
    "X08n0240_044:0880a22": "何者為十。",
    "X08n0240_044:0880a23": "第二徵數列釋中。先總徵。後佛子下別釋。十通即",
    "X08n0240_044:0880a24": "為十段。段各有三。謂標釋結。",
    "X08n0240_044:0880b01": "佛子。菩薩摩訶薩以他心智通。",
    "X08n0240_044:0880b02": "今初標云他心者。智以他心為所緣故。若直就所",
    "X08n0240_044:0880b03": "緣應名心差別通。若王若所種類多種。皆能知故。",
    "X08n0240_044:0880b04": "並依主釋。然智緣他心。諸說不同。安慧論師云佛",
    "X08n0240_044:0880b05": "智緣他心緣得本質。餘皆變影。護法論帥則佛亦",
    "X08n0240_044:0880b06": "變影。若緣本質得心外法。壞唯識。故但極似本質。",
    "X08n0240_044:0880b07": "有異因人。依唯識宗護法為正。以今經望前亦未",
    "X08n0240_044:0880b08": "失。以攝境從心。不壞境故。能所兩亡。不礙存故。第",
    "X08n0240_044:0880b09": "一義心非一非異。正緣他時即是自故。以即佛心",
    "X08n0240_044:0880b10": "之眾生心。非即眾生心之佛心為所緣。以即眾生",
    "X08n0240_044:0880b11": "心之佛心。非即佛心之眾生心為能緣。如是鎔融。",
    "X08n0240_044:0880b12": "故非一非異。若離佛外別有眾生。更須變影。却失",
    "X08n0240_044:0880b13": "真唯識義。",
    "X08n0240_044:0880b14": "知一三千大千世界眾生心差別。所謂善心不善心。",
    "X08n0240_044:0880b15": "廣心狹心。大心小心。順生死心。背生死心。聲聞心。獨",
    "X08n0240_044:0880b16": "覺心。菩薩心。聲聞行心。獨覺行心。菩薩行心。天心。龍",
    "X08n0240_044:0880b17": "心。夜叉心。乾闥婆心。阿修羅心。迦樓羅心。緊那羅心。",
    "X08n0240_044:0880b18": "摩睺羅伽心。人心。非人心。地獄心。畜生心。閻魔王處",
    "X08n0240_044:0880b19": "心。餓鬼心諸難處眾生心。如是等無量差別種種眾",
    "X08n0240_044:0880b20": "生心悉分別知。",
    "X08n0240_044:0880b21": "二釋相中二。初知一剎。後如一下以少類多。前中",
    "X08n0240_044:0880b22": "三。初總。所謂下別。後如是下結。別中有二十八句。",
    "X08n0240_044:0880b23": "於中前八句約相總顯。後二十心約人別顯。前八",
    "X08n0240_044:0880b24": "中初二約性總該諸心。次二約行兼濟獨善。故次",
    "X08n0240_044:0880c01": "二約報。天大人小故。上四唯善。次二約向背而順",
    "X08n0240_044:0880c02": "通三性。善唯有漏。背唯是善。通漏無漏。約人辨中",
    "X08n0240_044:0880c03": "前六約人。前三是果。後三是因。即前背生死心。及",
    "X08n0240_044:0880c04": "廣狹心。次八部約類。即前順生死及大小心。地獄",
    "X08n0240_044:0880c05": "等約趣。亦順生死心。是不善心餘可知。",
    "X08n0240_044:0880c06": "如一世界。如是百世界。千世界。百千世界。百千億那",
    "X08n0240_044:0880c07": "由他世界。乃至不可說不可說佛剎微塵數世界中",
    "X08n0240_044:0880c08": "所有眾生心悉分別知。",
    "X08n0240_044:0880c09": "次以少類多。",
    "X08n0240_044:0880c10": "是名菩薩摩訶薩第一善知他心智神通。",
    "X08n0240_044:0880c11": "三結名。",
    "X08n0240_044:0880c12": "佛子。菩薩摩訶薩以無礙清淨天眼智通。",
    "X08n0240_044:0880c13": "第二天眼。標云無礙者見自在故。清淨者離障故。",
    "X08n0240_044:0880c14": "見無量不可說不可說佛剎微塵數世界中眾生。死",
    "X08n0240_044:0880c15": "此生彼。善趣惡趣。福相罪相。或好或醜。或垢或淨。如",
    "X08n0240_044:0880c16": "是品類無量眾生。所謂天眾。龍眾。夜叉眾。乾闥婆眾",
    "X08n0240_044:0880c17": "阿修羅眾。迦樓羅眾。緊那羅眾。摩睺羅伽眾。人眾。非",
    "X08n0240_044:0880c18": "人眾。微細身眾生眾。廣大身眾生眾。小眾大眾。如是",
    "X08n0240_044:0880c19": "種種眾生眾中。以無礙眼悉皆明見。隨所積集業。隨",
    "X08n0240_044:0880c20": "所受苦樂。隨心隨分別。隨見隨言說。隨因隨業。隨所",
    "X08n0240_044:0880c21": "緣。隨所起。悉皆見之無有錯謬。",
    "X08n0240_044:0880c22": "二釋中分三。初總明多界相殊。其善惡趣等後後",
    "X08n0240_044:0880c23": "展開。次所謂下別明多類非一。隨一一類有前類",
    "X08n0240_044:0880c24": "等。三如是種種下委照分明。前但覩其現相。此則",
    "X08n0240_044:0881a01": "照其因緣。十明之目。由此而立。於中初能見分明。",
    "X08n0240_044:0881a02": "次隨所下所見委悉。言隨所者。所知非一故。後悉",
    "X08n0240_044:0881a03": "皆下結其無謬。",
    "X08n0240_044:0881a04": "是名菩薩摩訶薩第二無礙天眼智神通。",
    "X08n0240_044:0881a05": "三結名。",
    "X08n0240_044:0881a06": "佛子。菩薩摩訶薩以宿住隨念智通。",
    "X08n0240_044:0881a07": "第三宿住通。標中謝往之事名宿住。在過去明了",
    "X08n0240_044:0881a08": "記憶。為隨念。即宿住之隨念。宿住隨念之通。",
    "X08n0240_044:0881a09": "能知自身。及不可說不可說佛剎微塵數世界中一",
    "X08n0240_044:0881a10": "切眾生。過去不可說不可說佛剎微塵數劫宿住之",
    "X08n0240_044:0881a11": "事。所謂某處生。如是名。如是姓。如是種族。如是飲食。",
    "X08n0240_044:0881a12": "如是苦樂。從無始來於諸有中。以因以緣展轉滋長。",
    "X08n0240_044:0881a13": "次第相續輪迴不絕。種種品類。種種國土。種種趣生。",
    "X08n0240_044:0881a14": "種種形相。種種業行。種種結使。種種心念。種種因緣。",
    "X08n0240_044:0881a15": "受生差別。如是等事皆悉了知。",
    "X08n0240_044:0881a16": "二釋相中一知凡事。於中先總。所謂下別。",
    "X08n0240_044:0881a17": "又憶過去爾所佛剎微塵數劫。爾所佛剎微塵數世",
    "X08n0240_044:0881a18": "界中。有爾所佛剎微塵數諸佛。一一佛如是名號。如",
    "X08n0240_044:0881a19": "是出興。如是眾會。如是父母。如是侍者如是聲聞。如",
    "X08n0240_044:0881a20": "是最勝二大弟子。於如是城邑。如是出家。復於如是",
    "X08n0240_044:0881a21": "菩提樹下成最正覺。於如是處坐如是座。演說如是",
    "X08n0240_044:0881a22": "若干經典。如是利益爾所眾生。於爾所時住於壽命。",
    "X08n0240_044:0881a23": "施作如是若干佛事。依無餘依般涅槃界而般涅槃。",
    "X08n0240_044:0881a24": "般涅槃後法住久近。如是一切悉能憶念。",
    "X08n0240_044:0881b01": "次知佛事。於中亦二。先約界顯多。但知其果。",
    "X08n0240_044:0881b02": "又憶念不可說不可說佛剎微塵數諸佛名號。一一",
    "X08n0240_044:0881b03": "名號有不可說不可說佛剎微塵數佛。從初發心。起",
    "X08n0240_044:0881b04": "願修行供養諸佛。調伏眾生。眾會說法。壽命多少神",
    "X08n0240_044:0881b05": "通變化。乃至入於無餘涅槃。般涅槃後法住久近。造",
    "X08n0240_044:0881b06": "立塔廟種種莊嚴。令諸眾生種植善根。皆悉能知。",
    "X08n0240_044:0881b07": "後約人顯多。兼知其因。皆以菩薩得九世眼。如見",
    "X08n0240_044:0881b08": "現在故。若不爾者過去之法。若不落謝不名過去。",
    "X08n0240_044:0881b09": "若已落謝無法可知。若但曾經心中有種影現前。",
    "X08n0240_044:0881b10": "故說憶知者。是則但見自心。不見彼心。又曾不經",
    "X08n0240_044:0881b11": "事。應不憶知。又但見現在。非是過去。何名宿住。",
    "X08n0240_044:0881b12": "是名菩薩摩訶薩第三知過去際劫宿住智神通。",
    "X08n0240_044:0881b13": "三結名。",
    "X08n0240_044:0881b14": "佛子。菩薩摩訶薩以知盡未來劫智通。",
    "X08n0240_044:0881b15": "四知劫通。亦從境受名。此從第二天眼約口未來",
    "X08n0240_044:0881b16": "分出。",
    "X08n0240_044:0881b17": "知不可說不可說佛剎微塵數世界中所有劫。一一",
    "X08n0240_044:0881b18": "劫中所有眾生命終受生。諸有相續業行果報。若善",
    "X08n0240_044:0881b19": "若不善。若出離。若不出離。若決定。若不決定。若邪定。",
    "X08n0240_044:0881b20": "若正定。若善根與使俱。若善根不與使俱。若具足善",
    "X08n0240_044:0881b21": "根。若不具足善根。若攝取善根。若不攝取善根。若積",
    "X08n0240_044:0881b22": "集善根。若不積集善根。若積集罪法。若不積集罪法。",
    "X08n0240_044:0881b23": "如是一切皆能了知。",
    "X08n0240_044:0881b24": "釋相中二。先知凡。後又知下知佛。前中亦二。先明",
    "X08n0240_044:0881c01": "所依劫。但寄多界以顯多劫。非有際限名。及後段",
    "X08n0240_044:0881c02": "皆盡未來。此位所知。同於佛故。後一一下顯能依",
    "X08n0240_044:0881c03": "事。然大乘宗。未來世法體用皆無。今云何知。依方",
    "X08n0240_044:0881c04": "便教。但見現前因種。知當果相。非見未來法體。若",
    "X08n0240_044:0881c05": "一乘宗。於九世中未來中現在。體用皆有。今稱實",
    "X08n0240_044:0881c06": "而知。然非現在之現在。故稱未來。此有若是性有。",
    "X08n0240_044:0881c07": "即同小乘。若是緣有緣今未會。云何言有。若今時",
    "X08n0240_044:0881c08": "看。緣性俱無。以是現在未來定非有故。若逐未來",
    "X08n0240_044:0881c09": "時看。以是未來之現在。故還如今有。",
    "X08n0240_044:0881c10": "又知不可說不可說佛剎微塵數世界盡未來際。有",
    "X08n0240_044:0881c11": "不可說不可說佛剎微塵數劫。一一劫有不可說不",
    "X08n0240_044:0881c12": "可說佛剎微塵數諸佛名號。一一名號有不可不可",
    "X08n0240_044:0881c13": "可說佛剎微塵數諸佛如來。一一如來從初發心。起",
    "X08n0240_044:0881c14": "願立行供養諸佛。教化眾生眾會說法。壽命多少神",
    "X08n0240_044:0881c15": "通變化。乃至入於無餘涅槃。般涅槃後法住久近。造",
    "X08n0240_044:0881c16": "立塔廟種種莊嚴。令諸眾生種植善根。如是等事悉",
    "X08n0240_044:0881c17": "能了知。",
    "X08n0240_044:0881c18": "二知佛。",
    "X08n0240_044:0881c19": "是名菩薩摩訶薩第四知盡未來際劫智神通。",
    "X08n0240_044:0881c20": "三結名。",
    "X08n0240_044:0881c21": "佛子。菩薩摩訶薩成就無礙清淨天耳。",
    "X08n0240_044:0881c22": "第五天耳通。初標名。略無智通。若直云天耳即當",
    "X08n0240_044:0881c23": "體受名。若取無礙之清淨天耳。即以有德業受稱。",
    "X08n0240_044:0881c24": "圓滿廣大聰徹離障。了達無礙具足成就。於諸一切",
    "X08n0240_044:0882a01": "所有音聲。欲聞不聞隨意自在。",
    "X08n0240_044:0882a02": "釋相中三。初總顯德業自在。二佛子下別示一方",
    "X08n0240_044:0882a03": "業用。三如東方下舉一例餘。今初。九句皆約用辨",
    "X08n0240_044:0882a04": "德。一圓滿者。能互用故。二遍聞十方及九世故。三",
    "X08n0240_044:0882a05": "一時令覽。通其源故。四離二障故。五明了所知故。",
    "X08n0240_044:0882a06": "六緣不能礙故。七非如權小。聞有分限不盡重重",
    "X08n0240_044:0882a07": "故。八證已得故。九於一切皆自在故。謂欲聞則細",
    "X08n0240_044:0882a08": "遠無逃。欲不聞則近大不撓。故云自在。",
    "X08n0240_044:0882a09": "佛子。東方有不可說不可說佛剎微塵數。",
    "X08n0240_044:0882a10": "二別示一方業用。中二。初舉多佛。欲顯聞廣。",
    "X08n0240_044:0882a11": "是諸佛所說所示。所開所演。所安立。所教化。所調伏。",
    "X08n0240_044:0882a12": "所憶念。所分別。甚深廣大種種差別無量方便。無量",
    "X08n0240_044:0882a13": "善巧清淨之法。於彼一切皆能受持。",
    "X08n0240_044:0882a14": "次顯聞憶持。於中二。先聞持教法。",
    "X08n0240_044:0882a15": "又於其中若義若文。若一人。若眾會。如其音辭。如其",
    "X08n0240_044:0882a16": "智慧。如所了達。如所示現。如所調伏。如其境界。如其",
    "X08n0240_044:0882a17": "所依。如其出道。於彼一切悉能記持不忘不失。不斷",
    "X08n0240_044:0882a18": "不退。無迷無惑。為他演說令得悟解。終不忘失一文",
    "X08n0240_044:0882a19": "一句。",
    "X08n0240_044:0882a20": "後持圓滿即能持之相。於中二。先舉所持。上文通",
    "X08n0240_044:0882a21": "顯佛所說法。今辨所說差別。於彼下辨能持相兼",
    "X08n0240_044:0882a22": "明轉化。",
    "X08n0240_044:0882a23": "如東方。南西北方四維上下亦復如是。",
    "X08n0240_044:0882a24": "三例餘。",
    "X08n0240_044:0882b01": "是名菩薩摩訶薩第五無礙清淨天耳智通。",
    "X08n0240_044:0882b02": "結名。",
    "X08n0240_044:0882b03": "佛子。菩薩摩訶薩住無體性神通。無作神通。平等神",
    "X08n0240_044:0882b04": "通。廣大神通。無量神通。無作神通。隨念神通。起神通。",
    "X08n0240_044:0882b05": "不起神通。不退神通。不斷神通。不壞神通。增長神通。",
    "X08n0240_044:0882b06": "隨詣神通。",
    "X08n0240_044:0882b07": "第六無體性神通。此即六通中神足通。初標名中",
    "X08n0240_044:0882b08": "有十四名。初一總通。即無體性。餘別中一無功作",
    "X08n0240_044:0882b09": "用。二同理同平。三能普遍。四量難知。五非謂起體",
    "X08n0240_044:0882b10": "起用。六但念即形。七現有作用。八不動本處。九作",
    "X08n0240_044:0882b11": "必究竟。十用無間歇。亦不斷佛種。十一他不能壞。",
    "X08n0240_044:0882b12": "十二能生善根。十三隨何所詣。於十三中初二五",
    "X08n0240_044:0882b13": "八是無體性義。餘即神通義。此二無礙故受斯名。",
    "X08n0240_044:0882b14": "此菩薩聞極遠一切世界中諸佛名。所謂無數世界。",
    "X08n0240_044:0882b15": "無量世界。乃至不可說不可說佛剎微塵數世界中",
    "X08n0240_044:0882b16": "諸佛名。聞其名已。即自見身在彼佛所。",
    "X08n0240_044:0882b17": "二釋相中三。一明廣大。謂聞多剎佛名即自見身",
    "X08n0240_044:0882b18": "在彼多剎故。",
    "X08n0240_044:0882b19": "彼諸世界。或仰或覆。各各形狀。各各方所。各各差別。",
    "X08n0240_044:0882b20": "無邊無礙。種種國土。種種時劫。無量功德各別莊嚴。",
    "X08n0240_044:0882b21": "彼彼如來於中出現。示現神變。稱揚名號。無量無數",
    "X08n0240_044:0882b22": "各各不同。此菩薩一得聞彼諸如來名。不動本處。而",
    "X08n0240_044:0882b23": "見其身在彼佛所禮拜尊重承事供養。問菩薩法入",
    "X08n0240_044:0882b24": "佛智慧。悉能了達諸佛國土道場眾會及所說法。至",
    "X08n0240_044:0882c01": "於究竟無所取著。",
    "X08n0240_044:0882c02": "二明無量不起等義。謂又於彼佛重聞佛名。便往",
    "X08n0240_044:0882c03": "敬事。受道無著故。",
    "X08n0240_044:0882c04": "如是經不可說不可說佛剎微塵數劫。普至十方而",
    "X08n0240_044:0882c05": "無所往。然詣剎觀佛聽法請道。無有斷絕。無有廢捨。",
    "X08n0240_044:0882c06": "無有休息。無有疲厭。修菩薩行成就大願。悉令具足",
    "X08n0240_044:0882c07": "曾無退轉。為令如來廣大種性不斷絕故。",
    "X08n0240_044:0882c08": "三明不斷義。謂於多時體用無礙故。",
    "X08n0240_044:0882c09": "是名菩薩摩訶薩第六住無體性無動作往一切佛",
    "X08n0240_044:0882c10": "剎智神通。",
    "X08n0240_044:0882c11": "三結名。",
    "X08n0240_044:0882c12": "佛子。菩薩摩訶薩以善分別一切眾生言音智通。",
    "X08n0240_044:0882c13": "第七善分別言音通。此從第五約音聲言辭分出。",
    "X08n0240_044:0882c14": "初標名。從所了得名。即依主得名。若從所發得名。",
    "X08n0240_044:0882c15": "即通持業。",
    "X08n0240_044:0882c16": "知不可說不可說佛剎微塵數世界中眾生種種言",
    "X08n0240_044:0882c17": "辭。所謂聖言辭。非聖言辭。天言辭。龍言辭。夜叉言辭。",
    "X08n0240_044:0882c18": "乾闥婆。阿修羅。迦樓羅。緊那羅。摩睺羅伽。人及非人。",
    "X08n0240_044:0882c19": "乃至不可說不可說眾生所有言辭。各各表示種種",
    "X08n0240_044:0882c20": "差別。如是一切皆能了知。",
    "X08n0240_044:0882c21": "二釋相中二。先知言辭。",
    "X08n0240_044:0882c22": "此菩薩隨所入世界。能知其中一切眾生所有性欲。",
    "X08n0240_044:0882c23": "如其性欲為出言辭。悉令解了無有疑惑。如日光出",
    "X08n0240_044:0882c24": "現普照眾色。令有目者悉得明見。菩薩摩訶薩亦復",
    "X08n0240_044:0883a01": "如是。以善分別一切言辭智。深入一切言辭雲。所有",
    "X08n0240_044:0883a02": "言辭令諸世間聰慧之者悉能解了。",
    "X08n0240_044:0883a03": "次明發言辭。謂隨樂差別而發言故。有法喻合。",
    "X08n0240_044:0883a04": "是名菩薩摩訶薩第七善分別一切言辭智神通。",
    "X08n0240_044:0883a05": "三結名。",
    "X08n0240_044:0883a06": "佛子。菩薩摩訶薩以出生無量阿僧祇色身莊嚴智",
    "X08n0240_044:0883a07": "通。",
    "X08n0240_044:0883a08": "第八色身莊嚴智通。此從第六神足。約業用及色",
    "X08n0240_044:0883a09": "身分出。依所現得名。即有財立稱。",
    "X08n0240_044:0883a10": "知一切法遠離色相。無差別相。無種種相。無無量相。",
    "X08n0240_044:0883a11": "無分別相。無青黃赤白相。",
    "X08n0240_044:0883a12": "二釋相中三。初知無色。以色即空故。二菩薩如是",
    "X08n0240_044:0883a13": "下明能現色。以空即色故。三佛子下雙明無色現",
    "X08n0240_044:0883a14": "色。所為不礙悲故。今初。由了法界無定實色。舉體",
    "X08n0240_044:0883a15": "即空。非斷空故。空中無色不礙色故。存亡隱顯皆",
    "X08n0240_044:0883a16": "自在故。方能隨樂現種種色。故先明之。於十六句。",
    "X08n0240_044:0883a17": "初一總知色性離相。亦無有法而為空故。餘五別",
    "X08n0240_044:0883a18": "明離何等相。一離差別相。麤妙長短等同一無生",
    "X08n0240_044:0883a19": "體故。二種種異相虗故。三無量多相離故。又無大",
    "X08n0240_044:0883a20": "小絕分量故。四但妄分別。求叵得故。色空二見皆",
    "X08n0240_044:0883a21": "情取故。即與不即斯見絕故。上通形顯。五離相依",
    "X08n0240_044:0883a22": "形有故。此具法界觀真空觀中四句義。",
    "X08n0240_044:0883a23": "菩薩如是入於法界。能現其身作種種色。",
    "X08n0240_044:0883a24": "二能現色中。初結前標後。以即空之色為妙色故。",
    "X08n0240_044:0883b01": "又色空不二成上真空。不二而二現斯妙色。色空",
    "X08n0240_044:0883b02": "融即。為真法界。緣起無盡。即一現多。",
    "X08n0240_044:0883b03": "所謂無邊色。無量色。清淨色。莊嚴色。普徧色。無比色。",
    "X08n0240_044:0883b04": "普照色。增上色。無違逆色。具諸相色。離眾惡色。大威",
    "X08n0240_044:0883b05": "力色。可尊重色。無窮盡色。眾雜妙色。極端嚴色。不可",
    "X08n0240_044:0883b06": "量色。善守護色。能成熟色。隨化者色。無障礙色。甚明",
    "X08n0240_044:0883b07": "徹色。無垢濁色。極澄淨色大勇健色。不思議方便色。",
    "X08n0240_044:0883b08": "不可壞色。離瑕翳色。無障闇色。善安住色。妙莊嚴色。",
    "X08n0240_044:0883b09": "諸相端嚴色。種種隨好色。大尊貴色。妙境界色。善磨",
    "X08n0240_044:0883b10": "瑩色。清淨深心色。熾然明盛色。最勝廣大色。無間斷",
    "X08n0240_044:0883b11": "色。無所依色。無等比色。充滿不可說佛剎色。增長色。",
    "X08n0240_044:0883b12": "堅固攝受色。最勝功德色。隨諸心樂色。清淨解了色。",
    "X08n0240_044:0883b13": "積集眾妙色。善巧決定色。無有障礙色。虗空明淨色。",
    "X08n0240_044:0883b14": "清淨可樂色。離諸塵垢色。不可稱量色。妙見色。普見",
    "X08n0240_044:0883b15": "色。隨時示現色。寂靜色。離貪色。真實福田色。能作安",
    "X08n0240_044:0883b16": "隱色。離諸怖畏色。離愚癡行色。智慧勇猛色。身相無",
    "X08n0240_044:0883b17": "礙色。遊行普徧色。心無所依色。大慈所起色。大悲所",
    "X08n0240_044:0883b18": "現色。平等出離色。具足福德色。隨心憶念色。無邊妙",
    "X08n0240_044:0883b19": "寶色。寶藏光明色。眾生信樂色。一切智現前色。歡喜",
    "X08n0240_044:0883b20": "眼色。眾寶莊嚴第一色。無有處所色。自在示現色。種",
    "X08n0240_044:0883b21": "種神通色。生如來家色。過諸譬喻色。周徧法界色。眾",
    "X08n0240_044:0883b22": "皆往詣色。種種色。成就色。出離色。隨所化者威儀色。",
    "X08n0240_044:0883b23": "見無厭足色。種種明淨色。能放無數光網色。不可說",
    "X08n0240_044:0883b24": "光明種種差別色。不可思香光明超過三界色。不可",
    "X08n0240_044:0883c01": "量日輪光明照耀色。示現無比月身色。無量可愛樂",
    "X08n0240_044:0883c02": "華雲色。出生種種蓮華鬘雲莊嚴色。超過一切世間",
    "X08n0240_044:0883c03": "香燄普熏色。出生一切如來藏色。不可說音聲開示",
    "X08n0240_044:0883c04": "演暢一切法色。具足一切普賢行色。",
    "X08n0240_044:0883c05": "後別顯不同。有一百三種。或從色相立名。或就德",
    "X08n0240_044:0883c06": "受稱。可以意求。然皆是稱法界之色。不同變礙。但",
    "X08n0240_044:0883c07": "隨所顯以立色名。",
    "X08n0240_044:0883c08": "佛子。菩薩摩訶薩深入如是無色法界。能現比等種",
    "X08n0240_044:0883c09": "種色身。令所化者見。令所化者念。為所化者轉法輪。",
    "X08n0240_044:0883c10": "隨所化者時。隨所化者相。令所化者親近。令所化者",
    "X08n0240_044:0883c11": "開悟。為所化者起種種神通。為所化者現種種自在。",
    "X08n0240_044:0883c12": "為所化者施種種能事。",
    "X08n0240_044:0883c13": "二雙明所為中。初結前。後令所化下顯其所為。有",
    "X08n0240_044:0883c14": "十句。",
    "X08n0240_044:0883c15": "是名菩薩摩訶薩為度一切眾生故勤修成就第八",
    "X08n0240_044:0883c16": "無數色身智神通。",
    "X08n0240_044:0883c17": "第八無數色身智神通。",
    "X08n0240_044:0883c18": "佛子。菩薩摩訶薩以一切法智神通。",
    "X08n0240_044:0883c19": "第九一切法智通。初標名。從所知真俗等法受稱。",
    "X08n0240_044:0883c20": "知一切法無有名字。無有種性。無來無去。非異非不",
    "X08n0240_044:0883c21": "異。非種種非不種種。非二非不二。",
    "X08n0240_044:0883c22": "二釋相中二。初明知法。即內證事理。後此菩薩下",
    "X08n0240_044:0883c23": "明演法。即外益眾生。亦是前明即是恒理。後明即",
    "X08n0240_044:0883c24": "理恒事。用寂寂用無障礙故。今初又二。初約離言",
    "X08n0240_044:0884a01": "顯實。次無我下約二空顯實。今初。初三句一向顯",
    "X08n0240_044:0884a02": "實。一名無得物之功故。二緣成無性故。三體絕去",
    "X08n0240_044:0884a03": "來故。下有三句相對顯實。然此三對釋有三義。一",
    "X08n0240_044:0884a04": "唯約實。則相待而空故異。相互無故云不異。遮異",
    "X08n0240_044:0884a05": "言不異。亦無不異可得。云非不異。二約雙顯。體則",
    "X08n0240_044:0884a06": "不異。相非不異。三約雙遮。相即性故非異。性即相",
    "X08n0240_044:0884a07": "故非不異。又相非相故不異。性非性故非不異。故",
    "X08n0240_044:0884a08": "離二邊不住中道。",
    "X08n0240_044:0884a09": "無我無比。不生不滅。不動不壞。無實無虗。一相無相。",
    "X08n0240_044:0884a10": "非無非有。非法非非法。不隨於俗。非不隨俗。非業非",
    "X08n0240_044:0884a11": "非業。非報非非報。非有為。非無為。非第一義。非不第",
    "X08n0240_044:0884a12": "一義。非道非非道。非出離。非不出離。非量非無量。非",
    "X08n0240_044:0884a13": "世間。非出世間。非從因生。非不從因生。非決定。非不",
    "X08n0240_044:0884a14": "決定。非成就。非不成就。非出。非不出。非分別。非不分",
    "X08n0240_044:0884a15": "別。非如理。非不如理。",
    "X08n0240_044:0884a16": "二約二空顯中。亦初三對。一向顯實。無比者無有",
    "X08n0240_044:0884a17": "我所與我為比對故。無實下且約顯實以釋。一虗",
    "X08n0240_044:0884a18": "實皆緣顯故。二法性不並真故。一相一亦不為一",
    "X08n0240_044:0884a19": "故。無相有無皆法對彼。故無法與非法。但假施設。",
    "X08n0240_044:0884a20": "並就實而求。能治所治無不雙寂。",
    "X08n0240_044:0884a21": "此菩薩不取世俗諦。不住第一義。不分別諸法。不建",
    "X08n0240_044:0884a22": "立文字。隨順寂滅性。",
    "X08n0240_044:0884a23": "二演法外益中三。一牒前成智。為起用所依故。",
    "X08n0240_044:0884a24": "不捨一切願。見義知法。興布法雲。降霔法雨。",
    "X08n0240_044:0884b01": "二正明演法。",
    "X08n0240_044:0884b02": "雖知實相不可言說。而以方便無盡辯才。隨法隨義",
    "X08n0240_044:0884b03": "次第開演。以於諸法言辭辯說皆得善巧。大慈大悲",
    "X08n0240_044:0884b04": "悉已清淨。能於一切離文字法中出生文字。與法與",
    "X08n0240_044:0884b05": "義隨順無違。為說諸法悉從緣起。",
    "X08n0240_044:0884b06": "三寂用無礙。於中三。初寂不礙用。",
    "X08n0240_044:0884b07": "雖有言說而無所著。演一切法辯才無盡。分別安立",
    "X08n0240_044:0884b08": "開法示導。令諸法性具足明顯。斷眾疑網悉得清淨。",
    "X08n0240_044:0884b09": "雖攝眾生不捨真實。",
    "X08n0240_044:0884b10": "次用不礙寂。",
    "X08n0240_044:0884b11": "於不二法而無退轉。常能演說無礙法門。以眾妙音",
    "X08n0240_044:0884b12": "隨眾生心。普雨法雨而不失時。",
    "X08n0240_044:0884b13": "後寂用無二。",
    "X08n0240_044:0884b14": "是名菩薩摩訶薩第九一切法智神通。",
    "X08n0240_044:0884b15": "結名。",
    "X08n0240_044:0884b16": "佛子。菩薩摩訶薩以一切法滅盡三昧智通。",
    "X08n0240_044:0884b17": "第十滅定智通。於漏盡以慧定分九十二通。此中",
    "X08n0240_044:0884b18": "三。初標名。云一切法滅盡者。謂五聚之法。皆當體",
    "X08n0240_044:0884b19": "寂滅故。斯即理滅。不同餘宗滅定。但明事滅。唯滅",
    "X08n0240_044:0884b20": "六七心心所法。不滅第八等。但事滅故。不能即定",
    "X08n0240_044:0884b21": "而用。證理滅故。定散無礙。由即事而理故不礙滅。",
    "X08n0240_044:0884b22": "即理而事故不礙用。是以文云雖念念入而不廢",
    "X08n0240_044:0884b23": "菩薩道等。亦非心定而身起用。亦不獨明定散雙",
    "X08n0240_044:0884b24": "絕。但是理事無礙故。上七地云雖行實際而不作",
    "X08n0240_044:0884c01": "證。能念念入亦念念起。及淨名云不起滅定現諸",
    "X08n0240_044:0884c02": "威儀。皆斯義也。事理非一。故一切法滅盡之神通。",
    "X08n0240_044:0884c03": "非異故滅盡即通。通二釋也。",
    "X08n0240_044:0884c04": "於念念中入一切法滅盡三昧。",
    "X08n0240_044:0884c05": "釋相中二。先明即定體用自在。後此菩薩住三昧",
    "X08n0240_044:0884c06": "下。明入定時分自在。前中亦二。先標入定。",
    "X08n0240_044:0884c07": "亦不退菩薩道。不捨菩薩事。不捨大慈大悲心。修習",
    "X08n0240_044:0884c08": "波羅蜜未甞休息。觀察一切佛國土無有厭倦。不捨",
    "X08n0240_044:0884c09": "度眾生願。不斷轉法輪事。不廢教化眾生業。不捨供",
    "X08n0240_044:0884c10": "養諸佛行。不捨一切法自在門。不捨常見一切佛。不",
    "X08n0240_044:0884c11": "捨常聞一切法。知一切法平等無礙。自在成就一切",
    "X08n0240_044:0884c12": "佛法。所有勝願皆得圓滿。了知一切國土差別。入佛",
    "X08n0240_044:0884c13": "種性到於彼岸。能於彼彼諸世界中。學一切法了法",
    "X08n0240_044:0884c14": "無相。知一切法皆從緣起無有體性。然隨世俗方便",
    "X08n0240_044:0884c15": "演說。雖於諸法心無所住。然順眾生諸根欲樂。方便",
    "X08n0240_044:0884c16": "為說種種諸法。",
    "X08n0240_044:0884c17": "二明不礙用。於中初二句總。未作不退。現作不捨。",
    "X08n0240_044:0884c18": "正簡事滅。以顯真滅。餘句別顯可知。",
    "X08n0240_044:0884c19": "此菩薩住三昧時隨其心樂。或住一劫。或住百劫。或",
    "X08n0240_044:0884c20": "住千劫。或住億劫。或住百億劫。或住千億劫。或住百",
    "X08n0240_044:0884c21": "千億劫。或住那由他億劫。或住百那由他億劫。或住",
    "X08n0240_044:0884c22": "千那由他億劫。或住百千那由他億劫。或住無數劫。",
    "X08n0240_044:0884c23": "或住無量劫。乃至或住不可說不可說劫。",
    "X08n0240_044:0884c24": "二明入定時分自在。中三初長短隨心。",
    "X08n0240_044:0885a01": "菩薩入此一切法滅盡三昧。雖復經於爾所劫住。而",
    "X08n0240_044:0885a02": "身不離散。不羸瘦。不變異。非見非不見。不滅不壞。不",
    "X08n0240_044:0885a03": "疲不懈。不可盡竭。",
    "X08n0240_044:0885a04": "二威儀不忒。",
    "X08n0240_044:0885a05": "雖於有於無悉無所作。而能成辦諸菩薩事。所謂恒",
    "X08n0240_044:0885a06": "不捨離一切眾生。教化調伏未曾失時。令其增長一",
    "X08n0240_044:0885a07": "切佛法。於菩薩行悉得圓滿。為欲利益一切眾生。神",
    "X08n0240_044:0885a08": "通變化無有休息。譬如光影普現一切。而於三昧寂",
    "X08n0240_044:0885a09": "然不動。",
    "X08n0240_044:0885a10": "二不礙起用。定散雙行。於中先法後喻。光影普現。",
    "X08n0240_044:0885a11": "寂然無心。隨器虧盈。體無來去。",
    "X08n0240_044:0885a12": "是為菩薩摩訶薩入一切法滅盡三昧智神通。",
    "X08n0240_044:0885a13": "三結名。",
    "X08n0240_044:0885a14": "佛子。菩薩摩訶薩住於如是十種神通。一切天人不",
    "X08n0240_044:0885a15": "能思議。一切眾生不能思議。一切聲聞一切獨覺及",
    "X08n0240_044:0885a16": "餘一切諸菩薩眾如是皆悉不能思議。此菩薩身業",
    "X08n0240_044:0885a17": "不可思議。語業不可思議。意業不可思議。三昧自在",
    "X08n0240_044:0885a18": "不可思議。智慧境界不可思議。",
    "X08n0240_044:0885a19": "大文第三總歎勝能。中二。一形劣顯勝。劣不測故。",
    "X08n0240_044:0885a20": "唯除諸佛及有得此神通菩薩。餘無能說此人功德",
    "X08n0240_044:0885a21": "稱揚讚歎。",
    "X08n0240_044:0885a22": "二以勝顯勝。謂佛等方測故。",
    "X08n0240_044:0885a23": "佛子。是為菩薩摩訶薩十種神通。若菩薩摩訶薩住",
    "X08n0240_044:0885a24": "此神通。悉得一切三世無礙智神通。",
    "X08n0240_044:0885b01": "大文第四結數辨果。上十通品竟。",
    "X08n0240_044:0885b02": "十忍品第二十九",
    "X08n0240_044:0885b03": "初來意者。為答前普光十頂問故。前二已明定通",
    "X08n0240_044:0885b04": "用廣。今此辨其智慧深奧。故次來也。二釋名者。忍",
    "X08n0240_044:0885b05": "謂忍解印可。即智照觀達。寄圓顯十。三宗趣者。智",
    "X08n0240_044:0885b06": "行深奧為宗。為得佛果無礙無盡為趣。然此忍行",
    "X08n0240_044:0885b07": "約位即等覺後心。為斷微細無明。若約圓融。實通",
    "X08n0240_044:0885b08": "五位。寄終極說。體即是智。不同餘宗。忍因智果。雖",
    "X08n0240_044:0885b09": "是一智。隨義別說。二三四五等。諸教不同。今此圓",
    "X08n0240_044:0885b10": "教故說十種。",
    "X08n0240_044:0885b11": "爾時普賢菩薩。告諸菩薩言。佛子。菩薩摩訶薩有十",
    "X08n0240_044:0885b12": "種忍。",
    "X08n0240_044:0885b13": "四正釋文。文有長行偈頌。前中四一舉數歎勝。二",
    "X08n0240_044:0885b14": "列名顯要。三依名廣釋。四總結其名。今初。",
    "X08n0240_044:0885b15": "若得此忍。則得到於一切菩薩無礙忍地。一切佛法",
    "X08n0240_044:0885b16": "無礙無盡。",
    "X08n0240_044:0885b17": "後歎勝。到無礙地。即自分因圓。佛法無礙。即勝進",
    "X08n0240_044:0885b18": "果滿。",
    "X08n0240_044:0885b19": "何者為十。所謂音聲忍。順忍。無生法忍。如幻忍。如燄",
    "X08n0240_044:0885b20": "忍。如夢忍。如響忍。如影忍。如化忍。如空忍。",
    "X08n0240_044:0885b21": "二列名顯要中。初徵數。次列名。後顯要名中。前三",
    "X08n0240_044:0885b22": "約法。後七就喻。三中。初一約教。謂忍於教聲。從境",
    "X08n0240_044:0885b23": "為名。音聲之忍。次一約行。順諸法故。順即是忍。三",
    "X08n0240_044:0885b24": "無生忍者。若約忍無生理。即無生之忍。若約無生",
    "X08n0240_044:0885c01": "之忍。及煩惱不生。則無生即忍。通二釋也。又此三",
    "X08n0240_044:0885c02": "忍。約通相說。前二皆是無生忍之加行。順向無生。",
    "X08n0240_044:0885c03": "後一方契。若約當位。三忍迢然。不應此位方有順",
    "X08n0240_044:0885c04": "無生忍。故順但順理。不是順忍。若爾。何異無生。順",
    "X08n0240_044:0885c05": "忍通順事理。故不同無生。經云。法有亦順知等。又",
    "X08n0240_044:0885c06": "依五忍。位當寂滅。今約三忍明義。故當無生。後七",
    "X08n0240_044:0885c07": "約喻中。並是依主。謂如幻之忍等故。然此七喻。有",
    "X08n0240_044:0885c08": "七家所釋不一。謂光統賢首攝論遠公金剛大品",
    "X08n0240_044:0885c09": "楞伽皆明此喻。初光統云。前四喻。音聲。電即今之",
    "X08n0240_044:0885c10": "影與化喻。順忍。空喻無生。又云幻者。起無起相。焰",
    "X08n0240_044:0885c11": "者境無境相。夢者知無知相。響者聞無聞相。電者",
    "X08n0240_044:0885c12": "住無住相。今既云影。應云現無現相。化者有無有",
    "X08n0240_044:0885c13": "相。空者為無為相。此則能喻局於一相。所喻義通",
    "X08n0240_044:0885c14": "多法。在文雖無。於理無失。次賢首云。觀識如幻想",
    "X08n0240_044:0885c15": "如燄。受如夢。聲如響。行如電。色如化。總觀一切蘊",
    "X08n0240_044:0885c16": "界處等。畢竟空故如虗空也。三若依攝論第五。八",
    "X08n0240_044:0885c17": "喻皆喻依他起性。然並為遣疑。所疑不同故所喻",
    "X08n0240_044:0885c18": "亦異。疑有八轉。并後四家互相發明。文繁不錄。今",
    "X08n0240_044:0885c19": "經多同前通。而偈所喻亦有局者。顯義無方故。已",
    "X08n0240_044:0885c20": "釋列名。",
    "X08n0240_044:0885c21": "此十種忍。三世諸佛已說。今說。當說。",
    "X08n0240_044:0885c22": "次顯要。要故同說。",
    "X08n0240_044:0885c23": "佛子。云何為菩薩摩訶薩音聲忍。謂聞諸佛所說之",
    "X08n0240_044:0885c24": "法。不驚不怖不畏。深信悟解愛樂趣向。專心憶念修",
    "X08n0240_044:0886a01": "習安住。是名菩薩摩訶薩第一音聲忍。",
    "X08n0240_044:0886a02": "大文第三依名廣釋。即為十段。前七皆三。謂徵起",
    "X08n0240_044:0886a03": "釋義結名。初忍釋中十一句。初句總舉所聞。謂三",
    "X08n0240_044:0886a04": "無性等法。餘顯能聞入法。謂聞無相不驚。以解徧",
    "X08n0240_044:0886a05": "計無所有故。聞無生不怖。以解依他必無生故。聞",
    "X08n0240_044:0886a06": "無性不畏。以解真如無性性故。又釋於真空法聞",
    "X08n0240_044:0886a07": "時不驚越。思時不續怖。修時不定畏。又聞有無所",
    "X08n0240_044:0886a08": "有不驚。聞空無所有故不畏。並如諸般若論說。深",
    "X08n0240_044:0886a09": "信者聞慧之始。悟解者聞慧之終。初信久解故。專",
    "X08n0240_044:0886a10": "心憶念者修慧之初起加行故。修習為終。正明造",
    "X08n0240_044:0886a11": "修。至定根本故。安住者依定發慧證理相應故。",
    "X08n0240_044:0886a12": "佛子。云何為菩薩摩訶薩順忍。謂於諸法思惟觀察。",
    "X08n0240_044:0886a13": "平等無違。隨順了知。令心清淨。正住修習趣入成就。",
    "X08n0240_044:0886a14": "是名菩薩摩訶薩第二順忍。",
    "X08n0240_044:0886a15": "第二忍。釋中有四重止觀。一創修止觀。謂止思一",
    "X08n0240_044:0886a16": "境。觀觀事理。二漸次止觀。謂止安事境。順其理故。",
    "X08n0240_044:0886a17": "名平等無違觀達事理。名隨順了知。偈云。法亦有",
    "X08n0240_044:0886a18": "順知。法無亦順知故。三純熟止觀。謂止惑不生。名",
    "X08n0240_044:0886a19": "令心清淨。觀徹前境。為正住修習。四契合止觀。寂",
    "X08n0240_044:0886a20": "冥理境。名為趣入。智顯於心。故云成就。上四皆止",
    "X08n0240_044:0886a21": "觀俱行。如是方為真實順忍。",
    "X08n0240_044:0886a22": "佛子。云何為菩薩摩訶薩無生法忍。",
    "X08n0240_044:0886a23": "第三無生忍。分三。初徵起。",
    "X08n0240_044:0886a24": "佛子。此菩薩摩訶薩不見有少法生。亦不見有少法",
    "X08n0240_044:0886b01": "滅。",
    "X08n0240_044:0886b02": "釋中有二。先總明。後何以下徵釋。今初。",
    "X08n0240_044:0886b03": "何以故。",
    "X08n0240_044:0886b04": "後徵釋中徵意有二。一云何以得知無生滅耶。二",
    "X08n0240_044:0886b05": "云既稱無生法忍。何以不見法滅。",
    "X08n0240_044:0886b06": "若無生則無滅。若無滅則無盡。若無盡則離垢。若離",
    "X08n0240_044:0886b07": "垢則無差別。若無差別則無處所。若無處所則寂靜。",
    "X08n0240_044:0886b08": "若寂靜則離欲。若離欲則無作。若無作則無願。若無",
    "X08n0240_044:0886b09": "願則無住。若無住則無去無來。",
    "X08n0240_044:0886b10": "釋中。釋初徵意云真法本自不生。從緣之法無性",
    "X08n0240_044:0886b11": "故不生。以無生故何有於滅。此則以緣集釋無生。",
    "X08n0240_044:0886b12": "以無生釋無滅。此中略無緣集。偈文具有。云何無",
    "X08n0240_044:0886b13": "生釋無滅耶。此有二意。一云若先是生。後必可滅。",
    "X08n0240_044:0886b14": "本既不生。今則無滅。二云既即緣無性稱曰不生。",
    "X08n0240_044:0886b15": "則不待滅竟方無。故次云無滅。此二為總。餘可倣",
    "X08n0240_044:0886b16": "之。釋第二徵意云。夫無生忍。非獨無生必諸法都",
    "X08n0240_044:0886b17": "寂。今從初意立無生稱。故無滅等成無生義。若從",
    "X08n0240_044:0886b18": "別義。亦可得稱無滅忍等。是以信力入印度經。明",
    "X08n0240_044:0886b19": "此忍能淨初歡喜地。云一謂得無生忍。亦令他住。",
    "X08n0240_044:0886b20": "又云無滅忍者。證無生故。斯文可據。又此諸句各",
    "X08n0240_044:0886b21": "有二義。一以前前釋後後。以後後成前前。前前有",
    "X08n0240_044:0886b22": "故後後有。前前無故後後無。二者諸句皆在無生",
    "X08n0240_044:0886b23": "句中。正無生時諸義頓足。以是即事之理。非斷滅",
    "X08n0240_044:0886b24": "故。即理之智無能所故。然文旨包含。略為三釋。一",
    "X08n0240_044:0886c01": "唯約理。二具理智。三唯約智。今初。云何前前有故",
    "X08n0240_044:0886c02": "後後有。謂生法既滅滅則終盡。盡則是垢染法。染",
    "X08n0240_044:0886c03": "則前後別異。別則方處不同。有處則能所非寂。不",
    "X08n0240_044:0886c04": "寂則有所欲。有欲則有營作。作則有所願求。願則",
    "X08n0240_044:0886c05": "心住願事。往則有去有來。今由前前無。故後後斯",
    "X08n0240_044:0886c06": "寂。故以後後顯成無生。此順長行。二雙約理智者。",
    "X08n0240_044:0886c07": "初二是總含於理智。次四顯理無生。後六顯智無",
    "X08n0240_044:0886c08": "生。故偈云其心無染著等。理智契合名無生忍。若",
    "X08n0240_044:0886c09": "唯約智者。由了從緣無生。則智無有起故名無生。",
    "X08n0240_044:0886c10": "無生之智湛然不遷。故名無滅。無滅故用無斷盡。",
    "X08n0240_044:0886c11": "次垢念皆離。常無差異。旁無方所。照而常寂。遇境",
    "X08n0240_044:0886c12": "無染。雖為而無作。雖悲而無願。處世而無住等。法",
    "X08n0240_044:0886c13": "界而無去來。皆以前釋後。以後成前。言亡慮絕。寂",
    "X08n0240_044:0886c14": "照湛然。名無生忍。若唯約知無生理。名無生忍。未",
    "X08n0240_044:0886c15": "足深玄。",
    "X08n0240_044:0886c16": "是名菩薩摩訶薩第三無生法忍。",
    "X08n0240_044:0886c17": "三結名。",
    "X08n0240_044:0886c18": "佛子。云何為菩薩摩訶薩如幻忍。",
    "X08n0240_044:0886c19": "第四如幻忍分三。徵起。釋義。結名。今初。",
    "X08n0240_044:0886c20": "佛子。此菩薩摩訶薩知一切法。皆悉如幻從因緣起。",
    "X08n0240_044:0886c21": "於一法中解多法。於多法中解一法。",
    "X08n0240_044:0886c22": "釋中先略後廣。略中二。先了幻緣相。後此菩薩下",
    "X08n0240_044:0886c23": "成就忍行。今初。有三。初指法同喻。次從因緣起者",
    "X08n0240_044:0886c24": "彰幻所由。由緣生不實故。後於一法下顯其幻相。",
    "X08n0240_044:0887a01": "初一切法即是所喻。所喻通局已見上文。此意明",
    "X08n0240_044:0887a02": "通。通為無為故。大品云。設有一法過於涅槃。我亦",
    "X08n0240_044:0887a03": "說言如夢如幻。涅槃雖真從緣顯故。遣著心故。廣",
    "X08n0240_044:0887a04": "中合云了世如幻。則似有為。然有法世亦通無為。",
    "X08n0240_044:0887a05": "此為有為所隱覆故。所以名世。故後云菩提涅槃",
    "X08n0240_044:0887a06": "亦皆不見者了平等故。就法喻中各開五法。如結",
    "X08n0240_044:0887a07": "一中幻作一馬。一有所依之巾。二幻師術法。三所",
    "X08n0240_044:0887a08": "現幻馬。四馬生即是馬死。五愚小為有。初巾喻法",
    "X08n0240_044:0887a09": "性。二術喻能起因緣。謂惑業等。三喻依他起法即",
    "X08n0240_044:0887a10": "眾生等。四喻依他無性即是圓成。故廣說皆云非",
    "X08n0240_044:0887a11": "也。五喻所為人法。今菩薩反此。故云解了。今經云。",
    "X08n0240_044:0887a12": "從因緣起。能起即第二。所起即第三。以第二為因",
    "X08n0240_044:0887a13": "令悟第三。成第四。遣第五病。歸第一理。然緣亦從",
    "X08n0240_044:0887a14": "緣。故緣果俱幻。中論云。譬如幻化人復作幻化人。",
    "X08n0240_044:0887a15": "即斯意也。然上五義各具有五。一巾性有相無。為",
    "X08n0240_044:0887a16": "馬所隱故。二術用有體無。以作巾無體故。三馬相",
    "X08n0240_044:0887a17": "有實無。以實無而現故。四生即是無。死即是有。以",
    "X08n0240_044:0887a18": "無礙故。五情有理無。但妄見故。後顯幻相。略為二",
    "X08n0240_044:0887a19": "解。一約相類解。一無實則知一切皆然。並從緣故。",
    "X08n0240_044:0887a20": "故云一中解多等。二約圓融復有三義。一以理從",
    "X08n0240_044:0887a21": "事。故說相即。如馬頭之巾不異足巾。說頭即足故。",
    "X08n0240_044:0887a22": "一即多等。無行經云貪欲即是道者。貪欲性故。諸",
    "X08n0240_044:0887a23": "法即貪欲者。即貪實故。二以理融事。一多相即。如",
    "X08n0240_044:0887a24": "馬頭無別有。即以巾為頭。以巾體圓融故。令頭即",
    "X08n0240_044:0887b01": "足。欲云一中解多等。三約緣起相由力。則法界同",
    "X08n0240_044:0887b02": "一幻網。令一多相即。如幻師術力。令多即多等。賢",
    "X08n0240_044:0887b03": "首品云或現須臾作百年等。以幻法虗無障礙故。",
    "X08n0240_044:0887b04": "相即既爾。相入亦然。入則一中多有等。異體既爾。",
    "X08n0240_044:0887b05": "同體亦然。一門既爾。餘門思準。上了幻從緣竟。",
    "X08n0240_044:0887b06": "此菩薩知諸法如幻已。了達國土。了達眾生。了達法",
    "X08n0240_044:0887b07": "界。了達世間平等。了達佛出現平等。了達三世平等。",
    "X08n0240_044:0887b08": "成就種種神通變化。",
    "X08n0240_044:0887b09": "二成忍行中。由知法幻成二種行。一忍智現前云",
    "X08n0240_044:0887b10": "了平等。二幻用無礙云成通化。云何平等。一理事",
    "X08n0240_044:0887b11": "平等。如巾馬無二故。色即空等。二理理平等。如頭",
    "X08n0240_044:0887b12": "足俱巾。巾無別故。如聖賢同如。三事事平等。如前",
    "X08n0240_044:0887b13": "一多中說。",
    "X08n0240_044:0887b14": "譬如幻非象非馬。非車非步。非男非女。非童男非童",
    "X08n0240_044:0887b15": "女。非樹非葉。非華非果。非地非水。非火非風。非晝非",
    "X08n0240_044:0887b16": "夜。非日非月。非半月非一月。非一年非百年。非一劫",
    "X08n0240_044:0887b17": "非多劫。非定非亂。非純非雜。非一非異。非廣非狹。非",
    "X08n0240_044:0887b18": "多非少。非量非無量。非麤非細。非是一切種種眾物。",
    "X08n0240_044:0887b19": "第二廣中三。一喻。二合。三忍行成。初中二。先明性",
    "X08n0240_044:0887b20": "無。即體空義。故結云非是一切種種之物所非之",
    "X08n0240_044:0887b21": "事。亦可次第對前情非情境。",
    "X08n0240_044:0887b22": "種種非幻幻非種種。然由幻故示現種種差別之事。",
    "X08n0240_044:0887b23": "二明其相有。即相差別義。故云然由幻故示現別",
    "X08n0240_044:0887b24": "事。於中初二句結前生後。種種非幻者象等非幻",
    "X08n0240_044:0887c01": "故。下句反此。法合可知。然由下正顯相有。雖互相",
    "X08n0240_044:0887c02": "非。然由因起果。虗而假現。又喻智了平等。而起化",
    "X08n0240_044:0887c03": "用。",
    "X08n0240_044:0887c04": "菩薩摩訶薩亦復如是。觀一切世間如幻。所謂業世",
    "X08n0240_044:0887c05": "間。煩惱世間。國土世間。法世間。時世間。趣世間。成世",
    "X08n0240_044:0887c06": "間。壞世間。運動世間。造作世間。",
    "X08n0240_044:0887c07": "二法合。文有總別。皆言世間者。有二義。一可破壞",
    "X08n0240_044:0887c08": "故。即喻有為。二隱覆名世。亦通無為。則法通五類。",
    "X08n0240_044:0887c09": "趣為五趣。成壞約器一期說故。運動通情非情。念",
    "X08n0240_044:0887c10": "念移故。造作唯情。現營為故。",
    "X08n0240_044:0887c11": "菩薩摩訶薩觀一切世間如幻時。不見眾生生。不見",
    "X08n0240_044:0887c12": "眾生滅。不見國土生。不見國土滅。不見諸法生。不見",
    "X08n0240_044:0887c13": "諸法滅。不見過去可分別。不見未來有起作。不見現",
    "X08n0240_044:0887c14": "在一念住。不觀察菩提。不分別菩提。不見佛出現。不",
    "X08n0240_044:0887c15": "見佛涅槃。不見住大願。不見入正位。不出平等性。",
    "X08n0240_044:0887c16": "第三成忍行中二。先成真智行。由了體空故。故結",
    "X08n0240_044:0887c17": "云不出平等性。又前法中。明即寂之照。云了平等。",
    "X08n0240_044:0887c18": "此明即智之止。故云不見。是知無幻之幻。方是幻",
    "X08n0240_044:0887c19": "法。絕見之見。方為見幻。",
    "X08n0240_044:0887c20": "是菩薩雖成就佛國土。知國土無差別。雖成就眾生",
    "X08n0240_044:0887c21": "界。知眾生無差別。雖普觀法界。而安住法性寂然不",
    "X08n0240_044:0887c22": "動。雖達三世平等。而不違分別三世法。雖成就蘊處",
    "X08n0240_044:0887c23": "而永斷所依。雖度脫眾生而了知法界平等無種種",
    "X08n0240_044:0887c24": "差別。雖知一切法遠離文字不可言說而常說法辯",
    "X08n0240_044:0888a01": "才無盡。雖不取著化眾生事而不捨大悲。為度一切",
    "X08n0240_044:0888a02": "轉於法輪。雖為開示過去因緣而知因緣性無有動",
    "X08n0240_044:0888a03": "轉。",
    "X08n0240_044:0888a04": "二明動寂無二。亦權實不二。故云智不得有無而",
    "X08n0240_044:0888a05": "興大悲心。由了體空。不壞幻相差別。故如象生即",
    "X08n0240_044:0888a06": "是象死。此二相對。應成四句。謂此二無二故非異。",
    "X08n0240_044:0888a07": "無不二故非一。非一即非異。故非非一。非異即非",
    "X08n0240_044:0888a08": "一故非非異。亦絕雙照故非亦一亦異。若以巾上",
    "X08n0240_044:0888a09": "二義。對象上二義。辯非一異。略有十句。一以巾上",
    "X08n0240_044:0888a10": "成象義。對象上差別義。合為一際。名不異。此是以",
    "X08n0240_044:0888a11": "本隨末。就末明不異。經云法身流轉五道名為眾",
    "X08n0240_044:0888a12": "生。如來藏與因俱。若生若滅等。二以巾上住自位",
    "X08n0240_044:0888a13": "義。象上體空義。合為一際。名不異。此是以末歸本。",
    "X08n0240_044:0888a14": "就本明不異。經云一切眾生即如。不復更滅等。三",
    "X08n0240_044:0888a15": "以攝末所歸之本。與攝本所從之末。此二雙融無",
    "X08n0240_044:0888a16": "礙不異。此是本末平等為不異。以前二經文不相",
    "X08n0240_044:0888a17": "離故。四以所攝歸本之末。亦與所攝隨末之本。此",
    "X08n0240_044:0888a18": "二相奪故名不異。此是本末雙泯不異。以真妄平",
    "X08n0240_044:0888a19": "等。異不可得故。次下四門明非一。謂五以巾住自",
    "X08n0240_044:0888a20": "位義。與象上差別義。此二本末相違相背。故名非",
    "X08n0240_044:0888a21": "一。楞伽云如來藏不在阿賴耶中。是故七識有生",
    "X08n0240_044:0888a22": "滅。如來藏者不生滅。此之謂也。六巾上成象義。與",
    "X08n0240_044:0888a23": "象上體空義。此二相返相害。故非一。楞伽云七識",
    "X08n0240_044:0888a24": "不流轉不受苦樂非涅槃因。唯如來藏受苦樂等。",
    "X08n0240_044:0888b01": "七以初相背與次相害。此二義別。故名非一。謂相",
    "X08n0240_044:0888b02": "背則各相背捨。相去懸遠。相害則相與敵對。親相",
    "X08n0240_044:0888b03": "食害。是故遠近非一。以前經文不相離故。八以極",
    "X08n0240_044:0888b04": "相害俱泯而不泯。與相背俱存而不存。不存不泯",
    "X08n0240_044:0888b05": "義為非一。此是成壞非一。以七識即空而是有故。",
    "X08n0240_044:0888b06": "真如即隱而是顯故。九上四非一與四非異而亦",
    "X08n0240_044:0888b07": "非一以義不雜故。十然亦不異以理徧通。法無二",
    "X08n0240_044:0888b08": "故。若以不異門。取諸門極相和會。若以非一門。取",
    "X08n0240_044:0888b09": "諸門極相違害。極違而極順者。是無障礙法也。巾",
    "X08n0240_044:0888b10": "象相對既爾。術等相對交絡諸句準之。上下諸文",
    "X08n0240_044:0888b11": "非一異義。皆準此釋。",
    "X08n0240_044:0888b12": "是名菩薩摩訶薩第四如幻忍。",
    "X08n0240_044:0888b13": "三結名。",
    "X08n0240_044:0888b14": "佛子。云何為菩薩摩訶薩如燄忍。",
    "X08n0240_044:0888b15": "第五如燄忍。分三。初徵起。釋結。今初。",
    "X08n0240_044:0888b16": "佛子。此菩薩摩訶薩知一切世間同於陽燄。",
    "X08n0240_044:0888b17": "釋中有三。一指法同喻。二譬如下別顯喻相。三總",
    "X08n0240_044:0888b18": "以法合。",
    "X08n0240_044:0888b19": "譬如陽燄無有方所。非內非外。非有非無。非斷非常。",
    "X08n0240_044:0888b20": "非一色非種種色。亦非無色。",
    "X08n0240_044:0888b21": "二中若別開義門亦具五義。一空地。二陽氣。三氣",
    "X08n0240_044:0888b22": "與空地合而有燄。四燄似水即無水。五令渴鹿謂",
    "X08n0240_044:0888b23": "有。初喻如來藏。二喻無明習氣。三喻習氣勳動心",
    "X08n0240_044:0888b24": "海。起緣生似法。四喻依他無生。五喻凡小執實。",
    "X08n0240_044:0888c01": "但隨世間言說顯示。",
    "X08n0240_044:0888c02": "次喻其相有。",
    "X08n0240_044:0888c03": "菩薩如是如實觀察。了知諸法。現證一切令得圓滿。",
    "X08n0240_044:0888c04": "三法合中。初明了法現證。下明成忍行。",
    "X08n0240_044:0888c05": "是名菩薩摩訶薩第五如燄忍。",
    "X08n0240_044:0888c06": "三結名。",
    "X08n0240_044:0888c07": "佛子。云何為菩薩摩訶薩如夢忍。",
    "X08n0240_044:0888c08": "第六如夢忍。亦徵釋結如前。",
    "X08n0240_044:0888c09": "佛子。此菩薩摩訶薩知一切世間如夢。譬如夢非世",
    "X08n0240_044:0888c10": "間。非離世間。非欲界。非色界。非無色界。非生非沒。非",
    "X08n0240_044:0888c11": "染非淨。而有示現。",
    "X08n0240_044:0888c12": "二舉喻相。然開此夢義亦有五法。一所依謂悟心。",
    "X08n0240_044:0888c13": "以喻本識。二所因謂睡蓋。以喻無明習氣。三所現",
    "X08n0240_044:0888c14": "謂夢相差別。以喻緣所起法。四夢事。非有非無。但",
    "X08n0240_044:0888c15": "心變故。非見前法。五令夢者取以為實。文中。初明",
    "X08n0240_044:0888c16": "俱非。喻法非有。後云而示現有。喻法而有。辯為俱",
    "X08n0240_044:0888c17": "句。互奪為雙非。然此四句皆由以是夢故。謂一以",
    "X08n0240_044:0888c18": "是夢故有夢事。現於夢者為有。二既言是夢。其性",
    "X08n0240_044:0888c19": "必虗。於無實處而見實故。然語有則全攝無而為",
    "X08n0240_044:0888c20": "有。言無則全攝有而為無。以非二相故。非但相有",
    "X08n0240_044:0888c21": "性無而已。思之。三以是夢故必具二義。全有之無",
    "X08n0240_044:0888c22": "與全無之有。二門峙立。不相是故。非是半有半無。",
    "X08n0240_044:0888c23": "四即言是夢。必是雙非。形奪俱融。二相盡故。然此",
    "X08n0240_044:0888c24": "俱非不違雙是。若不奪無令盡。無以為無。若不奪",
    "X08n0240_044:0889a01": "有令盡。無以為有。是故存亡不礙。俱泯自在。方為",
    "X08n0240_044:0889a02": "夢自在法門。是故經云世間恒如夢。智不得有無。",
    "X08n0240_044:0889a03": "此之謂也。",
    "X08n0240_044:0889a04": "菩薩摩訶薩亦復如是。知一切世間悉同於夢。無有",
    "X08n0240_044:0889a05": "變異故。如夢自性故。如夢執著故。如夢性離故。如夢",
    "X08n0240_044:0889a06": "本性故。如夢所現故。如夢無差別故。如夢想分別故。",
    "X08n0240_044:0889a07": "如夢覺時故。",
    "X08n0240_044:0889a08": "三合喻中十句。初句為總。次無有下別。別中初句",
    "X08n0240_044:0889a09": "近上總句。略無如夢二字。於九句中前八辨夢。後",
    "X08n0240_044:0889a10": "一明覺。就前八中攝為四對。初二明常無常門。體",
    "X08n0240_044:0889a11": "虗無變即是常義。自性無恒是無常義。次二辨真",
    "X08n0240_044:0889a12": "妄門。妄由著生。真由性離。次二性相門。性本一如。",
    "X08n0240_044:0889a13": "相現多種。後二明一異門。但是一心。一而無別。隨",
    "X08n0240_044:0889a14": "相分別異異不同。又唯是一夢。相現多種。上之四",
    "X08n0240_044:0889a15": "門各雙存互奪。以為四句。思之可見。後一句明覺。",
    "X08n0240_044:0889a16": "即止觀門。謂要在覺時方知是夢。正夢之時不知",
    "X08n0240_044:0889a17": "是夢。純昏心故。設知是夢。亦未覺故。覺時了夢。知",
    "X08n0240_044:0889a18": "實無夢。然由夢方有覺故。辨夢覺時。若離於夢。夢",
    "X08n0240_044:0889a19": "覺斯絕。觀了上之多門。止不取於夢妄。如此方為",
    "X08n0240_044:0889a20": "了夢法門。",
    "X08n0240_044:0889a21": "是名菩薩摩訶薩第六如夢忍。",
    "X08n0240_044:0889a22": "三結名。",
    "X08n0240_044:0889a23": "佛子。云何為菩薩摩訶薩如響忍。",
    "X08n0240_044:0889a24": "第七如響忍。分三。初徵。二釋。三結。今初。",
    "X08n0240_044:0889b01": "佛子。此菩薩摩訶薩聞佛說法觀諸法性。修學成就",
    "X08n0240_044:0889b02": "到於彼岸。",
    "X08n0240_044:0889b03": "二釋中。分三。一忍行所因。二知一切下成忍之相。",
    "X08n0240_044:0889b04": "三此菩薩下忍成之益。今初。由聞起觀能成忍故。",
    "X08n0240_044:0889b05": "知一切音聲悉同於響。無來無去如是示現。",
    "X08n0240_044:0889b06": "二中先法後喻。法中有二。一指法同喻。略顯其相。",
    "X08n0240_044:0889b07": "通知一切音聲如響。無去無來明其體空。如是示",
    "X08n0240_044:0889b08": "現彰其相有。",
    "X08n0240_044:0889b09": "佛子。此菩薩摩訶薩觀如來聲。不從內出。不從外出。",
    "X08n0240_044:0889b10": "亦不從於內外而出。雖了此聲非內非外非內外出。",
    "X08n0240_044:0889b11": "而能示現善巧名句成就演說。",
    "X08n0240_044:0889b12": "二了知佛聲如響。非獨但喻世間聲故。於中先明",
    "X08n0240_044:0889b13": "即有之無。離機無聲故非內。離佛無聲故非外。二",
    "X08n0240_044:0889b14": "法相依故非內外。若言內外合者。便有二聲。內外",
    "X08n0240_044:0889b15": "相依即顯無性。後雖了此聲下明即無之有。故牒",
    "X08n0240_044:0889b16": "非三而能巧現。",
    "X08n0240_044:0889b17": "譬如谷響從緣所起。",
    "X08n0240_044:0889b18": "第二喻顯。於中四。一喻。二合。三轉喻。四重合。今初。",
    "X08n0240_044:0889b19": "直舉從緣所起。明響無性。無性之相已見法中。然",
    "X08n0240_044:0889b20": "有五法。一空谷。二有聲。此二是緣。三聲。擊空谷便",
    "X08n0240_044:0889b21": "有響應。此明所起。四者有而非真。此彰無性。五愚",
    "X08n0240_044:0889b22": "小謂有。然此一喻。通喻三法。一喻上一切聲。則谷",
    "X08n0240_044:0889b23": "喻喉[(壹豆+亞)*(女/?/木)]。聲喻風氣。二喻上如來聲。則谷喻如來。聲",
    "X08n0240_044:0889b24": "喻緣感。三喻一切法。則谷喻如來藏。聲喻無明習",
    "X08n0240_044:0889c01": "氣。",
    "X08n0240_044:0889c02": "而無法性無有相違。令諸眾生隨類各解而得修學。",
    "X08n0240_044:0889c03": "第二法合。但各佛聲。以從近故。然而至令諸眾生",
    "X08n0240_044:0889c04": "隨類各解。言含法喻。謂約法則如來之聲。不違法",
    "X08n0240_044:0889c05": "性。而能隨類。合上能巧示現。約喻則不違本聲事",
    "X08n0240_044:0889c06": "法之性。隨其呼人類別各解。",
    "X08n0240_044:0889c07": "如帝釋夫人阿修羅女名曰舍支。於一音中出千種",
    "X08n0240_044:0889c08": "音。亦不心念令如是出。",
    "X08n0240_044:0889c09": "三轉以喻顯。此有二意。一則喻上佛聲一音隨類。",
    "X08n0240_044:0889c10": "二則喻下菩薩無心普演。",
    "X08n0240_044:0889c11": "菩薩摩訶薩亦復如是。入無分別界成就善巧隨類。",
    "X08n0240_044:0889c12": "之音。於無邊世界中恒轉法輪。",
    "X08n0240_044:0889c13": "四重合。",
    "X08n0240_044:0889c14": "此菩薩善能觀察一切眾生。以廣長舌相而為演說。",
    "X08n0240_044:0889c15": "其聲無礙徧十方土。令隨所宜聞法各異。",
    "X08n0240_044:0889c16": "三忍成之益。於中二。一隨機徧說。",
    "X08n0240_044:0889c17": "雖知聲無起而普現音聲。雖知無所說而廣說諸法。",
    "X08n0240_044:0889c18": "妙音平等隨類各解。悉以智慧而能了達。",
    "X08n0240_044:0889c19": "次明權實雙行以同於響。性相無礙故。是則由聞",
    "X08n0240_044:0889c20": "如響之教。了如響之聲發如響之音。演如響之法",
    "X08n0240_044:0889c21": "也。",
    "X08n0240_044:0889c22": "是名菩薩摩訶薩第七如響忍。",
    "X08n0240_044:0889c23": "三結名。",
    "X08n0240_044:0889c24": "佛子。云何為菩薩摩訶薩如影忍。",
    "X08n0240_044:0890a01": "第八如影忍。文分四別。一標。二釋。三結。四果。",
    "X08n0240_044:0890a02": "佛子。此菩薩摩訶薩非於世間生。非於世間沒。非在",
    "X08n0240_044:0890a03": "世間內。非在世間外。非行於世間非不行於世間。非",
    "X08n0240_044:0890a04": "同於世間非異於世間。非往於世間非不往世間。非",
    "X08n0240_044:0890a05": "住於世間非不住世間。非是世間非出世間。",
    "X08n0240_044:0890a06": "釋中有三。謂法喻合。今初。法中有十一對。分三。初",
    "X08n0240_044:0890a07": "七對雙遮顯性。以成止行。如影無實故。",
    "X08n0240_044:0890a08": "非修菩薩行非捨於大願。非實非不實。",
    "X08n0240_044:0890a09": "二二對雙照性相以成觀行。如影雖虗而現。故性",
    "X08n0240_044:0890a10": "則非修。相乃不捨。真即俗故非實。俗即真故非不",
    "X08n0240_044:0890a11": "實。",
    "X08n0240_044:0890a12": "雖常行一切佛法。而能辦一切世間事。不隨世間流。",
    "X08n0240_044:0890a13": "亦不住法流。",
    "X08n0240_044:0890a14": "三二對遮照無礙。成雙運自在行。初對雙照真俗。",
    "X08n0240_044:0890a15": "即權實雙行。後對雙遮真俗即權實雙寂。遮照一",
    "X08n0240_044:0890a16": "時為雙運。互奪無礙為自在。以此結上二段。同斯",
    "X08n0240_044:0890a17": "無礙為忍相之深玄。",
    "X08n0240_044:0890a18": "譬如日月男子女人舍宅山林河泉等物。",
    "X08n0240_044:0890a19": "二喻中文具五法。一日等為所依本質。二於油下",
    "X08n0240_044:0890a20": "明能現之處。上二是緣。三而現其影明緣之所起。",
    "X08n0240_044:0890a21": "四影與油下明有之非有。五然諸下愚小謂有。今",
    "X08n0240_044:0890a22": "初。若約影喻。別喻菩薩現身。則日等喻悲智願等。",
    "X08n0240_044:0890a23": "若約影喻通喻一切法。則日喻因。其河泉二種。雖",
    "X08n0240_044:0890a24": "通能現。且為所現。長河飛泉入鏡中故。",
    "X08n0240_044:0890b01": "於油於水於身於寶於明鏡等清淨法中。",
    "X08n0240_044:0890b02": "二能現中亦有通別。別喻機感及應現處。通喻於",
    "X08n0240_044:0890b03": "緣謂無明等。",
    "X08n0240_044:0890b04": "而現其影。",
    "X08n0240_044:0890b05": "三明所起中亦有通別。二果可知。",
    "X08n0240_044:0890b06": "影與油等非一非異非離非合。於川流中亦不漂度。",
    "X08n0240_044:0890b07": "於池井內亦不沈沒。雖現其中無所染著。",
    "X08n0240_044:0890b08": "四明有非有中。攝多義門。於中一異合離通顯影",
    "X08n0240_044:0890b09": "義。然一異約此影彼影。合離約影對水等。次於川",
    "X08n0240_044:0890b10": "流下別顯影義。不通二影。如月暎淮流。流水不將",
    "X08n0240_044:0890b11": "月去。光臨潭上。萬仞不見光沈。喻菩薩同世遷流",
    "X08n0240_044:0890b12": "不漂生死。證真寂滅不沈涅槃。後雖現下雙結有",
    "X08n0240_044:0890b13": "無。喻性相交徹兼於鏡像。",
    "X08n0240_044:0890b14": "然諸眾生知於此處有是影現。亦知彼處無如是影。",
    "X08n0240_044:0890b15": "遠物近物雖皆影現。影不隨物而有近遠。",
    "X08n0240_044:0890b16": "五取為有中。由以有無為有無。不知即影了不可",
    "X08n0240_044:0890b17": "取。故成執著。於中先取有無為著。後遠物下舉影",
    "X08n0240_044:0890b18": "正義。顯上為執。不知此影無遠近故。",
    "X08n0240_044:0890b19": "菩薩摩訶薩亦復如是。能知自身及以他身一切皆",
    "X08n0240_044:0890b20": "是智之境界。不作二解謂自他別。而於自國土於他",
    "X08n0240_044:0890b21": "國土。各各差別一時普現。",
    "X08n0240_044:0890b22": "第三合中二。先正合前文。於中初舉智境。合前本",
    "X08n0240_044:0890b23": "質。次而於下合前油等。後各各下合前現影。",
    "X08n0240_044:0890b24": "如種子中無有根芽莖節枝葉而能生起如是等事。",
    "X08n0240_044:0890c01": "菩薩摩訶薩亦復如是。於無二法中分別二相。善巧",
    "X08n0240_044:0890c02": "方便通達無礙。",
    "X08n0240_044:0890c03": "二轉以喻合非有之有。於中先喻後合。有無無礙",
    "X08n0240_044:0890c04": "名方便等。",
    "X08n0240_044:0890c05": "是名菩薩摩訶薩第八如影忍。",
    "X08n0240_044:0890c06": "三結名。",
    "X08n0240_044:0890c07": "菩薩摩訶薩成就此忍。雖不往詣十方國土。而能普",
    "X08n0240_044:0890c08": "現一切佛剎亦不離此。亦不到彼。如影普現所行無",
    "X08n0240_044:0890c09": "礙。令諸眾生見差別身同於世間堅實之相。",
    "X08n0240_044:0890c10": "第四果中三。初得稱性之身。如影不往而至。不分",
    "X08n0240_044:0890c11": "而徧故。",
    "X08n0240_044:0890c12": "然此差別即非差別。別與不別無所障礙。",
    "X08n0240_044:0890c13": "次結成無礙。以無差是差之無差故。雖不往而遍。",
    "X08n0240_044:0890c14": "令物見殊。差是無差之差。故雖遍而不在彼此。",
    "X08n0240_044:0890c15": "此菩薩從於如來種性而生。身語及意清淨無礙。故",
    "X08n0240_044:0890c16": "能獲得無邊色相清淨之身。",
    "X08n0240_044:0890c17": "後顯此身因。其無邊身近局果中。亦通前法。",
    "X08n0240_044:0890c18": "佛子。云何為菩薩摩訶薩如化忍。",
    "X08n0240_044:0890c19": "第九如化忍。文分四別。一標二釋三結四果。標云",
    "X08n0240_044:0890c20": "化者。無而忽有故。",
    "X08n0240_044:0890c21": "佛子。此菩薩摩訶薩知一切世間皆悉如化。",
    "X08n0240_044:0890c22": "釋中有三。謂法喻合。法中二。先總標。標法同喻。具",
    "X08n0240_044:0890c23": "能所知。既知一切世間。不局所化情類。略標世間",
    "X08n0240_044:0890c24": "必具出世。",
    "X08n0240_044:0891a01": "所謂一切眾生意業化。覺想所起故。一切世間諸行",
    "X08n0240_044:0891a02": "化。分別所起故。一切苦樂顛倒化。妄取所起故。一切",
    "X08n0240_044:0891a03": "世間不實法化。言說所現故。一切煩惱分別化。想念",
    "X08n0240_044:0891a04": "所起故。",
    "X08n0240_044:0891a05": "後別顯。先顯所知。後顯能知。前中十句。前五染化。",
    "X08n0240_044:0891a06": "後五淨化。今初。不出業惑苦三。前四是苦即五蘊",
    "X08n0240_044:0891a07": "相。一識由想起。二行因識生。分別是識故。三受因",
    "X08n0240_044:0891a08": "想起。想取愛憎相故。四色亦行生。無記報色。如沫",
    "X08n0240_044:0891a09": "不實。名言熏習。即是行故。五即是惑。惑由想行。念",
    "X08n0240_044:0891a10": "即行故。業通二處。初句意業。此句分別。皆是業故。",
    "X08n0240_044:0891a11": "此中意等從緣無性。如化不實。本無今有。如化相",
    "X08n0240_044:0891a12": "現。故仁王云法本自無。因緣生諸。淨化二義。倣此",
    "X08n0240_044:0891a13": "可知。",
    "X08n0240_044:0891a14": "復有清淨調伏化。無分別所現故。於三世不轉化。無",
    "X08n0240_044:0891a15": "生平等故。菩薩願力化。廣大修行故。如來大悲化。方",
    "X08n0240_044:0891a16": "便示現故。轉法輪方便化。智慧無畏辯才所說故。",
    "X08n0240_044:0891a17": "後明五淨中一方便調生。依真智故。二湛然真智。",
    "X08n0240_044:0891a18": "由理成故。故上文云。智入三世了法平等。三願由",
    "X08n0240_044:0891a19": "行滿。四慈悲。復依方便立故。五具無畏辯。能轉法",
    "X08n0240_044:0891a20": "故。",
    "X08n0240_044:0891a21": "菩薩如是了知世間出世間化。現證知。廣大知。無邊",
    "X08n0240_044:0891a22": "知。如事知。自在知。真實知。非虗妄見所能傾動。隨世",
    "X08n0240_044:0891a23": "所行亦不失壞。",
    "X08n0240_044:0891a24": "二別顯能知。於中初二句結前生後。世間結前染。",
    "X08n0240_044:0891b01": "出世結前淨。亦結餘所不盡。謂乃至一法過於涅",
    "X08n0240_044:0891b02": "槃亦如化故。或說涅槃不如化者。大品云為新發",
    "X08n0240_044:0891b03": "意菩薩。恐其驚怖。分別生滅方如化故。了知之言",
    "X08n0240_044:0891b04": "即是生後。次現證下正顯能知。上言了知。知有六",
    "X08n0240_044:0891b05": "義。一若事若理非比度故。二旁無遺故。三契中道",
    "X08n0240_044:0891b06": "故。四稱俗境故。五真俗無礙故。六歸一實諦故。後",
    "X08n0240_044:0891b07": "非虗妄下結上六知。處真道而不傾。行非道而不",
    "X08n0240_044:0891b08": "壞。",
    "X08n0240_044:0891b09": "譬如化不從心起。不從心法起。不從業起。不受果報。",
    "X08n0240_044:0891b10": "非世間生。非世間滅。不可隨逐。不可攬觸。非久住。非",
    "X08n0240_044:0891b11": "須臾住。非行世間。非離世間。不專繫一方。不普屬諸",
    "X08n0240_044:0891b12": "方。非有量非無量。不厭不息。非不厭不息。非凡非聖。",
    "X08n0240_044:0891b13": "非染非淨。非生非死。非智非愚。非見非不見。非依世",
    "X08n0240_044:0891b14": "間。非入法界。非黠慧。非遲鈍。非取非不取。非生死。非",
    "X08n0240_044:0891b15": "涅槃。非有非無有。",
    "X08n0240_044:0891b16": "第二喻中應開四義。一能化者以喻因緣。二化現",
    "X08n0240_044:0891b17": "事喻所起果。三現用而無實。四愚小為真。故十喻",
    "X08n0240_044:0891b18": "傳云。猶如化事雖空無實。能令眾生憂苦嗔恚喜",
    "X08n0240_044:0891b19": "樂痴惑。諸法亦爾。云何無實。如彼化人無生老死",
    "X08n0240_044:0891b20": "苦樂。異餘人故。文中有四十句。初句標。次三十七",
    "X08n0240_044:0891b21": "句一向雙非以顯無實。後非有非無有義同二種。",
    "X08n0240_044:0891b22": "一亦是雙非。謂無有亦無故。二雙融性相。化不實",
    "X08n0240_044:0891b23": "故非有。現化事故非無有。",
    "X08n0240_044:0891b24": "菩薩如是善巧方便行於世間。修菩薩道。了知世法",
    "X08n0240_044:0891c01": "分身化往。",
    "X08n0240_044:0891c02": "三合中二。先化行。後佛子下化益。前中四。一起化",
    "X08n0240_044:0891c03": "用。以同化相有故。然但云菩薩如是者。以上諸非",
    "X08n0240_044:0891c04": "一一通法。故指上如是為善巧方便。",
    "X08n0240_044:0891c05": "不著世間不取自身。於世於身無所分別。不住世間",
    "X08n0240_044:0891c06": "不離世間。不住於法不離於法。",
    "X08n0240_044:0891c07": "二明化智。以了化不實故。",
    "X08n0240_044:0891c08": "以本願故不棄捨一眾生界。不調伏少眾生界。不分",
    "X08n0240_044:0891c09": "別法非不分別。知諸法性無來無去。雖無所有而滿",
    "X08n0240_044:0891c10": "足佛法。",
    "X08n0240_044:0891c11": "三雙非顯中。",
    "X08n0240_044:0891c12": "了法如化非有非無。",
    "X08n0240_044:0891c13": "四結示化旨。",
    "X08n0240_044:0891c14": "佛子。菩薩摩訶薩如是安住如化忍時。悉能滿足一",
    "X08n0240_044:0891c15": "切諸佛菩提之道利益眾生。",
    "X08n0240_044:0891c16": "二化益。",
    "X08n0240_044:0891c17": "是名菩薩摩訶薩第九如化忍。",
    "X08n0240_044:0891c18": "三結文。",
    "X08n0240_044:0891c19": "菩薩摩訶薩成就此忍。凡有所作悉同於化。譬如化",
    "X08n0240_044:0891c20": "士於一切佛剎無所依住。於一切世間無所取著。於",
    "X08n0240_044:0891c21": "一切佛法不生分別。而趣佛菩提無有懈倦。修菩薩",
    "X08n0240_044:0891c22": "行離諸顛倒。雖無有身而現一切身。雖無所住而住",
    "X08n0240_044:0891c23": "眾國土。雖無有色而普現眾色。雖不著實際而明照",
    "X08n0240_044:0891c24": "法性平等圓滿。",
    "X08n0240_044:0892a01": "第四果中先得利他業用之果。",
    "X08n0240_044:0892a02": "佛子。此菩薩摩訶薩於一切法無所依止。名解脫者。",
    "X08n0240_044:0892a03": "一切過失悉皆捨離。名調伏者。不動不轉普入一切",
    "X08n0240_044:0892a04": "如來眾會名神通者。於無生法已得善巧名無退者。",
    "X08n0240_044:0892a05": "具一切力須彌鐵圍不能為障名無礙者。",
    "X08n0240_044:0892a06": "後得依自利。立勝名果。",
    "X08n0240_044:0892a07": "佛子。云何為菩薩摩訶薩如空忍。",
    "X08n0240_044:0892a08": "第十如空忍中。亦四。謂標釋結果。標云如空。如空",
    "X08n0240_044:0892a09": "所喻通一切法。佛地喻清淨法界。以離差別相故。",
    "X08n0240_044:0892a10": "及中邊等論喻圓成實。但是此中一義。然其喻相",
    "X08n0240_044:0892a11": "小異諸喻。諸喻開義多分有五。雖正取所成幻等",
    "X08n0240_044:0892a12": "以喻於法。而亦取緣等以喻無性。此中喻相不開",
    "X08n0240_044:0892a13": "別法。直指於空。具含多義。以喻於法。又此諸喻。若",
    "X08n0240_044:0892a14": "約能喻。前五多取似有以破實有。化喻以不有有",
    "X08n0240_044:0892a15": "以破似有。此喻以性相俱絕破於一切。又前六遣",
    "X08n0240_044:0892a16": "又會空多。依空立有少。此一遣有入空少。依空立",
    "X08n0240_044:0892a17": "有多。又上所喻則通一切。此中能喻則具多義。所",
    "X08n0240_044:0892a18": "喻各隨別義喻一類法。然龍樹十喻。以四復次釋",
    "X08n0240_044:0892a19": "如空義。一近無遠有。謂如虗空非可見法。以遠視",
    "X08n0240_044:0892a20": "故眼光迴轉。則見縹色。一切諸法亦復如是。空無",
    "X08n0240_044:0892a21": "所有。以凡夫人遠無漏慧。棄捨實相。則見男女等",
    "X08n0240_044:0892a22": "物。而實此物竟無所有。二約性淨不染。三約無初",
    "X08n0240_044:0892a23": "中後。四約體實無物。上八地中空有十義。皆是略",
    "X08n0240_044:0892a24": "明。然別義有此不同。同義諸喻無別。餘無礙義如",
    "X08n0240_044:0892b01": "前後說。",
    "X08n0240_044:0892b02": "佛子。此菩薩摩訶薩了一切法界猶如虗空。以無相",
    "X08n0240_044:0892b03": "故。一切世界猶如虗空。以無起故。一切法猶如虗空",
    "X08n0240_044:0892b04": "以無二故。一切眾生行猶如虗空無所行故。一切佛",
    "X08n0240_044:0892b05": "猶如虗空無分別故。一切佛力猶如虗空無差別故。",
    "X08n0240_044:0892b06": "一切禪定猶如虗空三際平等故。所說一切法猶如",
    "X08n0240_044:0892b07": "虗空不可言說故。一切佛身猶如虗空無著無礙故。",
    "X08n0240_044:0892b08": "第二釋中二。先忍解之相。後忍行成益。今初。先別",
    "X08n0240_044:0892b09": "明。以空九義喻九種法。隨義雖別。亦以緣成無性",
    "X08n0240_044:0892b10": "故空。九句各標法同喻。後出所以。一標事法界如",
    "X08n0240_044:0892b11": "空。下出所以者。以無相故。謂從緣無性。其相自虗。",
    "X08n0240_044:0892b12": "即事是理法界故。此句是總。二世界共業所起故。",
    "X08n0240_044:0892b13": "三軌儀教法。一味法界所流故。餘六句並準初句。",
    "X08n0240_044:0892b14": "菩薩如是以如虗空方便。了一切法皆無所有。",
    "X08n0240_044:0892b15": "後總結。",
    "X08n0240_044:0892b16": "佛子。菩薩摩訶薩以如虗空忍智了一切法時。得如",
    "X08n0240_044:0892b17": "虗空身身業。得如虗空語語業。得如虗空意意業。",
    "X08n0240_044:0892b18": "第二忍行成益中三。初總明得如空三業業具。",
    "X08n0240_044:0892b19": "譬如虗空一切法依不生不歿。菩薩摩訶薩亦復如",
    "X08n0240_044:0892b20": "是。一切法身不生不歿。譬如虗空不可破壞。菩薩摩",
    "X08n0240_044:0892b21": "訶薩亦復如是。智慧諸力不可破壞。譬如虗空一切",
    "X08n0240_044:0892b22": "世間之所依止而無所依。菩薩摩訶薩亦復如是。一",
    "X08n0240_044:0892b23": "切諸法之所依止而無所依。譬如虗空無生無滅。能",
    "X08n0240_044:0892b24": "持一切世間生滅。菩薩摩訶薩亦復如是。無向無得",
    "X08n0240_044:0892c01": "能示向得。普使世間修行清淨。譬如虗空無方無隅",
    "X08n0240_044:0892c02": "而能顯現無邊方隅。菩薩摩訶薩亦復如是。無業無",
    "X08n0240_044:0892c03": "報而能顯示種種業報。譬如虗空非行非住而能示",
    "X08n0240_044:0892c04": "現種種威儀。菩薩摩訶薩亦復如是。非行非住而能",
    "X08n0240_044:0892c05": "分別一切諸行。譬如虗空非色非非色而能示現種",
    "X08n0240_044:0892c06": "種諸色。菩薩摩訶薩亦復如是。非世間色非出世間",
    "X08n0240_044:0892c07": "色而能示現一切諸色。譬如虗空非久非近而能久",
    "X08n0240_044:0892c08": "住現一切物。菩薩摩訶薩亦復如是。非久非近而能",
    "X08n0240_044:0892c09": "久住顯示菩薩所行諸行。譬如虗空非淨非穢不離",
    "X08n0240_044:0892c10": "淨穢。菩薩摩訶薩亦復如是。非障非無障不離障無",
    "X08n0240_044:0892c11": "障。譬如虗空一切世間皆現其前。非現一切世間之",
    "X08n0240_044:0892c12": "前。菩薩摩訶薩亦復如是。一切諸法皆現其前。非現",
    "X08n0240_044:0892c13": "一切諸法之前。譬如虗空普入一切而無邊際。菩薩",
    "X08n0240_044:0892c14": "摩訶薩亦復如是。普入諸法而菩薩心無有邊際。",
    "X08n0240_044:0892c15": "二別顯德齊虗空。於中初二句一向喻實無依為",
    "X08n0240_044:0892c16": "依。已下皆顯性相無礙。從緣有故。無性空故。又此",
    "X08n0240_044:0892c17": "二相即故便成四句。一緣生故空。緣生故有。二無",
    "X08n0240_044:0892c18": "性故空。無性故有。三緣生故有。無性故空。四無性",
    "X08n0240_044:0892c19": "故有。緣生故空。無法出空故皆現其前。空不可見",
    "X08n0240_044:0892c20": "故不現法前。餘文並顯。",
    "X08n0240_044:0892c21": "何以故。菩薩所作如虗空故。謂所有修習。所有嚴淨。",
    "X08n0240_044:0892c22": "所有成就皆悉平等。一體一味一種分量。如虗空清",
    "X08n0240_044:0892c23": "淨徧一切處。如是證知一切諸法。於一切法無有分",
    "X08n0240_044:0892c24": "別。",
    "X08n0240_044:0893a01": "三徵釋得益之由。所以得者空觀成故。於中二。先",
    "X08n0240_044:0893a02": "智證齊空故。一體者真如平等故。一味者解脫不",
    "X08n0240_044:0893a03": "殊故。一種分量者大小皆稱性故。",
    "X08n0240_044:0893a04": "嚴淨一切諸佛國土。圓滿一切無所依身。了一切方",
    "X08n0240_044:0893a05": "無有迷惑。具一切力不可摧壞。滿足一切無邊功德。",
    "X08n0240_044:0893a06": "已到一切甚深法處。通達一切波羅蜜道。普坐一切",
    "X08n0240_044:0893a07": "金剛之座。普發一切隨類之音。為一切世間轉於法",
    "X08n0240_044:0893a08": "輪未曾失時。",
    "X08n0240_044:0893a09": "後德用滿空故。",
    "X08n0240_044:0893a10": "是名菩薩摩訶薩第十如空忍。",
    "X08n0240_044:0893a11": "三結名。",
    "X08n0240_044:0893a12": "菩薩摩訶薩成就此忍。得無來身。以無去故。得無生",
    "X08n0240_044:0893a13": "身。以無滅故。得不動身以無壞故。得不實身離虗妄",
    "X08n0240_044:0893a14": "故。得一相身以無相故。得無量身佛力無量故。得平",
    "X08n0240_044:0893a15": "等身同如相故。得無差別身等觀三世故。得至一切",
    "X08n0240_044:0893a16": "處身。淨眼等照無障礙故。得離欲際身。知一切法無",
    "X08n0240_044:0893a17": "合散故。得虗空無邊際身。福德藏無盡如虗空故。得",
    "X08n0240_044:0893a18": "無斷無盡法性平等辯才身。知一切法相唯是一相",
    "X08n0240_044:0893a19": "無性為性如虗空故。得無量無礙音聲身。無所障礙",
    "X08n0240_044:0893a20": "如虗空故。得具足一切善巧清淨菩薩行身。於一切",
    "X08n0240_044:0893a21": "處皆無障礙如虗空故。得一切佛法海次第相續身。",
    "X08n0240_044:0893a22": "不可斷絕如虗空故。得一切佛剎中現無量佛剎身。",
    "X08n0240_044:0893a23": "離諸貪著如虗空無邊故。得示現一切自在法無休",
    "X08n0240_044:0893a24": "息身。如虗空大海無邊際故。得一切不可壞堅固勢",
    "X08n0240_044:0893b01": "力身。如虗空任持一切世間故。得諸根明利如金剛",
    "X08n0240_044:0893b02": "堅固不可壞身。如虗空一切劫火不能燒故。得持一",
    "X08n0240_044:0893b03": "切世間力身。智慧力如虗空故。",
    "X08n0240_044:0893b04": "第四果中。得二十種身。前十與十行及離世間入",
    "X08n0240_044:0893b05": "分相似。然通相多從德用立名。",
    "X08n0240_044:0893b06": "佛子。是名菩薩摩訶薩十種忍。",
    "X08n0240_044:0893b07": "大文第四總結十忍。",
    "X08n0240_044:0893b08": "爾時普賢菩薩摩訶薩。欲重宣此義。而說頌曰",
    "X08n0240_044:0893b09": "　譬如世有人　　聞有寶藏處　　以其可得故",
    "X08n0240_044:0893b10": "　心生大歡喜　　如是大智慧　　菩薩真佛子",
    "X08n0240_044:0893b11": "　聽聞諸佛法　　甚深寂滅相。",
    "X08n0240_044:0893b12": "第二祇夜一百七頌。大分為二。百偈頌前。七偈結",
    "X08n0240_044:0893b13": "歎。前中但頌廣釋。即為十段。段各十偈。初有十頌",
    "X08n0240_044:0893b14": "頌音聲忍。於中先二偈頌所聞佛說。",
    "X08n0240_044:0893b15": "　聞此深法時　　其心得安隱　　不驚亦不怖",
    "X08n0240_044:0893b16": "　亦不生恐畏　　大士求菩提　　聞斯廣大音",
    "X08n0240_044:0893b17": "　心淨能堪忍　　於此無疑惑　　自念以聞此",
    "X08n0240_044:0893b18": "　甚深微妙法　　當成一切智　　人天大導師",
    "X08n0240_044:0893b19": "　菩薩聞此音　　其心大歡喜　　發生堅固意",
    "X08n0240_044:0893b20": "　願求諸佛法　　以樂菩提故　　其心漸調伏",
    "X08n0240_044:0893b21": "　令信益增長　　於法無違謗　　是故聞此音",
    "X08n0240_044:0893b22": "　其心得堪忍　　安住而不動　　修行菩薩行",
    "X08n0240_044:0893b23": "　為求菩提故　　專行向彼道　　精進無退轉",
    "X08n0240_044:0893b24": "　不捨眾善軛　　以求菩提道　　其心無恐畏",
    "X08n0240_044:0893c01": "　聞法增勇猛　　供佛令歡喜",
    "X08n0240_044:0893c02": "二頌能聞八法。於中一偈頌不驚怖。一偈深信。一",
    "X08n0240_044:0893c03": "偈悟解。二偈愛樂。一偈修習安住。後二偈頌趣向",
    "X08n0240_044:0893c04": "專心憶念。",
    "X08n0240_044:0893c05": "　如有大福人　　獲得真金藏　　隨身所應服",
    "X08n0240_044:0893c06": "　造作莊嚴具　　菩薩亦如是　　聞此甚深義",
    "X08n0240_044:0893c07": "　思惟增智海　　以修隨順法　　法有亦順知",
    "X08n0240_044:0893c08": "　法無亦順知　　隨彼法如是　　如是知諸法",
    "X08n0240_044:0893c09": "　成就清淨心　　明徹大歡喜　　知法從緣起",
    "X08n0240_044:0893c10": "　勇猛勤修習　　平等觀諸法　　了知其自性",
    "X08n0240_044:0893c11": "　不違佛法藏　　普覺一切法　　志樂常堅固",
    "X08n0240_044:0893c12": "　嚴淨佛菩提　　不動如須彌　　一心求正覺",
    "X08n0240_044:0893c13": "　以發精進意　　復修三昧道　　無量劫勤行",
    "X08n0240_044:0893c14": "　未曾有退失　　菩薩所入法　　是佛所行處",
    "X08n0240_044:0893c15": "　於此能了知　　其心無厭怠　　如無等所說",
    "X08n0240_044:0893c16": "　平等觀諸法　　非不平等忍　　能成平等智",
    "X08n0240_044:0893c17": "　隨順佛所說　　成就此忍門　　如法而了知",
    "X08n0240_044:0893c18": "　亦不分別法",
    "X08n0240_044:0893c19": "三有十偈頌順忍。於中初一偈三句頌思惟。次二",
    "X08n0240_044:0893c20": "偈一句頌隨順了知。令心清淨。次一偈却頌觀察",
    "X08n0240_044:0893c21": "平等無違。餘頌正住修習。",
    "X08n0240_044:0893c22": "　三十三天中　　所有諸天子　　共同一器食",
    "X08n0240_044:0893c23": "　所食各不同　　所食種種食　　不從十方來",
    "X08n0240_044:0893c24": "　如其所修業　　自然咸在器　　菩薩亦如是",
    "X08n0240_044:0894a01": "　觀察一切法　　悉從因緣起　　無生故無滅",
    "X08n0240_044:0894a02": "三有十偈頌無生忍。初三頌標。以前三忍皆是法",
    "X08n0240_044:0894a03": "說。故偈初各加其喻。",
    "X08n0240_044:0894a04": "　無滅故無盡　　無盡故無染　　於世變異法",
    "X08n0240_044:0894a05": "　了知無變異　　無異則無處　　無處則寂滅",
    "X08n0240_044:0894a06": "　其心無染著　　願度諸羣生　　專念於佛法",
    "X08n0240_044:0894a07": "　未嘗有散動　　而以悲願心　　方便行於世",
    "X08n0240_044:0894a08": "　勤求於十力　　處世而不住　　無去亦無來",
    "X08n0240_044:0894a09": "　方便善說法",
    "X08n0240_044:0894a10": "次四頌釋。",
    "X08n0240_044:0894a11": "　此忍最為上　　了法無有盡　　入於真法界",
    "X08n0240_044:0894a12": "　實亦無所入　　菩薩住此忍　　普見諸如來",
    "X08n0240_044:0894a13": "　同時與授記　　斯名受佛職　　了達三世法",
    "X08n0240_044:0894a14": "　寂滅清淨相　　而能化眾生　　置於善道中",
    "X08n0240_044:0894a15": "後三結歎。",
    "X08n0240_044:0894a16": "　世間種種法　　一切皆如幻　　若能如是知",
    "X08n0240_044:0894a17": "　其心無所動　　諸業從心生　　故說心如幻",
    "X08n0240_044:0894a18": "　若離此分別　　普滅諸有趣　　譬如工幻師",
    "X08n0240_044:0894a19": "　普現諸色像　　徒令眾貪樂　　畢竟無所得",
    "X08n0240_044:0894a20": "　世間亦如是　　一切皆如幻　　無性亦無生",
    "X08n0240_044:0894a21": "　示現有種種",
    "X08n0240_044:0894a22": "第四頌如幻忍。初六頌略說。於中前四頌指法同",
    "X08n0240_044:0894a23": "喻。及顯緣相。",
    "X08n0240_044:0894a24": "　度脫諸眾生　　令知法如幻　　眾生不異幻",
    "X08n0240_044:0894b01": "　了幻無眾生　　眾生及國土　　三世所有法",
    "X08n0240_044:0894b02": "　如是悉無餘　　一切皆如幻",
    "X08n0240_044:0894b03": "後二頌成就忍行。",
    "X08n0240_044:0894b04": "　幻作男女形　　及象馬牛羊　　屋宅池泉類",
    "X08n0240_044:0894b05": "　園林華果等　　幻物無知覺　　亦無有住處",
    "X08n0240_044:0894b06": "　畢竟寂滅相　　但隨分別現",
    "X08n0240_044:0894b07": "後四頌廣。於中初二頌喻。",
    "X08n0240_044:0894b08": "　菩薩能如是　　普見諸世間　　有無一切法",
    "X08n0240_044:0894b09": "　了達悉如幻",
    "X08n0240_044:0894b10": "次一頌合。",
    "X08n0240_044:0894b11": "　眾生及國土　　種種業所造　　入於如幻際",
    "X08n0240_044:0894b12": "　於彼無依著",
    "X08n0240_044:0894b13": "後一頌忍成行。",
    "X08n0240_044:0894b14": "　如是得善巧　　寂滅無戲論　　住於無礙地",
    "X08n0240_044:0894b15": "　普現大威力",
    "X08n0240_044:0894b16": "第五頌如燄忍。初一躡前生後。以明觀意。",
    "X08n0240_044:0894b17": "　勇猛諸佛子　　隨順入妙法　　善觀一切想",
    "X08n0240_044:0894b18": "　纏網於世間　　眾想如陽燄　　令眾生倒解",
    "X08n0240_044:0894b19": "　菩薩善知想　　捨離一切倒　　眾生各別異",
    "X08n0240_044:0894b20": "　形類非一種　　了達皆是想　　一切無真實",
    "X08n0240_044:0894b21": "　十方諸眾生　　皆為想所覆　　若捨顛倒見",
    "X08n0240_044:0894b22": "　則滅世間想　　世間如陽燄　　以想有差別",
    "X08n0240_044:0894b23": "　知世住於想　　遠離三顛倒",
    "X08n0240_044:0894b24": "次五頌指法同喻。",
    "X08n0240_044:0894c01": "　譬如熱時燄　　世見謂為水　　水實無所有",
    "X08n0240_044:0894c02": "　智者不應求",
    "X08n0240_044:0894c03": "次一頌喻。",
    "X08n0240_044:0894c04": "　眾生亦復然　　世趣皆無有　　如燄住於想",
    "X08n0240_044:0894c05": "　無礙心境界　　若離於諸想　　亦離諸戲論",
    "X08n0240_044:0894c06": "　愚癡著想者　　悉令得解脫　　遠離憍慢心",
    "X08n0240_044:0894c07": "　除滅世間想　　住盡無盡處　　是菩薩方便",
    "X08n0240_044:0894c08": "後三頌合。",
    "X08n0240_044:0894c09": "　菩薩了世法　　一切皆如夢　　非處非無處",
    "X08n0240_044:0894c10": "　體性恒寂滅　　諸法無分別　　如夢不異心",
    "X08n0240_044:0894c11": "　三世諸世間　　一切悉如是　　夢體無生滅",
    "X08n0240_044:0894c12": "　亦無有方所　　三界悉如是　　見者心解脫",
    "X08n0240_044:0894c13": "　夢不在世間　　不在非世間　　此二不分別",
    "X08n0240_044:0894c14": "　得入於忍地　　譬如夢中見　　種種諸異相",
    "X08n0240_044:0894c15": "　世間亦如是　　與夢無差別　　住於夢定者",
    "X08n0240_044:0894c16": "　了世皆如夢　　非同非是異　　非一非種種",
    "X08n0240_044:0894c17": "　眾生諸剎業　　離染及清淨　　如是悉了知",
    "X08n0240_044:0894c18": "　與夢皆平等　　菩薩所行行　　及以諸大願",
    "X08n0240_044:0894c19": "　明了皆如夢　　與世亦無別　　了世皆空寂",
    "X08n0240_044:0894c20": "　不壞於世法　　譬如夢所見　　長短等諸色",
    "X08n0240_044:0894c21": "　是名如夢忍　　因此了世法　　疾成無礙智",
    "X08n0240_044:0894c22": "　廣度諸羣生",
    "X08n0240_044:0894c23": "第六頌如夢忍中。正頌前合。兼頌標喻。十頌頌前",
    "X08n0240_044:0894c24": "九句。一頌無變。二一頌頌自性。上二兼頌標法。三",
    "X08n0240_044:0895a01": "頌執著。翻則解脫。兼頌前喻。四頌性離。五超頌所",
    "X08n0240_044:0895a02": "現。六却頌本性。七八二頌頌無差別。九頌想分別。",
    "X08n0240_044:0895a03": "十頌覺時思之可了。",
    "X08n0240_044:0895a04": "　修行如是行　　出生廣大解　　巧知諸法性",
    "X08n0240_044:0895a05": "　於法心無著",
    "X08n0240_044:0895a06": "第七頌如響忍。初一偈頌忍行所因。文云修行如",
    "X08n0240_044:0895a07": "是行似結前喻。既言知諸法性。義同忍行。",
    "X08n0240_044:0895a08": "　一切諸世間　　種種諸音聲　　非內亦非外",
    "X08n0240_044:0895a09": "　了之悉如響　　如聞種種響　　心不生分別",
    "X08n0240_044:0895a10": "　菩薩聞音聲　　其心亦如是",
    "X08n0240_044:0895a11": "次二偈頌聞一切聲如響。",
    "X08n0240_044:0895a12": "　瞻仰諸如來　　及聽說法音　　演契經無量",
    "X08n0240_044:0895a13": "　雖聞無所著　　如響無來處　　所聞聲亦然",
    "X08n0240_044:0895a14": "　而能分別法　　與法無乖謬",
    "X08n0240_044:0895a15": "次二頌如來聲如響。",
    "X08n0240_044:0895a16": "　善了諸音聲　　於聲不分別　　知聲悉空寂",
    "X08n0240_044:0895a17": "　普出清淨音　　了法不在言　　善入無言際",
    "X08n0240_044:0895a18": "　而能示言說　　如響徧世間　　了知言語道",
    "X08n0240_044:0895a19": "　具足音聲分　　知聲性空寂　　以世言音說",
    "X08n0240_044:0895a20": "　如世所有音　　示同分別法　　其音悉周徧",
    "X08n0240_044:0895a21": "　開悟諸羣生　　菩薩獲此忍　　淨音化世間",
    "X08n0240_044:0895a22": "　善巧說三世　　於世無所著",
    "X08n0240_044:0895a23": "餘頌忍成之益。其喻徧諸偈中。",
    "X08n0240_044:0895a24": "　為欲利世間　　專意求菩提　　而常入法性",
    "X08n0240_044:0895b01": "　於彼無分別　　普觀諸世間　　寂滅無體性",
    "X08n0240_044:0895b02": "　而恒為饒益　　修行意不動",
    "X08n0240_044:0895b03": "第八頌如影忍。頌法說十對。喻合含在其中。初二",
    "X08n0240_044:0895b04": "偈頌非世生歿。謂了寂故不生。饒益故不沒。",
    "X08n0240_044:0895b05": "　不住於世間　　不離於世間　　於世無所依",
    "X08n0240_044:0895b06": "　依處不可得",
    "X08n0240_044:0895b07": "次偈頌非在內外。不住故不內。不離故不外。",
    "X08n0240_044:0895b08": "　了知世間性　　於性無染著　　雖不依世間",
    "X08n0240_044:0895b09": "　化世令超度",
    "X08n0240_044:0895b10": "次偈頌非行不行。了無染故非行。化世故非不行。",
    "X08n0240_044:0895b11": "　世間所有法　　悉知其自性　　了法無有二",
    "X08n0240_044:0895b12": "　無二亦無著",
    "X08n0240_044:0895b13": "次偈頌非同非異。知自性故非同。了無二故非異。",
    "X08n0240_044:0895b14": "　心不離世間　　亦不住世間　　非於世間外",
    "X08n0240_044:0895b15": "　修行一切智",
    "X08n0240_044:0895b16": "次偈頌非往不往。第二句不往。餘三句非不往。",
    "X08n0240_044:0895b17": "　譬如水中影　　非內亦非外　　菩薩求菩提",
    "X08n0240_044:0895b18": "　了世非世間　　不於世住出　　以世不可說",
    "X08n0240_044:0895b19": "次六句。頌非住非不住。於中初二句兼別頌喻。故",
    "X08n0240_044:0895b20": "云非內外。",
    "X08n0240_044:0895b21": "　亦不在內外　　如影現世間",
    "X08n0240_044:0895b22": "次不在內外一句。頌非是世間非出世間。",
    "X08n0240_044:0895b23": "　入此甚深義　　離垢悉明徹　　不捨本誓心",
    "X08n0240_044:0895b24": "　普照智慧燈",
    "X08n0240_044:0895c01": "次一偈頌非修菩薩行。非捨於大願。",
    "X08n0240_044:0895c02": "　世間無邊際　　智入悉齊等　　普化諸羣生",
    "X08n0240_044:0895c03": "　令其捨眾著",
    "X08n0240_044:0895c04": "次一偈頌雖常行一切佛法而能辦一切世間事。",
    "X08n0240_044:0895c05": "　觀察甚深法　　利益羣生眾　　從此入於智",
    "X08n0240_044:0895c06": "　修行一切道　　菩薩觀諸法　　諦了悉如化",
    "X08n0240_044:0895c07": "　而行如化行　　畢竟永不捨　　隨順化自性",
    "X08n0240_044:0895c08": "　修習菩提道　　一切法如化　　菩薩行亦然",
    "X08n0240_044:0895c09": "第九頌如化忍。初三偈頌總知一切世間如化。",
    "X08n0240_044:0895c10": "　一切諸世間　　及以無量業　　平等悉如化",
    "X08n0240_044:0895c11": "　畢竟住寂滅",
    "X08n0240_044:0895c12": "次一頌染法化。",
    "X08n0240_044:0895c13": "　三世所有佛　　一切亦如化　　本願修諸行",
    "X08n0240_044:0895c14": "　變化成如來　　佛以大慈悲　　度脫化眾生",
    "X08n0240_044:0895c15": "　度脫亦如化　　化力為說法",
    "X08n0240_044:0895c16": "次二頌淨法化。言度脫亦如化者為釋疑故。謂觀",
    "X08n0240_044:0895c17": "察眾生如化。何用化之。故此答云。化若有實。可招",
    "X08n0240_044:0895c18": "來難。度既如化。化之何妨。",
    "X08n0240_044:0895c19": "　知世皆如化　　不分別世間　　化事種種殊",
    "X08n0240_044:0895c20": "　皆由業差別　　修習菩提行　　莊嚴於化藏",
    "X08n0240_044:0895c21": "　無量善莊嚴　　如業作世間　　化法離分別",
    "X08n0240_044:0895c22": "　亦不分別法　　此二俱寂滅　　菩薩行如是",
    "X08n0240_044:0895c23": "　化海了於智　　化性印世間　　化非生滅法",
    "X08n0240_044:0895c24": "　智慧亦如是",
    "X08n0240_044:0896a01": "餘頌法合。",
    "X08n0240_044:0896a02": "　第十忍明觀　　眾生及諸法　　體性皆寂滅",
    "X08n0240_044:0896a03": "　如空無處所",
    "X08n0240_044:0896a04": "第十頌如空忍。初一偈頌忍解之相。餘頌忍行成",
    "X08n0240_044:0896a05": "益。",
    "X08n0240_044:0896a06": "　獲此如空智　　永離諸取著　　如空無種種",
    "X08n0240_044:0896a07": "　於世無所礙　　成就空忍力　　如空無有盡",
    "X08n0240_044:0896a08": "　境界如虗空　　不作空分別　　虗空無體性",
    "X08n0240_044:0896a09": "　亦復非斷滅　　亦無種種別　　智力亦如是",
    "X08n0240_044:0896a10": "　虗空無初際　　亦復無中後　　其量不可得",
    "X08n0240_044:0896a11": "　菩薩智亦然　　如是觀法性　　一切如虗空",
    "X08n0240_044:0896a12": "　無生亦無滅　　菩薩之所得",
    "X08n0240_044:0896a13": "於中初五偈頌別顯德齊虗空。",
    "X08n0240_044:0896a14": "　自住如空法　　復為眾生說　　降伏一切魔",
    "X08n0240_044:0896a15": "　皆斯忍方便　　世間相差別　　皆空無有相",
    "X08n0240_044:0896a16": "　入於無相處　　諸相悉平等　　唯以一方便",
    "X08n0240_044:0896a17": "　普入眾世間　　謂知三世法　　悉等虗空性",
    "X08n0240_044:0896a18": "次三偈頌徵釋得忍之由。",
    "X08n0240_044:0896a19": "　智慧與音聲　　及以菩薩身　　其性如處空",
    "X08n0240_044:0896a20": "　一切皆寂滅",
    "X08n0240_044:0896a21": "後一偈却頌上總明得如空三業。",
    "X08n0240_044:0896a22": "　如是十種忍　　佛子所修行　　其心善安住",
    "X08n0240_044:0896a23": "　廣為眾生說　　於此善修學　　成就廣大力",
    "X08n0240_044:0896a24": "　法力及智力　　為菩提方便　　通達此忍門",
    "X08n0240_044:0896b01": "　成就無礙智　　超過一切眾　　轉於無上輪",
    "X08n0240_044:0896b02": "末後七偈結歎。曰二。前三二利行圓。言超過一切",
    "X08n0240_044:0896b03": "正顯十頂之義。",
    "X08n0240_044:0896b04": "　所修廣大行　　其量不可得　　調御師智海",
    "X08n0240_044:0896b05": "　乃能分別知　　捨我而修行　　入於深法性",
    "X08n0240_044:0896b06": "　心常住淨法　　以是施羣生　　眾生及剎塵",
    "X08n0240_044:0896b07": "　尚可知其數　　菩薩諸功德　　無能度其限",
    "X08n0240_044:0896b08": "　菩薩能成就　　如是十種忍　　智慧及所行",
    "X08n0240_044:0896b09": "　眾生莫能測",
    "X08n0240_044:0896b11": "大方廣佛華嚴經綱要卷第四十四"
}