{
    "T10n0290_001:0592a22": "佛說較量一切佛剎功德經",
    "T10n0290_001:0592a24": "西天譯經三藏朝散大夫試光祿卿",
    "T10n0290_001:0592a25": "明教大師臣法賢奉　詔譯",
    "T10n0290_001:0592a26": "如是我聞：一時佛在王舍城法野菩提道場，",
    "T10n0290_001:0592a27": "坐金剛摩尼寶師子之座，有菩薩摩訶薩眾",
    "T10n0290_001:0592a28": "周匝圍繞，復有十佛剎百千俱胝那由他眾",
    "T10n0290_001:0592a29": "聽佛說法。爾時，會中有一菩薩摩訶薩，名不",
    "T10n0290_001:0592b01": "思議光王，即從座起，瞻視大會諸菩薩已而",
    "T10n0290_001:0592b02": "白眾言：「汝諸佛子，今當諦聽！此娑婆世界",
    "T10n0290_001:0592b03": "滿一大劫，較量時分，是彼西方極樂世界無",
    "T10n0290_001:0592b04": "量壽佛剎一晝夜。「佛子！彼極樂世界一大劫，",
    "T10n0290_001:0592b05": "較量時分，是阿儞弭沙世界縛日囉(二合)娑誐",
    "T10n0290_001:0592b06": "囉鉢囉摩哩那曩如來佛剎一晝夜。「佛子！彼",
    "T10n0290_001:0592b07": "阿儞弭沙世界一大劫，較量時分，是不退輪",
    "T10n0290_001:0592b08": "光明世界敷蓮花身如來佛剎中一晝夜。「佛",
    "T10n0290_001:0592b09": "子！彼不退輪光明世界一大劫，較量時分，是",
    "T10n0290_001:0592b10": "無塵世界法王如來佛剎中一晝夜。「佛子！彼",
    "T10n0290_001:0592b11": "無塵世界一大劫，較量時分，是燈光世界師",
    "T10n0290_001:0592b12": "子如來佛剎中一晝夜。「佛子！彼燈光世界一",
    "T10n0290_001:0592b13": "大劫，較量時分，是善光世界毘盧遮那如來",
    "T10n0290_001:0592b14": "佛剎中一晝夜。「佛子！彼善光世界一大劫，較",
    "T10n0290_001:0592b15": "量時分，是難勝世界法敷身如來佛剎中一",
    "T10n0290_001:0592b16": "晝夜。「佛子！彼難勝世界一大劫，較量時分，是",
    "T10n0290_001:0592b17": "謨賀世界一切通意王如來佛剎中一晝夜。",
    "T10n0290_001:0592b18": "「佛子！彼謨賀世界一大劫，較量時分，是現圓",
    "T10n0290_001:0592b19": "光世界讚歎如來佛剎中一晝夜。「佛子！如是，",
    "T10n0290_001:0592b20": "一切世界依劫算數過十佛剎百千俱胝那",
    "T10n0290_001:0592b21": "由他微塵數劫已，有世界名蓮花吉祥，彼佛",
    "T10n0290_001:0592b22": "世尊名賢吉祥，是彼佛剎中一晝夜。「佛子！彼",
    "T10n0290_001:0592b23": "有菩薩地名普行地，行如是無量菩薩行。「佛",
    "T10n0290_001:0592b24": "子！若復有人於此『較量一切佛剎功德經』受",
    "T10n0290_001:0592b25": "持、讀誦、為他解說，彼人命終，十方佛剎恒河",
    "T10n0290_001:0592b26": "沙數諸佛如來悉皆現前，滿彼有情一切所",
    "T10n0290_001:0592b27": "願。」佛說此經已，不思議光王菩薩及諸大眾，",
    "T10n0290_001:0592b28": "聞佛所說，皆大歡喜，信受奉行。",
    "T10n0290_001:0592b29": "佛說較量一切佛剎功德經"
}