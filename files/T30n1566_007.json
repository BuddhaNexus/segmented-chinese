{
    "T30n1566_007:0084a18": "般若燈論釋卷第七",
    "T30n1566_007:0084a20": "偈本龍樹菩薩　釋論分別明菩薩",
    "T30n1566_007:0084a21": "大唐中印度三藏波羅頗蜜多羅譯",
    "T30n1566_007:0084a22": "觀薪火品第十",
    "T30n1566_007:0084a23": "復次前品已遮取及取者。除其執見。今復令",
    "T30n1566_007:0084a24": "解不一不異緣起法故。有此品起。外人言。第",
    "T30n1566_007:0084a25": "一義中有取取者。何以故。由此二法互相觀",
    "T30n1566_007:0084a26": "故。譬如火薪。云何知耶。如佛所說。第一義",
    "T30n1566_007:0084a27": "中有陰等取及以取者。此因成故。我義得立。",
    "T30n1566_007:0084a28": "論者言。總遮起故。薪火亦遮。汝今未悟猶言",
    "T30n1566_007:0084a29": "有實。如觀陰品說。若離色因。色不可得。因亦",
    "T30n1566_007:0084b01": "如此。雖先已破。今當復遮。汝應諦聽。此遮方",
    "T30n1566_007:0084b02": "便火薪二種欲令有者。為是一耶。為是異耶。",
    "T30n1566_007:0084b03": "若爾有何過。薪火一者。是義不然。何以故。",
    "T30n1566_007:0084b04": "如偈曰。",
    "T30n1566_007:0084b05": "　若火即是薪　　作者作業一",
    "T30n1566_007:0084b06": "釋曰。由彼地等譬喻無故。此不相應。有人言。",
    "T30n1566_007:0084b07": "四大是薪。煖界是火。復有人言。彼諸大中",
    "T30n1566_007:0084b08": "煖界增起故名為火。論者此中更方便說。第",
    "T30n1566_007:0084b09": "一義中薪火二事不為一體。何以故。作者作",
    "T30n1566_007:0084b10": "業故。譬如斫者所斫有異。火為作者。燃為作",
    "T30n1566_007:0084b11": "業。以作者業異故。薪火不為一。復次若火",
    "T30n1566_007:0084b12": "即是薪作者作業一。若定爾者。汝不應言是",
    "T30n1566_007:0084b13": "薪是火。薪外有火者。一體義壞。以不煖不",
    "T30n1566_007:0084b14": "燒火即無用。法體無別故。立義有過。汝言薪",
    "T30n1566_007:0084b15": "火一者。是義不然。復次薪火異者。是亦不然。",
    "T30n1566_007:0084b16": "何以故。如偈曰。",
    "T30n1566_007:0084b17": "　若火異於薪　　離薪應有火",
    "T30n1566_007:0084b18": "釋曰。以其異故。譬如餘物。而不欲爾。此中說",
    "T30n1566_007:0084b19": "驗。第一義中火薪不異。何以故。以有觀故。如",
    "T30n1566_007:0084b20": "薪自體。如是第一義中火薪不異。何以故。以",
    "T30n1566_007:0084b21": "有觀故。如火自體。若言火薪別物。皆有相觀。",
    "T30n1566_007:0084b22": "一切有觀故。因非一向者。是義不然。何以故。",
    "T30n1566_007:0084b23": "彼一切等觀義相似亦同遮故無過。若定欲",
    "T30n1566_007:0084b24": "得火薪異者。有過失故。如偈曰。",
    "T30n1566_007:0084b25": "　如是常應燃　　以不因薪故",
    "T30n1566_007:0084b26": "釋曰。不觀薪故。彼應常燃。縱無薪時。火亦不",
    "T30n1566_007:0084b27": "滅。以其異故。又乾薪投火亦無焰起。義皆不",
    "T30n1566_007:0084b28": "然。如偈曰。",
    "T30n1566_007:0084b29": "　復無燃火功　　火亦無燒業",
    "T30n1566_007:0084c01": "釋曰。無可燒相業無體故而不欲爾。何以故。",
    "T30n1566_007:0084c02": "幼男小女盡知有因。皆欲有業故。此中立驗。",
    "T30n1566_007:0084c03": "第一義中火薪不異。何以故。以有因故。有起",
    "T30n1566_007:0084c04": "作故。有業故。如薪自體廣如前說。薪門亦",
    "T30n1566_007:0084c05": "爾。以薪為燃因。有起有業。皆同火說。是故非",
    "T30n1566_007:0084c06": "因。譬喻不成。若汝意謂火正燃時名為薪者。",
    "T30n1566_007:0084c07": "是亦不然。如偈曰。",
    "T30n1566_007:0084c08": "　若火正燃時　　汝謂為薪者",
    "T30n1566_007:0084c09": "　彼時唯有火　　誰是可燃薪",
    "T30n1566_007:0084c10": "釋曰。於世諦中。未燃時名薪。正燃時名火。以",
    "T30n1566_007:0084c11": "薪是火緣。於正燃時唯說火故此起亦唯聚。",
    "T30n1566_007:0084c12": "唯是獨自故能為燒煮照明果因故說為火。",
    "T30n1566_007:0084c13": "第一義中起不可得。先已遮故。復次若汝意",
    "T30n1566_007:0084c14": "謂四大齊等。火界不增。說名為薪。或說三大",
    "T30n1566_007:0084c15": "名之為薪。彼三或四是其所燒。火亦如是。大",
    "T30n1566_007:0084c16": "聚和合故說為火。如是說者。今當立驗。第一",
    "T30n1566_007:0084c17": "義中火不燒薪。何以故。以其大故。譬如水大。",
    "T30n1566_007:0084c18": "如是色故。有故。麁故。色陰所攝故。外故。有",
    "T30n1566_007:0084c19": "生故有因故。如是因驗此應廣說。如彼意謂",
    "T30n1566_007:0084c20": "第一義中火能燒者。是則不然。復次如前偈",
    "T30n1566_007:0084c21": "說。彼時唯有火。誰是可燃。薪者唯是何義。謂",
    "T30n1566_007:0084c22": "唯大積聚故。起別觀故。於世諦中說為薪火。",
    "T30n1566_007:0084c23": "汝謂於正燃時說為薪等者。是義不然。問",
    "T30n1566_007:0084c24": "曰地等和合中。有火能燒故。汝立喻者。此喻",
    "T30n1566_007:0084c25": "不成。答曰。成立相似者彼亦同破地等自相",
    "T30n1566_007:0084c26": "我引為喻。汝言喻不成者。我無此過。以第一",
    "T30n1566_007:0084c27": "義中遮故。不壞世間所解故。復次鞞世師言",
    "T30n1566_007:0084c28": "火薪微塵我之一分。此一分塵與後塵合。此",
    "T30n1566_007:0084c29": "業作和合依止二塵。彼二微塵和合起作名",
    "T30n1566_007:0085a01": "陀臘脾(毘佉反唐言實)。如是三塵已去漸次起已作光",
    "T30n1566_007:0085a02": "明故。名為火陀臘脾。如是薪塵與薪塵合。彼",
    "T30n1566_007:0085a03": "薪火二更互相觀。以相觀故。得成因果。論者",
    "T30n1566_007:0085a04": "言。彼亦如前偈說。若火異於薪。離薪應有火。",
    "T30n1566_007:0085a05": "如是等執。前已廣遮。此中應說。復次非第一",
    "T30n1566_007:0085a06": "義中火作光明。何以故。以其大故。譬如餘",
    "T30n1566_007:0085a07": "大及遮彼起第一義中火大微塵不能起作火",
    "T30n1566_007:0085a08": "陀臘脾。何以故。以微塵故。如餘微塵。問曰。",
    "T30n1566_007:0085a09": "汝前立義有何所以。為起餘塵。為都無起。若",
    "T30n1566_007:0085a10": "起餘塵立義則壞若都不起。則譬喻無體。答",
    "T30n1566_007:0085a11": "曰。汝語不善。如先分別。非我所欲。後分別",
    "T30n1566_007:0085a12": "者。譬喻亦成。何以故。如火微塵不能起火。地",
    "T30n1566_007:0085a13": "等諸塵一一皆爾。復次第一義中彼火微塵",
    "T30n1566_007:0085a14": "不能起火。何以故。以異故。譬如水。如是作",
    "T30n1566_007:0085a15": "故。壞故。起故等諸因。此應廣說。復次僧佉人",
    "T30n1566_007:0085a16": "言。如我立義彼薩埵(唐言明相)遏邏闍(唐言塵)諸",
    "T30n1566_007:0085a17": "觸色增時說名為火若多摸(唐言暗)增時說名為",
    "T30n1566_007:0085a18": "薪是故定以薪為火因。以薪為因故。觀薪說",
    "T30n1566_007:0085a19": "火。論者言。彼亦有過。以第一義中煖非火",
    "T30n1566_007:0085a20": "體。何以故。以大故。如前譬遮。復次偈曰。",
    "T30n1566_007:0085a21": "　若異則不到",
    "T30n1566_007:0085a22": "釋曰。若火異薪者異故則不到。譬如未到火",
    "T30n1566_007:0085a23": "薪。由作者喻火。作業喻薪。此二和合名為作",
    "T30n1566_007:0085a24": "相。義正如是。復次偈曰。",
    "T30n1566_007:0085a25": "　不到故不燒　　不燒故不滅",
    "T30n1566_007:0085a26": "　不滅住自相",
    "T30n1566_007:0085a27": "釋曰。由此火無因離薪得成故。則住自相。住",
    "T30n1566_007:0085a28": "自相故名之為常。既無此義故。知火薪不異。",
    "T30n1566_007:0085a29": "若立異者。如先已遮。此應廣說。如後偈曰。",
    "T30n1566_007:0085b01": "　此物共彼物　　異者則不然",
    "T30n1566_007:0085b02": "外人言。若異不到者得如是過。如前偈言。異",
    "T30n1566_007:0085b03": "則不到。不到不燒等由異有到無如上過。云",
    "T30n1566_007:0085b04": "何驗耶。如女人丈夫異故。相到世間所解無",
    "T30n1566_007:0085b05": "能破者。如偈曰。",
    "T30n1566_007:0085b06": "　然異於可燃　　此二能相至",
    "T30n1566_007:0085b07": "　如女至丈夫　　如丈夫至女",
    "T30n1566_007:0085b08": "論者偈曰。",
    "T30n1566_007:0085b09": "　若然異可然　　此二相到者",
    "T30n1566_007:0085b10": "釋曰。汝意立異譬。彼男女縱如是者。則互不",
    "T30n1566_007:0085b11": "相觀。以薪火處同而起。到相復是異故。不相",
    "T30n1566_007:0085b12": "觀者可言我得因非一向。如偈曰。",
    "T30n1566_007:0085b13": "　火薪既有異　　則不互相觀",
    "T30n1566_007:0085b14": "釋曰。互不相觀者。此義云何。謂作者作業和",
    "T30n1566_007:0085b15": "合則空。如薪火異。意不欲爾。何以故。彼二無",
    "T30n1566_007:0085b16": "到故。汝說作者作業和合相異者。是義不然。",
    "T30n1566_007:0085b17": "執法別故。立義有過。何等過耶。汝說異故。而",
    "T30n1566_007:0085b18": "能相到。如男女者。二不可得。以異門不成故。",
    "T30n1566_007:0085b19": "非非一向因過。但彼外人自迷於義。智慧輕",
    "T30n1566_007:0085b20": "薄。作如是說。品初成立薪火一異。譬喻無故。",
    "T30n1566_007:0085b21": "二皆不成。外人言。第一義中有薪有火。何以",
    "T30n1566_007:0085b22": "故。互相觀故。此若無者。彼二相觀則不得有。",
    "T30n1566_007:0085b23": "譬如兔角。由有薪火更互相觀故。得說言此",
    "T30n1566_007:0085b24": "是火薪。此是薪火。以是義故譬喻得成。論者",
    "T30n1566_007:0085b25": "偈曰。",
    "T30n1566_007:0085b26": "　若火觀於薪　　若薪觀於火",
    "T30n1566_007:0085b27": "　何等體先成　　而說相觀有",
    "T30n1566_007:0085b28": "釋曰。若相觀者。為薪先成。為火先成。汝應分",
    "T30n1566_007:0085b29": "別。如是此二。無一先成。別相觀者。以第一義",
    "T30n1566_007:0085c01": "中觀不成故。因義不成。亦譬喻過。若汝言於",
    "T30n1566_007:0085c02": "世諦中立此因者。與義相違。又無譬喻。成",
    "T30n1566_007:0085c03": "立有過。若汝意謂彼薪先成故無過者。是義",
    "T30n1566_007:0085c04": "不然。如偈曰。",
    "T30n1566_007:0085c05": "　若火觀薪者　　火成已復成",
    "T30n1566_007:0085c06": "　薪亦當如是　　無火可得故",
    "T30n1566_007:0085c07": "釋曰。汝若定作如此分別者。火已先成。後觀",
    "T30n1566_007:0085c08": "薪故。此義云何。由薪不觀火薪先成故。語意",
    "T30n1566_007:0085c09": "如是。而不欲然。此中說驗。第一義中薪在火",
    "T30n1566_007:0085c10": "先。無如此義。何以故。以有觀故。如火自體前",
    "T30n1566_007:0085c11": "已廣說。外人言。若薪與火無一先成者。今薪",
    "T30n1566_007:0085c12": "火相觀一時而有。如牛左右角同時起故。此",
    "T30n1566_007:0085c13": "義得成。論者偈曰。",
    "T30n1566_007:0085c14": "　若此待得成　　彼亦如是待",
    "T30n1566_007:0085c15": "　今無一物待　　云何二體成",
    "T30n1566_007:0085c16": "釋曰。此謂火體相。彼謂薪體相。外人意欲薪",
    "T30n1566_007:0085c17": "火俱成。一一有故。此義不然。何以故。由彼自",
    "T30n1566_007:0085c18": "因更互相觀生不成故。語義如此。復次牛角",
    "T30n1566_007:0085c19": "喻者。亦如是問。彼二角中何等是左何等是",
    "T30n1566_007:0085c20": "右。世人所解由相觀故。第二得成。無如此義。",
    "T30n1566_007:0085c21": "復次如偈曰。",
    "T30n1566_007:0085c22": "　若體待得成　　不成云何待",
    "T30n1566_007:0085c23": "　不成而有待　　此待則不然",
    "T30n1566_007:0085c24": "釋曰。謂彼物。不成此無所待。語義如是。此中",
    "T30n1566_007:0085c25": "說驗。第一義中薪不觀火。何以故。火體不成",
    "T30n1566_007:0085c26": "故。如地水等。復次偈言不成而有待者。外人",
    "T30n1566_007:0085c27": "若作如此說者有過失故。云何過失。偈言此",
    "T30n1566_007:0085c28": "待則不然。以無待故。如虛空華。復次此待不",
    "T30n1566_007:0085c29": "然。何以故。薪體無故。譬如餘物火門。亦應作",
    "T30n1566_007:0086a01": "如是說。復次觀察彼者。如偈曰。",
    "T30n1566_007:0086a02": "　無火可觀薪　　薪非不觀火",
    "T30n1566_007:0086a03": "釋曰。薪不觀火薪體不成。如此道理如先已",
    "T30n1566_007:0086a04": "說。亦遮異體。彼別相續。異不成故偈曰。",
    "T30n1566_007:0086a05": "　無薪可觀火　　火非不觀薪",
    "T30n1566_007:0086a06": "釋曰。遮相待故及遮異體應知。復次偈曰。",
    "T30n1566_007:0086a07": "　火不餘處來　　薪中亦無火",
    "T30n1566_007:0086a08": "釋曰。遮異體故。及遮去實并薪火故。或有人",
    "T30n1566_007:0086a09": "言。無薪有火。或言有待。或言無待。二俱不",
    "T30n1566_007:0086a10": "成。何以故。若無薪體火無所依。依止無故。去",
    "T30n1566_007:0086a11": "則不成。薪中亦無火者。是義云何。由有起故。",
    "T30n1566_007:0086a12": "譬如識。復次已破薪火。餘亦同遮。偈曰。",
    "T30n1566_007:0086a13": "　如薪餘亦遮　　去來中已說",
    "T30n1566_007:0086a14": "釋曰。如第一義中已去未去。去時無去。已燒",
    "T30n1566_007:0086a15": "未燒。燒時無燒。義亦如是。何以故。以燒故。",
    "T30n1566_007:0086a16": "如火自體。諸如是等此中應說。復次如去者",
    "T30n1566_007:0086a17": "不去。未去者不去。離亦無去。今亦第一義",
    "T30n1566_007:0086a18": "中燒者不燒。未燒者不燒。離亦無燒。如是等",
    "T30n1566_007:0086a19": "驗。先已廣說。何以故。二作空故。無燒者故。",
    "T30n1566_007:0086a20": "二俱過故。譬如土塊。應如是說。復次如偈",
    "T30n1566_007:0086a21": "曰。",
    "T30n1566_007:0086a22": "　即薪非是火　　異薪亦無火",
    "T30n1566_007:0086a23": "釋曰。遮一體故。遮異體故。如其次第。先已解",
    "T30n1566_007:0086a24": "說。偈曰。",
    "T30n1566_007:0086a25": "　火亦不有薪　　火中亦無薪",
    "T30n1566_007:0086a26": "　薪中亦無火",
    "T30n1566_007:0086a27": "釋曰。如有牛者。如水中華。如器中果。彼如是",
    "T30n1566_007:0086a28": "故火薪不成。譬喻無體。如品初立義。有取取",
    "T30n1566_007:0086a29": "者互相觀故。如火薪者。此譬無故。不免過失。",
    "T30n1566_007:0086b01": "薪火一異。遮無體故。由如此義根本不成。如",
    "T30n1566_007:0086b02": "偈曰。",
    "T30n1566_007:0086b03": "　已遮火及薪　　自取如次第",
    "T30n1566_007:0086b04": "　一切淨無餘　　瓶衣等亦爾",
    "T30n1566_007:0086b05": "釋曰。云何方便遮自取耶。此中立驗。第一義",
    "T30n1566_007:0086b06": "中彼自取二。不得一體。何以故。作者作業故。",
    "T30n1566_007:0086b07": "如斫者所斫。彼自及取亦不異體。何以故。以",
    "T30n1566_007:0086b08": "有觀故。亦餘物故。如取自體。取門亦應如是",
    "T30n1566_007:0086b09": "廣說。此復云何。第一義中取與自我不得異",
    "T30n1566_007:0086b10": "體。何以故。以有觀故。亦餘物故。譬如自我。",
    "T30n1566_007:0086b11": "如是第一義中調達之取。若成不成。不為調",
    "T30n1566_007:0086b12": "達我之所取。何以故。以有觀故。亦以我故。譬",
    "T30n1566_007:0086b13": "如餘調達我。復次第一義中調達之我。不取",
    "T30n1566_007:0086b14": "調達之取。何以故。以取故。如耶若取。如是調",
    "T30n1566_007:0086b15": "達之取。若成不成。不觀調達我。何以故。以取",
    "T30n1566_007:0086b16": "故。如耶若取。如是火薪我取次第已說。一",
    "T30n1566_007:0086b17": "切無餘者。法喻不成故。瓶衣等者。彼瓶等物。",
    "T30n1566_007:0086b18": "若果若因。總實別實。應如是知。云何驗耶。如",
    "T30n1566_007:0086b19": "瓶土二。第一義中不得一體。何以故。作者及",
    "T30n1566_007:0086b20": "業故。如斫者所斫。亦不異體。何以故。有觀故",
    "T30n1566_007:0086b21": "亦果故。如土自體。如遮薪火。色非色法。亦應",
    "T30n1566_007:0086b22": "類遮。此復云何。如佉陀羅樹。根莖枝葉與佉",
    "T30n1566_007:0086b23": "陀羅樹不得一體。何以故。斫一枝時。非斫一",
    "T30n1566_007:0086b24": "切故。譬如棗樹。復次第一義中佉陀羅樹與",
    "T30n1566_007:0086b25": "佉陀羅根莖枝葉不得異體。何以故。根等壞",
    "T30n1566_007:0086b26": "時。樹亦壞故。如根等自體。復次第一義中彼",
    "T30n1566_007:0086b27": "經緯等與絹體不異。何以故。以有觀故。此等",
    "T30n1566_007:0086b28": "壞時。彼亦壞故。如經自體。如一體異體及一",
    "T30n1566_007:0086b29": "異。俱如前過失。此應廣說。由如是故。第一義",
    "T30n1566_007:0086c01": "中如理諦觀。若一若異。此體不成。於世諦中",
    "T30n1566_007:0086c02": "自在說者。不違世所解。隨順戒定慧世諦中",
    "T30n1566_007:0086c03": "說。世人執為第一義諦。為遮此故。如偈曰。",
    "T30n1566_007:0086c04": "　若計我真實　　諸法各各異",
    "T30n1566_007:0086c05": "　應知彼說人　　不解聖教義",
    "T30n1566_007:0086c06": "釋曰。云何不解聖教義耶。現見及驗義皆不",
    "T30n1566_007:0086c07": "成。而執為實故名不解。此意如是。以是義故。",
    "T30n1566_007:0086c08": "此品中明不一不異。別緣起義。開示行者。是",
    "T30n1566_007:0086c09": "故得成。如梵天王問經中偈曰。",
    "T30n1566_007:0086c10": "　離身不見法　　離法不見身",
    "T30n1566_007:0086c11": "　不一亦不異　　應當如是見",
    "T30n1566_007:0086c12": "釋曰。如是見者。謂不見彼見。如是等諸修",
    "T30n1566_007:0086c13": "多羅。此中應廣說。",
    "T30n1566_007:0086c14": "釋觀薪火品竟。",
    "T30n1566_007:0086c15": "般若燈論釋觀生死品第十一",
    "T30n1566_007:0086c16": "復次前品已遮諸法無性空所對治。自性無",
    "T30n1566_007:0086c17": "故。今欲令他解悟生死無自體性。有此品起。",
    "T30n1566_007:0086c18": "外人言。第一義中有是五陰。何以故。由婆",
    "T30n1566_007:0086c19": "伽婆作別名說。及為盡彼故。勤方便說。此若",
    "T30n1566_007:0086c20": "無者。如來不應作別名說。亦不為盡彼故。作",
    "T30n1566_007:0086c21": "如是說。如無第二頭。不可言眼病。由此有故。",
    "T30n1566_007:0086c22": "作別名說。及為盡彼故。說如是言。諸比丘生",
    "T30n1566_007:0086c23": "死長遠。有來無際。諸凡夫人不解正法。不知",
    "T30n1566_007:0086c24": "出要。是故汝等為盡生死故。應隨順行。應如",
    "T30n1566_007:0086c25": "是學。由如是義說因有力。是故當知有彼陰",
    "T30n1566_007:0086c26": "等。論者言。汝雖引聖言而未詳聖旨。是義云",
    "T30n1566_007:0086c27": "何。由佛世尊見諸凡夫。無始已來。於生死中",
    "T30n1566_007:0086c28": "未起對治。無對治故流轉不息。從煩惱生業。",
    "T30n1566_007:0086c29": "從業生生。由生相續盛受諸苦。如世庫藏。佛",
    "T30n1566_007:0087a01": "見此已故說是言。生死長遠猶如幻焰。又生",
    "T30n1566_007:0087a02": "死苦種種無量。如來為欲盡生死故。建立眾",
    "T30n1566_007:0087a03": "生於勤精進。若諦觀察生死涅槃於第一義",
    "T30n1566_007:0087a04": "中無毫釐差別。若汝欲令第一義中生死涅",
    "T30n1566_007:0087a05": "槃有差別者。因義不成。若世諦中分別因者。",
    "T30n1566_007:0087a06": "譬喻無體。如佛先說生死無際者。為對破彼",
    "T30n1566_007:0087a07": "說無因輩明。有因為初。能生諸法。言有起者。",
    "T30n1566_007:0087a08": "如來為彼一分眾生作如是說。有諸外道。欲",
    "T30n1566_007:0087a09": "求過失。問佛世尊。如偈曰。",
    "T30n1566_007:0087a10": "　生死有際不　　佛言畢竟無",
    "T30n1566_007:0087a11": "　此生死無際　　前後不可得",
    "T30n1566_007:0087a12": "釋曰。未起聖道對治已來。由生老死相續不",
    "T30n1566_007:0087a13": "息。展轉為因。初起無定。是故無際無邊成立",
    "T30n1566_007:0087a14": "世諦中說。非第一義。有信心人。信婆伽婆不",
    "T30n1566_007:0087a15": "顛倒語。非不信者。何以故。顛倒心人說相",
    "T30n1566_007:0087a16": "似驗。為對彼故。作如是說。彼劫初眾生。身根",
    "T30n1566_007:0087a17": "覺聚皆由前世善不善業集因所成。何以故。",
    "T30n1566_007:0087a18": "能為苦樂法等起因故。如今現在身根聚等",
    "T30n1566_007:0087a19": "如是不共取境因故。可饒益長養故。能為他",
    "T30n1566_007:0087a20": "作饒益故。作他嗔喜因故。可散壞法故。為",
    "T30n1566_007:0087a21": "共取境界因故。如此等因立義譬喻如前廣",
    "T30n1566_007:0087a22": "說。應如此知。外人言。生死有初。何以故。以",
    "T30n1566_007:0087a23": "有邊故。法若有邊非謂無始。譬如瓶等。由正",
    "T30n1566_007:0087a24": "智起時見生死邊。如我所說因有力故。是故",
    "T30n1566_007:0087a25": "定知生死有初。論者偈曰。",
    "T30n1566_007:0087a26": "　非獨於生死　　初際不可得",
    "T30n1566_007:0087a27": "　一切法亦然　　悉無有初際",
    "T30n1566_007:0087a28": "釋曰。瓶等無初。何以故。展轉因起故。初既不",
    "T30n1566_007:0087a29": "成。譬喻則壞。立義過故。汝言有邊為因者。義",
    "T30n1566_007:0087b01": "亦不然。何以故。虛妄分別生死有因佛不記",
    "T30n1566_007:0087b02": "故。此義如後當說。外人言。若汝欲得生死無",
    "T30n1566_007:0087b03": "始者。如是生死亦應無終。何以故。以無始故。",
    "T30n1566_007:0087b04": "譬如丈夫。及彼虛空。論者言。汝言丈夫及餘",
    "T30n1566_007:0087b05": "法無起者。於世諦中亦不應爾。何以故。法體",
    "T30n1566_007:0087b06": "不成。譬喻無故。彼稻穀等。世諦門中雖復",
    "T30n1566_007:0087b07": "無始。而見滅壞。汝立難者與義相違。復次有",
    "T30n1566_007:0087b08": "異聰慢者言。汝婆伽婆無一切智。何以故。彼",
    "T30n1566_007:0087b09": "說生死無初際。自欲顯己無智故。譬如死屍",
    "T30n1566_007:0087b10": "無所覺了。論者言。遣執著故。作如是說。此義",
    "T30n1566_007:0087b11": "云何。諸外道等分別生死謂有初際。是故佛",
    "T30n1566_007:0087b12": "言無有初際。無初際者。即說生死無始。云何",
    "T30n1566_007:0087b13": "無始。以其無故。如是生死無始故。初際不可",
    "T30n1566_007:0087b14": "見。非婆伽婆於彼無智。復次生死無際者。此",
    "T30n1566_007:0087b15": "中立驗。第一義中諸陰似先不如是有。何以",
    "T30n1566_007:0087b16": "故。無前際故。譬如幻主作幻丈夫。外人言。由",
    "T30n1566_007:0087b17": "無分別識取彼幻主所作幻人色等為境。彼",
    "T30n1566_007:0087b18": "諸色等於後時中亦如是有故。譬喻無體。論",
    "T30n1566_007:0087b19": "者言。幻主所作幻丈夫者。自無實體。見亦如",
    "T30n1566_007:0087b20": "是。由無分別識色境界中幻作丈夫自體空",
    "T30n1566_007:0087b21": "故。譬喻得成。無無體過。是故汝言生死是有",
    "T30n1566_007:0087b22": "及為盡彼故。引佛說為因者。此皆不成。外人",
    "T30n1566_007:0087b23": "言。第一義中有陰相續。是名生死。何以故。彼",
    "T30n1566_007:0087b24": "中有故。此若無者。彼中亦無。譬如兔角。由生",
    "T30n1566_007:0087b25": "死中有染有淨故。生死是有。我所欲義既成",
    "T30n1566_007:0087b26": "立故。汝言為因不成及違義者。是則不然。論",
    "T30n1566_007:0087b27": "者偈曰。",
    "T30n1566_007:0087b28": "　此既無前後　　彼中何可得",
    "T30n1566_007:0087b29": "釋曰。如彼中體不可得故。語義如是。譬如幻",
    "T30n1566_007:0087c01": "師幻作丈夫。於彼相續求中體者。無如此義。",
    "T30n1566_007:0087c02": "何以故。以前後不成中無體故。汝喻非也。如",
    "T30n1566_007:0087c03": "所說過。今還在汝如是諦觀生死無體。偈曰。",
    "T30n1566_007:0087c04": "　是故前後中　　次第此不然",
    "T30n1566_007:0087c05": "釋曰。前中後者。謂生老死。外人若言生死有",
    "T30n1566_007:0087c06": "自體。何以故。生老死有故。如石女無兒。不可",
    "T30n1566_007:0087c07": "說有生老死者。此執不然何以故。彼石女兒",
    "T30n1566_007:0087c08": "生老死初中後不成故。因義不成。譬喻無體。",
    "T30n1566_007:0087c09": "以第一義中一物生等自體不成故。復次云",
    "T30n1566_007:0087c10": "何生等初中後次第不成。應審觀察。如偈曰。",
    "T30n1566_007:0087c11": "　若謂生是先　　老死是其後",
    "T30n1566_007:0087c12": "　生則無老死　　不死而有生",
    "T30n1566_007:0087c13": "釋曰。若汝意謂生為先者。應離老死獨自而",
    "T30n1566_007:0087c14": "生。若定有物離彼生者。如此物體。終不可得。",
    "T30n1566_007:0087c15": "譬如火馬。自體無起。何以故馬非火故。語意",
    "T30n1566_007:0087c16": "如此。先無今起名生。新新變異名老。命根斷",
    "T30n1566_007:0087c17": "壞名死。復次不死而有生者。謂前世不死如",
    "T30n1566_007:0087c18": "是而生故。然非所欲。復次此中立驗。老死之",
    "T30n1566_007:0087c19": "先不得有生。何以故。彼自體故。譬如火在煖",
    "T30n1566_007:0087c20": "先。復次若汝欲避如此過失。作如是言。先有",
    "T30n1566_007:0087c21": "老死。後有生者。是亦不然。如偈曰。",
    "T30n1566_007:0087c22": "　若先有老死　　而後有生者",
    "T30n1566_007:0087c23": "　未生則無因　　云何有老死",
    "T30n1566_007:0087c24": "釋曰。無法未生而有老死。以依止無體故。語",
    "T30n1566_007:0087c25": "意如是。復次此中立驗。先生老死。是則不然。",
    "T30n1566_007:0087c26": "何以故。以彼為體故。譬如住外人言。老死隨",
    "T30n1566_007:0087c27": "著生故。無如是過。論者偈曰。",
    "T30n1566_007:0087c28": "　生及於老死　　俱時則不然",
    "T30n1566_007:0087c29": "　生時即死故　　二俱得無因",
    "T30n1566_007:0088a01": "釋曰。何故不然。生時即死無如此義。何以故。",
    "T30n1566_007:0088a02": "生無體故。此義世間所無。生無體者。得何過",
    "T30n1566_007:0088a03": "失。二俱得無因過二謂老死同時故。以共生",
    "T30n1566_007:0088a04": "故。如老死非生因今生亦非老死因。是故老",
    "T30n1566_007:0088a05": "死同時起者。此義不然。由此觀察故。偈曰。",
    "T30n1566_007:0088a06": "　若彼先後共　　次第皆不然",
    "T30n1566_007:0088a07": "　何故生戲論　　謂有生老死",
    "T30n1566_007:0088a08": "釋曰。以是義故。第一義中不應起戲論。如品",
    "T30n1566_007:0088a09": "初所說。以生老死為因。成立生死者。此義不",
    "T30n1566_007:0088a10": "成。以不免前所說過失。如生老等。約前後中",
    "T30n1566_007:0088a11": "觀察不成。自餘諸法皆亦類破。此復云何。今",
    "T30n1566_007:0088a12": "當顯示。如偈曰。",
    "T30n1566_007:0088a13": "　如是諸因果　　及與彼體相",
    "T30n1566_007:0088a14": "　受及受者等　　所有一切法",
    "T30n1566_007:0088a15": "　不但於生死　　前際不可得",
    "T30n1566_007:0088a16": "　如是一切法　　悉亦無前際",
    "T30n1566_007:0088a17": "釋曰。一切法者。謂能量所量知及所知。得",
    "T30n1566_007:0088a18": "解脫者。解脫行等。如彼所立因果體相。是皆",
    "T30n1566_007:0088a19": "不然。其義云何。今說少分。謂第一義中彼稻",
    "T30n1566_007:0088a20": "穀等芽先不有。何以故。以其果故。如芽自",
    "T30n1566_007:0088a21": "體。若汝欲得因先果者。是亦不然。何以故。第",
    "T30n1566_007:0088a22": "一義中因先無果。以無因故。僧佉人言。有如",
    "T30n1566_007:0088a23": "是因。能了彼果。論者言。汝謂有因能了果",
    "T30n1566_007:0088a24": "者。是亦不然。何以故。彼因種種果亦別故。譬",
    "T30n1566_007:0088a25": "如泥團作彼瓶等。復次能了之物。及所了物。",
    "T30n1566_007:0088a26": "彼有別異。此無別異。如日寶珠燈及藥草光",
    "T30n1566_007:0088a27": "有差別。瓶等無別故。若謂因果同時者。是亦",
    "T30n1566_007:0088a28": "不然。以第一義中稻芽二種不得同時。何以",
    "T30n1566_007:0088a29": "故。一時起故。如牛二角。復次垂[古*頁]等相在",
    "T30n1566_007:0088b01": "牛體先。無如此義。何以故。依止無體故。如壁",
    "T30n1566_007:0088b02": "與畫。如是相先有體。是亦不然。何以故。以其",
    "T30n1566_007:0088b03": "體故。譬如大丈夫體不在丈夫相先。又如地",
    "T30n1566_007:0088b04": "不先堅。復次體相二法同時起者。是亦不然。",
    "T30n1566_007:0088b05": "何以故。同時起故。譬如香味。如前廣破。如品",
    "T30n1566_007:0088b06": "初成立。及與彼過所說苦空。令人了達。是品",
    "T30n1566_007:0088b07": "所明。以是義故。此證得成。如般若波羅蜜經",
    "T30n1566_007:0088b08": "中說。佛告極勇猛菩薩言。善男子。色不生",
    "T30n1566_007:0088b09": "不死。如是受想行識不生不死。若色受想行",
    "T30n1566_007:0088b10": "識無生無死。是名般若波羅蜜。復次極勇猛。",
    "T30n1566_007:0088b11": "如涅槃無際。一切法亦無際。如是等諸修多",
    "T30n1566_007:0088b12": "羅。此中應廣說。",
    "T30n1566_007:0088b13": "釋觀生死品竟。",
    "T30n1566_007:0088b14": "般若燈論釋卷第七"
}