{
    "X79n1562_005:0605a01": "南宋元明禪林僧寶傳卷五",
    "X79n1562_005:0605a03": "密菴杰禪師",
    "X79n1562_005:0605a04": "禪師名咸杰。號密菴。其先福州世族也。姓鄭氏。母夢",
    "X79n1562_005:0605a05": "廬山皓鬂頭陀入室而生。生之夕。境內皆聞天樂。不",
    "X79n1562_005:0605a06": "知何祥。其親亦秘之。師幼頴悟。氣宇深沉。事親以孝",
    "X79n1562_005:0605a07": "聞。親有賢行。勗之遠遊。遂得度受具。不結侶。不備衾。",
    "X79n1562_005:0605a08": "寒暑一衲。遍扣諸方。諸方敬之。晚依應菴。屢遭訶詈。",
    "X79n1562_005:0605a09": "不假一詞。默師默契其機。一日應菴晚參垂問。如何",
    "X79n1562_005:0605a10": "是正法眼。師遽趨對曰。破砂盆。應菴頷之。命入侍。大",
    "X79n1562_005:0605a11": "擁眾心。及辭歸省親。應菴送以偈曰。大徹投機句。當",
    "X79n1562_005:0605a12": "陽廓頂門。相從今四載。徵詰洞無痕。雖未付鉢袋。氣",
    "X79n1562_005:0605a13": "宇吞乾坤。卻把正法眼。喚作破砂盆。此行將省覲。切",
    "X79n1562_005:0605a14": "忌便跺跟。吾有末後句。待歸要爾遵。師閩還。應菴乃",
    "X79n1562_005:0605a15": "上堂。舉師分座曰。一棒一條痕。一摑一手血。臨濟老",
    "X79n1562_005:0605a16": "瞎驢。至今猶未瞥。須彌頂上浪拍天。大洋海水無一",
    "X79n1562_005:0605a17": "滴。偉哉本色人。頂門亞三隻辨龍蛇。百草頭擒虎兕。",
    "X79n1562_005:0605a18": "一毫力穿大地人鼻孔。坐斷衲僧搖舌。雖然猶未撥",
    "X79n1562_005:0605a19": "動向上一竅在。且作麼生是向上一竅。問取堂中首",
    "X79n1562_005:0605a20": "座傑。未幾開化衢之烏巨。其節概大類應菴。應接渾",
    "X79n1562_005:0605a21": "如玅喜。一時厭飫叢林者。皆起而歸之。秘閣張鎡。矢",
    "X79n1562_005:0605a22": "向宗風。改宅為慧雲寺。請師據室。師憐其正信。示以",
    "X79n1562_005:0605a23": "趙州無字。鎡得旨。及師應祥符蔣山。歷華藏雙徑。而",
    "X79n1562_005:0605a24": "鎡皆隨侍。又遷靈隱。牀曆無所容。乃舉破菴先。分座",
    "X79n1562_005:0605b01": "接納焉。師甞被召入禁庭。或留宿內觀堂。天子屢欲",
    "X79n1562_005:0605b02": "加贈。師屢以疾辭。教授嚴康朝曰。窮則獨善其身。達",
    "X79n1562_005:0605b03": "則兼濟天下。理固然也。況良時莫再。聖主難逢。法兄",
    "X79n1562_005:0605b04": "每用藏六之機。不顧從上縣絲之脉。朝不取也。師曰。",
    "X79n1562_005:0605b05": "汝之所見。本為通論。但弘道設教也以時。當此際。京",
    "X79n1562_005:0605b06": "畿宮觀。金碧交輝。古德高風。杳不聞矣。而躁進孟浪",
    "X79n1562_005:0605b07": "之病。庶幾老成持重者。有以振之。且華亭渡西山隱。",
    "X79n1562_005:0605b08": "獨非兼濟天下乎哉。力請退休平江。淳熈甲辰春。天",
    "X79n1562_005:0605b09": "童使至。師告眾曰。去年八月間。得旨與安閒。擺脫水",
    "X79n1562_005:0605b10": "雲性。縱步到陽山。元宅諸子弟。忻然力追攀。菴居三",
    "X79n1562_005:0605b11": "箇月。開懷宇宙寬。忽接四明信。來書意盤桓。天童虗",
    "X79n1562_005:0605b12": "法席。使君語猶端。迢迢遣耑使。不問路行難。山僧臨",
    "X79n1562_005:0605b13": "晚景。不敢自相瞞。搥鼓樂與行。四眾亦忻歡。先師未",
    "X79n1562_005:0605b14": "了底。應是起波瀾。敢問大眾。如何是先師未了底。一",
    "X79n1562_005:0605b15": "回飲水一回咽。臨濟德山俱汗顏。入寺以應菴遺規",
    "X79n1562_005:0605b16": "結制。陞座曰。數十年前舊公案。今日拈來重剖判。任",
    "X79n1562_005:0605b17": "是鐵眼與銅睛。也須曳入紅爐煅。眾中忽有箇不受",
    "X79n1562_005:0605b18": "瞞底出來道。盡大地是箇紅爐。也煅某甲不破。只向",
    "X79n1562_005:0605b19": "他道。也知你在鬼窟裡作活計。淳熈丙午。無病示寂。",
    "X79n1562_005:0605b20": "塔於寺東。其嗣法者。破菴先等一十二人。而澄照自",
    "X79n1562_005:0605b21": "鏡。復住天童。",
    "X79n1562_005:0605b22": "贊曰。應菴廓虎丘之風。時出入其庭者濟濟耳。以其",
    "X79n1562_005:0605b23": "廢鉤繩而取曲直。故竊諱之。及密菴開化。山不束嶽。",
    "X79n1562_005:0605b24": "海不束濤。豈非過師之智。自與齊眉共躅者異歟。不",
    "X79n1562_005:0605c01": "然。則臨濟宗風何能西咸四七。而東登二三也。",
    "X79n1562_005:0605c02": "育王堪禪師",
    "X79n1562_005:0605c03": "禪師出四明毛氏。名玅堪。號笑翁。十歲授以世典。過",
    "X79n1562_005:0605c04": "目成誦。不悅也。乃從埜菴欽。潛心釋訓。竟為大僧。受",
    "X79n1562_005:0605c05": "無用全禪師之囑。住後以持綱不屈。聲達朝廷。朝廷",
    "X79n1562_005:0605c06": "屢以名山居堪。堪去就自若淡如也。一時爭慕之。堪",
    "X79n1562_005:0605c07": "初參松源於靈隱不契。偶禪者讀全無用自贊曰。匙",
    "X79n1562_005:0605c08": "挑不上箇村夫。文墨胸中一點無。曾把虗空揣出骨。",
    "X79n1562_005:0605c09": "惡聲贏得滿江湖。堪悚然欲見全。未及發。會全公訪",
    "X79n1562_005:0605c10": "靈隱。堪心幸之。松源引座。全乃曰。適來松源和尚。舉",
    "X79n1562_005:0605c11": "竹篦話。令天童納敗缺。諸人要知麼。聽取一頌。黑漆",
    "X79n1562_005:0605c12": "竹篦握起。迅雷不及掩耳。德山臨濟茫然。懵底如何",
    "X79n1562_005:0605c13": "插嘴。堪於此信入。即隨至天童。告香入室。全公以趙",
    "X79n1562_005:0605c14": "州無字徵堪。堪擬對。全驟擊之。堪大悟曰。大塗毒鼓。",
    "X79n1562_005:0605c15": "轟天震地。轉腦回頭。橫屍萬里。全公可之。堪後出世",
    "X79n1562_005:0605c16": "妙勝。遷金文。又廣孝。始終不務姑息。誠感徵應。紹興乙",
    "X79n1562_005:0605c17": "亥。禱雨。有司欲援徽宗事例。以道居僧之左。而尊其",
    "X79n1562_005:0605c18": "符水之術。堪力言不可。遂退歸雪竇。天竟不雨。童叟",
    "X79n1562_005:0605c19": "謠曰。以右為左。天曰不可。四月五月。池潭起火。聞於",
    "X79n1562_005:0605c20": "朝。復舊序。雨乃大通。衛藩遂以台山報恩請堪。堪以",
    "X79n1562_005:0605c21": "台山舊無律宗。乃議十寺為壇。弘施毗尼。於是四眾",
    "X79n1562_005:0605c22": "雲合。化行南國。乃至屠父行慈。狗盜弭節。奉詔住虎",
    "X79n1562_005:0605c23": "丘。未幾陞靈隱。衛王特建大慈寺。請堪為開山首祖。",
    "X79n1562_005:0605c24": "既而退隱上栢。台郡陳使君。邀居瑞巖。居無何。又遷",
    "X79n1562_005:0606a01": "江心寺。乃淳熙壬寅年也。當是時。孝宗留神內典。常",
    "X79n1562_005:0606a02": "製圓覺楞嚴經註。普賜文臣。又甞召對諸禪宗。如佛",
    "X79n1562_005:0606a03": "照光者。出入禁廷。以內觀堂。為禪師邸。甚盛典也。俄",
    "X79n1562_005:0606a04": "有奏。令僧道買紫衣師號。為大剎住持。堪駭嘆曰。審",
    "X79n1562_005:0606a05": "是。則商賈皆可主法耶。吾道危矣。即詣闕抗疏。切直",
    "X79n1562_005:0606a06": "數千言。議寢。紹熈癸丑年。佛照再赴壽皇詔。而育王",
    "X79n1562_005:0606a07": "席虗。以堪補之。堪歷主名坊。機不虗發。深憐根有利",
    "X79n1562_005:0606a08": "鈍。而法無小大。甞以頌示諸學流曰。車牛腦後痛加",
    "X79n1562_005:0606a09": "鞭。棄却黃金抱碌磚。逐惡隨邪至今日。即非心佛錯",
    "X79n1562_005:0606a10": "流傳。又曰。覺城東際老婆婆。白髮毿毿意氣多。與佛",
    "X79n1562_005:0606a11": "同生嫌見佛。惡人無柰惡人何。又曰。柳毅傳書只自",
    "X79n1562_005:0606a12": "知。得便宜是落便宜。親生愛子都拋卻。痛惜深憐乞",
    "X79n1562_005:0606a13": "養兒。猶以柬致石鼓夷曰。先師法道。惟我與公。我既",
    "X79n1562_005:0606a14": "日就衰頹。無足道者。公今應跡靈隱。利生接物。去就",
    "X79n1562_005:0606a15": "當如秋葉春雲。任緣聚散。凡與公卿貴人相見。務翻",
    "X79n1562_005:0606a16": "其窠窟。絕其偷心。若稍有院子。一念挂在胸次。模稜",
    "X79n1562_005:0606a17": "苟合。便成流俗阿師。雖為萬指住持。何足貴也。詞甚",
    "X79n1562_005:0606a18": "激切。慶元庚申春。書遺表上達。并作短語。挽張寺丞",
    "X79n1562_005:0606a19": "主後事。乃趺坐白眾曰。業鏡高懸。七十二年。一鎚粉",
    "X79n1562_005:0606a20": "碎。大道坦然。再與曹通守訣別。斂目而逝。其僧臘六",
    "X79n1562_005:0606a21": "十也。後嗣無文燦。燦付愚叟鑑。鑑閩人。有實德。元世",
    "X79n1562_005:0606a22": "祖詔住攴提。賜號通悟明印。明印去妙喜。其世有五。",
    "X79n1562_005:0606a23": "贊曰。碩果不食。厥功偉也。當南遷後。司衡多建中之",
    "X79n1562_005:0606a24": "餘。至今方外。以市名職。吾道微矣。公乃毅然撥亂。而",
    "X79n1562_005:0606b01": "反之正。功孰大焉。謂之碩果非耶。殊不知浩然綱領",
    "X79n1562_005:0606b02": "之節。又原於妙喜云。",
    "X79n1562_005:0606b03": "華藏民禪師",
    "X79n1562_005:0606b04": "禪師生於嘉定府朱氏。諱安民。字密印。有異表。聲若",
    "X79n1562_005:0606b05": "洪鐘。心契圓悟之機。圓悟舉民首眾。曰。休誇四分罷",
    "X79n1562_005:0606b06": "楞嚴。按下雲頭徹底參。莫學亮公親馬祖。還如德嶠",
    "X79n1562_005:0606b07": "訪龍潭。七年往返遊昭覺。三載翱翔上碧巖。今日煩",
    "X79n1562_005:0606b08": "充第一座。百花叢裡現優曇。葢民初開講於成都。雅",
    "X79n1562_005:0606b09": "稱楞嚴獨步。因訪友過昭覺。適圓悟小參。舉趙州拈",
    "X79n1562_005:0606b10": "南陽三喚侍者話云。如人暗中書字。字雖未成。文彩",
    "X79n1562_005:0606b11": "已彰。且道那裡是文彩已彰處。民聞疑之。次日擬行。",
    "X79n1562_005:0606b12": "躊躇未決。其友謂民曰。君既匡徒領眾。文彩日彰。倘",
    "X79n1562_005:0606b13": "有從上道理。消不去處。直與堂頭和尚。坐而商略。何",
    "X79n1562_005:0606b14": "不可耶。顧而蘊結胸次。無乃病乎。民唯唯。遂告香入",
    "X79n1562_005:0606b15": "室。圓悟徐舉楞嚴。徵其心之所在。民多呈義解。悟笑",
    "X79n1562_005:0606b16": "曰。座主他日入地獄。莫怨老僧不道。民愕然折節。胡",
    "X79n1562_005:0606b17": "跪求說前旨。悟又笑曰。文彩已彰。民俯首出。而嘆曰。",
    "X79n1562_005:0606b18": "禪門委有長處。葉公之龍不足貴也。即散講依栖焉。",
    "X79n1562_005:0606b19": "一日白圓悟曰。和尚休舉話。待某說看。尋常拈椎竪",
    "X79n1562_005:0606b20": "拂。豈不是經中道。一切世界諸所有相。皆即菩提妙",
    "X79n1562_005:0606b21": "明真心。下喝敲床時。豈不是反聞聞自性。性成無上",
    "X79n1562_005:0606b22": "道。悟唾之曰。你元來在者裡作活計。民於此信入。復",
    "X79n1562_005:0606b23": "請曰。古帆未挂時如何。悟曰。庭前栢樹子。民積滯頓",
    "X79n1562_005:0606b24": "豁。踴躍趨出曰。古人道一滴投於巨壑。殊不知巨壑",
    "X79n1562_005:0606c01": "投於一滴矣。於是民之美譽溢叢林。佛鑑聞而笑曰。",
    "X79n1562_005:0606c02": "何日吹到蔣山門下。別有商量在。民後謁鑑。鑑問曰。",
    "X79n1562_005:0606c03": "佛果有不曾亂為人說底句。曾向你說麼。對曰。合取",
    "X79n1562_005:0606c04": "狗口。鑑變色震聲曰。不是者箇道理。曰。無人奪你鹽",
    "X79n1562_005:0606c05": "茶袋。呌作甚麼。鑑曰。佛果若不為你說。我為你說。曰。",
    "X79n1562_005:0606c06": "和尚疑時退院別參去。鑑呵呵大笑。以殊禮延之。民",
    "X79n1562_005:0606c07": "遂開法保寧。而建康緇素。強民至華藏。陞座以篆鑰",
    "X79n1562_005:0606c08": "委之。座下各趨而去。民知中計。嘆曰。三十年弄馬騎。",
    "X79n1562_005:0606c09": "今日却被驢子撲。是時海內宗風大盛。叢林最小者。",
    "X79n1562_005:0606c10": "千指聚集。民獨嚴持風裁榻。無雜賓春爨之役。常躳",
    "X79n1562_005:0606c11": "為之。至法鼓鳴時。龍蛇競勢。民不禁也。示眾曰。眾賣",
    "X79n1562_005:0606c12": "花兮獨賣松。青青顏色不如紅。筭來終不與時合。歸",
    "X79n1562_005:0606c13": "去來兮翠藹中。可笑古人恁麼道。大似逃峯赴壑。避",
    "X79n1562_005:0606c14": "溺投火。爭如隨分到尺八五分钁頭邊。討一箇半箇。",
    "X79n1562_005:0606c15": "雖然如是。山僧半箇也不要。何故富嫌千口少。貧恨",
    "X79n1562_005:0606c16": "一身多。又從華藏退居。故里之中峯。乃以圓悟白拂。",
    "X79n1562_005:0606c17": "付之寶印。會圓悟歸蜀。民遣印省之。悟問曰。從上諸",
    "X79n1562_005:0606c18": "聖以何接人。印竪拳悟曰。此是老僧用底作麼生。是",
    "X79n1562_005:0606c19": "從上諸聖用底。印以拳揮之。悟亦舉拳。相交大笑。一",
    "X79n1562_005:0606c20": "眾改觀。而民公之望益重。民竟無疾。終於本山。闍維。",
    "X79n1562_005:0606c21": "心舌不壞。舍利無數。細民穴地尺許。皆得之尤。光明",
    "X79n1562_005:0606c22": "瑩潔焉。",
    "X79n1562_005:0606c23": "徑山印禪師",
    "X79n1562_005:0606c24": "寶印禪師者。嘉州人。號別峯。初業儒。棄儒剃染。業華",
    "X79n1562_005:0607a01": "嚴。又棄華嚴。從華藏民禪師。悟明心要。其祖圓悟每",
    "X79n1562_005:0607a02": "譽之謂。印有超師之略。印之名遂著。乃通謁於妙喜。",
    "X79n1562_005:0607a03": "自稱西川法姪。時徑山多士。竊笑之。妙喜問曰。未出",
    "X79n1562_005:0607a04": "劒門關。與你三十棒了也。印遂展拜曰。不合起動和",
    "X79n1562_005:0607a05": "尚。妙喜忻然。顧左右曰。你們騎馬趂不及。是日萬指。",
    "X79n1562_005:0607a06": "叢林為之震動。於是西還開法。而兩川素稱義虎之",
    "X79n1562_005:0607a07": "雄者。皆從印遊。印仍慰其開講曰。宗教無二致。而公",
    "X79n1562_005:0607a08": "白岐耳。公以無欺心而演教。教中之宗也。我以無欺",
    "X79n1562_005:0607a09": "心而弘宗。宗中之教也。我佛初轉四諦於鹿苑。而憍",
    "X79n1562_005:0607a10": "陳如乃無欺之首也。後拈枝花於靈峯。而迦葉乃無",
    "X79n1562_005:0607a11": "欺之終也。故其間談經三百餘會。皆以無欺法。而利",
    "X79n1562_005:0607a12": "無欺眾。公但自反能無欺乎。既無欺矣。以無欺舌而",
    "X79n1562_005:0607a13": "流無欺教。則教與宗。是一是二乎。惟諸公勉之。印又",
    "X79n1562_005:0607a14": "出峽。住持保寧。次遷金山。自金山移雪竇。自雪竇補",
    "X79n1562_005:0607a15": "雙徑。其眾盛矣。嘗示眾曰。世尊初成正覺於鹿野苑",
    "X79n1562_005:0607a16": "中。轉四諦法輪。憍陳如比丘最初悟道。真淨拈云。今",
    "X79n1562_005:0607a17": "日新豐洞裏。秖轉箇拄杖子。遂拈拄杖卓左邊云。還",
    "X79n1562_005:0607a18": "有最初悟道者麼。若無丈夫。自有衝天志。莫向如來",
    "X79n1562_005:0607a19": "行處行。遂喝一喝。下座。若是印上座不然。今日向鳳",
    "X79n1562_005:0607a20": "凰山裡。初無工夫。轉四諦法輪亦無氣方。轉拄杖子。",
    "X79n1562_005:0607a21": "秖教諸人。行須緩步。語要低聲。何故欲得不招無間",
    "X79n1562_005:0607a22": "業。莫謗如來正法輪。又曰。三世諸佛。以一句演百千",
    "X79n1562_005:0607a23": "萬億句。收百千萬億句只在一句。祖師門下半句也",
    "X79n1562_005:0607a24": "無。祗恁麼合。喫多少痛棒。諸仁者。且諸佛是祖師是。",
    "X79n1562_005:0607b01": "若道祖是佛不是。佛是祖不是。取捨未忘。若道祖佛",
    "X79n1562_005:0607b02": "一時是。佛祖一時不是。顢頇不少。且截斷葛藤一句。",
    "X79n1562_005:0607b03": "作麼生道。大虫裹紙帽。好笑又驚人。又曰。將心除妄。",
    "X79n1562_005:0607b04": "妄難除。即妄明心道轉。紆桶底趯穿。無忌諱等閒。一",
    "X79n1562_005:0607b05": "步一芙蕖。印年邁。日常宴坐。匡牀頹然。一老比丘士",
    "X79n1562_005:0607b06": "夫訪拜牀下。愛慕倍於父母。孝宗皇帝知而召之。印",
    "X79n1562_005:0607b07": "以足疾。辭不奉詔。帝賜肩輿。於東華門內。迎入選德",
    "X79n1562_005:0607b08": "殿。初禮臣議。朝儀及見。印直登榻跏趺。羣臣皆失色。",
    "X79n1562_005:0607b09": "帝喜其真率。乃問圓覺之旨。印隨機酬對。帝默有契。",
    "X79n1562_005:0607b10": "輒注圓覺經。命印撰經首之序。自是東華門置禪師",
    "X79n1562_005:0607b11": "輿。以備顧問。十五年冬。力請菴居。紹熙改元。過訪智",
    "X79n1562_005:0607b12": "策禪師。兼與言別。策問行日。印曰。水到渠成。歸索紙",
    "X79n1562_005:0607b13": "書十二月初七夜。鷄鳴時。如期而化。奉蛻質。返寺之",
    "X79n1562_005:0607b14": "法堂。留七日。顏色明潤。髮長頂溫。又七日擇退居之",
    "X79n1562_005:0607b15": "西岡而閟焉。諡慈辨禪師。塔曰智光。",
    "X79n1562_005:0607b16": "贊曰。民禪師義壇之翅虎也。一入昭覺之門。翻然易",
    "X79n1562_005:0607b17": "轍與夫抱英敏之姿。負昂藏之表甘。若捉月之猿。趨",
    "X79n1562_005:0607b18": "陽之鹿者。豈非日劫相倍乎哉師。以己愈之方。施之",
    "X79n1562_005:0607b19": "別峯印。自然水乳合。而針芥投。為萬古我慢之正鑑。",
    "X79n1562_005:0607b20": "是則西山亮。何足為多耶。",
    "X79n1562_005:0607b21": "道林淵禪師",
    "X79n1562_005:0607b22": "淵禪師者。失其里氏。木訥寡文。為人無競。甞點胸自",
    "X79n1562_005:0607b23": "警曰。參方須具擇法眼。不然。踏碎鐵鞋。何益哉。是時",
    "X79n1562_005:0607b24": "吳楚法席。以物色相勝。獨大溈月菴果公峭甚。室中",
    "X79n1562_005:0607c01": "惟置一方木榻。兀坐如鐵橛。霜雪不釋。每誡知事。不",
    "X79n1562_005:0607c02": "可以軟語誘人。學流見輒引去。惟淵堅依決擇。每受",
    "X79n1562_005:0607c03": "訶責。株立弗避。月菴每切齒熟視而休。有檀家入山",
    "X79n1562_005:0607c04": "求法。月菴因起謂眾曰。奚仲造車一百幅。拈却兩頭",
    "X79n1562_005:0607c05": "除却軸。驀打圓相曰。切莫錯認定盤星淵。於此盡脫",
    "X79n1562_005:0607c06": "廉纖。後出世潭州道林。法嗣月菴。月菴嗣開福寧。寧",
    "X79n1562_005:0607c07": "入五祖演禪師之爐鞴。故淵為演克肖之孫也。同出",
    "X79n1562_005:0607c08": "月菴之門。有八人。各化一方。獨淵瞿然。以卑自牧。羣",
    "X79n1562_005:0607c09": "賢競起。成褫之故。道林聲價甚邁。窮谷璉甞曰。道林",
    "X79n1562_005:0607c10": "頷下有逆鱗。不可攖他。有僧挺身曰。便攖時如何。璉",
    "X79n1562_005:0607c11": "曰。橫屍萬里。僧傳語道林。淵曰。窮谷瞎禿錯下名言。",
    "X79n1562_005:0607c12": "僧請別置一答。淵曰。只恐不是玉。是玉也大奇。于是",
    "X79n1562_005:0607c13": "禪流往來。馨炙其語。僧問曰。雪峯一問德山低頭便",
    "X79n1562_005:0607c14": "歸方丈意旨如何。淵曰。奔雷迸火。曰。巖頭道其未會",
    "X79n1562_005:0607c15": "末後句。又作麼生。淵曰。相隨來也。曰。未審。那裡是巖",
    "X79n1562_005:0607c16": "頭密啟其意處。淵曰。萬年松在祝融峯。曰。三年後果",
    "X79n1562_005:0607c17": "遷化。還端的也無。淵曰。摩尼達唎吽癹吒。淵令不易",
    "X79n1562_005:0607c18": "出。出則風行草偃。而便懶之獘。靡然易向。然復不馳",
    "X79n1562_005:0607c19": "刺檀家。日以鋤钁為佛事。普請歸。忽拈拄杖。告眾曰。",
    "X79n1562_005:0607c20": "離却色聲言語。道將一句。來眾無對。淵曰。動靜色聲",
    "X79n1562_005:0607c21": "外。時人不肯對。世間出世間。畢竟是誰會。言訖倚杖。",
    "X79n1562_005:0607c22": "當軒莊立而逝。",
    "X79n1562_005:0607c23": "贊曰。余讀東山演祖語錄。則青山白雲。開遮自在。嗣",
    "X79n1562_005:0607c24": "後尊宿肖之者幾幾。豈碧潭明月。撈摝方知乎。今揀",
    "X79n1562_005:0608a01": "道林數語。頗類之。不可不傳之也。然月菴恣於孤硬。",
    "X79n1562_005:0608a02": "而道林繼之。青陽解凍矣。萬類不獲榮。願者未之有",
    "X79n1562_005:0608a03": "也。",
    "X79n1562_005:0608a04": "白楊順禪師",
    "X79n1562_005:0608a05": "法順禪師者。綿州文氏子也。棄[冗几+豕]行脚。觀寶輪藏迅",
    "X79n1562_005:0608a06": "轉。頓徹教外別傳之旨。得受記於龍門佛眼。同出佛",
    "X79n1562_005:0608a07": "眼門者。有高菴悟竹菴珪雪堂行輩。順住白楊時。其",
    "X79n1562_005:0608a08": "同門俱播令名矣。獨白楊敗屋數楹。東傾西壓。以木",
    "X79n1562_005:0608a09": "丫支拄焉。順日擕缽袋。走撫之鄉城。至晚或負斗粟",
    "X79n1562_005:0608a10": "而還。及門數十人樂與之。俱每夜參。必端據木牀。徒",
    "X79n1562_005:0608a11": "屬或栗足側耳而聽曲折。順曰。好事堆堆疊疊來。不",
    "X79n1562_005:0608a12": "須造作與安排。落林黃葉水推去。橫谷白雲風捲回。",
    "X79n1562_005:0608a13": "寒雁一聲情念斷。霜鍾纔動我山摧。白楊更有過人",
    "X79n1562_005:0608a14": "處。盡夜寒爐撥死灰。忽有箇衲僧出來道。長老少賣。",
    "X79n1562_005:0608a15": "弄得恁麼窮乞相。山僧祇向它道。却被你道著。又曰。",
    "X79n1562_005:0608a16": "鷄啼曉月。狗吠枯樁。只可默會。難入思量。看不見處。",
    "X79n1562_005:0608a17": "動地放光。說不到處。天地玄黃。撫州尺六。狀紙原來。",
    "X79n1562_005:0608a18": "出在清江。大眾分明話出人難見。昨夜三更月到窓。",
    "X79n1562_005:0608a19": "又曰。風吹茅茨屋脊漏。雨打闍黎眼睛溼。恁麼分明",
    "X79n1562_005:0608a20": "却不知。却來者裡低頭立。順住白楊既久。激勵學者。",
    "X79n1562_005:0608a21": "妙有方略。雖枯淡不堪。有青原紹燈輩。始終侍從。後",
    "X79n1562_005:0608a22": "俱出世。大顯其聲。順老疾。一日諸山趨詢。順起示眾",
    "X79n1562_005:0608a23": "曰。久病未甞離木枕。人來多是問如何。山僧據問隨",
    "X79n1562_005:0608a24": "緣對。窓外黃鸝口更多。只如七尺之軀甚處受病。眾",
    "X79n1562_005:0608b01": "中具眼者。試為山僧指出病原。看眾爭下語。順乃拊",
    "X79n1562_005:0608b02": "掌一下。作嘔吐聲曰。好箇木枕子。便趨寂。依法闍維。",
    "X79n1562_005:0608b03": "收五色舍利。并諸不壞者。曰目睛齒舌數珠。瘞於寺",
    "X79n1562_005:0608b04": "西。初順在龍門時。雲居虗席。聞高菴悟表裡端勁。趨",
    "X79n1562_005:0608b05": "龍門聘之。悟固辭。佛眼勉其出住。悟仍不就。順告悟",
    "X79n1562_005:0608b06": "曰。先知覺後知。先覺覺後覺。葢素分也。況雲居為江",
    "X79n1562_005:0608b07": "右名剎之首。安眾甚便。沾沾小節。奚足喜焉。君應之。",
    "X79n1562_005:0608b08": "順雖不敏。願請為輔。悟乃欣起。於是順自為藏主。邀",
    "X79n1562_005:0608b09": "賢真牧任維那。通烏頭典知客。應菴華蒞副寺。德用",
    "X79n1562_005:0608b10": "為監寺。自圓為首座。故佛眼之風大振焉。",
    "X79n1562_005:0608b11": "贊曰。余初閱師行實。疑其為踽凉之士。逮味師語句。",
    "X79n1562_005:0608b12": "乃政黃牛端獅子之上也。高菴最勁挺。不近人情。師",
    "X79n1562_005:0608b13": "降尊招賢。闡揚一代時教。其跡豈可測哉。然其示枯",
    "X79n1562_005:0608b14": "淡於一時。流膏腴於百代。於戲尚矣。",
    "X79n1562_005:0608b15": "徑山塗毒策禪師",
    "X79n1562_005:0608b16": "塗毒禪師。名智策。祖籍天台陳氏。幼入塾強記。父擕",
    "X79n1562_005:0608b17": "遊桐栢宮策。見古石相。問曰。此為誰。其父曰。周之義",
    "X79n1562_005:0608b18": "士伯夷叔齊也。策低首。良久曰。審如是。則人世富貴",
    "X79n1562_005:0608b19": "不足取矣。父奇之。又過護國寺。徧觀僧寮佛舍。恍憶",
    "X79n1562_005:0608b20": "前因。堅求脫白。父亦不阻其志。遂為大僧。首謁國清",
    "X79n1562_005:0608b21": "光。光指見萬壽圓。圓曰。甚處來。策對曰。天台。曰。見智",
    "X79n1562_005:0608b22": "者大師麼。策曰。即今亦不少。曰。因甚在你脚跟下。策",
    "X79n1562_005:0608b23": "曰。當面蹉過。圓曰。上人不耘而秀。不扶而直。欵之不",
    "X79n1562_005:0608b24": "可。聞雲巖遊老人退居武寧。策趨求依。道經雲居。阻",
    "X79n1562_005:0608c01": "雪月餘。偶聞板聲大悟。不俟霽。達武寧。適游庭坐。乃",
    "X79n1562_005:0608c02": "指策曰。何處見神見鬼來。策曰。打破虗空。全無把柄。",
    "X79n1562_005:0608c03": "游搖手曰。未在。策曰。東家暗坐。西家廝罵。游大喜曰。",
    "X79n1562_005:0608c04": "他日起家。一麟足矣。於是親侍。久之辭應雙徑。游謂",
    "X79n1562_005:0608c05": "策曰。闡揚一代時教。必須福與慧齊。汝福不逮慧。吾",
    "X79n1562_005:0608c06": "為汝憂。策對曰。惟愁己眼不明。己眼若明。即獨對聖",
    "X79n1562_005:0608c07": "僧喫飯。何歉焉。游以為賢。既而果策一人大唱黃龍",
    "X79n1562_005:0608c08": "之道。葢游初為儒生。不屑貢籍。棄名。出成都。道遇黃",
    "X79n1562_005:0608c09": "山谷。山谷見游風骨不凡。乃同舟下江陵。竟染衣匡",
    "X79n1562_005:0608c10": "廬。而投機於湛堂準。準之師真淨文。文師黃龍南。是",
    "X79n1562_005:0608c11": "南為游之四世祖也。游年九十三。退休武寧。扁曰典",
    "X79n1562_005:0608c12": "牛。典牛之戶。無冗履閒。和牧牛頌。寄張無盡居士。其",
    "X79n1562_005:0608c13": "頌曰。兩角指天。四蹄踏地。拽斷鼻繩。牧甚屎屁。無盡",
    "X79n1562_005:0608c14": "發笑曰。狂翁故態也。策主叢席。其拈提大類湛堂。操",
    "X79n1562_005:0608c15": "重堅勁。又似黃龍。故黃龍三關之旨。至策為之一新。",
    "X79n1562_005:0608c16": "甞舉教中道。若以色見我。以音聲求我。是人行邪道。",
    "X79n1562_005:0608c17": "不能見如來。雖然恁麼正是捕得老鼠。打破油甕。懷",
    "X79n1562_005:0608c18": "禪師道。汝眼在甚麼處。雖則識破釋迦老子。爭柰拈",
    "X79n1562_005:0608c19": "[飢几+追]舐指。徑山則不然。色見聲求也不妨。百花影裏繡",
    "X79n1562_005:0608c20": "鴛鴦。自從識得金鍼後。一任風吹滿袖香。又曰。一見",
    "X79n1562_005:0608c21": "便見。猶隔鐵圍。玄沙老漢腦後痛錐名高。豈在[金*嶲]頑",
    "X79n1562_005:0608c22": "石路上。行人口似碑。慶元庚申秋。上堂撫法座曰。此",
    "X79n1562_005:0608c23": "牀子我不復臨矣。汝等當以文祭我。明日沐浴。更衣",
    "X79n1562_005:0608c24": "端坐。命供頭設祭。弟子如命。鞠躳拜跪。宣其文。策傾",
    "X79n1562_005:0609a01": "聽。至尚饗。為之一笑。遂引聲曰。四大既分飛。烟雲任",
    "X79n1562_005:0609a02": "意歸。秋天霜夜月。萬里轉光輝。竟化。",
    "X79n1562_005:0609a03": "贊曰。眇視報緣。獨尊道眼。盛衰之跡。何足凂焉。此葢",
    "X79n1562_005:0609a04": "中峯贊公生平之略也。或恠公大洩典牛之氣。門士",
    "X79n1562_005:0609a05": "如雲。全不肯諾。豈王刀有異耶。抑精金躍冶乎。雖然",
    "X79n1562_005:0609a06": "不肯諾中即肯諾矣。末法覓人肯諾。起自雌黃。哀哉。",
    "X79n1562_005:0609a08": "南宋元明僧寶傳卷五"
}