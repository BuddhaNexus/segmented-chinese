{
    "T12n0380_005:0968a02": "大悲經卷第五",
    "T12n0380_005:0968a04": "高齊天竺三藏那連提耶舍譯",
    "T12n0380_005:0968a05": "殖善根品第十三",
    "T12n0380_005:0968a06": "「復次，阿難！若有比丘受持如是諸法門已，有",
    "T12n0380_005:0968a07": "諸清信善男子、善女人等，樂聞法故有來聽",
    "T12n0380_005:0968a08": "者，不為演說，是人則為如來怨讐。何以故？",
    "T12n0380_005:0968a09": "是諸人等應為法器，樂欲聞法，不為說故彼",
    "T12n0380_005:0968a10": "不得聞；以不聞故即便退失己之善根，亦復",
    "T12n0380_005:0968a11": "退失他人善根。所以者何？是人不知應可為",
    "T12n0380_005:0968a12": "說、不可為說。「阿難！我以是義欲令明了故說",
    "T12n0380_005:0968a13": "譬喻。猶如商人多齎寶貨至大曠野嶮難路",
    "T12n0380_005:0968a14": "中，開諸寶貨，布之在地，喚諸群賊而告之言：",
    "T12n0380_005:0968a15": "『我此寶貨希有難得。汝與我價，我以此寶當",
    "T12n0380_005:0968a16": "賣與汝。』阿難！時彼群賊即於曠野執持刀",
    "T12n0380_005:0968a17": "杖打諸商人，奪其眾寶。阿難！於意云何？是諸",
    "T12n0380_005:0968a18": "商人可於曠野布眾寶物，喚諸群賊言買物",
    "T12n0380_005:0968a19": "不？」阿難白言：「是諸商人猶尚不應曠野嶮",
    "T12n0380_005:0968a20": "路開諸寶貨，況喚群賊？世尊！如是商人應自",
    "T12n0380_005:0968a21": "牢藏眾珍寶物，著鎧持仗以自防衛，於曠野",
    "T12n0380_005:0968a22": "處安隱而度，此事應爾。」爾時，世尊復告阿難：",
    "T12n0380_005:0968a23": "「復有商人亦持諸寶從遠方來，到諸城邑王",
    "T12n0380_005:0968a24": "都聚落，到已開諸寶物，布之在地。彼有好人",
    "T12n0380_005:0968a25": "來買寶物，是諸商人方執刀仗共買寶者而",
    "T12n0380_005:0968a26": "共鬪戰。阿難！於意云何？是諸商人得名黠",
    "T12n0380_005:0968a27": "不？」阿難白言：「不也，婆伽婆！不也，修伽陀！世",
    "T12n0380_005:0968a28": "尊！是諸商人應作是言：『我此寶物希有難得，",
    "T12n0380_005:0968a29": "汝與我價，當賣與汝。』世尊！是諸商人應當如",
    "T12n0380_005:0968b01": "是，不應布諸寶已著鎧持仗共相禦逆。」佛言：",
    "T12n0380_005:0968b02": "「阿難！有諸比丘受持流通諸法寶藏——所謂",
    "T12n0380_005:0968b03": "修多羅、祇夜、伽陀、毘耶迦羅那、優陀那、尼",
    "T12n0380_005:0968b04": "陀那、阿波那、伊帝毘利多迦、闍多迦、毘",
    "T12n0380_005:0968b05": "弗略、阿浮陀達磨、優波提舍——而於彼等應",
    "T12n0380_005:0968b06": "為法器，不為說故彼不得聞；以不聞故，信等",
    "T12n0380_005:0968b07": "樂欲善心不生；以不生故，不得種諸善根、修",
    "T12n0380_005:0968b08": "殊勝行而般涅槃。彼諸不應為法器者而為演",
    "T12n0380_005:0968b09": "說，彼得聞已，信等樂欲善心不生；以不生故，",
    "T12n0380_005:0968b10": "不得解脫，是人便生誹謗、毀呰，作諸罪業，墮",
    "T12n0380_005:0968b11": "三惡道。阿難！猶如彼愚癡商人，應開寶處而",
    "T12n0380_005:0968b12": "不為開、不應開處而便強開；應可與處而不",
    "T12n0380_005:0968b13": "肯與、不應與處而便強與。阿難！若有清信善",
    "T12n0380_005:0968b14": "男子、善女人，善心清淨、樂欲聞法，應為法器，",
    "T12n0380_005:0968b15": "來聽法者，應可為說而不為說、不應為說而",
    "T12n0380_005:0968b16": "便強說。是故，阿難！若有如是堪為法器、深信",
    "T12n0380_005:0968b17": "樂欲求涅槃者，應當為說；若有不堪為法器",
    "T12n0380_005:0968b18": "者——無信樂欲求其過失，破戒惡行伺求他過，",
    "T12n0380_005:0968b19": "為欲違反佛正法眼——不隨順故不應為說。何",
    "T12n0380_005:0968b20": "以故？勿令彼諸愚癡人等聞此法已生增上",
    "T12n0380_005:0968b21": "過。是故，阿難！當如是學。若有善男子、善女人",
    "T12n0380_005:0968b22": "應為法器、樂聞法者，勤心為說；諸有聽者亦",
    "T12n0380_005:0968b23": "復應當攝心專聽。阿難！彼若如是，俱能廣生",
    "T12n0380_005:0968b24": "無量阿僧祇大功德聚。阿難！於意云何？所",
    "T12n0380_005:0968b25": "有地界及眾生界何者為多？」阿難白言：「如我",
    "T12n0380_005:0968b26": "解佛所說義，眾生界多，非地界也。」佛言：「阿難！",
    "T12n0380_005:0968b27": "如是如是。如汝所說，眾生界多，非彼地界，亦",
    "T12n0380_005:0968b28": "非水、火等界。阿難！及餘三千大千世界所有",
    "T12n0380_005:0968b29": "眾生——有可知者、有不可知者，有可見聞、有不",
    "T12n0380_005:0968c01": "可見聞——是等一切，於一剎那、一羅婆、一摩睺",
    "T12n0380_005:0968c02": "多頃，假使俱時得作人身、悉成男子，於一剎",
    "T12n0380_005:0968c03": "那、一羅婆、一摩睺多頃皆悉得成緣覺菩提。",
    "T12n0380_005:0968c04": "阿難！乃至無量無邊諸世界中所有地土——是",
    "T12n0380_005:0968c05": "諸地土邊際不可知——如是地土悉作微塵，彼",
    "T12n0380_005:0968c06": "諸微塵假使皆悉得作人身、悉成男子，彼作",
    "T12n0380_005:0968c07": "人已於一剎那、一羅婆、一摩睺多頃皆悉得",
    "T12n0380_005:0968c08": "成緣覺菩提。阿難！若復無量無邊諸世界中",
    "T12n0380_005:0968c09": "有須彌山、鐵圍山、大鐵圍山、雪山、香山及餘",
    "T12n0380_005:0968c10": "黑山，乃至三千大千世界所有藥草、樹木、叢",
    "T12n0380_005:0968c11": "林悉為微塵——有可知者、不可知者，有可見聞、",
    "T12n0380_005:0968c12": "有不可見聞——皆得人身、悉成男子，於一剎那、",
    "T12n0380_005:0968c13": "一羅婆、一摩睺多頃，假使一時皆悉得成緣",
    "T12n0380_005:0968c14": "覺菩提。阿難！彼諸緣覺假使壽命從過去際",
    "T12n0380_005:0968c15": "盡未來際——壽命住世不可得知——彼眾生中惟",
    "T12n0380_005:0968c16": "有一人獨不得成緣覺菩提。然彼一人為大",
    "T12n0380_005:0968c17": "長者，亦從過去盡未來際於中住壽不可得",
    "T12n0380_005:0968c18": "知。時彼長者亦隨住壽，供養爾數諸辟支佛",
    "T12n0380_005:0968c19": "飲食、衣服、床座、臥具、病瘦湯藥、一切供身稱",
    "T12n0380_005:0968c20": "意樂具，恭敬、尊重、謙下供養彼辟支佛。若辟",
    "T12n0380_005:0968c21": "支佛般涅槃後起七寶塔，以諸天人寶幢、幡",
    "T12n0380_005:0968c22": "蓋、種種花鬘、塗香、末香及以燒香、衣服、歌舞、",
    "T12n0380_005:0968c23": "音聲、伎樂——盡天人中最上供具——恭敬、尊重、謙",
    "T12n0380_005:0968c24": "下供養。阿難！於意云何？彼大長者得福多不？」",
    "T12n0380_005:0968c25": "阿難白言：「如我解佛所說義，若能供養、恭敬、",
    "T12n0380_005:0968c26": "尊重一辟支佛，所得福德尚多無量，不可算",
    "T12n0380_005:0968c27": "數、無等、無限、不可思議，何況供養爾許辟支",
    "T12n0380_005:0968c28": "佛——隨其住壽，若滅度後恭敬、尊重、謙下供養？」",
    "T12n0380_005:0968c29": "爾時，世尊復告阿難：「我今以實告汝，彼辟支",
    "T12n0380_005:0969a01": "佛具足戒定慧解脫解脫知見聚，受彼長者",
    "T12n0380_005:0969a02": "種種供養。有一如來、應、正遍知出興於世，不",
    "T12n0380_005:0969a03": "受長者衣服、飲食、床座、臥具、病瘦湯藥，亦不",
    "T12n0380_005:0969a04": "說法。然彼長者但見如來、應、正遍知凡常威",
    "T12n0380_005:0969a05": "儀示現於世，所得福德多於供養彼辟支佛——",
    "T12n0380_005:0969a06": "具足戒定慧解脫解脫知見者——百千億那由",
    "T12n0380_005:0969a07": "他倍不及長者見佛、如來凡常威儀示現於",
    "T12n0380_005:0969a08": "世所得福德。何以故？以佛如來具足無量",
    "T12n0380_005:0969a09": "阿僧祇不可思議大功德故。阿難！諸佛如來",
    "T12n0380_005:0969a10": "但以威儀福德善根，猶尚不能窮其邊際，何",
    "T12n0380_005:0969a11": "況如來所有無量諸善功德？阿難！若於辟支",
    "T12n0380_005:0969a12": "佛所修行布施所得福德，無量阿僧祇，若於",
    "T12n0380_005:0969a13": "佛所修行布施所得福德，亦復無量、無有限",
    "T12n0380_005:0969a14": "者，有何差別？阿難！彼所布施非無差別。阿",
    "T12n0380_005:0969a15": "難！譬如有人為求利故詣於他方，彼得利已",
    "T12n0380_005:0969a16": "即便迴還。阿難！若施辟支佛所得福德比佛",
    "T12n0380_005:0969a17": "如來，亦復如是。阿難！若復有人於諸佛所修",
    "T12n0380_005:0969a18": "行布施所得福德，不可為譬。何以故？阿難！",
    "T12n0380_005:0969a19": "若於佛所修行布施所得福德，無量阿僧祇",
    "T12n0380_005:0969a20": "不可思議，無等無匹、無有邊際、不可窮盡。「阿",
    "T12n0380_005:0969a21": "難！若於佛所修行布施所得福德，我當為汝",
    "T12n0380_005:0969a22": "而作譬喻，諸有智者以喻得解。阿難！譬如畫",
    "T12n0380_005:0969a23": "師畫雖精好，其中猶有少許鄙拙不端嚴處；",
    "T12n0380_005:0969a24": "復有畫師所作端正轉更勝前。如是，阿難！若",
    "T12n0380_005:0969a25": "於辟支佛所修行布施所得福德，比於佛所",
    "T12n0380_005:0969a26": "修行布施所得福德，亦復如是。何以故？阿",
    "T12n0380_005:0969a27": "難！彼辟支佛以其智故得名辟支佛，此辟支",
    "T12n0380_005:0969a28": "佛智皆從如來智慧而生，諸佛如來一切種",
    "T12n0380_005:0969a29": "智轉更勝前。是故，阿難！若於佛所乃至盡形",
    "T12n0380_005:0969b01": "衣服、飲食、床座、臥具、病瘦湯藥恭敬、尊重、謙",
    "T12n0380_005:0969b02": "下供養，所得福德寧為多不？」阿難白言：「如是，",
    "T12n0380_005:0969b03": "婆伽婆！如是，修伽陀！若於佛所乃至盡形恭",
    "T12n0380_005:0969b04": "敬供養所得福德，甚多無量。世尊！若於佛所",
    "T12n0380_005:0969b05": "乃至發心一生敬信所得福德，尚多無量，不",
    "T12n0380_005:0969b06": "可思議、不可算數，何況有人於如來所乃至",
    "T12n0380_005:0969b07": "盡形恭敬、尊重、謙下供養？」作是語已，佛告阿",
    "T12n0380_005:0969b08": "難：「且置供養一佛如來以一切樂具乃至盡",
    "T12n0380_005:0969b09": "形而供養者，且置供養二、三、四、五乃至十佛、",
    "T12n0380_005:0969b10": "若二十、三十乃至百佛、千佛、百千佛、億佛、百",
    "T12n0380_005:0969b11": "億佛、千億佛、百千億佛、億那由他、百億那由",
    "T12n0380_005:0969b12": "他、千億那由他、百千億那由他、乃至遍滿閻",
    "T12n0380_005:0969b13": "浮提如來、應、正遍知、盡四天下千世界、二千",
    "T12n0380_005:0969b14": "世界、三千大千世界其中百億日月、百億須",
    "T12n0380_005:0969b15": "彌山、百億鐵圍山、百億大海、百億閻浮提、",
    "T12n0380_005:0969b16": "百億欝單越、百億弗婆提、百億瞿陀尼、八萬",
    "T12n0380_005:0969b17": "洲渚并諸眷屬、百億四天下、百億四天王天、",
    "T12n0380_005:0969b18": "百億三十三天、百億須夜摩天、百億兜率陀",
    "T12n0380_005:0969b19": "天、百億化樂天、百億他化自在天、百億梵天",
    "T12n0380_005:0969b20": "乃至阿迦貳吒天——此名三千大千世界——彼",
    "T12n0380_005:0969b21": "悉滿中諸佛、如來、應、正遍知，譬如甘蔗、若竹、",
    "T12n0380_005:0969b22": "若[竺二+韋]、若佉陀利林、若迦賒林，彼諸如來壽命",
    "T12n0380_005:0969b23": "長遠如恒河沙劫。時有長者壽命住世亦復",
    "T12n0380_005:0969b24": "如是，乃至盡形衣服、飲食、床座、臥具、病瘦湯",
    "T12n0380_005:0969b25": "藥，恭敬、尊重、謙下供養彼諸如來。若佛滅後",
    "T12n0380_005:0969b26": "起七寶塔，以天幢幡、諸妙寶蓋、種種香華、塗",
    "T12n0380_005:0969b27": "香、末香、一切花鬘、諸妙蓮花、優波羅花、拘",
    "T12n0380_005:0969b28": "牟頭花、芬陀利花、一切歌舞、種種音樂——以",
    "T12n0380_005:0969b29": "如是等一切樂具——恭敬、尊重、謙下供養。阿難！",
    "T12n0380_005:0969c01": "於意云何？彼大長者所得福德寧為多不？」阿",
    "T12n0380_005:0969c02": "難白言：「如是，婆伽婆！如是，修伽陀！彼大長",
    "T12n0380_005:0969c03": "者於一如來以諸餚饍飲食供養所得福德，",
    "T12n0380_005:0969c04": "尚多無量不可算數，何況如是於諸佛所住",
    "T12n0380_005:0969c05": "恒河沙劫而設供具恭敬、尊重、謙下供養，彼",
    "T12n0380_005:0969c06": "佛滅後起七寶塔種種供養？所得福德不可",
    "T12n0380_005:0969c07": "為譬。」作是語已，佛告阿難：「我今以實告汝，",
    "T12n0380_005:0969c08": "若彼長者於諸佛所隨其壽命恭敬、尊重、謙",
    "T12n0380_005:0969c09": "下供養，彼佛滅後起七寶塔以諸勝妙種種",
    "T12n0380_005:0969c10": "供養所得福德。阿難！若有善男子、善女人於",
    "T12n0380_005:0969c11": "諸如來分別演說菩提道時信解樂欲，具足",
    "T12n0380_005:0969c12": "深信：『法是善說、僧是發心善修行者。』信解諸",
    "T12n0380_005:0969c13": "行一切無常、一切苦、一切空、一切法無我、寂",
    "T12n0380_005:0969c14": "滅涅槃。阿難！以此信解所得福德，轉復勝前。",
    "T12n0380_005:0969c15": "阿難！若復有人信解如是諸法寶藏，轉為他",
    "T12n0380_005:0969c16": "說，所得福德如是廣大、如是無量、如是阿僧",
    "T12n0380_005:0969c17": "祇、如是不可思議、如是無等、如是無限。何以",
    "T12n0380_005:0969c18": "故？阿難！如是法寶無上法藏初中後善，若",
    "T12n0380_005:0969c19": "有修行如是布施所得功德，比此法藏，猶如",
    "T12n0380_005:0969c20": "草芥，應如是知。何以故？阿難！如是布施世",
    "T12n0380_005:0969c21": "間有漏是生死法。阿難！我此無量阿僧祇億",
    "T12n0380_005:0969c22": "那由他劫所集法藏，斷除生死、離諸雜食、流",
    "T12n0380_005:0969c23": "轉故有。阿難！若有眾生聞此法藏，從此生法",
    "T12n0380_005:0969c24": "而得解脫；乃至老、死、憂、悲、苦惱法而得解脫。",
    "T12n0380_005:0969c25": "阿難！我觀此義故作是說，有二種人得大福",
    "T12n0380_005:0969c26": "德：一者、懃心為說，二者、至心專聽。」作是語",
    "T12n0380_005:0969c27": "已，慧命阿難白佛言：「世尊！若有善男子、善女",
    "T12n0380_005:0969c28": "人深信具足，如實修行分別諸法，信解樂欲，",
    "T12n0380_005:0969c29": "法是善說、僧是發心善修行者，信解一切諸",
    "T12n0380_005:0970a01": "行無常、若苦、若空、一切法無我、寂滅涅槃。如",
    "T12n0380_005:0970a02": "是善思深正念者，得幾許福？」佛言：「阿難！若",
    "T12n0380_005:0970a03": "復有人但知法是善說、僧是發心善修行者，",
    "T12n0380_005:0970a04": "如是善男子、善女人深正思惟、攝心專聽，得",
    "T12n0380_005:0970a05": "聞法已，乃至一彈指頃深正思惟：『法是善說、",
    "T12n0380_005:0970a06": "僧是發心善修行者。』是人於彼所得福德無",
    "T12n0380_005:0970a07": "量無邊。何況善男子、善女人深正思惟、攝心",
    "T12n0380_005:0970a08": "專聽，聽聞法已乃至一彈指頃如實修行，解",
    "T12n0380_005:0970a09": "知諸行一切無常、一切苦、一切空、諸法無我、",
    "T12n0380_005:0970a10": "寂滅涅槃？阿難！若於無量無邊諸世界中，所",
    "T12n0380_005:0970a11": "有一切諸眾生界於一剎那、一羅婆、一摩睺",
    "T12n0380_005:0970a12": "多頃，假使一時俱得人身；彼得人已於一剎",
    "T12n0380_005:0970a13": "那、一羅婆、一摩睺多頃，假使一時於阿耨多",
    "T12n0380_005:0970a14": "羅三藐三菩提成等正覺；彼諸如來假使壽",
    "T12n0380_005:0970a15": "命從過去際不可得知，於未來際亦復如是。",
    "T12n0380_005:0970a16": "阿難！假使是等諸眾生中，惟有一人於阿",
    "T12n0380_005:0970a17": "耨多羅三藐三菩提不成正覺，然彼一人為",
    "T12n0380_005:0970a18": "大長者，亦隨壽命從過去際不可得知，於未",
    "T12n0380_005:0970a19": "來際亦復如是。爾時，長者乃至盡形恭敬、尊",
    "T12n0380_005:0970a20": "重、謙下供養彼諸如來，以諸樂具、衣服、飲食、",
    "T12n0380_005:0970a21": "床座、臥具、病瘦湯藥而以供養。彼諸如來入",
    "T12n0380_005:0970a22": "涅槃後起七寶塔，起寶塔已，寶幢、幡蓋、一切",
    "T12n0380_005:0970a23": "花鬘、塗香、末香——盡世所有——恭敬、尊重、謙下供",
    "T12n0380_005:0970a24": "養。阿難！於意云何？時彼長者所得福德寧",
    "T12n0380_005:0970a25": "為多不？」阿難白言：「若彼長者恭敬、尊重、謙下",
    "T12n0380_005:0970a26": "供養一佛如來，所得福德甚多無量，不可",
    "T12n0380_005:0970a27": "算數、不可思議、無等、無限，何況如是於諸佛",
    "T12n0380_005:0970a28": "所隨其壽命恭敬、尊重、謙下供養？所得福德",
    "T12n0380_005:0970a29": "不可思量。」佛言：「阿難！如是如是，如汝所說，",
    "T12n0380_005:0970b01": "如是長者所得福德不可思議。是故，阿難！我",
    "T12n0380_005:0970b02": "今以實告汝，若彼長者於諸佛所隨其壽命",
    "T12n0380_005:0970b03": "恭敬、尊重、謙下供養所得福德。若復有人深",
    "T12n0380_005:0970b04": "正思惟、攝心專聽，得聞法已，乃至一彈指頃",
    "T12n0380_005:0970b05": "信解樂欲，法是善說、僧是發心善修行者，信",
    "T12n0380_005:0970b06": "解諸行一切無常、一切苦、一切空、諸法無我、",
    "T12n0380_005:0970b07": "寂滅涅槃，所得福德不可譬類所能知也。阿",
    "T12n0380_005:0970b08": "難！如我先說有二種人得福甚多，一者、至心",
    "T12n0380_005:0970b09": "為說，二者、專心勤聽。」爾時，世尊說是偈言：",
    "T12n0380_005:0970b10": "「為於二種義，　　應聽佛所說，",
    "T12n0380_005:0970b11": "　一切漏行盡，　　近聖成菩提。",
    "T12n0380_005:0970b12": "　若有說法者，　　及聽佛正法，",
    "T12n0380_005:0970b13": "　二俱得福多，　　能建諸仙幢。」",
    "T12n0380_005:0970b14": "爾時，世尊復告阿難：「有二種人共魔波旬極",
    "T12n0380_005:0970b15": "大戰諍。何者為二？一者、至心為說，二者、專心",
    "T12n0380_005:0970b16": "勤聽。何以故？阿難！如是梵行得滿足者，謂",
    "T12n0380_005:0970b17": "善知識及善等侶，善心流注。何以故？阿難！",
    "T12n0380_005:0970b18": "若有眾生遇善知識，遇知識已從生得解脫，",
    "T12n0380_005:0970b19": "乃至老、病、死、憂、悲、苦惱法而得解脫。阿難！此",
    "T12n0380_005:0970b20": "事我昔告諸聲聞，有二因緣能生正見：一者、",
    "T12n0380_005:0970b21": "從他聞法，二者、內正思惟。從他聞者當知從",
    "T12n0380_005:0970b22": "佛所聞，內正思惟者亦從佛知。何以故？阿難！",
    "T12n0380_005:0970b23": "如諸凡夫，佛未出時自無內正思惟；佛出世",
    "T12n0380_005:0970b24": "已，教諸凡夫作如是事。阿難！我觀是義故作",
    "T12n0380_005:0970b25": "是說，內正思惟亦從佛生。」爾時，世尊說是偈",
    "T12n0380_005:0970b26": "言：",
    "T12n0380_005:0970b27": "「善哉妙丈夫，　　得見增諸智，",
    "T12n0380_005:0970b28": "　若有斷疑者，　　令凡得明慧。",
    "T12n0380_005:0970b29": "　見聖者得樂、　　共居亦得樂，",
    "T12n0380_005:0970c01": "　不見諸凡愚，　　如常有樂者。」",
    "T12n0380_005:0970c02": "是故，阿難！我為是義隨宜演說，梵行滿足者——",
    "T12n0380_005:0970c03": "諸善知識及善等侶——能生善心，相續流注。何",
    "T12n0380_005:0970c04": "以故？阿難！若有眾生遇善知識得生善心；生",
    "T12n0380_005:0970c05": "善心已，心則得信；心得信已，所作皆善；所",
    "T12n0380_005:0970c06": "作善已，則得善法；得善法已，安住善法；住善",
    "T12n0380_005:0970c07": "法已，於佛世尊深得敬重、於法僧所亦深敬",
    "T12n0380_005:0970c08": "重，當得聖所愛戒、自在戒、智所讚戒、趣涅",
    "T12n0380_005:0970c09": "槃戒。阿難！如雲降雨小坑滿、小坑滿已大",
    "T12n0380_005:0970c10": "坑滿、大坑滿已小河滿、小河滿已大河滿、大",
    "T12n0380_005:0970c11": "河滿已大海滿。如是，阿難！若有善男子、善女",
    "T12n0380_005:0970c12": "人於諸佛所聞佛說已，得善根力；得善根已，",
    "T12n0380_005:0970c13": "近善知識；近善知識已，得善等侶；得善等侶",
    "T12n0380_005:0970c14": "已，得善流注；得善流注已，得最勝善；得最勝",
    "T12n0380_005:0970c15": "善已，得善心；得善心已，乃至如法、順法、發心",
    "T12n0380_005:0970c16": "修行究竟轉、究竟無垢、究竟梵行、究竟最後。",
    "T12n0380_005:0970c17": "「阿難！汝觀如是一切外物同時生長，花果成",
    "T12n0380_005:0970c18": "時無有違失。何況汝等所作善行豈有違失？",
    "T12n0380_005:0970c19": "若有違失，無有是處。是故，阿難！汝等應當修",
    "T12n0380_005:0970c20": "行善行，無有眾生修行善行而不得果、有違",
    "T12n0380_005:0970c21": "失者。阿難！我亦曾修一切善行，無有違失。阿",
    "T12n0380_005:0970c22": "難！我本修行菩薩行時，所修一切諸善功德",
    "T12n0380_005:0970c23": "所得果報無有違失。「阿難！汝觀如來所行道",
    "T12n0380_005:0970c24": "路於彼所有丘陵、坑坎高下平正，屏廁、臭處",
    "T12n0380_005:0970c25": "清淨香潔，株杌、荊棘、藪林、叢草穢惡隱沒善",
    "T12n0380_005:0970c26": "好低首，樹神現身傾側禮拜，城邑巷路所有",
    "T12n0380_005:0970c27": "眾生見佛如來隨佛而行，如來過後各還如",
    "T12n0380_005:0970c28": "故。阿難！汝觀如來於過去世諸佛、菩薩、善知",
    "T12n0380_005:0970c29": "識所、聲聞、緣覺、師僧、父母、耆年、長宿、沙門、婆",
    "T12n0380_005:0971a01": "羅門傾側稽首，獲得如是最勝果報——一切外",
    "T12n0380_005:0971a02": "物見諸佛已，應低首者即便低首、高者令下、",
    "T12n0380_005:0971a03": "下者令高、高下諸處皆悉平正。「阿難！汝觀",
    "T12n0380_005:0971a04": "一切愚癡凡夫，於諸尊長不修恭敬，亦不禮",
    "T12n0380_005:0971a05": "拜，憍慢自恃，為慢所害、為慢所纏。「阿難！汝",
    "T12n0380_005:0971a06": "觀如來網縵手足，一切皆以善行所得。「阿難！",
    "T12n0380_005:0971a07": "汝觀如來本修善行——布施、愛語、利行、同事——以",
    "T12n0380_005:0971a08": "此善行攝護眾生，不作分別，此是我父、此是",
    "T12n0380_005:0971a09": "我母、兄弟、姊妹、親戚、善友。阿難！我於眾生一",
    "T12n0380_005:0971a10": "味平等，心無差別。阿難！我於久遠無有眾生",
    "T12n0380_005:0971a11": "而不攝受——布施愛語、利行同事——如是攝護愚",
    "T12n0380_005:0971a12": "癡凡夫，然彼不知，以已善根福德因緣，生死",
    "T12n0380_005:0971a13": "本際受諸果報。阿難！我於眾生與其善根所",
    "T12n0380_005:0971a14": "得福樂，多於自身修諸善業所得果報。阿難！",
    "T12n0380_005:0971a15": "一切世間所有樂具皆悉無常，是變易法，如",
    "T12n0380_005:0971a16": "此樂具是無常故。我本修行菩薩行時，為諸",
    "T12n0380_005:0971a17": "凡愚成熟佛道，令得無為聖、無漏樂——是無",
    "T12n0380_005:0971a18": "漏樂常不變易，更不敗壞。是故，阿難！如是聖",
    "T12n0380_005:0971a19": "智當修諸業，如是聖智修諸業者是名正業。",
    "T12n0380_005:0971a20": "「如是，阿難！我本亦曾以此聖智修諸善業。阿",
    "T12n0380_005:0971a21": "難！我亦更說諸餘善行。若有眾生為涅槃故，",
    "T12n0380_005:0971a22": "乃至發心作少善根，種諸種子——聞佛如來說",
    "T12n0380_005:0971a23": "諸妙法深解義趣、憶念如來，心生愛敬，有抆",
    "T12n0380_005:0971a24": "淚者、長歎者毛竪者——若墮地獄、畜生、餓鬼，無",
    "T12n0380_005:0971a25": "有是處；若於菩提不得究竟，亦無是處。阿",
    "T12n0380_005:0971a26": "難！復有眾生憶念如來，於法覺悟，有流淚者、",
    "T12n0380_005:0971a27": "毛竪者、歎息者，阿難！莫作異觀，彼諸眾生墮",
    "T12n0380_005:0971a28": "於惡道——地獄、畜生、餓鬼——中者，無有是處。是故，",
    "T12n0380_005:0971a29": "阿難！汝莫放逸，應勤方便修諸善業。「阿難！諸",
    "T12n0380_005:0971b01": "佛世尊以不放逸得證菩提，及助道法亦以",
    "T12n0380_005:0971b02": "不放逸故得。阿難！若有如是善受教者、求利",
    "T12n0380_005:0971b03": "益者、求安樂者、求憐愍者，起悲愍心應如",
    "T12n0380_005:0971b04": "是作。所應作者我已作竟，汝等今者亦應當",
    "T12n0380_005:0971b05": "作，勿令如是真道斷絕，又復勿令佛正法眼",
    "T12n0380_005:0971b06": "而有隱沒。阿難！汝應如是令佛法眼使得久",
    "T12n0380_005:0971b07": "住，各於人天廣行流布。阿難！我今以是正法",
    "T12n0380_005:0971b08": "寶藏付囑於汝，勿令毀滅，應如是作，是我教",
    "T12n0380_005:0971b09": "法。」",
    "T12n0380_005:0971b10": "大悲經教品第十四",
    "T12n0380_005:0971b11": "爾時，慧命阿難白佛言：「世尊！我今云何修行",
    "T12n0380_005:0971b12": "法眼？若我修行佛正法眼，云何久住於諸天",
    "T12n0380_005:0971b13": "人廣行流布？世尊！我復云何結集法眼？云何",
    "T12n0380_005:0971b14": "顯說？」作是語已，佛告阿難：「我滅度後，有諸",
    "T12n0380_005:0971b15": "大德諸比丘眾集法毘尼時，彼大德摩訶迦",
    "T12n0380_005:0971b16": "葉最為上首。阿難！時彼大德諸比丘眾當如",
    "T12n0380_005:0971b17": "是問：『世尊何處說大阿波陀那？何處說摩訶",
    "T12n0380_005:0971b18": "尼陀那？何處說大集法？何處說五三法？何處",
    "T12n0380_005:0971b19": "諸天來問？何處天帝釋問？何處諸天來下？何",
    "T12n0380_005:0971b20": "處說梵網經？』如是次第，彼諸比丘復當問汝：",
    "T12n0380_005:0971b21": "『阿難！佛在何處說修多羅？何處說祇夜？何",
    "T12n0380_005:0971b22": "處說毘耶迦羅那？何處說伽陀？何處說憂",
    "T12n0380_005:0971b23": "陀那？何處說尼陀那？何處說伊帝毘利多迦？",
    "T12n0380_005:0971b24": "何處說闍多迦？何處說毘弗略？何處說阿波",
    "T12n0380_005:0971b25": "陀那？何處說阿浮陀達磨？何處說憂波提",
    "T12n0380_005:0971b26": "舍？阿難！佛在何處說聲聞藏？佛在何處說緣",
    "T12n0380_005:0971b27": "覺藏？佛在何處說菩薩藏？』「阿難！時彼比丘如",
    "T12n0380_005:0971b28": "是問已，汝應如是答：『如是我聞：一時佛在",
    "T12n0380_005:0971b29": "摩伽陀國菩提樹下初成正覺；如是我聞：一",
    "T12n0380_005:0971c01": "時佛在伽耶城；如是我聞：一時佛在摩伽陀",
    "T12n0380_005:0971c02": "國阿闍波羅尼拘陀樹下修苦行處；如是我",
    "T12n0380_005:0971c03": "聞：一時佛在波羅捺仙人住處鹿野苑中；如",
    "T12n0380_005:0971c04": "是我聞：一時佛在耆闍崛山；如是我聞：一",
    "T12n0380_005:0971c05": "時佛在毘富羅山；如是我聞：一時佛在摩伽",
    "T12n0380_005:0971c06": "陀國鞞提訶山；如是我聞：一時佛在王舍城",
    "T12n0380_005:0971c07": "仙人山中大黑方石；如是我聞：一時佛在舍",
    "T12n0380_005:0971c08": "衛國祇樹給孤獨園；如是我聞：一時佛在毘",
    "T12n0380_005:0971c09": "舍離城菴羅樹園；如是我聞：一時佛在毘舍",
    "T12n0380_005:0971c10": "離獼猴池邊大林精舍重閣講堂；如是我聞：",
    "T12n0380_005:0971c11": "一時佛在瞻波城竭伽池邊；如是我聞：一時",
    "T12n0380_005:0971c12": "佛在伽耶城伽耶山頂；如是我聞：一時佛在",
    "T12n0380_005:0971c13": "拘睒彌國瞿師羅園；如是我聞：一時佛在娑",
    "T12n0380_005:0971c14": "枳多城阿踰闍園迦羅迦林；如是我聞：一",
    "T12n0380_005:0971c15": "時佛在釋種住處迦毘羅城尼拘陀園；如是",
    "T12n0380_005:0971c16": "我聞：一時佛在波離弗城鳩鳩吒園；如是我",
    "T12n0380_005:0971c17": "聞：一時佛在摩偷羅城頻陀林中；如是我聞：",
    "T12n0380_005:0971c18": "一時佛在拘尸那城力士生地阿利羅跋提",
    "T12n0380_005:0971c19": "河邊娑羅雙樹間。』「阿難！以如是次第，在在處",
    "T12n0380_005:0971c20": "處佛所說法、在在處處大眾所集，隨其時節、",
    "T12n0380_005:0971c21": "隨其句義、隨其因緣、隨其問答發起因緣；隨",
    "T12n0380_005:0971c22": "所為人、隨所為事，為欲分別顯其智故，隨其",
    "T12n0380_005:0971c23": "名味句義次第種種演說；隨彼由緒、有因、有",
    "T12n0380_005:0971c24": "緣，善義、善味廣為人說；佛說經已，一切大",
    "T12n0380_005:0971c25": "眾皆大歡喜，頂戴奉行。「阿難！汝應如是結集",
    "T12n0380_005:0971c26": "法眼，如是分別種種顯說如來、應供、正遍知",
    "T12n0380_005:0971c27": "說如是語，如是我聞。」一時已，大地極惡六種震",
    "T12n0380_005:0971c28": "動，甚大可畏，令人毛竪。當於爾時，此三千大",
    "T12n0380_005:0971c29": "千世界六種震動現十八相——東踊西沒、西",
    "T12n0380_005:0972a01": "踊東沒、南踊北沒、北踊南沒、中踊邊",
    "T12n0380_005:0972a02": "沒、邊踊中沒。十八相者：動、遍動、等遍動、踊、",
    "T12n0380_005:0972a03": "遍踊、等遍踊、震、遍震、等遍震、吼、遍吼、等遍",
    "T12n0380_005:0972a04": "吼、起、遍起、等遍起、覺、遍覺、等遍覺。當於爾",
    "T12n0380_005:0972a05": "時無量天、龍、夜叉、乾闥婆、阿修羅、迦樓羅、緊",
    "T12n0380_005:0972a06": "那羅、摩睺羅伽、釋梵、護世、人非人等悲啼流",
    "T12n0380_005:0972a07": "淚，作如是言：「婆伽婆！涅槃太速。修伽陀！涅槃",
    "T12n0380_005:0972a08": "太速。世間眼目隱沒太速，世間盲冥無目太",
    "T12n0380_005:0972a09": "速。」慧命阿難悲啼流淚亦作是言：「婆伽婆！",
    "T12n0380_005:0972a10": "涅槃太速。修伽陀！涅槃太速。世間眼目隱沒",
    "T12n0380_005:0972a11": "太速，世間盲冥無目太速，世間導師隱沒太",
    "T12n0380_005:0972a12": "速。」爾時，世尊復告阿難：「汝莫憂悲。一切有",
    "T12n0380_005:0972a13": "為——生法、有法、分別法、覺知法、因緣生法、滅壞",
    "T12n0380_005:0972a14": "法——若不壞者，無有是處。阿難！汝於長夜以身、",
    "T12n0380_005:0972a15": "口、意慈孝如來，無量安樂，心無有二，無瞋、無",
    "T12n0380_005:0972a16": "恨、無有怨嫌。阿難！汝以如是當得大神通、",
    "T12n0380_005:0972a17": "大功德，廣大無量，猶如甘露、第一甘露、盡甘",
    "T12n0380_005:0972a18": "露際。是故，阿難！汝於梵行亦復應當以身、口、",
    "T12n0380_005:0972a19": "意恭敬供養，亦當如我應如是學。何以故？阿",
    "T12n0380_005:0972a20": "難！我滅度後於未來世法欲盡時最後五百",
    "T12n0380_005:0972a21": "年，持戒朋黨、正法朋黨將欲盡滅；破戒、非法",
    "T12n0380_005:0972a22": "朋黨熾盛，誹謗正法，壽命短促。眾生壞時，",
    "T12n0380_005:0972a23": "法滅壞時、比丘僧壞時，阿難！當於爾時驚畏",
    "T12n0380_005:0972a24": "恐懼。有諸比丘不修身、不修心、不修戒、不修",
    "T12n0380_005:0972a25": "慧。彼等不修身、戒、心、慧者貪著六處。何等為",
    "T12n0380_005:0972a26": "六？一者、貪著鉢，二者、貪著衣，三者、貪著食，",
    "T12n0380_005:0972a27": "四者、貪著床座，五者、貪著房舍，六者、病瘦因",
    "T12n0380_005:0972a28": "緣貪著湯藥。彼等貪求勝妙衣鉢乃至上好",
    "T12n0380_005:0972a29": "眾味藥故，更共鬪諍、迭相言訟，上至官司，口",
    "T12n0380_005:0972b01": "如刀劍，互相誹謗，迭共憎嫉。如是，為彼衣",
    "T12n0380_005:0972b02": "鉢、飲食、床座、房舍、湯藥因緣共相憎嫉，心不",
    "T12n0380_005:0972b03": "純熟，濁心相向。是故，阿難！汝於梵行身、口、意",
    "T12n0380_005:0972b04": "慈當好供給，具足供養。於諸梵行若見、若聞，",
    "T12n0380_005:0972b05": "若麁、若細，若信、若行，當於彼所莫起惱亂，應",
    "T12n0380_005:0972b06": "如是學。何以故？阿難！當於爾時極大怖畏——",
    "T12n0380_005:0972b07": "命濁、劫濁、眾生濁、見濁、煩惱濁——俗人爾時極",
    "T12n0380_005:0972b08": "受諸苦，為苦所中、為苦所惱、為極飢饉、為極",
    "T12n0380_005:0972b09": "病疫、為賊所惱、亢旱、水災、為諸螽蟲種種",
    "T12n0380_005:0972b10": "惱觸。「阿難！時彼婆羅門、長者、居士雖復如是",
    "T12n0380_005:0972b11": "為苦所惱、為苦所切，猶有淨信、恭敬、尊重於",
    "T12n0380_005:0972b12": "佛、法、僧，數數得生具足深信。彼以信佛、法、僧",
    "T12n0380_005:0972b13": "因緣，於一比丘亦生深信，修行布施、作諸",
    "T12n0380_005:0972b14": "功德、受持禁戒、讀誦受持、為人解說。有聽受",
    "T12n0380_005:0972b15": "者得聞法已，心生愛敬，歡喜踊悅，如法修行",
    "T12n0380_005:0972b16": "種諸善根，以此善根身壞命終得生善道——諸",
    "T12n0380_005:0972b17": "天人中。「阿難！汝觀如是諸惡比丘，當以信",
    "T12n0380_005:0972b18": "心捨家出家，得出家已貪著衣鉢六種因緣",
    "T12n0380_005:0972b19": "墮三惡道；在家俗人為苦所惱尚生敬信，以",
    "T12n0380_005:0972b20": "信善根得生善道。是故，阿難！應正身律儀、口",
    "T12n0380_005:0972b21": "律儀、意律儀，當作是念：『願我敬信速得具足，",
    "T12n0380_005:0972b22": "願我深心正直具足，願我身心具善思惟。』何",
    "T12n0380_005:0972b23": "以故？阿難！身、口、意業不善思惟有五種過。何",
    "T12n0380_005:0972b24": "者為五？一者、妄語，二者、兩舌，三者、綺語，四",
    "T12n0380_005:0972b25": "者、貪欲，五者、身壞命終墮三惡道，生地獄中。",
    "T12n0380_005:0972b26": "「阿難！善思惟者當得五種功德利益。何者為",
    "T12n0380_005:0972b27": "五？一者、不妄語，二者、不兩舌，三者、不綺語，",
    "T12n0380_005:0972b28": "四者、不貪欲，五者、身壞命終得生善道——諸天",
    "T12n0380_005:0972b29": "人中。「復次，阿難！若人鬪諍、毀呰、言訟違競相",
    "T12n0380_005:0972c01": "對，心不調柔、濁心變壞者有五過失。一者、妄",
    "T12n0380_005:0972c02": "語，二者、兩舌，三者、於諸持戒不生敬信，四",
    "T12n0380_005:0972c03": "者、晝夜憂苦惡意而住，五者、身壞命終墮三",
    "T12n0380_005:0972c04": "惡道，生地獄中。「阿難！若復有人心住慈善，當",
    "T12n0380_005:0972c05": "得十一種功德利益。何者十一？一者、睡眠得",
    "T12n0380_005:0972c06": "安隱，悟則心歡喜，二者、不見惡夢，三者、人",
    "T12n0380_005:0972c07": "非人愛，四者、諸天擁護，五者、毒不能害，六",
    "T12n0380_005:0972c08": "者、刀箭不傷，七者、火所不燒，八者、水所不溺，",
    "T12n0380_005:0972c09": "九者、常得好衣、餚饍、飲食、床座、臥具、病瘦湯",
    "T12n0380_005:0972c10": "藥，十者、得上人法，十一者、身壞命終得生梵",
    "T12n0380_005:0972c11": "天。阿難！心住慈善得此十一功德利益。「是",
    "T12n0380_005:0972c12": "故，阿難！若我現在及滅度後，自然法燈、自作",
    "T12n0380_005:0972c13": "法歸，莫求他燈、莫求他歸。阿難！云何比丘",
    "T12n0380_005:0972c14": "自然法燈、自作法歸，不求他燈、不求他歸？阿",
    "T12n0380_005:0972c15": "難！若有比丘觀內身、循身觀、勤精進，繫念一",
    "T12n0380_005:0972c16": "心，除世貪憂。如是觀內身、循身觀——觀內受、",
    "T12n0380_005:0972c17": "內心、內法——勤精進，繫念一心除世貪憂，阿難！",
    "T12n0380_005:0972c18": "是為比丘自然法燈，自作法歸，不求他燈、不",
    "T12n0380_005:0972c19": "求他歸。是故，阿難！我為導師，於諸聲聞所應",
    "T12n0380_005:0972c20": "作者我已作竟，汝等今者應如是作。此是我",
    "T12n0380_005:0972c21": "之教法，當於阿蘭若處、塚間樹下、空舍露",
    "T12n0380_005:0972c22": "地，應當一心勤修止觀，思滅苦本，慎莫放逸；",
    "T12n0380_005:0972c23": "汝若放逸，後必憂悔。」爾時，世尊說是偈言：",
    "T12n0380_005:0972c24": "「我已說正道，　　拔諸無智箭，",
    "T12n0380_005:0972c25": "　汝今應勤修，　　諸佛所說法。",
    "T12n0380_005:0972c26": "　為淨諸見故，　　除此更無道，",
    "T12n0380_005:0972c27": "　修者得解脫，　　能斷諸魔縛。",
    "T12n0380_005:0972c28": "　若能修此行，　　如佛之所說，",
    "T12n0380_005:0972c29": "　能度一切苦，　　得滿諸佛願。」",
    "T12n0380_005:0973a01": "爾時，世尊說是經已，慧命阿難及諸比丘、諸",
    "T12n0380_005:0973a02": "來大眾，及諸天人、阿修羅、乾闥婆，一切世間",
    "T12n0380_005:0973a03": "聞佛說已，隨順悲喜，舉手拍頭、椎胸號叫、悲",
    "T12n0380_005:0973a04": "啼流淚，頂戴奉行。",
    "T12n0380_005:0973a05": "大悲經卷第五"
}