{
    "X55n0895_001:0435c05": "No. 895",
    "X55n0895_001:0435c06": "八識規矩直解",
    "X55n0895_001:0435c08": "三藏法師 玄奘 作",
    "X55n0895_001:0435c09": "蕅益沙門 智旭 解",
    "X55n0895_001:0435c10": "前五識頌",
    "X55n0895_001:0435c11": " 性境現量通三性",
    "X55n0895_001:0435c12": "[0435c12] 統論所緣。凡有三境。一性境。二帶質境。三獨影境。",
    "X55n0895_001:0435c13": "一性境者。性是實義。謂相分色從相分種子所生。",
    "X55n0895_001:0435c14": "故名為實。此復有二。一無本質。二有本質。一無本",
    "X55n0895_001:0435c15": "質者。即第八心王所緣根身器界及諸種子。但是",
    "X55n0895_001:0435c16": "自變自緣。不假外質。然約器界及他人之浮塵根。",
    "X55n0895_001:0435c17": "既是共相識種所變。亦得說有外質也。根本智親",
    "X55n0895_001:0435c18": "證真如。雖不變為相分。亦名性境。二有本質者。即",
    "X55n0895_001:0435c19": "今五識所緣現在五塵。及明了意識初念并定中",
    "X55n0895_001:0435c20": "獨頭意識所緣定果色等。皆托第八識之相分以",
    "X55n0895_001:0435c21": "為本質。隨即變為自識相分而為所緣。猶如鏡中",
    "X55n0895_001:0435c22": "所現群像。雖約真諦言之則皆如幻如夢了無真",
    "X55n0895_001:0435c23": "實。而約俗諦言之則五塵即是五識相分。從種子",
    "X55n0895_001:0435c24": "生還熏成種。不同空華鏡像兔角龜毛。亦復不同",
    "X55n0895_001:0436a01": "過去未來之不可得。故名性境也。帶質．獨影二境",
    "X55n0895_001:0436a02": "下文方解。現量者。現謂顯現。量謂度量。五根對境",
    "X55n0895_001:0436a03": "分明顯現。依之發識緣慮度量。雖無隨念．計度二",
    "X55n0895_001:0436a04": "種分別。然有自性分別得彼性境不錯不謬。任運",
    "X55n0895_001:0436a05": "了別不帶名言也。三性者。善．惡．無記也。五識能助",
    "X55n0895_001:0436a06": "第六意識作善惡業。若與信等相應則善性攝。若",
    "X55n0895_001:0436a07": "與無慚等相應則惡性攝。俱不相應則屬無記性",
    "X55n0895_001:0436a08": "攝。故云通三性也。",
    "X55n0895_001:0436a09": " 眼耳身三二地居",
    "X55n0895_001:0436a10": "[0436a10] 五根通于二界五地。惟無色四天乃無五根。今明",
    "X55n0895_001:0436a11": "五識則鼻．舌二識惟欲界得行。初禪以上無段食",
    "X55n0895_001:0436a12": "雜氣故不現行也。眼．耳．身三識唯欲界五趣雜居",
    "X55n0895_001:0436a13": "地及初禪離生喜樂地此二地中得行。若二禪內",
    "X55n0895_001:0436a14": "淨喜樂則無外色外聲外觸可緣。故并眼．耳．身之",
    "X55n0895_001:0436a15": "三識亦不起現行也。三禪已上不言可知。",
    "X55n0895_001:0436a16": " &#x5FA7;行別境善十一  中二大八貪瞋癡",
    "X55n0895_001:0436a17": "[0436a17] 此明五識但與三十四心所得相應也。&#x5FA7;行五心",
    "X55n0895_001:0436a18": "所。謂作意．觸．受．相．思。&#x5FA7;一切心決相應故。別境于",
    "X55n0895_001:0436a19": "心所謂欲．解．念．定．慧。由同時意識所引。亦得于別",
    "X55n0895_001:0436a20": "別境生欲等故。善十一謂信．慚．愧．無貪．無瞋．無癡．",
    "X55n0895_001:0436a21": "勤安．不放逸．行捨．不害．欲界善。五識得與十善相",
    "X55n0895_001:0436a22": "應。但除輕安。初禪善眼．耳．身識并得有輕安故。中",
    "X55n0895_001:0436a23": "二隨煩惱。謂無慚．無愧。大八隨煩惱。謂掉舉．惛沉．",
    "X55n0895_001:0436a24": "不信．懈怠．放逸．失念．散亂．不正知。若惡心中定有",
    "X55n0895_001:0436b01": "此十。若有覆無記心中定有掉舉等八。故貪．瞋．癡",
    "X55n0895_001:0436b02": "者根本煩惱之三癡。即無明。&#x5FA7;與一切染心相應。",
    "X55n0895_001:0436b03": "五識緣欲界順情五塵有任運貪。若緣違情五塵",
    "X55n0895_001:0436b04": "有任運瞋。故外道凡夫入初禪時。眼．耳．身識唯有",
    "X55n0895_001:0436b05": "貪癡亦不名惡。但名有覆無記。若佛弟子入初禪",
    "X55n0895_001:0436b06": "者。有觀慧故。不味著故。并無根本癡．貪及大隨八。",
    "X55n0895_001:0436b07": "但名為善也。",
    "X55n0895_001:0436b08": " 五識同依淨色根  九緣七八好相&#x96A3;",
    "X55n0895_001:0436b09": "[0436b09] 淨色根謂勝義五根。乃第八識所執受之相分。以",
    "X55n0895_001:0436b10": "能發識。比知是有。雖是色法。非外四大所造。亦非",
    "X55n0895_001:0436b11": "肉眼可見。故名為淨色根。依此五根乃發五識。此",
    "X55n0895_001:0436b12": "根即名增上緣。依眼識則更須空緣．明緣．境緣．作",
    "X55n0895_001:0436b13": "意緣．分別依緣．染淨依緣．根本依緣．種子依緣方",
    "X55n0895_001:0436b14": "得生起現行。故云眼識九緣生。耳識則除明緣。但",
    "X55n0895_001:0436b15": "須八緣。以闇中亦聞聲故。鼻．舌．身三識則并除空",
    "X55n0895_001:0436b16": "緣。但須七緣。以合時方知香．味．觸故。",
    "X55n0895_001:0436b17": " 合三離二觀塵世  愚者難分識與根",
    "X55n0895_001:0436b18": "[0436b18] 鼻．舌．身三。合中取境。眼．耳二種離中取境。故曰合",
    "X55n0895_001:0436b19": "三離二。觀塵世也。觀者能緣之見分。塵世者所緣",
    "X55n0895_001:0436b20": "之相分。五根對境無緣慮用。故大佛頂經云。但如",
    "X55n0895_001:0436b21": "鏡中。無別分析。圓覺經云。其光圓滿。得無憎愛。五",
    "X55n0895_001:0436b22": "識緣境則有自性分別。任運起貪．瞋．癡。然猶無有",
    "X55n0895_001:0436b23": "隨念．計度二種分別。所以不帶名言。不執為外。仍",
    "X55n0895_001:0436b24": "名現量。同時率爾意識亦復如是。直至尋求等流",
    "X55n0895_001:0436c01": "心起。方墮比．非二量之中。然此根識不同之。致惟",
    "X55n0895_001:0436c02": "有秉大乘教以智觀察乃能分之。若愚法聲聞則",
    "X55n0895_001:0436c03": "便難於分別。況凡外乎。",
    "X55n0895_001:0436c04": " 變相觀空惟後得  果中猶自不詮真",
    "X55n0895_001:0436c05": " 圓明初發成無漏  三類分身息苦輪",
    "X55n0895_001:0436c06": "[0436c06] 此明五識至果位中轉為成所作智之時。猶自不",
    "X55n0895_001:0436c07": "能親證真如體性。但於自識變起真如相分以觀",
    "X55n0895_001:0436c08": "二空之理。故非根本智攝。惟是後得智攝也。未成",
    "X55n0895_001:0436c09": "佛前一向有漏。直俟金剛道後異熟識空。轉成大",
    "X55n0895_001:0436c10": "圓鏡智相應之菴摩羅識。名為圓明初發。爾時菴",
    "X55n0895_001:0436c11": "摩羅識所持五根成無漏故。依根所發五識亦成",
    "X55n0895_001:0436c12": "無漏。名為成所作智相應心品。能於盡未來時&#x5FA7;",
    "X55n0895_001:0436c13": "十方界示現三輪不思議化。度脫一切有情生死",
    "X55n0895_001:0436c14": "苦輪也。",
    "X55n0895_001:0436c15": "第六識頌",
    "X55n0895_001:0436c16": " 三性三量通三境  三界輪時易可知",
    "X55n0895_001:0436c17": "[0436c17] 三性即善．惡．無記。三量謂現量．比量．非量也。此識",
    "X55n0895_001:0436c18": "若與五識同起。率爾緣現在境。不帶名言。不執為",
    "X55n0895_001:0436c19": "外。則屬現量。若入禪定緣禪定境。亦屬現量。若入",
    "X55n0895_001:0436c20": "二空觀智。或根本智親證真如。或後得智變相觀",
    "X55n0895_001:0436c21": "空。亦皆現量。若籍眾緣而觀于義不倒不謬。如見",
    "X55n0895_001:0436c22": "&#x70DF;知火。見角知牛等。則名比量。若顛倒推求&#x8657;妄",
    "X55n0895_001:0436c23": "計度不能如理而解。不能如事而和。無我計我。不",
    "X55n0895_001:0436c24": "淨謂淨等。又如見杌疑人。見繩疑蛇等。又如翳&#x89A9;",
    "X55n0895_001:0437a01": "空華。捏觀二月等。皆名非量也。三境即性境．帶質",
    "X55n0895_001:0437a02": "境．獨影境。性境已如前釋。帶質復有二種。一者以",
    "X55n0895_001:0437a03": "心緣心。名真帶質。即第六識通緣一切心及心所。",
    "X55n0895_001:0437a04": "第七識單緣第八識之見分是也。二者以心緣色。",
    "X55n0895_001:0437a05": "名似帶質。謂帶彼相起。有似彼質。如依經作觀。非",
    "X55n0895_001:0437a06": "是五識所緣現境故也。獨影境亦有二種。一者無",
    "X55n0895_001:0437a07": "質獨影。如緣龜毛等。二者有質獨影。如依經作觀。",
    "X55n0895_001:0437a08": "雖似托彼為質。終是獨頭意識所現影故。今第六",
    "X55n0895_001:0437a09": "識最為明利。故能通緣三境。而於三界輪轉之時",
    "X55n0895_001:0437a10": "最易可知也。",
    "X55n0895_001:0437a11": " 相應心所五十一  善惡臨時別配之",
    "X55n0895_001:0437a12": "[0437a12] 謂此第六識心與五十一心所皆得相應。所謂&#x5FA7;",
    "X55n0895_001:0437a13": "行五．別境五．善十一．根本煩惱六．大隨八．中隨二．",
    "X55n0895_001:0437a14": "小隨十．不定四。隨其所起或多或少。初無一定。故",
    "X55n0895_001:0437a15": "須臨時別配。具如唯識論中諸門分別也。根本煩",
    "X55n0895_001:0437a16": "惱即貪．瞋．癡加慢．疑．邪見為六。小隨十謂忿．恨．覆．",
    "X55n0895_001:0437a17": "惱．嫉．慳．誑．&#x8B1F;．害．憍。不定四謂悔．眠．尋．伺。",
    "X55n0895_001:0437a18": " 性界受三恒轉易  根隨信等總相連",
    "X55n0895_001:0437a19": "[0437a19] 言此第六識心。或時與信等相連則為善性。或時",
    "X55n0895_001:0437a20": "與根隨煩惱相連則為惡性。或時不與善惡相連。",
    "X55n0895_001:0437a21": "但與遍行．別境等相連則便為無記性。故三性恒",
    "X55n0895_001:0437a22": "轉易也。或緣欲界。或緣色界。或復緣無色界。故三",
    "X55n0895_001:0437a23": "界恒轉易也。或時喜受。或時樂受。或時憂受。或時",
    "X55n0895_001:0437a24": "苦受。或時不苦不樂名為捨受。故五受恒轉易也。",
    "X55n0895_001:0437b01": " 動身發語獨為最  引滿能招業力牽",
    "X55n0895_001:0437b02": "[0437b02] 謂身．語二業皆由此第六識方能動發。由第六識",
    "X55n0895_001:0437b03": "與發業惑相應。能造善惡引業。此業雖謝。所熏種",
    "X55n0895_001:0437b04": "子至成熟時能招六道總報。由第六識與潤生惑",
    "X55n0895_001:0437b05": "相應。能造善惡滿業。此業雖謝。所熏種子至成熟",
    "X55n0895_001:0437b06": "位能招六道別報。所招總報名真異熟。所招別報",
    "X55n0895_001:0437b07": "名異熟生。若總若別苦樂萬狀。皆第六識造業所",
    "X55n0895_001:0437b08": "牽感也。",
    "X55n0895_001:0437b09": " 發起初心歡喜地  俱生猶自現纏眠",
    "X55n0895_001:0437b10": "[0437b10] 發起初心者謂妙觀察智。相應心品初發起時。在",
    "X55n0895_001:0437b11": "于菩薩初歡喜地也。蓋由資糧．加行位中用有漏",
    "X55n0895_001:0437b12": "聞思修慧。漸伏我法二執現行。亦復助黑無漏智",
    "X55n0895_001:0437b13": "種令其漸漸成熟。故至初歡喜地頓斷分別我法",
    "X55n0895_001:0437b14": "二執種子。得與妙觀察智相應。然其俱生我法二",
    "X55n0895_001:0437b15": "執之現行纏繞及隨眠種子尚自未斷。猶須數數",
    "X55n0895_001:0437b16": "修習之力乃能伏斷也。",
    "X55n0895_001:0437b17": " 遠行地後純無漏  觀察圓明照大千",
    "X55n0895_001:0437b18": "[0437b18] 此明菩薩第七地後俱生我執永伏。雖有俱生微",
    "X55n0895_001:0437b19": "細法執。或時現起而非有漏。故能觀察諸法圓滿",
    "X55n0895_001:0437b20": "明淨。普照大千世界機緣。隨應說法化度也。",
    "X55n0895_001:0437b21": "第七識頌",
    "X55n0895_001:0437b22": " 帶質有覆通情本  隨緣執我量為非",
    "X55n0895_001:0437b23": "[0437b23] 此明第七識所緣乃托第八識之見分以為本質。",
    "X55n0895_001:0437b24": "是真帶質。此識雖非善惡性惟無記。而由俱生我",
    "X55n0895_001:0437c01": "執隱真理故名有覆。三界有情所以枉受輪迴不",
    "X55n0895_001:0437c02": "證涅槃。通以此執為本。故名為通情本。隨所生處",
    "X55n0895_001:0437c03": "必緣第八識之見分。妄執為我。故名為非量也。",
    "X55n0895_001:0437c04": " 八大&#x5FA7;行別境慧  貪癡我見慢相隨",
    "X55n0895_001:0437c05": "[0437c05] 此明第七識相應之心所也。大隨有八。&#x5FA7;行有五。",
    "X55n0895_001:0437c06": "別境惟慧。根本則我貪．我癡．我見．我慢。惟此十八",
    "X55n0895_001:0437c07": "恒得相應。",
    "X55n0895_001:0437c08": " 恒審思量我相隨  有情日夜鎮昏迷",
    "X55n0895_001:0437c09": " 四惑八大相應起  六轉呼為染淨依",
    "X55n0895_001:0437c10": "[0437c10] 第八則恒而不審。第六則審而不恒。前五則不審",
    "X55n0895_001:0437c11": "不恒。惟此第七末那于有漏位恒審思量。非我執",
    "X55n0895_001:0437c12": "我。此妄執之我相無始隨逐無時暫捨。所以有情",
    "X55n0895_001:0437c13": "日夜昏迷不能自拔也。四惑即我貪．我癡．我見．我",
    "X55n0895_001:0437c14": "慢。八大即掉舉．惛沉等。前六轉識修施．戒等諸善",
    "X55n0895_001:0437c15": "行時。由此第七念念執我。令所修善不能亡相。故",
    "X55n0895_001:0437c16": "名染依。若此識轉為平等性智。則前六識所修諸",
    "X55n0895_001:0437c17": "行皆成無漏。名為淨依。所以前六轉識呼此第七",
    "X55n0895_001:0437c18": "識為染淨依也。",
    "X55n0895_001:0437c19": " 極喜初心平等性  無功用行我恒摧",
    "X55n0895_001:0437c20": "[0437c20] 謂此第七末那無始妄執我法直行。菩薩初歡喜",
    "X55n0895_001:0437c21": "地。第六意識入二空觀。斷盡分別二執種子。亦伏",
    "X55n0895_001:0437c22": "俱生二執現行。此第七識方初得與平等性智相",
    "X55n0895_001:0437c23": "應。然由俱生我執未斷。所以出觀之後仍復執我。",
    "X55n0895_001:0437c24": "直入八地無功用行。方不復起現行我執也。",
    "X55n0895_001:0438a01": " 如來現起他受用  十地菩薩所被機",
    "X55n0895_001:0438a02": "[0438a02] 謂四智菩提皆是如來自受用執身所攝。而用各",
    "X55n0895_001:0438a03": "不同。若為地上菩提所現他受用報身。則是平等",
    "X55n0895_001:0438a04": "性智之用。其所被機唯是十地菩薩也。",
    "X55n0895_001:0438a05": "第八識頌",
    "X55n0895_001:0438a06": " 性唯無覆五&#x5FA7;行  界地隨他業力生",
    "X55n0895_001:0438a07": "[0438a07] 謂第八識非善非惡亦非有覆。故其性但是無覆",
    "X55n0895_001:0438a08": "無記。但與&#x5FA7;行五心所相應也。三界九地但隨夙",
    "X55n0895_001:0438a09": "世善惡引業所牽受生。分毫不能自作主張。豈可",
    "X55n0895_001:0438a10": "執為我哉。",
    "X55n0895_001:0438a11": " 二乘不了因迷執  由此能興論主爭",
    "X55n0895_001:0438a12": "[0438a12] 第八識之行相甚為微細。難可了知。佛恐愚法聲",
    "X55n0895_001:0438a13": "聞妄執為我。故于阿含諸經姑未顯說。而二乘迷",
    "X55n0895_001:0438a14": "於佛旨。執于權教。不了此識是有情總報之主。生",
    "X55n0895_001:0438a15": "死涅槃之依。妄撥為無。故大乘論主廣引聖教。備",
    "X55n0895_001:0438a16": "顯正理。以與之爭。蓋欲破彼妄執故也。",
    "X55n0895_001:0438a17": " 浩浩三藏不可窮  淵深七浪境為風",
    "X55n0895_001:0438a18": " 受熏持種根身器  去後來先作主公",
    "X55n0895_001:0438a19": "[0438a19] 此第八識其有能藏．所藏．執藏義故。所以浩浩而",
    "X55n0895_001:0438a20": "不可窮其邊際。淵深而不可得其源底也。此識持",
    "X55n0895_001:0438a21": "一切轉識種子。故名能藏。受轉識所熏成種。故名",
    "X55n0895_001:0438a22": "所藏。被第七識執之為我。故名執藏。此識如水。前",
    "X55n0895_001:0438a23": "七轉識依此得起猶如波浪。此識所現境界之相。",
    "X55n0895_001:0438a24": "能與轉識作增上緣。猶如猛風。此識一味無記恒",
    "X55n0895_001:0438b01": "時相續。故受前七轉識之所熏習。持一切法之種",
    "X55n0895_001:0438b02": "子。持內根身。持外器界。若于死位。此識最後捨去。",
    "X55n0895_001:0438b03": "若于生位。此識最先來執。雖非實我實法。而一期",
    "X55n0895_001:0438b04": "生死必以此為總報主也。",
    "X55n0895_001:0438b05": " 不動地前纔捨藏  金剛道後異熟空",
    "X55n0895_001:0438b06": " 大圓無垢同時發  普照十方塵剎中",
    "X55n0895_001:0438b07": "[0438b07] 此識有種種名。一名阿賴耶識。以其被第七識執",
    "X55n0895_001:0438b08": "為我故。此名至不動地前我執永伏即便先捨。二",
    "X55n0895_001:0438b09": "名為異熟識。以是善惡漏無漏業至成熟時所招",
    "X55n0895_001:0438b10": "感故。此名直至金剛道後圓滿佛果方得捨之。三",
    "X55n0895_001:0438b11": "名一切種識。通于因果凡聖等位。但至成佛之後",
    "X55n0895_001:0438b12": "則惟持圓滿無漏善種。盡未來際利樂有情。更不",
    "X55n0895_001:0438b13": "受熏。以其一切有漏種子及一分劣無漏種皆永",
    "X55n0895_001:0438b14": "斷故。名之為無垢淨識。以其與極善無漏之慧心",
    "X55n0895_001:0438b15": "所恒相應故。名之為大圓鏡智。此識一轉。此智一",
    "X55n0895_001:0438b16": "發。則法界洞朗。真俗等觀。故云普照十方塵剎中",
    "X55n0895_001:0438b17": "也。"
}