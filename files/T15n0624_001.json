{
    "T15n0624_001:0348b23": "佛說伅真陀羅所問如來三昧",
    "T15n0624_001:0348b24": "經卷上",
    "T15n0624_001:0348b26": "後漢月氏三藏支婁迦讖譯",
    "T15n0624_001:0348b27": "聞如是：一時佛在羅閱祇耆闍崛山中，與六",
    "T15n0624_001:0348b28": "萬比丘俱。菩薩七萬三千人，一一尊復各從",
    "T15n0624_001:0348b29": "十方佛剎來到是間——悉得陀隣尼法，其欲無",
    "T15n0624_001:0348c01": "所罣礙、其心所念羞慚，多所忍而行從是而",
    "T15n0624_001:0348c02": "得成。其心如金剛，無能斷截者，諸佛法一切",
    "T15n0624_001:0348c03": "習、諸佛法欲具足。其意所作而欲甚尊，其意",
    "T15n0624_001:0348c04": "不離菩薩心，令他人亦爾。施與伏意而不亂，所",
    "T15n0624_001:0348c05": "愛而無所惜；其淨戒莊嚴，飾身、口、意；其忍辱",
    "T15n0624_001:0348c06": "柔軟，是則為力、是則僧那；阿僧祇劫憶那術",
    "T15n0624_001:0348c07": "百千所作，精進而不懈怠；禪惟務三昧三摩",
    "T15n0624_001:0348c08": "越，其心知他人意，以是自娛樂；其慧功德無",
    "T15n0624_001:0348c09": "所不解。其心譬若須彌，無能譬者。其心如地、",
    "T15n0624_001:0348c10": "水、火、風，亦無所愛、亦無所憎，常有慈心。其身",
    "T15n0624_001:0348c11": "光明無所罣礙。其哀是行，為一切人而作傷",
    "T15n0624_001:0348c12": "心。已法等心，已是為樂，其護者不墮一",
    "T15n0624_001:0348c13": "道。有利、無利，若譽、若謗，若有名、無名，若苦、若",
    "T15n0624_001:0348c14": "樂，過世間之所有法，一切諸會不已為會。",
    "T15n0624_001:0348c15": "却諸外道，降伏眾魔。是者難值，若優曇鉢花",
    "T15n0624_001:0348c16": "時時可得。一切人而無倩者而為作倩，故",
    "T15n0624_001:0348c17": "名曰厚，其厚者乃致至泥洹。已無極上僧",
    "T15n0624_001:0348c18": "那僧涅，已深法猛若如師子；已怛薩阿竭",
    "T15n0624_001:0348c19": "印而印之，所受決而無所礙。其作如所言，",
    "T15n0624_001:0348c20": "已諦法而審。其光明照於日月，十方莫不",
    "T15n0624_001:0348c21": "聞名者。一切諸佛無不救護，不令離法，悉",
    "T15n0624_001:0348c22": "皆守名深法滅，不斷三寶。其心功德通",
    "T15n0624_001:0348c23": "無央數剎土，其心淨潔，習其處而往還，到佛",
    "T15n0624_001:0348c24": "所無所失。常教道一切人，已入般若波羅",
    "T15n0624_001:0348c25": "蜜漚和拘舍羅，則是頭隨人心所喜以法教",
    "T15n0624_001:0348c26": "照，各令得所索。知諸人相，所行隨所樂喜，",
    "T15n0624_001:0348c27": "不失其意。而作醫王之德，療於老、病、死。已供",
    "T15n0624_001:0348c28": "養過去無央數佛，其功德而致相諸種好。已",
    "T15n0624_001:0348c29": "過空、無相、無願之法，諸法無所有，如幻野馬、",
    "T15n0624_001:0349a01": "如夢、如水中影、山中之響。悉知一切之音聲，",
    "T15n0624_001:0349a02": "通入諸法，各各能答。已成持諸所欲，以智慧",
    "T15n0624_001:0349a03": "曉了道事。已稍近尊十種力，肉眼、慧眼、道眼、",
    "T15n0624_001:0349a04": "法眼、佛眼過度眾冥，盡入諸功德行、曉知菩",
    "T15n0624_001:0349a05": "薩之藏。其聞是法不復轉移，便得相印三昧、",
    "T15n0624_001:0349a06": "金剛行三昧、其法在所作三昧、寶明持三昧、",
    "T15n0624_001:0349a07": "不捨一切人三昧。悉知一切心三昧已，得佛",
    "T15n0624_001:0349a08": "智慧。如佛所作為一切作本，已具足諸好。有",
    "T15n0624_001:0349a09": "菩薩名曰樂作(一)、復有菩薩名曰樂等有(二)、復",
    "T15n0624_001:0349a10": "有菩薩名曰寶手(三)、復有菩薩名曰明華(四)、復",
    "T15n0624_001:0349a11": "有菩薩名曰寶炎(五)、復有菩薩名曰喜見(六)、復",
    "T15n0624_001:0349a12": "有菩薩名曰意喜(七)、復有菩薩名曰喜以眼見",
    "T15n0624_001:0349a13": "(八)、復有菩薩名曰持地(九)、復有菩薩名曰歡喜",
    "T15n0624_001:0349a14": "作(十)、復有菩薩名曰大處廢(一)、復有菩薩名曰",
    "T15n0624_001:0349a15": "大利(二)、復有菩薩名曰辟魔(三)、復有菩薩名曰",
    "T15n0624_001:0349a16": "意樂香(四)、復有菩薩名曰人中之天(五)、復有菩",
    "T15n0624_001:0349a17": "薩名曰諦願(六)、復有菩薩名曰等視(七)、復有菩",
    "T15n0624_001:0349a18": "薩名曰盡見等不等(八)、復有菩薩名曰執御",
    "T15n0624_001:0349a19": "(九)、復有菩薩名曰一切無倩而作倩之厚(二十)、",
    "T15n0624_001:0349a20": "復有菩薩名曰彌勒(一)、復有菩薩名曰雨音(二)、",
    "T15n0624_001:0349a21": "復有菩薩名曰兩若山半(三)、復有菩薩名曰",
    "T15n0624_001:0349a22": "兩山鼎(四)、復有菩薩名曰慈行(五)、復有菩薩名",
    "T15n0624_001:0349a23": "曰光英(六)、復有菩薩名曰光聲陽(七)、復有菩薩",
    "T15n0624_001:0349a24": "名曰鐙明王(八)、復有菩薩名曰如當眼所見(九)、",
    "T15n0624_001:0349a25": "復有菩薩名曰光等知(三十)、復有菩薩名曰尊官",
    "T15n0624_001:0349a26": "(一)、復有菩薩名曰天官(二)、復有菩薩名曰天眼",
    "T15n0624_001:0349a27": "(三)、復有菩薩名曰視處悉吉(四)、復有菩薩名曰",
    "T15n0624_001:0349a28": "快臂(五)、復有菩薩名曰諦議意(六)、復有菩薩名",
    "T15n0624_001:0349a29": "曰安處意(七)、復有菩薩名曰安處度(八)、復有菩",
    "T15n0624_001:0349b01": "薩名曰無所動而度(九)、復有菩薩名曰金剛行",
    "T15n0624_001:0349b02": "度(四十)、復有菩薩名曰三世行度(一)、復有菩薩名",
    "T15n0624_001:0349b03": "曰諦如事不異(二)、復有菩薩名曰持嚴欲好(三)、",
    "T15n0624_001:0349b04": "復有菩薩名曰不盡欲(四)、復有菩薩名曰不稽",
    "T15n0624_001:0349b05": "留欲(五)、復有菩薩名曰意音(六)、復有菩薩名曰",
    "T15n0624_001:0349b06": "淨音(七)、復有菩薩名曰飽滿一切音(八)、復有菩",
    "T15n0624_001:0349b07": "薩名曰文殊尸利(四十九)，",
    "T15n0624_001:0349b08": "如是等菩薩，會者七萬三千人。於三千大千",
    "T15n0624_001:0349b09": "剎土釋梵護持世者、一一豪尊諸天、龍、閱叉、",
    "T15n0624_001:0349b10": "犍陀羅、阿須倫、迦留羅、真陀羅、摩睺勒、人非",
    "T15n0624_001:0349b11": "人盡來會，悉欲聞佛所說經。提無離菩",
    "T15n0624_001:0349b12": "薩從坐起，整衣服，叉手長跪而讚歎佛說：「俗",
    "T15n0624_001:0349b13": "者不及道之明，為世間而作本，已過度於眾",
    "T15n0624_001:0349b14": "冥，今自歸度於世者。「以布施總持十種力，",
    "T15n0624_001:0349b15": "已自伏意并化餘人，是則為度一切莫不供",
    "T15n0624_001:0349b16": "事者，今自歸於三界無能與等者(一)。「以相無",
    "T15n0624_001:0349b17": "所不饒益，其光(二)赤色若於金，其音中和，色",
    "T15n0624_001:0349b18": "甚殊好，無能與等者，今自歸莫不供事者(三)。「以",
    "T15n0624_001:0349b19": "度而度、以降伏眾外道，其智甚尊，在於眾黠",
    "T15n0624_001:0349b20": "之上，莫能有轉動者，盡知一切之行，其功德",
    "T15n0624_001:0349b21": "甚尊，今自歸無極之大哀(四)。「諸所欲於欲無所",
    "T15n0624_001:0349b22": "得，眾魔已索，莫能當者。「其淨戒無所不安，於",
    "T15n0624_001:0349b23": "諸天一切則為天中天，其意無所復著，今自",
    "T15n0624_001:0349b24": "歸莫能當者(五)。「其聞德莫不歡喜；形像若寶，",
    "T15n0624_001:0349b25": "其見者無不愛樂。於施與已，離婬、怒、癡，今自",
    "T15n0624_001:0349b26": "歸其德若天無所不覆(六)。以四諦過於四竇，",
    "T15n0624_001:0349b27": "以無眼者悉得視占，所說法無涯底，於三",
    "T15n0624_001:0349b28": "世行為一切作本，今自歸其足而有輪(七)。「其身",
    "T15n0624_001:0349b29": "者為諸天一切人之所供事，無男、無女，皆得而",
    "T15n0624_001:0349c01": "依。眾魔而不敢當，則是天上、天下之所特尊",
    "T15n0624_001:0349c02": "(八)。「以眾諦政法持於一切，其心等慈，無所",
    "T15n0624_001:0349c03": "不遍。為一切作導，其法而等住，今已自歸其",
    "T15n0624_001:0349c04": "德無及者(九)。「其音柔軟清淨，其聞者莫不悅心。",
    "T15n0624_001:0349c05": "其聲如梵，無所不至。一切諸音皆悉具足，今",
    "T15n0624_001:0349c06": "自歸於尊諦(十)。「已度空、無相、無願，其智甚深不",
    "T15n0624_001:0349c07": "可得。根已入眾脫，是為功德，今自歸已得",
    "T15n0624_001:0349c08": "脫者(十一)。「悉知因緣而所生有之功德，其見無",
    "T15n0624_001:0349c09": "內、無外，用等故其知所說別於如作，今已自",
    "T15n0624_001:0349c10": "歸過度諸所可見(十二)。「亦無所從來、無所從去，",
    "T15n0624_001:0349c11": "視諸法悉脫，若幻野馬，今自歸於法功德(十三)。",
    "T15n0624_001:0349c12": "「所生無所，生俱無生；其有已滅，無有盡時。所",
    "T15n0624_001:0349c13": "住如法、如怛薩所入(十四)。「審如所說若法，如怛",
    "T15n0624_001:0349c14": "薩無所動轉。其德若大山、身者若金剛，今自",
    "T15n0624_001:0349c15": "歸安則若山(十五)。「身、心、意而適等，其名流於三世，",
    "T15n0624_001:0349c16": "莫不聞者。一切所問皆能報答，惟不以煩而",
    "T15n0624_001:0349c17": "肯說者。「願欲所問(十六)，讚歎佛已，儻肯說者而",
    "T15n0624_001:0349c18": "欲問之。」佛言：「在所問。」提無離言：「何謂菩薩以",
    "T15n0624_001:0349c19": "法自在說而莊飾身(一)？何謂菩薩快深法無",
    "T15n0624_001:0349c20": "所不入(二)？何謂菩薩知一切人心(三)？何謂菩薩",
    "T15n0624_001:0349c21": "隨所喜而化(四)？何謂菩薩心行而入(五)？何謂菩",
    "T15n0624_001:0349c22": "薩知因緣有所作(六)？何謂菩薩而施與、為莊嚴",
    "T15n0624_001:0349c23": "持戒、忍辱、精進、一心、智慧(七)？何謂菩薩得在",
    "T15n0624_001:0349c24": "梵天(八)？何謂菩薩其智甚尊(九)？何謂菩薩而常",
    "T15n0624_001:0349c25": "得勝(十)？何謂菩薩從是得度(十一)？何謂菩薩於聲",
    "T15n0624_001:0349c26": "聞、辟支佛、一切人而示現法不入其中(十二)？何謂",
    "T15n0624_001:0349c27": "菩薩離於生死而不泥洹(十三)？何謂菩薩知一切",
    "T15n0624_001:0349c28": "人界不離法身(十四)？何謂菩薩不離本，於離本",
    "T15n0624_001:0349c29": "而示現(十五)？何謂菩薩而得尊貴，其福若帑藏(十六)？",
    "T15n0624_001:0350a01": "何謂菩薩隨欲而得入道(十七)？何謂菩薩盡知諸",
    "T15n0624_001:0350a02": "法(十八)？何謂菩薩所作常安諦(十九)？何謂菩薩於世",
    "T15n0624_001:0350a03": "間而行無所著(二十)？何謂菩薩而自在法端正，",
    "T15n0624_001:0350a04": "莫能當者(一)？何謂菩薩常不離佛(二)？何謂菩薩",
    "T15n0624_001:0350a05": "安諦而學(三)？何謂菩薩意與法無所取、無所捨",
    "T15n0624_001:0350a06": "(四)？何謂菩薩而護一切(五)？何謂菩薩至法輪轉",
    "T15n0624_001:0350a07": "(六)？何謂菩薩乃至阿惟顏(七)？」佛言：「善哉，善哉。提",
    "T15n0624_001:0350a08": "無離！菩薩所問乃爾，令一切得所。其在會者，",
    "T15n0624_001:0350a09": "若當來悉為作導，是摩訶衍而得久住。」佛言：",
    "T15n0624_001:0350a10": "「諦聽諦聽，今我所說。」則言：「願樂欲聞。」佛言：「菩",
    "T15n0624_001:0350a11": "薩用四事而自在。何謂四？其光明為一切無",
    "T15n0624_001:0350a12": "所罣礙(一)；所有名寶，其有索者不為愛惜(二)；若",
    "T15n0624_001:0350a13": "明經者說法而不中斷，於邊勸助(三)；若有倩",
    "T15n0624_001:0350a14": "令說法而不以難，承怛薩阿竭不可議踊躍",
    "T15n0624_001:0350a15": "而說之，於菩薩事無所悕望，以法而施與(四)。",
    "T15n0624_001:0350a16": "是名曰四事。「復有四事深入諸法，其慧所作",
    "T15n0624_001:0350a17": "不離功德。何謂四？於十二因緣而真知之(一)；",
    "T15n0624_001:0350a18": "如自惜身，亦惜於人與身無異(二)；於生死亦不",
    "T15n0624_001:0350a19": "念有所從來、有所從去(三)；一切諸法以空現",
    "T15n0624_001:0350a20": "空(四)。是為四事。「復有四事悉知一切人心、其",
    "T15n0624_001:0350a21": "功德增減。何謂四事？以入法身而無瑕穢(一)；",
    "T15n0624_001:0350a22": "諸種好悉以現(二)；以四事而觀(三)；其心無破壞",
    "T15n0624_001:0350a23": "便得三昧(四)。是為四事。「復有四事隨一切所",
    "T15n0624_001:0350a24": "行而教化之。何謂四事？其慧而等(一)；悉化一",
    "T15n0624_001:0350a25": "切人(二)；觀知諸法(三)；其心已淨潔，悉淨一切人",
    "T15n0624_001:0350a26": "心(四)。是為四事。「復有四事知一切人心化之",
    "T15n0624_001:0350a27": "所行。何謂四事？其智無所不入(一)；其慧無所",
    "T15n0624_001:0350a28": "罣礙(二)；其心無有二(三)；睡臥諸蓋已不復著(四)。",
    "T15n0624_001:0350a29": "是為四事。「復有四事所作罪福不忘。何謂四",
    "T15n0624_001:0350b01": "事？一切無所斷(一)；亦無所著(二)；而知因緣，所作",
    "T15n0624_001:0350b02": "隨其示現，以法持法(三)；亦不念有我、亦不念有",
    "T15n0624_001:0350b03": "人，隨是教者不失道法(四)。是為四事。「復有四",
    "T15n0624_001:0350b04": "事以布施而莊嚴。何謂四事？以相莊嚴(一)；隨",
    "T15n0624_001:0350b05": "人所喜示現其好(二)；其色甚尊好(三)；所作而不",
    "T15n0624_001:0350b06": "可盡(四)。是為四事。「復有四事用淨戒而為莊",
    "T15n0624_001:0350b07": "嚴：便為遮迦越羅，不忘菩薩心(一)；得作釋提桓",
    "T15n0624_001:0350b08": "因，以菩薩心而自莊嚴(二)；而作梵天，其心以菩",
    "T15n0624_001:0350b09": "薩而為莊嚴(三)；離一切惡道，但生天上世間作",
    "T15n0624_001:0350b10": "人，以菩薩心而為莊嚴(四)。是為四事。「復有四",
    "T15n0624_001:0350b11": "事忍辱莊嚴。何謂四事？其音如梵，聲聞者各",
    "T15n0624_001:0350b12": "得所(一)；其聲軟好，譬如迦陵(二)；一切莫不愛樂",
    "T15n0624_001:0350b13": "(三)；常於功德而堅固(四)。是為四事。「復有四事以",
    "T15n0624_001:0350b14": "精進莊嚴。何謂四事？其身若金剛，諸邪不能",
    "T15n0624_001:0350b15": "得其便(一)；為一切而作厚(二)；所作事具足辦而",
    "T15n0624_001:0350b16": "不中悔，學問無厭極(三)；其心所求而悉具足(四)。",
    "T15n0624_001:0350b17": "是為四事。「復有四事以禪自莊嚴。何謂四事？",
    "T15n0624_001:0350b18": "所作不抵突(一)、而不調戲(二)、不為弊惡(三)、自知",
    "T15n0624_001:0350b19": "而無異意(四)，是為四事。「復有四事以智慧而",
    "T15n0624_001:0350b20": "莊嚴。何謂四事？不自念有我、亦不念有人，亦",
    "T15n0624_001:0350b21": "不念有壽、亦不念有命，亦不著、亦不斷(一)；所",
    "T15n0624_001:0350b22": "作甚尊(二)；一切所有無所不入(三)；一切諸法無",
    "T15n0624_001:0350b23": "所復畏(四)。是為四事。「復有四事其慧自致梵",
    "T15n0624_001:0350b24": "天。何謂四事？以空慈念一切(一)、教一切人而",
    "T15n0624_001:0350b25": "以加哀(二)、總攬諸法而已護故(三)、等於一切亦",
    "T15n0624_001:0350b26": "不捨佛(四)，是為四事。「復有四事不離於智。何",
    "T15n0624_001:0350b27": "謂四事？以四禪而住，不動轉於菩薩(一)；以四",
    "T15n0624_001:0350b28": "事三昧三摩越，用漚和拘舍羅故不生無色",
    "T15n0624_001:0350b29": "中(二)；自在心所說不離法(三)；遍至十方盡見諸",
    "T15n0624_001:0350c01": "佛(四)。是為四事。「復有四事而自在。何謂四事？",
    "T15n0624_001:0350c02": "於內而自滅，於外亦自滅(一)；悉曉了諸法如幻",
    "T15n0624_001:0350c03": "(二)；以慧為力(三)；不自貢高而得度(四)。是為四事。",
    "T15n0624_001:0350c04": "「復有四事深入慧。何謂四事？知欲而不斷欲，",
    "T15n0624_001:0350c05": "不中道取證(一)；知生死，以漚和拘舍羅而在中",
    "T15n0624_001:0350c06": "(二)；所見悉知其政道、非政道，亦不捨所見(三)；",
    "T15n0624_001:0350c07": "知無黠而親近十二因緣(四)。是為四事。「復有四",
    "T15n0624_001:0350c08": "事於羅漢、辟支佛、一切人以法而示現，不於",
    "T15n0624_001:0350c09": "中有所悕望。何謂四事？視諸三昧知若如幻(一)、",
    "T15n0624_001:0350c10": "曉了諸法而嚴飾(二)、以旬自娛樂所作審諦(三)、",
    "T15n0624_001:0350c11": "其心自知譬若如幻(四)，是為四事。「復有四事",
    "T15n0624_001:0350c12": "離生死亦不般泥洹。何謂四事？念諸佛故(一)、",
    "T15n0624_001:0350c13": "其心而等哀(二)、用漚和拘舍羅故(三)、不忘本發",
    "T15n0624_001:0350c14": "心之願(四)，是為四事。「復有四事而知一切人",
    "T15n0624_001:0350c15": "不離於法身。何謂四事？視一切人皆自然、諸",
    "T15n0624_001:0350c16": "人入法身亦自然(一)；知一切人而自然(二)；人",
    "T15n0624_001:0350c17": "自然、慧自然而不疑(三)；人自然、泥洹自然而",
    "T15n0624_001:0350c18": "得忍(四)。是為四事。「復有四事亦不離本，於無",
    "T15n0624_001:0350c19": "本而見。何謂四事？常念泥洹，欲具足佛法，其",
    "T15n0624_001:0350c20": "意而遍知(一)；以身現遮迦越羅、梵、釋，於其中",
    "T15n0624_001:0350c21": "現功德，令會者因是法(二)；以身現不肖，令劣",
    "T15n0624_001:0350c22": "者得作功德(三)；其有所求者則施與以身，於",
    "T15n0624_001:0350c23": "尊貴現於極豪而往率化(四)。是為四事。「復有四",
    "T15n0624_001:0350c24": "事持想入無想。何謂四事？生死無常，其心",
    "T15n0624_001:0350c25": "淨(一)；從本已苦，今已慧得(二)；視一切諸法無我",
    "T15n0624_001:0350c26": "(三)；泥洹寂(四)。是為四事。「復有四事離諸見法。",
    "T15n0624_001:0350c27": "何謂四事？清淨(一)、於慧眼無所不見(二)、佛眼者",
    "T15n0624_001:0350c28": "悉在前立(三)、已度諸法印阿惟顏(四)，是為四事。",
    "T15n0624_001:0350c29": "「復有四事自在決諸疑。何謂四事？所欲無覆",
    "T15n0624_001:0351a01": "蔽(一)、入諸諦慧(二)、無所不覆(三)、不離諸陀隣尼",
    "T15n0624_001:0351a02": "(四)，是為四事。「復有四事而隨習俗無所著。何",
    "T15n0624_001:0351a03": "謂四事？盡知世事(一)；便能度一切人(二)；已離",
    "T15n0624_001:0351a04": "憎愛(三)；以淨於本，無所沾污(四)。是為四事。",
    "T15n0624_001:0351a05": "「復有四事而住法。何謂四事？其心自在(一)、其",
    "T15n0624_001:0351a06": "慧亦自在(二)、其智亦自在(三)、漚和拘舍羅而自",
    "T15n0624_001:0351a07": "在(四)，是為四事。「復有四事。何謂四事？不離",
    "T15n0624_001:0351a08": "怛薩阿竭(一)、為一切讚歎佛形容(二)、教照人",
    "T15n0624_001:0351a09": "令發心為菩薩(三)、常念於佛(四)，是為四事。「復",
    "T15n0624_001:0351a10": "有四事寂而知諸法。何謂四事？以道盡",
    "T15n0624_001:0351a11": "知俗事(一)；一切曉了諸慧(二)；於所聞無有疑",
    "T15n0624_001:0351a12": "而得法忍(三)；不念有是、無是，不隨俗人有所",
    "T15n0624_001:0351a13": "作為(四)。是為四事。「復有四事而為師無所貪。",
    "T15n0624_001:0351a14": "何謂四事？為一切人作因緣(一)、其心質朴而",
    "T15n0624_001:0351a15": "無諛諂(二)、捨身之安而憂他人(三)、所求慧不用",
    "T15n0624_001:0351a16": "身故但為一切(四)，是為四事。「復有四事為一",
    "T15n0624_001:0351a17": "切作護。何謂四事？自捨身而憂他人(一)、悉捨",
    "T15n0624_001:0351a18": "諸樂以法自樂(二)、所聞不以為解(三)、以法而自",
    "T15n0624_001:0351a19": "長養(四)，是為四事。「復有四事當成輪轉。何謂",
    "T15n0624_001:0351a20": "四事？逮得陀隣尼、逮得自恣所欲(一)；而無盡",
    "T15n0624_001:0351a21": "滅(二)；自入其心，於內曉了諸法(三)；盡解他人",
    "T15n0624_001:0351a22": "(四)。是為四事。「復有四事乃至阿惟顏。何謂四",
    "T15n0624_001:0351a23": "事？已度於生死，不離於菩薩(一)；便得無所從",
    "T15n0624_001:0351a24": "生法樂忍故，受生死用不離法故(二)；已得阿",
    "T15n0624_001:0351a25": "惟致印(三)；已今得怛薩阿竭印(四)，今到十",
    "T15n0624_001:0351a26": "道地，以到十道地，從次第悉曉了。是為四",
    "T15n0624_001:0351a27": "事。」佛說菩薩四事經時，三千大千剎土六反",
    "T15n0624_001:0351a28": "震動，其光明無所不明。諸天飛在其上，以億",
    "T15n0624_001:0351a29": "百千種妓樂而娛樂供養佛，雨於天華，皆言：",
    "T15n0624_001:0351b01": "「善哉，善哉。佛從無數劫所行今皆聞之。其在",
    "T15n0624_001:0351b02": "會者、其聞是法，從本已作功德。聞已，便諷、誦、",
    "T15n0624_001:0351b03": "持，復為一切人廣說，其心未曾忘，菩薩如",
    "T15n0624_001:0351b04": "是輩人所作亦當如佛。吾等已得是利。所以",
    "T15n0624_001:0351b05": "者何？逮聞是法。」爾時，諸天及人八萬四千皆",
    "T15n0624_001:0351b06": "發阿耨多羅三耶三菩提心，萬二千菩薩皆",
    "T15n0624_001:0351b07": "得無所從生法樂忍。提無離菩薩問佛：「從怛",
    "T15n0624_001:0351b08": "薩阿竭般泥洹已後，其有聞是經者，諷、誦、讚、",
    "T15n0624_001:0351b09": "供事，當得幾法功德？」佛言：「當得八法功",
    "T15n0624_001:0351b10": "德：其信無有異於菩薩而堅住(一)；其身施人，於",
    "T15n0624_001:0351b11": "功德而令增益於一切人，其心無所恨(二)；住",
    "T15n0624_001:0351b12": "於無極大哀，教照一切(三)；以法故學問不厭",
    "T15n0624_001:0351b13": "足，若海不厭眾流(四)；欲護諸法(五)；以法功德而",
    "T15n0624_001:0351b14": "自長養，雖身而死後還倍好(六)；入諸福功",
    "T15n0624_001:0351b15": "德，具足本願，為諸佛所擁護(七)；降伏眾魔，以離",
    "T15n0624_001:0351b16": "恐懼(八)。菩薩以是八事，佛般泥洹已後便逮",
    "T15n0624_001:0351b17": "得功德法。」爾時，三千大千剎土地為六反震",
    "T15n0624_001:0351b18": "動，悉平如掌，諸山陵、海水、陂渠、溝坑悉見",
    "T15n0624_001:0351b19": "如地，其在水中謂為如故。以百歲枯木諸",
    "T15n0624_001:0351b20": "樹皆生若干種葉，其葉者在佛方面皆傾枝",
    "T15n0624_001:0351b21": "向之；其餘好樹亦復如是。地為生蓮華，大如",
    "T15n0624_001:0351b22": "車輪，其色無數，其光明悉開辟三千大千之",
    "T15n0624_001:0351b23": "剎土。從下視上了無所見，但聞妓樂，其音甚",
    "T15n0624_001:0351b24": "好。爾時，從氷山、香山，其香到是，無所不遍。其",
    "T15n0624_001:0351b25": "華從是山出乃來雨佛上，遍其地，沒人踝。",
    "T15n0624_001:0351b26": "佛所坐樹其樹亦出華，亦聞妓樂音若如天",
    "T15n0624_001:0351b27": "樂。其佛上便有三十萬里珍寶華蓋而覆蓋",
    "T15n0624_001:0351b28": "座，蓋間而有珍寶鈴周匝其邊，悉皆垂珠，",
    "T15n0624_001:0351b29": "從其垂珠間其音聲悉遍三千大千之剎土。",
    "T15n0624_001:0351c01": "舍利弗前長跪問佛：「是何本之瑞應乃有是",
    "T15n0624_001:0351c02": "現？」佛謂舍利弗：「有王名曰伅真陀羅，從名",
    "T15n0624_001:0351c03": "香山與諸伅真陀羅無央數千、與犍陀羅無",
    "T15n0624_001:0351c04": "央數千、與諸天無央數千而俱來。」說是瑞應，",
    "T15n0624_001:0351c05": "言適未竟，便見伅真陀羅與八萬四千伎人俱",
    "T15n0624_001:0351c06": "來，及無央數人。其華從上墮，譬若天雨從上",
    "T15n0624_001:0351c07": "悉下。與諸俱來者頭面著地為佛作禮，遶佛",
    "T15n0624_001:0351c08": "三匝皆在前住。伅真陀羅王便以手持琉璃",
    "T15n0624_001:0351c09": "之琴。所以者何？是本之願。面面各四萬二千",
    "T15n0624_001:0351c10": "伎樂，伅真陀羅在其中央，同時鼓琴，其聲悉",
    "T15n0624_001:0351c11": "遍三千大千之剎土。諸欲天子所有伎樂，應",
    "T15n0624_001:0351c12": "時其音不與是聲而等。所以者何？其音悉覆，",
    "T15n0624_001:0351c13": "即令不如。諸欲天子、諸色天子皆悉到佛所。",
    "T15n0624_001:0351c14": "鼓是音時，三千大千之剎土應時諸樹、名大",
    "T15n0624_001:0351c15": "山、氷山、王摩訶目鄰皆悉[(尸@言)*令][(尸@言)*令]搖，譬若如",
    "T15n0624_001:0351c16": "舞，一切低昂皆向佛，譬若如人之作禮。比丘、",
    "T15n0624_001:0351c17": "比丘尼、優婆塞、優婆夷，諸一一尊比丘及新",
    "T15n0624_001:0351c18": "發意菩薩，其在會者諸天、龍、鬼、神，一切自於",
    "T15n0624_001:0351c19": "坐皆踊躍，[山*叵]峨其身而欲起舞。提無離菩薩",
    "T15n0624_001:0351c20": "問：「尊聲聞已離諸欲，悉得八惟務禪，盡見四",
    "T15n0624_001:0351c21": "諦。何緣復舞？」諸尊聲聞答言：「吾等不得自在，",
    "T15n0624_001:0351c22": "用是琴聲，於坐不能忍其音、亦不能制其心",
    "T15n0624_001:0351c23": "令堅住。」提無離菩薩問摩訶迦葉言：「仁者年",
    "T15n0624_001:0351c24": "尊而知厭足，自守如戒，為諸天及人之所敬",
    "T15n0624_001:0351c25": "愛。云何不能自制身舞，若如小兒？」摩訶迦葉",
    "T15n0624_001:0351c26": "言：「譬若隨藍風一起時，諸樹、名大樹而不能自",
    "T15n0624_001:0351c27": "制。所以者何？其身不堪伅真陀羅王琴聲，譬",
    "T15n0624_001:0351c28": "若如隨藍風起時，以是故，吾等而不能自制。",
    "T15n0624_001:0351c29": "今乃知上人之所作，其功德不可當。諸聲聞",
    "T15n0624_001:0352a01": "之所有，今悉為是音而覆蔽。」提無離菩薩復",
    "T15n0624_001:0352a02": "謂摩訶迦葉：「觀諸阿惟越致所作為，聞是琴",
    "T15n0624_001:0352a03": "聲而無動者，其有智人聞是奈何，而不發阿",
    "T15n0624_001:0352a04": "耨多羅三藐三菩提心？諸聲聞之所有威神",
    "T15n0624_001:0352a05": "之力皆悉為琴聲而所覆蔽，是音不能動搖",
    "T15n0624_001:0352a06": "諸摩訶衍。伅真陀羅王所有伎樂、八萬四千",
    "T15n0624_001:0352a07": "音聲皆悉佛威神之所接，亦伅真陀羅本願",
    "T15n0624_001:0352a08": "福之所致。」諸所音樂聲莫不聞其聲，皆言：「諸",
    "T15n0624_001:0352a09": "法等而悉脫，下、中、上悉淨，而亦空，無有異。",
    "T15n0624_001:0352a10": "一切諸人計無有人已，過去、當來、今現在亦",
    "T15n0624_001:0352a11": "爾，但聞其音，了無所有。其法者，一切人聲亦",
    "T15n0624_001:0352a12": "復如是。一切剎等，剎所已故等，而無剎故",
    "T15n0624_001:0352a13": "(二)。「其明無所有，等而稱其剎者，無有生者、亦",
    "T15n0624_001:0352a14": "無長大者。是故，空無有識而自然，諸所有無",
    "T15n0624_001:0352a15": "所有是自然(三)。「亦不可得外行、亦不可得內",
    "T15n0624_001:0352a16": "行。其慧而本異法，而字法亦無所有，其名亦",
    "T15n0624_001:0352a17": "爾(四)。「其知名色無所有，其行無著已，過去安",
    "T15n0624_001:0352a18": "無有極(五)。「已從聞法本，盡壞無所有，亦無所",
    "T15n0624_001:0352a19": "至、亦無所住(六)。「其所計但有字，但字盡知字",
    "T15n0624_001:0352a20": "法而等不校別(七)。「心所持等持故，無所有，",
    "T15n0624_001:0352a21": "其本轉而不相知。心所思亦無所生，其知是",
    "T15n0624_001:0352a22": "慧便入法(八)。「其根根已等斷，前與後法這等，",
    "T15n0624_001:0352a23": "其知等於三世，其慧便入無央數(九)。「凡人為",
    "T15n0624_001:0352a24": "色名之所繫，是者凡之所作，從本至本、從",
    "T15n0624_001:0352a25": "生至老無有已，已知因緣不復滅。「其言有我、",
    "T15n0624_001:0352a26": "有人，是與本而反(十)。「我所住等無所住、諸法",
    "T15n0624_001:0352a27": "亦無所住，其知住無所住，是為歡喜聞信(十一)。",
    "T15n0624_001:0352a28": "「譬若雨而有電，是上之自然。一切諸法我，故",
    "T15n0624_001:0352a29": "曰自然(二)。「我與人自然空，已知是者便入陀隣",
    "T15n0624_001:0352b01": "尼印，諸所脫門戶而悉知。「相等相故(三)。「無",
    "T15n0624_001:0352b02": "有相法者、無有空故。無悕望用字故，故與",
    "T15n0624_001:0352b03": "法別，便有上、中、下(四)。其字者不自知而別用，",
    "T15n0624_001:0352b04": "不可見故，其心已本來故，而有本者續故。",
    "T15n0624_001:0352b05": "已知諸法無所有，已為斷本際故(五)。「已斷本",
    "T15n0624_001:0352b06": "際，為一切而有行；已知本際等，是則為慈哀",
    "T15n0624_001:0352b07": "(六)。「已淨於慈，便等於苦、樂，亦不喜、亦不憂，所",
    "T15n0624_001:0352b08": "已者是為上人。已入本故，法學者寂而寂，若",
    "T15n0624_001:0352b09": "說、若不說，無所增減法者，所以故寂而無悕",
    "T15n0624_001:0352b10": "望(七)。「空中之聲而不可獲，但可聞，無所說，若",
    "T15n0624_001:0352b11": "所說、若所聞皆不誠。」聞是音時，八千菩薩悉",
    "T15n0624_001:0352b12": "得無所從生法樂忍。提無離菩薩問佛：「是歎",
    "T15n0624_001:0352b13": "聲從所出？」佛語：「若問伅真陀羅王，悉自為若",
    "T15n0624_001:0352b14": "說之。」應時受言，便問伅真陀羅：「是歎聲所從",
    "T15n0624_001:0352b15": "出？」則答言：「從一切人聲從彼出。」復問：「一切",
    "T15n0624_001:0352b16": "人聲從所出？」「從空出。」提無離菩薩則言：「伅真",
    "T15n0624_001:0352b17": "陀羅！一切人聲不從意出？」伅真陀羅復問提",
    "T15n0624_001:0352b18": "無離菩薩：「是聲當從身出？為從心出？」提無離",
    "T15n0624_001:0352b19": "言：「亦不從身出，亦不從心出。何以故？其身不",
    "T15n0624_001:0352b20": "常住故。譬若草不常生、若牆壁不常而住，",
    "T15n0624_001:0352b21": "會有僻時。其心無有形，亦不可見、亦不可聞、",
    "T15n0624_001:0352b22": "亦不可聽，譬若如幻。」伅真陀羅復問提無離：",
    "T15n0624_001:0352b23": "「若無有身、無心，是聲何從得出？」則答言：「一切",
    "T15n0624_001:0352b24": "從念自然而有聲。如仁說聲從念便有，今我",
    "T15n0624_001:0352b25": "歎聲因空而出。所已故？諸聲不離空故。」伅真",
    "T15n0624_001:0352b26": "陀羅則言：「如仁欲知聲者，皆因空自然有聲。",
    "T15n0624_001:0352b27": "但聞音而不可見，即時滅。其滅者亦空，故曰",
    "T15n0624_001:0352b28": "自然。諸法所以等者，如空等故。其有所說、無",
    "T15n0624_001:0352b29": "所說亦等。所以者？空等故。一切諸法但可聞，",
    "T15n0624_001:0352c01": "不可見。其所聞法，於聞不見其法。如法聲",
    "T15n0624_001:0352c02": "不見，是聲亦於法不現。諸法不可覺，所以",
    "T15n0624_001:0352c03": "聞者，已漚和拘舍羅故而可聞，則亦無所",
    "T15n0624_001:0352c04": "聞。已漚和拘舍羅知，便於法無所悕望。無",
    "T15n0624_001:0352c05": "所悕望者，是固要是固力，不復羸便堅彊，",
    "T15n0624_001:0352c06": "無有能斷。無有能斷者，無有生；無有生者，無",
    "T15n0624_001:0352c07": "所屬；無所屬者，便已輕；已輕者，便淨潔；已淨",
    "T15n0624_001:0352c08": "者，便無垢。已無法，甚明、甚朗。甚明者是心",
    "T15n0624_001:0352c09": "本，心本者為過；其過者知過已，已過者便無",
    "T15n0624_001:0352c10": "有想。已過諸想，其處轉上。轉上者是菩薩忍，",
    "T15n0624_001:0352c11": "已得忍者無所不忍，亦忍空、亦忍人。何以故？",
    "T15n0624_001:0352c12": "空亦不離人。何所是空？人則空，忍於無想、忍",
    "T15n0624_001:0352c13": "於有想。所以故？想者自然而無想，亦忍無願、",
    "T15n0624_001:0352c14": "亦忍有願。所以故？其願想自然，無有願本。諸",
    "T15n0624_001:0352c15": "法泥洹，亦復忍於生死。所以故？生死者譬若",
    "T15n0624_001:0352c16": "如夢。菩薩得忍者不疑有無，持一計而盡知",
    "T15n0624_001:0352c17": "一切人。用得忍故，知一切諸法亦無所至、亦",
    "T15n0624_001:0352c18": "無所來，知諸法悉住。已住於法者，知一切人",
    "T15n0624_001:0352c19": "亦住。已入是法者，是為無所從生法樂忍，",
    "T15n0624_001:0352c20": "但有音聲。其法忍者，亦無所語、無可說，其本",
    "T15n0624_001:0352c21": "者亦復不可說。佛者甚尊，不可說法而令人",
    "T15n0624_001:0352c22": "得了。」提無離菩薩白佛：「快哉，伅真陀羅所說",
    "T15n0624_001:0352c23": "微妙，曉了知深法而得忍，能有一一尊所有",
    "T15n0624_001:0352c24": "所入忍而甚深問佛。是王所作功德已更幾",
    "T15n0624_001:0352c25": "佛？其所欲自恣乃爾。」佛語提無離菩薩：「可知",
    "T15n0624_001:0352c26": "洹河邊沙，一沙為一佛土，盡索滿中星宿，",
    "T15n0624_001:0352c27": "是數可知。伅真陀羅所供事佛其數不可",
    "T15n0624_001:0352c28": "計。」提無離菩薩問伅真陀羅：「所供事佛甚多",
    "T15n0624_001:0352c29": "乃爾，合會功德甚大巍巍，何緣不疾成佛？」伅",
    "T15n0624_001:0353a01": "真陀羅則言：「菩薩用十事無有厭足。何謂為",
    "T15n0624_001:0353a02": "十？供事怛薩阿竭而無厭足(一)、所作功德亦",
    "T15n0624_001:0353a03": "無厭足(二)、學問法亦不厭足(三)、四禪五旬知亦",
    "T15n0624_001:0353a04": "不厭足(四)、視諸法亦不厭足(五)、欲廣說法亦不",
    "T15n0624_001:0353a05": "厭足(六)、欲教一切人亦不厭足(七)、常欲護法亦",
    "T15n0624_001:0353a06": "不厭足(八)、欲具足諸波羅蜜亦不厭足(九)、欲感",
    "T15n0624_001:0353a07": "動化道勸助亦不厭足(十)，是菩薩十不厭足。」",
    "T15n0624_001:0353a08": "伅真陀羅問佛：「聞菩薩摩訶薩有三昧，名曰",
    "T15n0624_001:0353a09": "寶如來，其得是三昧者，悉具足諸寶，其問",
    "T15n0624_001:0353a10": "者所說法而自在。」佛言：「諦聽所說。」伅真陀羅",
    "T15n0624_001:0353a11": "言：「受教，惟願聞之。」佛言：「菩薩不盡佛、及法、",
    "T15n0624_001:0353a12": "比丘僧，用是三事發心便有八十法寶。「何謂",
    "T15n0624_001:0353a13": "八十？其心不忘薩芸若，是則為寶(一)；其心不",
    "T15n0624_001:0353a14": "捨信，是則為寶(二)；其心習諸功德不懈，是則",
    "T15n0624_001:0353a15": "為寶(三)；其心堅其願不捨，是則為寶(四)；其心",
    "T15n0624_001:0353a16": "所有施與無所愛惜而復增益，是則為寶(五)；其",
    "T15n0624_001:0353a17": "心所作但念菩薩，是則為寶(六)；其心莊嚴身，",
    "T15n0624_001:0353a18": "不犯身三事，是則為寶(七)；其心淨者，其語無惡，",
    "T15n0624_001:0353a19": "是則為寶(八)；其心莊嚴，心不念惡，是則為寶",
    "T15n0624_001:0353a20": "(九)；其心已戒，莊嚴加身，不欲、不念人惡，是則",
    "T15n0624_001:0353a21": "為寶(十)；其心無所罣礙，等一切人，是則為寶",
    "T15n0624_001:0353a22": "(一)；其心已忍辱為莊嚴，忍一切諸惡，是則為",
    "T15n0624_001:0353a23": "寶(二)；其心不愛惜身、壽命，用菩薩故，是則為",
    "T15n0624_001:0353a24": "寶(三)；其心無所憎、愛，亦不搖動，是則為寶(四)；其",
    "T15n0624_001:0353a25": "心堅固精進而不懈怠，是則為寶(五)；其心所作",
    "T15n0624_001:0353a26": "皆欲成，是則為寶(六)；其心所念意行直，所作",
    "T15n0624_001:0353a27": "不忘欲具足菩薩事，是則為寶(七)；其心禪三",
    "T15n0624_001:0353a28": "昧三摩越，已發是，所作便自在，是則為寶(八)；其",
    "T15n0624_001:0353a29": "心求法欲合會諸智，是則為寶(九)；其心所聞",
    "T15n0624_001:0353b01": "法而習誦便有精進，是則為寶(二十)；其心所說法",
    "T15n0624_001:0353b02": "無所悕望，度諸求故，是則為寶(一)；其心於法無",
    "T15n0624_001:0353b03": "有虛飾，是則為寶(二)；其心念正道，所作如事，",
    "T15n0624_001:0353b04": "是則為寶(三)；其心所聞、所作如所聞用審故，",
    "T15n0624_001:0353b05": "是則為寶(四)；其心具足智慧已，不隨他人教，",
    "T15n0624_001:0353b06": "是則為寶(五)；其心已無極慈而自護，是則為",
    "T15n0624_001:0353b07": "寶(六)；其心為無極哀，謂等一切故，是則為寶",
    "T15n0624_001:0353b08": "(七)；其心無極護已法自娛樂，是則為寶(八)；其",
    "T15n0624_001:0353b09": "心已無極等觀視諸法，是則為寶(九)；其心於生",
    "T15n0624_001:0353b10": "死不以為勤苦，已入功德故，是則為寶(三十)；其",
    "T15n0624_001:0353b11": "心欲教一切人，多念於人不自念，是則為寶",
    "T15n0624_001:0353b12": "(一)；其心不乏已法分與人，令得而學，是則為",
    "T15n0624_001:0353b13": "寶(二)；其心以大智無所不曉，有神足無所不感",
    "T15n0624_001:0353b14": "動，是則為寶(三)；其心而親近迦羅蜜，無所聞",
    "T15n0624_001:0353b15": "而學問，是則為寶(四)；其心遠離惡師而習功",
    "T15n0624_001:0353b16": "德，是則為寶(五)；其心等一切，因是習，無有二",
    "T15n0624_001:0353b17": "心，是則為寶(六)；其心知生死是則為病，便入",
    "T15n0624_001:0353b18": "一切人意，是則為寶(七)；其心為一切作藥而愈",
    "T15n0624_001:0353b19": "諸病，是則為寶(八)；其心不輕易無智者，用",
    "T15n0624_001:0353b20": "法尊故，是則為寶(九)；其心不自貢高而忍一",
    "T15n0624_001:0353b21": "切，是則為寶(四十)；其心不諛諂，是則為寶(一)；其",
    "T15n0624_001:0353b22": "心所聞法不忘，於法住故，是則為寶(二)；其心",
    "T15n0624_001:0353b23": "盡護諸法，用念報諸佛恩故，是則為寶(三)；其",
    "T15n0624_001:0353b24": "心欲報恩，用堅固厚故，是則為寶(四)；其心若",
    "T15n0624_001:0353b25": "有侵者而不念報，是則為寶(五)；其心樂於山間，",
    "T15n0624_001:0353b26": "欲守法淨故，是則為寶(六)；其心常欲捨家，欲",
    "T15n0624_001:0353b27": "作沙門至於正道故，是則為寶(七)；其心於道",
    "T15n0624_001:0353b28": "而自趣足，自制而護惡，是則為寶(八)；其心知",
    "T15n0624_001:0353b29": "足，令人各歡喜，是則為寶(九)；其心於世事知",
    "T15n0624_001:0353c01": "足者，是為不厭足於法，是則為寶(五十)；其心自",
    "T15n0624_001:0353c02": "護，不與眾閙從事，是則為寶(一)；其心不厭足",
    "T15n0624_001:0353c03": "諸功德，用諸相具諸種好，是則為寶(二)；其心",
    "T15n0624_001:0353c04": "不厭足於智慧，欲決一切人疑故，是則為寶",
    "T15n0624_001:0353c05": "(三)；其心常念佛，不離佛故，是則為寶(四)；其心",
    "T15n0624_001:0353c06": "常念法，所說不離法故，是則為寶(五)；其心常",
    "T15n0624_001:0353c07": "念僧，便至阿惟越致僧故，是則為寶(六)；其心",
    "T15n0624_001:0353c08": "常念戒，不動離菩薩，是則為寶(七)；其心常念",
    "T15n0624_001:0353c09": "施，不貪身故，是則為寶(八)；其心常念天上，便",
    "T15n0624_001:0353c10": "入一生補處，是則為寶(九)；其心盡知本，索曉",
    "T15n0624_001:0353c11": "諸所有，是則為寶(六十)；其心知法，不壞法身故，",
    "T15n0624_001:0353c12": "是則為寶(一)；其心所作知如事，盡知一切人之",
    "T15n0624_001:0353c13": "所語，是則為寶(二)；其心知自在，飽滿一切人，",
    "T15n0624_001:0353c14": "是則為寶(三)；其心得陀隣尼，所聞法無所忘，",
    "T15n0624_001:0353c15": "是則為寶(四)；其心知本法，諸所有自然悉曉",
    "T15n0624_001:0353c16": "了，是則為寶(五)；其心護慧，知其識如幻，是則",
    "T15n0624_001:0353c17": "為寶(六)；其心學審諦，從是而得脫，不壞所作，",
    "T15n0624_001:0353c18": "是則為寶(七)；其心護法，欲知人自然，是則為",
    "T15n0624_001:0353c19": "寶(八)；其心知無常苦，生死於三界無所著，是",
    "T15n0624_001:0353c20": "則為寶(九)；其心視諸法無有我，用無人故，是",
    "T15n0624_001:0353c21": "則為寶(七十)；其心入泥洹，從本本寂復寂，是則",
    "T15n0624_001:0353c22": "為寶(一)；其心知空、無相、無願，已度於脫近泥洹",
    "T15n0624_001:0353c23": "門，是則為寶(二)；其心無有生，無有生、無所壞、",
    "T15n0624_001:0353c24": "無所滅，其脫是者得忍，是則為寶(三)；其心知",
    "T15n0624_001:0353c25": "若幻、如夢、如野馬、如山中響、如水中影已，堅",
    "T15n0624_001:0353c26": "固無所悕望，是則為寶(四)；其心喜知十二因緣",
    "T15n0624_001:0353c27": "已，去著斷之事，是則為寶(五)；其心所見悉曉，",
    "T15n0624_001:0353c28": "而不求、不墮二，是則為寶(六)；其心不入二事，",
    "T15n0624_001:0353c29": "以一事悉知法，是則為寶(七)；其心具足諸行",
    "T15n0624_001:0354a01": "而不轉還，度於諸色名，是則為寶(八)；其心稍",
    "T15n0624_001:0354a02": "近，已具法故，是則為寶(九)；其心合聚三十",
    "T15n0624_001:0354a03": "七品，用度諸法故，是則為寶(八十)。」佛語伅真陀",
    "T15n0624_001:0354a04": "羅：「已習是八十事而具足，便得寶如來三昧。",
    "T15n0624_001:0354a05": "已逮是三昧者，於道寶、於欲寶無所住。「何謂",
    "T15n0624_001:0354a06": "欲寶？何謂道寶？欲寶者，諸天及人，人中之尊、",
    "T15n0624_001:0354a07": "釋、梵、四天王、遮迦越羅。若尊者諸侯，其一一",
    "T15n0624_001:0354a08": "豪姓者於天上、天下各自有尊，已得者則不",
    "T15n0624_001:0354a09": "如驕。自於是中悅心，為菩薩而欲得之，是名",
    "T15n0624_001:0354a10": "曰欲寶。「道寶者，以法度俗。何所法而度俗",
    "T15n0624_001:0354a11": "者？則道法。何以故？欲之所作皆因慧，慧者則",
    "T15n0624_001:0354a12": "象道之法。譬如眾流皆歸於大海、須彌者諸",
    "T15n0624_001:0354a13": "山中尊、月者眾星中大明、日者明於眾冥、",
    "T15n0624_001:0354a14": "若師子諸獸中之猛、如王於眾而為上、如釋",
    "T15n0624_001:0354a15": "於忉利而為尊、梵者於眾梵而獨高，以是慧",
    "T15n0624_001:0354a16": "尊於諸法，故曰智慧王。所以其欲度者，因是",
    "T15n0624_001:0354a17": "而得度，用安隱道故。若冥持炬火而得明，",
    "T15n0624_001:0354a18": "其作甚猛，降伏眾魔。作醫王，調和諸藥；作師，",
    "T15n0624_001:0354a19": "曉知諸事。若持弓弭，箭在所射，其箭無所不",
    "T15n0624_001:0354a20": "入。若力士持兵有所擊，應時無有全命者；",
    "T15n0624_001:0354a21": "持是智慧擊於愚冥，無有不盡者。所以者何？",
    "T15n0624_001:0354a22": "用去垢故。其心而等無有異，亦不與人有所",
    "T15n0624_001:0354a23": "諍、亦無有能害者，與人無有恨、所作有究",
    "T15n0624_001:0354a24": "竟故。其慧而忠質故，能有所成作至誠，是",
    "T15n0624_001:0354a25": "為止意；一切平等，是為斷因緣；是神足合會",
    "T15n0624_001:0354a26": "諸功德，是則為根；所作在後，是則為力；於無",
    "T15n0624_001:0354a27": "智而為智，是則為覺；視人道徑者，是則為",
    "T15n0624_001:0354a28": "道。「已寂而寂、向觀而觀，於冥欲作明，冥去是",
    "T15n0624_001:0354a29": "則為明。是明之自然故、無有垢故、能淨餘",
    "T15n0624_001:0354b01": "脫於欲故，能脫餘欲。不可見，已度諸界故，無",
    "T15n0624_001:0354b02": "有諸界。內已寂已，過諸空，用入空故。已離諸",
    "T15n0624_001:0354b03": "所見，是則無想；無所求寂，是則無願想。已",
    "T15n0624_001:0354b04": "度三界，已相無有相是為相，其相與空等故。",
    "T15n0624_001:0354b05": "所以者何？以無求故，是則為布施；已度是我",
    "T15n0624_001:0354b06": "所、非我所，無希望，是則為戒；我無所住，是",
    "T15n0624_001:0354b07": "則為忍；無所持、無所捨，是則為精進；無所增、",
    "T15n0624_001:0354b08": "減，是則為禪；不可知處所，是則為慧。其所入",
    "T15n0624_001:0354b09": "一切皆慧之所入，與漚和拘舍羅而相得故。",
    "T15n0624_001:0354b10": "譬若如夢，已無我為莊嚴，所作皆功德，已離",
    "T15n0624_001:0354b11": "無所住。」佛語伅真陀羅：「是則慧寶，菩薩已具",
    "T15n0624_001:0354b12": "足是者，便逮寶如來三昧。譬若大海悉含受",
    "T15n0624_001:0354b13": "眾流及寶，其名寶悉從中生。若菩薩得是三",
    "T15n0624_001:0354b14": "昧者，便含受一切人，是為合集諸法故。是者",
    "T15n0624_001:0354b15": "眾寶之明、是者眾寶之本，以是故，三寶眾不",
    "T15n0624_001:0354b16": "知盡。」提無離菩薩問佛：「伅真陀羅王已逮得",
    "T15n0624_001:0354b17": "是三昧不？」佛言：「自從伅真陀羅而問，為而發",
    "T15n0624_001:0354b18": "遣。」提無離則問：「仁者已得是三昧？」伅真陀羅",
    "T15n0624_001:0354b19": "報言：「是三昧不作是住念：當得我者、不得我",
    "T15n0624_001:0354b20": "者。是三昧無有能得者。是三昧亦無有色，而",
    "T15n0624_001:0354b21": "不可知，痛、痒、思想、生死、識亦不可知。是三",
    "T15n0624_001:0354b22": "昧不可已色見、亦不可聽聞，亦無所生相、",
    "T15n0624_001:0354b23": "亦無所盡相、亦無所有相而可相相，相亦不",
    "T15n0624_001:0354b24": "可觀、亦不可視。其言我能視、我能觀，不為",
    "T15n0624_001:0354b25": "三昧。何以故？有因緣想故。三昧者無有因緣",
    "T15n0624_001:0354b26": "想，三昧者等諸法故。已等諸法，我亦如是，一",
    "T15n0624_001:0354b27": "切人等人。何以故？等一切空故，三昧者空",
    "T15n0624_001:0354b28": "相。一切人無有想，無有想是三昧相；一切人",
    "T15n0624_001:0354b29": "無有願，無有願是三昧相；一切人悉淨，悉淨",
    "T15n0624_001:0354c01": "是三昧相；一切人無有我，無有我是三昧相。",
    "T15n0624_001:0354c02": "亦不可得身、亦不可得細滑、亦不可得心，其",
    "T15n0624_001:0354c03": "有說我知法、我見法，是皆不可得。所以故？",
    "T15n0624_001:0354c04": "不可從悕望得。」提無離菩薩白佛：「見伅真陀",
    "T15n0624_001:0354c05": "羅所被、服從、婇女及妓樂，謂已婬妷，不知",
    "T15n0624_001:0354c06": "所入法甚深微妙，所說自恣如法。」佛言：「菩薩",
    "T15n0624_001:0354c07": "已入深慧，曉了漚和拘舍羅，其道地如是無",
    "T15n0624_001:0354c08": "所不作。伅真陀羅所持琴而鼓之，其音莫不",
    "T15n0624_001:0354c09": "而聞，故七十億真陀羅、三十億犍陀羅、自",
    "T15n0624_001:0354c10": "隨者八萬四千夫人，悉發阿耨多羅三藐三",
    "T15n0624_001:0354c11": "菩提心。菩薩以是慧漚和拘舍羅便致名及",
    "T15n0624_001:0354c12": "美，人而在尊位，用不可數人，故為作本。如人",
    "T15n0624_001:0354c13": "作火不益薪，知令滅不久；菩薩而獨住者，不",
    "T15n0624_001:0354c14": "能為人作本。以與人共，乃能益人。其欲作大",
    "T15n0624_001:0354c15": "火者，當益其薪，故能大明；菩薩以人為薪，乃",
    "T15n0624_001:0354c16": "能成大之光明。」佛言：「菩薩所受，人多各各",
    "T15n0624_001:0354c17": "得本。」提無離問佛：「伅真陀羅何以故能持伎",
    "T15n0624_001:0354c18": "樂音而令人發阿耨多羅三藐三菩提心？」",
    "T15n0624_001:0354c19": "佛言：「伅真陀羅犍陀羅者悉樂於伎樂，便以",
    "T15n0624_001:0354c20": "伎樂而樂之，各得歡喜。知得歡喜，便令聞佛",
    "T15n0624_001:0354c21": "音、聞法音、聞僧音，讚歎菩薩快、其德極尊，",
    "T15n0624_001:0354c22": "當以心習薩芸若。但聞布施、持戒、忍辱、精進、",
    "T15n0624_001:0354c23": "一心、智慧音，慈哀護等，意止、意斷，神足、根、力、",
    "T15n0624_001:0354c24": "覺、道，向觀禪惟務三昧三摩越，皆聞是音。無",
    "T15n0624_001:0354c25": "常、苦、無我、寂，亦復聞是音。空、無想、不願，無",
    "T15n0624_001:0354c26": "生、無所生、無生死，亦聞是音。復聞菩薩藏陀",
    "T15n0624_001:0354c27": "隣尼、金剛行三昧、淨水諸法王印海印三",
    "T15n0624_001:0354c28": "昧、入一切諸法自恣諸法三昧、莊嚴三昧、寶",
    "T15n0624_001:0354c29": "如來三昧、寶自然三昧、知禪三昧、歡喜三昧、",
    "T15n0624_001:0355a01": "令地悉作蓮華三昧、蓮華尊三昧、無所不",
    "T15n0624_001:0355a02": "遍入三昧、法池三昧、其意差特三昧、大電明",
    "T15n0624_001:0355a03": "三昧、師子明三昧、日明三昧、無央數因三",
    "T15n0624_001:0355a04": "昧、已入本三昧、金剛署三昧、金剛幢幡三昧、",
    "T15n0624_001:0355a05": "若金剛三昧、金剛濟三昧、如地三昧、若須",
    "T15n0624_001:0355a06": "彌三昧、若須彌住三昧、明華三昧、其心自恣",
    "T15n0624_001:0355a07": "三昧、知一切人三昧、一切所行其地因是三",
    "T15n0624_001:0355a08": "昧、甚深全三昧、無央數說法三昧、開冥三昧、",
    "T15n0624_001:0355a09": "知一切人心行三昧、所樂三昧、生旬三昧、降",
    "T15n0624_001:0355a10": "伏魔三昧、現諸色三昧、各入其音三昧、悉知",
    "T15n0624_001:0355a11": "一切人身三昧、法行三昧、慧地首三昧、地首",
    "T15n0624_001:0355a12": "三昧、見諦所有三昧、解諸縛三昧、悉入諸因",
    "T15n0624_001:0355a13": "緣三昧。」",
    "T15n0624_001:0355a14": "佛說伅真陀羅經卷上"
}