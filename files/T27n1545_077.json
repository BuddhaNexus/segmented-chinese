{
    "T27n1545_077:0396a07": "阿毘達磨大毘婆沙論卷第七十",
    "T27n1545_077:0396a08": "七",
    "T27n1545_077:0396a10": "五百大阿羅漢等造",
    "T27n1545_077:0396a11": "三藏法師玄奘奉　詔譯",
    "T27n1545_077:0396a12": "結蘊第二中十門納息第四之七",
    "T27n1545_077:0396a13": "說一切有部有四大論師。各別建立二世有",
    "T27n1545_077:0396a14": "異。謂尊者法救說類有異。尊者妙音說相",
    "T27n1545_077:0396a15": "有異。尊者世友說位有異。尊者覺天說待",
    "T27n1545_077:0396a16": "有異。說類異者。彼謂諸法於世轉時。由類",
    "T27n1545_077:0396a17": "有異非體有異。如破金器等作餘物時",
    "T27n1545_077:0396a18": "形雖有異而顯色無異。又如乳等變成酪",
    "T27n1545_077:0396a19": "等時捨味勢等非捨顯色。如是諸法從未",
    "T27n1545_077:0396a20": "來世至現在世時。雖捨未來類得現在",
    "T27n1545_077:0396a21": "類。而彼法體無得無捨。復從現在世至過",
    "T27n1545_077:0396a22": "去世時。雖捨現在類得過去類。而彼法體",
    "T27n1545_077:0396a23": "亦無得無捨。說相異者。彼謂諸法於世轉",
    "T27n1545_077:0396a24": "時。由相有異非體有異。一一世法有三世",
    "T27n1545_077:0396a25": "相。一相正合二相非離。如人正染一女色",
    "T27n1545_077:0396a26": "時。於餘女色不名離染。如是諸法住過去",
    "T27n1545_077:0396a27": "世時。正與過去相合。於餘二世相不名為",
    "T27n1545_077:0396a28": "離。住未來世時。正與未來相合。於餘二",
    "T27n1545_077:0396a29": "世相不名為離。住現在世時。正與現在",
    "T27n1545_077:0396b01": "相合。於餘二世相不名為離。說位異者。",
    "T27n1545_077:0396b02": "彼謂諸法於世轉時。由位有異非體有異。",
    "T27n1545_077:0396b03": "如運一籌。置一位名一。置十位名十。置",
    "T27n1545_077:0396b04": "百位名百。雖歷位有異而籌體無異。如",
    "T27n1545_077:0396b05": "是諸法經三世位。雖得三名而體無別。此",
    "T27n1545_077:0396b06": "師所立世無雜亂。以依作用立三世別。謂",
    "T27n1545_077:0396b07": "有為法未有作用名未來世。正有作用名",
    "T27n1545_077:0396b08": "現在世。作用已滅名過去世。說待異者。彼",
    "T27n1545_077:0396b09": "謂諸法於世轉時前後相待立名有異。如",
    "T27n1545_077:0396b10": "一女人待母名女待女名母體雖無別由",
    "T27n1545_077:0396b11": "待有異得女母名。如是諸法待後名過去。",
    "T27n1545_077:0396b12": "待前名未來。俱待名現在。彼師所立世有",
    "T27n1545_077:0396b13": "雜亂。所以者何。前後相待一一世中有三世",
    "T27n1545_077:0396b14": "故。謂過去世前後剎那名過去未來。中間名",
    "T27n1545_077:0396b15": "現在未來。三世類亦應然。現在世法雖一剎",
    "T27n1545_077:0396b16": "那待後待前及俱待故應成三世。豈應",
    "T27n1545_077:0396b17": "正理。說相異者。所立三世亦有雜亂。一一",
    "T27n1545_077:0396b18": "世法彼皆許有三世相故。說類異者。離法",
    "T27n1545_077:0396b19": "自性說何為類故亦非理。諸有為法從未",
    "T27n1545_077:0396b20": "來世至現在時前類應滅。從現在世至過",
    "T27n1545_077:0396b21": "去時後類應生。過去有生未來有滅豈應",
    "T27n1545_077:0396b22": "正理。故唯第三立世為善。諸行容有作用",
    "T27n1545_077:0396b23": "時故。",
    "T27n1545_077:0396b24": "復有三法。謂善不善無記法。問善法云何。答",
    "T27n1545_077:0396b25": "善五蘊及擇滅。問不善法云何。答不善五蘊。",
    "T27n1545_077:0396b26": "問無記法云何。答無記五蘊及虛空非擇滅。",
    "T27n1545_077:0396b27": "餘義廣說如前不善納息。",
    "T27n1545_077:0396b28": "復有三法。謂欲界色界無色界繫法。問欲界",
    "T27n1545_077:0396b29": "繫法云何。答欲界繫五蘊。問色界繫法云何。",
    "T27n1545_077:0396c01": "答色界繫五蘊。問無色界繫法云何。答無色",
    "T27n1545_077:0396c02": "界繫四蘊。餘義廣說亦如前不善納息。復有",
    "T27n1545_077:0396c03": "三法。謂學無學非學非無學法。問學法云何。",
    "T27n1545_077:0396c04": "答學五蘊。問無學法云何。答無學五蘊。問非",
    "T27n1545_077:0396c05": "學非無學法云何。答有漏五蘊及三無為。問",
    "T27n1545_077:0396c06": "學等三法其義云何。答以無貪瞋癡道學斷",
    "T27n1545_077:0396c07": "貪瞋癡是學義。以無貪瞋癡道不學斷貪",
    "T27n1545_077:0396c08": "瞋癡。已學斷故是無學義。與二相違是非學",
    "T27n1545_077:0396c09": "非無學義。復次以無愛道。學斷愛非愛事",
    "T27n1545_077:0396c10": "是學義。以無愛道學斷愛者。遮無學道。",
    "T27n1545_077:0396c11": "非愛事者。遮世俗道。以無愛道不學斷",
    "T27n1545_077:0396c12": "愛已學斷故。亦非愛事是無學義。以無愛",
    "T27n1545_077:0396c13": "道不學斷愛者。遮學道。非愛事者。遮世",
    "T27n1545_077:0396c14": "俗道。與二相違是非學非無學義。復次學斷",
    "T27n1545_077:0396c15": "煩惱學諦現觀是學義。不學斷煩惱已學",
    "T27n1545_077:0396c16": "斷故。亦不學諦現觀已學諦現觀故是無",
    "T27n1545_077:0396c17": "學義。與二相違是非學非無學義。復次學",
    "T27n1545_077:0396c18": "斷二求謂欲求有求。學滿一求。謂梵行求。",
    "T27n1545_077:0396c19": "是學義。不學斷二求已學斷故。不學滿一",
    "T27n1545_077:0396c20": "求。已學滿故是無學義。與二相違是非學非",
    "T27n1545_077:0396c21": "無學義。復次若相續中有煩惱得。亦有無漏",
    "T27n1545_077:0396c22": "道得。而學斷煩惱是學義。若相續中無煩",
    "T27n1545_077:0396c23": "惱得。而有無漏道得。不學斷煩惱已學斷",
    "T27n1545_077:0396c24": "故是無學義。與二相違是非學非無學義。復",
    "T27n1545_077:0396c25": "次若相續中未離貪愛。有無漏道得而學",
    "T27n1545_077:0396c26": "斷貪愛是學義。若相續中已離貪愛而有",
    "T27n1545_077:0396c27": "無漏道得。不學斷貪愛已學斷故是無學",
    "T27n1545_077:0396c28": "義。與二相違是非學非無學義。復次見修道",
    "T27n1545_077:0396c29": "攝是學義。無學道攝是無學義與二相違是",
    "T27n1545_077:0397a01": "非學非無學義。復次見修地攝是學義。無學",
    "T27n1545_077:0397a02": "地攝是無學義。與二相違是非學非無學義。",
    "T27n1545_077:0397a03": "復次未知當知已知根攝是學義。具知根攝",
    "T27n1545_077:0397a04": "是無學義。與二相違是非學非無學義。復次",
    "T27n1545_077:0397a05": "隨信行隨法行信勝解見至身證。五聖者身",
    "T27n1545_077:0397a06": "中諸無漏道是學義。慧解脫俱解脫。二聖者",
    "T27n1545_077:0397a07": "身中諸無漏道是無學義。與二相違是非學",
    "T27n1545_077:0397a08": "非無學義。復次四向及前三果。七聖者身中",
    "T27n1545_077:0397a09": "諸無漏道是學義。第四果一聖者身中諸無",
    "T27n1545_077:0397a10": "漏道是無學義。與二相違是非學非無學義。",
    "T27n1545_077:0397a11": "復次十八學聖者身中諸無漏道是學義。九",
    "T27n1545_077:0397a12": "無學聖者身中諸無漏道是無學義。與二相",
    "T27n1545_077:0397a13": "違是非學非無學義。問住學果者乃至未",
    "T27n1545_077:0397a14": "起勝果道時。諸無漏道云何名學。答學阿",
    "T27n1545_077:0397a15": "世耶猶未息故。彼無漏道亦得名學。",
    "T27n1545_077:0397a16": "復有三法。謂見所斷修所斷無斷法。問見所",
    "T27n1545_077:0397a17": "斷法云何。答隨信隨法行現觀邊忍所斷。此",
    "T27n1545_077:0397a18": "復云何。謂見所斷八十八隨眠及彼相應心",
    "T27n1545_077:0397a19": "心所法。彼所等起不相應行。是名見所斷法。",
    "T27n1545_077:0397a20": "問修所斷法云何。答學見迹修所斷。此復云",
    "T27n1545_077:0397a21": "何。謂修所斷十隨眠。及彼相應彼所等起身",
    "T27n1545_077:0397a22": "語二業。彼所等起不相應行。并不染污諸有",
    "T27n1545_077:0397a23": "漏法。是名修所斷法。問無斷法云何。答無漏",
    "T27n1545_077:0397a24": "五蘊。及三無為。餘義廣說如前不善納息。四",
    "T27n1545_077:0397a25": "諦者。謂苦諦集諦滅諦道諦。問何故作此論。",
    "T27n1545_077:0397a26": "答為廣分別契經義故。謂契經說有四聖",
    "T27n1545_077:0397a27": "諦。雖作是說而不廣辯。經是此論所依根",
    "T27n1545_077:0397a28": "本。彼未說者今欲說之。故作斯論。問如是",
    "T27n1545_077:0397a29": "四諦自性云何。阿毘達磨諸論師言。五取蘊",
    "T27n1545_077:0397b01": "是苦諦。有漏因是集諦。彼擇滅是滅諦學無",
    "T27n1545_077:0397b02": "學法是道諦。譬喻者說。諸名色是苦諦。業煩",
    "T27n1545_077:0397b03": "惱是集諦。業煩惱盡是滅諦。奢摩他毘鉢舍",
    "T27n1545_077:0397b04": "那是道諦。分別論者作如是說。若有八苦",
    "T27n1545_077:0397b05": "相是苦是苦諦。餘有漏法是苦非苦諦。招",
    "T27n1545_077:0397b06": "後有愛是集是集諦。餘愛及餘有漏因是集",
    "T27n1545_077:0397b07": "非集諦。招後有愛盡是滅是滅諦。餘愛盡",
    "T27n1545_077:0397b08": "及餘有漏因盡是滅非滅諦。學八支聖道是",
    "T27n1545_077:0397b09": "道是道諦。餘學法及一切無學法是道非道",
    "T27n1545_077:0397b10": "諦。若作是說。諸阿羅漢但成就苦滅二諦。",
    "T27n1545_077:0397b11": "不成就集道二諦。所以者何。招後有愛諸",
    "T27n1545_077:0397b12": "阿羅漢已斷盡故。學八支聖道得阿羅漢",
    "T27n1545_077:0397b13": "果時皆已捨故。尊者妙音作如是說。若墮",
    "T27n1545_077:0397b14": "自相續五蘊。若墮他相續五蘊。若有情數及",
    "T27n1545_077:0397b15": "無情數諸蘊。如是一切皆是苦是苦諦。修觀",
    "T27n1545_077:0397b16": "行者起現觀時。唯觀墮自相續五蘊為苦。",
    "T27n1545_077:0397b17": "不觀墮他相續五蘊。及無情數諸蘊為苦。",
    "T27n1545_077:0397b18": "所以者何。逼切行相是苦現觀。墮他相續及",
    "T27n1545_077:0397b19": "無情數蘊於自相續非逼切故。彼生智論",
    "T27n1545_077:0397b20": "作如是說。自相續蘊極自逼切。非他相續",
    "T27n1545_077:0397b21": "及無情數蘊。非離自身他及非情能相逼切。",
    "T27n1545_077:0397b22": "無自身者他及非情何所逼切。故現觀時唯",
    "T27n1545_077:0397b23": "觀墮自相續五蘊為苦非餘。若墮自相續五",
    "T27n1545_077:0397b24": "蘊因。若墮他相續五蘊因。若有情數及無情",
    "T27n1545_077:0397b25": "數諸蘊因。如是一切皆是集是集諦。修觀",
    "T27n1545_077:0397b26": "行者起現觀時。唯觀墮自相續五蘊因為",
    "T27n1545_077:0397b27": "集不觀墮他相續五蘊因。及無情數諸蘊因",
    "T27n1545_077:0397b28": "為集。若墮自相續五蘊盡。若墮他相續五蘊",
    "T27n1545_077:0397b29": "盡。若有情數及無情數諸蘊盡。如是一切皆",
    "T27n1545_077:0397c01": "是滅是滅諦。修觀行者起現觀時。唯觀",
    "T27n1545_077:0397c02": "墮自相續五蘊盡為滅。不觀墮他相續五蘊",
    "T27n1545_077:0397c03": "盡。及無情數諸蘊盡為滅。若墮自相續五蘊",
    "T27n1545_077:0397c04": "對治。若墮他相續五蘊對治。若有情數及無",
    "T27n1545_077:0397c05": "情數諸蘊對治。如是一切皆是道是道諦。修",
    "T27n1545_077:0397c06": "觀行者起現觀時。唯觀墮自相續五蘊對",
    "T27n1545_077:0397c07": "治為道。不觀墮他相續及無情數諸蘊對治",
    "T27n1545_077:0397c08": "為道。如是說者。若墮自相續五蘊。若墮他",
    "T27n1545_077:0397c09": "相續五蘊。若有情數及無情數諸蘊。如是一",
    "T27n1545_077:0397c10": "切皆是苦是苦諦。修觀行者起現觀時。皆",
    "T27n1545_077:0397c11": "觀為苦。問逼切行相是苦現觀。墮他相續及",
    "T27n1545_077:0397c12": "無情數蘊。於自相續既非逼切。修觀行者",
    "T27n1545_077:0397c13": "起現觀時何故亦觀為苦。答設彼於自不",
    "T27n1545_077:0397c14": "能逼切亦觀為苦。所以者何。無始時來於",
    "T27n1545_077:0397c15": "一切苦皆起無智。為對治彼皆應起智。",
    "T27n1545_077:0397c16": "無始時來於一切苦皆起猶豫。為對治彼",
    "T27n1545_077:0397c17": "皆應起決定。無始時來於一切苦皆起誹",
    "T27n1545_077:0397c18": "謗。為對治彼皆應起信。故應遍觀一切",
    "T27n1545_077:0397c19": "為苦。況彼於自亦能逼切。所以者何。若有",
    "T27n1545_077:0397c20": "為他所打觸者。亦生大苦。豈非逼切。若",
    "T27n1545_077:0397c21": "有空中木石瓦等墮自身上。亦生大苦。豈",
    "T27n1545_077:0397c22": "非逼切。既有逼切自相續義。故現觀時亦觀",
    "T27n1545_077:0397c23": "為苦。若墮自相續五蘊因。若墮他相續五",
    "T27n1545_077:0397c24": "蘊因。若有情數及無情數諸蘊因。如是一切",
    "T27n1545_077:0397c25": "皆是集是集諦。修觀行者起現觀時皆觀",
    "T27n1545_077:0397c26": "為集。若墮自相續五蘊盡。若墮他相續五蘊",
    "T27n1545_077:0397c27": "盡。若有情數及無情數諸蘊盡。如是一切皆",
    "T27n1545_077:0397c28": "是滅是滅諦。修觀行者起現觀時皆觀為",
    "T27n1545_077:0397c29": "滅。若墮自相續五蘊對治。若墮他相續五蘊",
    "T27n1545_077:0398a01": "對治。若有情數及無情數諸蘊對治。如是一",
    "T27n1545_077:0398a02": "切皆是道是道諦。修觀行者起現觀時皆",
    "T27n1545_077:0398a03": "觀為道。如是名為四諦自性我物自體相分",
    "T27n1545_077:0398a04": "本性。",
    "T27n1545_077:0398a05": "已說諦自性。所以今當說。問何故名諦。諦",
    "T27n1545_077:0398a06": "是何義。答實義是諦義。真義如義不顛倒義",
    "T27n1545_077:0398a07": "無虛誑義是諦義。問若實義是諦義。乃至無",
    "T27n1545_077:0398a08": "虛誑義是諦義者。虛空非擇滅亦有實義乃",
    "T27n1545_077:0398a09": "至無虛誑義。何故世尊不立為諦。答若法是",
    "T27n1545_077:0398a10": "苦是苦因。是苦盡是苦對治者。世尊立為諦。",
    "T27n1545_077:0398a11": "虛空非擇滅非苦非苦因非苦盡非苦對",
    "T27n1545_077:0398a12": "治。是故世尊不立為諦。復次若法是蘊是蘊",
    "T27n1545_077:0398a13": "因是蘊盡是蘊對治者立為諦。虛空非擇滅",
    "T27n1545_077:0398a14": "非蘊非蘊因非蘊盡非蘊對治故不立",
    "T27n1545_077:0398a15": "為諦。復次若法是疾病是疾病因是疾病盡",
    "T27n1545_077:0398a16": "是疾病對治者立為諦。虛空非擇滅非疾病",
    "T27n1545_077:0398a17": "非疾病因非疾病盡非疾病對治故不立",
    "T27n1545_077:0398a18": "為諦。復次若法是癰箭惱害過患。是癰箭惱",
    "T27n1545_077:0398a19": "害過患因。是癰箭惱害過患盡。是癰箭惱害",
    "T27n1545_077:0398a20": "過患對治者立為諦。虛空非擇滅於彼皆非",
    "T27n1545_077:0398a21": "故不立為諦。復次若法是重擔。是能荷重",
    "T27n1545_077:0398a22": "擔是重擔盡。是重擔對治者立為諦。虛空非",
    "T27n1545_077:0398a23": "擇滅於彼皆非故不立為諦。復次若法是此",
    "T27n1545_077:0398a24": "岸是彼岸是河是船栰者立為諦。虛空非擇",
    "T27n1545_077:0398a25": "滅於彼皆非故不立為諦。復次若法是苦是",
    "T27n1545_077:0398a26": "苦因。是道是道果者立為諦。虛空非擇滅非",
    "T27n1545_077:0398a27": "苦非苦因。非道非道果故不立為諦。復",
    "T27n1545_077:0398a28": "次若法有因性果性者立為諦。虛空非擇滅",
    "T27n1545_077:0398a29": "無因性果性故不立為諦。復次虛空非擇",
    "T27n1545_077:0398b01": "滅無漏故非苦集諦。無記故非滅諦。無為故",
    "T27n1545_077:0398b02": "非道諦。復次虛空非擇滅不墮世故非三",
    "T27n1545_077:0398b03": "諦。無記故非滅諦。復次虛空非擇滅非蘊自",
    "T27n1545_077:0398b04": "性故非三諦。無記故非滅諦。復次虛空非",
    "T27n1545_077:0398b05": "擇滅不隨苦故非三諦。無記故非滅諦。復",
    "T27n1545_077:0398b06": "次若法是邪見及無漏慧所緣者立為諦。虛",
    "T27n1545_077:0398b07": "空非擇滅非邪見及無漏慧所緣故不立為",
    "T27n1545_077:0398b08": "諦。復次若法是無明及明所緣者立為諦。虛",
    "T27n1545_077:0398b09": "空非擇滅非無明及明所緣。故不立為諦。復",
    "T27n1545_077:0398b10": "次若法是雜染事及清淨事者立為諦。虛空",
    "T27n1545_077:0398b11": "非擇滅非雜染事及清淨事。故不立為諦。復",
    "T27n1545_077:0398b12": "次若法是可欣事及可厭事者立為諦。虛空",
    "T27n1545_077:0398b13": "非擇滅非可欣事及可厭事。故不立為諦。",
    "T27n1545_077:0398b14": "復次若法是欣作意事及厭作意事者立為",
    "T27n1545_077:0398b15": "諦。虛空非擇滅非欣作意事及厭作意事。故",
    "T27n1545_077:0398b16": "不立為諦。",
    "T27n1545_077:0398b17": "問若不顛倒義是諦義者。四種顛倒應非諦",
    "T27n1545_077:0398b18": "攝。所以者何。顛倒轉故。答以餘緣故立為",
    "T27n1545_077:0398b19": "顛倒。以餘緣故是諦所攝。謂三緣故立為",
    "T27n1545_077:0398b20": "顛倒。一決度故。二增益故。三一向倒故。是有",
    "T27n1545_077:0398b21": "是實實相相應故是諦攝。復次彼於無常計",
    "T27n1545_077:0398b22": "常苦計為樂不淨計淨無我計我故立為",
    "T27n1545_077:0398b23": "倒。以有因性果性故是諦攝。問若無虛誑",
    "T27n1545_077:0398b24": "義是諦義者。諸虛誑語應非諦攝。所以者",
    "T27n1545_077:0398b25": "何。虛誑轉故。答以餘緣故立虛誑語。謂違",
    "T27n1545_077:0398b26": "自想誑惑他故。以餘緣故是諦所攝。謂是",
    "T27n1545_077:0398b27": "有是實實相相應。復次以餘緣故立虛誑",
    "T27n1545_077:0398b28": "語。謂不見言見見言不見。不聞言聞聞言",
    "T27n1545_077:0398b29": "不聞。不覺言覺覺言不覺。不知言知知言",
    "T27n1545_077:0398c01": "不知。以餘緣故是諦所攝。謂有因性果性",
    "T27n1545_077:0398c02": "是故實義是諦義。乃至無虛誑義是諦義",
    "T27n1545_077:0398c03": "問此四聖諦云何建立為依。實事為依。因果",
    "T27n1545_077:0398c04": "為依。現觀而建立耶。設爾何失。三皆有過。",
    "T27n1545_077:0398c05": "所以者何。若依實事而建立者。諦應有三。",
    "T27n1545_077:0398c06": "謂苦集諦。無別體故應合為一。滅為第二",
    "T27n1545_077:0398c07": "道為第三。故有三諦。若依因果而建立者。",
    "T27n1545_077:0398c08": "諦應有五。謂有漏法因果別故既立為二。",
    "T27n1545_077:0398c09": "諸無漏道亦有因果應分為二。滅為第五",
    "T27n1545_077:0398c10": "故有五諦。若依現觀而建立者。諦應有八。",
    "T27n1545_077:0398c11": "謂瑜伽師入現觀位。先別觀欲界苦。後合",
    "T27n1545_077:0398c12": "觀色無色界苦。先別觀欲界諸行因。後合",
    "T27n1545_077:0398c13": "觀色無色界諸行因。先別觀欲界諸行滅。後",
    "T27n1545_077:0398c14": "合觀色無色界諸行滅。先別觀欲界諸行對",
    "T27n1545_077:0398c15": "治。後合觀色無色界諸行對治。故有八諦。",
    "T27n1545_077:0398c16": "答應作是說。此四聖諦依因果立。問若爾。",
    "T27n1545_077:0398c17": "應有五諦非四。答聖道因果合立一故諦",
    "T27n1545_077:0398c18": "四非五。謂無漏道因性果性皆是能趣苦有",
    "T27n1545_077:0398c19": "世間生老病死究竟滅行故合立一。問若爾。",
    "T27n1545_077:0398c20": "有漏因性果性皆是能趣苦有世間生老病",
    "T27n1545_077:0398c21": "死流轉集行。亦應合一。諦應唯三。答雖爾",
    "T27n1545_077:0398c22": "行相有別有總。是故建立聖諦唯四。謂於",
    "T27n1545_077:0398c23": "有漏果性有四行相。一苦二非常三空四非",
    "T27n1545_077:0398c24": "我。於有漏因性有四行相。一因二集三生",
    "T27n1545_077:0398c25": "四緣。於無漏道因性果性。總唯有四行相。",
    "T27n1545_077:0398c26": "一道二如三行四出。有作是說。以三緣故",
    "T27n1545_077:0398c27": "建立四諦。一實事故。二因果故。三謗信故。",
    "T27n1545_077:0398c28": "實事故者。謂此四諦實事有二。一者有漏。二",
    "T27n1545_077:0398c29": "者無漏。因果故者。謂有漏事有因果性。果性",
    "T27n1545_077:0399a01": "立苦諦。因性立集諦。無漏事中有二種類",
    "T27n1545_077:0399a02": "一有因性有果性二有果性無因性。有",
    "T27n1545_077:0399a03": "因性有果性者。立道諦。有果性無因性",
    "T27n1545_077:0399a04": "者。立滅諦。問何故有漏事因性果性各立一",
    "T27n1545_077:0399a05": "諦。無漏道因性果性合立一諦耶。答緣彼",
    "T27n1545_077:0399a06": "謗信有別總故。謂於有漏因性果性各別",
    "T27n1545_077:0399a07": "起謗。一於果性謗實非苦。二於因性謗",
    "T27n1545_077:0399a08": "實非集。又於有漏因性果性各別生信。一",
    "T27n1545_077:0399a09": "於果性信實是苦。二於因性信實是集。",
    "T27n1545_077:0399a10": "於無漏道因性果性。總起一謗謂謗非道。",
    "T27n1545_077:0399a11": "總生一信謂信是道。是故三緣建立四諦。",
    "T27n1545_077:0399a12": "復有說者。依現觀故建立四諦。問若爾。聖",
    "T27n1545_077:0399a13": "諦應八非四。答諦行相同故四非八。謂欲",
    "T27n1545_077:0399a14": "界苦及色無色界苦。雖別現觀而同是苦諦。",
    "T27n1545_077:0399a15": "及同苦等行相所觀故合立一。欲界諸行因",
    "T27n1545_077:0399a16": "及色無色界諸行因。雖別現觀而同是集諦。",
    "T27n1545_077:0399a17": "及同因等行相所觀故合立一。欲界諸行滅",
    "T27n1545_077:0399a18": "及色無色界諸行滅。雖別現觀而同是滅諦。",
    "T27n1545_077:0399a19": "又同滅等行相所觀故合立一。欲界諸行對",
    "T27n1545_077:0399a20": "治。及色無色界諸行對治。雖別現觀而同是",
    "T27n1545_077:0399a21": "道諦。又同道等行相所觀故合立一。故依現",
    "T27n1545_077:0399a22": "觀建立四諦不增不減。",
    "T27n1545_077:0399a23": "問苦集滅道各有何相。脇尊者曰。逼迫是苦",
    "T27n1545_077:0399a24": "相。生長是集相。寂靜是滅相。出離是道相。尊",
    "T27n1545_077:0399a25": "者世友作如是說。流轉是苦相。能轉是集",
    "T27n1545_077:0399a26": "相。止息是滅相。還滅是道相。復作是說。生",
    "T27n1545_077:0399a27": "依流轉是苦相。能轉生依是集相。生依止息",
    "T27n1545_077:0399a28": "是滅相。能滅生依是道相。大德說曰。於實",
    "T27n1545_077:0399a29": "有事建立諦名。謂五取蘊。如從爐出極熱",
    "T27n1545_077:0399b01": "鐵團。三苦所隨順苦流轉沒在苦海雜苦",
    "T27n1545_077:0399b02": "而住。如苦合成猶如鐵團。與火合故火勢",
    "T27n1545_077:0399b03": "隨逐極熱如火。此五取蘊亦復如是。與苦",
    "T27n1545_077:0399b04": "合故如苦合成。故與苦合是苦諦相。如是",
    "T27n1545_077:0399b05": "苦蘊從煩惱生。由業轉變諸趣流轉。無始",
    "T27n1545_077:0399b06": "相續故能生轉是集諦相。此煩惱業究竟離",
    "T27n1545_077:0399b07": "故。於諸趣生不復流轉。故不流轉是滅諦",
    "T27n1545_077:0399b08": "相。修淨戒定正觀生滅。能斷有因能證有",
    "T27n1545_077:0399b09": "盡。故能斷證是道諦相。",
    "T27n1545_077:0399b10": "問若諦有四。何故世尊說有一諦。如伽他",
    "T27n1545_077:0399b11": "說。",
    "T27n1545_077:0399b12": "　一諦無有二　　眾生於此疑",
    "T27n1545_077:0399b13": "　別說種種諦　　我說無沙門",
    "T27n1545_077:0399b14": "此頌意言唯有一諦。外道猶豫別說有多。",
    "T27n1545_077:0399b15": "佛說彼法中無沙門道果。沙門道果依一諦",
    "T27n1545_077:0399b16": "故。脇尊者曰。言一諦者。謂四聖諦各唯有",
    "T27n1545_077:0399b17": "一。唯一苦諦無第二苦。唯一集諦無第二",
    "T27n1545_077:0399b18": "集。唯一滅諦無第二滅。唯一道諦無第二",
    "T27n1545_077:0399b19": "道。故說一諦。不違說四。復次言一諦者。",
    "T27n1545_077:0399b20": "謂一滅諦為欲遮遣餘解脫故。謂諸外道",
    "T27n1545_077:0399b21": "說四解脫。一無身解脫。即空無邊處。二無邊",
    "T27n1545_077:0399b22": "意解脫。即識無邊處。三淨聚解脫。即無所有",
    "T27n1545_077:0399b23": "處。四世窣堵波解脫。即非想非非想處。佛作",
    "T27n1545_077:0399b24": "是說。彼非真實解脫出離。是無色有真解脫",
    "T27n1545_077:0399b25": "者。唯一滅諦究竟涅槃。復次言一諦者。謂",
    "T27n1545_077:0399b26": "一道諦。為欲遮遣餘道諦故。謂諸外道說",
    "T27n1545_077:0399b27": "多道諦。如執自餓為道。或執臥灰為道。",
    "T27n1545_077:0399b28": "或執隨日轉為道。或執飲風飲水食果食",
    "T27n1545_077:0399b29": "菜為道。或執露形為道。或執臥刺棘等",
    "T27n1545_077:0399c01": "為道。或執不臥為道。或執著弊故衣為",
    "T27n1545_077:0399c02": "道。或執服諸藥物斷食為道。佛作是說。",
    "T27n1545_077:0399c03": "彼非真道。是邪僻道是虛偽道是矯詐道。如",
    "T27n1545_077:0399c04": "是諸道。非諸善士所應習行。是諸惡人所",
    "T27n1545_077:0399c05": "應遊履。真淨道者。謂一道諦。即正見等八",
    "T27n1545_077:0399c06": "支聖道。復次言一諦者。謂一滅諦。永捨一",
    "T27n1545_077:0399c07": "切生死苦故。又一諦者。謂一道諦。能斷一",
    "T27n1545_077:0399c08": "切生死因故。餘契經中說有二諦。一世俗",
    "T27n1545_077:0399c09": "諦。二勝義諦。問世俗勝義二諦云何。有作",
    "T27n1545_077:0399c10": "是說。於四諦中前二諦是世俗諦。男女行住",
    "T27n1545_077:0399c11": "及瓶衣等。世間現見諸世俗事。皆入苦集二",
    "T27n1545_077:0399c12": "諦中故。後二諦是勝義諦。諸出世間真實功",
    "T27n1545_077:0399c13": "德。皆入滅道二諦中故。復有說者。於四諦",
    "T27n1545_077:0399c14": "中前三諦是世俗諦。苦集諦中有世俗事。義",
    "T27n1545_077:0399c15": "如前說。佛說滅諦如城如宮或如彼岸。諸",
    "T27n1545_077:0399c16": "如是等世俗施設滅諦中有。是故滅諦亦名",
    "T27n1545_077:0399c17": "世俗。唯一道諦是勝義諦。世俗施設此中無",
    "T27n1545_077:0399c18": "故。或有說者。四諦皆是世俗諦攝。前三諦中",
    "T27n1545_077:0399c19": "有世俗事。義如前說。道諦亦有諸世俗事。",
    "T27n1545_077:0399c20": "佛以沙門婆羅門名說道諦故。唯一切法",
    "T27n1545_077:0399c21": "空非我理是勝義諦。空非我中諸世俗事絕",
    "T27n1545_077:0399c22": "施設故。評曰。應作是說。四諦皆有世俗勝",
    "T27n1545_077:0399c23": "義苦集中有世俗諦者。義如前說。苦諦中",
    "T27n1545_077:0399c24": "有勝義諦者。謂苦非常空非我理。集諦中",
    "T27n1545_077:0399c25": "有勝義諦者。謂因集生緣理。滅諦中有世俗",
    "T27n1545_077:0399c26": "諦者。佛說滅諦如園如林如彼岸等。滅諦",
    "T27n1545_077:0399c27": "中有勝義諦者。謂滅靜妙離理。道諦中有",
    "T27n1545_077:0399c28": "世俗諦者。謂佛說道如船栰如石山如梯",
    "T27n1545_077:0399c29": "隥如臺觀如花如水。道諦中有勝義諦",
    "T27n1545_077:0400a01": "者。謂道如行出理。由說四諦皆有世俗勝",
    "T27n1545_077:0400a02": "義諦故。世俗勝義俱攝十八界十二處五蘊。",
    "T27n1545_077:0400a03": "虛空非擇滅亦二諦攝故。",
    "T27n1545_077:0400a04": "問世俗中世俗性。為勝義故有為勝義故",
    "T27n1545_077:0400a05": "無。設爾何失。二俱有過。所以者何。若世俗",
    "T27n1545_077:0400a06": "中世俗性勝義故有者。應唯有一諦。謂勝義",
    "T27n1545_077:0400a07": "諦。若世俗中世俗性勝義故無者。亦應唯有",
    "T27n1545_077:0400a08": "一諦。謂勝義諦。答應作是說。世俗中世俗",
    "T27n1545_077:0400a09": "性勝義故有。若世俗中世俗性勝義故無。佛",
    "T27n1545_077:0400a10": "說二諦言應非實。佛說二諦言既是實。故",
    "T27n1545_077:0400a11": "世俗中世俗性勝義故有。問若爾。唯應有一",
    "T27n1545_077:0400a12": "諦。謂勝義諦。答實唯有一諦。謂勝義諦。問",
    "T27n1545_077:0400a13": "若爾。何故立有二諦。答依差別緣立有二",
    "T27n1545_077:0400a14": "諦不依實事。若依實事唯有一諦。謂勝義",
    "T27n1545_077:0400a15": "諦。依差別緣建立二種。若依此緣立世俗",
    "T27n1545_077:0400a16": "諦。不依此緣立勝義諦。若依此緣立勝",
    "T27n1545_077:0400a17": "義諦。不依此緣立世俗諦。譬如一受有四",
    "T27n1545_077:0400a18": "緣性。若依此緣立因緣性。不依此緣乃至",
    "T27n1545_077:0400a19": "立增上緣性。若依此緣乃至立增上緣性。",
    "T27n1545_077:0400a20": "不依此緣乃至立因緣性。又如一受有六",
    "T27n1545_077:0400a21": "因性。若依此緣立相應因性。不依此緣乃",
    "T27n1545_077:0400a22": "至立能作因性。若依此緣乃至立能作因",
    "T27n1545_077:0400a23": "性不依此緣乃至立相應因性。二諦亦爾。",
    "T27n1545_077:0400a24": "依別緣立不依實事。問世俗勝義亦可施",
    "T27n1545_077:0400a25": "設各是一物不相雜耶。答亦可施設。其事",
    "T27n1545_077:0400a26": "云何。尊者世友作如是說。能顯名是世俗。",
    "T27n1545_077:0400a27": "所顯法是勝義。復作是說。隨順世間所說名",
    "T27n1545_077:0400a28": "是世俗。隨順賢聖所說名是勝義。大德說曰。",
    "T27n1545_077:0400a29": "宣說有情瓶衣等事。不虛妄心所起言說是",
    "T27n1545_077:0400b01": "世俗諦。宣說緣性緣起等理。不虛妄心所起",
    "T27n1545_077:0400b02": "言說是勝義諦。尊者達羅達多說曰。名自性",
    "T27n1545_077:0400b03": "是世俗。此是苦集諦少分。義自性是勝義。此",
    "T27n1545_077:0400b04": "是苦集諦少分。及餘二諦二無為。",
    "T27n1545_077:0400b05": "如契經說。出家梵志總有三種婆羅門諦。云",
    "T27n1545_077:0400b06": "何為三。謂有出家梵志作如是說。一切有",
    "T27n1545_077:0400b07": "情皆不應害。如是所說是諦非虛。是名第",
    "T27n1545_077:0400b08": "一婆羅門諦。復有出家梵志。作如是說。我",
    "T27n1545_077:0400b09": "非彼所有。彼非我所有。如是所說是諦非",
    "T27n1545_077:0400b10": "虛。是名第二婆羅門諦。復有出家梵志",
    "T27n1545_077:0400b11": "作如是說。諸有集法皆有滅法。如是所說",
    "T27n1545_077:0400b12": "是諦非虛。是名第三婆羅門諦。問此中何者",
    "T27n1545_077:0400b13": "是婆羅門何者是諦。答此中意說出家外道",
    "T27n1545_077:0400b14": "名婆羅門。彼所說中。前三是諦。餘皆虛妄",
    "T27n1545_077:0400b15": "一切有情皆不應害者。謂諸有情皆不應",
    "T27n1545_077:0400b16": "殺。我非彼所有。彼非我所有者。謂我不屬",
    "T27n1545_077:0400b17": "彼。彼不屬我。諸有集法皆有滅法者。謂",
    "T27n1545_077:0400b18": "諸有生皆歸於滅。復有說者。此中意說住",
    "T27n1545_077:0400b19": "佛法者名婆羅門。即前所說三種名諦。為",
    "T27n1545_077:0400b20": "對外道佛說此經。謂有外道自謂我是真",
    "T27n1545_077:0400b21": "婆羅門。而為祠祀殺諸牛羊。及多聚集雜",
    "T27n1545_077:0400b22": "類眾生而斷其命。佛對彼故作如是說。損",
    "T27n1545_077:0400b23": "害他者非真婆羅門。真婆羅門者。於諸有",
    "T27n1545_077:0400b24": "情皆不應害。復有外道自謂我是真婆羅",
    "T27n1545_077:0400b25": "門。而為生天受諸欲樂勤修梵行。佛對彼",
    "T27n1545_077:0400b26": "故作如是說。為天欲樂修梵行者非真婆",
    "T27n1545_077:0400b27": "羅門。真婆羅門者於諸所有志無繫屬。而",
    "T27n1545_077:0400b28": "修行梵行。復有外道自謂我是真婆羅門。",
    "T27n1545_077:0400b29": "而執斷常乖於中道。佛對彼故作如是說。",
    "T27n1545_077:0400c01": "執斷常者非真婆羅門。真婆羅門者。知有",
    "T27n1545_077:0400c02": "集法皆有滅法。集故非斷滅故非常。非斷",
    "T27n1545_077:0400c03": "非常契於中道。復次此經意說三解脫門所",
    "T27n1545_077:0400c04": "有加行。一切有情皆不應害者。說空解脫",
    "T27n1545_077:0400c05": "門加行。我非彼所有。彼非我所有者。說無",
    "T27n1545_077:0400c06": "願解脫門加行。諸有集法皆有滅法者。說",
    "T27n1545_077:0400c07": "無相解脫門加行。有作是說。此經意說三",
    "T27n1545_077:0400c08": "解脫門如其次第。或有說者。此經意說三",
    "T27n1545_077:0400c09": "三摩地。謂空無願無相三種如其次第。復有",
    "T27n1545_077:0400c10": "說者。此經意說戒蘊定蘊慧蘊三種如其次",
    "T27n1545_077:0400c11": "第。如說三蘊如是。三學三修三淨應知亦",
    "T27n1545_077:0400c12": "爾。",
    "T27n1545_077:0400c13": "如契經說。佛告苾芻觀四方者。謂觀四",
    "T27n1545_077:0400c14": "諦。問世尊何故於四聖諦以方聲說。答觀",
    "T27n1545_077:0400c15": "所化者宜聞說故。謂有所化聞以方聲。",
    "T27n1545_077:0400c16": "說四聖諦即易悟入。故佛於諦說四方聲。",
    "T27n1545_077:0400c17": "如餘契經。佛為所化於八解脫說八方聲。",
    "T27n1545_077:0400c18": "所化聞之即易悟入。此經亦爾。故於四諦",
    "T27n1545_077:0400c19": "說四方聲。問四諦四方有何相似。而於四",
    "T27n1545_077:0400c20": "諦說四方聲。答四諦四方四數等故。問佛",
    "T27n1545_077:0400c21": "於何諦說何方聲。答佛於苦諦說東方聲。",
    "T27n1545_077:0400c22": "於彼集諦說西方聲。以現觀時先觀苦諦",
    "T27n1545_077:0400c23": "次觀集故。有作是說。東方如集西方如苦。",
    "T27n1545_077:0400c24": "先因後果次第說故。佛於道諦說南方聲。",
    "T27n1545_077:0400c25": "道諦南方俱應供故。佛於滅諦說北方聲。",
    "T27n1545_077:0400c26": "滅諦北方俱最勝故。",
    "T27n1545_077:0400c27": "如契經說。於四聖諦應知慧根。問此為依",
    "T27n1545_077:0400c28": "攝為依所緣。若依攝者。四諦慧根互不相",
    "T27n1545_077:0400c29": "攝。如何於四諦說應知慧根。若依所緣即",
    "T27n1545_077:0401a01": "一切法皆是所緣何獨四諦。答應作是說。此",
    "T27n1545_077:0401a02": "不依攝不依所緣而作是說。然於建立四",
    "T27n1545_077:0401a03": "聖諦時。慧用最勝。故作是說。於四聖諦應",
    "T27n1545_077:0401a04": "知慧根。如於建立四證淨時。信用最勝故",
    "T27n1545_077:0401a05": "作是說。於四證淨應知信根。如於建立",
    "T27n1545_077:0401a06": "四正勝時。精進用最勝故作是說。於四正",
    "T27n1545_077:0401a07": "勝應知精進根。如於建立四念住時。念用",
    "T27n1545_077:0401a08": "最勝故作是說。於四念住應知念根。如於",
    "T27n1545_077:0401a09": "建立四神足時。定用最勝故作是說。於四",
    "T27n1545_077:0401a10": "神足應知定根。此中亦爾。有作是說。此",
    "T27n1545_077:0401a11": "依所緣。問慧根既能緣一切法。何獨四諦",
    "T27n1545_077:0401a12": "作是說耶。答若法有漏無漏慧緣。此中偏",
    "T27n1545_077:0401a13": "說。虛空非擇滅唯有漏慧緣故此不說。",
    "T27n1545_077:0401a14": "說一切有部發智大毘婆沙論卷第七十七"
}