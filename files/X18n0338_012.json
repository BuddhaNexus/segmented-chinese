{
    "X18n0338_012:0546a12": "維摩羅詰經文疏卷第十二(弟子品之二)",
    "X18n0338_012:0546a14": "[0546a14] 佛告大目犍連汝行詣維摩詰問疾。",
    "X18n0338_012:0546a15": "[0546a15] 此次命大目犍連文即為二一佛命問疾二目連",
    "X18n0338_012:0546a16": "奉辭不堪所以佛命大目連者身子既辭不堪目",
    "X18n0338_012:0546a17": "連禪定第一是以次命也大目犍連即其姓也元",
    "X18n0338_012:0546a18": "其本名拘律陀其父母無兒從拘律陀樹乞得仍",
    "X18n0338_012:0546a19": "樹以為名也又問疾經翻目連為萊茯根其父好",
    "X18n0338_012:0546a20": "食此物以標兒名真諦三藏譯十八部論翻云胡",
    "X18n0338_012:0546a21": "豆是上古仙人好食此豆仍以為姓也大目連是",
    "X18n0338_012:0546a22": "輔相之子非但姓貴智德亦重身子與之為友良",
    "X18n0338_012:0546a23": "以是大貴而有德也其與身子出家因緣前以略",
    "X18n0338_012:0546a24": "明但目連既從定數而學是故禪定神足第一其",
    "X18n0338_012:0546b01": "諸四眾樂禪定神通入道者皆師事焉深求其致",
    "X18n0338_012:0546b02": "目連以定數法門引之入道是則正顯發四枯禪",
    "X18n0338_012:0546b03": "定之教也而被淨名呵彈者為折四枯之學令鄙",
    "X18n0338_012:0546b04": "小慕大也今如來命令問疾目連若述往昔被呵",
    "X18n0338_012:0546b05": "之事即四榮之義漸顯成前五種利益之義也。",
    "X18n0338_012:0546b06": "[0546b06] 目連白佛言世尊我不堪任詣彼問疾。",
    "X18n0338_012:0546b07": "[0546b07] 此第二奉辭不堪文有四意一正奉辭不堪二述",
    "X18n0338_012:0546b08": "不堪之由三正述被呵之事四結不堪昔為居士",
    "X18n0338_012:0546b09": "說法遂被淨名彈呵爾時莫知所對豈堪傳如來",
    "X18n0338_012:0546b10": "旨也。",
    "X18n0338_012:0546b11": "[0546b11] 所以者何憶念我昔入毗耶離大城於里巷中為諸",
    "X18n0338_012:0546b12": "居士說法。",
    "X18n0338_012:0546b13": "[0546b13] 此是二明不堪之由由於里巷為居士說法也里",
    "X18n0338_012:0546b14": "巷者只是村&#x96A3;小曲之路耳或表溝巷所斷之理",
    "X18n0338_012:0546b15": "非大直道也為諸居士說法者居士即是八百居",
    "X18n0338_012:0546b16": "家大富之士也為說法者有師解言為說五戒十",
    "X18n0338_012:0546b17": "善有相法也恐此不然五戒十善是人天乘非是",
    "X18n0338_012:0546b18": "諦理入道之說今明目連多是說三藏教門析法",
    "X18n0338_012:0546b19": "入空小乘入道之意也何以得知類前後呵諸聲",
    "X18n0338_012:0546b20": "聞皆是半滿相對又尋呵文則應爾。",
    "X18n0338_012:0546b21": "[0546b21] 時維摩詰來謂我言唯大目連為白衣居士說法不",
    "X18n0338_012:0546b22": "當如仁者所說。",
    "X18n0338_012:0546b23": "[0546b23] 此是第三述往昔被呵之事就此文有三意一總",
    "X18n0338_012:0546b24": "呵二別呵三居士聞法得益一總呵云不當如仁",
    "X18n0338_012:0546c01": "者所說此是總呵也用音不同亦言不當不當法",
    "X18n0338_012:0546c02": "相根緣也今明總呵者總三種不當一呵目連不",
    "X18n0338_012:0546c03": "當法相二不當根緣三者不當佛心一不當法相",
    "X18n0338_012:0546c04": "者法相即空那得說溝巷破析入空此乖法相不",
    "X18n0338_012:0546c05": "當道理也二不當根緣者前人是大乘根緣須說",
    "X18n0338_012:0546c06": "大乘法無以穢食置之寶器非唯不得大道又失",
    "X18n0338_012:0546c07": "小益是為不當根緣也三不當佛意者佛意本為",
    "X18n0338_012:0546c08": "大事因緣眾生不堪事不獲已而以小接今有大",
    "X18n0338_012:0546c09": "機即應說大此是佛之本意那忽以小乘化於大",
    "X18n0338_012:0546c10": "根此不當佛心故有三種不當總此三意彈呵故",
    "X18n0338_012:0546c11": "云不當如仁者所說也但目連禪定第一而約說",
    "X18n0338_012:0546c12": "法彈呵者良以禪定力淺見法相不明也如水未",
    "X18n0338_012:0546c13": "澄清珠相不現又小定三昧觀前人根不明利鈍",
    "X18n0338_012:0546c14": "致有漏機之失彈說法淺是彈呵禪定之不及也",
    "X18n0338_012:0546c15": "是義身子章具以料簡也。",
    "X18n0338_012:0546c16": "[0546c16] 夫說法者當如法說。",
    "X18n0338_012:0546c17": "[0546c17] 自此以下是第二別呵文有三意即是用摩訶衍",
    "X18n0338_012:0546c18": "三教歷別破目連三不當也此有三雙一者外如",
    "X18n0338_012:0546c19": "法相說內如法相解即是用摩訶衍通教即空斥",
    "X18n0338_012:0546c20": "不空破目連說法不當道理也二一雙者外當了",
    "X18n0338_012:0546c21": "根緣內善於知見得無罣礙即是用別教大乘破",
    "X18n0338_012:0546c22": "目連說法不當根緣不得四無礙也三一雙者外",
    "X18n0338_012:0546c23": "慈眾生念報佛恩即是用圓教大乘破目連說法",
    "X18n0338_012:0546c24": "運懷不當佛心也菩薩能用此摩訶衍三教說法",
    "X18n0338_012:0547a01": "即是當如法說目連不能以此摩訶衍三教為諸",
    "X18n0338_012:0547a02": "居士說法今折其說三藏教之非令依摩訶衍如",
    "X18n0338_012:0547a03": "法相之說也今就第一勸當如法說文有二意一",
    "X18n0338_012:0547a04": "正明當如法說二明當如法解今就當如法說文",
    "X18n0338_012:0547a05": "有三意一者標章總勸二者別說三者結經言夫",
    "X18n0338_012:0547a06": "說法者當如法說此即標章總勸勸令如摩訶衍",
    "X18n0338_012:0547a07": "教所明體法三空如法而說也。",
    "X18n0338_012:0547a08": "[0547a08] 法無眾生離眾生垢故。",
    "X18n0338_012:0547a09": "[0547a09] 此是二別明約摩訶衍體法三空破目連用三藏",
    "X18n0338_012:0547a10": "教說三空之失就此即為三一者初有四番明摩",
    "X18n0338_012:0547a11": "訶衍體法生空破三藏教明破析法生空也二次",
    "X18n0338_012:0547a12": "有八番經文明體法空破析法法空也次有七番",
    "X18n0338_012:0547a13": "經文并有六句明體法平等空破三藏明平等空",
    "X18n0338_012:0547a14": "也今略分別半滿明三空不同前明三藏教三空",
    "X18n0338_012:0547a15": "彼教明五陰成人即陰離陰求人不得名眾生空",
    "X18n0338_012:0547a16": "析五陰無常生滅歸空名法空故阿含經云誰老",
    "X18n0338_012:0547a17": "死是老死二俱邪見誰老死名眾生空是老死是",
    "X18n0338_012:0547a18": "名法空若依阿毗曇門但明生空義若依雜阿含",
    "X18n0338_012:0547a19": "具有二空若依成論云明三空有師解平等空云",
    "X18n0338_012:0547a20": "若有人法之別不名平等無人法之殊即是平等",
    "X18n0338_012:0547a21": "此平等即是空故名平等空也今研此語若平等",
    "X18n0338_012:0547a22": "即是平等空者亦應眾生實法即是生空法空若",
    "X18n0338_012:0547a23": "直生法不名生法空要破生破法方名生法空者",
    "X18n0338_012:0547a24": "今亦要破平等方名平等空也若止作二空明義",
    "X18n0338_012:0547b01": "平等猶屬法空也法語通漫無所不收故大智論",
    "X18n0338_012:0547b02": "云眾生無上佛是法無上涅槃是故知涅槃平等",
    "X18n0338_012:0547b03": "空猶是法空也雖復二空三空皆是三藏析假入",
    "X18n0338_012:0547b04": "空名為拙度破拙用巧故為說大乘體法入空今",
    "X18n0338_012:0547b05": "以譬顯析體巧拙之殊如實拳指鏡像拳指具在",
    "X18n0338_012:0547b06": "玄義不繁重述也智人體知鏡像無拳即無指無",
    "X18n0338_012:0547b07": "指無空不須破析方無拳無指無空也此三法不",
    "X18n0338_012:0547b08": "可得但有名字說為三耳名字之法不在內外兩",
    "X18n0338_012:0547b09": "中間亦不常自有是字不住亦不不住是字無所",
    "X18n0338_012:0547b10": "有故是則無名無相言語道斷無說無示法相如",
    "X18n0338_012:0547b11": "是豈可說乎若是三藏明三空前二空皆方便平",
    "X18n0338_012:0547b12": "等空始是偏真之真諦也若摩訶衍教明三空名",
    "X18n0338_012:0547b13": "字三俱得即真入中也若承稟通教入此三空同",
    "X18n0338_012:0547b14": "得見真菩薩上根利智雖稟通教能見於空及與",
    "X18n0338_012:0547b15": "不空即見中道佛性也淨名今用摩訶衍體法巧",
    "X18n0338_012:0547b16": "度三空即斥目連用拙度之三空故前言不當如",
    "X18n0338_012:0547b17": "仁者所說也經言法無眾生離眾生垢故此有四",
    "X18n0338_012:0547b18": "番正明體法入眾生空即是入中道佛性也問曰",
    "X18n0338_012:0547b19": "眾生空何得入佛性答曰大品經明一切法趣我",
    "X18n0338_012:0547b20": "見人見等見是趣不過大涅槃經明眾生佛性不",
    "X18n0338_012:0547b21": "即六法不離六法是言何謂此明六十二見是如",
    "X18n0338_012:0547b22": "來種今言法者即無明心具一切諸法也故此經",
    "X18n0338_012:0547b23": "下文言心垢故眾生垢心淨故眾生淨也華嚴經",
    "X18n0338_012:0547b24": "云心如工畫師造種種五陰一切世間中無不由",
    "X18n0338_012:0547c01": "心造今約此以明一切法也經言法無眾生離眾",
    "X18n0338_012:0547c02": "生垢者今作三種解一約理性二約實慧三約方",
    "X18n0338_012:0547c03": "便慧一約理性解者所言法者即是心及一切法",
    "X18n0338_012:0547c04": "即是法性法性本來清淨畢竟無所有何處有眾",
    "X18n0338_012:0547c05": "生若無眾生那得有眾生垢是則自性清淨心不",
    "X18n0338_012:0547c06": "為煩惱所染故名為離也又此經下文云如優波",
    "X18n0338_012:0547c07": "離以心相得解脫時寧有垢不一切眾生無垢亦",
    "X18n0338_012:0547c08": "如是故勝天王般若云自相空故自相離故二約",
    "X18n0338_012:0547c09": "實慧釋者若法即法性法性無眾生即是妄計有",
    "X18n0338_012:0547c10": "眾生故有十六知見六十二見一切屬見煩惱垢",
    "X18n0338_012:0547c11": "若了知法性畢竟無眾生即得離十六知見六十",
    "X18n0338_012:0547c12": "二見一切屬見煩惱名離眾生垢也三約方便慧",
    "X18n0338_012:0547c13": "解者若實慧與理合即能無眾生現一切眾生自",
    "X18n0338_012:0547c14": "離眾生垢亦能令一切眾生離眾生垢也此即是",
    "X18n0338_012:0547c15": "三種解脫不縱不橫如世伊字如此明眾生空義",
    "X18n0338_012:0547c16": "豈可同彼聲聞經之所辨乎下番皆有此意一一",
    "X18n0338_012:0547c17": "無非觀心故不須一一更作觀心解也。",
    "X18n0338_012:0547c18": "[0547c18] 法無有我離我垢故法無壽命離生死故法無有人",
    "X18n0338_012:0547c19": "前後際斷故。",
    "X18n0338_012:0547c20": "[0547c20] 此是破聲聞經明我空有我見故即有一切見煩",
    "X18n0338_012:0547c21": "惱垢即陰離陰中求我不可得我見即滅方離一",
    "X18n0338_012:0547c22": "切屬見煩惱垢也今摩訶衍體法明我空具有三",
    "X18n0338_012:0547c23": "義一約理者心及一切法即是法性法性本來非",
    "X18n0338_012:0547c24": "我非無我是真無我義法性尚無有我何處有我",
    "X18n0338_012:0548a01": "見一切屬見諸煩惱垢也即是自性離我垢也二",
    "X18n0338_012:0548a02": "約實慧解者若法性無我而有我垢者良以不知",
    "X18n0338_012:0548a03": "真無我義也若能體知法性真無我者即我見及",
    "X18n0338_012:0548a04": "一切屬見諸煩惱垢自然而離故言離我垢也三",
    "X18n0338_012:0548a05": "方便慧明離我垢類前可知此即三種解脫義也",
    "X18n0338_012:0548a06": "經言法無壽命離生死故者亦作三釋一約理解",
    "X18n0338_012:0548a07": "者心及一切法即是法性法性既非垢染何得有",
    "X18n0338_012:0548a08": "妄報相續壽命若無壽命即無二十五有生死故",
    "X18n0338_012:0548a09": "言離生死也若作實慧解能體法即法性即不見",
    "X18n0338_012:0548a10": "壽命得離二十五有生死也三約方便解若理智",
    "X18n0338_012:0548a11": "合雖無壽命而能現受二十五有生死生不為生",
    "X18n0338_012:0548a12": "死所拘即是離生死也即三種解脫義類前可知",
    "X18n0338_012:0548a13": "經言法無有人前後際斷故者若約理解前際是",
    "X18n0338_012:0548a14": "生死後際即是涅槃心及一切法即是法性法性",
    "X18n0338_012:0548a15": "本來無人何有生死之前際涅槃之後際也若法",
    "X18n0338_012:0548a16": "性非生死非涅槃即是中道佛性中道佛性畢竟",
    "X18n0338_012:0548a17": "無前後際相故云斷也次約實慧解而言有前後",
    "X18n0338_012:0548a18": "際者良以無明不了妄計謂有也若體法即法性",
    "X18n0338_012:0548a19": "不見有人即不同凡夫生死流轉亦不同二乘入",
    "X18n0338_012:0548a20": "涅槃&#x7070;身滅智故云前後際斷也若約理智合方",
    "X18n0338_012:0548a21": "便現同前後際無實繫業即是斷也即此是三種",
    "X18n0338_012:0548a22": "解脫也。",
    "X18n0338_012:0548a23": "[0548a23] 法常寂然滅諸相故。",
    "X18n0338_012:0548a24": "[0548a24] 此有八番正明體法入空所言法常寂然滅諸相",
    "X18n0338_012:0548b01": "者若約理解心及一切法即是法性本來常寂則",
    "X18n0338_012:0548b02": "一切法亦常寂然即大涅槃不可復滅而言滅諸",
    "X18n0338_012:0548b03": "相者法性之理本無相起故言滅也若實慧解體",
    "X18n0338_012:0548b04": "達寂然之理者則妄想諸相自然滅也若理智合",
    "X18n0338_012:0548b05": "即有無方大用用而常無相無念也此即是三種",
    "X18n0338_012:0548b06": "解脫義如前可知也。",
    "X18n0338_012:0548b07": "[0548b07] 法離於相無所緣故法無名字言語斷故法無有說",
    "X18n0338_012:0548b08": "離覺觀故。",
    "X18n0338_012:0548b09": "[0548b09] 所言法離於相無所緣者若約理解心及一切法",
    "X18n0338_012:0548b10": "即是法性法性本無十相故言法離於相若無相",
    "X18n0338_012:0548b11": "境則不為妄念及智識之所緣也若約實慧釋者",
    "X18n0338_012:0548b12": "若了知法性自性離相則妄念自息無所緣念也",
    "X18n0338_012:0548b13": "若理智合即有無緣大慈無所不被也即是三種",
    "X18n0338_012:0548b14": "解脫之義類前可知經言法無名字言語斷故者",
    "X18n0338_012:0548b15": "若約理解心及一切法即是法性法性無名即不",
    "X18n0338_012:0548b16": "可說示任運言語道斷也若約實慧解者若達法",
    "X18n0338_012:0548b17": "性無名之理即無可言說言語道斷也若約理合",
    "X18n0338_012:0548b18": "方便明義四不可說用四悉檀而說也即是三種",
    "X18n0338_012:0548b19": "解脫類前可知經言法無有說離覺觀者若約理",
    "X18n0338_012:0548b20": "解心及一切法即是法性法性之理本來無說性",
    "X18n0338_012:0548b21": "離覺觀故也若約實慧解若達法性不可說則攀",
    "X18n0338_012:0548b22": "緣覺觀任運不起故言離覺觀也若理智合即如",
    "X18n0338_012:0548b23": "阿脩羅琴也三種解脫宛然可見。",
    "X18n0338_012:0548b24": "[0548b24] 法無形相如&#x8657;空故法無戲論畢竟空故法無我所",
    "X18n0338_012:0548c01": "離我所故法無分別離諸識故。",
    "X18n0338_012:0548c02": "[0548c02] 經言法無形相如&#x8657;空故者若就理釋心及一切",
    "X18n0338_012:0548c03": "法即是法性法性無形無質無有相貌不分別猶",
    "X18n0338_012:0548c04": "如&#x8657;空也若約實慧解釋通達法性即不見形相",
    "X18n0338_012:0548c05": "心如&#x8657;空也若理智合則無形現形無相現相遍",
    "X18n0338_012:0548c06": "&#x8657;空法界此即三種解脫也經言法無戲論畢竟",
    "X18n0338_012:0548c07": "空故者若約理解心及一切法即是法性法性本",
    "X18n0338_012:0548c08": "無愛見之戲論法性畢竟空也若實慧解者達法",
    "X18n0338_012:0548c09": "性無戲論即畢竟空也若理智合即能無方之辯",
    "X18n0338_012:0548c10": "言滿三千無違言之失也三種解脫類前可知經",
    "X18n0338_012:0548c11": "言法無我所離我所者就理而解心及一切法即",
    "X18n0338_012:0548c12": "是法性法性本無我何有我所即是自性離故若",
    "X18n0338_012:0548c13": "約實慧而釋了達性無我即離一切所有之愛著",
    "X18n0338_012:0548c14": "也若理智合即能形充法界種種施為而內無我",
    "X18n0338_012:0548c15": "所計著之患也經言法無分別離諸識故者若約",
    "X18n0338_012:0548c16": "理明義心及一切法即是法性法性之理本無分",
    "X18n0338_012:0548c17": "別性非六識七識八識也若約實慧而辨若達法",
    "X18n0338_012:0548c18": "性無分別理即離六識七識八識之生死也若理",
    "X18n0338_012:0548c19": "智合則能隨機普現諸眾生內無染著故言離也",
    "X18n0338_012:0548c20": "是則三種解脫之義宛然可知也。",
    "X18n0338_012:0548c21": "[0548c21] 法無有比無相待故。",
    "X18n0338_012:0548c22": "[0548c22] 此下七番及諸句似是平等空及法空雜明破聲",
    "X18n0338_012:0548c23": "聞經析法說平等及法空也所言法無有比無相",
    "X18n0338_012:0548c24": "待者若就理則心及一切法即是法性如大品經",
    "X18n0338_012:0549a01": "云菩薩行般若時不見出法性外有法既其無法",
    "X18n0338_012:0549a02": "何所比&#x7ADD;即是絕待義也問曰若言法無有比是",
    "X18n0338_012:0549a03": "絕待義者只以待比說無比豈得是絕待耶答曰",
    "X18n0338_012:0549a04": "若以有待之心分別不待亦計為待若法性無心",
    "X18n0338_012:0549a05": "分別則一切有待皆是無待也若約實慧解者通",
    "X18n0338_012:0549a06": "達法性之外更無有可比之法即相待之惑自然",
    "X18n0338_012:0549a07": "而滅故言無相待若理智合明無待而待觀同法",
    "X18n0338_012:0549a08": "界相待而不滯相待即是無相待義也是則三種",
    "X18n0338_012:0549a09": "解脫之義類前可知今以無待對平等空者相待",
    "X18n0338_012:0549a10": "之惑既細乃至平等之理猶有所在若能絕待即",
    "X18n0338_012:0549a11": "無等不等故平等之法亦是空也但三藏明平等",
    "X18n0338_012:0549a12": "空空是偏真之理情既未斷待何由絕今明法無",
    "X18n0338_012:0549a13": "比智障心滅乃是真絕待之義。",
    "X18n0338_012:0549a14": "[0549a14] 法不屬因不在緣故法同法性入諸法故法隨於如",
    "X18n0338_012:0549a15": "無所隨故法住實際諸邊不動故。",
    "X18n0338_012:0549a16": "[0549a16] 經言法不屬因不在緣故者若就理解心及一切",
    "X18n0338_012:0549a17": "法即是法性法性本來非六因故不在四緣也亦",
    "X18n0338_012:0549a18": "可非十二因緣之流轉也但六因有所作因四緣",
    "X18n0338_012:0549a19": "有增上緣義深與相待意同故屬平等空之所破",
    "X18n0338_012:0549a20": "也若約實慧解者若了法性非六因則四緣及十",
    "X18n0338_012:0549a21": "二緣之惑倒皆悉滅若理智合雖不見因緣而緣",
    "X18n0338_012:0549a22": "起化物無滯無的當故不定在緣也法同法性入",
    "X18n0338_012:0549a23": "諸法者若就理釋心及一切法即是法性故言同",
    "X18n0338_012:0549a24": "也而一切法悉有安樂性即是入一切法也亦是",
    "X18n0338_012:0549b01": "一法入一切法一切法入一法故說入諸法也若",
    "X18n0338_012:0549b02": "約實慧解者若能通達法性即智慧入一切法無",
    "X18n0338_012:0549b03": "非法性也若理智合即能以一法入一切法入一",
    "X18n0338_012:0549b04": "法應入一切法無礙自在也經言法隨者若就理",
    "X18n0338_012:0549b05": "解心及一切法即是法性法性即是如法不乖如",
    "X18n0338_012:0549b06": "故言法隨於如法性即如無能隨所隨之異故言",
    "X18n0338_012:0549b07": "無所隨也若約實慧解釋通達法即法性法性即",
    "X18n0338_012:0549b08": "如如不異故即不有能觀之智慧異於如故言無",
    "X18n0338_012:0549b09": "所隨也若約理智合明一切應用之法皆順法性",
    "X18n0338_012:0549b10": "真如而起起即無所隨也經言法住實際諸邊不",
    "X18n0338_012:0549b11": "動者若約理釋心及一切法即是法性法性即是",
    "X18n0338_012:0549b12": "實際之異名若法依法性即住實際之理實際非",
    "X18n0338_012:0549b13": "四邊故無四邊之惑動也若約實慧解其能通達",
    "X18n0338_012:0549b14": "一切法住實際者即不為四邊邪見火之所動燒",
    "X18n0338_012:0549b15": "也若理智合解雖無四邊而能起四教四門攝物",
    "X18n0338_012:0549b16": "雖用四門而內無執著流轉之過故言諸邊不動",
    "X18n0338_012:0549b17": "此即是三種解脫也。",
    "X18n0338_012:0549b18": "[0549b18] 法無動搖不依六塵故法無去來常不住故。",
    "X18n0338_012:0549b19": "[0549b19] 經言法無動搖不依六塵者若理明義心及一切",
    "X18n0338_012:0549b20": "法即是法性法性非根機故不依六塵也若約實",
    "X18n0338_012:0549b21": "慧解若達法性不動即得六根清淨不著六塵也",
    "X18n0338_012:0549b22": "若就理智合方便和光而不同塵故言不依六塵",
    "X18n0338_012:0549b23": "也經言法無去來常不住故若約理明義心及一",
    "X18n0338_012:0549b24": "切法即是法性法性無來無去故無所住也若約",
    "X18n0338_012:0549c01": "實慧解釋通達法性無去無來即不住生死涅槃",
    "X18n0338_012:0549c02": "也若就理智合即有方便不去相而去不來相而",
    "X18n0338_012:0549c03": "來是則不住去來相也。",
    "X18n0338_012:0549c04": "[0549c04] 法順空隨無相應無作。",
    "X18n0338_012:0549c05": "[0549c05] 若聲聞經明三三昧約十六行摩訶衍明三三昧",
    "X18n0338_012:0549c06": "同緣諸法實相隨順應化三名雖異終同歸實相",
    "X18n0338_012:0549c07": "法性就此亦作三解若約理明三三昧如思益經",
    "X18n0338_012:0549c08": "言一切眾生即是滅定自有約實慧論三三昧即",
    "X18n0338_012:0549c09": "是復宗明義自有約應用論三三昧雖順有相有",
    "X18n0338_012:0549c10": "作內心不違實法也即是三種解脫也。",
    "X18n0338_012:0549c11": "[0549c11] 法離好醜法無增損法無生滅法無所歸法過眼耳",
    "X18n0338_012:0549c12": "鼻舌身心法無高下法常住不動法離一切觀行。",
    "X18n0338_012:0549c13": "[0549c13] 經言法離好醜者若約理解心及一切法即是法",
    "X18n0338_012:0549c14": "性法性無可愛果及涅槃之好無不可愛果及生",
    "X18n0338_012:0549c15": "死之醜也若實慧而明其能通達法性無好醜之",
    "X18n0338_012:0549c16": "相得離好醜之報生死涅槃之果也若理智合方",
    "X18n0338_012:0549c17": "便雖同十法界現好醜之形而無取捨緣轉身即",
    "X18n0338_012:0549c18": "是離也三種解脫只在一句耳經言法無增損者",
    "X18n0338_012:0549c19": "心及一切法即是法性法性無生死之增無涅槃",
    "X18n0338_012:0549c20": "之損也實慧及理智合解成三種解脫義類無好",
    "X18n0338_012:0549c21": "醜釋可知經言法無生滅心及一切法即是法性",
    "X18n0338_012:0549c22": "法性本自不生今則無滅也餘兩種釋成三種解",
    "X18n0338_012:0549c23": "脫類前可知經言法無所歸者心及一切法即是",
    "X18n0338_012:0549c24": "法性法性即是極理豈有所歸經言法過眼耳鼻",
    "X18n0338_012:0550a01": "舌身心者心及一切法即是法性法性之理過妄",
    "X18n0338_012:0550a02": "報六根也經言法高下者心及一切法即是法性",
    "X18n0338_012:0550a03": "法性尚無種智涅槃之高豈是煩惱生死之下也",
    "X18n0338_012:0550a04": "經言法常住不動者心及一切法即是法性法性",
    "X18n0338_012:0550a05": "者常恒無變故云不動也經言法離一切觀行者",
    "X18n0338_012:0550a06": "心及一切法即是法性法性本來無觀行自性離",
    "X18n0338_012:0550a07": "也從不生滅來有六句經文皆應約實慧及理智",
    "X18n0338_012:0550a08": "合成方便慧通釋成三種解脫之義但類前可知",
    "X18n0338_012:0550a09": "不繁一一解釋也問曰何得句句皆作三種釋悉",
    "X18n0338_012:0550a10": "有三種解脫義答曰大涅槃經明百句解脫華嚴",
    "X18n0338_012:0550a11": "經明微塵世界解脫法華經明一切解脫今約數",
    "X18n0338_012:0550a12": "十句明解脫何足為多也若不句句辨三德即句",
    "X18n0338_012:0550a13": "句縱橫豈得同魔醯之目世之伊字異三藏教之",
    "X18n0338_012:0550a14": "所明也。",
    "X18n0338_012:0550a15": "[0550a15] 唯大目連法相如是豈可說乎。",
    "X18n0338_012:0550a16": "[0550a16] 此是三明結破目連既不能如淨名如法相說用",
    "X18n0338_012:0550a17": "聲聞辟支佛所應行經為諸居士說法此乖違法",
    "X18n0338_012:0550a18": "相之理故前呵云不當如仁者所說也問曰法性",
    "X18n0338_012:0550a19": "不可說淨名何得如法相而說答曰此經下文云",
    "X18n0338_012:0550a20": "無離文字說解脫相文字性離即解脫也解脫即",
    "X18n0338_012:0550a21": "一切法也淨名用四悉檀之善巧無說而說即是",
    "X18n0338_012:0550a22": "如法相說也。",
    "X18n0338_012:0550a23": "[0550a23] 夫說法者無說無示其聽法者無聞無得譬如幻士",
    "X18n0338_012:0550a24": "為幻人說法當建是意而為說法。",
    "X18n0338_012:0550b01": "[0550b01] 此是二明彈目連不能如法相解脫此文即有二",
    "X18n0338_012:0550b02": "一彈其不能如法相解二借幻為譬所以經言夫",
    "X18n0338_012:0550b03": "說法者無說無示者此即是如法相解法相真如",
    "X18n0338_012:0550b04": "之理既無人無我誰是說者若無能說之者即無",
    "X18n0338_012:0550b05": "所說之法以示前人也無說即如大涅槃明四不",
    "X18n0338_012:0550b06": "可說無示即無四理可以示物也故法華經云是",
    "X18n0338_012:0550b07": "法不可示言辭相寂滅諸餘眾生類無有能得解",
    "X18n0338_012:0550b08": "經言其聽法者無聞無得者若如法相解法性非",
    "X18n0338_012:0550b09": "但無能說之人亦無聽法之者既無聽者誰聞誰",
    "X18n0338_012:0550b10": "得無聞即無四聞聞於四說無得即無四理之所",
    "X18n0338_012:0550b11": "證也若目連不能如此體達為說居士說法者即",
    "X18n0338_012:0550b12": "是計有師資能所豈是如法相解者乎譬如幻士",
    "X18n0338_012:0550b13": "為幻人說法當建是意而為說法者菩薩入如幻",
    "X18n0338_012:0550b14": "三昧自知能說猶如幻士所有聽眾亦如幻人如",
    "X18n0338_012:0550b15": "幻士雖知幻事不實幻有所說此即是菩薩知四",
    "X18n0338_012:0550b16": "不可說用四悉檀赴緣而有四說示物之四理四",
    "X18n0338_012:0550b17": "理如幻故大品經云設使有法過於涅槃我亦說",
    "X18n0338_012:0550b18": "之如幻夢也人即譬聽眾從無明幻師而有是則",
    "X18n0338_012:0550b19": "不有而有雖有所聽即幻聽幻聽無實即是無聞",
    "X18n0338_012:0550b20": "無得也目連為諸居士說法若入如幻三昧而說",
    "X18n0338_012:0550b21": "可是如法相解脫不能爾即是不如法相解何能",
    "X18n0338_012:0550b22": "如法相說故前呵云不當如仁者所說意在此也。",
    "X18n0338_012:0550b23": "[0550b23] 當了眾生根有利鈍善於知見無所罣礙。",
    "X18n0338_012:0550b24": "[0550b24] 此即第二呵目連說法不契根緣故前言不當如",
    "X18n0338_012:0550c01": "仁者所說此猶不解別教大乘不能修從空入假",
    "X18n0338_012:0550c02": "觀故不得道種智法眼知病識藥隨病授藥也就",
    "X18n0338_012:0550c03": "此經文即有二一呵其不知根二呵其於知見有",
    "X18n0338_012:0550c04": "滯經言當了眾生根有利鈍者目連或當生念如",
    "X18n0338_012:0550c05": "來亦作此說法何得見呵淨名斥云如來知眾生",
    "X18n0338_012:0550c06": "根鈍故於聲聞經說此柝法空觀今此八百居士",
    "X18n0338_012:0550c07": "即是利根何得於拙度之教而為說法乎今所以",
    "X18n0338_012:0550c08": "為說摩訶衍體法入法空之教者以知此八百居",
    "X18n0338_012:0550c09": "士皆是利根人也經言善於知見得無罣礙者即",
    "X18n0338_012:0550c10": "是斥其知見有滯不得道種智法眼故說法有滯",
    "X18n0338_012:0550c11": "礙也今淨名通達別教大乘得道種智故知一切",
    "X18n0338_012:0550c12": "法無罣礙得法眼故見一切法無罣礙也故能知",
    "X18n0338_012:0550c13": "病識藥隨病授藥而無礙辯赴機而說無滯礙也。",
    "X18n0338_012:0550c14": "[0550c14] 以大悲心讚于大乘念報佛恩不斷三寶然後說法。",
    "X18n0338_012:0550c15": "[0550c15] 此是第三呵其說法運心不稱佛意此猶不解圓",
    "X18n0338_012:0550c16": "教大乘故前呵言不當如仁者所說耳就此文有",
    "X18n0338_012:0550c17": "二意一明當起大悲心二明念報佛恩此是用圓",
    "X18n0338_012:0550c18": "教之意也初經云以大悲心讚于大乘者夫悲能",
    "X18n0338_012:0550c19": "拔苦小悲說小乘但能拔界內小苦數亦有量大",
    "X18n0338_012:0550c20": "悲說大乘即能拔眾生界內界外一切眾苦令得",
    "X18n0338_012:0550c21": "不思議解脫住大涅槃數不可量也次言念報佛",
    "X18n0338_012:0550c22": "恩不斷三寶者目連因佛得解脫應報佛恩應度",
    "X18n0338_012:0550c23": "眾生紹三寶種而今說小乘無常觀入空令八百",
    "X18n0338_012:0550c24": "居士斷結入涅槃者即是斷八百居士三寶種豈",
    "X18n0338_012:0551a01": "名報恩之人也今若報佛恩知八百居士有大乘",
    "X18n0338_012:0551a02": "根塵勞是如來種教深觀一切法開佛知見即是",
    "X18n0338_012:0551a03": "三種解脫三德三寶不縱不橫開發道心心心寂",
    "X18n0338_012:0551a04": "滅自然流入薩婆若海是為不斷三寶種能報佛",
    "X18n0338_012:0551a05": "恩也若能如是運懷然後說法即是圓教大乘稱",
    "X18n0338_012:0551a06": "會佛心也。",
    "X18n0338_012:0551a07": "[0551a07] 維摩詰說是法時八百居士發阿耨多羅三藐三菩",
    "X18n0338_012:0551a08": "提心。",
    "X18n0338_012:0551a09": "[0551a09] 此是第三明居士得益也淨名既能如法相解如",
    "X18n0338_012:0551a10": "法相說說契大機故八百居士皆發無上道心也。",
    "X18n0338_012:0551a11": "[0551a11] 我無此辯是故不任詣彼問疾。",
    "X18n0338_012:0551a12": "[0551a12] 此是大段第四結辭不堪目連自惟既無摩訶衍",
    "X18n0338_012:0551a13": "三教之辯致往被呵今豈堪傳如來旨往問疾也。",
    "X18n0338_012:0551a14": "[0551a14] 佛告大迦葉汝行詣維摩詰問疾。",
    "X18n0338_012:0551a15": "[0551a15] 此是第三次命大迦葉也文亦有二一佛命問疾",
    "X18n0338_012:0551a16": "二大迦葉奉辭不堪所以次命大迦葉者以其聲",
    "X18n0338_012:0551a17": "聞弟子中頭陀苦行第一也迦葉即是姓此翻為",
    "X18n0338_012:0551a18": "龜即以姓為名如目連也而言大者或因智大德",
    "X18n0338_012:0551a19": "大心大故稱大迦葉也所以然者迦葉是大辟支",
    "X18n0338_012:0551a20": "根性若無佛出世亦能獨覺成辟支迦羅今既值",
    "X18n0338_012:0551a21": "佛墮聲聞數就其智慧勝利故稱大也從德以受",
    "X18n0338_012:0551a22": "大者是人頭陀苦行第一其德重大故稱大也或",
    "X18n0338_012:0551a23": "因心以受大者是人聲聞弟子中慈悲心大故名",
    "X18n0338_012:0551a24": "大也有言此人是僧上座知眾事故名大迦葉也",
    "X18n0338_012:0551b01": "大迦葉有金色相亦名無欲迦葉其人天性無欲",
    "X18n0338_012:0551b02": "雖有金色妻同床隔疊身不相觸聞佛出世棄金",
    "X18n0338_012:0551b03": "色婦隨佛出家諸聲聞弟子中少欲知足十二頭",
    "X18n0338_012:0551b04": "陀第一常有慈悲苦枯節悴未得道者不識其德",
    "X18n0338_012:0551b05": "不生尊重一時如來歎大迦葉嘆曰我斷三界結",
    "X18n0338_012:0551b06": "盡有大悲心汝亦如是與我何殊即分座令坐四",
    "X18n0338_012:0551b07": "眾見聞方加敬重當知此從善欲數入道若深求",
    "X18n0338_012:0551b08": "其致方便欲輔如來弘半滿頭陀之教先以四枯",
    "X18n0338_012:0551b09": "善欲引物頭陀成道次欲顯四榮頭陀故因往貧",
    "X18n0338_012:0551b10": "里乞食受淨名呵析令諸四眾咸恥小乘頭陀慕",
    "X18n0338_012:0551b11": "仰大乘頭陀之德今佛命令問疾大迦葉若述往",
    "X18n0338_012:0551b12": "昔被彈即重顯發四榮頭陀之教成前五種利益",
    "X18n0338_012:0551b13": "之義也。",
    "X18n0338_012:0551b14": "[0551b14] 迦葉白佛言世尊我不堪任詣彼問疾。",
    "X18n0338_012:0551b15": "[0551b15] 此是第二迦葉奉辭不堪文有四意一奉辭不堪",
    "X18n0338_012:0551b16": "二述不堪之由三正明不堪之事四結成不堪一",
    "X18n0338_012:0551b17": "奉辭不堪者良以往昔因捨富從貧乞食被彈無",
    "X18n0338_012:0551b18": "答故不堪傳如來旨往問疾也。",
    "X18n0338_012:0551b19": "[0551b19] 所以者何憶念我昔於貧里而行乞。",
    "X18n0338_012:0551b20": "[0551b20] 此是第二述不堪之由由乞食致被呵也乞食者",
    "X18n0338_012:0551b21": "即是十二頭陀一也釋十二頭陀義有三意一約",
    "X18n0338_012:0551b22": "半字事理明十二頭陀二約滿字事理明十二頭",
    "X18n0338_012:0551b23": "陀三約觀心明十二頭陀也具出文繁略之不述",
    "X18n0338_012:0551b24": "有師云小乘見理名之為貧今難此語若言貧里",
    "X18n0338_012:0551c01": "是小乘者須菩提捨貧從富應是大乘今善吉非",
    "X18n0338_012:0551c02": "滿字得道此義便壞故不用也今若作觀行解義",
    "X18n0338_012:0551c03": "則約有空兩門判其貧富迦葉頭陀有門入道有",
    "X18n0338_012:0551c04": "門局狹名之為貧善吉無諍空門入道空門寬曠",
    "X18n0338_012:0551c05": "名之為富雖復有空之殊同是三藏入道非關大",
    "X18n0338_012:0551c06": "乘故成論明空門入道往往斥於毗曇意在此也",
    "X18n0338_012:0551c07": "恐人謬作觀行消經故比斥此非經正義不須執",
    "X18n0338_012:0551c08": "也今言迦葉於貧里而行乞食者當有二意一為",
    "X18n0338_012:0551c09": "利佗二為自行一利佗者迦葉有慈悲心見貧窮",
    "X18n0338_012:0551c10": "者深生悲愍持&#x9262;福之欲使現世轉報來生免苦",
    "X18n0338_012:0551c11": "又眾生不苦不求涅槃既遭貧苦必易化度故須",
    "X18n0338_012:0551c12": "往也富人著樂會不從化徒往喚擾於理無益也",
    "X18n0338_012:0551c13": "二為自行者富人門閣重深求告難徹必稽時廢",
    "X18n0338_012:0551c14": "業豈如貧之易至不致妨廢也又貧者報劣飲食",
    "X18n0338_012:0551c15": "必麤不生心著富者豐足食必甘美或起習染此",
    "X18n0338_012:0551c16": "乖頭陀之行非為物軌是則情有偏存致延彈斥",
    "X18n0338_012:0551c17": "不堪之由此也。",
    "X18n0338_012:0551c18": "[0551c18] 時維摩詰來謂我言唯大迦葉有慈悲心而不能普",
    "X18n0338_012:0551c19": "捨豪富從貧乞。",
    "X18n0338_012:0551c20": "[0551c20] 此是第三迦葉正述往昔被彈之事就此文有三",
    "X18n0338_012:0551c21": "意一總呵二別呵三迦葉揖敬一總呵云有慈悲",
    "X18n0338_012:0551c22": "心而不能普者聲聞弟子中迦葉富有慈悲如來",
    "X18n0338_012:0551c23": "所歎命共同坐已如前說但迦葉小乘慈悲心不",
    "X18n0338_012:0551c24": "圓普利佗之懷不等遂捨富從貧而乞今大士呵",
    "X18n0338_012:0552a01": "之者佛說十二頭陀本令次第而乞今捨富從貧",
    "X18n0338_012:0552a02": "乖於佛旨若以慈悲拔貧人現苦令其種福招未",
    "X18n0338_012:0552a03": "來之樂果今日富者&#x8EAD;著五欲愛其果報不知修",
    "X18n0338_012:0552a04": "福福盡未來窮困將墜深坑何不往化令後世相",
    "X18n0338_012:0552a05": "續今若置而不化果報則斷何謂等慈耶若言住",
    "X18n0338_012:0552a06": "有餘涅槃從其乞食作解脫因緣者何但貧人須",
    "X18n0338_012:0552a07": "度富者亦須度但度貧人而不度富者慈悲之心",
    "X18n0338_012:0552a08": "豈得圓普也若謂貧人厭苦易度易度本關福德",
    "X18n0338_012:0552a09": "利根何必貧苦即易度也若言自行為易而不從",
    "X18n0338_012:0552a10": "富者何得自貪功德惜少時之化而令富者失無",
    "X18n0338_012:0552a11": "量善根也留神化富何必妨於自行若能不捨道",
    "X18n0338_012:0552a12": "法往貧里乞亦應不捨道法往富而乞若捨道法",
    "X18n0338_012:0552a13": "往貧乞者亦應捨道法往富乞也若捨道法往富",
    "X18n0338_012:0552a14": "妨自行捨於道法往貧亦妨自行二俱有妨何得",
    "X18n0338_012:0552a15": "捨一往一且復於法等者於食亦等若美若不美",
    "X18n0338_012:0552a16": "皆悉平等豈有富食好而生愛貧食麤而無染如",
    "X18n0338_012:0552a17": "此分別則於食不等法亦不等法食不等所有慈",
    "X18n0338_012:0552a18": "悲頭陀諸行悉皆不等是故呵言有慈悲而不能",
    "X18n0338_012:0552a19": "普捨豪富從貧乞今時有觀行分衛之者當依淨",
    "X18n0338_012:0552a20": "名之說也。",
    "X18n0338_012:0552a21": "[0552a21] 迦葉住平等法應次行乞食為不食故應行乞食為",
    "X18n0338_012:0552a22": "壞和合相故應取揣食為不受故應受彼食。",
    "X18n0338_012:0552a23": "[0552a23] 此是第二別呵就此文有四意一者呵其乞食心",
    "X18n0338_012:0552a24": "非二呵入聚落心非三示正食法結勸今就呵乞",
    "X18n0338_012:0552b01": "食心非文有四意一約小乘證滅諦破乞食心非",
    "X18n0338_012:0552b02": "二約知苦諦破乞食心非三約斷集破乞食心非",
    "X18n0338_012:0552b03": "四約修道破乞食心非問曰若約四諦破乞食心",
    "X18n0338_012:0552b04": "非者應前對破苦何得前對滅也答曰迦葉證有",
    "X18n0338_012:0552b05": "餘涅槃行乞食心非故須前約滅破次破其昔心",
    "X18n0338_012:0552b06": "所契今事果乖心故次約三諦破其乞食心非也",
    "X18n0338_012:0552b07": "一約證滅破乞食心非者經言住平等法應次行",
    "X18n0338_012:0552b08": "乞食者此即破迦葉未得大乘平等滅諦之理故",
    "X18n0338_012:0552b09": "涉事心有去取致乖次第乞食之法也今明菩薩",
    "X18n0338_012:0552b10": "若得本有滅諦平等之理即心行平等猶如&#x8657;空",
    "X18n0338_012:0552b11": "於善不善等以慈即於貧富心無去取涉事行乞",
    "X18n0338_012:0552b12": "能次第而求也所以然者大品經明須菩提白佛",
    "X18n0338_012:0552b13": "言世尊次第心中應行般若不佛答常不離薩婆",
    "X18n0338_012:0552b14": "若心為行為生修般若波羅蜜常不離薩婆若心",
    "X18n0338_012:0552b15": "即是住平等法而能次第行生修即是理中次第",
    "X18n0338_012:0552b16": "求法喜禪悅之食也猶本垂遠故涉事次第行乞",
    "X18n0338_012:0552b17": "菩薩心依佛慧能不捨八邪入八解脫故得大乘",
    "X18n0338_012:0552b18": "法喜禪悅之食若迦葉二乘破八邪入解脫但得",
    "X18n0338_012:0552b19": "小乘法喜禪悅之食若破八邪入八解脫此則捨",
    "X18n0338_012:0552b20": "邪取正何得名為次第求於法喜禪悅之食今菩",
    "X18n0338_012:0552b21": "薩雖知法性真滅平等能不捨八邪入八解脫即",
    "X18n0338_012:0552b22": "是次第求大乘法喜禪悅食也所以然者以薩婆",
    "X18n0338_012:0552b23": "若心從凡夫四禪四空定次第而入世間禪定又",
    "X18n0338_012:0552b24": "次入二乘背捨解脫出世間禪又次入菩薩九種",
    "X18n0338_012:0552c01": "大禪出世間上上諸禪皆是摩訶衍以不可得故",
    "X18n0338_012:0552c02": "菩薩始從凡夫初禪修至清淨禪於一一禪中皆",
    "X18n0338_012:0552c03": "有一心三智故得真法喜皆有三諦三昧故得真",
    "X18n0338_012:0552c04": "禪悅如是次第從八邪八正諸禪中求得不思議",
    "X18n0338_012:0552c05": "法喜禪悅大乘法食故云住平等法應次第行乞",
    "X18n0338_012:0552c06": "食是為菩薩次第行次第學次第道又法華經明",
    "X18n0338_012:0552c07": "善能次第集諸善法也故菩薩行十二頭陀時大",
    "X18n0338_012:0552c08": "慈平等心如&#x8657;空不觀貧富心無去取依分衛法",
    "X18n0338_012:0552c09": "次第而行乞也迦葉內心不得無緣大慈不住本",
    "X18n0338_012:0552c10": "有滅諦真平等法故不能於邪正諸禪次第得大",
    "X18n0338_012:0552c11": "乘法喜禪悅唯住偏真滅諦棄捨生死故涉事行",
    "X18n0338_012:0552c12": "乞心有去取捨富從貧淨名破其乞食心非意在",
    "X18n0338_012:0552c13": "此也二約知苦破乞食心非者經云為不食故應",
    "X18n0338_012:0552c14": "行乞食者只巳苦諦是陰入界報身故須飲食以",
    "X18n0338_012:0552c15": "資性命原迦葉初觀苦時為欲破此苦諦求涅槃",
    "X18n0338_012:0552c16": "不食之法故須乞食資身行道若發無漏得有餘",
    "X18n0338_012:0552c17": "涅槃因入無餘涅槃同如&#x8657;空即是不食若在學",
    "X18n0338_012:0552c18": "地雖發無漏斷結結既不盡不食之因未成可許",
    "X18n0338_012:0552c19": "為不食故而行乞食迦葉結漏已盡食因以忘若",
    "X18n0338_012:0552c20": "為不食但七日不食即入無餘涅槃即無飲食之",
    "X18n0338_012:0552c21": "患何得猶存將養此身日日乞食意何所主若迦",
    "X18n0338_012:0552c22": "葉為福利眾生令得不食而行乞食者不應捨富",
    "X18n0338_012:0552c23": "也又不應欲入無餘涅槃也今菩薩觀苦為不食",
    "X18n0338_012:0552c24": "故而行乞食者菩薩欲破界內界外生死之食求",
    "X18n0338_012:0553a01": "大涅槃無食三昧此行未成故須乞食資身修不",
    "X18n0338_012:0553a02": "食之因此則乞食無過也菩薩為化眾生令得不",
    "X18n0338_012:0553a03": "食果貧富俱往又為眾故未得不食常住涅槃是",
    "X18n0338_012:0553a04": "故菩薩在於世間行乞食法終不&#x7070;身滅智入不",
    "X18n0338_012:0553a05": "食之涅槃也此皆是觀心明義不須一一更作觀",
    "X18n0338_012:0553a06": "心解也三約斷集破乞食心非者經言為壞和合",
    "X18n0338_012:0553a07": "相故應取揣食是業煩惱和合之相所以招生滅",
    "X18n0338_012:0553a08": "死隨其受報即須四食原迦葉斷集本欲破此和",
    "X18n0338_012:0553a09": "合集因是故乞求揣食資身觀行若在學地破集",
    "X18n0338_012:0553a10": "諦和合之相未盡可乞揣食資身觀行斷此和合",
    "X18n0338_012:0553a11": "集因盡也今證有餘涅槃煩惱已盡不與集合無",
    "X18n0338_012:0553a12": "和合之集食因已盡何須更乞揣食資身意何所",
    "X18n0338_012:0553a13": "主也若言為破眾生集諦和合之相應取揣食者",
    "X18n0338_012:0553a14": "則不應捨富也又不應欲入涅槃捨眾生也今菩",
    "X18n0338_012:0553a15": "薩不爾為欲破界內界外和合集諦集諦未盡故",
    "X18n0338_012:0553a16": "應受揣食資身觀行破集諦和合之相也若為化",
    "X18n0338_012:0553a17": "眾生眾生集諦和合未破不簡貧富應受其揣食",
    "X18n0338_012:0553a18": "令得破界內界外集諦和合之相不&#x5FE9;&#x5FE9;入涅槃",
    "X18n0338_012:0553a19": "四約修道破其乞食心非者經言為不受故應受",
    "X18n0338_012:0553a20": "彼食者原迦葉初修道為得涅槃不食果應受佗",
    "X18n0338_012:0553a21": "飲食資身修道是則有食有命有身有道若在學",
    "X18n0338_012:0553a22": "地道既未成聽許受彼飲食以修不食涅槃道也",
    "X18n0338_012:0553a23": "今位登無學道已修竟不食之因已成何得復受",
    "X18n0338_012:0553a24": "彼食也若言為欲福利眾生令得不食之因者即",
    "X18n0338_012:0553b01": "不應捨富而從貧也又不應捨眾生入涅槃不受",
    "X18n0338_012:0553b02": "彼食也今菩薩為修界內界外無作道諦不食之",
    "X18n0338_012:0553b03": "因此因未成故受彼食資身修無作道諦不食之",
    "X18n0338_012:0553b04": "因求大涅槃不食之果不食之因未成故應受彼",
    "X18n0338_012:0553b05": "食資身以修無作道諦不食之因也若為利益眾",
    "X18n0338_012:0553b06": "生令得不食之因成大涅槃不食之果者貧富之",
    "X18n0338_012:0553b07": "食皆悉受也又眾生未得不食之因果是菩薩久",
    "X18n0338_012:0553b08": "住世間為令眾生得不食之因果故頭陀行乞應",
    "X18n0338_012:0553b09": "得受一切眾生飲食及衣服供養。",
    "X18n0338_012:0553b10": "[0553b10] 以空聚想入於聚落。",
    "X18n0338_012:0553b11": "[0553b11] 此是第二呵入聚落心非文有二意一總呵二別",
    "X18n0338_012:0553b12": "呵一總呵者迦葉捨富從貧之非意在有心而入",
    "X18n0338_012:0553b13": "聚落故有所去取也所以然者入聚落見六塵是",
    "X18n0338_012:0553b14": "有分別即分別有好有惡富家所有六塵為好貧",
    "X18n0338_012:0553b15": "家所有六塵為惡迦葉恐於好塵生著是故捨富",
    "X18n0338_012:0553b16": "從貧致令慈悲不普頭陀之德不圓過生因此致",
    "X18n0338_012:0553b17": "為淨名所彈也今以空聚落想入諸聚落者世間",
    "X18n0338_012:0553b18": "空聚落無好惡人物入者無可取若能觀六塵皆",
    "X18n0338_012:0553b19": "空則無富家好塵恐生心著之可避貧家麤塵於",
    "X18n0338_012:0553b20": "行無損之可取是則何有慈悲不普捨富從貧之",
    "X18n0338_012:0553b21": "過也。",
    "X18n0338_012:0553b22": "[0553b22] 所見色與盲等。",
    "X18n0338_012:0553b23": "[0553b23] 此是二別呵迦葉入聚落心非也若約外解聚落",
    "X18n0338_012:0553b24": "者以城邑村家人物聚集所依之處名為聚落若",
    "X18n0338_012:0553c01": "約內解聚落者即是六根為一切六塵六識之所",
    "X18n0338_012:0553c02": "依集名聚落也故金光明經云六入村落結賊所",
    "X18n0338_012:0553c03": "止一切自住各不相知大品經云一切法趣眼是",
    "X18n0338_012:0553c04": "趣不過乃至一切法趣意是趣不過也當知六根",
    "X18n0338_012:0553c05": "聚落一切好惡塵識如聚落一切好惡人物也淨",
    "X18n0338_012:0553c06": "名前已總約外聚落呵迦葉滯有入聚落心非故",
    "X18n0338_012:0553c07": "言以空聚想入於聚落今又約六根明內聚落呵",
    "X18n0338_012:0553c08": "迦葉觀智不能照了六根致於六塵有所滯礙是",
    "X18n0338_012:0553c09": "以慈悲不普故有捨富從貧之失初經言所見色",
    "X18n0338_012:0553c10": "與盲等者凡夫見色分別好惡故有愛憎其盲者",
    "X18n0338_012:0553c11": "一向不見是則無所分別去取迦葉及諸聲聞發",
    "X18n0338_012:0553c12": "真無漏名為聖人若入觀緣真不見諸法一往同",
    "X18n0338_012:0553c13": "盲出觀緣俗見色分別還同凡夫有眼分別情有",
    "X18n0338_012:0553c14": "去取故捨富家之色以封貧家之色也今菩薩所",
    "X18n0338_012:0553c15": "見色與盲等此是不捨道法而同凡所見見色即",
    "X18n0338_012:0553c16": "空無所分別此與盲等雖無分別取捨愛恚而能",
    "X18n0338_012:0553c17": "分別一切諸色不同盲也雖分別好惡諸色而無",
    "X18n0338_012:0553c18": "去取故慈心平等不捨富從貧也復次若知一切",
    "X18n0338_012:0553c19": "法趣眼是趣不過若了眼根聚落即得菩薩肉眼",
    "X18n0338_012:0553c20": "清淨雖知見十法界色而不壞眼根見十法界色",
    "X18n0338_012:0553c21": "名之為見無所染著不壞眼根即是與盲等也涅",
    "X18n0338_012:0553c22": "槃經明學大乘者雖有肉眼名為佛眼是則五眼",
    "X18n0338_012:0553c23": "具足見因緣麤細三諦之理名之為見實無所見",
    "X18n0338_012:0553c24": "即是與盲等故大品經云我以五眼觀不見三聚",
    "X18n0338_012:0554a01": "眾生也亦是不見相而見不見相故即與盲等而",
    "X18n0338_012:0554a02": "見故即是五眼具足見因緣麤細三諦之理分明",
    "X18n0338_012:0554a03": "也是則無緣之慈平等普覆五眼清淨見十法界",
    "X18n0338_012:0554a04": "欲拔苦與樂&#x7ADD;同福利豈有一村之內捨富從貧",
    "X18n0338_012:0554a05": "鐵輪菩薩似解尚爾銅輪十住已上豈可思量。",
    "X18n0338_012:0554a06": "[0554a06] 所聞聲與響等所嗅香與風等所食味不分別受諸",
    "X18n0338_012:0554a07": "觸如智證。",
    "X18n0338_012:0554a08": "[0554a08] 經云所聞聲與響等者此譏呵迦葉不體耳根空",
    "X18n0338_012:0554a09": "有所好惡音聲如空谷響致有怖畏富家音樂歌",
    "X18n0338_012:0554a10": "詠好聲不難貧家憂歎惡聲是故捨富從貧也菩",
    "X18n0338_012:0554a11": "薩體耳根聚落空聞聲如響但以慈心福利故貧",
    "X18n0338_012:0554a12": "富俱往也菩薩若知一切法趣耳是趣不過若了",
    "X18n0338_012:0554a13": "聞聲如響即不得趣與非趣得耳根清淨雖聞十",
    "X18n0338_012:0554a14": "法界音聲聽之而不著解釋類眼可知所有功德",
    "X18n0338_012:0554a15": "具如法華經明也次經云所嗅香與風等此譏迦",
    "X18n0338_012:0554a16": "葉不能體鼻空致分別富貧好惡香塵故捨富從",
    "X18n0338_012:0554a17": "貧今菩薩不爾了鼻根空故好惡諸香對鼻皆如",
    "X18n0338_012:0554a18": "風也是則無富家好香葐&#x8480;之可避貧家麤香羶",
    "X18n0338_012:0554a19": "臊非妨之可近也但為平等福利故能貧富次第",
    "X18n0338_012:0554a20": "乞也若菩薩知一切法趣鼻是趣不過若了鼻根",
    "X18n0338_012:0554a21": "空者即不得趣與非趣若得鼻根清淨具說如法",
    "X18n0338_012:0554a22": "華經也經言所食味不分別者此譏迦葉不能體",
    "X18n0338_012:0554a23": "舌根空謂富人之食精美須遠貧家麤味足可資",
    "X18n0338_012:0554a24": "身須往造也今菩薩不爾體達舌根即空設使天",
    "X18n0338_012:0554b01": "&#x53A8;味食之不染人間苦惱亦不為惡是故諸有苦",
    "X18n0338_012:0554b02": "惱之味在其舌根皆變成上味如天甘露無不美",
    "X18n0338_012:0554b03": "者何有惡味異好之可分別也故不捨富家好味",
    "X18n0338_012:0554b04": "從貧乞麤&#x6F81;也若菩薩知一切法趣舌是趣不過",
    "X18n0338_012:0554b05": "體達舌聚落空即不見趣與非趣若得舌根清淨",
    "X18n0338_012:0554b06": "功德廣說如法華經也經云受諸觸智證者此譏",
    "X18n0338_012:0554b07": "迦葉出觀受觸於富貧床敷服翫情有去取異於",
    "X18n0338_012:0554b08": "入觀證滅定也菩薩不爾了身根即空非但入觀",
    "X18n0338_012:0554b09": "證滅之時無念隨對諸觸身無去取故不捨富家",
    "X18n0338_012:0554b10": "上妙床敷嚴飾亦不以貧家臥具為麤但一相慈",
    "X18n0338_012:0554b11": "心次第行乞而福利之也若菩薩知一切法趣身",
    "X18n0338_012:0554b12": "是趣不過體達身根即空則不見趣與非趣若得",
    "X18n0338_012:0554b13": "身如淨明鏡十法界依正報皆於身中現廣說如",
    "X18n0338_012:0554b14": "法華經。",
    "X18n0338_012:0554b15": "[0554b15] 知諸法如幻相無自性無佗性本自不然今則無滅。",
    "X18n0338_012:0554b16": "[0554b16] 此譏迦葉不了意根即空故分別貧富法則有難",
    "X18n0338_012:0554b17": "易之殊富家則威儀禮節法則肅然矜貴難近貧",
    "X18n0338_012:0554b18": "家則率爾形儀往造為易故慈悲有隔福利致偏",
    "X18n0338_012:0554b19": "乖佛頭陀正法也菩薩不爾知一切法皆從無明",
    "X18n0338_012:0554b20": "而起猶如幻相如德女問佛無明為內外有耶佛",
    "X18n0338_012:0554b21": "答德女如幻非內外而現一切幻事無明亦爾非",
    "X18n0338_012:0554b22": "內外有而能有一切法也無自性無佗性者此如",
    "X18n0338_012:0554b23": "中論破自佗共無因生義也經言本自不然今則",
    "X18n0338_012:0554b24": "無滅菩薩體意根四句撿生生不得是即本來無",
    "X18n0338_012:0554c01": "生有生則有無明等一切煩惱火燒若無生則無",
    "X18n0338_012:0554c02": "一切煩惱故言本自不然今則無滅者若有生有",
    "X18n0338_012:0554c03": "煩惱則有滅有&#x7070;斷涅槃若本無生無煩惱今則",
    "X18n0338_012:0554c04": "無滅諦&#x7070;斷之涅槃也尚無生死法之可捨何有",
    "X18n0338_012:0554c05": "涅槃法之可取豈有富家世俗法則難近之可捨",
    "X18n0338_012:0554c06": "貧家禮儀簡易之可取哉菩薩達意根中道佛性",
    "X18n0338_012:0554c07": "能於生死涅槃心無取捨為福利眾生雙遊生死",
    "X18n0338_012:0554c08": "涅槃是以於貧富之法心無取捨而為福利眾生",
    "X18n0338_012:0554c09": "不礙貧富難易之法慈悲次第行乞也菩薩知一",
    "X18n0338_012:0554c10": "切法趣意根是趣不過若菩薩體意根聚落空則",
    "X18n0338_012:0554c11": "不見趣與非趣若獲意根清淨所有功德廣說如",
    "X18n0338_012:0554c12": "法華經。",
    "X18n0338_012:0554c13": "[0554c13] 迦葉若不捨八邪入八解脫以邪相入正法。",
    "X18n0338_012:0554c14": "[0554c14] 此是第三示正食法文有二意一示正食法二疊",
    "X18n0338_012:0554c15": "釋初示正食法即有二一明食體二明食用一明",
    "X18n0338_012:0554c16": "食體者迦葉乞食心非良以不知正食之法是以",
    "X18n0338_012:0554c17": "淨名次為說大乘正食之法也此經下文呵身子",
    "X18n0338_012:0554c18": "云佛說八解脫仁者受行豈雜欲食而聞法乎小",
    "X18n0338_012:0554c19": "乘明八解脫即真空法喜禪悅之食但以不依佛",
    "X18n0338_012:0554c20": "慧捨八邪入八解脫即是思議解脫故不得大乘",
    "X18n0338_012:0554c21": "法喜禪悅之食也所以涅槃經云諸比丘雖行乞",
    "X18n0338_012:0554c22": "食而未曾得大乘法食今明菩薩能以佛慧見中",
    "X18n0338_012:0554c23": "道佛性之理非邪非正而邪正雙遊入不思議八",
    "X18n0338_012:0554c24": "解脫八正即是大乘真禪悅法喜之食經云不捨",
    "X18n0338_012:0555a01": "八邪入八解脫以邪相入正法者邪有二種一事",
    "X18n0338_012:0555a02": "邪二理邪正亦有二一事正二理正一事邪者即",
    "X18n0338_012:0555a03": "是根本四禪四空名為味禪皆生愛見慢人邪法",
    "X18n0338_012:0555a04": "故名事邪也若望魔禪鬼定此猶是世間正禪若",
    "X18n0338_012:0555a05": "望背捨解脫猶是事八邪也理邪者即是見心緣",
    "X18n0338_012:0555a06": "理不正名為邪見邪思惟邪語邪業邪命邪念邪",
    "X18n0338_012:0555a07": "精進邪定是為緣理八邪也次明正有二種者一",
    "X18n0338_012:0555a08": "事正二理正事正即是八解脫破事八邪也二種",
    "X18n0338_012:0555a09": "正者即是正見等八正道對破緣理之八邪也若",
    "X18n0338_012:0555a10": "聲聞人不得中道慧修八背捨斷事邪八禪之味",
    "X18n0338_012:0555a11": "著方得八解脫是為捨八邪入解脫即是得思議",
    "X18n0338_012:0555a12": "之禪悅飲食也修八正道破緣理八邪得入見諦",
    "X18n0338_012:0555a13": "是為離邪相入正法即是得思議之法喜食也此",
    "X18n0338_012:0555a14": "之法喜禪悅食即是聲聞緣覺所得法食非真大",
    "X18n0338_012:0555a15": "乘法食也今明菩薩能依佛慧見中道佛性不捨",
    "X18n0338_012:0555a16": "八味禪事邪而修背捨入八解脫邪正不妨成三",
    "X18n0338_012:0555a17": "諦三昧即是大乘禪悅之食又能觀八邪入無作",
    "X18n0338_012:0555a18": "八正邪正不相妨成一心三智見三諦之理即是",
    "X18n0338_012:0555a19": "大乘法喜之食是名真大乘法喜禪悅之飲食也",
    "X18n0338_012:0555a20": "迦葉不得此真飲食故心有取捨致有捨富從貧",
    "X18n0338_012:0555a21": "之不著住不思議菩薩能如此得不思議大乘法",
    "X18n0338_012:0555a22": "喜禪悅之食是故慈悲緣貧富俱皆福利如為一",
    "X18n0338_012:0555a23": "人眾多亦然若於貧富不偏即於一切眾生不偏",
    "X18n0338_012:0555a24": "是則於食等者於法亦等也。",
    "X18n0338_012:0555b01": "[0555b01] 以一食施一切供養諸佛及眾賢聖然後可食。",
    "X18n0338_012:0555b02": "[0555b02] 此是亦明食用迦葉及二乘得思議法喜禪悅之",
    "X18n0338_012:0555b03": "食止是資其神智不能以一食施一切及眾賢聖",
    "X18n0338_012:0555b04": "也菩薩能依佛慧得不思議真法喜禪悅之食雙",
    "X18n0338_012:0555b05": "遊二諦即得世間出世間之食故能以一食施一",
    "X18n0338_012:0555b06": "切供養諸佛及眾賢聖如致香積一&#x9262;之飯一眾",
    "X18n0338_012:0555b07": "食之不賜既得真法喜禪悅之食此內得法喜食",
    "X18n0338_012:0555b08": "非偽故說然後可食是真應供能報施主外為真",
    "X18n0338_012:0555b09": "田然後可食也迦葉既不能爾何得內心受&#x8657;偽",
    "X18n0338_012:0555b10": "禪悅之食外非良田何得捨富受貧人之食非但",
    "X18n0338_012:0555b11": "不能福利富人亦不能福利貧人也。",
    "X18n0338_012:0555b12": "[0555b12] 如是食者非有煩惱非離煩惱非入定意非起定意",
    "X18n0338_012:0555b13": "非住世間非住涅槃如是食者非住涅槃。",
    "X18n0338_012:0555b14": "[0555b14] 此是二明疊釋初番文亦有二意一釋食體二釋",
    "X18n0338_012:0555b15": "食用經云如是食者此下有三番疊釋初番疊釋",
    "X18n0338_012:0555b16": "約理邪正不相妨礙若依佛慧不見邪見邪思惟",
    "X18n0338_012:0555b17": "等之八邪故言非有煩惱不見正思惟等之八正",
    "X18n0338_012:0555b18": "故言非離煩惱二次一番疊釋八邪八正經言非",
    "X18n0338_012:0555b19": "入定意非起定意菩薩心依佛慧不見八解九定",
    "X18n0338_012:0555b20": "之可入故言非入定意不見出八味禪及出邪亂",
    "X18n0338_012:0555b21": "故言非起定意也問曰前正示食體事前理後今",
    "X18n0338_012:0555b22": "疊釋何得理前事後答曰此明不思議之事理不",
    "X18n0338_012:0555b23": "可定有前後所以參互者表不思議之事理不可",
    "X18n0338_012:0555b24": "定有前後異也三總疊事理釋經言非住世間非",
    "X18n0338_012:0555c01": "住涅槃菩薩心依佛慧不住事理二邪故言非住",
    "X18n0338_012:0555c02": "世間不住事理二正入有餘無餘二種涅槃故言",
    "X18n0338_012:0555c03": "非住涅槃也。",
    "X18n0338_012:0555c04": "[0555c04] 其有施者無大福無小福不為益不為損。",
    "X18n0338_012:0555c05": "[0555c05] 此是二明釋不思議正食用明菩薩得正食之用",
    "X18n0338_012:0555c06": "能為施主真實福田也經言其有施者無大福無",
    "X18n0338_012:0555c07": "小福若作譏迦葉而解不可貧人重心而施故得",
    "X18n0338_012:0555c08": "大福應須詣貧富人輕心而施生彼小福不須往",
    "X18n0338_012:0555c09": "也今菩薩是無上食因其有施者皆入佛道豈有",
    "X18n0338_012:0555c10": "大小兩福之殊也若案理釋生施主涅槃之福名",
    "X18n0338_012:0555c11": "為大生施主人天之福名為小菩薩真田其有施",
    "X18n0338_012:0555c12": "者皆至佛道無二邊大小福也經言不為益不為",
    "X18n0338_012:0555c13": "損者若作譏迦葉而釋迦葉心局謂往貧而乞即",
    "X18n0338_012:0555c14": "彼此有利名為益也若往富而祈彼心既輕往乞",
    "X18n0338_012:0555c15": "廢業彼此皆為損也今菩薩心依佛慧貧富俱往",
    "X18n0338_012:0555c16": "不見輕心之施為損不見重心之施為益也俱慈",
    "X18n0338_012:0555c17": "心平等為顯法無增無減之理也若案理而解不",
    "X18n0338_012:0555c18": "為益者不為作世間生死果報之益不為損者不",
    "X18n0338_012:0555c19": "為損之復之令煩惱生死盡入涅槃&#x7070;斷也。",
    "X18n0338_012:0555c20": "[0555c20] 是為正入佛道不依聲聞。",
    "X18n0338_012:0555c21": "[0555c21] 此是第四明顯頓以斥漸也正入佛道者即是圓",
    "X18n0338_012:0555c22": "觀開佛知見入初發心即是佛也不依聲聞者漸",
    "X18n0338_012:0555c23": "悟證真若不了義解畢竟不得菩提若依了義解",
    "X18n0338_012:0555c24": "說漸入佛慧也故法華經云是諸人等應以是法",
    "X18n0338_012:0556a01": "漸入佛慧也。",
    "X18n0338_012:0556a02": "[0556a02] 迦葉若能如是食為不空食人之施也。",
    "X18n0338_012:0556a03": "[0556a03] 此是第五明結勸亦是結呵也若能以無緣大慈",
    "X18n0338_012:0556a04": "貧富俱往一切普利依大乘四諦行乞資身正入",
    "X18n0338_012:0556a05": "聚落得大乘不思議真法食者施主則隨有所施",
    "X18n0338_012:0556a06": "之食皆為作大乘無上福田是則不空食人之施",
    "X18n0338_012:0556a07": "也。",
    "X18n0338_012:0556a08": "[0556a08] 時我世尊聞說是語得未曾有即於一切菩薩深起",
    "X18n0338_012:0556a09": "敬心復作是念斯有家名辯才智慧乃能如是其誰",
    "X18n0338_012:0556a10": "不發阿耨多羅三藐三菩提心我從是來不復勸人",
    "X18n0338_012:0556a11": "以聲聞辟支佛行。",
    "X18n0338_012:0556a12": "[0556a12] 此是第三迦葉諮述往昔聞此彈呵敬揖之懷也",
    "X18n0338_012:0556a13": "迦葉聞淨名種種彈斥示真食法既昔所不聞故",
    "X18n0338_012:0556a14": "於菩薩行人咸起敬心自惟無此智德即內心揖",
    "X18n0338_012:0556a15": "伏四枯之化心折即是顯發如來四榮之教也。",
    "X18n0338_012:0556a16": "[0556a16] 是故不任詣彼問疾。",
    "X18n0338_012:0556a17": "[0556a17] 此是第四大段奉辭不堪既被如上之呵爾時莫",
    "X18n0338_012:0556a18": "知詶答今豈堪傳如來旨往問疾也。"
}