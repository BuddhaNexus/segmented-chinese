{
    "T48n2002A_002:0127a07": "如淨和尚語錄卷下",
    "T48n2002A_002:0127a09": "明州天童景德寺語錄",
    "T48n2002A_002:0127a10": "侍者祖日編",
    "T48n2002A_002:0127a11": "山門天童大解脫門。豁開衲僧自己。透乾坤",
    "T48n2002A_002:0127a12": "無表裡。雖然萬古清風八面來。前樓後閣玲",
    "T48n2002A_002:0127a13": "瓏起。",
    "T48n2002A_002:0127a14": "佛殿。黃金妙相。驢腮馬嘴。咦。賊是小人智過",
    "T48n2002A_002:0127a15": "君子。",
    "T48n2002A_002:0127a16": "方丈。橫一丈竪一丈。文殊維摩隔壁抓痒。卓",
    "T48n2002A_002:0127a17": "拄杖云。盡大地人不釣自上。",
    "T48n2002A_002:0127a18": "至法座前。焚香謝恩。捧　勅黃示眾云。雲開",
    "T48n2002A_002:0127a19": "九天。呈起云。看彩鳳啣出。且道。如何委悉。",
    "T48n2002A_002:0127a20": "急急如律令勅。",
    "T48n2002A_002:0127a21": "指法座。爐炭為床。鑊湯為座。口吐黑烟。彌天",
    "T48n2002A_002:0127a22": "罪過。",
    "T48n2002A_002:0127a23": "斂衣就座乃云。有問有答。屎尿狼藉。無問",
    "T48n2002A_002:0127a24": "無答。雷霆霹靂。於是眉毛慶快。鼻孔軒昂。直",
    "T48n2002A_002:0127a25": "得大地平沈。虛空迸裂。正當恁麼。且與宏智",
    "T48n2002A_002:0127a26": "古佛相見。舉拂子云。相見已了。合談何事。從",
    "T48n2002A_002:0127a27": "前汗馬無人識。只要重論蓋代功。雖然知恩",
    "T48n2002A_002:0127a28": "報恩一句如何。四海浪平龍睡穩。九天雲淨",
    "T48n2002A_002:0127a29": "鶴摩空。",
    "T48n2002A_002:0127b01": "復舉記得。僧問百丈。如何是奇特事。百丈云。",
    "T48n2002A_002:0127b02": "獨坐大雄峯。大眾不得動著。且教坐殺者漢。",
    "T48n2002A_002:0127b03": "今日忽有人問淨上座。如何是奇特事。只向",
    "T48n2002A_002:0127b04": "它道。有甚奇特。畢竟如何。淨慈鉢盂。移過天",
    "T48n2002A_002:0127b05": "童喫飯。",
    "T48n2002A_002:0127b06": "上堂。外不放入。內不放出。痛下一槌。萬事了",
    "T48n2002A_002:0127b07": "畢。且道。如何大白峯前令斬新。內外紀綱俱",
    "T48n2002A_002:0127b08": "委悉。",
    "T48n2002A_002:0127b09": "道舊至上堂。冤有頭債有主。一劍當鋒。豁開",
    "T48n2002A_002:0127b10": "門戶。拽隊成群恁麼來。放火殺人相合聚。且",
    "T48n2002A_002:0127b11": "道。如何老胡頂[寧*頁]跨龍虎。",
    "T48n2002A_002:0127b12": "上堂。心念分飛。如何措手。趙州狗子佛性無。",
    "T48n2002A_002:0127b13": "只箇無字鐵掃帚。掃處紛飛多。紛飛多處掃。",
    "T48n2002A_002:0127b14": "轉掃轉多。掃不得處[拚ㄙ+ㄊ]命掃。晝夜竪起脊梁。",
    "T48n2002A_002:0127b15": "勇猛切莫放倒。忽然掃破太虛空。萬別千差",
    "T48n2002A_002:0127b16": "盡豁通。",
    "T48n2002A_002:0127b17": "開爐上堂。只箇柴頭煨火種。諸方聿起競開",
    "T48n2002A_002:0127b18": "爐。天童直截超宗處。爐與柴頭盡底無。恁麼",
    "T48n2002A_002:0127b19": "却有煖氣。正好猛做工夫。且道。如何驀忽雷",
    "T48n2002A_002:0127b20": "霆轟烈焰。從教深夜雪糢糊。",
    "T48n2002A_002:0127b21": "謝新舊兩班上堂。開無間地獄。現閻羅大王。",
    "T48n2002A_002:0127b22": "聚夜叉一部。列牛頭兩行。與其進者。劍樹上",
    "T48n2002A_002:0127b23": "猛火進用。與其退者。刀山裡寒氷退藏。且道。",
    "T48n2002A_002:0127b24": "理會甚事[匹*寸]耐。飯飽弄筯判斷。屎急尿床。其",
    "T48n2002A_002:0127b25": "或未然。花柳春風入戲場。",
    "T48n2002A_002:0127b26": "上堂。天童鐵臭老拳頭。打殺江湖水牯牛。夜",
    "T48n2002A_002:0127b27": "深忽然生箇卵。天明推出大日頭。且道。如何",
    "T48n2002A_002:0127b28": "晒[日*良]諸人烝濕處。免教行步滑如油。",
    "T48n2002A_002:0127b29": "上堂。靈雲見處桃花開。天童見處桃花落。桃",
    "T48n2002A_002:0127c01": "花開春風催。桃花落春風惡。靈雲且置。莫有",
    "T48n2002A_002:0127c02": "與天童相見底麼。春風惡桃花。躍浪生頭角。",
    "T48n2002A_002:0127c03": "壽慶節上堂。至哉坤元誕佛國摩耶之瑞。大",
    "T48n2002A_002:0127c04": "矣貝典祝仙桃王母之春。正當恁麼且道。以",
    "T48n2002A_002:0127c05": "何為驗。觀音瓔珞妙莊嚴。勢至花鬘長自在。",
    "T48n2002A_002:0127c06": "結夏上堂。結却衲僧布袋頭。天童拈來作氣",
    "T48n2002A_002:0127c07": "毬。脚尖趯出佛無數。付與叢林作馬牛。",
    "T48n2002A_002:0127c08": "謝知事齋首座秉拂。上堂。鐵酸豏金剛圈。塞",
    "T48n2002A_002:0127c09": "斷咽喉。拽脫鼻孔。天童立地有分。衲僧乞命",
    "T48n2002A_002:0127c10": "無門。且道。如何堪與瞿曇作子孫。",
    "T48n2002A_002:0127c11": "新起妙嚴慶懺陞座。推倒多年老鼠窠。掃空",
    "T48n2002A_002:0127c12": "平地笑呵呵。從空架起生頭角。蓋覆驢牛不",
    "T48n2002A_002:0127c13": "厭多。今朝成就大緣。千古發揮大事。且道。如",
    "T48n2002A_002:0127c14": "何斫額任他門外客。到家還我箇中人。",
    "T48n2002A_002:0127c15": "復舉。文殊問無著。近離甚麼處。著云。南方。",
    "T48n2002A_002:0127c16": "殊云。南方佛法如何住持。著云。末法比丘少",
    "T48n2002A_002:0127c17": "奉戒律。殊云。多少眾。著云。或三百或五百。",
    "T48n2002A_002:0127c18": "師云。春風勾引鷓鴣啼。著問文殊。此間佛法",
    "T48n2002A_002:0127c19": "如何住持。殊云。凡聖同居。龍蛇混雜。著云。",
    "T48n2002A_002:0127c20": "多少眾。殊云。前三三後三三。師云。平地波瀾",
    "T48n2002A_002:0127c21": "釣鐵船。者兩轉語。要與諸方眉毛廝結。更有",
    "T48n2002A_002:0127c22": "兩轉語。要與諸方點眼。或三百或五百。銅錢",
    "T48n2002A_002:0127c23": "鐵錢。省數足陌。前三三後三三。蘿蔔芋嬭。淺",
    "T48n2002A_002:0127c24": "貯滿擔。諸方忽然眼開。決定拍手大笑。笑箇",
    "T48n2002A_002:0127c25": "甚麼。不笑巴人。便笑杜撰。雖然笑者還稀。忽",
    "T48n2002A_002:0127c26": "有人問天童多少眾。但向他道。新起妙嚴誇",
    "T48n2002A_002:0127c27": "第一。一齊都在畫圖中。",
    "T48n2002A_002:0127c28": "請監收上堂。竇八布衫穿。大家出隻手。橫須",
    "T48n2002A_002:0127c29": "彌為概。量大海為斗。所以生殺在前。收放在",
    "T48n2002A_002:0128a01": "後。歸功塞破虛空口。還知麼。天童不敢相辜。",
    "T48n2002A_002:0128a02": "甘作啼雞吠狗。",
    "T48n2002A_002:0128a03": "上堂。螟蛉之子。殪而逢螺蠃。祝之曰類我",
    "T48n2002A_002:0128a04": "類我。天童門下。莫有類我底麼。萬里不掛片",
    "T48n2002A_002:0128a05": "雲。天地一團猛火。",
    "T48n2002A_002:0128a06": "謝監收。上堂。金剛王寶劍在匣。有望風不犯",
    "T48n2002A_002:0128a07": "之威。天童喝下飛出。變作無孔鐵鎚。輥入荒",
    "T48n2002A_002:0128a08": "田亂草。任教日炙風吹。因甚如此。拈匙把筯",
    "T48n2002A_002:0128a09": "知多少。不是知音不易知。",
    "T48n2002A_002:0128a10": "謝造橋上堂。去那邊去。來者裡來。中間絕",
    "T48n2002A_002:0128a11": "壑斷崖。且道。如何相接。以拂子作彎橋勢云。",
    "T48n2002A_002:0128a12": "看。依稀金磴闊。彷彿彩虹彎。人從橋上過。又",
    "T48n2002A_002:0128a13": "作麼生。松蘿影裡開天巧。汗黑光中入畫看。",
    "T48n2002A_002:0128a14": "上堂。眼見黃葉落。耳聞孤雁鳴。且道。是什麼",
    "T48n2002A_002:0128a15": "物得與麼靈。咦。溪上秋光分外清。",
    "T48n2002A_002:0128a16": "浙翁遺書至。上堂。八月十八錢塘潮。淛翁聲",
    "T48n2002A_002:0128a17": "價潑天高。盡教四海弄潮手。徹底窮淵輥一",
    "T48n2002A_002:0128a18": "遭。重揀擇不辭勞。要透龍門繼鳳毛。忽然收",
    "T48n2002A_002:0128a19": "卷還源去。萬古曹溪風怒號。",
    "T48n2002A_002:0128a20": "上堂。陸脩靜陶淵明。文殊普賢。打圓相云。",
    "T48n2002A_002:0128a21": "咦。一款具呈。且道。憑誰批判。若是孔夫子。",
    "T48n2002A_002:0128a22": "吾無隱乎爾。",
    "T48n2002A_002:0128a23": "開爐。上堂。召大眾打圓相云。箇是天童。火",
    "T48n2002A_002:0128a24": "爐。近前則燒殺。退後則凍殺。忽有箇漢。出來",
    "T48n2002A_002:0128a25": "道合作麼生。[囗@力]火爐動也。",
    "T48n2002A_002:0128a26": "上堂。天童仲冬第一句槎槎牙牙。老梅樹忽",
    "T48n2002A_002:0128a27": "開花。一花兩花。三四五花。無數花。清不可",
    "T48n2002A_002:0128a28": "誇。香不可誇。散作春容吹草木。衲僧箇箇頂",
    "T48n2002A_002:0128a29": "門禿。驀劄變怪。狂風暴雨。乃至交袞大地雪",
    "T48n2002A_002:0128b01": "漫漫。老梅樹太無端。寒凍摩挲鼻孔酸。",
    "T48n2002A_002:0128b02": "上堂。古今大雪滿長安。天童賣却這心肝。無",
    "T48n2002A_002:0128b03": "神通菩薩。猛劈一椎。千手眼大悲。揑怪多端。",
    "T48n2002A_002:0128b04": "還會麼。獅子教兒迷子訣。老婆心切不相瞞。",
    "T48n2002A_002:0128b05": "上堂。世尊道。一人發真歸源。十方虛空悉皆",
    "T48n2002A_002:0128b06": "消殞。師拈云。既是世尊所說。未免盡作奇特",
    "T48n2002A_002:0128b07": "商量。天童則不然。一人發真歸源。乞兒打破",
    "T48n2002A_002:0128b08": "飯椀。",
    "T48n2002A_002:0128b09": "上堂舉。五祖演和尚云。有人向虛空裡。寫得",
    "T48n2002A_002:0128b10": "祖師西來意五箇字。老僧大展坐具拜他。師",
    "T48n2002A_002:0128b11": "拈云。當時天童若見。只對他道。款出囚口。今",
    "T48n2002A_002:0128b12": "則莫有同款者麼。既無。依稀斜去雁。驚破海",
    "T48n2002A_002:0128b13": "門秋。",
    "T48n2002A_002:0128b14": "上堂。霜風號肅殺。霜葉墮蕭颾。舉拂子云。",
    "T48n2002A_002:0128b15": "看。唯有玲瓏岩。崔嵬望轉高。所謂天童滯",
    "T48n2002A_002:0128b16": "貨。今朝短販一遭。莫有酬價底麼。下座巡堂。",
    "T48n2002A_002:0128b17": "佛成道上堂。瞿曇臘月八。夜半走出山賊。路",
    "T48n2002A_002:0128b18": "羊腸曲。偷心虎背斑。鈍置人天者一番。天童",
    "T48n2002A_002:0128b19": "恁麼撿舉。且道。該當也無。落賺兒孫頭盡禿。",
    "T48n2002A_002:0128b20": "葫蘆藤種纏葫蘆。",
    "T48n2002A_002:0128b21": "退院上堂。進院得住便住。退院要行便行。還",
    "T48n2002A_002:0128b22": "相委悉麼。箇條烏拄杖。莫怪太生獰。擲拄杖",
    "T48n2002A_002:0128b23": "下座。",
    "T48n2002A_002:0128b24": "小參",
    "T48n2002A_002:0128b25": "侍者義遠編",
    "T48n2002A_002:0128b26": "除夜小參。年盡月盡日盡時盡。以拂子劃一",
    "T48n2002A_002:0128b27": "劃云。盡情劃斷。舉拂子云。者箇無盡。還見",
    "T48n2002A_002:0128b28": "麼。喚作清涼拂子。受用無盡。今夜共諸人分",
    "T48n2002A_002:0128b29": "歲。說法無盡。所以春水滿四澤無盡。夏雲多",
    "T48n2002A_002:0128c01": "奇峯無盡。秋月揚明輝無盡。冬嶺秀孤松無",
    "T48n2002A_002:0128c02": "盡。一年如是。過去無盡。一年如是。到來無",
    "T48n2002A_002:0128c03": "盡。若恁麼見得。日日眼睛定動。時時鼻孔軒",
    "T48n2002A_002:0128c04": "昂。依舊年月日時悉皆無盡。雖然盡與無盡。",
    "T48n2002A_002:0128c05": "與者拂子。總不相干。正當恁麼。忽有箇漢。出",
    "T48n2002A_002:0128c06": "來對眾。奪却免見葛藤無盡。大家慶快無盡。",
    "T48n2002A_002:0128c07": "其或未然。伏聽處分。擊拂子云。斬新曆日明",
    "T48n2002A_002:0128c08": "朝看。大歲騎牛倒上天。舉。僧問香林。如何是",
    "T48n2002A_002:0128c09": "衲衣下事。香林云。臘月火燒山。師頌云。衲衣",
    "T48n2002A_002:0128c10": "下事火燒山。臘月家貧徹骨寒。堪笑連延曾",
    "T48n2002A_002:0128c11": "未息。眉毛焦赤面皮斑。",
    "T48n2002A_002:0128c12": "結夏小參。打破黑漆桶。十方空索索。不受靈",
    "T48n2002A_002:0128c13": "山記。安居大圓覺。早晨喫粥齋時。喫飯入夜",
    "T48n2002A_002:0128c14": "打眠。早朝又起。歷劫見前。終而復始。生死",
    "T48n2002A_002:0128c15": "悠悠無定止。恁麼徹去。過去諸如來。斯門已",
    "T48n2002A_002:0128c16": "敗缺。現在諸菩薩。今各無折合。未來修學人。",
    "T48n2002A_002:0128c17": "切忌顛倒走。可中若有箇漢。出來道未在。猶",
    "T48n2002A_002:0128c18": "是繫縛盲驢。守他鬼窟。[囗@力]九旬垂釣。正要上",
    "T48n2002A_002:0128c19": "鉤。還知麼。麻三斤乾屎橛。拳頭脚尖更。須",
    "T48n2002A_002:0128c20": "悟去始得。且道。有什麼長處。毘婆尸佛早留",
    "T48n2002A_002:0128c21": "心。直至如今不得妙。",
    "T48n2002A_002:0128c22": "瑞岩解夏小參。十方聚會魚游網。三月安居",
    "T48n2002A_002:0128c23": "鳥入籠。生殺盡時蠶作繭。心空及第黑山中。",
    "T48n2002A_002:0128c24": "大眾直饒。句外透關。機先驗臘。鞔峯棒頭有",
    "T48n2002A_002:0128c25": "刺。喝下爆雷。酌然未肯。何故釋迦元不出世。",
    "T48n2002A_002:0128c26": "達磨斷不西來。天生豈受差排。誰肯輒從抑",
    "T48n2002A_002:0128c27": "屈。況復威音那畔。空劫已前早成掩彩。今日",
    "T48n2002A_002:0128c28": "既到者裡。合作麼生。咦。放過一著三千里外。",
    "T48n2002A_002:0128c29": "咬猪咬狗。荒草葛藤。還有借路底麼。卓拄杖",
    "T48n2002A_002:0129a01": "云。摘楊花摘楊花。舉。僧問洞山。秋初夏末。",
    "T48n2002A_002:0129a02": "向什麼處去。洞山云。向萬里無寸草處去。大",
    "T48n2002A_002:0129a03": "眾洞山恁麼答話。雖則老婆心切。未免平地",
    "T48n2002A_002:0129a04": "陷入。今夜忽有人。問淨上座。只向他道。隨行",
    "T48n2002A_002:0129a05": "蹈斷流水聲。縱觀寫出飛禽跡。",
    "T48n2002A_002:0129a06": "冬夜小參。鑽氷取火憑誰信。[拚ㄙ+ㄊ]命工夫入死",
    "T48n2002A_002:0129a07": "門。脫體一交翻得活。金剛正焰透乾坤。瑞岩",
    "T48n2002A_002:0129a08": "門下。以此見一陽來復萬物咸新。露柱燈籠",
    "T48n2002A_002:0129a09": "歡喜說偈。五臺山上雲蒸飯。佛殿階前狗尿",
    "T48n2002A_002:0129a10": "天。剎竿頭上煎[飢几+追]子。三箇胡孫夜簸錢。咄。落",
    "T48n2002A_002:0129a11": "草之談。應時納祐。只今眾中。莫有句外透關",
    "T48n2002A_002:0129a12": "底麼。出來點眼。慶快平生。其或未然。黃梅石",
    "T48n2002A_002:0129a13": "女繡鴛鴦。一日新添一線長。",
    "T48n2002A_002:0129a14": "淨慈入院。小參大眾。西湖湖裡水。南山山上",
    "T48n2002A_002:0129a15": "雲。卓拄杖云。天台拄杖子。相見笑忻忻。時節",
    "T48n2002A_002:0129a16": "因緣合談何事。卓拄杖云。喚作拄杖則觸。不",
    "T48n2002A_002:0129a17": "喚作拄杖則背。不得有語。不得無語。卓拄杖",
    "T48n2002A_002:0129a18": "云。霹靂聲前破款。電光影上發機。這邊那邊",
    "T48n2002A_002:0129a19": "逢場作戲。咄。露布葛藤。切忌[尸@豕]沸。還知麼。",
    "T48n2002A_002:0129a20": "未曾親近。早隔大千。向上全提。轉無交涉。向",
    "T48n2002A_002:0129a21": "者裡。莫有脫窠臼透離微底麼。出來與拄杖",
    "T48n2002A_002:0129a22": "子證據。不妨攪動西湖水。撥起南山雲。拄杖",
    "T48n2002A_002:0129a23": "子[跳兆+孛]跳。上三十三天。卓拄杖云。[祝/土]著帝釋鼻",
    "T48n2002A_002:0129a24": "孔。與天下衲僧。出氣慶快叢林。正當恁麼。所",
    "T48n2002A_002:0129a25": "謂拄杖子相見底時節因緣。只如未相見已",
    "T48n2002A_002:0129a26": "前。又作麼生。卓拄杖云。今夜小參不答話。惱",
    "T48n2002A_002:0129a27": "亂春風拄杖頭。",
    "T48n2002A_002:0129a28": "結夏小參。平地起骨堆。虛空剜窟籠。驀透兩",
    "T48n2002A_002:0129a29": "重關。拈却黑漆桶。打圓相云。圓覺伽藍。十方",
    "T48n2002A_002:0129b01": "聚會。咄。淨慈門下。切忌[尸@豕]沸。其或尚留觀",
    "T48n2002A_002:0129b02": "聽。癩馬繫樁。所謂搖扇取風涼。喫飯伸脚睡。",
    "T48n2002A_002:0129b03": "更有甚事。雖然照顧蚊虫虱蚤住。向下文長。",
    "T48n2002A_002:0129b04": "早先珍重。正當恁麼。須知有不入者保社底。",
    "T48n2002A_002:0129b05": "又且如何。花陰輕舞蝶。山影靜穿雲。",
    "T48n2002A_002:0129b06": "解夏小參。毀於佛毀於法。不入眾數。墮三惡",
    "T48n2002A_002:0129b07": "道。淨慈門下。甚生標表。還知麼。九旬結款。",
    "T48n2002A_002:0129b08": "今日放行。驢三千馬八百。吹笛打鼓。唱歌促",
    "T48n2002A_002:0129b09": "拍。直得清風不敢清。白雲不敢白。驀過瞿曇",
    "T48n2002A_002:0129b10": "者一著。雖然逢人切忌錯舉。咄。巢父飲牛許",
    "T48n2002A_002:0129b11": "由洗耳。",
    "T48n2002A_002:0129b12": "皇后殿秋會小參。妙音觀世音。具足神通力。",
    "T48n2002A_002:0129b13": "十方諸國土。無剎不現身。於是莊嚴天妙仙",
    "T48n2002A_002:0129b14": "衣。端坐坤寧寶殿。贊一人皇化。作萬國母儀。",
    "T48n2002A_002:0129b15": "道德淳熙。雨賜嘉泰。直得光齊日月。春風永",
    "T48n2002A_002:0129b16": "茂於金枝。壽等山河。瑞氣長。新於玉葉。圍繞",
    "T48n2002A_002:0129b17": "毘盧真境。發輝菩提妙花。茲者慶遇清秋。忻",
    "T48n2002A_002:0129b18": "承佳運。特頒大施。崇建小參。點開佛祖眼睛。",
    "T48n2002A_002:0129b19": "普會人天鼻孔。一敲一唱。盡林下之愚誠。載",
    "T48n2002A_002:0129b20": "喜載瞻。滿天中之心願。廣大如法界。究竟若",
    "T48n2002A_002:0129b21": "虛空。正當恁麼。以拂子打一圓相云。妙音觀",
    "T48n2002A_002:0129b22": "世音。說法故如是。且道。四眾合掌信受奉行",
    "T48n2002A_002:0129b23": "一句。又作麼生。天上有星皆拱北。人間無水",
    "T48n2002A_002:0129b24": "不朝東。",
    "T48n2002A_002:0129b25": "天童入院小參。跳出淨慈牛欄。撞入太白馬",
    "T48n2002A_002:0129b26": "廐。一團罪業黑漫漫。風吹日炙薰天臭。恁麼",
    "T48n2002A_002:0129b27": "見得。今夜小參不答話。引賊入界。莫有入界",
    "T48n2002A_002:0129b28": "底麼。牙如劍樹。口似血盆。霹靂雷霆。尤難紹",
    "T48n2002A_002:0129b29": "續。且道。如何紹續。佛殿掘東司。歡喜入地",
    "T48n2002A_002:0129c01": "獄。其或未然。疥狗不願生天。却笑雲中白鶴。",
    "T48n2002A_002:0129c02": "舉。僧問當山啟禪師。學人卓卓上來。請師的",
    "T48n2002A_002:0129c03": "的啟云。我者裡一屙便了。有甚麼卓卓的的。",
    "T48n2002A_002:0129c04": "大眾好箇一屙便了。只是雷聲浩大。雨點全",
    "T48n2002A_002:0129c05": "無。且合作麼生。一棒打翻連底脫。太平無象",
    "T48n2002A_002:0129c06": "唱山歌。",
    "T48n2002A_002:0129c07": "冬夜小參。長至迎新。如何話會。記得黃面比",
    "T48n2002A_002:0129c08": "丘道。如破鏡鳥以毒樹果抱為其子。子成父",
    "T48n2002A_002:0129c09": "母皆遭其食。好箇消息。今夜天童。乞食見小",
    "T48n2002A_002:0129c10": "利。未免[拚ㄙ+ㄊ]身捨命。將現前大眾。作枚毒樹果。",
    "T48n2002A_002:0129c11": "念一道真言。抱捕去也。類我類我。出來出來。",
    "T48n2002A_002:0129c12": "舉拂子云。看。出來了也。有能食其父母者麼。",
    "T48n2002A_002:0129c13": "可謂知恩報恩。方堪傳授。其或未然。第二頭",
    "T48n2002A_002:0129c14": "相見。異種靈苗火裡栽。鐵花無影樹頭開。驀",
    "T48n2002A_002:0129c15": "然結箇團圝果。舉似時人收得來。於是轉作",
    "T48n2002A_002:0129c16": "龍眼茘枝甘蔗蒲桃。元屬自己家園。普請自",
    "T48n2002A_002:0129c17": "家咬嚼。吞也得吐也得。剔團圝也得。百雜碎",
    "T48n2002A_002:0129c18": "也得。有也得無也得。恁麼也得。不恁麼也得。",
    "T48n2002A_002:0129c19": "恁麼不恁麼總得。總不得也得。咄。狼藉滿地。",
    "T48n2002A_002:0129c20": "笑殺傍觀。且道。如何收拾得。誰在畫樓沽酒",
    "T48n2002A_002:0129c21": "處。相邀來喫趙州茶。",
    "T48n2002A_002:0129c22": "普說",
    "T48n2002A_002:0129c23": "喝一喝云。大眾者一喝。威音王未現已前。早",
    "T48n2002A_002:0129c24": "是蹉過了也。況復今日更來者裡。胡喝亂喝。",
    "T48n2002A_002:0129c25": "是甚麼[尸@豕]沸椀鳴聲。眾中若有人。勇猛出來。",
    "T48n2002A_002:0129c26": "劈屎口椎落牙齒。[祝/土]向屎坑裡去。免見狼藉",
    "T48n2002A_002:0129c27": "取次欺人。直饒恁麼。也是背後揑拳。揚聲止",
    "T48n2002A_002:0129c28": "響。然曲設多門。放開一路。莫有人出來麼。良",
    "T48n2002A_002:0129c29": "久云。既無。暫借一喝。重疊狼藉。欺人去也。喝",
    "T48n2002A_002:0130a01": "一喝。有主有賓。有照有用。還知落處麼。若知",
    "T48n2002A_002:0130a02": "得落處。便知得起處。若知得起處。便知得滅",
    "T48n2002A_002:0130a03": "處。若知得滅處。便知得起滅俱滅寂滅現前。",
    "T48n2002A_002:0130a04": "於日用中。六處發現。在眼曰見。直須抉却眼",
    "T48n2002A_002:0130a05": "睛逈無所見。然後無所不見。方可謂之見。在",
    "T48n2002A_002:0130a06": "耳曰聞。直須塞斷耳根逈無所聞。然後無所",
    "T48n2002A_002:0130a07": "不聞。方可謂之聞。在鼻曰嗅。直須敲落鼻孔",
    "T48n2002A_002:0130a08": "香臭不分。然後無所不分。方可謂之嗅。在舌",
    "T48n2002A_002:0130a09": "談論。直須拔却舌頭天地緘默。然後熾然無",
    "T48n2002A_002:0130a10": "間。方可謂之談論。在身曰人。直須四大脫除",
    "T48n2002A_002:0130a11": "了無依倚。然後隨類現形。方可謂之人。在心",
    "T48n2002A_002:0130a12": "曰識。直須永絕攀緣三祇劫空。然後起滅不",
    "T48n2002A_002:0130a13": "停。方可謂之識。如上六處發現。無所間斷。前",
    "T48n2002A_002:0130a14": "來所謂有主有賓。有照有用。直得賓主互換",
    "T48n2002A_002:0130a15": "照用交參。上至三世諸佛六代祖師。下及傍",
    "T48n2002A_002:0130a16": "生異類草木昆虫。皆此一喝。無有遺者。便見。",
    "T48n2002A_002:0130a17": "威音王未現已前。只是如今。如今只是威音",
    "T48n2002A_002:0130a18": "王未現已前。無二無二分。無別無斷故。若約",
    "T48n2002A_002:0130a19": "山僧所論。喝箇甚麼。論箇甚麼。本無許多般。",
    "T48n2002A_002:0130a20": "總須喫棒。有甚蹉過。有甚不蹉過。更有臨濟",
    "T48n2002A_002:0130a21": "四喝。因行不妨掉臂。亦與一一穿却鼻孔。咄",
    "T48n2002A_002:0130a22": "一喝。如金剛王寶劍。屎廁籌一喝。如踞地獅",
    "T48n2002A_002:0130a23": "子。窟裏老鼠一喝。如探竿影草。釣蝦蟆漢一",
    "T48n2002A_002:0130a24": "喝。不作一喝用。髑髏前魍魎。今夜清涼。恁麼",
    "T48n2002A_002:0130a25": "喚作醫死馬。縱然活去者一喝。爭免箇[尸@豕]沸",
    "T48n2002A_002:0130a26": "椀鳴聲。雖然且道。威音王未現已前。從什麼",
    "T48n2002A_002:0130a27": "處得來。還定當得出麼。若也定當得出。胡喝",
    "T48n2002A_002:0130a28": "亂喝。有甚麼過。免向繩床角頭叉手覓。其或",
    "T48n2002A_002:0130a29": "未然。拳頭脚尖。切忌惡發咄。",
    "T48n2002A_002:0130b01": "法語",
    "T48n2002A_002:0130b02": "示祖清禪人",
    "T48n2002A_002:0130b03": "老僧少年。臥牛背上吹烏鹽角。調入梅花引。",
    "T48n2002A_002:0130b04": "忽然轉嗚噎。不知所以。乃其角破而氣絕。天",
    "T48n2002A_002:0130b05": "地豁空吾心忘矣。久而返。吾心即天地之太",
    "T48n2002A_002:0130b06": "祖。嗚呼岩花開松風鳴。至於萬像無作而作。",
    "T48n2002A_002:0130b07": "皆吾心之用。而初未甞用也。於是騎牛還家。",
    "T48n2002A_002:0130b08": "尚記其彷彿。祖清上座求語參禪。禪固不知。",
    "T48n2002A_002:0130b09": "因筆聊塞來意。",
    "T48n2002A_002:0130b10": "頌古",
    "T48n2002A_002:0130b11": "青原白家三盞酒",
    "T48n2002A_002:0130b12": "清貧三盞便輕酬。萬里曹門出鄭州。盡情斫",
    "T48n2002A_002:0130b13": "却月中桂。惱亂春風卒未休。",
    "T48n2002A_002:0130b14": "阿難問迦葉。世尊傳金襴。外別傳何",
    "T48n2002A_002:0130b15": "物。迦葉召阿難。阿難應諾。迦葉云。",
    "T48n2002A_002:0130b16": "倒却門前剎竿著",
    "T48n2002A_002:0130b17": "喚一聲兮應一聲。兩箇分明好弟兄。倒却門",
    "T48n2002A_002:0130b18": "前剎竿著。芳草漫天荊棘生。",
    "T48n2002A_002:0130b19": "雲門云。世界恁麼廣闊。因甚鐘聲裡",
    "T48n2002A_002:0130b20": "披起七條",
    "T48n2002A_002:0130b21": "鐘聲披起欝多羅。妙用靈通變化多。賊是家",
    "T48n2002A_002:0130b22": "親須掃跡。太平無象始安和。",
    "T48n2002A_002:0130b23": "黑老婆",
    "T48n2002A_002:0130b24": "萬物朝元不較他。拈來直截辨誵訛。游春浪",
    "T48n2002A_002:0130b25": "子風流甚。賣弄三文黑老婆。",
    "T48n2002A_002:0130b26": "金剛圈栗棘蓬",
    "T48n2002A_002:0130b27": "肘後驀生閑絡索。風前忽布鬧叉撑。那吒八",
    "T48n2002A_002:0130b28": "臂空惆悵。夜半三更白晝行。",
    "T48n2002A_002:0130b29": "空假中三觀",
    "T48n2002A_002:0130c01": "張來張打油。李來李打油。通身骨轆轉。打得",
    "T48n2002A_002:0130c02": "最風流。",
    "T48n2002A_002:0130c03": "靈雲見桃花悟道。玄沙云。諦當甚諦",
    "T48n2002A_002:0130c04": "當。敢保。老兄未徹在",
    "T48n2002A_002:0130c05": "一箇烏梅似本形。蜘蛛結網打蜻蜓。蜻蜓落",
    "T48n2002A_002:0130c06": "了兩片翼。堪笑烏梅咬鐵釘。",
    "T48n2002A_002:0130c07": "波斯匿王問賓頭盧尊者。承聞。尊者",
    "T48n2002A_002:0130c08": "親見佛來。是也不。尊者以手策起眉",
    "T48n2002A_002:0130c09": "毛示之",
    "T48n2002A_002:0130c10": "策起眉毛答問端。親曾見佛不相瞞。至今應",
    "T48n2002A_002:0130c11": "供四天下。春在梅梢帶雪寒。",
    "T48n2002A_002:0130c12": "讚佛祖",
    "T48n2002A_002:0130c13": "侍者德霑編",
    "T48n2002A_002:0130c14": "觀音",
    "T48n2002A_002:0130c15": "端坐圓通微妙相。眾生眼裡堆青嶂。曉來窓",
    "T48n2002A_002:0130c16": "外聽啼禽。春風不在花枝上。",
    "T48n2002A_002:0130c17": "頭上寶冠牛戴角。脚下蓮華馬踏蹄。通身瓔",
    "T48n2002A_002:0130c18": "珞皮毛債。歷劫風流輥水泥。",
    "T48n2002A_002:0130c19": "心塵脫落開岩洞。自性圓通儼紺容。天之敬",
    "T48n2002A_002:0130c20": "龍之恭不以為喜。安然中咦更薦海濤翻黑",
    "T48n2002A_002:0130c21": "風。",
    "T48n2002A_002:0130c22": "出山相",
    "T48n2002A_002:0130c23": "凍不死餓不死。深山走出這面觜。咦。人間天",
    "T48n2002A_002:0130c24": "上風波起。",
    "T48n2002A_002:0130c25": "摩耶落賺屙出來。撞入草窠打一回。誰知有",
    "T48n2002A_002:0130c26": "屈叫不得。殃害兒孫作罪魁。",
    "T48n2002A_002:0130c27": "維摩",
    "T48n2002A_002:0130c28": "大病現前。乾坤一默。老而不死。是謂之賊。賊",
    "T48n2002A_002:0130c29": "賊春風啼鳥花狼藉。",
    "T48n2002A_002:0131a01": "達磨",
    "T48n2002A_002:0131a02": "豁然無聖自作自敗。面壁釘樁猶敢揑怪。尀",
    "T48n2002A_002:0131a03": "耐神光屙一堆。引他臭穢遭他壞。咦。葛藤荒",
    "T48n2002A_002:0131a04": "草遍乾坤。年年賸欠春風債。",
    "T48n2002A_002:0131a05": "金烏飛上玉闌干。黑漆崑崙背面看。畢竟者",
    "T48n2002A_002:0131a06": "些傳不得。落花流水太無端。",
    "T48n2002A_002:0131a07": "脚下莖蘆到岸也未。直指人心驢屁狗屁。狗。",
    "T48n2002A_002:0131a08": "千古叢林遭鈍置。",
    "T48n2002A_002:0131a09": "聽松風布袋",
    "T48n2002A_002:0131a10": "松風鳴側耳聽。捫腹而笑。賊精賊精。咦。千古",
    "T48n2002A_002:0131a11": "萬古得人憎。",
    "T48n2002A_002:0131a12": "靠箇布袋。瞌睡平地。突出毒刺。有人一踢。踢",
    "T48n2002A_002:0131a13": "翻天下。脚跟出氣。",
    "T48n2002A_002:0131a14": "四睡圖",
    "T48n2002A_002:0131a15": "拾得寒山老虎豐干。睡到驢年。也太無端。咦。",
    "T48n2002A_002:0131a16": "驀地起來開活眼。許多妖怪自相瞞。",
    "T48n2002A_002:0131a17": "圓覺圖",
    "T48n2002A_002:0131a18": "一隊猪狗漢。圍繞業識幢。只管要說傍人罪",
    "T48n2002A_002:0131a19": "過。不知敗缺自己賊贓。[囗@力]。太平無象打一椎。",
    "T48n2002A_002:0131a20": "驚破虛空閃電飛。",
    "T48n2002A_002:0131a21": "善財",
    "T48n2002A_002:0131a22": "揑住乾坤粉一團。大人剛被小人瞞。機先若",
    "T48n2002A_002:0131a23": "具機先眼。走殺從教起釁端。",
    "T48n2002A_002:0131a24": "普化",
    "T48n2002A_002:0131a25": "者漢走從何處來。鼓合臨濟白拈賊。鐸聲搖",
    "T48n2002A_002:0131a26": "撼動風雷。至今大地俱狼藉。",
    "T48n2002A_002:0131a27": "泉大道",
    "T48n2002A_002:0131a28": "棒頭挑起葫蘆。手裡伸出鉢盂。噇酒噇肉破",
    "T48n2002A_002:0131a29": "落戶。天上人間大丈夫。",
    "T48n2002A_002:0131b01": "端獅子",
    "T48n2002A_002:0131b02": "咄哉揑怪老狐狸。披起金毛獅子皮。弄盡任",
    "T48n2002A_002:0131b03": "從天外去。尾巴敗露已多時。",
    "T48n2002A_002:0131b04": "言法華",
    "T48n2002A_002:0131b05": "脚下長拖破木履。口內不知道甚底。惱亂風",
    "T48n2002A_002:0131b06": "光沒奈何。南北東西無定止。",
    "T48n2002A_002:0131b07": "南山律師(道宣)",
    "T48n2002A_002:0131b08": "優波離後身。韋將軍捧足。布衣真童男。瓦鉢",
    "T48n2002A_002:0131b09": "天厨食。咦歷劫戒光秋月明。南山靜照烟霜",
    "T48n2002A_002:0131b10": "色。",
    "T48n2002A_002:0131b11": "臨濟",
    "T48n2002A_002:0131b12": "揑箇空拳嚇殺天下。這般祖師。畜生驢馬。",
    "T48n2002A_002:0131b13": "濟顛",
    "T48n2002A_002:0131b14": "天台山裡五百牛。跳出顛狂者一頭。賽盡烟",
    "T48n2002A_002:0131b15": "花瞞盡眼。尾巴狼藉轉風流。",
    "T48n2002A_002:0131b16": "無用頂相",
    "T48n2002A_002:0131b17": "打殺宣州花木瓜。爆出越州翁木大。血滴滴",
    "T48n2002A_002:0131b18": "風袞劍輪。黑漫漫彌天罪過。咦。描邈者箇賊",
    "T48n2002A_002:0131b19": "頭。三千里外誰耐。面熱而汗迸流。",
    "T48n2002A_002:0131b20": "自贊",
    "T48n2002A_002:0131b21": "烏龜殼空索索。打一鑽響剝剝。也是張拳嚇",
    "T48n2002A_002:0131b22": "野狐。描邈出來增醜惡。雖然三十年後。只管",
    "T48n2002A_002:0131b23": "有人卜度。",
    "T48n2002A_002:0131b24": "突出娑婆世界。一枚真箇村頭。行脚都無用",
    "T48n2002A_002:0131b25": "處。推倒只好做牛。釘雙角插條尾。綠楊芳草",
    "T48n2002A_002:0131b26": "春風裡。可殺有力會耕田。賣與閻王還飯錢。",
    "T48n2002A_002:0131b27": "不然掣電機先喫痛拳。",
    "T48n2002A_002:0131b28": "無明業識幢。竪起漫天黑。一句不相當。拳頭",
    "T48n2002A_002:0131b29": "飛霹靂咦。老婆心切血滴滴。",
    "T48n2002A_002:0131c01": "源山主求贊頂相",
    "T48n2002A_002:0131c02": "箇是淨慈毛和尚。口言禍福有定當。逐日隨",
    "T48n2002A_002:0131c03": "緣去赴齋。是謂兩脚功德藏。彫裝千佛布砌",
    "T48n2002A_002:0131c04": "兩廊。判斷一切魍魎鬼。主管五百羅漢堂。至",
    "T48n2002A_002:0131c05": "於修橋造路。與夫浴主街坊。聞一切善事。如",
    "T48n2002A_002:0131c06": "蠅見血。聞一切惡事。似蟹落湯。有時隨摟搜。",
    "T48n2002A_002:0131c07": "若萬回老子歡喜。有時放歇蹶。若布袋和尚",
    "T48n2002A_002:0131c08": "顛狂。得一文錢不曾落地。合十爪掌常乃謝",
    "T48n2002A_002:0131c09": "天。只一味朴直。無些子壒塵。所以打動好事",
    "T48n2002A_002:0131c10": "檀那。畫出這般面觜。且道如何比擬。八月十",
    "T48n2002A_002:0131c11": "五中夜涼。一輪月照西湖水。",
    "T48n2002A_002:0131c12": "小佛事",
    "T48n2002A_002:0131c13": "侍者清茂編",
    "T48n2002A_002:0131c14": "一上座下火",
    "T48n2002A_002:0131c15": "萬法歸一。生也猶如著衫。一歸何處。死也還",
    "T48n2002A_002:0131c16": "同脫袴。生死脫著不相干。一道神光常獨露。",
    "T48n2002A_002:0131c17": "咦疾焰過風發大機。塵塵剎剎沒回互。",
    "T48n2002A_002:0131c18": "醫者下火",
    "T48n2002A_002:0131c19": "人間死病君能活。君死憑誰救得甦。我有單",
    "T48n2002A_002:0131c20": "方一把火。為君燒却藥葫蘆。某人諾活也甦",
    "T48n2002A_002:0131c21": "也。且道以何為驗。以火打圓相云。咦。本來面",
    "T48n2002A_002:0131c22": "目無生死。春在梅花入畫圖。",
    "T48n2002A_002:0131c23": "祖典座下火",
    "T48n2002A_002:0131c24": "佛祖眼睛無柄木杓。東舀西舀雷奔電爍。放",
    "T48n2002A_002:0131c25": "下忽地轉關。透過跳竈一著。咦。餧驢餧馬有",
    "T48n2002A_002:0131c26": "來由。驗盡生薑不改辣。淨慈背後掉柴頭。惱",
    "T48n2002A_002:0131c27": "亂春風鬧聒聒。",
    "T48n2002A_002:0131c28": "真正上座下火",
    "T48n2002A_002:0131c29": "真正參禪不存佛祖。踏翻圓覺伽藍。說甚七",
    "T48n2002A_002:0132a01": "月十五。恁麼去真快樂。[囗@力]。異類中行披毛戴",
    "T48n2002A_002:0132a02": "角。南山點首笑呵呵。燒却娘生破直裰。",
    "T48n2002A_002:0132a03": "祖師堂主下火",
    "T48n2002A_002:0132a04": "影戲棚頭箇老驢。忽然[跳兆+孛]跳入紅爐。為伊點",
    "T48n2002A_002:0132a05": "出真驢面。雪霽千山展畫圖。",
    "T48n2002A_002:0132a06": "知覺上座下火",
    "T48n2002A_002:0132a07": "大智大愚大覺大迷。愚迷具大闡提。遊戲無",
    "T48n2002A_002:0132a08": "間泥犁。某人淨慈句下。恁麼會得。不曾生不",
    "T48n2002A_002:0132a09": "曾死。咦。亘天烈焰紅颷起。",
    "T48n2002A_002:0132a10": "宗太上座下火",
    "T48n2002A_002:0132a11": "心地開通太虛齋照。照極忽忘死生談笑。咦。",
    "T48n2002A_002:0132a12": "燒却娘生鶻臭衫。切忌斫額新羅鷂。",
    "T48n2002A_002:0132a13": "新知庫下火",
    "T48n2002A_002:0132a14": "脫下舊襴衫。舞起新秋曲。秋水舞清光。秋山",
    "T48n2002A_002:0132a15": "舞蒼綠。舞罷秋風歸去來。萬古秋蟾寒泚玉。",
    "T48n2002A_002:0132a16": "某人且道。脫下舊襴衫。向甚處安著。咦。丙丁",
    "T48n2002A_002:0132a17": "童子趁風流。借作送行歌一曲。",
    "T48n2002A_002:0132a18": "慧印堂主下火",
    "T48n2002A_002:0132a19": "秉智慧火燒無文印。烈焰發光風頭峭峻。且",
    "T48n2002A_002:0132a20": "道因甚如此。高超佛祖無生死。",
    "T48n2002A_002:0132a21": "為淛翁入祖堂",
    "T48n2002A_002:0132a22": "昔從太白凌霄去。今自凌霄太白來。不墮去",
    "T48n2002A_002:0132a23": "來生死路。展真云。看堂堂面目笑咍咍。且道。",
    "T48n2002A_002:0132a24": "笑向阿誰。以真指祖云。大家元是主中主。慣",
    "T48n2002A_002:0132a25": "入驢胎與馬胎。",
    "T48n2002A_002:0132a26": "偈頌",
    "T48n2002A_002:0132a27": "侍者德祥編",
    "T48n2002A_002:0132a28": "幹藏",
    "T48n2002A_002:0132a29": "瞿曇老賊口親屙。驢屎相兼馬屎多。打作一",
    "T48n2002A_002:0132b01": "團都撥轉。潑天臭惡惱娑婆。",
    "T48n2002A_002:0132b02": "化炭",
    "T48n2002A_002:0132b03": "一刀兩段沒商量。透出無明大火坑。再入死",
    "T48n2002A_002:0132b04": "灰烹得活。歲寒聲價轉崢嶸。",
    "T48n2002A_002:0132b05": "起淨慈方丈",
    "T48n2002A_002:0132b06": "方方一丈牯牛欄。佛祖驅來要透關。聊借眉",
    "T48n2002A_002:0132b07": "毛相架搆。遮天蓋地黑漫漫。",
    "T48n2002A_002:0132b08": "牧翁",
    "T48n2002A_002:0132b09": "自家鼻孔自家穿。自家繩索自家牽。自家忽",
    "T48n2002A_002:0132b10": "地都忘却。一笛清風送楚天。",
    "T48n2002A_002:0132b11": "講人更衣",
    "T48n2002A_002:0132b12": "老胡教網漫天闊。當甚多年椀脫丘。勘破轉",
    "T48n2002A_002:0132b13": "關千聖外。別行條貫結冤讎。",
    "T48n2002A_002:0132b14": "風鈴",
    "T48n2002A_002:0132b15": "通身是口掛虛空。不管東西南北風。一等與",
    "T48n2002A_002:0132b16": "渠談般若。滴丁東了滴丁東。",
    "T48n2002A_002:0132b17": "拄杖頌寄松源和尚",
    "T48n2002A_002:0132b18": "七尺烏藤掛東壁。春風忽來生兩翼。鞭起飛",
    "T48n2002A_002:0132b19": "龍趁不得。洞庭攪碎琉璃碧。去兮去兮明歷",
    "T48n2002A_002:0132b20": "歷。梅花影裡休相覓。為雨為雲自古今。古今",
    "T48n2002A_002:0132b21": "寥寥有何極。",
    "T48n2002A_002:0132b22": "敬溪翁",
    "T48n2002A_002:0132b23": "揭翻古剡岸雲開。峻發清機劈箭來。裂轉面",
    "T48n2002A_002:0132b24": "皮乾剝剝。萬山奔浪笑咍咍。",
    "T48n2002A_002:0132b25": "送亮藏主謁碧雲",
    "T48n2002A_002:0132b26": "咬狗猪漢爛泥團。撮著參天劍刃寒。轉入春",
    "T48n2002A_002:0132b27": "風開笑眼。桃花紅照碧琅玕。",
    "T48n2002A_002:0132b28": "送僧見明極和尚",
    "T48n2002A_002:0132b29": "機絲抽盡萬緣平。休倚寒岩轉路程。千聖不",
    "T48n2002A_002:0132c01": "携無影像。那邊借伴月華明。",
    "T48n2002A_002:0132c02": "送僧",
    "T48n2002A_002:0132c03": "生逼猢猻坐鐵砧。一槌天地盡崩沈。橫來竪",
    "T48n2002A_002:0132c04": "去呵呵笑。喫飯噇眠邁古今。",
    "T48n2002A_002:0132c05": "送覺兄歸洞庭",
    "T48n2002A_002:0132c06": "覺盡還源見本心。洞庭無蓋碧沈沈。衲僧不",
    "T48n2002A_002:0132c07": "作這伎倆。浪急風高意轉深。",
    "T48n2002A_002:0132c08": "提舉太尉張求頌",
    "T48n2002A_002:0132c09": "平生道德邁前賢。著漢衣冠拜漢天。自是名",
    "T48n2002A_002:0132c10": "高閑不得。阿難依舊世尊前。",
    "T48n2002A_002:0132c11": "觀使太尉張求頌",
    "T48n2002A_002:0132c12": "居士眼睛吞佛祖。衲僧鼻孔透乾坤。眼睛鼻",
    "T48n2002A_002:0132c13": "孔初無間。萬古宗門結痛冤。",
    "T48n2002A_002:0132c14": "相士",
    "T48n2002A_002:0132c15": "月落滄溟夜渺漫。衲僧面目太寒酸。擬將禍",
    "T48n2002A_002:0132c16": "福輕偷眼。惡浪狂風袞亂山。",
    "T48n2002A_002:0132c17": "牛圖",
    "T48n2002A_002:0132c18": "柳堤煙斂春風靜。鼻孔遼天一牯牛。拽轉通",
    "T48n2002A_002:0132c19": "身依舊黑。野花芳草轉風流。",
    "T48n2002A_002:0132c20": "贈僧",
    "T48n2002A_002:0132c21": "喝聲霹靂震晴空。白棒飛星化活龍。不入這",
    "T48n2002A_002:0132c22": "般兒女隊。亂花翻袖舞春風。",
    "T48n2002A_002:0132c23": "塗田",
    "T48n2002A_002:0132c24": "劄斷潮頭大海枯。十方公界佃官租。寥寥萬",
    "T48n2002A_002:0132c25": "古平如掌。不許傍人揚契書。",
    "T48n2002A_002:0132c26": "送蜀僧得母書歸鄉",
    "T48n2002A_002:0132c27": "雁落秋空剝萬金。寥寥一片老婆心。先天後",
    "T48n2002A_002:0132c28": "地難回互。風急恩深冤亦深。",
    "T48n2002A_002:0132c29": "接待",
    "T48n2002A_002:0133a01": "飯籮無底乾坤窄。舀出炎炎熱鐵丸。爛斷飢",
    "T48n2002A_002:0133a02": "腸重瞥地。佛魔無處辨來端。",
    "T48n2002A_002:0133a03": "禮真歇塔",
    "T48n2002A_002:0133a04": "歇盡真空透活機。兒孫相接命如絲。今無倒",
    "T48n2002A_002:0133a05": "指空腸斷。杜宇血啼花上枝。",
    "T48n2002A_002:0133a06": "師六坐道場未稟承眾或是請師云待",
    "T48n2002A_002:0133a07": "我涅槃堂裡拈出果臨終拈香云",
    "T48n2002A_002:0133a08": "如淨行脚四十餘年。首到乳峯。失脚墮於陷",
    "T48n2002A_002:0133a09": "穽。此香今不免。拈出鈍置我前住雪竇足庵",
    "T48n2002A_002:0133a10": "大和尚。并書辭世頌云。",
    "T48n2002A_002:0133a11": "六十六年罪犯。彌天打箇[跳兆+孛]跳。活陷黃泉。咦。",
    "T48n2002A_002:0133a12": "從來生死不相干。",
    "T48n2002A_002:0133a13": "如淨和尚語錄卷下(終)"
}