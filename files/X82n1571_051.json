{
    "X82n1571_051:0167b03": "五燈全書卷第五十一",
    "X82n1571_051:0167b05": "京都聖感禪寺住持(臣)僧 (超永) 編輯",
    "X82n1571_051:0167b06": "京都古華嚴寺住持(臣)僧 (超揆) 較閱 進",
    "X82n1571_051:0167b07": "呈",
    "X82n1571_051:0167b08": "  臨濟宗",
    "X82n1571_051:0167b09": "南嶽下二十二世",
    "X82n1571_051:0167b10": "高峰妙禪師法嗣",
    "X82n1571_051:0167b11": "杭州天目中峰明本禪師[0167b11] 錢塘孫氏子。母夢無門開",
    "X82n1571_051:0167b12": "道者。持燈籠至家而生。神儀挺異。纔離襁褓。便好結",
    "X82n1571_051:0167b13": "跏歌梵唄。凡嬉笑必為佛事。九歲喪母。十五決志出",
    "X82n1571_051:0167b14": "家。甫冠閱傳燈。至菴摩羅女問曼殊。明知生是不生",
    "X82n1571_051:0167b15": "之理。為甚麼&#x5374;被生死之所流轉。有疑。往參高峰妙",
    "X82n1571_051:0167b16": "於死關。峰孤峻嚴冷。不假人辭色。一見師驩然。欲為",
    "X82n1571_051:0167b17": "祝髮。一日誦金剛經。至荷擔如來處。恍然開解。時年",
    "X82n1571_051:0167b18": "二十四。當元世祖至元丙戌。明年遂薙髮受具。未幾。",
    "X82n1571_051:0167b19": "觀流泉有省。即詣妙求證。妙打&#x8D82;出。既而民間訛傳。",
    "X82n1571_051:0167b20": "官選童男女。師問。忽有人來問和尚討童男女時如",
    "X82n1571_051:0167b21": "何。妙曰。我但度竹篦子與他。師言下洞然。徹法源底。",
    "X82n1571_051:0167b22": "妙乃書真贊付師曰。我相不思議。佛祖莫能視。獨許",
    "X82n1571_051:0167b23": "不肖兒。窺得半邊鼻。有問妙諸弟子優劣。妙曰。如義",
    "X82n1571_051:0167b24": "首座。固是一根老竹。其如七曲八曲。唯本維那。&#x5374;是",
    "X82n1571_051:0167c01": "竿上林新篁。他日成林。未易量也。迨妙遷化。師領院",
    "X82n1571_051:0167c02": "事。以王臣問道為煩。因謝事。遨遊江湖。或船。或菴居。",
    "X82n1571_051:0167c03": "無定處。咸榜曰幻住。仁宗聘召。不至。賜金襴袈裟。并",
    "X82n1571_051:0167c04": "佛慈圓照廣慧禪師號。復敕師子禪院。為師子正宗",
    "X82n1571_051:0167c05": "禪寺。時宣政院。&#x8657;靈隱徑山待師。師皆不就。英宗繼",
    "X82n1571_051:0167c06": "御。寵賚亦如先朝。駙馬太尉瀋王王璋。奏奉聖旨御",
    "X82n1571_051:0167c07": "香。請師陞座。示眾。大道無為。大功不宰。大善無跡。大",
    "X82n1571_051:0167c08": "名不居。一切處海印發光。千萬古金枝挺秀。訪圓通",
    "X82n1571_051:0167c09": "大士於潮音洞裏。買石得雲饒。修如意輪期於明慶",
    "X82n1571_051:0167c10": "寺中。移花兼蝶至。香風奏四天之樂。梵音轟大地之",
    "X82n1571_051:0167c11": "雷。二千載己現國王。五百劫常為世主。一大藏教。隨",
    "X82n1571_051:0167c12": "機運轉。百千善行。任意發揮。祝萬歲於九重。保三韓",
    "X82n1571_051:0167c13": "於上國。此是太尉瀋王海印居士。尋常行履處。且佛",
    "X82n1571_051:0167c14": "法相應一句。如何指陳。匝天匝地祥雲起。無古無今",
    "X82n1571_051:0167c15": "瑞氣騰 高峰忌日。師拈香曰。順心菴裏。太湖中央",
    "X82n1571_051:0167c16": "俄然逢愍忌。世相未能忘。大眾。高峰老和尚來也。雨",
    "X82n1571_051:0167c17": "蒸苗葉綠。風撼稻花香 云眾。春入寒巖不可加。枯",
    "X82n1571_051:0167c18": "株巧榦盡萌芽。化工無處藏形跡。紅白都開一樣花。",
    "X82n1571_051:0167c19": "大眾。一年歲事。已過一月了也。蒲團禪板。還知覺也",
    "X82n1571_051:0167c20": "無。&#x9262;盂匙&#x7B6F;。還休歇也無。芒鞋竹杖。還放得下也無。",
    "X82n1571_051:0167c21": "燈籠露柱。還忘境智也無。如其未委。你還知前一月",
    "X82n1571_051:0167c22": "如此&#x8657;度。若不痛以生死無常。為己重任。精勤勇猛。",
    "X82n1571_051:0167c23": "別立生涯。則後一月未免又成&#x8657;喪。不消打幾箇瞌",
    "X82n1571_051:0167c24": "睡。十二箇月特不過展轉唐捐。剃髮染衣。超方越俗。",
    "X82n1571_051:0168a01": "所圖何事。你還知命存呼吸麼。壯色不停。猶如奔馬",
    "X82n1571_051:0168a02": "麼。或不&#x8D82;此呼吸未斷之頃。壯色可玩之時。拚性命。",
    "X82n1571_051:0168a03": "提起話頭。與之挨拶討箇分曉。其落湯螃&#x880F;之喻。咎",
    "X82n1571_051:0168a04": "將誰歸。不見石鞏居馬祖會下。在廚作務次。祖問。子",
    "X82n1571_051:0168a05": "在此作麼。鞏曰牧牛。祖曰。牛作麼生牧。鞏曰。一回入",
    "X82n1571_051:0168a06": "草去。驀鼻拽將回。祖曰。子真牧牛也。看他前輩。於作",
    "X82n1571_051:0168a07": "務之頃。未&#x751E;斯須忘此道。豈似今人橫草不拈。豎草",
    "X82n1571_051:0168a08": "不踏。二時粥飯。百般受用。指顧如意。聞首座打板聲。",
    "X82n1571_051:0168a09": "厭嫌頓起。嗟訝藂生。不得已走上蒲團。情猿意馬。馳",
    "X82n1571_051:0168a10": "驟不息。或不昏沉。便成散亂。間有箇不忘出家本志",
    "X82n1571_051:0168a11": "者。強把箇所參話頭。提撕作主。方舉未完。則又被風",
    "X82n1571_051:0168a12": "吹別調矣。似如此喚作參元上士。不啻鄭州出曹門。",
    "X82n1571_051:0168a13": "較他古德造次不離者。豈止霄壤相間哉。諸禪德。本",
    "X82n1571_051:0168a14": "色道流。面前不容停思。豈許商量。逴得便行。元都觀",
    "X82n1571_051:0168a15": "裏桃千樹。提得便走。李花枝上月三更。燕聲尋王謝",
    "X82n1571_051:0168a16": "堂上之巢。馬蹄踏劉阮溪邊之路。無一草不含芳潔。",
    "X82n1571_051:0168a17": "無一花不帶春容。錦雲騰第一義天。玉浪漲真三昧",
    "X82n1571_051:0168a18": "海。且不涉化工底句。如何指陳。鷺鷥灘上翹雙足。蝴",
    "X82n1571_051:0168a19": "蝶園中&#x544C;一聲 雪朝示眾。凍雲四合雪漫漫。孰解",
    "X82n1571_051:0168a20": "當機作水看。只為眼中花未瞥。啟&#x7ABB;猶看玉琅玕",
    "X82n1571_051:0168a21": " 小參。大道在目前。山是山。水是水。元機超物表。聖非",
    "X82n1571_051:0168a22": "聖。凡非凡。一念洞然。萬緣廓爾。水精宮秋容淡淡。森",
    "X82n1571_051:0168a23": "羅萬象。吞吐明月珠。松雪齋浩氣沈沈。屏几六窗。交",
    "X82n1571_051:0168a24": "徹寶絲網。無一物不彰至體。無一事不演真乘。莊周",
    "X82n1571_051:0168b01": "雖蝶悟枕邊。敢保其當機罔措。子韶固蛙聞月下。未",
    "X82n1571_051:0168b02": "許其覿面施呈。這一著子。名不得。狀不得。即其知處。",
    "X82n1571_051:0168b03": "已陷情圍。事亦然。理亦然。與麼會時。早沉識海。所以",
    "X82n1571_051:0168b04": "道。神光獨耀萬古徽猷。入此門來。莫存知解。且不存",
    "X82n1571_051:0168b05": "知解底句。如何指陳。玉宇秋高無界限。金園春事政",
    "X82n1571_051:0168b06": "敷腴 師每斥學者。但尚言通。不求實悟。示眾曰。今",
    "X82n1571_051:0168b07": "之參禪。不靈&#x9A10;者。第一無古人真實志氣。第二不把",
    "X82n1571_051:0168b08": "生死無常。做一件大事。第三拚捨積劫以來所習。所",
    "X82n1571_051:0168b09": "重不下。又不具久遠不退轉身心。畢竟病在於何。其",
    "X82n1571_051:0168b10": "寶不識生死根本故也。凡見學者。&#x8F19;問曰。汝喚什麼",
    "X82n1571_051:0168b11": "作生死。或茫然無所對。&#x8F19;激勵開示之 與大覺長",
    "X82n1571_051:0168b12": "老書曰。初六日分袂。不及拜送。懸情依依。未能暫忘。",
    "X82n1571_051:0168b13": "昨者坐語。未及他論。而首以住院承嗣叩之者。惟恐",
    "X82n1571_051:0168b14": "足下苟徇世諦故也。某與足下。納交一十六年。彼此",
    "X82n1571_051:0168b15": "心懷。洞然明白。豈意足下不諒。愚情反欲相及。何臨",
    "X82n1571_051:0168b16": "事翻覆若此耶。古人於法嗣嫡傳。所以深明宗系者。",
    "X82n1571_051:0168b17": "大法源委。不可誣也。世漓俗薄。奉金請拂。以院易嗣",
    "X82n1571_051:0168b18": "者有之。某&#x751E;痛心於此。夫大覺。雖先師開山。然十方",
    "X82n1571_051:0168b19": "叢林。儘有尊宿。捨彼不取。而必欲某尸之。何識量之",
    "X82n1571_051:0168b20": "不廣也。某非畏住持。實畏嗣法於開山也。故退避力",
    "X82n1571_051:0168b21": "辭。而舉足下為之主。政以足下自師一山禪師。豈可",
    "X82n1571_051:0168b22": "苟徇世俗。而易其所師哉。由此言之。某猶不欲以先",
    "X82n1571_051:0168b23": "師座下人。迭尸大覺。而況牽枝引蔓。欲為某之嗣乎。",
    "X82n1571_051:0168b24": "聞命駭然。專浼逆流。塔主預此拜聞。望以玉峽之音。",
    "X82n1571_051:0168c01": "直與拈出。或欲徇俗易嗣。則某斷然不敢與足下一",
    "X82n1571_051:0168c02": "日相聚也。至扣至扣(大覺。泰定叟也。皇慶間。請師住大覺。師力辭。舉定。叟應命。叟&#x751E;",
    "X82n1571_051:0168c03": "受。印證于一山萬。後復參師。乃拈香欲嗣師。師以是書&#x5374;之。令嗣一山) 至治癸亥秋",
    "X82n1571_051:0168c04": "示疾。有來省者。師曰。幻住菴上漏。旁穿籬坍壁側。不",
    "X82n1571_051:0168c05": "可久住也。語笑如平昔。復有告歸吳門者。師曰。何不",
    "X82n1571_051:0168c06": "過了中秋去。八月十四早。寫偈辭眾曰。我有一句。分",
    "X82n1571_051:0168c07": "付大眾。更問如何。無本可據。置筆安坐而逝。是日。白",
    "X82n1571_051:0168c08": "虹貫山。壽六十一。臘三十七。塔全身于寺西望江石。",
    "X82n1571_051:0168c09": "天曆己巳。文宗敕諡智覺。塔曰法雲。元統甲戌。復賜",
    "X82n1571_051:0168c10": "號普應國師。仍以師所著書三十卷。名曰廣錄。賜入",
    "X82n1571_051:0168c11": "大藏流行。",
    "X82n1571_051:0168c12": "杭州西天目山斷崖了義禪師[0168c12] 德清湯氏子。六歲始",
    "X82n1571_051:0168c13": "能言。世事懵無所知。年十七。有僧過門。誦高峰妙上",
    "X82n1571_051:0168c14": "堂語曰。欲窮千里目。更上一層樓。師忽曰。此大善知",
    "X82n1571_051:0168c15": "識也。我宜往見。母驚異之。即上死關為行童。妙令提",
    "X82n1571_051:0168c16": "一歸何處話。因授名曰從一。他日。妙為眾舉牛過窗",
    "X82n1571_051:0168c17": "櫺話。師聞有疑。日夕體究。偶過&#x9262;盂塘。見松梢雪墜",
    "X82n1571_051:0168c18": "有省。詣妙呈頌曰。不問南北與東西。大地山河一片",
    "X82n1571_051:0168c19": "雪。聲未絕。妙痛棒打退。不覺隕身崖下。人意其必死。",
    "X82n1571_051:0168c20": "同學捫蘿救之。無所損。師若不知。復堅誓。以七日取",
    "X82n1571_051:0168c21": "證。未及期。豁然大悟。馳見妙曰。老和尚。今日謾我不",
    "X82n1571_051:0168c22": "得也。再呈頌曰。大地山河一片雪。太陽一照便無&#x8E2A;。",
    "X82n1571_051:0168c23": "自此不疑諸佛祖。更無南北與西東。妙乃上堂曰。我",
    "X82n1571_051:0168c24": "布縵天大網。打鳳羅龍。不曾遇得一蝦一蟹。今日有",
    "X82n1571_051:0169a01": "蟭螟虫撞入。三十年後。向孤峰絕頂。揚聲大&#x544C;。且道。",
    "X82n1571_051:0169a02": "&#x544C;箇什麼。舉拂子曰。大地山河一片雪。師便奪拂子。",
    "X82n1571_051:0169a03": "為眾舉揚曰。盡大地有一人發真歸源。從一皆知之。",
    "X82n1571_051:0169a04": "妙歎其俊快。後歸德清省親。乃奉母入武康。結茅以",
    "X82n1571_051:0169a05": "居。人見其混俗。罔測其意。越五載。還山見妙。妙曰。大",
    "X82n1571_051:0169a06": "有人道。你拖泥帶水。師曰。兩眼對兩眼遂求薙落。更",
    "X82n1571_051:0169a07": "名曰了義。暨妙委席。本雍二公。亦相繼而化。師乃勉",
    "X82n1571_051:0169a08": "徇眾請繼席 示眾。若要超凡入聖。永脫塵勞。直須",
    "X82n1571_051:0169a09": "去皮換骨。絕後再甦如寒&#x7070;發燄。枯木重榮。豈可作",
    "X82n1571_051:0169a10": "容易想。我在老和尚處多年。每被大棒打徹骨髓。不",
    "X82n1571_051:0169a11": "曾有一念遠離心。直至今日。纔觸著痛處。不覺淚流。",
    "X82n1571_051:0169a12": "豈似汝歡喜踴躍咬著些子苦味。便乃掉頭不顧。殊",
    "X82n1571_051:0169a13": "不知苦味能除百病 示眾。除&#x5374;語默動靜。道將一",
    "X82n1571_051:0169a14": "句來。又曰。一息不來。向何處安身立命 師說法應",
    "X82n1571_051:0169a15": "機。頗多觕言穢語。人所不堪。元順帝元統甲戌除夕。",
    "X82n1571_051:0169a16": "謂眾曰。有一件事天來大。你還委悉麼。良久曰。明日",
    "X82n1571_051:0169a17": "是年朝。越六日。詣法塔西。指空地曰。更好立箇無縫",
    "X82n1571_051:0169a18": "塔。其夕與僧笑談如平時。至夜分。乃曰。老僧明日天",
    "X82n1571_051:0169a19": "台去也。僧曰。某甲隨去。師曰。你走馬也&#x8D82;我不及。翌",
    "X82n1571_051:0169a20": "午。跏趺而寂。壽七十二。臘四十九。初中峰示寂。會&#x585F;",
    "X82n1571_051:0169a21": "齋次。師笑謂眾曰。後十二年。更為老僧一會。至是十",
    "X82n1571_051:0169a22": "二年矣。全身藏于獅子巖。化之日。雷砰雨射。白晝晦",
    "X82n1571_051:0169a23": "暝。及&#x585F;雪花繽紛。林木縞素。送&#x585F;者數千人。至元丙",
    "X82n1571_051:0169a24": "子七月。朝廷欽師道行。敕諡佛慧圓明正覺普度大",
    "X82n1571_051:0169b01": "師。",
    "X82n1571_051:0169b02": "杭州天目山大覺寺布衲祖雍禪師[0169b02] 明州寧海人。得",
    "X82n1571_051:0169b03": "旨於高峰妙。躬春爨樵。貌甚瘠黑。戇而少文。初為院",
    "X82n1571_051:0169b04": "主。後首眾。提唱超卓。&#x5BC9;沙瞿提舉。為妙施巨莊贍眾。",
    "X82n1571_051:0169b05": "妙力辭。瞿乃別營大覺。請師領寺事。及妙臨寂。乃囑",
    "X82n1571_051:0169b06": "師以後事焉 &#x751E;和永明山居偈曰。我要心&#x7070;即便",
    "X82n1571_051:0169b07": "&#x7070;。何須更去覓良媒。千差路口齊關斷。萬別機頭盡",
    "X82n1571_051:0169b08": "截摧。就樹縛茅成屋住。拾荊編戶傍溪開。是他嬾瓚",
    "X82n1571_051:0169b09": "無靈驗。惹得天書三度來 又曰。尋常冷解自知非。",
    "X82n1571_051:0169b10": "退步沈&#x8E2A;住翠微。掃蕩百年榮辱夢。倒回多劫本根",
    "X82n1571_051:0169b11": "機。蟻因尋穴沿&#x5826;走。蝶為尋花&#x5FA7;圃飛。須信先天并",
    "X82n1571_051:0169b12": "後地。洞然物物有真歸。後住中天竺桂子堂。書偈安",
    "X82n1571_051:0169b13": "坐而逝。",
    "X82n1571_051:0169b14": "處州白雲空中以假禪師[0169b14] 得法高峰妙。後棲遲白雲",
    "X82n1571_051:0169b15": "山室。四方禪侶聞風。屨滿戶外。至元丙子夏。一日援",
    "X82n1571_051:0169b16": "筆書偈曰。地水火風先佛記。掘地深埋第一義。一免",
    "X82n1571_051:0169b17": "檀那幾片柴。二免人言無舍利。書畢趺坐而化。",
    "X82n1571_051:0169b18": "靈雲定禪師法嗣",
    "X82n1571_051:0169b19": "南昌般若絕學世誠禪師[0169b19] 示眾。有志之士。&#x8D82;眾中。柴",
    "X82n1571_051:0169b20": "乾水便。僧堂溫暖。發願三年不出門。決定有大受用。",
    "X82n1571_051:0169b21": "有等纔作工夫。覺得胸次輕安。目前清淨。便一時放",
    "X82n1571_051:0169b22": "下。作偈作頌。口快舌便。將謂是大了當。&#x609E;了一生。可",
    "X82n1571_051:0169b23": "惜前來許多心機。中途而廢。三寸氣斷。將何保任。眾",
    "X82n1571_051:0169b24": "兄弟。若欲出離生死。參須實參悟須實悟始得。",
    "X82n1571_051:0169c01": "徑山陵禪師法嗣",
    "X82n1571_051:0169c02": "杭州徑山竺遠正源禪師[0169c02] 歐陽文忠公之裔。世居南",
    "X82n1571_051:0169c03": "康。年二十七。棄家薙染。受具參方。首謁&#x8657;谷陵。陵舉",
    "X82n1571_051:0169c04": "龍潭吹滅紙燭話問師。師曰。焦石可破層冰。陵曰。破",
    "X82n1571_051:0169c05": "後如何。師曰。探索乃知。陵曰。所知者何事。師擬對。陵",
    "X82n1571_051:0169c06": "劈脊便棒。師悚然俞旨。後出世觀音興聖。次補道場",
    "X82n1571_051:0169c07": "靈隱。後遷徑山。賜號佛慧慈照普應禪師。以元順帝",
    "X82n1571_051:0169c08": "至正辛丑六月示寂。全身塔于徑山。弟子分爪髮舍",
    "X82n1571_051:0169c09": "利。藏于道場。世壽七十二。臘四十五。",
    "X82n1571_051:0169c10": "婺州寶林桐江紹大禪師[0169c10] 嚴州吳氏子。世居桐江。因",
    "X82n1571_051:0169c11": "以為號。幼入里之鳳山寺出家。剃染受具戒。參&#x8657;谷",
    "X82n1571_051:0169c12": "于徑山。佩服心印。&#x5FA7;遊江湖。凡名匠所在。咸往踄歷。",
    "X82n1571_051:0169c13": "一日慨然嘆曰。吾今而後乃知法之無異味也。遂罷",
    "X82n1571_051:0169c14": "參。手翻大藏凡三過。內外學。咸通其旨。東嶼居淨慈。",
    "X82n1571_051:0169c15": "請典藏鑰。元文宗至順壬申。出世郡之烏龍。後遷雲",
    "X82n1571_051:0169c16": "黃寶林。一時法會號稱極盛。一日示微疾。鳴鼓集眾",
    "X82n1571_051:0169c17": "敘謝。眾請偈。師接筆擲地曰。縱書到彌勒下生。寧復",
    "X82n1571_051:0169c18": "離此。翛然而化。世壽七十四。臘五十八。闍維。舍利如",
    "X82n1571_051:0169c19": "紺珠。齒牙不壞。所著有三會語錄。",
    "X82n1571_051:0169c20": "道場信禪師法嗣",
    "X82n1571_051:0169c21": "湖州福源石屋清珙禪師[0169c21] 蘇之常熟溫氏子。生于宋",
    "X82n1571_051:0169c22": "咸淳初。幼依興教崇福寺。薙染受具戒。首參高峰妙。",
    "X82n1571_051:0169c23": "示萬法歸一。一歸何處話。令參。服勤三年。無所發明。",
    "X82n1571_051:0169c24": "辭妙。妙曰。溫有瞎驢。淮有及菴。宜往見之。因至建陽。",
    "X82n1571_051:0170a01": "參及菴信。信痛加徵詰。師發憤深究。豁然省徹。因復",
    "X82n1571_051:0170a02": "親炙數載。辭去。信門送之曰。他日與汝同龕。未幾。信",
    "X82n1571_051:0170a03": "遷道場。師復依之。典藏鑰。悅堂誾。主靈隱。請師居第",
    "X82n1571_051:0170a04": "二座。罷參後。卓菴湖之霞霧山。凡樵蔬之役。皆躬為",
    "X82n1571_051:0170a05": "之。喜吟&#x548F;。有山居諸偈。流播叢林。元文宗至順辛未",
    "X82n1571_051:0170a06": "四月。出住當湖福源 入院上堂。把住也。鋒鋩不露。",
    "X82n1571_051:0170a07": "放行也。十字縱橫。水雲深處相逢。&#x5374;在千峰頂上。千",
    "X82n1571_051:0170a08": "峰頂上相逢&#x5374;在水雲深處。今朝福源寺裏。開堂演",
    "X82n1571_051:0170a09": "法。昨日天湖菴畔。墾土耕&#x70DF;。所以道。法無定相。遇緣",
    "X82n1571_051:0170a10": "即宗可傳。真寂之風。仰助無為之化。正與麼時如何。",
    "X82n1571_051:0170a11": "拈拄杖。卓一下曰。九萬里鵬纔展翼。三千年鶴便翱",
    "X82n1571_051:0170a12": "翔 謝專使。并三塔和尚首座都寺。上堂。睦州唆臨",
    "X82n1571_051:0170a13": "濟喫棒。不是好心。楊岐逼慈明晚參。不是好心。趙州",
    "X82n1571_051:0170a14": "訪道吾。不是好心。福源專使逼人住院。且道是好心。",
    "X82n1571_051:0170a15": "不是好心。珊瑚枕上兩行淚。半是思君半恨君 謝",
    "X82n1571_051:0170a16": "殿主淨頭。上堂。一身清淨。則多身清淨。一世界清淨。",
    "X82n1571_051:0170a17": "則多世界清淨。東司頭臭氣。佛殿裏蓬塵。且道。從什",
    "X82n1571_051:0170a18": "麼處得來。以手掩鼻曰。又是一點也 中秋謝藏主。",
    "X82n1571_051:0170a19": "上堂。天上月正圓。人間月方半。諸人恐未知。打鼓普",
    "X82n1571_051:0170a20": "請看。道是如來藏裏摩尼珠。又似賓頭盧尊者手中",
    "X82n1571_051:0170a21": "&#x7460;璃&#x76CC;。比也不可比。辯也不可辯。天風吹露溼桂花。",
    "X82n1571_051:0170a22": "香浸雲邊廣寒殿 上堂。我有一句子。欲與諸人說",
    "X82n1571_051:0170a23": "破。又恐諸人罵我。不與諸人說破。又恐諸人疑我。且",
    "X82n1571_051:0170a24": "道。如今說即是。不說即是。撫膝曰。知我罪我。吾無辭",
    "X82n1571_051:0170b01": "焉 上堂。黃梅俾老盧踏碓。石頭譏藥山不為。有一",
    "X82n1571_051:0170b02": "丈蓬。可以使八面風。無三尺鞭。難以控千里馬。伊蘭",
    "X82n1571_051:0170b03": "園裏。不生栴檀。黃檗樹頭。討甚蜜果 上堂。動若行",
    "X82n1571_051:0170b04": "雲。止猶谷神。水中&#x918E;味。色裏膠青。細雨溼衣看不見。",
    "X82n1571_051:0170b05": "閒花落地聽無聲 上堂。所聞不可聞。所見不可見。",
    "X82n1571_051:0170b06": "昨夜五更風。吹落桃花□。蒼苔面上生紅霞。百鳥不",
    "X82n1571_051:0170b07": "來春爛熳 上堂。喫飯要止饑。飲水要止渴。著衣要",
    "X82n1571_051:0170b08": "免寒。歸鄉要到家。學道要到三世諸佛開口不得處。",
    "X82n1571_051:0170b09": "參禪要到歷代祖師插&#x811A;不入處。若不如此。倚他門",
    "X82n1571_051:0170b10": "戶。傍他牆壁。聽人指揮。喫人涕唾。總不丈夫。福源與",
    "X82n1571_051:0170b11": "麼說話。良藥苦口。忠言逆耳 上堂。是聖是凡。入門",
    "X82n1571_051:0170b12": "便見波斯鼻孔。開眼便見蚌蛤心肝。開口便見諸人",
    "X82n1571_051:0170b13": "兩莖眉毛。橫在眼在。因甚看他不見。明眼人前三尺",
    "X82n1571_051:0170b14": "暗 上堂。達磨居少林。九年面壁。墻&#x58CD;不牢。&#x758E;山賣",
    "X82n1571_051:0170b15": "布單。千里見人。路頭繁雜。福源這裏。墻&#x58CD;堅牢。路頭",
    "X82n1571_051:0170b16": "平直。諸人每日行在正路上行。住在穩密處住。中間",
    "X82n1571_051:0170b17": "一片田地。因甚踏不著 上堂。知見立知。即無明本。",
    "X82n1571_051:0170b18": "知見無見。斯即涅槃。春山疊亂青。春水漾&#x8657;碧。寥寥",
    "X82n1571_051:0170b19": "天地間。獨立望何極。拈拄杖曰。放過釋迦老子。卓拄",
    "X82n1571_051:0170b20": "杖曰。穿&#x5374;雪竇鼻孔。良久曰。&#x5292;為不平離寶匣。藥因",
    "X82n1571_051:0170b21": "救病出金瓶 及菴忌。師拈香曰。沒興相逢處。西峰",
    "X82n1571_051:0170b22": "與建陽。不平多少事。盡在一爐香 除夜小參。北禪",
    "X82n1571_051:0170b23": "分歲。三代禮樂全該。王老燒錢。一種杯盤狼籍。珙上",
    "X82n1571_051:0170b24": "座。固守清貧。兼逢歉歲。難與諸方&#x9B2C;富。從年頭直至",
    "X82n1571_051:0170c01": "年尾。共諸人同家共活。豐儉隨宜。終不陪笑面去。借",
    "X82n1571_051:0170c02": "地栽花。&#x8657;粧好漢。且就自家屋裏。量水打碓。免見求",
    "X82n1571_051:0170c03": "人。但每日二時。牽補得過。便可塞住持之責。古人有",
    "X82n1571_051:0170c04": "言。時挑野菜和根&#x7151;。旋斫青柴帶葉燒。不是爺貧連",
    "X82n1571_051:0170c05": "子苦。免教家富小兒嬌 上堂。臘月一水生骨。&#x8657;明",
    "X82n1571_051:0170c06": "自照。不勞心力。白鷗寒雁蘆花。無處尋他&#x8E2A;跡。待得",
    "X82n1571_051:0170c07": "日暖冰融水面寬。依舊飛來照破湖光碧 平山至",
    "X82n1571_051:0170c08": "上堂。即心即佛也不是。非心非佛也不是。不是心不",
    "X82n1571_051:0170c09": "是佛不是物也不是。恁麼也不是。不恁麼也不是。恁",
    "X82n1571_051:0170c10": "麼不恁麼總不是。仔細看來。直教你無用心處。正好",
    "X82n1571_051:0170c11": "用心。卓拄杖曰。藕穿平地為荷葉。&#x7B0B;過東家作竹林",
    "X82n1571_051:0170c12": " 一住七年。後以老引退。復歸天湖。順帝降香幣。皇",
    "X82n1571_051:0170c13": "后賜金襴法衣。聞天湖之風者。莫不心爽神慕。以為",
    "X82n1571_051:0170c14": "真得古先德遺型。至正壬辰七月二十四。示微疾。中",
    "X82n1571_051:0170c15": "夜集眾訣別。眾請後事。師索筆。書偈曰。青山不著臭",
    "X82n1571_051:0170c16": "屍骸。死了何須掘土埋。顧我也無三昧火。光前絕後",
    "X82n1571_051:0170c17": "一堆柴。書畢。擲筆而逝。闍維。舍利五色。塔于天湖之",
    "X82n1571_051:0170c18": "原。以及菴之塔配之。示不忘同龕意也。壽八十一。臘",
    "X82n1571_051:0170c19": "五十四。高麗國師太古愚。&#x751E;侍師得旨。王聞欽渴。表",
    "X82n1571_051:0170c20": "達朝廷。敕諡佛慈慧照禪師。仍乞移文江浙。請淨慈",
    "X82n1571_051:0170c21": "平山林入天湖。分師舍利。歸國供養。",
    "X82n1571_051:0170c22": "杭州淨慈平子處林禪師[0170c22] 本郡仁和王氏子。生時有",
    "X82n1571_051:0170c23": "異徵。年十二。父母命投邑之廣嚴寺出家。十七受具。",
    "X82n1571_051:0170c24": "辭母參方。母為治裝使行。越數日復還。母壁語誡之",
    "X82n1571_051:0171a01": "曰。大凡學道。當持不退轉心。何&#x8DA6;趄乃爾耶。師遂痛",
    "X82n1571_051:0171a02": "自警策。&#x9061;濤江。謁及菴信於金華。信一見器之。留居",
    "X82n1571_051:0171a03": "侍司。一夕信撚紙沁膏以代燭。舉示師曰。龍潭吹滅",
    "X82n1571_051:0171a04": "汝作麼生。師方擬答。信遽以手掩其口。從此悟入。信",
    "X82n1571_051:0171a05": "遷道場。命典藏鑰。未幾。秉拂陞座。機如缾瀉。眾咸摺",
    "X82n1571_051:0171a06": "伏。洎信示寂。往依&#x8657;谷陵于仰山。一日僧持茶瓢請",
    "X82n1571_051:0171a07": "頌陵見之驚嘆宗門有人。以第二座處之。元仁宗皇",
    "X82n1571_051:0171a08": "慶癸丑。出世大慈定慧。瓣香所歸。為及菴嗣。復住當",
    "X82n1571_051:0171a09": "湖福源。再遷中竺。順帝至正癸未。行宣政院使。請王",
    "X82n1571_051:0171a10": "淨慈。一住十有八年。殿堂鐘鼓。為之一新。丞相達識",
    "X82n1571_051:0171a11": "鐵睦爾。請移靈隱。正謀起廢。值張吳自蘇入杭。兵燹",
    "X82n1571_051:0171a12": "迭至。殿材悉燬。師謂眾曰。吾緣盡矣。乃還淨慈。更衣",
    "X82n1571_051:0171a13": "沐浴。集眾說偈而化。當辛丑五月一日。世壽八十三。",
    "X82n1571_051:0171a14": "僧臘六十六。敕諡普慧性悟禪師。塔淨居菴右。",
    "X82n1571_051:0171a15": "婺州羅山正覺石門至剛禪師[0171a15] 世居山麓。得法于及",
    "X82n1571_051:0171a16": "菴信。遊歷罷歸。里中道舊。即其地營建寶坊。文其楣",
    "X82n1571_051:0171a17": "曰正覺 歲除日。謝道德首座順侍者看病。上堂。歲",
    "X82n1571_051:0171a18": "事除年華畢。尊莫尊于道。貴莫貴子德。覺即般若因。",
    "X82n1571_051:0171a19": "順即菩提佛。當知。種豆不生麻。因果自然明歷歷。然",
    "X82n1571_051:0171a20": "雖如是。且道。如何見得。八福田中。看病第一 小參。",
    "X82n1571_051:0171a21": "踏翻生死海。涓滴不留。推倒涅槃城。纖塵不立。且是",
    "X82n1571_051:0171a22": "不勞餘力。如壯士揮戈。鋒鋩不犯。如人善射。毫髮無",
    "X82n1571_051:0171a23": "差。自然處處逢源。頭頭。合轍。不假修證。本自圓成。盡",
    "X82n1571_051:0171a24": "大地是勝妙覺場。&#x5FA7;法界是真如實地。悟取人人有",
    "X82n1571_051:0171b01": "分。了知箇箇無虧。一念不生。入三摩地。一塵不動。轉",
    "X82n1571_051:0171b02": "大法輪。自利利他。俱登彼岸。全身放下。總得自由。到",
    "X82n1571_051:0171b03": "者裏。說甚涅槃生死。真如佛性。了無一法當情。直得",
    "X82n1571_051:0171b04": "十方坐斷。今日舉揚般若。端為追薦上峰最菴主。不",
    "X82n1571_051:0171b05": "動&#x811A;跟。高超樂土。不勞舉念。即證無生。擊拂子曰。見",
    "X82n1571_051:0171b06": "徹本來無隱蔽。紛紛桂子散天香 臨終訣眾偈曰。",
    "X82n1571_051:0171b07": "七十六年。了然寬廓。拶破&#x8657;空。須彌倒卓。",
    "X82n1571_051:0171b08": "匡廬源禪師法嗣",
    "X82n1571_051:0171b09": "杭州海門天真惟則禪師[0171b09] 別號冰檗老人。吳興費氏",
    "X82n1571_051:0171b10": "子。母夢異僧分衛到門。覺而有娠。及誕異香襲人。髫",
    "X82n1571_051:0171b11": "年。禮杭之祐福高林壽為師。年十六受具戒。二十三",
    "X82n1571_051:0171b12": "遊方。謁楚石千巖無見無聞等。一十八員尊宿。四緣",
    "X82n1571_051:0171b13": "不契。後之匡廬。遇無極源。親炙之極。終日不語。無所",
    "X82n1571_051:0171b14": "啟發。一日值源如廁。師急趨前。問曰。如何是祖師西",
    "X82n1571_051:0171b15": "來意。源擒住曰。道道。師豁然頓悟。于是遨遊江湖。平",
    "X82n1571_051:0171b16": "山居靈隱。招致典藏。後因受業老病。遂歸省侍。四方",
    "X82n1571_051:0171b17": "學者&#x9E8F;至。固請開法 開堂日。僧問。作麼生是佛祖",
    "X82n1571_051:0171b18": "為人處。師曰。狗舐熱油鐺。曰和尚今日開堂。還有為",
    "X82n1571_051:0171b19": "人處麼。師曰。猛虎當途坐。曰豈無方便。師震威一喝",
    "X82n1571_051:0171b20": " 問如何是日面佛。師曰。今日雲生。曰如何是月面",
    "X82n1571_051:0171b21": "佛。師曰。夜來再看 上堂。舉明果道。十五日已前。提",
    "X82n1571_051:0171b22": "水放火。十五日已後。鵲噪鴉鳴。正當十五日。風恬浪",
    "X82n1571_051:0171b23": "靜。國泰民安。有一句到。你啞&#x5374;我口。無一句到。你瞎",
    "X82n1571_051:0171b24": "&#x5374;你眼。三文錢娶箇黑老婆。頭不梳面不洗。知他是",
    "X82n1571_051:0171c01": "凡是聖。師曰。應菴老漢。大似倚富欺貧。賣弄不少。海",
    "X82n1571_051:0171c02": "門即不然。十五日已前。明不離暗。十五日已後。暗不",
    "X82n1571_051:0171c03": "離明。正當十五日。明暗頓忘。古今絕待。你諸人。向甚",
    "X82n1571_051:0171c04": "麼處體究。擊拂子曰。閒中不契林泉樂。坐久但聞風",
    "X82n1571_051:0171c05": "雨聲 臘八上堂。威音王以前。未曉一法一字時。早",
    "X82n1571_051:0171c06": "是超佛越祖了也。黃面老子。因甚臘月八夜方始成",
    "X82n1571_051:0171c07": "道。者&#x5647;酒糟漢。惑亂世間。何有了期。海門今日點破",
    "X82n1571_051:0171c08": "了也。汝諸人。即今成道也未。卓拄杖曰。將謂胡鬚赤。",
    "X82n1571_051:0171c09": "更有赤鬚胡 上堂。顧視左右曰。看來也著甚死急。",
    "X82n1571_051:0171c10": "雖然如是。到者裏也不得放過。喝一喝。下座 上堂",
    "X82n1571_051:0171c11": "道火被火燒。說水被水溺。會禪被禪縛。以手指左邊",
    "X82n1571_051:0171c12": "曰。&#x5374;被者僧勘破 臘八上堂。晝見日。夜見星。登舟",
    "X82n1571_051:0171c13": "疑岸動。&#x63D1;目便花生。老瞿曇。昔年到而不點。則上座",
    "X82n1571_051:0171c14": "今日點而不到。諸人要見明星麼。以拂子打圓相。喝",
    "X82n1571_051:0171c15": "一喝 上堂。我若向上舉揚。如下弋箭相似。佛來祖",
    "X82n1571_051:0171c16": "來俱中。汝等向何處逃避。若能具此眼目。堪為人天",
    "X82n1571_051:0171c17": "之師。若或未然。自救不了。倘有人問我西來祖意。只",
    "X82n1571_051:0171c18": "向他道。今日輸了一轉語也。還有人免得此箭麼。卓",
    "X82n1571_051:0171c19": "拄杖 上堂。我坐汝立。誰得誰失。總然。佛祖到來。亦",
    "X82n1571_051:0171c20": "難辯的。以拂子打圓曰。咄。天下衲僧跳不出 上堂。",
    "X82n1571_051:0171c21": "向上事。向下事。截斷兩頭休執滯。驀然放出&#x9F08;鼻蛇",
    "X82n1571_051:0171c22": "咬殺。方知難躲避。吽吽吽。海門今日忍俊不禁。越例",
    "X82n1571_051:0171c23": "為諸人通箇消息。汝等諸人。還委悉麼。以拂子點一",
    "X82n1571_051:0171c24": "點曰。等閒拋下活人丹。浩浩清風動天地 上堂。菊",
    "X82n1571_051:0172a01": "綻東籬香正浮。海天空闊月華秋。當陽拈出吹毛&#x5292;。",
    "X82n1571_051:0172a02": "剿絕縱橫六不收 上堂。風頭峭急。寒毛卓豎。諸人",
    "X82n1571_051:0172a03": "若也打熬不過。只得向煖處商量。且道。商量箇甚麼。",
    "X82n1571_051:0172a04": "商量道。觀音菩薩將錢買胡餅。放下手&#x5374;是饅頭。大",
    "X82n1571_051:0172a05": "家喫得。飽煖睡來。但覺鼻息齁齁。忽然冷&#x7070;裏火爆。",
    "X82n1571_051:0172a06": "拶&#x5374;面門到這裏莫怪海門說夢好。喝一喝 上堂。",
    "X82n1571_051:0172a07": "蟋蟀鳴曉庭。芙蓉照秋水。遙望海天晴。鷗鷺多如雨。",
    "X82n1571_051:0172a08": "眠。熱則乘&#x51C9;。寒則向火。一一天真。一一明妙。何得踏",
    "X82n1571_051:0172a09": "步向前。論禪論道。將魚目為珠。認橘皮作火。不見道。",
    "X82n1571_051:0172a10": "大機須透徹。大用須直截。不識東家孔聖人。&#x5374;向他",
    "X82n1571_051:0172a11": "邦尋禮樂。卓拄杖 元順帝元統甲戌五月望日。遺",
    "X82n1571_051:0172a12": "書謝道侶。說偈跏趺而逝闍維。白乳如注。舍利凝結。",
    "X82n1571_051:0172a13": "成五色彩。瘞于所居之西。錫號真覺。塔曰寂光。壽七",
    "X82n1571_051:0172a14": "十。臘五十。",
    "X82n1571_051:0172a15": "明州松巖秋江元湛禪師[0172a15] 久從龍象遊。後參方山寶",
    "X82n1571_051:0172a16": "得旨。偶遊明之松巖。愛其清勝。不忍去。遂趺坐石上。",
    "X82n1571_051:0172a17": "俄有二虎。踞坐其側。若護衛狀。師命之伏。枕其背熟",
    "X82n1571_051:0172a18": "睡。山民異之。即其處&#x524F;精藍以居之。師不涉世事。法",
    "X82n1571_051:0172a19": "施之外。澹如也。將化。別眾就龕。說偈曰。洗浴著衣生",
    "X82n1571_051:0172a20": "祭了。跏趺宴坐入龕藏。花開銕樹泥牛吼。一月長輝",
    "X82n1571_051:0172a21": "天地光。復謂眾曰。十五年後寺當火。啟龕則火可止。",
    "X82n1571_051:0172a22": "至期果然。眾亟開龕。師神色如生。爪髮俱長。",
    "X82n1571_051:0172a23": "杭州鳳山一源靈禪師[0172a23] 寧海人。從徑山雲蜂芟染。參",
    "X82n1571_051:0172a24": "方山寶於瑞巖。充堂司。一日入室。請益趙州勘婆子",
    "X82n1571_051:0172b01": "話。寶曰。維那。你試下一語看。師曰。盡大地人。無奈者",
    "X82n1571_051:0172b02": "婆子何。寶曰。山僧則不然。盡大地人。無奈趙州何。師",
    "X82n1571_051:0172b03": "當下如病得汗。後住鳳山 上堂。舉世尊陞座。文殊",
    "X82n1571_051:0172b04": "白椎公案。師曰。世尊已是錯說。文殊已是錯傳。新鳳",
    "X82n1571_051:0172b05": "山今日已是錯舉。會麼。字經三寫。烏焉成馬 一日",
    "X82n1571_051:0172b06": "見僧擲選佛圖。示偈曰。百千諸佛及眾生。休向圖中",
    "X82n1571_051:0172b07": "強較量。心印當陽輕擲出。堂堂安坐寂光場。復曰。古",
    "X82n1571_051:0172b08": "人無剪爪之工。汝輩後生。忍唐喪光陰。且擲圖選佛。",
    "X82n1571_051:0172b09": "到極合煞時。擲得一箇印出。便懽喜道。我成佛了。殊",
    "X82n1571_051:0172b10": "不知。一切時一切處。皆是汝成佛處。汝&#x5374;不知。",
    "X82n1571_051:0172b11": "鍼工丁生者[0172b11] 久依方山寶。冀明本分。一日剔琉璃有",
    "X82n1571_051:0172b12": "省。述偈呈寶曰。提起提起。放下放下。者點光明。照天",
    "X82n1571_051:0172b13": "照地。寶喜其行業淳素。乃印許之。",
    "X82n1571_051:0172b14": "天童日禪師法嗣",
    "X82n1571_051:0172b15": "明州天童平石砥禪師[0172b15] 送慍藏主省徑山元叟偈曰。",
    "X82n1571_051:0172b16": "山頭老漢八十一。如此東南大法城。雙&#x9B02;作添新歲",
    "X82n1571_051:0172b17": "白。片言能使古風清。為人不用擊虎術。養子寧忘舐",
    "X82n1571_051:0172b18": "犢情。明月堂前坐深夜。餘光分得到長庚。",
    "X82n1571_051:0172b19": "高峰日禪師法嗣",
    "X82n1571_051:0172b20": "日本國南禪夢窗智曜國師[0172b20] 姓源氏。本國勢州人。宇",
    "X82n1571_051:0172b21": "多天王九世孫也。九歲出家。十八為大僧。每夢遊中",
    "X82n1571_051:0172b22": "國&#x758E;山石頭二剎。一老僧授以達磨像。遂名&#x758E;石。乃",
    "X82n1571_051:0172b23": "決志參方。初見一山寧。備陳求法之誠。寧曰。我宗無",
    "X82n1571_051:0172b24": "語句。亦無一法與人。師曰。豈無方便乎。寧曰。本來廓",
    "X82n1571_051:0172c01": "然。是大方便。師疑悶不輟。復謁高峰日。日曰。一山有",
    "X82n1571_051:0172c02": "何指示。師述前語。日厲聲喝曰。何不道。和尚漏逗不",
    "X82n1571_051:0172c03": "少。師於言下有省。益自奮勵。一夕坐久。忽倚壁身踣。",
    "X82n1571_051:0172c04": "豁然大悟。作偈。有等閒擊破&#x8657;空骨之句。呈似日。日",
    "X82n1571_051:0172c05": "為印可。乃出無學元淵源以[田/廾]之。後於本國。大弘宗",
    "X82n1571_051:0172c06": "教。賜號普濟國師。師志在&#x70DF;霞。出世非所願。聘至皆",
    "X82n1571_051:0172c07": "力辭之。其國主起師主南禪。入見引坐求退。王曰。吾",
    "X82n1571_051:0172c08": "非有他。欲期朝夕問道耳。復強入天龍。錫師號手書。",
    "X82n1571_051:0172c09": "後於兜率內院示寂。壽七十九。臘六十。全身塔于院",
    "X82n1571_051:0172c10": "之後。存日所剪爪髮。瘞雲居者。髮中纍纍生舍利。",
    "X82n1571_051:0172c11": "薦嚴道禪師法嗣",
    "X82n1571_051:0172c12": "台州瑞巖空室恕中無慍禪師[0172c12] 本郡臨海陳氏子。從",
    "X82n1571_051:0172c13": "徑山寂照薙落。參方。首謁靈石于淨慈。後參一元靈。",
    "X82n1571_051:0172c14": "逾年歸覲。照命居擇木寮。復遊四明。見太白砥典藏。",
    "X82n1571_051:0172c15": "一日偕木菴聰大宗興。往台州紫籜山。謁竺元道。纔",
    "X82n1571_051:0172c16": "擬開口。問無字話。被道一喝。師豁然大悟。直得通身",
    "X82n1571_051:0172c17": "汗下。遂呈頌曰。狗子佛性無。春色滿皇都。趙州東院",
    "X82n1571_051:0172c18": "裏。壁上挂葫蘆。道笑曰。恁麼會又爭得。師拂袖便出。",
    "X82n1571_051:0172c19": "由茲感激。間語同參曰。此事如人飲水。冷暖自知。決",
    "X82n1571_051:0172c20": "不在言語文字上。我輩若不過者老和尚。幾被知解",
    "X82n1571_051:0172c21": "埋沒一生。他日設有把茅&#x8462;頭。當不忘所自。後古鼎",
    "X82n1571_051:0172c22": "銘主徑山。招師歸蒙堂。日涉元奧。且為學者矜式。無",
    "X82n1571_051:0172c23": "何。以避兵還四明。不喜出。僅兩住山。皆甫及三載而",
    "X82n1571_051:0172c24": "退。初住象山之靈巖。復主黃巖之瑞巖。時夢堂噩居",
    "X82n1571_051:0173a01": "瑞龍。覬師為寂照嗣。師曰。素志有在。不可奪也。開堂",
    "X82n1571_051:0173a02": "日。拈香曰。古人出世拈香。酬法乳也。今人出世拈香。",
    "X82n1571_051:0173a03": "酬世恩也。慍上座總不然。昔年行&#x811A;。到紫籜山中。參",
    "X82n1571_051:0173a04": "箇老布衲。彼亦無法可授。我亦無法可受。只向無授",
    "X82n1571_051:0173a05": "受中。拈出供養前住崑山薦嚴禪寺竺元道和尚。不",
    "X82n1571_051:0173a06": "圖報德酬恩。只要大家知委。僧問。如何是瑞巖境。師",
    "X82n1571_051:0173a07": "曰。風吹不入。曰如何是境中人。師曰。水灑不著。曰人",
    "X82n1571_051:0173a08": "境已蒙師指示。向上宗乘事若何。師曰。真不掩偽。曰",
    "X82n1571_051:0173a09": "諸法寂滅相。因甚舟行岸移。雲駛月運。師曰。好箇消",
    "X82n1571_051:0173a10": "息。只恐錯會。曰兩重公案。師曰。海水不生冰 問。如",
    "X82n1571_051:0173a11": "何是函&#x8462;乾坤旬。師曰。猛虎口裏活雀兒。曰如何是",
    "X82n1571_051:0173a12": "截斷眾流句。師曰。金剛手中八楞棒。曰如何是隨波",
    "X82n1571_051:0173a13": "逐浪句。師曰。李白捉月。張騫乘槎 問維摩丈室。不",
    "X82n1571_051:0173a14": "以日月為明。和尚丈室。以何為明。師曰。物見主眼卓",
    "X82n1571_051:0173a15": "豎。曰摩竭掩室。毗耶杜詞。相去多少。師曰。一坑埋&#x5374;。",
    "X82n1571_051:0173a16": "曰德山入門便棒。臨濟入門便喝。畢竟明什麼邊事。",
    "X82n1571_051:0173a17": "師曰。塞北千人帳。江南萬斛船 小參。靈巖峭絕。到",
    "X82n1571_051:0173a18": "者應難。已到者。享用安然。未到者。&#x7ADB;竮孤露。孤露底。",
    "X82n1571_051:0173a19": "正好踏步向前。享用底。直須退步就己。所以道。事無",
    "X82n1571_051:0173a20": "一向。有時拈頭作尾。有時拈尾作頭。收放縱橫。寧存",
    "X82n1571_051:0173a21": "軌轍。摩竭掩室。毗耶杜詞。雖曰正令全提。要且未臻",
    "X82n1571_051:0173a22": "其極。山僧。今夜入門之始。聚首之初。與汝諸人。約法",
    "X82n1571_051:0173a23": "三章。第一不得起佛見。第二不得起法見。第三不得",
    "X82n1571_051:0173a24": "道不起佛見法見。若也依而行之。管取眉毛廝結。驀",
    "X82n1571_051:0173b01": "拈拄杖曰。明眼漢沒窠臼。高高處觀之不足。低低處",
    "X82n1571_051:0173b02": "平之有餘。卓拄杖曰。銕牛不喫欄邊草。直向須彌頂",
    "X82n1571_051:0173b03": "上眠 謝專使上堂。達磨大師。十萬里西來。要作箇",
    "X82n1571_051:0173b04": "馳書達信漢。及乎面對梁王。盡力只道得箇不識。拈",
    "X82n1571_051:0173b05": "拄杖曰。有賓有主。有禮有樂。手面分開白玉團。頂門",
    "X82n1571_051:0173b06": "撼動黃金鐸 上堂。明月照高巖。懸水響前嶺。耳目",
    "X82n1571_051:0173b07": "一何清。冥然了心境。咄哉觀世音。擔雪來填井 上",
    "X82n1571_051:0173b08": "堂。風不來樹不動。心不生境不到。僧問雲門。如何是",
    "X82n1571_051:0173b09": "佛。門曰乾屎橛。僧問楊岐。如何是佛。岐曰三&#x811A;驢子",
    "X82n1571_051:0173b10": "弄蹄行好。大眾。向道是龍剛不信。果然奪得錦標回",
    "X82n1571_051:0173b11": " 上堂。禪和家道。我無有不知。無有不會。忽有人問",
    "X82n1571_051:0173b12": "如何是行&#x811A;事。便口如匾擔。病在于何。病在多知多",
    "X82n1571_051:0173b13": "解。恁麼參學。不如三家村裏種田漢。忽有人問今歲",
    "X82n1571_051:0173b14": "稼穡如何。一一道出。如瓶瀉水。&#x8462;其無知解故。無揀",
    "X82n1571_051:0173b15": "擇故。秋氣向寒。各自歸堂。珍重 上堂。辭親割愛。剃",
    "X82n1571_051:0173b16": "髮染衣。入此門來。合為何事。若也知&#x6159;識愧。是真出",
    "X82n1571_051:0173b17": "家。一出塵俗恩愛家。二出三界火宅家。三出麤惑煩",
    "X82n1571_051:0173b18": "惱家。四出細惑無明家。出得四家。始稱衲僧家。且道。",
    "X82n1571_051:0173b19": "如何是衲僧家。撞著冤家。惡口小家 上堂。心如工",
    "X82n1571_051:0173b20": "伎兒。意如和伎者。五識為伴侶。妄想觀眾伎。大眾還",
    "X82n1571_051:0173b21": "識得心也未。若識得心。便識得意。識得意。便識得諸",
    "X82n1571_051:0173b22": "識。識得諸識。便識得妄想。妄想滅則諸識滅。諸識滅",
    "X82n1571_051:0173b23": "則意滅。意滅則心滅。心滅則一切滅。所以道。心生種",
    "X82n1571_051:0173b24": "種法生。心滅種種法滅。喝一喝曰。山河大地。日月星",
    "X82n1571_051:0173c01": "辰。有什麼過 上堂。惟一堅密身。一切塵中現。拈拄",
    "X82n1571_051:0173c02": "杖曰。釋迦老子來也。三百六十骨節。八萬四千毫竅。",
    "X82n1571_051:0173c03": "一一放大光明。照徹恒沙國土。于其中間。若聖若凡。",
    "X82n1571_051:0173c04": "有情無情。被其光者。無不證大涅槃。獲大安樂。得大",
    "X82n1571_051:0173c05": "受用。靠拄杖曰。此時若不究根源。直待當來問彌勒",
    "X82n1571_051:0173c06": " 示眾。巖寺春深草樹肥。幾回特地啟柴扉。行人只",
    "X82n1571_051:0173c07": "在青山外。杜宇聲聲喚不歸 上堂。赤肉團上有一",
    "X82n1571_051:0173c08": "物。昭昭靈靈。恍恍惚惚。隨事變通。了無拘束。要知來",
    "X82n1571_051:0173c09": "處。分明不離舉足下足。今時叢林中。聞與麼道。便道",
    "X82n1571_051:0173c10": "說老婆禪。殊不知。雲無心而出岫。水盈科而或流。遇",
    "X82n1571_051:0173c11": "高山而必止。至大海而方休。拍禪床下座 上堂。諸",
    "X82n1571_051:0173c12": "佛出世。是第二頭。祖師西來。是第三首。饒你向威音",
    "X82n1571_051:0173c13": "那畔。別立生涯。百草頭邊。全明殺活。布袋裏老鴉。未",
    "X82n1571_051:0173c14": "知有出身一路在。且道。作麼生是出身一路。拈拄杖",
    "X82n1571_051:0173c15": "曰。祝融峰頂上。露滴萬年松 開山忌拈香。未見巖",
    "X82n1571_051:0173c16": "頭。口似磉盤。既見巖頭。眼如木&#x63EC;。本然理拄地撐天。",
    "X82n1571_051:0173c17": "何勞置問主人翁。呼來喚去。猶欠惺惺。插香曰。相逢",
    "X82n1571_051:0173c18": "不下馬。各自奔前程 散忌上堂。法不孤起。仗境方",
    "X82n1571_051:0173c19": "生。今日是開山空照祖師大涅槃之辰。山僧將不可",
    "X82n1571_051:0173c20": "說不可說恒河沙世界。作一筵席。百億須彌盧山。作",
    "X82n1571_051:0173c21": "一&#x76CC;飯。百億香水海。作一&#x76CC;羹。聊陳供養。正恁麼時。",
    "X82n1571_051:0173c22": "且道。將此筵席。向什麼處鋪設。若向世界上鋪設。世",
    "X82n1571_051:0173c23": "界已成筵席。若向&#x8657;空舖設。&#x8657;空又如何鋪設。不得",
    "X82n1571_051:0173c24": "顢頇儱侗。只與麼休去。眾中莫有出手措置者麼。如",
    "X82n1571_051:0174a01": "無。山僧自出手去也。豎拂子曰。恒河沙世界。百億須",
    "X82n1571_051:0174a02": "彌山。百億香水海。花簇簇。錦簇簇。總在拂子頭上。不",
    "X82n1571_051:0174a03": "寬不隘。無欠無餘。大眾且道。空照祖師。還來受此供",
    "X82n1571_051:0174a04": "養也無。受與不受且置。你道。他即今在什麼處。安身",
    "X82n1571_051:0174a05": "立命。擊拂子曰。家家門前赫日月。太平不用將軍威",
    "X82n1571_051:0174a06": " 結夏小參。圓覺伽藍。人人具足。在天同天。在地同",
    "X82n1571_051:0174a07": "地。自是諸人探頭太過。不能搆得。故勞釋迦調御。曲",
    "X82n1571_051:0174a08": "開方便之門。立期立限。如逼生蛇化龍。要汝親證親",
    "X82n1571_051:0174a09": "悟。龐居士道。十方同聚會。箇箇學無為。此是選佛場。",
    "X82n1571_051:0174a10": "心空及第歸。好大眾。箭不&#x8657;發。發必中的。語不&#x8657;發。",
    "X82n1571_051:0174a11": "發必全真。鍼眼魚吞&#x5374;嘉州大象。即不問。且道。可大",
    "X82n1571_051:0174a12": "師三拜得髓。還端的也無。拍禪床曰。一年春又過。臺",
    "X82n1571_051:0174a13": "榭綠陰多 上堂。相逢不拈出。舉意便知有。打失雙",
    "X82n1571_051:0174a14": "眼睛。留得一張口。孤峰頂上。呵佛罵祖。竅鑿頂門。十",
    "X82n1571_051:0174a15": "字街頭。掣風掣顛。符懸肘後。長沙虎子胡狗。拈起麤",
    "X82n1571_051:0174a16": "辣藜。好與劈脊摟 請侍者上堂。趙州與文遠。&#x9B2C;劣",
    "X82n1571_051:0174a17": "不&#x9B2C;勝。老大不識羞。相席還打令。致使明眼人。無由",
    "X82n1571_051:0174a18": "辯邪正。邪正既不辯。展轉成毛病。瑞巖百不能。受用",
    "X82n1571_051:0174a19": "無星秤。稱起太&#x8657;空。錙銖無欠剩。以此為瑞為祥。以",
    "X82n1571_051:0174a20": "此為坑為&#x7A7D;。斷衲僧之咽喉。續佛祖之慧命 上堂。",
    "X82n1571_051:0174a21": "坐深井者。不知太&#x8657;之寬廣。忘偏見者。方明至理之",
    "X82n1571_051:0174a22": "圓融。與麼說話。譬如以大地作射垛。挽弓所向。無不",
    "X82n1571_051:0174a23": "中的。眾中忽有人出來道。如斯舉唱。今古罕聞。山僧",
    "X82n1571_051:0174a24": "喚侍者。點一&#x76CC;茶供養他。更有出來道。如斯舉唱。未",
    "X82n1571_051:0174b01": "獲全提。亦喚侍者。點一&#x76CC;茶供養他。且道。還有為人",
    "X82n1571_051:0174b02": "處也無。雪壓難摧澗底松。風吹不動天邊月 師&#x751E;",
    "X82n1571_051:0174b03": "室中垂語曰。穩坐家堂。主人翁因甚不識。掀翻大海。",
    "X82n1571_051:0174b04": "摑碎須彌。平地上。因甚&#x64E1;&#x811A;不起。眼光爍破四天下。",
    "X82n1571_051:0174b05": "自家眉毛落盡。因甚不見。前後下語多不契。其機峰",
    "X82n1571_051:0174b06": "峻拔。學者莫能擬議 師謝事入松巖。巖為秋江湛",
    "X82n1571_051:0174b07": "隱處。萬山之巔。人跡罕至。師悉遣徒御。嶄然獨處。眾",
    "X82n1571_051:0174b08": "涕泣哀請。堅拒不出。明太祖洪武甲寅夏。日本國遣",
    "X82n1571_051:0174b09": "使入貢。嚮師道風。奏請師化其國。以水晶數珠&#x5CE9;山",
    "X82n1571_051:0174b10": "石硯為贄。上召至闕。師以老病辭。上憫而不遣。留處",
    "X82n1571_051:0174b11": "天界。全室泐延致丈室。時宋公景濂。方在翰林。詣師",
    "X82n1571_051:0174b12": "劇談道妙。一時朝士。靡不敬慕。是年冬。奉詔東還。甲",
    "X82n1571_051:0174b13": "子。弟子居頂。住鄞之翠山。迎師就養。四方叩謁者無",
    "X82n1571_051:0174b14": "&#x8657;日。金齒大理僧至京。特入翠山。五十餘人。拜床下。",
    "X82n1571_051:0174b15": "各求偈語而去。一日示微疾。諄諄勉眾。以祖道自重。",
    "X82n1571_051:0174b16": "索筆書偈曰。七十八年。無法可說。末後一句。露柱饒",
    "X82n1571_051:0174b17": "舌。咄。書畢端坐而逝。時洪武丙寅七月十日也。壽七",
    "X82n1571_051:0174b18": "十有八。臘五十有九。遺命闍維。&#x7145;骨散水竹間。居頂",
    "X82n1571_051:0174b19": "不敢遵。乃于唐嶴之原。奉骨瘞焉。師天性純粹。待衲",
    "X82n1571_051:0174b20": "子如慈母。遇法門有叛教背義者。必面折之不少貸。",
    "X82n1571_051:0174b21": "奉師惟謹。&#x751E;侍寂照。立至三鼓。不命不敢退。所著有",
    "X82n1571_051:0174b22": "二會錄。重拈雪竇拈古一百則。續頌大慧竹菴頌古。",
    "X82n1571_051:0174b23": "一百一十則。山菴雜錄。淨土詩。四明烏斯道。撰行業",
    "X82n1571_051:0174b24": "&#x7891;。",
    "X82n1571_051:0174c01": "明州天童了堂一禪師[0174c01] 元至正壬午。住台之紫籜。次",
    "X82n1571_051:0174c02": "遷天寧天童。上堂。僧問。昔日保壽開堂。三聖橫身相",
    "X82n1571_051:0174c03": "為。臨濟住院。普化盡力扶持。畢竟明什麼邊事。師曰。",
    "X82n1571_051:0174c04": "兩頭俱坐斷。一&#x5292;倚天寒。曰與麼則五位君臣齊列",
    "X82n1571_051:0174c05": "下。三元戈甲一時收。師曰。錯下名言。僧喝。師曰。亂統",
    "X82n1571_051:0174c06": "禪和。如麻似粟。乃曰。拈一莖草。作丈六金身。將丈六",
    "X82n1571_051:0174c07": "金身。作一莖草。好大眾。不是苦心人不知。便下座",
    "X82n1571_051:0174c08": " 上堂。最初一句。末後一機。直下搆得。燈籠露柱。動地",
    "X82n1571_051:0174c09": "放光。其或未然。竹山今日失利 示眾。樵歌來疊嶂。",
    "X82n1571_051:0174c10": "帆影落汀洲。猢猻戴紙帽。直上樹梢頭。七星&#x5292;五雲",
    "X82n1571_051:0174c11": "樓。毬打人兮人打毬。萬事難把玩。魚吞水面漚 上",
    "X82n1571_051:0174c12": "堂。長[此/束]鳥芳樹不棲。摩斯迦滄溟不入。龍泉與&#x922F;斧",
    "X82n1571_051:0174c13": "同銕。利鈍懸殊。良驥與駑駘同途。遲速有異。以拂子",
    "X82n1571_051:0174c14": "畫一畫曰。花須連夜發。莫待曉風吹 小參。靈光不",
    "X82n1571_051:0174c15": "昧。萬古徽猷。智鑑洞明。十&#x8657;普應。時臨亞歲。節屆書",
    "X82n1571_051:0174c16": "雲。擊動法鼓。大眾雲集。一一天真。一一明妙。更說箇",
    "X82n1571_051:0174c17": "甚麼。若說有法。又被有礙。若說無法。又被無礙。若說",
    "X82n1571_051:0174c18": "不有不無法。又被不有不無法礙。若說不不有不不",
    "X82n1571_051:0174c19": "無法。又被不不有不不無礙。雲從龍。風從虎。聖人作",
    "X82n1571_051:0174c20": "而萬物&#x89A9;。日可冷。月可熱。眾魔不能壞真說。以拂子",
    "X82n1571_051:0174c21": "畫一畫曰。黃檗樹頭懸蜜果。無言童子唱巴歌 問",
    "X82n1571_051:0174c22": "文殊與普賢。萬法悉同源。如何是同源底法。師曰。胡",
    "X82n1571_051:0174c23": "張三黑李四。曰一毛吞巨海。于中更何言。師曰。不勞",
    "X82n1571_051:0174c24": "懸古鏡。天曉自&#x9DC4;鳴。曰是非不到處。還有句也無。師",
    "X82n1571_051:0175a01": "曰。情知你亂會 問名假法假。人空法空。請師直指。",
    "X82n1571_051:0175a02": "師曰。曾問幾人來。曰無根樹子。向什麼處栽。師曰。更",
    "X82n1571_051:0175a03": "深猶自可。午後更愁人。曰只在目前。為什麼再三不",
    "X82n1571_051:0175a04": "&#x89A9;。師曰。千年常住一朝僧。",
    "X82n1571_051:0175a05": "徑山大宗興禪師[0175a05] 台州人。&#x751E;與恕中木菴三人。結伴",
    "X82n1571_051:0175a06": "參方。罷遊紫籜。累歷名剎。後遷徑山。臨終忽嘆曰。夫",
    "X82n1571_051:0175a07": "三十。婦六齡。畢竟偶不成。遂坐脫去。"
}