{
    "X18n0334_002:0118c13": "楞伽阿跋多羅寶經心印卷二",
    "X18n0334_002:0118c14": "宋天竺三藏沙門求那跋陀羅譯",
    "X18n0334_002:0118c15": "曹洞三十四世博山三世雷峯沙",
    "X18n0334_002:0118c16": "門釋圅昰疏",
    "X18n0334_002:0118c17": "嗣法門人沙門　釋(今無今覞)較",
    "X18n0334_002:0118c18": "○二廣明八識究竟邊際。以示識智之別。分六。△",
    "X18n0334_002:0118c19": "初大慧啟請。",
    "X18n0334_002:0118c20": "爾時大慧菩薩復白佛言。世尊。所說心意意識五法",
    "X18n0334_002:0118c21": "自性相。一切諸佛菩薩所行。自心見等所緣境界不",
    "X18n0334_002:0118c22": "和合。顯示一切說。成真實相。一切佛語心。(唐譯云。世",
    "X18n0334_002:0118c23": "尊。惟願為我說心意意識五法自性相。眾妙法門。此是",
    "X18n0334_002:0118c24": "一切諸佛菩薩。入自心境。離所行相。稱真實義。諸佛教",
    "X18n0334_002:0119a01": "心)為楞伽國摩羅耶山海中住處諸大菩薩。說如來",
    "X18n0334_002:0119a02": "所歎海浪藏識境界法身。",
    "X18n0334_002:0119a03": "前已發明藏識轉識。依於不覺。不同外道異因。為",
    "X18n0334_002:0119a04": "一切菩薩建立唯心。起修行方便。今復問心意識",
    "X18n0334_002:0119a05": "五法自性。意在廣明八識生因。以顯一心轉變異",
    "X18n0334_002:0119a06": "不異相。成就藏識海浪法身境界也。一切諸佛等",
    "X18n0334_002:0119a07": "者。謂諸佛菩薩聖智所行。離一切心境。顯示真實。",
    "X18n0334_002:0119a08": "此諸佛教心也。海浪藏識法身者。自心現量。全妄",
    "X18n0334_002:0119a09": "全真。非思量所知也。五法。謂名。相。妄想。正智。如如。",
    "X18n0334_002:0119a10": "三自性。謂徧計執。依他起。圓成實。此五法三性。在",
    "X18n0334_002:0119a11": "心意意識中。依迷悟轉變。迷。則正智翻作妄想。如",
    "X18n0334_002:0119a12": "如轉為名相。圓成惑為徧依。悟。則名相即是如如。",
    "X18n0334_002:0119a13": "妄想却成正智。徧依轉見圓成。一剎那間。真妄互",
    "X18n0334_002:0119a14": "顯。名異體同也。△二分別八識因緣不覺。",
    "X18n0334_002:0119a15": "爾時世尊告大慧菩薩言。四因緣故。眼識轉。何等為",
    "X18n0334_002:0119a16": "四。謂自心現攝受不覺。無始虗偽過色習氣計著。識",
    "X18n0334_002:0119a17": "性自性。欲見種種色相。(唐譯云。何等為四。所謂不覺",
    "X18n0334_002:0119a18": "自心現而執取故。無始時來取著於色虗妄習氣故。識",
    "X18n0334_002:0119a19": "本性如是故。樂見種種諸識相故)大慧。是名四種因",
    "X18n0334_002:0119a20": "緣。水流處藏識轉識浪生(唐譯云。以此四緣。阿賴耶",
    "X18n0334_002:0119a21": "識如瀑流水。生轉識浪)。",
    "X18n0334_002:0119a22": "此總言八種識生因也。四種因緣。共為八識生起。",
    "X18n0334_002:0119a23": "而第一種獨出不覺。為藏識因義。以明識不離心。",
    "X18n0334_002:0119a24": "秪由不覺。頓成識相。故曰水流處藏識轉識浪生。",
    "X18n0334_002:0119b01": "水。喻心。瀑流。波浪。喻藏轉二識也。自心。謂如來藏",
    "X18n0334_002:0119b02": "心。如來藏心。因不覺而現攝受。攝受。謂見相二分。",
    "X18n0334_002:0119b03": "見為能攝。相為所攝。若非不覺。則心有生識之過",
    "X18n0334_002:0119b04": "也。無始虗偽。即不覺所現。由不覺現。變似塵境。遂",
    "X18n0334_002:0119b05": "成色等習氣耳。識有了物功能。法爾分別。謂識自",
    "X18n0334_002:0119b06": "性也。欲見。即作意。所謂浮根四塵。流逸奔色也。",
    "X18n0334_002:0119b07": "大慧。如眼識。一切諸根微塵毛孔俱生。隨次境界生。",
    "X18n0334_002:0119b08": "亦復如是。譬如明鏡現眾色像。大慧。猶如猛風吹大",
    "X18n0334_002:0119b09": "海水。",
    "X18n0334_002:0119b10": "此言八種識頓生漸生也。俱生。頓生也。隨次。漸生",
    "X18n0334_002:0119b11": "也。諸根毛孔。根也。微塵。塵也。如眼識。以眼例諸識",
    "X18n0334_002:0119b12": "也。諸識各分頓漸。皆依根塵而有識現。故曰亦復",
    "X18n0334_002:0119b13": "如是也。觀下直接譬如二句。自知所喻之旨耳。頓。",
    "X18n0334_002:0119b14": "如一識頓緣多境。或諸境同具。諸識頓生。漸。如一",
    "X18n0334_002:0119b15": "識漸緣諸境。或諸境先後。諸識漸生。又五識可言",
    "X18n0334_002:0119b16": "五塵同具。一時頓生。若意識。五塵對至。惟有漸緣。",
    "X18n0334_002:0119b17": "是五識兼頓漸。意識唯漸無頓。然總之皆依根塵",
    "X18n0334_002:0119b18": "引發。識體隨現。識體。謂藏識真相也。故以鏡海喻",
    "X18n0334_002:0119b19": "識體。色風喻根塵。色風本自無知。鏡海依然澄照。",
    "X18n0334_002:0119b20": "惟有不覺。乃見差別。始知五現量識。與八識同功。",
    "X18n0334_002:0119b21": "雖當根塵交互。而無分別析。宛爾無虧。但在迷位。",
    "X18n0334_002:0119b22": "剎那流入意地。眨眼錯過。便不可得耳。",
    "X18n0334_002:0119b23": "外境界風飄蕩心海。識浪不斷。因。所作相。異不異。合",
    "X18n0334_002:0119b24": "業生相。深入計著。不能了知色等自性。故五識身轉。",
    "X18n0334_002:0119c01": "大慧。即彼五識身俱。因差別分段相知。當知是意識",
    "X18n0334_002:0119c02": "因。",
    "X18n0334_002:0119c03": "此言八種識。更互為因。非一非異。總由發業。乃有",
    "X18n0334_002:0119c04": "差別也。心海。謂藏識。外境界風。指六塵。識浪。謂七",
    "X18n0334_002:0119c05": "識也。由六塵境風飄蕩心海。致七識波浪不停。而",
    "X18n0334_002:0119c06": "因所作相。非異非不異也。因。指真識。所作相。即指",
    "X18n0334_002:0119c07": "藏轉二識。謂同一真性。故非異。各有自境。故非不",
    "X18n0334_002:0119c08": "異。然總由不覺發業。一時諸識。合此發業生相。深",
    "X18n0334_002:0119c09": "入計著。不能了色等自性。故五識身轉也。色等自",
    "X18n0334_002:0119c10": "性者。謂色等以內識變現為性。似有現前。而實無",
    "X18n0334_002:0119c11": "也。即彼五識身俱者。謂五識起。有同時意識俱起。",
    "X18n0334_002:0119c12": "因差別分段。而生分別。是意識又以五識為因也。",
    "X18n0334_002:0119c13": "乃知不覺如來藏。妄動成業。而起見相二分。是見",
    "X18n0334_002:0119c14": "相二分。為業之生相也。因見現相。而成根境。復由",
    "X18n0334_002:0119c15": "根境生識。而起區分。海浪本同。境風非別。但了不",
    "X18n0334_002:0119c16": "覺。業相自停。更無指示耳。",
    "X18n0334_002:0119c17": "彼身轉。彼不作是念。我展轉相因。(魏譯云。五識及心",
    "X18n0334_002:0119c18": "識。不作是念。我遞共為因)自心現妄想計著轉。而彼",
    "X18n0334_002:0119c19": "各各壞相俱轉。分別境界分段差別。謂彼轉(唐譯云。",
    "X18n0334_002:0119c20": "而於自心所現境界。分別執著。俱時而轉。無差別相。各",
    "X18n0334_002:0119c21": "了自境)。",
    "X18n0334_002:0119c22": "此明八種識當下無生。不變隨緣。隨緣不變也。彼",
    "X18n0334_002:0119c23": "身。總指八種識。此八種識展轉相因而不作念者。",
    "X18n0334_002:0119c24": "謂無自性也。惟無自性。故雖妄起計度。各了自境。",
    "X18n0334_002:0120a01": "而心不知業。業不知心。當體寂然。差別相盡。所謂",
    "X18n0334_002:0120a02": "自心現妄想計著轉。而彼各各壞相俱轉也。唐譯",
    "X18n0334_002:0120a03": "壞相。為無差別相。正以差別之相。當處出生。隨處",
    "X18n0334_002:0120a04": "滅盡。故無差別相。亦時時現前。但以不覺。於分段",
    "X18n0334_002:0120a05": "差別。仍各了自境耳。△三窮藏識究竟邊際。",
    "X18n0334_002:0120a06": "如修行者入禪三昧。微細習氣轉而不覺知。而作是",
    "X18n0334_002:0120a07": "念。識滅然後入禪正受。實不識滅而入正受。以習氣",
    "X18n0334_002:0120a08": "種子不滅。故不滅。以境界轉攝受不具。故滅。大慧。如",
    "X18n0334_002:0120a09": "是微細藏識究竟邊際。除諸如來。及住地菩薩。諸聲",
    "X18n0334_002:0120a10": "聞緣覺外道修行。所得三昧智慧之力。一切不能測",
    "X18n0334_002:0120a11": "量決了。",
    "X18n0334_002:0120a12": "八識流注生滅。非滅受所能決了也。境界元虗。攝",
    "X18n0334_002:0120a13": "受亦偽。定之與亂。動之與寂。皆屬分別。歸識邊際。",
    "X18n0334_002:0120a14": "所謂不識流注生因。捨生趨滅。總在迷中耳。△四",
    "X18n0334_002:0120a15": "顯自心現量。離妄真實。",
    "X18n0334_002:0120a16": "餘地相。智慧巧便。分別決斷句義。最勝無邊善根成",
    "X18n0334_002:0120a17": "熟。離自心現妄想虗偽。宴坐山林。下中上修。能見自",
    "X18n0334_002:0120a18": "心妄想流注。無量剎土諸佛灌頂。得自在力神通三",
    "X18n0334_002:0120a19": "昧。諸善知識佛子眷屬。彼心意意識自心所現自性",
    "X18n0334_002:0120a20": "境界。虗妄之想。生死有海。業愛無知。如是等因。悉已",
    "X18n0334_002:0120a21": "超度。是故大慧。諸修行者。應當親近最勝知識。",
    "X18n0334_002:0120a22": "此言欲究竟藏識邊際。須達自心。自心以智慧之",
    "X18n0334_002:0120a23": "力。方便決了一切義句。故能離自心所現妄想虗",
    "X18n0334_002:0120a24": "偽也。能離妄想虗偽。始知自心流注。皆由不覺。若",
    "X18n0334_002:0120b01": "達不覺。即覺自心。不隨迷情所遷境界。自然安住",
    "X18n0334_002:0120b02": "心海。寂靜所通。為佛攝受。同佛子住。法爾如是耳。",
    "X18n0334_002:0120b03": "彼心意意識自心所現自性境界虗妄之想者。謂",
    "X18n0334_002:0120b04": "自心所現虗妄之想。皆自性境界。了達自性。悉無",
    "X18n0334_002:0120b05": "差別。則一切生死業惑。迷似夢現。覺同夢滅。不煩",
    "X18n0334_002:0120b06": "轉變。逈然超越也。故知菩薩摩訶薩。不見一法是",
    "X18n0334_002:0120b07": "身是業。及與離主。而亦有離。不同二乘。實有生死",
    "X18n0334_002:0120b08": "惑業。為可離相。又不同邪外。以為一切不可得。而",
    "X18n0334_002:0120b09": "不必離。此非最勝知識。不能深達唯有真識。更無",
    "X18n0334_002:0120b10": "餘識之旨。故示當親近也。生死有海。謂生死業苦",
    "X18n0334_002:0120b11": "也。業愛無知。業。發業。根本無明也。愛。愛欲。支潤無",
    "X18n0334_002:0120b12": "明也。無知。即無明也。△五頌八識分別。以起自悟。",
    "X18n0334_002:0120b13": "爾時世尊欲重宣此義。而說偈言。譬如巨海浪。斯由",
    "X18n0334_002:0120b14": "猛風起。洪波鼓冥壑。無有斷絕時。藏識海常住。境界",
    "X18n0334_002:0120b15": "風所動。種種諸識浪。騰躍而轉生。",
    "X18n0334_002:0120b16": "此總頌藏轉因緣也。以巨海喻藏識。猛風喻六塵",
    "X18n0334_002:0120b17": "境界。波浪喻轉識。藏識為因。塵境為緣。而有七識",
    "X18n0334_002:0120b18": "身轉也。",
    "X18n0334_002:0120b19": "青赤種種色。珂乳及石蜜。淡味眾華果。日月與光明。",
    "X18n0334_002:0120b20": "非異非不異。海水起波浪。七識亦如是。心俱和合生。",
    "X18n0334_002:0120b21": "此頌復以色等五塵非異不異。再明轉識亦非異",
    "X18n0334_002:0120b22": "不異也。青赤攝色塵。珂貝攝聲塵。乳蜜鹽淡攝味",
    "X18n0334_002:0120b23": "塵。華攝香塵。果攝觸塵。此五塵。皆內識所現。如日",
    "X18n0334_002:0120b24": "月之與光明。非異非不異。以喻轉識之於藏識。亦",
    "X18n0334_002:0120c01": "如海水與波浪。非異非不異也。",
    "X18n0334_002:0120c02": "譬如海水變。種種波浪轉。七識亦如是。心俱和合生。",
    "X18n0334_002:0120c03": "謂彼藏識處。種種諸識轉。謂以彼意識。思惟諸相義。",
    "X18n0334_002:0120c04": "不壞相有八。無相亦無相。譬如海波浪。是則無差別。",
    "X18n0334_002:0120c05": "諸識心如是。異亦不可得。",
    "X18n0334_002:0120c06": "此頌前四句。疊以海水波浪。喻藏轉合生。引起下",
    "X18n0334_002:0120c07": "二句。歸本藏識。有種種諸識轉也。後八句。謂亦無",
    "X18n0334_002:0120c08": "諸識轉相可得。但以意識思惟不壞假名。乃有八",
    "X18n0334_002:0120c09": "耳。前生滅章云。現識及分別事識。二壞不壞相展",
    "X18n0334_002:0120c10": "轉因。葢以藏識轉識。皆有壞與不壞二相。謂但業",
    "X18n0334_002:0120c11": "相壞。而自真相不壞也。此長行云而彼各各壞相",
    "X18n0334_002:0120c12": "俱轉。頌云不壞相有八。總指諸識迷真而轉。舉體",
    "X18n0334_002:0120c13": "全真也。全真無差別。故應云不壞。迷真差別起。故",
    "X18n0334_002:0120c14": "應云壞。而此互用者。正可起悟耳。既迷真而起差",
    "X18n0334_002:0120c15": "別。猶瞪目華生。於中亦無能相所相。故曰無相亦",
    "X18n0334_002:0120c16": "無相。復以海水與波浪。同一水性。無有差別。深明",
    "X18n0334_002:0120c17": "諸識。同一真性。亦無同異。迷狥識相。悟達妄體耳。",
    "X18n0334_002:0120c18": "心名採集業。意名廣採集。諸識識所識。現等境說五。",
    "X18n0334_002:0120c19": "此復就八種識各了自境。以見同體無異。但有異",
    "X18n0334_002:0120c20": "名也。第八名心。以能受熏習。能藏種子。所謂採集",
    "X18n0334_002:0120c21": "業也。七以恒審思量自內人法。名意。持此二執。廣",
    "X18n0334_002:0120c22": "作業因。復熏藏識。不得清淨。故曰廣採集。後六均",
    "X18n0334_002:0120c23": "名識。以分別過現五塵。通於三量。名意識。對現前",
    "X18n0334_002:0120c24": "境。能現五塵。名五識也。",
    "X18n0334_002:0121a01": "爾時大慧菩薩以偈問曰。青赤諸色像。眾生發諸識。",
    "X18n0334_002:0121a02": "如浪種種法。云何唯願說。",
    "X18n0334_002:0121a03": "大慧恐眾生不達現前塵境。為內識變現。非有。七",
    "X18n0334_002:0121a04": "轉為迷藏而生。非無。故以現有能發之色。如青赤",
    "X18n0334_002:0121a05": "等。現有所發之識。如海浪等。則能所各別。而謂非",
    "X18n0334_002:0121a06": "異非不異。無相亦無相者。何也。葢欲世尊發明能",
    "X18n0334_002:0121a07": "所。皆唯識現。無別有耳。",
    "X18n0334_002:0121a08": "爾時世尊以偈答曰。青赤諸雜色。波浪悉無有。採集",
    "X18n0334_002:0121a09": "業說心。開悟諸凡夫。彼業悉無有。自心所攝離。所攝",
    "X18n0334_002:0121a10": "無所攝。與彼波浪同。受用建立身。是眾生現識。於彼",
    "X18n0334_002:0121a11": "現諸業。譬如水波浪。",
    "X18n0334_002:0121a12": "此頌能所心境。皆唯識現。青赤。喻一切色。波浪。喻",
    "X18n0334_002:0121a13": "一切識。皆空無所有也。無所有。而又以採集業名",
    "X18n0334_002:0121a14": "心者。欲令凡夫知一切業果。唯心所造耳。故曰採",
    "X18n0334_002:0121a15": "集業說心。開悟諸凡夫。然採集之業。亦不可得。故",
    "X18n0334_002:0121a16": "曰彼業悉無有。由自心不覺。妄有所攝之境。如翳",
    "X18n0334_002:0121a17": "目空華。此華與目原不相到。故曰自心所攝離。所",
    "X18n0334_002:0121a18": "攝之空華既離。則能攝之翳目亦元不有。如彼波",
    "X18n0334_002:0121a19": "浪。全波是水。故曰所攝無所攝。與彼波浪同也。現",
    "X18n0334_002:0121a20": "前根身器界。皆唯識現。能現之識。與所現之根身",
    "X18n0334_002:0121a21": "器界。猶水之波浪。無有一二也。",
    "X18n0334_002:0121a22": "爾時大慧菩薩復說偈言。大海波浪性。鼓躍可分別。",
    "X18n0334_002:0121a23": "藏與業如是。何故不覺知。",
    "X18n0334_002:0121a24": "此頌海與波浪。分別可見。而所喻之藏與業。難可",
    "X18n0334_002:0121b01": "覺知。業。謂轉識也。",
    "X18n0334_002:0121b02": "爾時世尊以偈答曰。凡夫無智慧。藏識如巨海。業相",
    "X18n0334_002:0121b03": "猶波浪。依彼譬類通。",
    "X18n0334_002:0121b04": "凡夫無智。不可正言。故譬藏轉。冀其自覺。此不可",
    "X18n0334_002:0121b05": "以真實示也。故下文復有不說實之問。",
    "X18n0334_002:0121b06": "爾時大慧菩薩復說偈言。日出光等照。下中上眾生。",
    "X18n0334_002:0121b07": "如來照世間。為愚說真實。已分部諸法。何故不說實。",
    "X18n0334_002:0121b08": "此言如來為眾生開示悟入佛之知見。出現於世。",
    "X18n0334_002:0121b09": "而不直示真實。但分部諸法。是何旨也。分部。謂分",
    "X18n0334_002:0121b10": "九部十二部也。豈知如來所說三乘五乘。皆為第",
    "X18n0334_002:0121b11": "一義諦。眾生無智。不能直指。而以曲示。要無別旨。",
    "X18n0334_002:0121b12": "大有時節也。下文特諭此意。",
    "X18n0334_002:0121b13": "爾時世尊以偈答曰。若說真實者。彼心無真實。譬如",
    "X18n0334_002:0121b14": "海波浪。鏡中像及夢。一切俱時現。心境界亦然。境界",
    "X18n0334_002:0121b15": "不具故。次第業轉生。識者識所識。意者意謂然。五則",
    "X18n0334_002:0121b16": "以顯現。無有定次第。譬如工畫師。及與畫弟子。布彩",
    "X18n0334_002:0121b17": "圖眾形。我說亦如是。彩色本無文。非筆亦非素。為悅",
    "X18n0334_002:0121b18": "眾生故。綺錯繪眾像。",
    "X18n0334_002:0121b19": "如來不說真實者。以眾生之心無真實也。謂有而",
    "X18n0334_002:0121b20": "不見。即同於無。若欲指點目前現量。則非心非識。",
    "X18n0334_002:0121b21": "如將五色。示諸盲瞽。如來所為於非心。而指為心。",
    "X18n0334_002:0121b22": "故譬之海鏡。於非識。而指為識。故譬海之波浪。鏡",
    "X18n0334_002:0121b23": "之像。與夢事。謂八識轉生諸識。一時頓現。七轉仗",
    "X18n0334_002:0121b24": "境而顯。境界不具。則次第現。六識分別。七識作意。",
    "X18n0334_002:0121c01": "五識對塵。皆次第現。而不定先後。此固如來不能",
    "X18n0334_002:0121c02": "直示真實。而以方便之說。引導眾生。所謂如工畫",
    "X18n0334_002:0121c03": "之布彩圖形也。若為心之待覺。若為識之待空。超",
    "X18n0334_002:0121c04": "情絕謂。豈大智之措心。有悟有迷。乃凡愚之樂見。",
    "X18n0334_002:0121c05": "所謂彩色無文。非筆非素。為悅眾生。不得不出此",
    "X18n0334_002:0121c06": "耳。",
    "X18n0334_002:0121c07": "言說別施行。真實離名字。分別應初業。修行示真實。",
    "X18n0334_002:0121c08": "真實自悟處。覺想所覺離。此為佛子說。",
    "X18n0334_002:0121c09": "言說為真實施設耳。及至真實。唯有冥契。如人飲",
    "X18n0334_002:0121c10": "水。冷煖自知。自知之處。非名相所詮。望言說。故為",
    "X18n0334_002:0121c11": "別也。真實自悟。現量所得。能覺所覺。俱非境界。可",
    "X18n0334_002:0121c12": "為佛子言。未易為初機道也。",
    "X18n0334_002:0121c13": "愚者廣分別。種種皆如幻。雖現無真實。如是種種說。",
    "X18n0334_002:0121c14": "隨事別施設。所說非所應。於彼為非說。彼彼諸病人。",
    "X18n0334_002:0121c15": "良醫隨處方。如來為眾生。隨心應量說。妄想非境界。",
    "X18n0334_002:0121c16": "聲聞亦非分。哀愍者所說。自覺之境界。",
    "X18n0334_002:0121c17": "如來為愚者廣分別說。故種種皆如幻。雖現無真",
    "X18n0334_002:0121c18": "實。然終不能不種種說者。隨事施設。誠不得已。若",
    "X18n0334_002:0121c19": "遽說真實。在彼為不應耳。良醫於病人。喻如來隨",
    "X18n0334_002:0121c20": "眾生心。應所知量。妄想。指凡夫也。如來哀愍眾生。",
    "X18n0334_002:0121c21": "稱哀愍者。隨心應量。哀愍者自覺境界。非凡夫二",
    "X18n0334_002:0121c22": "乘分也。△六直示自覺聖智三相。",
    "X18n0334_002:0121c23": "復次大慧。若菩薩摩訶薩。欲知自心現量。攝受及攝",
    "X18n0334_002:0121c24": "受者妄想境界。當離羣聚習俗睡眠。初中後夜。常自",
    "X18n0334_002:0122a01": "覺悟。修行方便。當離惡見經論言說。及諸聲聞緣覺",
    "X18n0334_002:0122a02": "乘相。當通達自心現妄想之相。",
    "X18n0334_002:0122a03": "此勸如說修行也。葢能取所取一切妄想境界。從",
    "X18n0334_002:0122a04": "自心現量。不覺而起。雖處一切境界。而此現量未",
    "X18n0334_002:0122a05": "曾移易。但在迷位。不能覺知。故曰欲知自心現量。",
    "X18n0334_002:0122a06": "攝受及攝受者妄想境界。當離憒閙睡眠。初中後",
    "X18n0334_002:0122a07": "夜。常自覺悟。即覺悟自心也。自心現量。靜處易覺",
    "X18n0334_002:0122a08": "也。外道惡見。二乘愚法。增長妄想。違背自心。二俱",
    "X18n0334_002:0122a09": "遠離。始知自心所現一切妄想之相。如是而起。如",
    "X18n0334_002:0122a10": "是而滅。修行方便。此為直捷也。",
    "X18n0334_002:0122a11": "復次大慧。菩薩摩訶薩。建立智慧相。住已。於上聖智",
    "X18n0334_002:0122a12": "三相。當勤修學。",
    "X18n0334_002:0122a13": "智慧。對不覺而言。不覺自心。則日在現量中。而不",
    "X18n0334_002:0122a14": "能住。既覺而住。猶有聖智三相者。乘悟并銷。悲願",
    "X18n0334_002:0122a15": "當滿。下文自喻耳。",
    "X18n0334_002:0122a16": "何等為聖智三相當勤修學。所謂無所有相。一切諸",
    "X18n0334_002:0122a17": "佛自願處相。自覺聖智究竟之相。修行得此已。能捨",
    "X18n0334_002:0122a18": "跛驢心智慧相。得最勝子第八之地。則於彼上三相",
    "X18n0334_002:0122a19": "修生。大慧。無所有相者。謂聲聞緣覺及外道相。彼修",
    "X18n0334_002:0122a20": "習生。大慧。自願處相者。謂諸先佛自願處修生。大慧。",
    "X18n0334_002:0122a21": "自覺聖智究竟相者。一切法相無所計著。得如幻三",
    "X18n0334_002:0122a22": "昧身。諸佛地處進趣行生。大慧。是名聖智三相。若成",
    "X18n0334_002:0122a23": "就此聖智三相者。能到自覺聖智究竟境界。是故。大",
    "X18n0334_002:0122a24": "慧。聖智三相。當勤修學。",
    "X18n0334_002:0122b01": "七地斷我執盡。一切心息。無所復起。類於二乘。所",
    "X18n0334_002:0122b02": "謂跛驢智。入八地而後捨也。無所有相者。二乘空",
    "X18n0334_002:0122b03": "觀也。菩薩住智慧相。而猶以二乘禪寂。淨除微細",
    "X18n0334_002:0122b04": "法執。此為不失方便。而非執於實法也。先佛自願",
    "X18n0334_002:0122b05": "相者。纓絡經云。未度苦諦。令度苦諦。未解集諦。令",
    "X18n0334_002:0122b06": "解集諦。未安道諦。令安道諦。未得滅諦。令得滅諦。",
    "X18n0334_002:0122b07": "此四弘誓。依別圓二教。皆緣有作無作二種四聖",
    "X18n0334_002:0122b08": "諦。此先佛自願相。菩薩發心。不同二乘也。自覺聖",
    "X18n0334_002:0122b09": "智究竟相者。謂於一切處。證自心現量境界。達一",
    "X18n0334_002:0122b10": "切法無礙。得如幻身。圓滿佛地。此即差別智也。不",
    "X18n0334_002:0122b11": "言差別。而言聖智究竟者。謂由差別究竟根本也。",
    "X18n0334_002:0122b12": "華嚴善財童子。歷百十一城。學菩薩道。最後至彌",
    "X18n0334_002:0122b13": "勒所。復令還見文殊。謂汝先所見諸善知識。聞菩",
    "X18n0334_002:0122b14": "薩行。入解脫門。滿足大願。皆是文殊威神之力。文",
    "X18n0334_002:0122b15": "殊師利於一切處。咸得究竟也。故知前住智慧相。",
    "X18n0334_002:0122b16": "然後勤修三相。三相成就。亦但云能到自覺聖智",
    "X18n0334_002:0122b17": "究竟境界。葢以根本智明。窮諸差別。亦究竟無別",
    "X18n0334_002:0122b18": "耳。○上初明八識因果邪正。以顯聖智自覺竟。二",
    "X18n0334_002:0122b19": "示五法自性無我。簡二乘外道。以顯正法因果。分",
    "X18n0334_002:0122b20": "三。初明五法。分九。初大慧問。",
    "X18n0334_002:0122b21": "爾時大慧菩薩摩訶薩。知大菩薩眾心之所念。名聖",
    "X18n0334_002:0122b22": "智事分別自性經。承一切佛威神之力。而白佛言。世",
    "X18n0334_002:0122b23": "尊。唯願為說聖智事分別自性經。百八句分別所依。",
    "X18n0334_002:0122b24": "如來應供等正覺。依此分別說菩薩摩訶薩入自相",
    "X18n0334_002:0122c01": "共相妄想自性。以分別說妄想自性故。則能善知周",
    "X18n0334_002:0122c02": "徧觀察人法無我。淨除妄想。照明諸地。超越一切聲",
    "X18n0334_002:0122c03": "聞緣覺。及諸外道諸禪定樂。觀察如來不可思議所",
    "X18n0334_002:0122c04": "行境界。畢定捨離五法自性。諸佛如來法身智慧。善",
    "X18n0334_002:0122c05": "自莊嚴。起幻境界。昇一切佛剎兜率天宮。乃至色究",
    "X18n0334_002:0122c06": "竟天宮。逮得如來常住法身。",
    "X18n0334_002:0122c07": "此問妄想自性。以顯聖智。以別邪計也。葢由迷自",
    "X18n0334_002:0122c08": "性。而為妄想。即於本無自他之地。一時而有自共",
    "X18n0334_002:0122c09": "相。頓為形現。如眼識初見色。得眼識自相。稍落分",
    "X18n0334_002:0122c10": "別。即為共相。此皆妄想不覺境界。一切菩薩入此。",
    "X18n0334_002:0122c11": "而示世出世間。所有種種差別。以成百八句之所",
    "X18n0334_002:0122c12": "建立。若覺妄想無別自性。斯為聖智事。即達自共",
    "X18n0334_002:0122c13": "相不可得。一切菩薩。亦不捨世出世間所有種種",
    "X18n0334_002:0122c14": "差別。而得百八非句之所密詮。如來所為分別說",
    "X18n0334_002:0122c15": "妄想自性也。以此分別妄想無別自性。始知自性",
    "X18n0334_002:0122c16": "本自無人。自性本自無法。無人無法。故能淨除妄",
    "X18n0334_002:0122c17": "想。而不勤功用。照明諸地。而不礙圓融。超愚外禪",
    "X18n0334_002:0122c18": "定之樂。入如來所行之處。名妄依執。直下頓空。智",
    "X18n0334_002:0122c19": "如圓成。亦非實有。此諸佛如來法身智慧。從妄想",
    "X18n0334_002:0122c20": "自性。發明心量。所有莊嚴。皆莊嚴自心。即轉自心",
    "X18n0334_002:0122c21": "所現妄想境界。現如幻剎土。昇如幻天宮。不離自",
    "X18n0334_002:0122c22": "心。得如來法身究竟常住也。△二破外道妄計有",
    "X18n0334_002:0122c23": "無。",
    "X18n0334_002:0122c24": "佛告大慧。有一種外道。作無所有妄想計著。覺知因",
    "X18n0334_002:0123a01": "盡。兔無角想。如兔無角。一切法亦復如是。大慧。復有",
    "X18n0334_002:0123a02": "餘外道見種求那極微陀羅驃。形處橫法各各差別。",
    "X18n0334_002:0123a03": "見已。計著無兔角橫法。作牛有角想。大慧。彼墮二見。",
    "X18n0334_002:0123a04": "不解心量。自心境界妄想增長。身受用建立妄想根",
    "X18n0334_002:0123a05": "量。大慧。一切法性。亦復如是。離有無。不應作想。大慧。",
    "X18n0334_002:0123a06": "若復離有無。而作兔無角想。是名邪想。彼因待觀故。",
    "X18n0334_002:0123a07": "兔無角。不應作想。乃至微塵分別事性。悉不可得。大",
    "X18n0334_002:0123a08": "慧。聖境界離。不應作牛有角想。",
    "X18n0334_002:0123a09": "此示不達妄想自性。故有外道邪計也。妄想從不",
    "X18n0334_002:0123a10": "覺心量而起。心非動相。不覺妄生。妄生非有。妄滅",
    "X18n0334_002:0123a11": "非無。有無二妄。徒增不覺。非本心量也。是故不了",
    "X18n0334_002:0123a12": "生相始於無明。誤執根器。必墮常因。縱觀因盡。又",
    "X18n0334_002:0123a13": "淪斷滅。此兔無角與牛有角。所為相待想生。雖在",
    "X18n0334_002:0123a14": "正法。猶未易直下頓離者。葢本有之心量未圓。則",
    "X18n0334_002:0123a15": "不覺之迷情難盡。明知現前非有。寥廓非無。而當",
    "X18n0334_002:0123a16": "念未瞥。寂想潛滋。所謂離有無。而復作兔無角想",
    "X18n0334_002:0123a17": "也。要之觀空。由於滯有。始信了幻。寧用更無。有不",
    "X18n0334_002:0123a18": "可得。則無亦何從待也。所謂聖境界離。究竟不應",
    "X18n0334_002:0123a19": "作牛有角想耳。覺知因盡者。如數論師。窮八萬劫。",
    "X18n0334_002:0123a20": "冥然無知。審知目前諸法。究歸終盡。同於兔角也。",
    "X18n0334_002:0123a21": "種。即四大種。求那。翻依。陀羅驃。翻塵。橫法。謂諸法",
    "X18n0334_002:0123a22": "錯陳。如順世師。見四大種依極微塵為生因。以有",
    "X18n0334_002:0123a23": "諸法錯陳。各各差別。故計無兔角。而作牛有角想",
    "X18n0334_002:0123a24": "也。",
    "X18n0334_002:0123b01": "爾時大慧菩薩摩訶薩白佛言。世尊。得無妄想者。見",
    "X18n0334_002:0123b02": "不生相已。隨比思量觀察。不生妄想。言無耶。",
    "X18n0334_002:0123b03": "見不生相者。謂見牛角不可得。不生有相。以此比",
    "X18n0334_002:0123b04": "量。不起妄想。此窮外道計無之因。欲世尊詳明之",
    "X18n0334_002:0123b05": "也。",
    "X18n0334_002:0123b06": "佛告大慧。非觀察不生妄想言無。所以者何。妄想者。",
    "X18n0334_002:0123b07": "因彼生故。依彼角生妄想。以依角生妄想。是故言依",
    "X18n0334_002:0123b08": "因故。離異不異故。非觀察不生妄想言無角。",
    "X18n0334_002:0123b09": "聖智事外。見有見無。皆妄想因。故當離也。妄想依",
    "X18n0334_002:0123b10": "角而計有無。是以分別有無為因。此非正因。異與",
    "X18n0334_002:0123b11": "不異。皆為戲論耳。依角起有妄想。為不異。依角起",
    "X18n0334_002:0123b12": "無妄想。為異。皆妄想因。二俱無實。故得聖智事者。",
    "X18n0334_002:0123b13": "必不觀察不生妄想。言無角也。",
    "X18n0334_002:0123b14": "大慧。若復妄想異角者。則不因角生。若不異者。則因",
    "X18n0334_002:0123b15": "彼故。乃至微塵分析推求悉不可得。不異角故。彼亦",
    "X18n0334_002:0123b16": "非性。二俱無性者。何法何故而言無耶。大慧。若無。故",
    "X18n0334_002:0123b17": "無角。觀有。故言兔無角者。不應作想。大慧。不正因故。",
    "X18n0334_002:0123b18": "而說有無。二俱不成。",
    "X18n0334_002:0123b19": "此約計無者。依角生因。然後窮因不實。所計成虗。",
    "X18n0334_002:0123b20": "故不應作想耳。意謂妄想既異於角。則應不因角",
    "X18n0334_002:0123b21": "矣。若不異角。則因角也。今即角分析。至微塵不可",
    "X18n0334_002:0123b22": "得。不異此角。而有之性且不可定。有既非性。則彼",
    "X18n0334_002:0123b23": "無亦非性。二俱無性。世間何物何法而可言無也。",
    "X18n0334_002:0123b24": "見無。而言無角。見有不可得。而言無角者。此有無",
    "X18n0334_002:0123c01": "依因。不應作想。非正因者。謂不得諸法實相。有無",
    "X18n0334_002:0123c02": "二說。皆成戲論耳。",
    "X18n0334_002:0123c03": "大慧。復有餘外道見。計著色空事形處橫法。不能善",
    "X18n0334_002:0123c04": "知虗空分齊。言色離虗空。起分齊見妄想。",
    "X18n0334_002:0123c05": "此帶破計有外道。乃終言無因有待。故當總離也。",
    "X18n0334_002:0123c06": "計著色異於空。謂四大種及微塵。能生一切法。由",
    "X18n0334_002:0123c07": "不善知色與虗空分齊。起一切妄想耳。",
    "X18n0334_002:0123c08": "大慧。虗空是色。隨入色種。大慧。色是虗空。持所持處",
    "X18n0334_002:0123c09": "所建立性。色空事。分別當知。大慧。四大種生時。自相",
    "X18n0334_002:0123c10": "各別。亦不住虗空。非彼無虗空。",
    "X18n0334_002:0123c11": "隨入色種者。世間無一法能離虗空。而不為虗空",
    "X18n0334_002:0123c12": "所入也。持。謂能持之虗空。所持。謂所持之色。世間",
    "X18n0334_002:0123c13": "亦無一法不為虗空所持。此建立色空自性。應如",
    "X18n0334_002:0123c14": "是知也。若依色故空。依空故色。但凡外妄見耳。原",
    "X18n0334_002:0123c15": "色空之義。由迷真成識。一時頓現。無有先後。亦無",
    "X18n0334_002:0123c16": "彼此。楞嚴云。晦昧為空。結空為色。又云。空生大覺",
    "X18n0334_002:0123c17": "中。如海一漚發。有漏微塵國。皆依空所生。今著色",
    "X18n0334_002:0123c18": "著空。皆迷中分齊。不離妄想。覺自心現。始知所現",
    "X18n0334_002:0123c19": "境界。總同夢事也。夢中虗空根器。宛爾現前。是色",
    "X18n0334_002:0123c20": "是空。依然分別。覺。然後知為識想所生。不可有無",
    "X18n0334_002:0123c21": "也。四大種自相各別。雖不住虗空。然所入所持。無",
    "X18n0334_002:0123c22": "可分別。此因計四大微塵為諸法生因。故復例言",
    "X18n0334_002:0123c23": "以曉之也。",
    "X18n0334_002:0123c24": "如是。大慧。觀牛有角。故兔無角。大慧。又牛角者。析為",
    "X18n0334_002:0124a01": "微塵。又分別微塵剎那不住。彼何所觀故而言無耶。",
    "X18n0334_002:0124a02": "若言觀餘物者。彼法亦然。",
    "X18n0334_002:0124a03": "終言計無者。亦因計有。相待而成。非實有無之相",
    "X18n0334_002:0124a04": "也。若非因有計無。則析牛角為微塵。又析微塵以",
    "X18n0334_002:0124a05": "至剎那不住。此角既無。復何所比觀以顯無相耶。",
    "X18n0334_002:0124a06": "故知計有相者。有相不住。因有相計無相者。有相",
    "X18n0334_002:0124a07": "不住。則無相無所顯。亦無能住也。有無不住。直下",
    "X18n0334_002:0124a08": "是何境界。觀餘物者。謂自牛角而推之也。",
    "X18n0334_002:0124a09": "爾時世尊告大慧菩薩摩訶薩言。當離兔角牛角虗",
    "X18n0334_002:0124a10": "空形色異見妄想。汝等諸菩薩摩訶薩。當思惟自心",
    "X18n0334_002:0124a11": "現妄想。隨入為一切剎土最勝子。以自心現方便而",
    "X18n0334_002:0124a12": "教授之。",
    "X18n0334_002:0124a13": "此結言當離有無二計妄想。而直觀唯心也。菩薩",
    "X18n0334_002:0124a14": "若能觀察自心現量。見自心所現一切妄想境界。",
    "X18n0334_002:0124a15": "由迷心為識。一時頓現。皆如幻化。當下頓離有無",
    "X18n0334_002:0124a16": "色空等相。然後以如幻身。入如幻剎土。為一切佛",
    "X18n0334_002:0124a17": "子。以如幻方便。說自心現量而教授之也。",
    "X18n0334_002:0124a18": "爾時世尊欲重宣此義。而說偈言。色等及心無。色等",
    "X18n0334_002:0124a19": "長養心。身受用安立。識藏現眾生。心意及與識。自性",
    "X18n0334_002:0124a20": "法有五。無我二種淨。廣說者所說。長短有無等。展轉",
    "X18n0334_002:0124a21": "互相生。以無故成有。以有故成無。微塵分別事。不起",
    "X18n0334_002:0124a22": "色妄想。心量安立處。惡見所不樂。覺想非境界。聲聞",
    "X18n0334_002:0124a23": "亦復然。救世之所說。自覺之境界。",
    "X18n0334_002:0124a24": "此言色等於心本無有也。心依色等長養而生耳。",
    "X18n0334_002:0124b01": "然心既無色等。從何而有現前根身器界。為心之",
    "X18n0334_002:0124b02": "所依耶。葢因迷真為藏。所現一切眾生之見也。既",
    "X18n0334_002:0124b03": "因迷而現。所以如來廣說心意意識五法自性二",
    "X18n0334_002:0124b04": "種無我。亦就其迷而指示名相。使知決擇。即如色",
    "X18n0334_002:0124b05": "等長短有無之見。相待建立。依無見有。依有見無。",
    "X18n0334_002:0124b06": "皆迷中事。總無自性也。若於一切分別境界。不起",
    "X18n0334_002:0124b07": "一切分別。唯住自心現量。此自覺境界。如來救世",
    "X18n0334_002:0124b08": "所說。惡見不樂。謂非凡夫聲聞境界也。△三示淨",
    "X18n0334_002:0124b09": "除頓漸。",
    "X18n0334_002:0124b10": "爾時大慧菩薩。為淨除自心現流故。復請如來。白佛",
    "X18n0334_002:0124b11": "言。世尊。云何淨除一切眾生自心現流。為頓為漸耶。",
    "X18n0334_002:0124b12": "自心現流者。現。現行。流。流注。謂八識現行流注也。",
    "X18n0334_002:0124b13": "上明自心所現妄想境界。此謂達自心現者。所有",
    "X18n0334_002:0124b14": "現行流注。作何方便。教令淨除。為頓為漸。此出五",
    "X18n0334_002:0124b15": "法正智也。",
    "X18n0334_002:0124b16": "佛告大慧。漸淨非頓。如菴羅果。漸熟。非頓。如來淨除",
    "X18n0334_002:0124b17": "一切眾生自心現流。亦復如是。漸淨。非頓。譬如陶家",
    "X18n0334_002:0124b18": "造作諸器。漸成。非頓。如來淨除一切眾生自心現流。",
    "X18n0334_002:0124b19": "亦復如是。漸淨。非頓。譬如大地漸生萬物。非頓生也。",
    "X18n0334_002:0124b20": "如來淨除一切眾生自心現流。亦復如是。漸淨非頓。",
    "X18n0334_002:0124b21": "譬如人學音樂書畫種種技術。漸成。非頓。如來淨除",
    "X18n0334_002:0124b22": "一切眾生自心現流。亦復如是。漸淨。非頓。譬如明鏡。",
    "X18n0334_002:0124b23": "頓現一切無相色像。如來淨除一切眾生自心現流。",
    "X18n0334_002:0124b24": "亦復如是。頓現無相無有所有清淨境界。如日月輪。",
    "X18n0334_002:0124c01": "頓照顯示一切色像。如來為離自心現習氣過患眾",
    "X18n0334_002:0124c02": "生。亦復如是。頓為顯示不思議智最勝境界。譬如藏",
    "X18n0334_002:0124c03": "識。頓分別知自心現。及身安立受用境界。彼諸依佛。",
    "X18n0334_002:0124c04": "亦復如是。頓熟眾生所處境界。以修行者安處於彼",
    "X18n0334_002:0124c05": "色究竟天。譬如法佛所作依佛。光明照耀。自覺聖趣。",
    "X18n0334_002:0124c06": "亦復如是。彼於法相有性無性。惡見妄想。照令除滅。",
    "X18n0334_002:0124c07": "頓。約頓悟頓修之理。兼頓兼漸。總約佛與眾生也。",
    "X18n0334_002:0124c08": "原迷真識。諸虗妄相。舉體全現。不由漸次。則悟妄",
    "X18n0334_002:0124c09": "無因。頓見真如自性無起滅相。諸虗妄心。一時頓",
    "X18n0334_002:0124c10": "歇。亦無等待。此頓悟頓除之理也。華嚴十住初位。",
    "X18n0334_002:0124c11": "以無作三昧。自體應真。煩惱客塵。全無體性。唯真",
    "X18n0334_002:0124c12": "體用。無貪嗔癡。任運即佛。可謂頓悟頓修矣。而行",
    "X18n0334_002:0124c13": "向地。階級儼然。圓覺二十五輪。大開方便。而乃云",
    "X18n0334_002:0124c14": "唯有頓覺人。併法不隨順。故知圓頓之理。如來明",
    "X18n0334_002:0124c15": "見。眾生根欲。亦如來明見。所以權實兼隆。三世如",
    "X18n0334_002:0124c16": "來。同一法式。然推佛本懷。唯頓無漸。亦準自心現",
    "X18n0334_002:0124c17": "量。無諸虗偽。法爾如是。楞嚴云。覺迷迷滅。覺不生",
    "X18n0334_002:0124c18": "迷。法華云。唯一乘道。分別說三。此為定旨也。如譬",
    "X18n0334_002:0124c19": "明鏡與日月輪。頓現無相色像。以鏡與日月二空",
    "X18n0334_002:0124c20": "明義。喻如來頓示無所有清淨不思議智相。使眾",
    "X18n0334_002:0124c21": "生知自心現量。本自空明。本無染污。一時頓離習",
    "X18n0334_002:0124c22": "氣過患。不由漸治也。乃以藏識頓分別知自心所",
    "X18n0334_002:0124c23": "現根身器界為喻者。此即眾生日用所現知心。本",
    "X18n0334_002:0124c24": "有如是清淨智用。一時照了。無有先後。故依佛如",
    "X18n0334_002:0125a01": "來於色究竟天。頓為成熟一切眾生。不煩方便。復",
    "X18n0334_002:0125a02": "以法佛所作依佛為喻者。此就如來不思議業用。",
    "X18n0334_002:0125a03": "光明照耀。使證自覺聖者。識自法體。光明照耀。頓",
    "X18n0334_002:0125a04": "離一切有無惡見。亦無差別也。總之性體光明。用",
    "X18n0334_002:0125a05": "分迷悟。迷。則根身器界。瞥爾現前。無容等待。悟。則",
    "X18n0334_002:0125a06": "法報化土。極其嚴淨。豈假修為。轉迷為悟。誠有多",
    "X18n0334_002:0125a07": "門。即悟即迷。都無說示。由漸入頓。亦如來不得已",
    "X18n0334_002:0125a08": "耳。△四示三佛所說智如差別。",
    "X18n0334_002:0125a09": "大慧。法依佛。(唐譯云。法性所流佛)說一切法入自相",
    "X18n0334_002:0125a10": "共相。自心現習氣因。相續妄想自性計著因。種種不",
    "X18n0334_002:0125a11": "實如幻。種種計著不可得。",
    "X18n0334_002:0125a12": "現前諸法自共相。皆因自心種子習氣所現。能起",
    "X18n0334_002:0125a13": "現行妄想相續計著。依他種子所現。種種如幻。妄",
    "X18n0334_002:0125a14": "計現行所執。種種不可得。此緣起無生。因迷得覺。",
    "X18n0334_002:0125a15": "淨佛國土。成就眾生。故為依佛之所說也。原夫法",
    "X18n0334_002:0125a16": "佛者。自性清淨覺也。此自性清淨覺。生佛皆具。迷",
    "X18n0334_002:0125a17": "則全迷。悟則全悟。不由知見。不借功勳。自性天然",
    "X18n0334_002:0125a18": "也。依佛。即法佛所流般若也。本從自性生。還照於",
    "X18n0334_002:0125a19": "自性。莊嚴身土。所謂報也。化佛者。謂隨類應化。徧",
    "X18n0334_002:0125a20": "入一切也。自性常寂光土。為自受用。非他所知。報",
    "X18n0334_002:0125a21": "佛他受用土。與十地菩薩共。聖凡同居。即化佛土。",
    "X18n0334_002:0125a22": "隨類皆入。所見各別。法佛所說。自性無依。依佛所",
    "X18n0334_002:0125a23": "說。緣起無性。化佛隨欲觀根。無有定說。然亦約略。",
    "X18n0334_002:0125a24": "理當互通。法與報化。非三非一。身土法爾。說亦如",
    "X18n0334_002:0125b01": "是。人天因果。亦有無上正真之理。涅槃所謂如來",
    "X18n0334_002:0125b02": "有時說於世諦。而人以為第一義諦。如來有時說",
    "X18n0334_002:0125b03": "第一義諦。而人以為世諦。又四諦。三乘共之。總未",
    "X18n0334_002:0125b04": "可一定也。",
    "X18n0334_002:0125b05": "復次大慧。計著緣起自性。生妄想自性相。大慧。如工",
    "X18n0334_002:0125b06": "幻師。依草木瓦石作種種幻。起一切眾生若干形色。",
    "X18n0334_002:0125b07": "起種種妄想。彼諸妄想。亦無真實。",
    "X18n0334_002:0125b08": "依緣起自性。起妄想自性。如幻師依草木等幻作",
    "X18n0334_002:0125b09": "形色。起諸妄想。緣起既幻。則妄想成虗耳。",
    "X18n0334_002:0125b10": "如是。大慧。依緣起自性。起妄想自性。種種妄想心。種",
    "X18n0334_002:0125b11": "種相行事妄想相。計著習氣妄想。是為妄想自性相",
    "X18n0334_002:0125b12": "生。大慧。是名依佛說法。",
    "X18n0334_002:0125b13": "依此緣起。妄計性現。此指目前妄想所由生也。然",
    "X18n0334_002:0125b14": "究其初。元依無始習氣。所現緣起。所謂種種妄想",
    "X18n0334_002:0125b15": "心。種種相行事妄想相也。緣起既現。復能引發習",
    "X18n0334_002:0125b16": "氣。妄想相續。故曰計著習氣妄想也。豈知習氣總",
    "X18n0334_002:0125b17": "由不覺。斯緣起直下無生。了境惟心。妄想無寄。自",
    "X18n0334_002:0125b18": "報所詮也。",
    "X18n0334_002:0125b19": "大慧。法佛者。離心自性相。自覺聖所緣境界建立施",
    "X18n0334_002:0125b20": "作。",
    "X18n0334_002:0125b21": "離心自性相者。離自心相應法相也。心相既離。覺",
    "X18n0334_002:0125b22": "體纔現。無主無依。非心非境。言思斷處。唯證乃知。",
    "X18n0334_002:0125b23": "此法佛說也。",
    "X18n0334_002:0125b24": "大慧。化佛者。說施戒忍精進禪定及心智慧。離陰界",
    "X18n0334_002:0125c01": "入。解脫識相。分別觀察建立。超外道見無色見。",
    "X18n0334_002:0125c02": "六波羅蜜。教授菩薩。離陰界入得解脫門。則三乘",
    "X18n0334_002:0125c03": "通說。皆分別識相。建立自通。不同外道認識為心。",
    "X18n0334_002:0125c04": "起無色界識想也。",
    "X18n0334_002:0125c05": "大慧。又法佛者。離攀緣。攀緣離。一切所作根量相滅。",
    "X18n0334_002:0125c06": "非諸凡夫聲聞緣覺外道計著我相。所著境界。自覺",
    "X18n0334_002:0125c07": "聖究竟差別相建立。是故。大慧。自覺聖究竟差別相。",
    "X18n0334_002:0125c08": "當勤修學。自心現見。應當除滅。",
    "X18n0334_002:0125c09": "離攀緣。離所攀緣也。攀緣離。無離攀緣者也。能所",
    "X18n0334_002:0125c10": "既離。則一切所作根量悉滅。此自心現量究竟之",
    "X18n0334_002:0125c11": "相。不同愚外我相所著境界也。自心現見。謂自心",
    "X18n0334_002:0125c12": "所現之相。以心見心。覺變成境。此即我相。所謂差",
    "X18n0334_002:0125c13": "別。應當除滅也。再言法佛所說。自體應真。非報化",
    "X18n0334_002:0125c14": "境界耳。△五別二乘自覺聖差別。",
    "X18n0334_002:0125c15": "復次大慧。有二種聲聞乘通分別相。謂得自覺聖差",
    "X18n0334_002:0125c16": "別相。及性妄想自性計著相。云何得自覺聖差別相",
    "X18n0334_002:0125c17": "聲聞。謂無常苦空無我境界。真諦離欲寂滅。息陰界",
    "X18n0334_002:0125c18": "入自共相。外不壞相如實知。心得寂止。心寂止已。禪",
    "X18n0334_002:0125c19": "定解脫三昧道果正受解脫。不離習氣不思議變易",
    "X18n0334_002:0125c20": "死。得自覺聖樂住聲聞。是名得自覺聖差別相聲聞。",
    "X18n0334_002:0125c21": "分別二種聲聞。一因其所得而進之。二指其法執",
    "X18n0334_002:0125c22": "而轉之。總為菩薩告誡也。所得謂得自覺聖智。此",
    "X18n0334_002:0125c23": "聲聞初觀苦空無我。住於真諦。以離欲寂靜之力。",
    "X18n0334_002:0125c24": "能息陰界入自共相。外不壞相如實知。不壞相。謂",
    "X18n0334_002:0126a01": "一切法真如實相也。如實知。謂如實相而知。無別",
    "X18n0334_002:0126a02": "聞見。所謂真諦也。由是心得寂止。住禪定解脫之",
    "X18n0334_002:0126a03": "樂。遂成差別。習氣。謂無始習氣。此習未離。則不能",
    "X18n0334_002:0126a04": "直下擔荷八識。猶藉禪寂。易麤為妙。心外之法未",
    "X18n0334_002:0126a05": "忘也。二乘不見佛性。十住菩薩少見佛性。謂二乘",
    "X18n0334_002:0126a06": "定多慧少。雖得自覺聖智。不知智體本寂。妄見寂",
    "X18n0334_002:0126a07": "樂。為寂所障。故曰不見。十住菩薩慧多定少。謂初",
    "X18n0334_002:0126a08": "見自覺聖智。智相明了。於智本寂。未即圓徹。故曰",
    "X18n0334_002:0126a09": "少見。非謂聖智外。更藉禪寂。以為均等。然當通別。",
    "X18n0334_002:0126a10": "若華嚴圓宗。十住初位。與佛無別。故應了了見也。",
    "X18n0334_002:0126a11": "此微細差別。所宜諦審。下文切誡菩薩莫住聲聞",
    "X18n0334_002:0126a12": "自覺聖智樂。正謂此也。",
    "X18n0334_002:0126a13": "大慧。得自覺聖差別樂住菩薩摩訶薩。非滅門樂。正",
    "X18n0334_002:0126a14": "受樂。顧憫眾生。及本願。不作證。大慧。是名聲聞得自",
    "X18n0334_002:0126a15": "覺聖差別相樂。菩薩摩訶薩於彼得自覺聖差別相",
    "X18n0334_002:0126a16": "樂。不應修學。",
    "X18n0334_002:0126a17": "此聲聞自覺差別相一切寂樂。菩薩亦有。然以本",
    "X18n0334_002:0126a18": "願發起。而不取證。誡菩薩不應修學者。謂菩薩入",
    "X18n0334_002:0126a19": "此自覺差別相樂。易於淪染也。",
    "X18n0334_002:0126a20": "大慧。云何性妄想自性計著相聲聞。(魏譯云。何者是",
    "X18n0334_002:0126a21": "聲聞分別有物執著虛妄相)所謂大種青黃赤白堅",
    "X18n0334_002:0126a22": "濕煖動非作生。自相共相。先勝善說。見已。於彼起自",
    "X18n0334_002:0126a23": "性妄想。菩薩摩訶薩。於彼應知應捨。隨入法無我相。",
    "X18n0334_002:0126a24": "滅人無我相見。漸次諸地相續建立。是名諸聲聞性",
    "X18n0334_002:0126b01": "妄想自性計著相。",
    "X18n0334_002:0126b02": "性妄想自性計著者。謂執有法自性而起計著也。",
    "X18n0334_002:0126b03": "聲聞雖知大種青黃等法。非有作者。不同外道邪",
    "X18n0334_002:0126b04": "見。然見先佛分別諸法自共相。一切修多羅說。以",
    "X18n0334_002:0126b05": "為實有。遂成法執。故菩薩於此當離人無我相。入",
    "X18n0334_002:0126b06": "法無我。漸次諸地也。△六別聖智所得常不思議。",
    "X18n0334_002:0126b07": "爾時大慧菩薩摩訶薩白佛言。世尊。世尊所說常不",
    "X18n0334_002:0126b08": "思議自覺聖趣境界。及第一義境界。世尊。非諸外道",
    "X18n0334_002:0126b09": "所說常不思議因緣耶。",
    "X18n0334_002:0126b10": "此以自覺聖趣第一義常不思議。與外道常不思",
    "X18n0334_002:0126b11": "議作者。欲世尊發明差別也。",
    "X18n0334_002:0126b12": "佛告大慧。非諸外道因緣得常不思議。所以者何。諸",
    "X18n0334_002:0126b13": "外道常不思議。不因自相成。若常不思議不因自相",
    "X18n0334_002:0126b14": "成者。何因顯現常不思議。復次大慧。不思議若因自",
    "X18n0334_002:0126b15": "相成者。彼則應常。由作者因相故。常不思議不成。",
    "X18n0334_002:0126b16": "如來不思議因自相成。故常。自相。謂自心現量也。",
    "X18n0334_002:0126b17": "此自心現量。雖在迷位。猶故不斷。但為客塵所覆。",
    "X18n0334_002:0126b18": "暫時不覺。覺即常住。不同作者妄計所得。此非實",
    "X18n0334_002:0126b19": "因。無所顯示。故常不思議不成。",
    "X18n0334_002:0126b20": "大慧。我第一義常不思議。第一義因相成。離性非性。",
    "X18n0334_002:0126b21": "得自覺相。故有相。第一義智因。故有因。離性非性故。",
    "X18n0334_002:0126b22": "譬如無作虗空。涅槃。滅盡。故常。如是大慧。不同外道",
    "X18n0334_002:0126b23": "常不思議論。如是大慧。此常不思議。諸如來自覺聖",
    "X18n0334_002:0126b24": "智所得。如是。故常不思議自覺聖智所得。應當修學。",
    "X18n0334_002:0126c01": "此顯示第一義因相。以別外道也。離性非性。謂離",
    "X18n0334_002:0126c02": "有無二相也。得自覺相者。自覺。謂本覺。相。體相也。",
    "X18n0334_002:0126c03": "故有相者。謂此本覺實有體相。而非虗妄也。第一",
    "X18n0334_002:0126c04": "義智。即始覺智。由本有始。由始識本。本始合一。函",
    "X18n0334_002:0126c05": "葢相應。以此為因。是第一義智因。離有無一切諸",
    "X18n0334_002:0126c06": "過。如三無為真寂滅法。無有戲論。故以為譬也。此",
    "X18n0334_002:0126c07": "常不思議。不同外道。諸如來自覺聖智所得。所當",
    "X18n0334_002:0126c08": "修學也。",
    "X18n0334_002:0126c09": "復次大慧。外道常不思議。無常性異相因故。非自作",
    "X18n0334_002:0126c10": "因相力故常。復次大慧。諸外道常不思議。於所作性",
    "X18n0334_002:0126c11": "非性無常。見已。思量計常。",
    "X18n0334_002:0126c12": "此出外道常不思議。為妄想計也。謂外道常不思",
    "X18n0334_002:0126c13": "議。是無常異相。計常。非實有自性。言常也。何謂無",
    "X18n0334_002:0126c14": "常異相計常。以外道見一切所作有無二相無常",
    "X18n0334_002:0126c15": "已。即於此處作不思議境界。思量計常。此妄想因。",
    "X18n0334_002:0126c16": "非真因也。",
    "X18n0334_002:0126c17": "大慧。我亦以如是因緣所作者性非性無常。見已。自",
    "X18n0334_002:0126c18": "覺聖境界。說彼常無因。大慧。若復諸外道因相成常",
    "X18n0334_002:0126c19": "不思議。因自相性非性。同於兔角。此常不思議。但言",
    "X18n0334_002:0126c20": "說妄想。諸外道輩有如是過。所以者何。謂但言說妄",
    "X18n0334_002:0126c21": "想。同於兔角。自因相非分。",
    "X18n0334_002:0126c22": "如來亦於一切所作有無二相。見無常已。然不於",
    "X18n0334_002:0126c23": "此處作常不思議計。以有自覺聖境界。出思量言",
    "X18n0334_002:0126c24": "說之外。故說彼常無因也。外道計常。自相非實。同",
    "X18n0334_002:0127a01": "於兔角。但有言說。故曰自因相非分。謂如來自覺",
    "X18n0334_002:0127a02": "因相。非其分也。",
    "X18n0334_002:0127a03": "大慧。我常不思議。因自覺得相故。離所作性非性。故",
    "X18n0334_002:0127a04": "常。非外性非性無常。思量計常。大慧。若復外性非性",
    "X18n0334_002:0127a05": "無常思量計常。不思議常。而彼不知常不思議自因",
    "X18n0334_002:0127a06": "之相。去得自覺聖智境界相遠。彼不應說。",
    "X18n0334_002:0127a07": "此復明言如來常不思議。以自覺聖智為因。非以",
    "X18n0334_002:0127a08": "外所作有無二相無常計常為因也。外道不知自",
    "X18n0334_002:0127a09": "覺因相。故不於自覺因相。內自取證。而於因外計",
    "X18n0334_002:0127a10": "著。此所以相去懸遠也。△七別二乘捨妄求如。",
    "X18n0334_002:0127a11": "復次大慧。諸聲聞畏生死妄想苦。而求涅槃。不知生",
    "X18n0334_002:0127a12": "死涅槃差別一切性。妄想。非性。未來諸根境界休息。",
    "X18n0334_002:0127a13": "作涅槃想。非自覺聖智趣藏識轉。是故凡愚說有三",
    "X18n0334_002:0127a14": "乘。說心量趣無所有。(唐譯云。彼愚癡人說有三乘。不",
    "X18n0334_002:0127a15": "說唯心無有境界)是故。大慧。彼不知過去未來現在。",
    "X18n0334_002:0127a16": "諸如來自心現境界。計著外心現境界。生死輪常轉。",
    "X18n0334_002:0127a17": "此又以聲聞計有涅槃。以明心外所見皆妄想也。",
    "X18n0334_002:0127a18": "聲聞畏生死妄想而求涅槃。不知生死涅槃。其性",
    "X18n0334_002:0127a19": "無二。見有差別者。皆妄想計。非實性也。謂了三界",
    "X18n0334_002:0127a20": "生因。未來根境休息。作涅槃想。非證自覺智趣。轉",
    "X18n0334_002:0127a21": "藏識為涅槃也。此凡愚但說三乘。而不說唯心寂",
    "X18n0334_002:0127a22": "滅。不知過現未來。皆如來自心所現。以為心外境",
    "X18n0334_002:0127a23": "界。妄有取捨。猶屬生死輪轉耳。",
    "X18n0334_002:0127a24": "復次大慧。一切法不生。是過去未來現在諸如來所",
    "X18n0334_002:0127b01": "說。所以者何。謂自心現。性非性。離有非有生故。大慧。",
    "X18n0334_002:0127b02": "一切性不生。一切法如兔馬等角。是愚癡凡夫。不覺",
    "X18n0334_002:0127b03": "妄想自性。妄想故。大慧。一切法不生。自覺聖智趣境",
    "X18n0334_002:0127b04": "界者。一切性自性相不生。非彼愚夫妄想二境界。自",
    "X18n0334_002:0127b05": "性身財建立趣自性相。大慧。藏識攝所攝相轉。愚夫",
    "X18n0334_002:0127b06": "墮生住滅二見。希望一切性生。有非有妄想生。非聖",
    "X18n0334_002:0127b07": "賢也。大慧。於彼應當修學。",
    "X18n0334_002:0127b08": "復舉一切法不生。以示自覺詣極。此三世如來之",
    "X18n0334_002:0127b09": "所說也。法唯心現。則法無自性。法無自性。則不墮",
    "X18n0334_002:0127b10": "有無。不墮有無。則目前生性。猶如兔角。唯隨妄想。",
    "X18n0334_002:0127b11": "乃一切性有。若隨自覺。即一切法無。依根身器界。",
    "X18n0334_002:0127b12": "而起能所有無希望。皆愚癡計。非聖賢也。乃知順",
    "X18n0334_002:0127b13": "藏識遷流。則夢中之有無宛爾。達聖智境界。斯鏡",
    "X18n0334_002:0127b14": "裏之能所頓空。釋羣迷於自覺。會萬法於一心。故",
    "X18n0334_002:0127b15": "能離龜毛之自性。斷兔角之生因。此凡聖攸分。由",
    "X18n0334_002:0127b16": "覺迷區別者矣。△八示種性妄想智如差別。",
    "X18n0334_002:0127b17": "復次大慧。有五無間種性。云何為五。謂聲聞乘無間",
    "X18n0334_002:0127b18": "種性。緣覺乘無間種性。如來乘無間種性。不定種性。",
    "X18n0334_002:0127b19": "各別種性。",
    "X18n0334_002:0127b20": "建立種性。以盡聖智差別。皆可轉為究竟也。無間。",
    "X18n0334_002:0127b21": "謂法性無間。而種現各別也。取無始種熏。與現行",
    "X18n0334_002:0127b22": "所習。而成種性。種。謂種類。一類同別也。性。謂資性。",
    "X18n0334_002:0127b23": "依種而住。所謂習與性成也。五種雖異。同一法性。",
    "X18n0334_002:0127b24": "涅槃謂闡提皆有佛性。若能發信。則不名一闡提",
    "X18n0334_002:0127c01": "也。",
    "X18n0334_002:0127c02": "云何知聲聞乘無間種性。若聞說得陰界入自共相",
    "X18n0334_002:0127c03": "斷知時。(唐譯云若聞說於蘊界處自相共相。若知若證)",
    "X18n0334_002:0127c04": "舉身毛孔熈怡欣悅。及樂修相智。不修緣起發悟之",
    "X18n0334_002:0127c05": "相。是名聲聞乘無間種性。聲聞無間。見第八地。起煩",
    "X18n0334_002:0127c06": "惱斷。習煩惱不斷。不度不思議變易死。度分段死。正",
    "X18n0334_002:0127c07": "師子吼。我生已盡。梵行已立。不受後有。如實知修習",
    "X18n0334_002:0127c08": "人無我。乃至得般涅槃覺。",
    "X18n0334_002:0127c09": "斷知。謂斷陰界入自共相。有所證知也。樂修相智",
    "X18n0334_002:0127c10": "者。謂於世間相。修解脫智。於出世間相。修禪定智",
    "X18n0334_002:0127c11": "也。緣起發悟。謂觀緣起無生而悟也。無間聲聞見",
    "X18n0334_002:0127c12": "第八地者。華嚴八地。證我空真如。不起滅定。十方",
    "X18n0334_002:0127c13": "如來。同音勸發。謂汝之三昧。二乘亦得。故無間聲",
    "X18n0334_002:0127c14": "聞見自所證。同於此也。起煩惱。謂現行。習煩惱。謂",
    "X18n0334_002:0127c15": "種子。二乘斷現行。不斷種子。度分段死。未度變易",
    "X18n0334_002:0127c16": "死。人無我。二乘因相。般涅槃。二乘果相也。",
    "X18n0334_002:0127c17": "大慧。各別無間者。我人眾生壽命長養士夫。彼諸眾",
    "X18n0334_002:0127c18": "生。作如是覺。求般涅槃。復有異外道。說悉由作者。見",
    "X18n0334_002:0127c19": "一切性已。言此是般涅槃。作如是覺。法無我見非分。",
    "X18n0334_002:0127c20": "彼無解脫。大慧。此諸聲聞乘無間外道種性。不出出",
    "X18n0334_002:0127c21": "覺。為轉彼惡見故。應當修學。",
    "X18n0334_002:0127c22": "此各別。即下一闡提也。覺知我人壽命等。即認五",
    "X18n0334_002:0127c23": "蘊中我。作者。謂別有作者為生因。即異因也。此外",
    "X18n0334_002:0127c24": "道不識唯心。妄有所覺。凡於心外見有涅槃。與正",
    "X18n0334_002:0128a01": "法相馳。皆名闡提。法無我非分也。是知聲聞與外",
    "X18n0334_002:0128a02": "道俱非解脫。而作解脫想。故曰不出出覺。宜轉彼",
    "X18n0334_002:0128a03": "邪見。所當修學也。",
    "X18n0334_002:0128a04": "大慧。緣覺乘無間種性者。若聞說各別緣無間。舉身",
    "X18n0334_002:0128a05": "毛豎。悲泣流淚。不相近緣。所有不著。種種自身。種種",
    "X18n0334_002:0128a06": "神通。若離若合種種變化。聞說是時。其心隨入。若知",
    "X18n0334_002:0128a07": "彼緣覺乘無間種性已。隨順為說緣覺之乘。是名緣",
    "X18n0334_002:0128a08": "覺乘無間種性相。",
    "X18n0334_002:0128a09": "緣覺觀十二因緣而得道。十二因緣。三世環轉。故",
    "X18n0334_002:0128a10": "曰無間。不相近緣。所有不著。此言其諦信深切也。",
    "X18n0334_002:0128a11": "緣覺度生。多用神力。不以言說。此對治眾生境界。",
    "X18n0334_002:0128a12": "而非即眾生境界而為不思議境界。所為與大乘",
    "X18n0334_002:0128a13": "差別也。",
    "X18n0334_002:0128a14": "大慧。彼如來乘無間種性有四種。謂自性法無間種",
    "X18n0334_002:0128a15": "性。離自性法無間種性。得自覺聖無間種性。外剎殊",
    "X18n0334_002:0128a16": "勝無間種性。大慧。若聞此四事一一說時。及說自心",
    "X18n0334_002:0128a17": "現身財建立不思議境界時。心不驚怖者。是名如來",
    "X18n0334_002:0128a18": "乘無間種性相。",
    "X18n0334_002:0128a19": "自性法。謂如來法身也。離自性法。謂如來解脫也。",
    "X18n0334_002:0128a20": "自覺性。謂如來般若智也。外剎殊勝。即化身。大化。",
    "X18n0334_002:0128a21": "隨類化。各有所現剎土也。如來自覺聖智所證。見",
    "X18n0334_002:0128a22": "自心所現一切根身器界。離諸情謂。不可思議。聞",
    "X18n0334_002:0128a23": "此不生驚怖。知為佛乘法器耳。",
    "X18n0334_002:0128a24": "大慧。不定種性者。謂說彼三種時。隨說而入。隨彼而",
    "X18n0334_002:0128b01": "成。大慧。此是初治地者。謂種性建立。為超入無所有",
    "X18n0334_002:0128b02": "地故。作是建立。彼自覺藏者。自煩惱習淨。見法無我。",
    "X18n0334_002:0128b03": "得三昧樂住聲聞。當得如來最勝之身。",
    "X18n0334_002:0128b04": "不定。謂其先無諸乘種習。故能隨說而入。說種性",
    "X18n0334_002:0128b05": "差別。本為初入菩薩地者。勉其究竟。不令墮於權",
    "X18n0334_002:0128b06": "小。而又誘權小發大乘心。非謂種性必不可移易",
    "X18n0334_002:0128b07": "也。藏。識藏。謂能證知八識即如來藏。則自彼煩惱",
    "X18n0334_002:0128b08": "習淨時。自然見法無我。雖樂住三昧聲聞。皆可得",
    "X18n0334_002:0128b09": "如來最勝之身耳。",
    "X18n0334_002:0128b10": "爾時世尊欲重宣此義。而說偈言。須陀槃那果。往來",
    "X18n0334_002:0128b11": "及不還。逮得阿羅漢。是等心惑亂。",
    "X18n0334_002:0128b12": "須陀槃那。翻入流。謂初果。初入聖流也。往來。謂二",
    "X18n0334_002:0128b13": "果。思惑未盡。更須一往天上。一來人間。方般涅槃",
    "X18n0334_002:0128b14": "也。不還。謂三果。三品思惑已盡。更不還欲界也。阿",
    "X18n0334_002:0128b15": "羅漢。翻無學。謂四果。四智已圓。無法可學也。此皆",
    "X18n0334_002:0128b16": "畏生死苦。而求涅槃。愛習未忘。故言惑亂耳。",
    "X18n0334_002:0128b17": "三乘與一乘。非乘我所說。愚夫少智慧。諸聖遠離寂。",
    "X18n0334_002:0128b18": "三乘。謂聲聞。緣覺。不定。一乘謂如來。乘非乘。謂各",
    "X18n0334_002:0128b19": "別。總為愚夫少智。諸聖離寂。欲其頓捨差別耳。",
    "X18n0334_002:0128b20": "第一義法門。遠離於二教。住於無所有。何建立三乘。",
    "X18n0334_002:0128b21": "第一義法。唯一真實。無有二三。即自性空事。所謂",
    "X18n0334_002:0128b22": "住於無所有也。",
    "X18n0334_002:0128b23": "諸禪無量等。無色三摩提。受想悉寂滅。亦無有心量。",
    "X18n0334_002:0128b24": "諸禪。四禪也。無量。四無量心也。無色。無色定也。三",
    "X18n0334_002:0128c01": "摩提。等持三昧也。滅受想。無想與滅盡定也。此獨",
    "X18n0334_002:0128c02": "顯唯心。故言一切皆無也。△九示妄想智如平等。",
    "X18n0334_002:0128c03": "以顯闡提佛性不斷。",
    "X18n0334_002:0128c04": "大慧。彼一闡提。非一闡提。世間解脫誰轉。大慧。一闡",
    "X18n0334_002:0128c05": "提有二種。一者。捨一切善根。及於無始眾生發願。云",
    "X18n0334_002:0128c06": "何捨一切善根。謂謗菩薩藏。及作惡言。此非隨順修",
    "X18n0334_002:0128c07": "多羅毗尼解脫之說。捨一切善根故。不般涅槃。",
    "X18n0334_002:0128c08": "此闡提。即各別種性也。言闡提而帶言菩薩方便",
    "X18n0334_002:0128c09": "者。使知菩薩憐憫眾生。隨類而現。攝化同事也。世",
    "X18n0334_002:0128c10": "間解脫誰轉。謂無有涅槃者也。此總指二種。據唯",
    "X18n0334_002:0128c11": "心而言。故皆可曰非一闡提也。若分別二種。則捨",
    "X18n0334_002:0128c12": "一切善根者。不信自心。謗菩薩藏。背涅槃城。與憐",
    "X18n0334_002:0128c13": "憫眾生發願不般者。為深達自心。無涅槃性。不可",
    "X18n0334_002:0128c14": "同日語也。",
    "X18n0334_002:0128c15": "二者。菩薩本自願方便故。非不般涅槃。一切眾生而",
    "X18n0334_002:0128c16": "般涅槃。大慧。彼般涅槃。是名不般涅槃法相。此亦到",
    "X18n0334_002:0128c17": "一闡提趣。",
    "X18n0334_002:0128c18": "此憐憫眾生不般涅槃自願方便也。非不般涅槃",
    "X18n0334_002:0128c19": "者。謂見眾生已般涅槃。為不覺知。枉受輪轉。憐憫",
    "X18n0334_002:0128c20": "他故。而不作證。是亦到一闡提趣也。",
    "X18n0334_002:0128c21": "大慧白佛言。世尊。此中云何畢竟不般涅槃。佛告大",
    "X18n0334_002:0128c22": "慧。菩薩一闡提者。知一切法本來般涅槃已。畢竟不",
    "X18n0334_002:0128c23": "般涅槃。而非捨一切善根一闡提也。大慧。捨一切善",
    "X18n0334_002:0128c24": "根一闡提者。復以如來神力故。或時善根生。所以者",
    "X18n0334_002:0129a01": "何。謂如來不捨一切眾生故。以是故菩薩一闡提不",
    "X18n0334_002:0129a02": "般涅槃。",
    "X18n0334_002:0129a03": "一切法本來般涅槃已畢竟不般涅槃者。謂諸法",
    "X18n0334_002:0129a04": "如如。無自他相。無言說相。證自覺聖趣者。見自心",
    "X18n0334_002:0129a05": "所現身財建立。悉不可思議境界。然此境界。人人",
    "X18n0334_002:0129a06": "具足。但以不覺。不能證知。遂成世諦流布耳。故捨",
    "X18n0334_002:0129a07": "一切善根者。以如來神力。或時善根生。此雖如來",
    "X18n0334_002:0129a08": "本願。亦以佛性不斷。內外熏發。實有因緣。菩薩闡",
    "X18n0334_002:0129a09": "提所以不般涅槃也。○上初明五法竟。△二明三",
    "X18n0334_002:0129a10": "自性。",
    "X18n0334_002:0129a11": "復次大慧。菩薩摩訶薩。當善三自性。云何三自性。謂",
    "X18n0334_002:0129a12": "妄想自性。緣起自性。成自性。",
    "X18n0334_002:0129a13": "此答三自性問也。自性猶言體性。善知三種體性。",
    "X18n0334_002:0129a14": "即能從緣達計還成。一剎那耳。",
    "X18n0334_002:0129a15": "大慧。妄想自性從相生。大慧白佛言。世尊。云何妄想",
    "X18n0334_002:0129a16": "自性從相生。佛告大慧。緣起自性事相相。行顯現事",
    "X18n0334_002:0129a17": "相相。計著有二種妄想自性。如來應供等正覺之所",
    "X18n0334_002:0129a18": "建立。謂名相計著相。又事相計著相。名相計著相者。",
    "X18n0334_002:0129a19": "謂內外法計著。事相計著相者。謂即彼如是內外自",
    "X18n0334_002:0129a20": "共相計著。是名二種妄想自性相。若依若緣生。是名",
    "X18n0334_002:0129a21": "緣起。",
    "X18n0334_002:0129a22": "妄想自性從相生。此相。謂緣起二種相。即五法名",
    "X18n0334_002:0129a23": "相也。自性事。為名。行顯現事。為相。如因缾。得缾名。",
    "X18n0334_002:0129a24": "因缾內虗貯水。得缾相。由此起計著缾名。計著缾",
    "X18n0334_002:0129b01": "相。二種妄想。是名二種妄想自性相也。內外法。即",
    "X18n0334_002:0129b02": "蘊內蘊外一切根塵。所謂計名。內外法自共相。所",
    "X18n0334_002:0129b03": "謂計相。豈知計著未生。名相誰立。推緣起之二相",
    "X18n0334_002:0129b04": "無因。悟妄想之自性由執。達如成智。圓成何待也。",
    "X18n0334_002:0129b05": "云何成自性。謂離名相事相妄想。聖智所得。及自覺",
    "X18n0334_002:0129b06": "聖智趣所行境界。是名成自性如來藏心。",
    "X18n0334_002:0129b07": "此言成自性。亦不越達名相為如如。了妄想為正",
    "X18n0334_002:0129b08": "智也。聖智所得。謂正智。自覺聖智趣所行境界者。",
    "X18n0334_002:0129b09": "如如也。謂離名相妄想。由智入如。本始合一。是名",
    "X18n0334_002:0129b10": "成自性如來藏心也。",
    "X18n0334_002:0129b11": "爾時世尊欲重宣此義。而說偈言。名相覺想。自性二",
    "X18n0334_002:0129b12": "相。正智如如。是則成相。大慧。是名觀察五法自性相",
    "X18n0334_002:0129b13": "經。自覺聖智趣所行境界。汝等諸菩薩摩訶薩。應當",
    "X18n0334_002:0129b14": "修學。",
    "X18n0334_002:0129b15": "因觀察五法。而得三自性實相境界。此非自覺聖",
    "X18n0334_002:0129b16": "智。不能證知。成其所行。此聖樂行處。菩薩所當修",
    "X18n0334_002:0129b17": "學也。○三明二無我。分四。△初明人無我。",
    "X18n0334_002:0129b18": "復次大慧。菩薩摩訶薩善觀二種無我相。云何二種",
    "X18n0334_002:0129b19": "無我相。謂人無我。及法無我。云何人無我。謂離我我",
    "X18n0334_002:0129b20": "所陰界入聚。無知業愛生。眼色等攝受計著生識。一",
    "X18n0334_002:0129b21": "切諸根自心現器身。藏自妄想相施設顯示。如河流。",
    "X18n0334_002:0129b22": "如種子。如燈。如風。如雲。剎那展轉壞。躁動如猨猴。樂",
    "X18n0334_002:0129b23": "不淨處如飛蠅。無厭足如風火。無知虗偽習氣因。如",
    "X18n0334_002:0129b24": "汲水輪。生死趣有輪。種種身色。如幻術神呪機發像",
    "X18n0334_002:0129c01": "起。善彼相知。是名人無我智。",
    "X18n0334_002:0129c02": "此答人無我也。因執陰界入聚實有我所。成人我",
    "X18n0334_002:0129c03": "相。若離我我所。則陰界入當下無人矣。無知業愛",
    "X18n0334_002:0129c04": "生。此原陰界入之所生起。遂有眼等諸識。攝受一",
    "X18n0334_002:0129c05": "切色等。然一切根身器界。皆自心現。由藏識虗妄",
    "X18n0334_002:0129c06": "施設。非有實體也。河流五喻。言剎那變壞。猿猴三",
    "X18n0334_002:0129c07": "喻。言迷惑狂妄。以此無始虗偽。輪轉生死。如汲水",
    "X18n0334_002:0129c08": "輪。環轉不停耳。再言身色如幻術機發。神呪像起。",
    "X18n0334_002:0129c09": "謂五蘊身中。實無主宰也。二乘雖知離我我所。證",
    "X18n0334_002:0129c10": "人無我。而不知藏識施設。皆自心現。故不能當處",
    "X18n0334_002:0129c11": "發明不思議境界。此人無我。當為第一義智所得",
    "X18n0334_002:0129c12": "也。△二明法無我。",
    "X18n0334_002:0129c13": "云何法無我智。謂覺陰界入。妄想相自性。如陰界入。",
    "X18n0334_002:0129c14": "離我我所。(唐譯云。謂知蘊界處。是妄計性。如蘊界處。",
    "X18n0334_002:0129c15": "離我我所)陰界入積聚。因業愛繩縛展轉相緣生。無",
    "X18n0334_002:0129c16": "動搖。諸法亦爾。離自共相。不實妄想相。妄想力。是凡",
    "X18n0334_002:0129c17": "夫生。非聖賢也。心意識五法自性離故。大慧。菩薩摩",
    "X18n0334_002:0129c18": "訶薩。當善分別一切法無我。",
    "X18n0334_002:0129c19": "陰界入法。本無自性。以妄想相而為自性。於此覺",
    "X18n0334_002:0129c20": "知。頓離我所。所有無明發業。愛取相續。展轉緣生。",
    "X18n0334_002:0129c21": "而本住之理。固無動搖也。始知一切諸法。自共相",
    "X18n0334_002:0129c22": "離。良由妄想虗偽。妄見有相。增長妄力。凡夫迷執。",
    "X18n0334_002:0129c23": "不達法源耳。夫真如無性。心法同源。畛域妄分。無",
    "X18n0334_002:0129c24": "可窮詰。若達妄想由於不覺。方了萬法究竟如如。",
    "X18n0334_002:0130a01": "不覺之心意意識。空華無用剗除。如如之五法三",
    "X18n0334_002:0130a02": "性。體寂何勞轉變。凡夫妄有。二乘析無。均成法障。",
    "X18n0334_002:0130a03": "此固不言無陰界入。而言如陰界入。自心現量。是",
    "X18n0334_002:0130a04": "不可以智知也。",
    "X18n0334_002:0130a05": "善法無我菩薩摩訶薩。不久當得初地菩薩無所有",
    "X18n0334_002:0130a06": "觀地相。觀察開覺歡喜。次第漸進。超九地相。得法雲",
    "X18n0334_002:0130a07": "地。於彼建立無量寶莊嚴大寶蓮華王像大寶宮殿。",
    "X18n0334_002:0130a08": "幻自性境界修習生。於彼而坐。同一像類諸最勝子",
    "X18n0334_002:0130a09": "眷屬圍繞。從一切佛剎來佛手灌頂。如轉輪聖王太",
    "X18n0334_002:0130a10": "子灌頂。超佛子地。到自覺聖智法趣。當得如來自在",
    "X18n0334_002:0130a11": "法身。見法無我故。是名法無我相。汝等諸菩薩摩訶",
    "X18n0334_002:0130a12": "薩應當修學。",
    "X18n0334_002:0130a13": "無所有與歡喜。皆初地相。法雲。謂十地。自此地所",
    "X18n0334_002:0130a14": "現剎土。皆幻自性境界。以為修生。至超佛子地。方",
    "X18n0334_002:0130a15": "到自覺聖趣。若達自心現。見身財建立。皆不思議",
    "X18n0334_002:0130a16": "境界。頓入自覺聖趣。頓超諸地。剎那證知。不由漸",
    "X18n0334_002:0130a17": "次。始知法真無我也。○三示善法無我。分二。△初",
    "X18n0334_002:0130a18": "離建立誹謗。",
    "X18n0334_002:0130a19": "爾時大慧菩薩摩訶薩復白佛言。世尊。建立誹謗相。",
    "X18n0334_002:0130a20": "唯願說之。令我及諸菩薩摩訶薩。離建立誹謗二邊",
    "X18n0334_002:0130a21": "惡見。疾得阿耨多羅三藐三菩提。覺已。離常建立。斷",
    "X18n0334_002:0130a22": "誹謗見。不謗正法。",
    "X18n0334_002:0130a23": "建立誹謗。謂有無二見也。唯正法方能離此。然二",
    "X18n0334_002:0130a24": "乘心外有法。猶須破除。蘊外明真。不免趨向。矧外",
    "X18n0334_002:0130b01": "道乎。所以自覺聖智。遠離二邊。教授菩薩。此為菩",
    "X18n0334_002:0130b02": "提真因耳。",
    "X18n0334_002:0130b03": "爾時世尊受大慧菩薩請已。而說偈言。建立及誹謗。",
    "X18n0334_002:0130b04": "無有彼心量。身受用建立。及心不能知。愚癡無智慧。",
    "X18n0334_002:0130b05": "建立及誹謗。",
    "X18n0334_002:0130b06": "有無二見。心外妄計。無有彼心量者。謂有無不能",
    "X18n0334_002:0130b07": "搆心量之極致也。萬法如夢。一寐所生。夢中根器。",
    "X18n0334_002:0130b08": "非心所識。而欲以夢事之差別。擬覺心之真詮。何",
    "X18n0334_002:0130b09": "異圖虗空之形貌。秪益愚癡耳。",
    "X18n0334_002:0130b10": "爾時世尊於此偈義。復重顯示。告大慧言。有四種非",
    "X18n0334_002:0130b11": "有有建立。云何為四。謂非有相建立。非有見建立。非",
    "X18n0334_002:0130b12": "有因建立。非有性建立。是名四種建立。又誹謗者。謂",
    "X18n0334_002:0130b13": "於彼所立無所得。觀察非分。而起誹謗。是名建立誹",
    "X18n0334_002:0130b14": "謗相。",
    "X18n0334_002:0130b15": "自心現量。本無相。而建立相。本無見。而建立見。本",
    "X18n0334_002:0130b16": "無因。而建立因。本無性。而建立性。此皆不識自心",
    "X18n0334_002:0130b17": "現量。故所建立。悉無實義。以無實義。而生誹謗。無",
    "X18n0334_002:0130b18": "異建立。其於自心現量。相去懸絕一也。",
    "X18n0334_002:0130b19": "復次大慧。云何非有相建立相。謂陰界入非有自共",
    "X18n0334_002:0130b20": "相。而起計著。此如是。此不異。是名非有相建立相。此",
    "X18n0334_002:0130b21": "非有相建立。妄想無始虗偽過。種種習氣計著生。",
    "X18n0334_002:0130b22": "此下申明本無相等。而起相等計著也。陰界入本",
    "X18n0334_002:0130b23": "無自共相。而起自共相計著。所謂法我。堅執不捨。",
    "X18n0334_002:0130b24": "故曰此如是。此不異。然皆由迷如來藏。而有業轉",
    "X18n0334_002:0130c01": "種種虗偽。復隨根識。引起種種習氣。此葢推原計",
    "X18n0334_002:0130c02": "著所由生耳。",
    "X18n0334_002:0130c03": "大慧。非有見建立相者。若彼如是陰界入。我人眾生",
    "X18n0334_002:0130c04": "壽命長養士夫見建立。是名非有見建立相。大慧。非",
    "X18n0334_002:0130c05": "有因建立相者。謂初識無因生。後不實如幻。本不生。",
    "X18n0334_002:0130c06": "眼色明界念。前生生已。實已還壞。是名非有因建立",
    "X18n0334_002:0130c07": "相。",
    "X18n0334_002:0130c08": "見。即陰界入我見。所謂人我也。初識無因生者。謂",
    "X18n0334_002:0130c09": "迷藏為識。所有業轉。皆迷中事。似生。非有因生也。",
    "X18n0334_002:0130c10": "既似生。即不實如幻。是本不生也。由眼識色明。似",
    "X18n0334_002:0130c11": "生相續。續已還斷。總言本非有因。妄計為因。而起",
    "X18n0334_002:0130c12": "建立也。",
    "X18n0334_002:0130c13": "大慧。非有性建立相者。謂虗空。滅。般涅槃。非作。計著",
    "X18n0334_002:0130c14": "性建立。此離性非性。一切法如兔馬等角。如垂髮現。",
    "X18n0334_002:0130c15": "離有非有。是名非有性建立相。建立及誹謗。愚夫妄",
    "X18n0334_002:0130c16": "想。不善觀察自心現量。非聖賢也。是故離建立誹謗",
    "X18n0334_002:0130c17": "惡見。應當修學。",
    "X18n0334_002:0130c18": "虗空滅盡涅槃。非作者性。妄計作性。是為非有性",
    "X18n0334_002:0130c19": "建立也。離性非性。謂離有無也。既非作性。即是離",
    "X18n0334_002:0130c20": "有。無從有待。離有。即離非有耳。推而言之。一切法",
    "X18n0334_002:0130c21": "皆離有無。如兔馬角。如垂髮現。故知建立誹謗。皆",
    "X18n0334_002:0130c22": "愚夫妄計。非善觀察自心現量者。不能深達實相。",
    "X18n0334_002:0130c23": "故應當修學也。△二趨究竟度脫。",
    "X18n0334_002:0130c24": "復次大慧。菩薩摩訶薩。善知心意意識五法自性二",
    "X18n0334_002:0131a01": "無我相。趨究竟。為安眾生故。作種種類像。如妄想自",
    "X18n0334_002:0131a02": "性處。依於緣起。譬如眾色如意寶珠。普現一切諸佛",
    "X18n0334_002:0131a03": "剎土。一切如來大眾集會。悉於其中聽受佛法。所謂",
    "X18n0334_002:0131a04": "一切法如幻。如夢。光影。水月。於一切法離生滅斷常。",
    "X18n0334_002:0131a05": "及離聲聞緣覺之法。得百千三昧。乃至百千億那由",
    "X18n0334_002:0131a06": "他三昧。得三昧已。游諸佛剎。供養諸佛。生諸天宮。宣",
    "X18n0334_002:0131a07": "揚三寶。示現佛身。聲聞菩薩大眾圍繞。以自心現量",
    "X18n0334_002:0131a08": "度脫眾生。分別演說外性無性。悉令遠離有無等見。",
    "X18n0334_002:0131a09": "此總結菩薩當善知心意意識五法自性二無我",
    "X18n0334_002:0131a10": "相也。善知此相。故能住自心現量。趣於究竟。謂究",
    "X18n0334_002:0131a11": "竟現量。不為凡聖之見所限。方可隨時出興。自在",
    "X18n0334_002:0131a12": "無礙。然後為安眾生故。示種種如幻類像。現種種",
    "X18n0334_002:0131a13": "如幻土。得種種如幻三昧。游種種如幻佛剎。作種",
    "X18n0334_002:0131a14": "種如幻供養。生種種如幻天宮。現種種如幻佛身。",
    "X18n0334_002:0131a15": "集種種如幻菩薩聲聞大眾。說種種如幻法。度種",
    "X18n0334_002:0131a16": "種如幻眾生。皆由自心現量。遠離有無等見。趨於",
    "X18n0334_002:0131a17": "究竟也。此自心現量。在迷位中。依於緣起。起諸妄",
    "X18n0334_002:0131a18": "想。亦一一如幻。如夢。如光影。如水月。離諸有無。亦",
    "X18n0334_002:0131a19": "離聲聞緣覺等法。但以不覺。不能證知。故覺自心",
    "X18n0334_002:0131a20": "現量者。所作所現。乃云如妄想自性處。依於緣起。",
    "X18n0334_002:0131a21": "所謂究竟現量也。",
    "X18n0334_002:0131a22": "爾時世尊欲重宣此義。而說偈言。心量世間。佛子觀",
    "X18n0334_002:0131a23": "察。種類之身。離所作行。得力神通。自在成就。",
    "X18n0334_002:0131a24": "偈言世間心量。及種類身相。悉離作性。菩薩觀此。",
    "X18n0334_002:0131b01": "即能內發力通。自在成就。此猶達妄想自性。依於",
    "X18n0334_002:0131b02": "緣起。一剎那間。識智轉變。體同用異也。○上三示",
    "X18n0334_002:0131b03": "善法無我竟。四示善法無我得四法無我相。分五。",
    "X18n0334_002:0131b04": "△初法空相。",
    "X18n0334_002:0131b05": "爾時大慧菩薩摩訶薩復請佛言。惟願世尊。為我等",
    "X18n0334_002:0131b06": "說一切法空。無生。無二。離自性相。我等及餘諸菩薩",
    "X18n0334_002:0131b07": "眾。覺悟是空無生無二離自性相已。離有無妄想。疾",
    "X18n0334_002:0131b08": "得阿耨多羅三藐三菩提。爾時世尊告大慧菩薩摩",
    "X18n0334_002:0131b09": "訶薩言。諦聽諦聽。善思念之。今當為汝廣分別說。大",
    "X18n0334_002:0131b10": "慧白佛言。善哉。世尊。唯然受教。",
    "X18n0334_002:0131b11": "空無生無二離自性相。世尊常以此旨。顯示自性",
    "X18n0334_002:0131b12": "不墮有無。下文分別四句。而先指人以不離妄想",
    "X18n0334_002:0131b13": "獲自證處。然後知修多羅以語入義。而非真實在",
    "X18n0334_002:0131b14": "於言說耳。",
    "X18n0334_002:0131b15": "佛告大慧。空空者。即是妄想自性處。大慧。妄想自性",
    "X18n0334_002:0131b16": "計著者。說空無生無二離自性相。大慧。彼略說七種",
    "X18n0334_002:0131b17": "空。謂相空。性自性空。行空。無行空。一切法離言說空。",
    "X18n0334_002:0131b18": "第一義聖智大空。彼彼空。",
    "X18n0334_002:0131b19": "此即妄想自性。以示真空也。真空無空。故曰空空。",
    "X18n0334_002:0131b20": "空空即是妄想自性處。唯有證知。不可說示。葢為",
    "X18n0334_002:0131b21": "眾生不知妄想自性真空。妄起計著。故說空。說無",
    "X18n0334_002:0131b22": "生。說無二。說離自性相。使悟聖樂行處。即在妄想。",
    "X18n0334_002:0131b23": "但離計著。當下證知。更無別有。先列空相七種。無",
    "X18n0334_002:0131b24": "生無二離性。例同空義。皆非捨妄想別有諸義也。",
    "X18n0334_002:0131c01": "云何相空。謂一切性自共相空。觀展轉積聚故。分別",
    "X18n0334_002:0131c02": "無性。自共相不生。自他俱性無性。故相不住。是故說",
    "X18n0334_002:0131c03": "一切性相空。是名相空。",
    "X18n0334_002:0131c04": "一切法性。無自共相。妄見自相。故有共。妄見共相。",
    "X18n0334_002:0131c05": "故有自。展轉相待。積聚而成。皆由分別耳。分別之",
    "X18n0334_002:0131c06": "性既虗。自他之相亦偽。即相無相。故云相空也。",
    "X18n0334_002:0131c07": "云何性自性空。謂自己性自性不生。是名一切法性",
    "X18n0334_002:0131c08": "自性空。是故說性自性空。",
    "X18n0334_002:0131c09": "一切法性。妄見有無。非一切法實有自己性也。善",
    "X18n0334_002:0131c10": "法無善自性。惡法無惡自性。一切法無一切法自",
    "X18n0334_002:0131c11": "性。故云性自性空。非無性空也。",
    "X18n0334_002:0131c12": "云何行空。謂陰離我我所。因所成。所作業。方便生。是",
    "X18n0334_002:0131c13": "名行空。",
    "X18n0334_002:0131c14": "因所成。謂種子。所作業。謂現行。此諸陰所由生起",
    "X18n0334_002:0131c15": "也。迷心為識。種現互熏。王所交妄。無我我所。故空",
    "X18n0334_002:0131c16": "也。",
    "X18n0334_002:0131c17": "大慧。即此如是行空。展轉緣起自性無性。是名無行",
    "X18n0334_002:0131c18": "空。",
    "X18n0334_002:0131c19": "諸陰行處。當體全空。即是涅槃。因空說陰。因陰說",
    "X18n0334_002:0131c20": "空。展轉緣起。俱無自性。無陰無空。故云無行空也。",
    "X18n0334_002:0131c21": "云何一切法離言說空。謂妄想自性。無言說故。一切",
    "X18n0334_002:0131c22": "法離言說。是名一切法離言說空。",
    "X18n0334_002:0131c23": "妄想自性。即非妄想自性。不可妄想自性外。更有",
    "X18n0334_002:0131c24": "言說。故知一切法皆離言說也。",
    "X18n0334_002:0132a01": "云何一切法第一義聖智大空。謂得自覺聖智。一切",
    "X18n0334_002:0132a02": "見過習氣空。是名一切法第一義聖智大空。",
    "X18n0334_002:0132a03": "自覺聖智。本離有無諸見過患。於此證知。則一切",
    "X18n0334_002:0132a04": "處。一切時。一切事。成第一義。是第一義大空也。",
    "X18n0334_002:0132a05": "云何彼彼空。謂於彼無彼空。是名彼彼空。大慧。譬如",
    "X18n0334_002:0132a06": "鹿子母舍。無象馬牛羊等。非無比丘眾。而說彼空。非",
    "X18n0334_002:0132a07": "舍舍性空。亦非比丘比丘性空。非餘處無象馬。是名",
    "X18n0334_002:0132a08": "一切法自相。彼於彼無彼。是名彼彼空。是名七種空。",
    "X18n0334_002:0132a09": "彼彼空者。是空最麤。汝當遠離。",
    "X18n0334_002:0132a10": "於彼無此。於此無彼。故曰彼彼空。如鹿子母舍。無",
    "X18n0334_002:0132a11": "象馬牛羊。非無比丘眾。而說彼空。此彼彼空義也。",
    "X18n0334_002:0132a12": "然鹿子母舍。雖無象馬牛羊。而非無比丘眾。如舍。",
    "X18n0334_002:0132a13": "非無舍自性。比丘。非無比丘自性。鹿子母舍無象",
    "X18n0334_002:0132a14": "馬。亦非餘處無象馬。此一切法無他相。非無自相。",
    "X18n0334_002:0132a15": "故彼彼空最麤無義。應當遠離也。謂外道計空。不",
    "X18n0334_002:0132a16": "如我法六種空義。當處頓離一切有無習見。是無",
    "X18n0334_002:0132a17": "有無他性。而非無自性也。△二無生相。",
    "X18n0334_002:0132a18": "大慧。不自生。非不生。除住三昧。是名無生。",
    "X18n0334_002:0132a19": "不自生。謂自體本無生性也。非不生者。謂因緣會",
    "X18n0334_002:0132a20": "遇。似生相續。迷情未盡。不可言無。妄體元虗。生亦",
    "X18n0334_002:0132a21": "非有。所謂因緣所生法。我說即是空。此名無生。非",
    "X18n0334_002:0132a22": "以住三昧。而言無生也。△三離自性相。",
    "X18n0334_002:0132a23": "離自性。即是無生。離自性。剎那相續流注及異性現。",
    "X18n0334_002:0132a24": "一切性離自性。是故一切性離自性。",
    "X18n0334_002:0132b01": "離自性。為無生密旨。故復言即是無生也。唯無自",
    "X18n0334_002:0132b02": "性。則當生不生。雖相續流注。而剎那不住。變異相",
    "X18n0334_002:0132b03": "現。故知一切性離自性也。△四無二相。",
    "X18n0334_002:0132b04": "云何無二。謂一切法。如陰熱。如長短。如黑白。大慧。一",
    "X18n0334_002:0132b05": "切法無二。非於涅槃彼生死。非於生死彼涅槃。異相",
    "X18n0334_002:0132b06": "因。有性故。是名無二。如涅槃生死。一切法亦如是。是",
    "X18n0334_002:0132b07": "故空。無生。無二。離自性相。應當修學。",
    "X18n0334_002:0132b08": "所謂二者。如陰與熱異。長與短異。黑與白異。所謂",
    "X18n0334_002:0132b09": "相異因異也。然相非二相。因非二因。是謂無二。故",
    "X18n0334_002:0132b10": "知涅槃之外無生死。生死之外無涅槃。生死涅槃",
    "X18n0334_002:0132b11": "之相異。生死涅槃之因異。然相非二相。因非二因。",
    "X18n0334_002:0132b12": "所謂異因相。有性也。迷覺為因。真妄成相。此迷此",
    "X18n0334_002:0132b13": "覺。此真此妄。似有異見。而無二體。一切法亦復如",
    "X18n0334_002:0132b14": "是矣。△五結四相入一切修多羅。",
    "X18n0334_002:0132b15": "爾時世尊欲重宣此義。而說偈言。我常說空法。遠離",
    "X18n0334_002:0132b16": "於斷常。生死如幻夢。而彼業不壞。虗空及涅槃。滅二",
    "X18n0334_002:0132b17": "亦如是。愚夫作妄想。諸聖離有無。",
    "X18n0334_002:0132b18": "如來所說空法。說妄想自性真空也。妄想自性真",
    "X18n0334_002:0132b19": "空。超過斷常。處於生死。都如夢幻。夢幻之中。無有",
    "X18n0334_002:0132b20": "壞相。及與不壞。說有業壞者。猶屬有無之見。自性",
    "X18n0334_002:0132b21": "真空。如三無為。頓離有無。無諸過患。故不同愚夫",
    "X18n0334_002:0132b22": "隨順妄想。不覺計著也。",
    "X18n0334_002:0132b23": "爾時世尊復告大慧菩薩摩訶薩言。大慧。空無生無",
    "X18n0334_002:0132b24": "二離自性相。普入諸佛一切修多羅。凡所有經。悉說",
    "X18n0334_002:0132c01": "此義。諸修多羅。悉隨眾生希望心故。為分別說。顯示",
    "X18n0334_002:0132c02": "其義。而非真實在於言說。如鹿渴想。誑惑羣鹿。鹿於",
    "X18n0334_002:0132c03": "彼相計著水性。而彼無水。如是。一切修多羅所說諸",
    "X18n0334_002:0132c04": "法。為令愚夫發歡喜故。非實聖智在。於言說。是故當",
    "X18n0334_002:0132c05": "依於義。莫著言說。",
    "X18n0334_002:0132c06": "此復結言為妄想自性計著者。說空無生無二離",
    "X18n0334_002:0132c07": "自性相。若能證知妄想自性。頓離計著。即當下泯",
    "X18n0334_002:0132c08": "然。始知空無生無二離自性。猶為指宗之極。而非",
    "X18n0334_002:0132c09": "直顯第一義。故曰諸修多羅。隨眾生希望。顯示其",
    "X18n0334_002:0132c10": "義。而非真實在於言說也。顯示其義。謂以語入義。",
    "X18n0334_002:0132c11": "如燈照色。而非真實在於言說。故不可依語取義。",
    "X18n0334_002:0132c12": "此所謂當依於義。莫依言說也。△上二示五法自",
    "X18n0334_002:0132c13": "性無我。簡二乘外道。以顯正法因果竟。",
    "X18n0334_002:0132c15": "楞伽阿跋"
}