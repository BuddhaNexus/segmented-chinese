{
    "T22n1425_001:0227a02": "No. 1425 [cf. Nos. 1426, 1427]",
    "T22n1425_001:0227a03": "摩訶僧祇律卷第一(初比丘僧戒法學)",
    "T22n1425_001:0227a05": "東晉天竺三藏佛陀跋陀羅",
    "T22n1425_001:0227a06": "共法顯譯",
    "T22n1425_001:0227a07": "明四波羅夷法之一(婬戒之一)",
    "T22n1425_001:0227a08": "[0227a08] 若篤信善男子欲得五事利益者，當盡受持",
    "T22n1425_001:0227a09": "此律。何等五？若善男子欲建立佛法者，當盡",
    "T22n1425_001:0227a10": "受持此律。欲令正法久住者，當盡受持此律。",
    "T22n1425_001:0227a11": "不欲有疑悔請問他人者，當盡受持此律。諸",
    "T22n1425_001:0227a12": "有比丘、比丘尼犯罪恐怖，為作依怙者，當盡",
    "T22n1425_001:0227a13": "受持此律。欲遊化諸方而無礙者，當盡受持",
    "T22n1425_001:0227a14": "此律。是名篤信善男子受持此律，得五事利益。",
    "T22n1425_001:0227a15": "   若能盡受持，  調御威儀戒；",
    "T22n1425_001:0227a16": " 五事功德利，  世尊之所說。",
    "T22n1425_001:0227a17": " 受持此律者，  如其義善聽；",
    "T22n1425_001:0227a18": " 若能盡受持，  調御戒律儀，",
    "T22n1425_001:0227a19": " 建立世尊教，  是名真佛子。",
    "T22n1425_001:0227a20": " 佛法得久住，  能行正法施，",
    "T22n1425_001:0227a21": " 亦無疑悔起，  請問於他人。",
    "T22n1425_001:0227a22": " 比丘比丘尼，  犯罪得依怙；",
    "T22n1425_001:0227a23": " 遊化於諸方，  所往無罣礙。",
    "T22n1425_001:0227a24": "[0227a24] 婆伽婆、三藐三佛陀從本發意所修習者，今",
    "T22n1425_001:0227a25": "已成就，欲度人故住舍衛城，諸天世人恭敬",
    "T22n1425_001:0227a26": "供養、尊重讚歎，名聞十方供養中最。為求福",
    "T22n1425_001:0227a27": "眾生得建立於福，求果眾生得建立於果，苦",
    "T22n1425_001:0227a28": "惱眾生而得安隱，為諸天人開甘露門，於十",
    "T22n1425_001:0227a29": "六大國莫不宗伏、知見自覺。佛所住者，住於",
    "T22n1425_001:0227b01": "天住、住於梵住、住賢聖住、住最勝住、住一切",
    "T22n1425_001:0227b02": "智心，得自在隨意所住，是故如來住舍衛",
    "T22n1425_001:0227b03": "國。[0227b03] 爾時尊者舍利弗，獨一靜處結加趺坐",
    "T22n1425_001:0227b04": "正受三昧。三昧覺已作是思惟：「有何因緣，諸",
    "T22n1425_001:0227b05": "佛世尊滅度之後法不久住？有何因緣，諸佛",
    "T22n1425_001:0227b06": "世尊滅度之後法教久住？」於是尊者舍利弗，",
    "T22n1425_001:0227b07": "晡時從三昧起詣世尊所，頭面禮足&#x5374;坐一",
    "T22n1425_001:0227b08": "面。坐一面已白佛言：「世尊！我於靜處正受三",
    "T22n1425_001:0227b09": "昧，三昧覺已作是思惟：『有何因緣，諸佛世尊",
    "T22n1425_001:0227b10": "滅度之後法不久住？有何因緣，諸佛世尊滅",
    "T22n1425_001:0227b11": "度之後法教久住？』」[0227b11] 爾時佛告舍利弗：「有如來",
    "T22n1425_001:0227b12": "不為弟子廣說修多羅、祇夜、授記、伽陀、憂陀",
    "T22n1425_001:0227b13": "那，如是語、本生、方廣、未曾有經。舍利弗！諸佛",
    "T22n1425_001:0227b14": "如來不為聲聞制戒，不立說波羅提木叉法，",
    "T22n1425_001:0227b15": "是故如來滅度之後法不久住。舍利弗！譬如",
    "T22n1425_001:0227b16": "鬘師、鬘師弟子，以種種色花著於案上，不以",
    "T22n1425_001:0227b17": "線連，若四方風吹則隨風散。何以故？無線連",
    "T22n1425_001:0227b18": "故。如是舍利弗！如來不廣為弟子說九部法，",
    "T22n1425_001:0227b19": "不為聲聞制戒，不立說波羅提木叉法，是故",
    "T22n1425_001:0227b20": "如來滅後法不久住。舍利弗！以如來廣為弟",
    "T22n1425_001:0227b21": "子說九部法，為聲聞制戒，立說波羅提木叉",
    "T22n1425_001:0227b22": "法，是故如來滅度之後教法久住。舍利弗！譬",
    "T22n1425_001:0227b23": "如鬘師、鬘師弟子，以種種色花以線連之，若",
    "T22n1425_001:0227b24": "四方風吹不隨風散。所以者何？以線連故。如",
    "T22n1425_001:0227b25": "是舍利弗！如來廣說九部經，為聲聞制戒，立",
    "T22n1425_001:0227b26": "說波羅提木叉法，是以如來滅後法得久住。",
    "T22n1425_001:0227b27": "舍利弗！以是因緣故，教法有久住、有不久住",
    "T22n1425_001:0227b28": "者。」[0227b28] 爾時尊者舍利弗白佛言：「唯願世尊！廣說",
    "T22n1425_001:0227b29": "九部經，善為聲聞制戒，立說波羅提木叉法，",
    "T22n1425_001:0227c01": "令教法久住，為諸天世人開甘露門。」[0227c01] 爾時佛",
    "T22n1425_001:0227c02": "告舍利弗：「如來不以無過患因緣而為弟子",
    "T22n1425_001:0227c03": "制戒、立說波羅提木叉法。舍利弗！譬如轉輪",
    "T22n1425_001:0227c04": "聖王不以無過而為婆羅門居士而制刑罰。",
    "T22n1425_001:0227c05": "如是舍利弗！如來亦復如是，不以無過患因",
    "T22n1425_001:0227c06": "緣而為弟子制戒、立說波羅提木叉法。然舍",
    "T22n1425_001:0227c07": "利弗！當來有正信善男子，於佛法中信家非",
    "T22n1425_001:0227c08": "家捨家出家，或有心亂顛倒起於淨想，三毒",
    "T22n1425_001:0227c09": "熾盛而犯諸罪。舍利弗！是時如來當為弟子",
    "T22n1425_001:0227c10": "制戒、立說波羅提木叉法。止！舍利弗！如來自",
    "T22n1425_001:0227c11": "當知時。」[0227c11] 舍利弗言：「唯然世尊！如來自當知時。」",
    "T22n1425_001:0227c12": " 是時舍利弗，  偏袒而合掌，",
    "T22n1425_001:0227c13": " 隨順轉法輪，  請求最勝說。",
    "T22n1425_001:0227c14": " 勸請於世尊：  「今正是其時，",
    "T22n1425_001:0227c15": " 願為弟子眾，  廣制戒律儀。",
    "T22n1425_001:0227c16": " 能令佛正法，  長夜得久住；",
    "T22n1425_001:0227c17": " 顯示甘露門，  開化天人眾。」",
    "T22n1425_001:0227c18": " 彼住最後身，  作此勸請已；",
    "T22n1425_001:0227c19": " 爾時最勝告，  尊者舍利弗：",
    "T22n1425_001:0227c20": "「弟子未有罪，  眾僧悉清淨；",
    "T22n1425_001:0227c21": " 諸佛未曾有，  無過而制戒。",
    "T22n1425_001:0227c22": " 譬如世界主，  王領其國土；",
    "T22n1425_001:0227c23": " 無有無過人，  而加其刑罰。",
    "T22n1425_001:0227c24": " 彼喻此亦然，  世尊天人師；",
    "T22n1425_001:0227c25": " 未有無過患，  而制弟子戒。",
    "T22n1425_001:0227c26": " 過患既已起，  時有犯惡者；",
    "T22n1425_001:0227c27": " 是時天人師，  為眾制律儀。",
    "T22n1425_001:0227c28": " 過去、未來世，  佛眼靡不見；",
    "T22n1425_001:0227c29": " 隨其事輕重，  隨其輕重制。」",
    "T22n1425_001:0228a01": " 說此正法時，  在於祇洹林；",
    "T22n1425_001:0228a02": " 舍利弗勸請，  世尊答如是。",
    "T22n1425_001:0228a03": "[0228a03] 爾時諸比丘白佛言：「世尊！云何尊者舍利弗，",
    "T22n1425_001:0228a04": "諸比丘未有過患，而請世尊制戒、立說波羅",
    "T22n1425_001:0228a05": "提木叉法？」佛告諸比丘：「舍利弗不但今日未",
    "T22n1425_001:0228a06": "有過患而請制戒，彼於昔時在一城邑聚落，",
    "T22n1425_001:0228a07": "人民居士未有過患，亦曾請我制諸刑罰。」諸",
    "T22n1425_001:0228a08": "比丘白佛言：「世尊！乃往昔時已有此耶？」佛言：",
    "T22n1425_001:0228a09": "「如是。」諸比丘白佛言：「世尊！願樂欲聞。」[0228a09] 佛告",
    "T22n1425_001:0228a10": "諸比丘：「過去世時有城名波羅奈，國名迦尸。",
    "T22n1425_001:0228a11": "彼時國王號曰大名稱，以法治化，無有怨敵，",
    "T22n1425_001:0228a12": "布施持戒，汎愛人物、善攝眷屬。法王御世，人",
    "T22n1425_001:0228a13": "民殷盛，富樂豐實，聚落村邑雞飛相接，舉",
    "T22n1425_001:0228a14": "國人民更相敬愛，種種眾伎共相娛樂。時有",
    "T22n1425_001:0228a15": "大臣名曰陶利，多諸策謀，作是思惟：『今此王",
    "T22n1425_001:0228a16": "境自然富樂人民熾盛，城邑聚落雞飛相接，",
    "T22n1425_001:0228a17": "舉國人民更相敬愛，種種眾伎共相娛樂。』時",
    "T22n1425_001:0228a18": "彼大臣往白王言：『今日境界自然富樂人民",
    "T22n1425_001:0228a19": "熾盛，城邑聚落雞飛相接，舉國人民更相敬",
    "T22n1425_001:0228a20": "愛，種種伎樂共相娛樂。願王當為斯等制立",
    "T22n1425_001:0228a21": "刑罰，莫令極樂生諸過患。』王言：『止！止！此言",
    "T22n1425_001:0228a22": "不可。所以者何？過患未起而欲制罰。』臣復白",
    "T22n1425_001:0228a23": "王：『當防未來，莫令極樂生諸過患。』時王作是",
    "T22n1425_001:0228a24": "思惟：『今此大臣聰明智謀，多諸朋黨不可卒",
    "T22n1425_001:0228a25": "制，今若呵責或生咎釁。』爾時國王欲微誨大",
    "T22n1425_001:0228a26": "臣，即說偈言：",
    "T22n1425_001:0228a27": "「『勢力喜瞋恚，  難可卒呵制；",
    "T22n1425_001:0228a28": "  橫生人過患，  此事甚不可。",
    "T22n1425_001:0228a29": "  大人多慈愍，  知人實有過；",
    "T22n1425_001:0228b01": "  猶尚復觀察，  哀愍加其罰。",
    "T22n1425_001:0228b02": "  惡人喜惱他，  不審其過罪；",
    "T22n1425_001:0228b03": "  而加其刑罰，  自損惡名增。",
    "T22n1425_001:0228b04": "  如王好威怒，  枉害加良善；",
    "T22n1425_001:0228b05": "  惡名流四遠，  死則墮惡道。",
    "T22n1425_001:0228b06": "  正法化黎庶，  身口意清淨；",
    "T22n1425_001:0228b07": "  忍辱行四等，  是謂人中王。",
    "T22n1425_001:0228b08": "  王為人中上，  宜制忿怒心：",
    "T22n1425_001:0228b09": "  仁愛恕有罪，  哀愍加刑罰。』",
    "T22n1425_001:0228b10": "[0228b10] 「爾時大臣聞王所說，心大歡喜而說偈言：",
    "T22n1425_001:0228b11": "「『最勝人中王，  願永蔭黎庶；",
    "T22n1425_001:0228b12": "  忍辱自調伏，  道化怨自降。",
    "T22n1425_001:0228b13": "  王德被無外，  祚隆永無窮；",
    "T22n1425_001:0228b14": "  以道治天下，  常為天人王。』」",
    "T22n1425_001:0228b15": "[0228b15] 佛告諸比丘：「爾時國王大名稱者，豈異人乎？",
    "T22n1425_001:0228b16": "則我身是。時大臣陶利者，舍利弗是。爾時城",
    "T22n1425_001:0228b17": "邑聚落長者居士未有過患，而彼請我令制刑",
    "T22n1425_001:0228b18": "罰。今諸比丘過患未起，而復請我為諸弟子",
    "T22n1425_001:0228b19": "制戒、立說波羅提木叉法。」[0228b19] 爾時世尊從舍衛",
    "T22n1425_001:0228b20": "城隨所樂住已，於憍薩羅國人間遊行，與大",
    "T22n1425_001:0228b21": "比丘眾五百人前後圍遶，詣憍薩羅國耕田",
    "T22n1425_001:0228b22": "婆羅門聚落。到已於耕田林中住。於是世尊",
    "T22n1425_001:0228b23": "晡時從三昧起，周遍觀察上下諸方又復視",
    "T22n1425_001:0228b24": "前平地，而發微笑往來經行。時舍利弗見世",
    "T22n1425_001:0228b25": "尊從三昧起周遍觀察上下諸方又復視前",
    "T22n1425_001:0228b26": "平地，而發微笑往來經行，見已往詣眾多比",
    "T22n1425_001:0228b27": "丘所，語比丘言：「諸長老！我向見世尊從三昧",
    "T22n1425_001:0228b28": "起，觀察諸方乃至往來經行。諸長老！如來、應",
    "T22n1425_001:0228b29": "供、正遍知，不以無因緣而起微笑。若往請問，",
    "T22n1425_001:0228c01": "必當聞說過去宿命久遠之事。我等今日當",
    "T22n1425_001:0228c02": "詣世尊問如此義，如佛所說我當奉行。」諸比",
    "T22n1425_001:0228c03": "丘聞舍利弗說已，即與舍利弗，共詣世尊所",
    "T22n1425_001:0228c04": "頭面禮足，禮足已隨佛經行。[0228c04] 時尊者舍利弗",
    "T22n1425_001:0228c05": "白佛言：「向見世尊從三昧起，觀察諸方乃至",
    "T22n1425_001:0228c06": "往來經行，我即往詣眾多比丘所，語比丘言：",
    "T22n1425_001:0228c07": "『諸長老！我向見世尊從三昧起，觀察諸方乃",
    "T22n1425_001:0228c08": "至往來經行。諸長老！如來、應供、正遍知，不以",
    "T22n1425_001:0228c09": "無因緣而笑。若往請問，必當聞說過去宿命",
    "T22n1425_001:0228c10": "久遠之事。我等今日當詣世尊問如此義，如",
    "T22n1425_001:0228c11": "佛所說我當奉行。』不審世尊！有何因緣而發",
    "T22n1425_001:0228c12": "微笑？」[0228c12] 爾時世尊，出金色臂指地告舍利弗：「汝",
    "T22n1425_001:0228c13": "見此地不？」舍利弗言：「唯然已見。」佛言：「此地",
    "T22n1425_001:0228c14": "是迦葉佛故園林處，此一處是迦葉佛精舍",
    "T22n1425_001:0228c15": "處，此一處是經行處，此一處是坐禪處。」爾時",
    "T22n1425_001:0228c16": "尊者舍利弗，即取僧伽梨襞為四&#x893A;，即布是",
    "T22n1425_001:0228c17": "地。布是地已，偏袒右肩、右膝著地，合掌白佛",
    "T22n1425_001:0228c18": "言：「唯願世尊！坐此座上，當令此地為二佛",
    "T22n1425_001:0228c19": "坐處。」爾時世尊即受而坐，尊者舍利弗禮佛",
    "T22n1425_001:0228c20": "足已，於一面坐而白佛言：「世尊！有幾事利益，",
    "T22n1425_001:0228c21": "如來、應供、正遍知為弟子制戒、立說波羅提",
    "T22n1425_001:0228c22": "木叉法？」佛告舍利弗：「有十事利益故，諸佛如",
    "T22n1425_001:0228c23": "來為諸弟子制戒、立說波羅提木叉法。何等",
    "T22n1425_001:0228c24": "十？一者攝僧故；二者極攝僧故；三者令僧安",
    "T22n1425_001:0228c25": "樂故；四者折伏無羞人故；五者有慚愧人得",
    "T22n1425_001:0228c26": "安隱住故；六者不信者令得信故；七者已信",
    "T22n1425_001:0228c27": "者增益信故；八者於現法中得漏盡故；九者",
    "T22n1425_001:0228c28": "未生諸漏令不生故；十者正法得久住，為諸",
    "T22n1425_001:0228c29": "天人開甘露施門故。以是十事，如來、應供、正",
    "T22n1425_001:0229a01": "遍知為諸弟子制戒、立說波羅提木叉法。」",
    "T22n1425_001:0229a02": " 是時舍利弗，  偏袒而合掌；",
    "T22n1425_001:0229a03": " 隨順轉法輪，  請問於最勝。",
    "T22n1425_001:0229a04": " 彼住最後身，  合掌請問已，",
    "T22n1425_001:0229a05": " 爾時最勝告，  尊者舍利弗：",
    "T22n1425_001:0229a06": "「有十功德利，  如來所知見，",
    "T22n1425_001:0229a07": " 故為諸弟子，  廣制戒律儀。",
    "T22n1425_001:0229a08": " 攝僧、極攝故；  令僧安樂住；",
    "T22n1425_001:0229a09": " 折伏無羞人；  慚愧得安隱；",
    "T22n1425_001:0229a10": " 不信令入信；  已信者增益；",
    "T22n1425_001:0229a11": " 現法得漏盡；  未生漏不生；",
    "T22n1425_001:0229a12": " 正法得久住，  開甘露施門。」",
    "T22n1425_001:0229a13": " 說是正法時，  在於耕田林，",
    "T22n1425_001:0229a14": " 舍利弗請問，  世尊答如是。",
    "T22n1425_001:0229a15": "[0229a15] 爾時世尊於耕田聚落隨所樂住已，從憍薩",
    "T22n1425_001:0229a16": "羅國遊行向跋耆國。爾時世尊與五百比丘",
    "T22n1425_001:0229a17": "俱，到跋耆國毘舍離城，住大林重閣精舍。爾",
    "T22n1425_001:0229a18": "時毘舍離城，人民飢饉五穀不熟，白骨縱橫",
    "T22n1425_001:0229a19": "乞食難得。毘舍離城有長者子，名曰耶舍，信",
    "T22n1425_001:0229a20": "家非家、捨家出家，其父名迦蘭陀，故諸梵行",
    "T22n1425_001:0229a21": "者皆稱為迦蘭陀子。時世飢饉乞食難得，每",
    "T22n1425_001:0229a22": "至食時多還家食，其母告耶舍言：「子！汝甚為",
    "T22n1425_001:0229a23": "大苦，剃除鬚髮著弊納衣，持&#x9262;乞食為世人",
    "T22n1425_001:0229a24": "所笑。今此家中大有財物，汝父母錢及餘先",
    "T22n1425_001:0229a25": "祖財寶，恣汝所欲；且汝愛婦今猶故在，當",
    "T22n1425_001:0229a26": "共生活，何以如是受諸勤苦？汝當歸家受五",
    "T22n1425_001:0229a27": "欲樂，自恣布施、種諸功德、供養三寶。」爾時耶",
    "T22n1425_001:0229a28": "舍白母言：「願母止！止！我樂修梵行。」其母復第",
    "T22n1425_001:0229a29": "二、第三所勸如初，耶舍答亦如先。母復重言：",
    "T22n1425_001:0229b01": "「汝若不樂在家者，當乞我種以續繼嗣，莫令",
    "T22n1425_001:0229b02": "門戶斷絕、財物沒官。」爾時耶舍即白母言：「今",
    "T22n1425_001:0229b03": "欲使我於此中留種子者，當奉此&#x52C5;。」母即歡",
    "T22n1425_001:0229b04": "喜疾入婦房語新婦言：「汝速莊嚴，著耶舍本",
    "T22n1425_001:0229b05": "所愛樂嚴身之服，與之相見。」新婦答言：「爾。」即",
    "T22n1425_001:0229b06": "便莊嚴如教所&#x52C5;。爾時耶舍即與其婦共相",
    "T22n1425_001:0229b07": "娛樂，如其俗法，於是其婦遂便有娠，月滿",
    "T22n1425_001:0229b08": "生子。其家議言：「本為乞種故，今當立字名為",
    "T22n1425_001:0229b09": "續種。」爾時世人皆名為續種，父續種、母續種、",
    "T22n1425_001:0229b10": "祖續種，錢財一切皆名續種。所有如是惡",
    "T22n1425_001:0229b11": "名流布，道俗悉聞。[0229b11] 爾時耶舍聞惡名已，為續",
    "T22n1425_001:0229b12": "種子父，大自慚愧，恥其所聞，作是思惟：「沙",
    "T22n1425_001:0229b13": "門釋種中，未曾見聞有如此事。此為法耶？為",
    "T22n1425_001:0229b14": "非法耶？我今當以此事廣白尊者舍利弗，舍",
    "T22n1425_001:0229b15": "利弗當以此事具白世尊，如世尊教，我當奉",
    "T22n1425_001:0229b16": "行。」時耶舍疾往詣尊者舍利弗所，廣說上事。",
    "T22n1425_001:0229b17": "[0229b17] 尊者舍利弗，與耶舍共詣世尊所，頭面禮足",
    "T22n1425_001:0229b18": "&#x5374;坐一面。坐已尊者舍利弗具以上事廣白",
    "T22n1425_001:0229b19": "世尊。佛問耶舍：「汝實有是事不？」答言：「實爾。」佛",
    "T22n1425_001:0229b20": "言：「耶舍！是為大過，比丘僧中未曾有此。汝",
    "T22n1425_001:0229b21": "愚癡人！最初開大罪門，未有漏患而起漏患。",
    "T22n1425_001:0229b22": "天魔波旬常求諸比丘短而不能得，汝今最初",
    "T22n1425_001:0229b23": "開魔徑路。汝今便為毀正法幢、建波旬幢。汝",
    "T22n1425_001:0229b24": "愚癡人！寧以利刀割截身生，若著毒蛇口中、",
    "T22n1425_001:0229b25": "若狂狗口中，若大火中、若灰炭中，不應與女",
    "T22n1425_001:0229b26": "人共行婬欲。耶舍！汝常不聞我無數方便呵責",
    "T22n1425_001:0229b27": "婬欲：欲為迷醉，欲如大火燒人善根，欲為大",
    "T22n1425_001:0229b28": "患。我常種種方便稱歎離欲、斷欲、度欲。汝今",
    "T22n1425_001:0229b29": "云何作是不善？耶舍！此非法、非律、非如佛教，",
    "T22n1425_001:0229c01": "不可以是長養善法。」[0229c01] 時諸比丘白佛言：「世尊！",
    "T22n1425_001:0229c02": "云何是耶舍比丘，僧中未曾有此，而彼耶舍",
    "T22n1425_001:0229c03": "初開罪門，未有漏患而起漏患？」佛告諸比",
    "T22n1425_001:0229c04": "丘：「是人不但今日於我法中未有漏患而起",
    "T22n1425_001:0229c05": "漏患。」諸比丘白佛言：「彼過去時已曾有是事",
    "T22n1425_001:0229c06": "耶？」佛言：「如是。」諸比丘白佛言：「世尊！願樂欲",
    "T22n1425_001:0229c07": "聞。」[0229c07] 佛告諸比丘：「過去世時此世界劫盡時，諸",
    "T22n1425_001:0229c08": "眾生生光音天上，而此大地還已成立，諸眾",
    "T22n1425_001:0229c09": "生等從光音天還來至此。時彼眾生身有妙",
    "T22n1425_001:0229c10": "光，神足自在禪悅為食，諸有所須隨意所欲。",
    "T22n1425_001:0229c11": "是諸眾生身光相照，無有日月星宿亦無晝",
    "T22n1425_001:0229c12": "夜，亦無一月、半月、四時歲數。時此大地便有",
    "T22n1425_001:0229c13": "自然地味，色香美味皆悉具足，如天甘露等",
    "T22n1425_001:0229c14": "無有異。時有一輕躁貪欲眾生，嘗此地味覺",
    "T22n1425_001:0229c15": "其香美，漸取食之即生著心。其餘眾生見其",
    "T22n1425_001:0229c16": "如此，展轉相&#x52B9;皆競取食。爾時眾生食地味",
    "T22n1425_001:0229c17": "已，身體沈重光明即滅，貪著五欲退失神足。",
    "T22n1425_001:0229c18": "然後世間便有日月星宿昏明，半月、一月、春秋",
    "T22n1425_001:0229c19": "冬夏。」佛告諸比丘：「爾時輕躁眾生者，豈異",
    "T22n1425_001:0229c20": "人乎？即耶舍比丘是。彼時耶舍於諸眾生，漏",
    "T22n1425_001:0229c21": "患未起而先起漏；今日復於清淨僧中先開",
    "T22n1425_001:0229c22": "漏門。」[0229c22] 諸比丘白佛言：「世尊！彼耶舍比丘先世",
    "T22n1425_001:0229c23": "已來乃如是耶？云何其母巧作方便以婬欲",
    "T22n1425_001:0229c24": "誘誑其子？」佛告諸比丘：「是耶舍母不但今日",
    "T22n1425_001:0229c25": "巧作方便誘誑其子，過去世時亦曾誘誑。」諸",
    "T22n1425_001:0229c26": "比丘白佛言：「世尊！已曾爾耶？」佛言：「如是。」諸",
    "T22n1425_001:0229c27": "比丘白佛言：「世尊！願樂欲聞。」[0229c27] 佛告諸比丘：「過",
    "T22n1425_001:0229c28": "去世時有城名波羅奈，國名迦尸。時彼國王",
    "T22n1425_001:0229c29": "號大名稱，離諸怨敵，布施汎戒，持愛人物，以",
    "T22n1425_001:0230a01": "法治化，善攝眷屬。時王第一夫人，晨朝上高",
    "T22n1425_001:0230a02": "樓上觀察星宿，見一金色鹿王從南方來陵虛",
    "T22n1425_001:0230a03": "北逝。夫人見已即作是念：『我若得此金色鹿",
    "T22n1425_001:0230a04": "皮持作褥者，沒無遺恨；若不得者，用作此王",
    "T22n1425_001:0230a05": "夫人為？』即自念曰：『若我語人：「見金色鹿王。」誰",
    "T22n1425_001:0230a06": "當信者？』又作是念：『若言是鹿，不應乘虛；若",
    "T22n1425_001:0230a07": "乘虛行，不應言鹿。』夫人愁憂，恐不信故，即脫",
    "T22n1425_001:0230a08": "瓔珞著垢弊衣入憂惱房。王於殿上治政事",
    "T22n1425_001:0230a09": "訖，還入其室不見第一夫人，即問侍者。侍者",
    "T22n1425_001:0230a10": "答言：『夫人向入憂惱房住。』王便往就，問夫人",
    "T22n1425_001:0230a11": "言：『誰犯汝者？為大臣、王子？為餘夫人及餘侍",
    "T22n1425_001:0230a12": "者？若犯汝者，我當為汝重治其罪。汝今將無",
    "T22n1425_001:0230a13": "有所須耶？若欲須金銀、珍寶、香花、瓔珞，當相",
    "T22n1425_001:0230a14": "供給；若欲殺罰，便可見語。』王種種問已，夫人",
    "T22n1425_001:0230a15": "不答。王即出去，告餘夫人、大臣、太子及餘人",
    "T22n1425_001:0230a16": "等：『卿等率往問夫人意。』諸人受教各各問已，",
    "T22n1425_001:0230a17": "夫人猶故默然不對。王使耆舊青衣更問夫",
    "T22n1425_001:0230a18": "人，此青衣者生長王宮多有方便，即往入房問",
    "T22n1425_001:0230a19": "夫人言：『王是夫人之所恃怙，如何王問而默",
    "T22n1425_001:0230a20": "然不答？若有所求何緣可得？誰犯夫人？為大",
    "T22n1425_001:0230a21": "臣、王子及餘夫人？欲有殺罰宜應白王。夫人",
    "T22n1425_001:0230a22": "默恨無乃失耶？夫人若喪，王終不能相與俱",
    "T22n1425_001:0230a23": "死，正可憂惱月日之間，國中自有剎利、婆羅",
    "T22n1425_001:0230a24": "門、長者、居士等，皆各有女端正妙好，與相娛",
    "T22n1425_001:0230a25": "樂足以忘憂。夫人正可徒自死耳！喻若&#x7602;人",
    "T22n1425_001:0230a26": "眠中得夢，誰能瞻者？夫人不語，難知亦爾。』爾",
    "T22n1425_001:0230a27": "時夫人聞青衣語，即自惟曰：『此是名語。』便答",
    "T22n1425_001:0230a28": "青衣：『無犯我者，別有所憶故不語耳。汝聽我",
    "T22n1425_001:0230a29": "說，吾近晨朝登樓觀看星宿，時見有一金色",
    "T22n1425_001:0230b01": "鹿王，乘空南來凌虛北逝。若語人言：「鹿能",
    "T22n1425_001:0230b02": "乘虛。」誰能信者？我欲得其皮持用作褥而不",
    "T22n1425_001:0230b03": "能得，是以生惱，自念：「用作王夫人為？」』是時青",
    "T22n1425_001:0230b04": "衣聞此語已，具白大王。王知其意，甚大歡喜，",
    "T22n1425_001:0230b05": "即問傍臣：『誰能得此金色鹿皮？我今須之持",
    "T22n1425_001:0230b06": "用作褥。』諸臣答言：『當問獵者。』王告大臣：『&#x52C5;我",
    "T22n1425_001:0230b07": "境內國中獵師，盡使令集。』如偈所說：",
    "T22n1425_001:0230b08": "「『諸天隨念感，  王者隨聲至；",
    "T22n1425_001:0230b09": "  富者以財得，  貧人以力辦。』",
    "T22n1425_001:0230b10": "[0230b10] 「如是王教出已，國中獵師一切皆集。獵師白",
    "T22n1425_001:0230b11": "王：『何所約&#x52C5;？』王告獵者：『我今急須金色鹿皮",
    "T22n1425_001:0230b12": "持用作褥，卿等為吾疾速求之。』獵師答王：『願",
    "T22n1425_001:0230b13": "聽小還共論此事。』王曰：『可爾。』獵師還已共相",
    "T22n1425_001:0230b14": "謂言：『汝等遊獵頗曾見聞金色鹿不？』彼各",
    "T22n1425_001:0230b15": "對曰：『我等先祖已來常行遊獵，未曾有聞",
    "T22n1425_001:0230b16": "金色鹿名，況復眼見！』時諸獵師共作要言：『今",
    "T22n1425_001:0230b17": "往答王，無使不同。』既見王已各白王言：『我先",
    "T22n1425_001:0230b18": "祖已來相承遊獵，初未曾聞金色鹿名，況復",
    "T22n1425_001:0230b19": "眼見。』如所說：",
    "T22n1425_001:0230b20": "「『王者力自在，  所求欲如教。』",
    "T22n1425_001:0230b21": "[0230b21] 「王即&#x52C5;有司令執諸獵者繫著牢獄。時有",
    "T22n1425_001:0230b22": "一獵師名曰刪闍，勇健多力走及奔獸，仰射",
    "T22n1425_001:0230b23": "飛鳥箭無空落，彼即念言：『我諸獵黨自惟無",
    "T22n1425_001:0230b24": "罪而見囚執，當設權計脫此苦難。我當白王",
    "T22n1425_001:0230b25": "應募求鹿，若得者善，若不得者，我且遊散，諸",
    "T22n1425_001:0230b26": "伴得出。』便白王言：『頗有見聞金色鹿不？』王告",
    "T22n1425_001:0230b27": "獵者：『汝等自可往問夫人。』爾時獵者即詣王",
    "T22n1425_001:0230b28": "宮白夫人曰：『誰有見聞金色鹿者？』夫人答言：",
    "T22n1425_001:0230b29": "『我親自見。』獵師白言：『見在何處？』夫人答言：『我",
    "T22n1425_001:0230c01": "於樓上觀於星宿，晨朝見一金色鹿王，從南",
    "T22n1425_001:0230c02": "方來陵虛北逝。』時彼獵師善相禽獸，知此鹿",
    "T22n1425_001:0230c03": "王止宿在南、食處在北，止宿之處永無可得，",
    "T22n1425_001:0230c04": "當於食處而求取之。於是獵師便持弓箭，漸",
    "T22n1425_001:0230c05": "次北行到彼雪山。時彼山中有仙人住，流泉",
    "T22n1425_001:0230c06": "浴池花果茂盛。彼中仙人以二事除欲：一者",
    "T22n1425_001:0230c07": "苦行，二者閑居。爾時獵師藏諸獵具假以人",
    "T22n1425_001:0230c08": "服，詣仙人所禮拜問訊。彼仙人者處在山",
    "T22n1425_001:0230c09": "澤久不見人，得獵者至甚大歡喜，命令就",
    "T22n1425_001:0230c10": "坐，與甘果美漿共相慰勞。獵師白言：『止此久",
    "T22n1425_001:0230c11": "近？』答言：『止此以來經爾所時。』復白仙人：『止",
    "T22n1425_001:0230c12": "此已來，頗曾見有奇異事不？』答言：『曾見。』復問：",
    "T22n1425_001:0230c13": "『為見何等？』答曰：『此山南有一樹名尼拘律，常",
    "T22n1425_001:0230c14": "有金色鹿王飛來在上，食彼樹葉飽已而去。』",
    "T22n1425_001:0230c15": "獵師聞此甚大歡喜，作是念言：『必是夫人所",
    "T22n1425_001:0230c16": "見金色鹿王，今已得聞，我願將果。』獵師方便",
    "T22n1425_001:0230c17": "更說餘事，然後乃問：『趣尼俱律樹道在何處？』",
    "T22n1425_001:0230c18": "仙人答言：『從此而去。』中間曲路委悉語之。獵",
    "T22n1425_001:0230c19": "師聞喜，&#x546A;願而去。還執持獵具順道而進，漸",
    "T22n1425_001:0230c20": "次前行，遙見彼樹枝葉扶&#x758E;蔭覆彌廣，至彼",
    "T22n1425_001:0230c21": "樹下尋覓鹿王，不見蹤跡又無食處。獵師便",
    "T22n1425_001:0230c22": "於樹下潛微伺之，伺之不久便見鹿王，譬如",
    "T22n1425_001:0230c23": "鴈王陵虛而來止此樹上，形色光明照耀山",
    "T22n1425_001:0230c24": "谷，食彼樹葉飽則還南。尋復思惟：『此樹高遠，",
    "T22n1425_001:0230c25": "非是網&#x7F82;弓矢所及，云何可得？我今當還波",
    "T22n1425_001:0230c26": "羅奈城。彼有大臣、王子聰明智德，我當問之。』",
    "T22n1425_001:0230c27": "即還其國便白王言：『如夫人所見，但鹿所止",
    "T22n1425_001:0230c28": "住，非網&#x7F82;弓矢所及，無由得之。』王告獵師：『汝",
    "T22n1425_001:0230c29": "可自往具白夫人。』獵師即白夫人：『已見金色",
    "T22n1425_001:0231a01": "鹿王，都非網&#x7F82;弓矢所及，不知何由而得？』夫",
    "T22n1425_001:0231a02": "人問言：『彼鹿所住為在何處？』答言：『住在尼拘",
    "T22n1425_001:0231a03": "律樹上，食彼樹葉飽已還南。』如所說：",
    "T22n1425_001:0231a04": "「『剎利百方便，  婆羅門增倍；",
    "T22n1425_001:0231a05": "  王有千種計，  女人策無量。』",
    "T22n1425_001:0231a06": "[0231a06] 「如是王夫人多諸方便，便教獵者：『汝持蜜去，",
    "T22n1425_001:0231a07": "至彼樹上蜜塗樹葉，鹿聞蜜香必食樹葉",
    "T22n1425_001:0231a08": "噉盡，次第塗下至彼施網&#x7F82;處。』獵師如教還",
    "T22n1425_001:0231a09": "於山中，持蜜上樹塗其樹葉。彼鹿來食隨蜜",
    "T22n1425_001:0231a10": "食盡，蜜不塗處鹿輒不食，隨蜜食葉漸次而",
    "T22n1425_001:0231a11": "下。如所說：",
    "T22n1425_001:0231a12": "「『野獸信其鼻，  梵志依相書，",
    "T22n1425_001:0231a13": "  王者委有司，  各各有所信。』",
    "T22n1425_001:0231a14": "[0231a14] 「彼鹿尋香食彼樹葉，漸下到其施網&#x7F82;處，即",
    "T22n1425_001:0231a15": "便著&#x7F82;。獵師念言：『我若殺取其皮，不足為貴，",
    "T22n1425_001:0231a16": "當活將去。』於是驅還。獵師籠羈過仙人處，",
    "T22n1425_001:0231a17": "仙人遙見驚而歎曰：『咄哉！禍酷。雖能乘虛而",
    "T22n1425_001:0231a18": "不能免此惡人之手。』即問獵者：『惡人！汝用是",
    "T22n1425_001:0231a19": "為？』獵師答言：『迦尸國王第一夫人須此鹿皮",
    "T22n1425_001:0231a20": "持用作褥。』仙人復言：『汝謂此鹿死後色如是",
    "T22n1425_001:0231a21": "耶？內有生氣故外色如是。可活將去，汝可得",
    "T22n1425_001:0231a22": "賞。』仙人復問：『汝作何方便而得此鹿？』答言：『我",
    "T22n1425_001:0231a23": "作如是方便而得此鹿。』爾時仙人自慶善寂",
    "T22n1425_001:0231a24": "無此諸惡，悲念夫人能為巧惡方便，痛彼鹿",
    "T22n1425_001:0231a25": "王貪味受困。爾時仙人即說偈言：",
    "T22n1425_001:0231a26": "「『世間之大惡，  莫過於嗜味；",
    "T22n1425_001:0231a27": "  欺誑凡夫人，  及諸林野獸；",
    "T22n1425_001:0231a28": "  因風著香味，  受斯苦惱患。』",
    "T22n1425_001:0231a29": "[0231a29] 「獵師問曰：『我作何方便養育此鹿得生歸我",
    "T22n1425_001:0231b01": "國？』仙人答言：『以蜜塗樹葉而用養之。若到人",
    "T22n1425_001:0231b02": "間以蜜和&#x9EA8;。』如是教令養之。漸漸還國遂到",
    "T22n1425_001:0231b03": "人間。此鹿形貌端正色若天金，角白如珂，",
    "T22n1425_001:0231b04": "目紫紺色，一切人見莫不雅奇。漸次行詣波羅",
    "T22n1425_001:0231b05": "奈城，王聞鹿至，&#x52C5;諸城內平治道路，掃灑燒",
    "T22n1425_001:0231b06": "香、搥鍾擊鼓往迎鹿王。觀者如雲莫不歡喜，",
    "T22n1425_001:0231b07": "慶賀大王吉祥遠至。夫人見已歡喜踊躍不",
    "T22n1425_001:0231b08": "能自勝，以愛心重故前抱鹿王，以昔染污心",
    "T22n1425_001:0231b09": "重故，令彼鹿王金色即滅。王告夫人：『此鹿金",
    "T22n1425_001:0231b10": "色忽變當如之何？』夫人答王：『此今便是無施",
    "T22n1425_001:0231b11": "之物，放使令去。』」[0231b11] 爾時佛告諸比丘：「彼時金色",
    "T22n1425_001:0231b12": "鹿王豈異人乎？今耶舍比丘是。時夫人者，今",
    "T22n1425_001:0231b13": "耶舍母是。往昔已來曾作方便誘誑其子，令",
    "T22n1425_001:0231b14": "墮貪著受諸苦惱。」[0231b14] 佛告諸比丘：「依止毘舍離",
    "T22n1425_001:0231b15": "比丘皆悉令集。」爾時世尊以是因緣向諸比",
    "T22n1425_001:0231b16": "丘廣說過患事起，種種因緣呵責過患起已，",
    "T22n1425_001:0231b17": "為諸比丘隨順說法：「有十事利益，如來、應供、",
    "T22n1425_001:0231b18": "正遍知為諸弟子制戒、立說波羅提木叉法。",
    "T22n1425_001:0231b19": "十事利益廣說如上。是故如來從今日當為",
    "T22n1425_001:0231b20": "諸比丘制戒，未聞者令聞，已聞者當重聞。若",
    "T22n1425_001:0231b21": "比丘於和合僧中受具足戒，行婬法，是比丘",
    "T22n1425_001:0231b22": "得波羅夷，不共住。」",
    "T22n1425_001:0231b23": "[0231b23] 復次佛住毘舍離，廣說如上。時毘舍離城有",
    "T22n1425_001:0231b24": "二離車子，信家非家、捨家出家，於毘耶離眾",
    "T22n1425_001:0231b25": "所知識，能致供養四事具足。彼比丘時至，著",
    "T22n1425_001:0231b26": "入聚落衣持&#x9262;入城乞食，不能攝身口意繫",
    "T22n1425_001:0231b27": "念在前，心意馳亂不攝諸根，染著色欲取色",
    "T22n1425_001:0231b28": "淨相，欲心熾盛便作是念：「我著法服為此",
    "T22n1425_001:0231b29": "欲事甚為不可，我當捨於法服著彼俗衣，七",
    "T22n1425_001:0231c01": "日之內不還僧中隨意所為。」作是念已，即脫",
    "T22n1425_001:0231c02": "袈裟著彼俗衣便行欲事。過七日已還著法",
    "T22n1425_001:0231c03": "服而來入僧，入僧已還自厭污愧身所行，便",
    "T22n1425_001:0231c04": "作是念：「都不見聞餘諸沙門有如是事，我今",
    "T22n1425_001:0231c05": "當以此事白尊者舍利弗，舍利弗當向世尊",
    "T22n1425_001:0231c06": "具陳此事。若佛有所教&#x52C5;我當奉行。」時二比",
    "T22n1425_001:0231c07": "丘往詣尊者舍利弗所廣說如上。時尊者舍",
    "T22n1425_001:0231c08": "利弗將二比丘往詣世尊，禮足已，&#x5374;住一面，",
    "T22n1425_001:0231c09": "以上因緣廣白世尊。佛告舍利弗：「應遣令去。",
    "T22n1425_001:0231c10": "是愚癡人！不復得在如來法中更出家受具",
    "T22n1425_001:0231c11": "戒。」時舍利弗以哀愍故，偏袒右肩胡跪合掌",
    "T22n1425_001:0231c12": "白佛言：「世尊！當來有善男子，於世尊法中信",
    "T22n1425_001:0231c13": "家非家、捨家出家，迷意顛倒起於淨想，無慚",
    "T22n1425_001:0231c14": "無愧三毒熾盛。唯願世尊為開方便，令是善",
    "T22n1425_001:0231c15": "男子更於如來法中得出家受具足戒。」爾時",
    "T22n1425_001:0231c16": "佛告諸比丘：「依止毘舍離諸比丘皆悉令集。",
    "T22n1425_001:0231c17": "為諸比丘制戒，乃至已聞者當重聞。若比丘",
    "T22n1425_001:0231c18": "於和合僧中受具戒，若不還戒而行婬法，是",
    "T22n1425_001:0231c19": "比丘得波羅夷罪，不應共住。」",
    "T22n1425_001:0231c20": "[0231c20] 復次佛住毘舍離，廣說如上。時諸比丘處處",
    "T22n1425_001:0231c21": "安居，安居已還詣毘舍離，到世尊所禮拜問",
    "T22n1425_001:0231c22": "訊。問訊已次第付房而住。房盡不受，有依",
    "T22n1425_001:0231c23": "屋欄、草庵、空地、樹下住者。爾時有一比丘依",
    "T22n1425_001:0231c24": "樹下坐，作是思惟：「佛法出家甚為大苦，修習",
    "T22n1425_001:0231c25": "梵行亦為甚難。晝則風飄日炙，夜則蚊虻毒",
    "T22n1425_001:0231c26": "虫所嚙，我欲不堪於佛法中修淨梵行。」彼比",
    "T22n1425_001:0231c27": "丘作是心念口言，諸比丘聞已便謂此比丘",
    "T22n1425_001:0231c28": "言：「汝捨戒耶？」答言：「不捨！我但作是念：『我不堪",
    "T22n1425_001:0231c29": "於如來法中修淨梵行。』」諸比丘以是因緣往",
    "T22n1425_001:0232a01": "白世尊：「是比丘捨戒。」爾時世尊告諸比丘：「喚",
    "T22n1425_001:0232a02": "彼比丘來。」來已，佛問比丘：「汝實捨戒耶？」答言：",
    "T22n1425_001:0232a03": "「不捨。」佛言：「何緣致此？」「世尊！我於樹下作是心",
    "T22n1425_001:0232a04": "念口言：『於佛法中捨家出家甚為大苦，我不",
    "T22n1425_001:0232a05": "堪於如來法中修淨梵行。』」佛告比丘：「汝云何",
    "T22n1425_001:0232a06": "於如來法中信家非家、捨家出家，而作是念：",
    "T22n1425_001:0232a07": "『我不堪忍於如來法中修淨梵行。』」佛言：「是比",
    "T22n1425_001:0232a08": "丘不名捨戒，是名戒羸。彼作戒羸說語，得",
    "T22n1425_001:0232a09": "偷蘭罪。」爾時佛告諸比丘：「依止毘舍離比丘皆",
    "T22n1425_001:0232a10": "悉令集，乃至未聞者當聞、已聞者重聞。若比",
    "T22n1425_001:0232a11": "丘於和合僧中受具足戒，不還戒，戒羸，不捨",
    "T22n1425_001:0232a12": "戒便行婬法，是比丘得波羅夷罪，不應共住。」",
    "T22n1425_001:0232a13": "[0232a13] 復次佛住舍衛城，廣說如上。時舍衛城有長",
    "T22n1425_001:0232a14": "老名難提，信家非家、捨家出家，於舍衛城眾",
    "T22n1425_001:0232a15": "所知識，能致供養四事具足。餘多有名難提",
    "T22n1425_001:0232a16": "是，但是長老行時亦禪、住時亦禪、坐時亦禪、",
    "T22n1425_001:0232a17": "臥時亦禪，時人名之為禪難提。時難提於開",
    "T22n1425_001:0232a18": "眼林中作草庵舍，彼於其中初中後夜修行",
    "T22n1425_001:0232a19": "自業，得世俗正受乃經七年。過七年已退失",
    "T22n1425_001:0232a20": "禪定，復依一樹下還習正受乃求本定。時",
    "T22n1425_001:0232a21": "魔眷屬常作方便，於行正法人伺求其短，變",
    "T22n1425_001:0232a22": "為人形端正無比，種種花香瓔珞以嚴其身，",
    "T22n1425_001:0232a23": "於難提前住，謂難提言：「比丘！共相娛樂行婬",
    "T22n1425_001:0232a24": "事來。」時難提言：「惡邪速滅！惡邪速滅！」口作此",
    "T22n1425_001:0232a25": "言而目不視。天女復第二、第三所說如上。時",
    "T22n1425_001:0232a26": "難提第二、第三亦如是說：「惡邪速滅！惡邪速",
    "T22n1425_001:0232a27": "滅！」而不觀視。時天女便脫瓔珞之服露其形",
    "T22n1425_001:0232a28": "體，立難提前語難提言：「共行婬來。」時難提見",
    "T22n1425_001:0232a29": "其形相而生欲心，答言：「可爾。」時天女漸漸&#x5374;",
    "T22n1425_001:0232b01": "行，難提喚言：「汝可小住，共相娛樂。」難提往就，",
    "T22n1425_001:0232b02": "天女疾疾而去。難提追逐到祇洹塹，塹中有",
    "T22n1425_001:0232b03": "王家死馬，天女到死馬所隱形不現。時難提",
    "T22n1425_001:0232b04": "欲心熾盛即婬死馬。欲心息已便作是念：「我",
    "T22n1425_001:0232b05": "甚不善，非沙門法，以信出家而犯波羅夷罪，",
    "T22n1425_001:0232b06": "用著法服食人信施為？」即脫法服著右手中，",
    "T22n1425_001:0232b07": "左手掩形而趣祇洹語比丘言：「長老！我犯波",
    "T22n1425_001:0232b08": "羅夷！我犯波羅夷！」時諸比丘在祇洹門間經",
    "T22n1425_001:0232b09": "行仿佯思惟自業，共相謂言：「此是坐禪難提，",
    "T22n1425_001:0232b10": "修梵行人不應犯波羅夷。」難提復言：「諸長老！",
    "T22n1425_001:0232b11": "不爾，我實犯波羅夷。」諸比丘即問其因緣，",
    "T22n1425_001:0232b12": "難提具說上事。諸比丘以是事具白世尊。佛",
    "T22n1425_001:0232b13": "告諸比丘：「是難提善男子自說所犯重罪，應",
    "T22n1425_001:0232b14": "當驅出。」時諸比丘如教驅出。諸比丘白佛言：",
    "T22n1425_001:0232b15": "「世尊！云何長老難提久修梵行，而為此天女",
    "T22n1425_001:0232b16": "之所誑惑？」佛告諸比丘：「是難提比丘不但今",
    "T22n1425_001:0232b17": "日為天女所惑退失梵行，過去世時亦為彼",
    "T22n1425_001:0232b18": "所惑失於梵行。」諸比丘白佛言：「已曾爾耶？」",
    "T22n1425_001:0232b19": "佛言：「如是。」佛告諸比丘：「過去世時有城名波",
    "T22n1425_001:0232b20": "羅奈，國名迦尸。時南方阿槃提國，有迦葉",
    "T22n1425_001:0232b21": "氏外道出家，聰明博識綜練群籍，眾技妙術",
    "T22n1425_001:0232b22": "靡不開達，彼外道者助王治國。時彼國王執",
    "T22n1425_001:0232b23": "持姦賊種種治罪，或截手足、髡其耳鼻，治之",
    "T22n1425_001:0232b24": "甚苦。時彼外道深自惟念：『我已出家云何與",
    "T22n1425_001:0232b25": "王共參此事？』便白王言：『聽我出家。』王即答言：",
    "T22n1425_001:0232b26": "『師已出家，云何方言復欲出家？』答言：『大王！我",
    "T22n1425_001:0232b27": "今豫此種種刑罰苦惱眾生，何名出家？』王即",
    "T22n1425_001:0232b28": "問言：『師今欲於何道出家？』答言：『大王！欲學仙",
    "T22n1425_001:0232b29": "人出家。』王言：『可爾，隨意出家。』去城不遙有百",
    "T22n1425_001:0232c01": "巖山，有流泉浴池花果茂盛，即造彼山起立",
    "T22n1425_001:0232c02": "精舍。彼於山中修習外道，得世俗定起五神",
    "T22n1425_001:0232c03": "通。於春後月食諸果蓏四大不適，因其小行",
    "T22n1425_001:0232c04": "不淨流出。時鹿愛群共相馳逐，渴乏求水",
    "T22n1425_001:0232c05": "飲此小便，不淨著舌舐其產道，眾生行報不",
    "T22n1425_001:0232c06": "可思議因是受胎，常在廬側食草飲水，至",
    "T22n1425_001:0232c07": "期月滿產一小兒。爾時仙人出行採果，鹿產",
    "T22n1425_001:0232c08": "難故即大悲鳴，仙人聞鹿鳴急謂為惡虫所",
    "T22n1425_001:0232c09": "害，欲往救之，遂見生一小兒。仙人見已怪而",
    "T22n1425_001:0232c10": "念曰：『云何畜生而生於人？』尋入定思惟，見本",
    "T22n1425_001:0232c11": "因緣，即是我子。於彼小兒便生愛心，裹以皮",
    "T22n1425_001:0232c12": "衣持歸養之。仙人抱舉鹿母乳之，漸漸長大",
    "T22n1425_001:0232c13": "名為鹿斑。依母生故體斑似母，是故作字名",
    "T22n1425_001:0232c14": "曰鹿斑。是童子漸漸長大至年七歲，遜弟尊",
    "T22n1425_001:0232c15": "長、仁愛孝慈，採取水果供養仙人。是時仙人",
    "T22n1425_001:0232c16": "念言：『天下可畏無過女人。』即便教誡子言：",
    "T22n1425_001:0232c17": "『可畏之甚無過女人，敗正毀德靡不由之。』於",
    "T22n1425_001:0232c18": "是教以禪定化以五通。如所說：",
    "T22n1425_001:0232c19": "「『一切眾生類，  靡不歸於死；",
    "T22n1425_001:0232c20": "  隨其業所趣，  自受其果報。",
    "T22n1425_001:0232c21": "  為善者生天，  惡行入地獄；",
    "T22n1425_001:0232c22": "  行道修梵行，  漏盡得泥洹。』",
    "T22n1425_001:0232c23": "[0232c23] 「爾時仙人便即命終，於是童子淨修梵行得",
    "T22n1425_001:0232c24": "外道四禪，起五神通有大神力，能移山住流",
    "T22n1425_001:0232c25": "捫摸日月。爾時釋提桓因乘白龍象案行世",
    "T22n1425_001:0232c26": "間，誰有孝順父母、供養沙門婆羅門，有能布",
    "T22n1425_001:0232c27": "施持戒修梵行者？案行世界時見是仙人童",
    "T22n1425_001:0232c28": "子，天帝念言：『若是童子欲求帝釋梵王，皆悉",
    "T22n1425_001:0232c29": "能得，宜應早壞。』如所說：",
    "T22n1425_001:0233a01": "「『諸天及世人，  一切眾生類；",
    "T22n1425_001:0233a02": "  莫不為結縛，  命終墮惡道。』",
    "T22n1425_001:0233a03": "[0233a03] 「皆為慳嫉二結所縛。諸天有三時鼓：諸天阿",
    "T22n1425_001:0233a04": "修羅共戰時打第一鼓；俱毘羅園眾花開敷時",
    "T22n1425_001:0233a05": "打第二鼓；集善法講堂聽善法時打第三鼓。",
    "T22n1425_001:0233a06": "釋提桓因扣說法鼓，無數百千天子皆悉來",
    "T22n1425_001:0233a07": "集，俱白帝釋：『何所誨&#x52C5;？』帝釋告言：『閻浮提有",
    "T22n1425_001:0233a08": "仙人童子，名曰鹿斑，有大功德，欲方便壞之。』",
    "T22n1425_001:0233a09": "時無數天子聞此不樂，便自念言：『壞此人者，",
    "T22n1425_001:0233a10": "將減損諸天眾、增益阿修羅。』中有平心無當",
    "T22n1425_001:0233a11": "成敗無在，又復歡喜助欲壞之。有一天子而",
    "T22n1425_001:0233a12": "唱是言：『誰應行者？』時有答言：『是天女應行。是",
    "T22n1425_001:0233a13": "諸天人遊觀諸園，在歡喜園者、在雜色園者、",
    "T22n1425_001:0233a14": "在&#x9E81;&#x6F81;園者，天女應行。』而便召之。應時百千",
    "T22n1425_001:0233a15": "天女皆悉來集。有一天女名阿藍浮，其髮雜",
    "T22n1425_001:0233a16": "色，髮有四色青黃赤白，故名雜色，差此天女",
    "T22n1425_001:0233a17": "往閻浮提壞鹿斑童子。時彼天女白帝釋言：",
    "T22n1425_001:0233a18": "『我自昔以來數壞人梵行令失神通，願更遣",
    "T22n1425_001:0233a19": "餘天女端正嚴好令人樂者。』時天帝釋復於",
    "T22n1425_001:0233a20": "眾中種種說偈勸喻天女：『阿藍浮！汝可使行",
    "T22n1425_001:0233a21": "壞俱舍頻頭。』如《生經》中說。於是天女即壞仙",
    "T22n1425_001:0233a22": "人童子。」佛告諸比丘：「爾時仙人童子俱舍頻",
    "T22n1425_001:0233a23": "頭者豈異人乎？即今禪難提是。天女阿藍浮",
    "T22n1425_001:0233a24": "者，今此天女是。而難提曾已為其所壞，今",
    "T22n1425_001:0233a25": "作比丘復為其所壞。」爾時世尊語諸比丘：",
    "T22n1425_001:0233a26": "「乃至非人中亦犯波羅夷，不應共住。」",
    "T22n1425_001:0233a27": "[0233a27] 復次佛住王舍城，廣說如上。時諸比丘處處",
    "T22n1425_001:0233a28": "夏安居，安居已來詣王舍城禮拜問訊世尊，",
    "T22n1425_001:0233a29": "各隨所樂住，或住毘婆羅精舍、或住白山",
    "T22n1425_001:0233b01": "精舍、或住方山精舍、或住仙人窟、或住耆闍",
    "T22n1425_001:0233b02": "崛山窟、或住辯才巖窟、或住拘利園精舍、",
    "T22n1425_001:0233b03": "或住賴&#x54A4;園精舍、或住師子園精舍、或住七",
    "T22n1425_001:0233b04": "葉園精舍、或住溫泉精舍、或住散蓋窟、或住",
    "T22n1425_001:0233b05": "菴羅窟、或住卑尸窟、或住猿猴精舍。時有",
    "T22n1425_001:0233b06": "客比丘到此猿猴精舍，詣先住知識比丘所",
    "T22n1425_001:0233b07": "共相慰勞。相慰勞已，彼舊住比丘供給澡水",
    "T22n1425_001:0233b08": "洗於手足，與中後漿示房舍處，時客比丘各得",
    "T22n1425_001:0233b09": "止息。爾時山頭有一雌猿猴，從上來下到舊",
    "T22n1425_001:0233b10": "比丘前背住，現受婬相。時舊比丘呵叱令去，",
    "T22n1425_001:0233b11": "如是復至餘比丘前背住，現受婬相。時客比",
    "T22n1425_001:0233b12": "丘作是念：「野獸之法甚易恐怖，而今驅遣不",
    "T22n1425_001:0233b13": "能令去，此必有以，是中將無有共此雌猿猴",
    "T22n1425_001:0233b14": "作不淨行耶？」時客比丘語舊比丘言：「長老！",
    "T22n1425_001:0233b15": "我今欲去，汝可還攝床褥。」舊比丘言：「諸長老！",
    "T22n1425_001:0233b16": "今此住處有好床褥前食後食，安隱快樂，幸",
    "T22n1425_001:0233b17": "可留意共於此住。」答言：「不住！」舊比丘慇懃三",
    "T22n1425_001:0233b18": "請，客比丘不受彼請，於是而去。時客比丘心",
    "T22n1425_001:0233b19": "無疑者出便即去，心有疑者便於近處隱身",
    "T22n1425_001:0233b20": "各共伺之。時舊比丘見客比丘去已便攝臥",
    "T22n1425_001:0233b21": "具，攝臥具已洗足而坐。爾時山頂雌猿猴，復",
    "T22n1425_001:0233b22": "從山上下至比丘前背住。時舊比丘便共此",
    "T22n1425_001:0233b23": "猿猴行於非法，客比丘遙見已共相謂言：「如",
    "T22n1425_001:0233b24": "我所疑，今已顯露。」以是因緣往白世尊：「長尾",
    "T22n1425_001:0233b25": "園中舊住比丘作如是惡法。」佛言：「呼是比丘",
    "T22n1425_001:0233b26": "來！」來已，佛問比丘：「汝實作是事不？」答言：「實爾。",
    "T22n1425_001:0233b27": "世尊！」佛告比丘：「汝不知佛制戒不得行婬法",
    "T22n1425_001:0233b28": "耶？」「世尊！我知制戒，自謂不得與人非人，不謂",
    "T22n1425_001:0233b29": "畜生。」佛言：「比丘犯畜生者，亦波羅夷。比丘當",
    "T22n1425_001:0233c01": "知有三事犯波羅夷。何等三？人、非人、畜生是",
    "T22n1425_001:0233c02": "為三。」",
    "T22n1425_001:0233c03": "[0233c03] 復次佛住舍衛城，廣說如上。有一比丘，時到",
    "T22n1425_001:0233c04": "著入聚落衣持&#x9262;入城，次行乞食至一家。有",
    "T22n1425_001:0233c05": "一女人語比丘言：「可入大德共作是事。」比丘",
    "T22n1425_001:0233c06": "答言：「世尊制戒不得行婬。」女人復言：「我知不",
    "T22n1425_001:0233c07": "得常道中行，自可於非道中行。」時此比丘即",
    "T22n1425_001:0233c08": "共女人於非道行婬。行婬已尋起疑悔，往白",
    "T22n1425_001:0233c09": "世尊。佛告比丘：「汝不知佛制戒不得行婬",
    "T22n1425_001:0233c10": "耶？」「世尊我知制戒，自謂不得常道行婬，不謂",
    "T22n1425_001:0233c11": "非道。」佛告比丘：「非道亦犯波羅夷。」",
    "T22n1425_001:0233c12": "[0233c12] 復次佛住舍衛城，廣說如上。有一比丘，時到",
    "T22n1425_001:0233c13": "著入聚落衣持&#x9262;入城，次行乞食至一家。爾",
    "T22n1425_001:0233c14": "時家中有一男子謂比丘言：「可前大德共作如",
    "T22n1425_001:0233c15": "是事來。」比丘答言：「世尊制戒不得行婬。」彼",
    "T22n1425_001:0233c16": "言：「我知制戒，不得與女人行婬，而我是男子。」",
    "T22n1425_001:0233c17": "是比丘便隨彼意。隨彼意已尋生疑悔，具白",
    "T22n1425_001:0233c18": "世尊。佛告比丘：「汝不知佛制戒不得行婬",
    "T22n1425_001:0233c19": "耶？」「世尊我知制戒，自謂不得與女人行婬，不",
    "T22n1425_001:0233c20": "謂男子。」佛言：「比丘、男子亦犯波羅夷。」",
    "T22n1425_001:0233c21": "[0233c21] 復次佛住舍衛城，廣說如上。有一比丘，時",
    "T22n1425_001:0233c22": "到著入聚落衣持&#x9262;入城，次行乞食至一家。",
    "T22n1425_001:0233c23": "有一黃門謂比丘言：「可前大德共作如是事",
    "T22n1425_001:0233c24": "來。」比丘言：「世尊制戒不得行婬。」彼言：「我知制",
    "T22n1425_001:0233c25": "戒，不得與男女行婬，我非男非女。」是比丘便",
    "T22n1425_001:0233c26": "隨彼意。隨彼意已即生疑悔，具白世尊。佛告",
    "T22n1425_001:0233c27": "比丘：「汝不知佛制戒不得行婬耶？」「世尊我知",
    "T22n1425_001:0233c28": "制戒，自謂不得與男女行婬，今此黃門非男",
    "T22n1425_001:0233c29": "非女。」佛言：「比丘婬黃門亦犯波羅夷。」佛言：",
    "T22n1425_001:0234a01": "「比丘三處犯波羅夷。何等三？男、女、黃門是為",
    "T22n1425_001:0234a02": "三。」",
    "T22n1425_001:0234a03": "[0234a03] 復次佛住毘舍離，廣說如上。時有一比丘，時",
    "T22n1425_001:0234a04": "至著入聚落衣持&#x9262;入城，次行乞食至一家。",
    "T22n1425_001:0234a05": "有一女人語比丘言：「可前大德共作如是事",
    "T22n1425_001:0234a06": "來。」比丘答言：「世尊制戒不得行婬。」女言：「我知",
    "T22n1425_001:0234a07": "不得，汝可裹身我便露形。」是比丘便隨彼意。",
    "T22n1425_001:0234a08": "隨彼意已即生疑悔，具白世尊，佛告比丘：「汝",
    "T22n1425_001:0234a09": "不知佛制戒不得行婬耶？」「世尊我知制戒，但",
    "T22n1425_001:0234a10": "我裹身彼則露形。」佛告比丘：「裹身、露形亦犯",
    "T22n1425_001:0234a11": "波羅夷。」",
    "T22n1425_001:0234a12": "[0234a12] 復次佛住毘舍離，廣說如上。有一比丘，時至",
    "T22n1425_001:0234a13": "著入聚落衣持&#x9262;入城，次行乞食至一家。時",
    "T22n1425_001:0234a14": "有一女人語比丘言：「可入大德共作此事。」比",
    "T22n1425_001:0234a15": "丘答言：「世尊制戒不得行婬。」女言：「我知，汝但",
    "T22n1425_001:0234a16": "露形我自覆身。」比丘便隨彼意。隨彼意已尋",
    "T22n1425_001:0234a17": "生疑悔，具白世尊。佛告比丘：「汝不知佛制戒",
    "T22n1425_001:0234a18": "不得行婬耶？」「世尊我知制戒，但彼覆身我露",
    "T22n1425_001:0234a19": "形。」佛言：「彼覆汝露，亦犯波羅夷。乃至齊如胡",
    "T22n1425_001:0234a20": "麻，亦犯波羅夷」",
    "T22n1425_001:0234a21": "[0234a21] 復次佛住舍衛城，廣說如上。爾時有比丘從",
    "T22n1425_001:0234a22": "異方來，身生長大自於後道行欲。行欲已然",
    "T22n1425_001:0234a23": "後疑悔，具白世尊，佛告比丘：「汝不知佛制戒",
    "T22n1425_001:0234a24": "不得行婬耶？」「世尊！我知制戒，謂為制他，不謂",
    "T22n1425_001:0234a25": "自己。」佛言：「於自己行欲，亦犯波羅夷。」",
    "T22n1425_001:0234a26": "[0234a26] 復次佛住舍衛城，廣說如上。有一比丘從南",
    "T22n1425_001:0234a27": "方來，先是伎兒，支節調柔婬欲熾盛，便於",
    "T22n1425_001:0234a28": "自口中行婬。行婬已即生疑悔，具白世尊，",
    "T22n1425_001:0234a29": "佛告比丘：「汝不知佛制戒不得行婬耶？」「世尊！",
    "T22n1425_001:0234b01": "我知制戒，非謂自口。」佛言：「自口亦犯波羅夷。",
    "T22n1425_001:0234b02": "比丘於三處行婬：口、大、小便道，盡犯波羅夷。」",
    "T22n1425_001:0234b03": "[0234b03] 復次佛住王舍城，廣說如上。有一比丘，時到",
    "T22n1425_001:0234b04": "著入聚落衣持&#x9262;，次行乞食到一婬女家。婬",
    "T22n1425_001:0234b05": "女語比丘言：「大德可前共作是事。」比丘言：「世",
    "T22n1425_001:0234b06": "尊制戒不得行婬。」女人答言：「我亦知不得行",
    "T22n1425_001:0234b07": "婬，但身內行欲、外出不淨。」比丘便隨彼意。隨",
    "T22n1425_001:0234b08": "彼意已心生疑悔，具白世尊，佛告比丘：「汝不",
    "T22n1425_001:0234b09": "知我制戒不得行婬耶？」答言：「世尊！我知制戒，",
    "T22n1425_001:0234b10": "但身內行婬、外出不淨。」佛言：「內行於欲、外出",
    "T22n1425_001:0234b11": "不淨，外行於欲、內出不淨，乃至齊如胡麻，亦",
    "T22n1425_001:0234b12": "犯波羅夷」",
    "T22n1425_001:0234b13": "[0234b13] 復次佛住王舍城，廣說如上。時北方有諸商",
    "T22n1425_001:0234b14": "客，從遠方來到，作是思惟：「我從彼來安隱至",
    "T22n1425_001:0234b15": "此，不逢賊難宜應自慶。」便辦種種飲食，集諸",
    "T22n1425_001:0234b16": "伎樂欲自娛樂。爾時王舍城中有五百婬女共",
    "T22n1425_001:0234b17": "在一處，時商人遣信喚彼最勝第一婬女言：",
    "T22n1425_001:0234b18": "「汝來娛樂我等。」婬女答言：「我先與王期夜輒",
    "T22n1425_001:0234b19": "往宿，君若見喚晝當相詣。」商人忿言：「無知弊",
    "T22n1425_001:0234b20": "物！汝常到王所為何所得？汝今若來娛樂我",
    "T22n1425_001:0234b21": "等，我等當多與汝種種寶物。」時婬女貪寶物",
    "T22n1425_001:0234b22": "故即許商人，便詐莊嚴一端正婢遣令詣王，",
    "T22n1425_001:0234b23": "便&#x52C5;婢言：「汝詣王所善作方便如我形相，莫",
    "T22n1425_001:0234b24": "令王覺知非我身。」時王沐浴莊嚴待彼婬女，",
    "T22n1425_001:0234b25": "遲想其至須臾便到。王遙見婢來便知其非，",
    "T22n1425_001:0234b26": "即逆罵言：「汝是何人而來至此？」婢時惶怖以",
    "T22n1425_001:0234b27": "實白王：「北方商人持寶遠至，大持寶物與我",
    "T22n1425_001:0234b28": "大家。大家利其財重，故遣我來以副先期，冀",
    "T22n1425_001:0234b29": "王不覺。」王聞婢言即大瞋罵：「何弊女人敢見",
    "T22n1425_001:0234c01": "輕欺。」即遣使者割去女形。時商人等遙見使",
    "T22n1425_001:0234c02": "來，知王所遣即便奔走。使者即捉婬女割去",
    "T22n1425_001:0234c03": "女形，王使既返。商人即還見婬女如此心各",
    "T22n1425_001:0234c04": "憐念，重賞良醫以治其患，此醫多方瘡遂平",
    "T22n1425_001:0234c05": "復。時尊者優波離，因此婬女知時而問：「世尊！",
    "T22n1425_001:0234c06": "若有人割去其形，若有比丘於壞形中行婬，",
    "T22n1425_001:0234c07": "犯波羅夷罪不？」佛言：「波羅夷。」又復問言：「世",
    "T22n1425_001:0234c08": "尊！若形離其身，就此離形行婬，波羅夷不？」",
    "T22n1425_001:0234c09": "佛言：「得偷蘭罪。」又復問言：「世尊！此形還合瘡",
    "T22n1425_001:0234c10": "未愈於中行婬，犯波羅夷不？」佛言：「波羅夷。」",
    "T22n1425_001:0234c11": "[0234c11] 復次佛住王舍城，廣說如上。時阿闍世王生",
    "T22n1425_001:0234c12": "一童子，字優陀夷跋陀羅。此兒陰為虫所",
    "T22n1425_001:0234c13": "食，以種種藥治不能令差。見兒患此瘡故，時",
    "T22n1425_001:0234c14": "抱養者常以口含其陰，暖氣噓之其痛小差。",
    "T22n1425_001:0234c15": "數數含之不止，彼得暖氣便失不淨，失不淨",
    "T22n1425_001:0234c16": "時虫便隨精而出。此兒於是得差苦痛除愈，",
    "T22n1425_001:0234c17": "從是已後常習此法。口中行婬如是轉久，乃",
    "T22n1425_001:0234c18": "至強牽餘母人於口中行婬。其兒有婦即作",
    "T22n1425_001:0234c19": "是念：「彼習此不已當復及我，宜豫作方便止",
    "T22n1425_001:0234c20": "此惡法。」於是脫衣裹面露其形體，往詣姑所",
    "T22n1425_001:0234c21": "禮拜問訊。時姑呵言：「汝癡狂耶？何得如是？」",
    "T22n1425_001:0234c22": "答言：「不狂，但大家子捨於常道而用其口，是",
    "T22n1425_001:0234c23": "故覆之。」即向其姑具說上事。爾時宮內展轉",
    "T22n1425_001:0234c24": "相語，乃至外舍盡共聞知，多共為此口中行",
    "T22n1425_001:0234c25": "欲。時王舍城婆羅門居士，詣阿闍世王所白",
    "T22n1425_001:0234c26": "言：「大王！國中有此惡法流行，云何口中是飲",
    "T22n1425_001:0234c27": "食處而行不淨？」王聞此言甚用不可，即作教令：",
    "T22n1425_001:0234c28": "「從今已去若有作此及教他者，當重治其罪。」",
    "T22n1425_001:0234c29": "爾時尊者優波離知時而問：「世尊！若比丘比",
    "T22n1425_001:0235a01": "丘共口中行婬者，犯波羅夷不？」佛言：「俱波羅",
    "T22n1425_001:0235a02": "夷。」又復白佛言：「世尊！比丘與沙彌共口中行",
    "T22n1425_001:0235a03": "婬，犯波羅夷不？」佛言：「比丘波羅夷，沙彌驅",
    "T22n1425_001:0235a04": "出。」又復白言：「世尊！比丘與白衣共口中行婬",
    "T22n1425_001:0235a05": "云何？」佛言：「比丘波羅夷，白衣知如之何。」又",
    "T22n1425_001:0235a06": "白：「世尊！比丘、比丘尼共口中行婬，犯波羅夷",
    "T22n1425_001:0235a07": "不？」佛言：「俱波羅夷。」乃至「外道出家、比丘共口",
    "T22n1425_001:0235a08": "中行婬云何？」佛言：「比丘波羅夷，外道知如之",
    "T22n1425_001:0235a09": "何。」"
}