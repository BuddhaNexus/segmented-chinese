{
    "T30n1571_009:0236b08": "大乘廣百論釋論卷第九",
    "T30n1571_009:0236b10": "聖天菩薩本　護法菩薩釋",
    "T30n1571_009:0236b11": "三藏法師玄奘奉　詔譯",
    "T30n1571_009:0236b12": "破有為相品第七",
    "T30n1571_009:0236b13": "復次已別分別根境無我。今當總辨有為相",
    "T30n1571_009:0236b14": "空。謂色心等諸有為法。具生住滅三有為相",
    "T30n1571_009:0236b15": "生為首故。先當破生。生相既亡。住滅隨遣。有",
    "T30n1571_009:0236b16": "說果體本無而生。為破彼言。故說頌曰。",
    "T30n1571_009:0236b17": "　若本無而生　　先無何不起",
    "T30n1571_009:0236b18": "論曰。種等諸因至變壞位。能引芽等諸果令",
    "T30n1571_009:0236b19": "生。若諸因中本無諸果。何故芽等此位方生。",
    "T30n1571_009:0236b20": "後位如先果應不起。先位如後果亦應生。又",
    "T30n1571_009:0236b21": "從此因應生彼果。或應此果從彼因生。若此",
    "T30n1571_009:0236b22": "彼因無彼此果而不生者。彼此因力應亦不",
    "T30n1571_009:0236b23": "生同本無故。若爾一切因果皆無。便違自宗",
    "T30n1571_009:0236b24": "所說因果。有說果體本有而生。為破彼言。復",
    "T30n1571_009:0236b25": "說頌曰。",
    "T30n1571_009:0236b26": "　本有而生者　　後有復應生",
    "T30n1571_009:0236b27": "論曰。若諸因中本有諸果。何故芽等後不更",
    "T30n1571_009:0236b28": "生。後位如今。果應更起。今位如後。果不應",
    "T30n1571_009:0236b29": "生。又果本來因中有體。何故此位乃說為生。",
    "T30n1571_009:0236c01": "若言今時方得顯者。顯不離體應本非無。今",
    "T30n1571_009:0236c02": "位如先亦應不顯。先同此位顯應非無。顯本",
    "T30n1571_009:0236c03": "非無今復顯者。後應更顯。是則無窮本有與",
    "T30n1571_009:0236c04": "生義相乖反。言果本有。生必不成。既無有生。",
    "T30n1571_009:0236c05": "果義便失。果義既失。便無有因。則違自宗有",
    "T30n1571_009:0236c06": "因果義。",
    "T30n1571_009:0236c07": "復次果先無論作如是言。果或違因。故非竝",
    "T30n1571_009:0236c08": "有。此言非理。故次頌曰。",
    "T30n1571_009:0236c09": "　果若能違因　　先無不應理",
    "T30n1571_009:0236c10": "論曰。勝論者說。果或違因。或不違因。果違因",
    "T30n1571_009:0236c11": "者。合違於業。合果後生。前業滅故。又相違法",
    "T30n1571_009:0236c12": "略有二種。一能障礙。二能壞滅。後謂合德滅",
    "T30n1571_009:0236c13": "壞業因。初謂合德障礙重等。令其所起墜等",
    "T30n1571_009:0236c14": "業無。如是合德其體未有。應不能違先所起",
    "T30n1571_009:0236c15": "業。世間未見無體能違。汝不應言。合德與業",
    "T30n1571_009:0236c16": "如囚與膾。俱有相違。勿違自宗。因果不竝。若",
    "T30n1571_009:0236c17": "許一念業與合俱。後亦應然。無差別故。便",
    "T30n1571_009:0236c18": "違自論及世共知。故不應言。果先非有。",
    "T30n1571_009:0236c19": "復次果先有論作如是言。一切因中果體先",
    "T30n1571_009:0236c20": "有。此亦非理。故次頌曰。",
    "T30n1571_009:0236c21": "　果立因無用　　先有亦不成",
    "T30n1571_009:0236c22": "論曰。數論者說。一切因中果體先有。此亦不",
    "T30n1571_009:0236c23": "然。生果顯果。故說名因。果體本來已生已顯。",
    "T30n1571_009:0236c24": "因便無用。所以者何。體與顯生不相離故。應",
    "T30n1571_009:0236c25": "如其體從本非無。本有顯生因義非有。因非",
    "T30n1571_009:0236c26": "有故。果義不成。便違自宗。立有因果。",
    "T30n1571_009:0236c27": "復次諸法生時義不成故。不應定執諸法有",
    "T30n1571_009:0236c28": "生。所以者何。故次頌曰。",
    "T30n1571_009:0236c29": "　此時非有生　　彼時亦無生",
    "T30n1571_009:0237a01": "　此彼時無生　　何時當有生",
    "T30n1571_009:0237a02": "論曰。果已有時。其體有故。如本有法。應不名",
    "T30n1571_009:0237a03": "生。果未有時。其體無故。如定無法。亦不名",
    "T30n1571_009:0237a04": "生。又諸果法用起名生。其體既無。用依何立。",
    "T30n1571_009:0237a05": "又能生果。故說名因。果體既無。因何所起。既",
    "T30n1571_009:0237a06": "無所起因義不成。因義不存果從何出。除此",
    "T30n1571_009:0237a07": "二位更無生時。故定無生如虛空等。又若執",
    "T30n1571_009:0237a08": "法體恒是有。定不名生。無所起故。用雖有",
    "T30n1571_009:0237a09": "起。此在未來。無故非生。現在已有。自宗不",
    "T30n1571_009:0237a10": "許。除此二位無別生時。是故無生其理決",
    "T30n1571_009:0237a11": "定。",
    "T30n1571_009:0237a12": "或勝論執多實為因。積集共生一合德果。闕",
    "T30n1571_009:0237a13": "眾緣時未有合德。由是故說。此時無生。具眾",
    "T30n1571_009:0237a14": "緣時。已有合德。由是故說。彼時無生。以初合",
    "T30n1571_009:0237a15": "時合體有故。應如後位不得名生。後位已生。",
    "T30n1571_009:0237a16": "不重生故。可不名生。初位不然。名生何咎。後",
    "T30n1571_009:0237a17": "若不生果應違實。而汝不許。果實相違障破",
    "T30n1571_009:0237a18": "相違合德違業。不違於實。前已略明。除此彼",
    "T30n1571_009:0237a19": "時更無異位。是故合德決定無生。如是色等",
    "T30n1571_009:0237a20": "依託實因。實未有時果體未有。由是故說。此",
    "T30n1571_009:0237a21": "時無生。實已有時果體已有。由是故說。彼時",
    "T30n1571_009:0237a22": "無生。以初有時色等有故。應如後位不得名",
    "T30n1571_009:0237a23": "生。離此彼時更無別位。是故色等決定無",
    "T30n1571_009:0237a24": "生。如是合德障礙重等。令其不生墜墮等業。",
    "T30n1571_009:0237a25": "此能障體有時無時。彼業不生。准前應說。離",
    "T30n1571_009:0237a26": "有無時更無異位。故墜等業決定無生。或數",
    "T30n1571_009:0237a27": "論執。乳等因變成酪等果。故說名生。因體有",
    "T30n1571_009:0237a28": "時因性未變。由是故說。此時無生。若於爾時",
    "T30n1571_009:0237a29": "因性已變便失因性。應不名因。果體有時因",
    "T30n1571_009:0237b01": "即成果。由是故說。彼時無生。若於爾時果體",
    "T30n1571_009:0237b02": "生者。應異法起非即因成。除此彼時更無異",
    "T30n1571_009:0237b03": "位。是故酪等決定無生。自性等因成大等果。",
    "T30n1571_009:0237b04": "准此推究。皆非有生。",
    "T30n1571_009:0237b05": "復次所生無故生義不成。所以者何。故次頌",
    "T30n1571_009:0237b06": "曰。",
    "T30n1571_009:0237b07": "　如生於自性　　生義既為無",
    "T30n1571_009:0237b08": "　於他性亦然　　生義何成有",
    "T30n1571_009:0237b09": "論曰。說常有宗色等五蘊。數論外道樂等三",
    "T30n1571_009:0237b10": "德。諸法生時不令自性有變異故。生義不成。",
    "T30n1571_009:0237b11": "法未生時。一切生用皆未有故。生義不成。諸",
    "T30n1571_009:0237b12": "法生時。不令他性有變異故。生義不成。諸法",
    "T30n1571_009:0237b13": "生已。一切生用皆已息故。生義不成。不可說",
    "T30n1571_009:0237b14": "言色等樂等相用有變故說名生。以於生時",
    "T30n1571_009:0237b15": "性與相用。若一若異過等違宗。亦不可言色",
    "T30n1571_009:0237b16": "等樂等自性有變故說名生。勿於生時色等",
    "T30n1571_009:0237b17": "樂等變成受等苦等自性。有作是言。果先有",
    "T30n1571_009:0237b18": "論。有前失故。生義可無。果先無論。因緣和合",
    "T30n1571_009:0237b19": "果體將成。生義應有。果將成時其體未有。如",
    "T30n1571_009:0237b20": "何可說果從緣生。知因有能當成果體。如言",
    "T30n1571_009:0237b21": "煮飯故說果生。若爾生名應假非實。色等生",
    "T30n1571_009:0237b22": "時猶未有故。如是假說理亦無違。以生時無",
    "T30n1571_009:0237b23": "後方見故。若爾見位乃可名生。以於見時方",
    "T30n1571_009:0237b24": "說生故。如何不了言理而問。雖見時說非見",
    "T30n1571_009:0237b25": "時生。說因見生非因生故。何故生時無有此",
    "T30n1571_009:0237b26": "見。以見無故。知生時無。如何不知義理而答。",
    "T30n1571_009:0237b27": "豈不見無名為無見。何得以問而作其答。若",
    "T30n1571_009:0237b28": "爾應有問答無窮。無見見無。言無盡故。又亦",
    "T30n1571_009:0237b29": "不可說無為生。無似空花違生理故。至現有",
    "T30n1571_009:0237c01": "位亦不名生。有似無為違生理故。所生無故。",
    "T30n1571_009:0237c02": "生義不成。復次執有生者。作如是言。果有三",
    "T30n1571_009:0237c03": "時。前後差別將成作用。及究竟時顯彼不成。",
    "T30n1571_009:0237c04": "故次頌曰。",
    "T30n1571_009:0237c05": "　初中後三位　　生前定不成",
    "T30n1571_009:0237c06": "論曰。果先無論。於未生時三位不成。無無別",
    "T30n1571_009:0237c07": "故。初中後位依有而彰。未生體無如何可立。",
    "T30n1571_009:0237c08": "或應許果未起非無。見彼三時唯依有故。果",
    "T30n1571_009:0237c09": "先有論。於未生時三位不成。有無別故。有體",
    "T30n1571_009:0237c10": "無別相用未興。如何可言三時有異。又此三",
    "T30n1571_009:0237c11": "位既不同時。生亦不成。故次頌曰。",
    "T30n1571_009:0237c12": "　二二既為無　　一一如何有",
    "T30n1571_009:0237c13": "論曰。初中後位相待而成。二二既無。一一豈",
    "T30n1571_009:0237c14": "有。亦不可說三位同時。初中後名依時立故。",
    "T30n1571_009:0237c15": "又不可說三時竝有。勿有此三相雜亂過。汝",
    "T30n1571_009:0237c16": "亦不許三位同時。故有一時三定非有。若言",
    "T30n1571_009:0237c17": "覺慧於色等法。觀二二時立一一位。是則三",
    "T30n1571_009:0237c18": "位假有真無。違汝師宗三時實有。是故三位",
    "T30n1571_009:0237c19": "唯假非真。不應定執果有三位。",
    "T30n1571_009:0237c20": "復次色等諸法決定無生。能生因緣不成立",
    "T30n1571_009:0237c21": "故。生者決定從自從他從俱因緣。三皆不可。",
    "T30n1571_009:0237c22": "為顯此義。故說頌曰。",
    "T30n1571_009:0237c23": "　非離於他性　　唯從自性生",
    "T30n1571_009:0237c24": "　非從他及俱　　故生定非有",
    "T30n1571_009:0237c25": "論曰。一法一時自為因果。理不成故。非從自",
    "T30n1571_009:0237c26": "生。若一體中有二相別。說為因果。自義不成。",
    "T30n1571_009:0237c27": "自言遮他。顯於自相果從因起。何謂自生。又",
    "T30n1571_009:0237c28": "體如相應不成一。相如其體應不成二。是故",
    "T30n1571_009:0237c29": "所言一體二相。說為因果。理必不成。又自生",
    "T30n1571_009:0238a01": "言依義生不依義生者。則非自生。不依義生。",
    "T30n1571_009:0238a02": "便同樹響何能定表。諸法自生。又自生言依",
    "T30n1571_009:0238a03": "慧生不依慧生者。則從他生。不依慧生。應同",
    "T30n1571_009:0238a04": "狂醉言無根系。難可信依。又自生言生他解",
    "T30n1571_009:0238a05": "不生他解者。便失自宗。他解不生發言無益。",
    "T30n1571_009:0238a06": "何緣強立自生論耶。現見世間法從緣起。言",
    "T30n1571_009:0238a07": "自生者。與此相違。又若自生應違世法。刀不",
    "T30n1571_009:0238a08": "自割。針不自縫。又自生言依汝生不依汝生",
    "T30n1571_009:0238a09": "者。非謂自生不依汝生。應非汝說。哀哉愚昧",
    "T30n1571_009:0238a10": "不識自言。又言自生同無因論。撥無一切生",
    "T30n1571_009:0238a11": "果因緣。有作是言。自不生自生時無故。如已",
    "T30n1571_009:0238a12": "滅無。若言生時其體已有。應如現在生用唐",
    "T30n1571_009:0238a13": "捐。體顯名生。亦不應理。顯與體異便失自生。",
    "T30n1571_009:0238a14": "顯與體同顯應本有。顯若本有生用應無。故",
    "T30n1571_009:0238a15": "自生言定不中理。言從他起。理亦不然。以法",
    "T30n1571_009:0238a16": "生時自體未有。既無有自熟對名他。因緣名",
    "T30n1571_009:0238a17": "他。對於自果。自果未有。他義不成。若言生時",
    "T30n1571_009:0238a18": "自果已有。因緣無用非謂他生。顯故名生。亦",
    "T30n1571_009:0238a19": "不應理。顯不離體應本非無。又因名他對異",
    "T30n1571_009:0238a20": "於果。果異因故。應亦名他。因果俱他。便無有",
    "T30n1571_009:0238a21": "自。自非有故。他亦應無。從他生言便無有義。",
    "T30n1571_009:0238a22": "又慧觀果說因為他。果之與因必不俱有。因",
    "T30n1571_009:0238a23": "時無果。誰藉他生。果時無因。從誰他起。豈不",
    "T30n1571_009:0238a24": "以慧觀後觀前。說從他生言無有失。謂觀當",
    "T30n1571_009:0238a25": "果或念過因。因果俱成猶如父子。假名可爾。",
    "T30n1571_009:0238a26": "理實不然。因果異時有無不竝。如何可執實",
    "T30n1571_009:0238a27": "從他生。如父子言。亦不應理。世間父子多有",
    "T30n1571_009:0238a28": "同時。雖復一無而可假說。因果不爾。法喻豈",
    "T30n1571_009:0238a29": "同。若謂先時於異體物。以慧觀察取其異相。",
    "T30n1571_009:0238b01": "次於因果觀後念前。建立自他二相差別。後",
    "T30n1571_009:0238b02": "發語時不觸前二。但隨想說法從他生。故法",
    "T30n1571_009:0238b03": "喻同無前過失。此救非理。所以者何。異物同",
    "T30n1571_009:0238b04": "時無因果義。因之與果必不同時。父子不然。",
    "T30n1571_009:0238b05": "何得為喻。又若假說此義非無。汝執為真。故",
    "T30n1571_009:0238b06": "不應理。若言何為咀嚼虛空。現見因緣能生",
    "T30n1571_009:0238b07": "於果。果相異彼。說彼為他。何假繁詞。固相徵",
    "T30n1571_009:0238b08": "難。隨意勿說。他與非他。必有能生所生差",
    "T30n1571_009:0238b09": "別。此足為喜。何藉多言。言隨欲生。無勞窮詰",
    "T30n1571_009:0238b10": "恣汝常喜熟與相遮。憂喜自心妄想生故。汝",
    "T30n1571_009:0238b11": "言必有能生所生。為假為真隨汝意答。若言",
    "T30n1571_009:0238b12": "是假違汝所宗。若言是真。難詰何咎。所生未",
    "T30n1571_009:0238b13": "有對何能生。能生已無所生何對。故就勝義",
    "T30n1571_009:0238b14": "他生不成。依世俗論徒言無益。夫興諍論為",
    "T30n1571_009:0238b15": "見不同。舉世咸知。何勞汎說。故不應執定從",
    "T30n1571_009:0238b16": "他生。自他俱生。亦不中理。如前二失。積在汝",
    "T30n1571_009:0238b17": "宗。別既不成。總如何立。由是諸法決定無生。",
    "T30n1571_009:0238b18": "自他俱生皆非理故。",
    "T30n1571_009:0238b19": "復次能生所生同時前後。俱不應理。故定無",
    "T30n1571_009:0238b20": "生。所以者何。故次頌曰。",
    "T30n1571_009:0238b21": "　前後及同時　　二俱不可說",
    "T30n1571_009:0238b22": "　故生與瓶等　　唯假有非真",
    "T30n1571_009:0238b23": "論曰。若所生法在能生前。既離能生所生何",
    "T30n1571_009:0238b24": "有。此所生法設離能生。是則能生便為無用。",
    "T30n1571_009:0238b25": "若所生法在能生後。無所依止何有能生。設",
    "T30n1571_009:0238b26": "離所生能生何用。又此二法若不同時。能是",
    "T30n1571_009:0238b27": "誰能所為何所。若所生法與能生俱。生既同",
    "T30n1571_009:0238b28": "時。應不相待。如牛兩角互不相依。應無能生",
    "T30n1571_009:0238b29": "所生差別。所生未有能生亦無。所生有時能",
    "T30n1571_009:0238c01": "生何用。如是二法前後同時。理俱不成。故生",
    "T30n1571_009:0238c02": "非有。隨俗說有。能生所生不可推徵。時分同",
    "T30n1571_009:0238c03": "異。復次執果有生必依新舊。新舊無故生不",
    "T30n1571_009:0238c04": "得成。由二俱非諸法自相。互相違反必不同",
    "T30n1571_009:0238c05": "時。設許同時應離法有。若離法有誰舊誰新。",
    "T30n1571_009:0238c06": "汝不應言異體相表。現見法外無舊無新。亦",
    "T30n1571_009:0238c07": "不應言同體俱有。更相違故。如善惡心前後",
    "T30n1571_009:0238c08": "亦非。故次頌曰。",
    "T30n1571_009:0238c09": "　舊若在新前　　前生不應理",
    "T30n1571_009:0238c10": "　舊若居新後　　後生理不成",
    "T30n1571_009:0238c11": "論曰。現見世間前新後舊。不應蔽執前舊後",
    "T30n1571_009:0238c12": "新。要前有新後轉成舊。舊若前有新則為無。",
    "T30n1571_009:0238c13": "新名前生舊名後故。新若無者舊亦應無。新",
    "T30n1571_009:0238c14": "舊既無生依何有。舊居新後。理亦不然。法新",
    "T30n1571_009:0238c15": "起時既無有舊。體無別故。後亦應無。若言後",
    "T30n1571_009:0238c16": "時別生舊體。是則新起。何謂舊生。後生嬰孩",
    "T30n1571_009:0238c17": "赤色未變。而名耆舊。理必不然。若法初生",
    "T30n1571_009:0238c18": "而名舊者。則一切法畢竟無新。新既為無舊",
    "T30n1571_009:0238c19": "亦非有。舊必以新為前導故。若謂諸法念念",
    "T30n1571_009:0238c20": "別生。恒名為新。都無舊者。舊既非有新亦應",
    "T30n1571_009:0238c21": "無。簡舊名新舊無何簡。所簡無故。能簡亦無。",
    "T30n1571_009:0238c22": "是故不應執有新舊。既無新舊生豈得成。然",
    "T30n1571_009:0238c23": "諸世間見有為法。相似相續謂為一體。前盛",
    "T30n1571_009:0238c24": "後衰說為新舊。聖隨彼說有舊有新。依此立",
    "T30n1571_009:0238c25": "生假而非實。",
    "T30n1571_009:0238c26": "復次果體若生。必依過去未來現在因體而",
    "T30n1571_009:0238c27": "生。然皆不成。故次頌曰。",
    "T30n1571_009:0238c28": "　現非因現起　　亦非因去來",
    "T30n1571_009:0238c29": "　未來亦不因　　去來今世起",
    "T30n1571_009:0239a01": "論曰。現在果法非現因生。因果同時理不成",
    "T30n1571_009:0239a02": "故。雖形影等因果同時。是假非真隨俗而說。",
    "T30n1571_009:0239a03": "去來二世已滅未生。體相是無因用非有。又",
    "T30n1571_009:0239a04": "現在法體相已成。豈更藉他三世因起。未來",
    "T30n1571_009:0239a05": "果法不因去來。已滅未生無因用故。豈不現",
    "T30n1571_009:0239a06": "在將欲滅時。有體為因生未來果。未來無體",
    "T30n1571_009:0239a07": "生何所依。若言未來生時有體。應名現在。何",
    "T30n1571_009:0239a08": "謂未來。汝不應言生即是有。亦不可說有即",
    "T30n1571_009:0239a09": "是生。有若即生。生應現在。生若即有。有應未",
    "T30n1571_009:0239a10": "來。有在未來。未來應現在。生居現在。現在",
    "T30n1571_009:0239a11": "應未來。則違汝宗世相揩定。亦違自說生在",
    "T30n1571_009:0239a12": "未來。故不可言現在將滅。為因引起未來果",
    "T30n1571_009:0239a13": "生。生時有無皆有失故。",
    "T30n1571_009:0239a14": "復次有說。未來體相具有。由此生用得有所",
    "T30n1571_009:0239a15": "依。生遷未來令入現在。滅遷現在令入過去。",
    "T30n1571_009:0239a16": "為破彼言故說頌曰。",
    "T30n1571_009:0239a17": "　若具即無來　　既滅應非往",
    "T30n1571_009:0239a18": "論曰。猶如現在。體相具故。未來不應來入",
    "T30n1571_009:0239a19": "現在。或應未來。非現等故。體相不具。猶若空",
    "T30n1571_009:0239a20": "花。又應未來非現在故。猶如過去不入現在。",
    "T30n1571_009:0239a21": "又若未來體相已具。應無生用。猶如現在。或",
    "T30n1571_009:0239a22": "未來世生用應無。以非現在猶如過去。色等",
    "T30n1571_009:0239a23": "諸法雖居現在。定當滅故。亦名為滅。此現在",
    "T30n1571_009:0239a24": "法不往過去。時定異故。猶如未來。又現在法",
    "T30n1571_009:0239a25": "應如過去。不往過去。由非未來。又過去時。非",
    "T30n1571_009:0239a26": "現所往如未來等。世所攝故。現在亦非。未來",
    "T30n1571_009:0239a27": "所入。世所攝故。猶如未來。過去未來。非現等",
    "T30n1571_009:0239a28": "故。應如兔角體相俱無。未來體無。生依何有。",
    "T30n1571_009:0239a29": "故不應執色等果生。生既是無滅亦非有。但",
    "T30n1571_009:0239b01": "隨俗說有滅有生。似有而無。猶如幻等。為顯",
    "T30n1571_009:0239b02": "此義。復說頌曰。",
    "T30n1571_009:0239b03": "　法體相如是　　幻等喻非虛",
    "T30n1571_009:0239b04": "論曰。色等諸法。前後際無。現不久停。猶如幻",
    "T30n1571_009:0239b05": "等。又色等法。若從緣生。如幻所為。皆非實",
    "T30n1571_009:0239b06": "有。非緣生者。皆似空花。性相俱空。不應言",
    "T30n1571_009:0239b07": "有。法既非有。生等定無。如何可說。生遷未",
    "T30n1571_009:0239b08": "來令入現在。滅遷現在令入過去。",
    "T30n1571_009:0239b09": "復次生住滅相前後同時。理俱不成。故不應",
    "T30n1571_009:0239b10": "執。所以者何。故次頌曰。",
    "T30n1571_009:0239b11": "　生住滅三相　　同時有不成",
    "T30n1571_009:0239b12": "　前後亦為無　　如何執為有",
    "T30n1571_009:0239b13": "論曰。一體一時有眾多相。互相違反理必不",
    "T30n1571_009:0239b14": "成。若執同時體應各異。既執體一。應不同時。",
    "T30n1571_009:0239b15": "執不同時。亦不應理。所相體一。如何異時。法",
    "T30n1571_009:0239b16": "體生時住滅未有。至住滅位生相已無。而言",
    "T30n1571_009:0239b17": "體同。極為迷謬。若言前後相異體同。善惡色",
    "T30n1571_009:0239b18": "心體應是一。然捨前相後相起時。體與相同。",
    "T30n1571_009:0239b19": "應有捨得。如何可執前後體同。三體不同。亦",
    "T30n1571_009:0239b20": "不應理。以生住滅遍諸有為。三體如何各唯",
    "T30n1571_009:0239b21": "一相。許各一相。理亦不然。滅體無生應非因",
    "T30n1571_009:0239b22": "起。生體無滅應性是常。住無滅生應非蘊攝。",
    "T30n1571_009:0239b23": "若許一一。復有三相。有如前過。或復無窮。同",
    "T30n1571_009:0239b24": "時前後。三相不成。更無異途。如何執有。",
    "T30n1571_009:0239b25": "復次若離所相別有生等。應如色等有生等",
    "T30n1571_009:0239b26": "相。則生等相應無異體。所以者何。故次頌曰。",
    "T30n1571_009:0239b27": "　若生等諸相　　復別有生等",
    "T30n1571_009:0239b28": "　應住滅如生　　或生住如滅",
    "T30n1571_009:0239b29": "論曰。若生等相自所依俱。如自所依別有生",
    "T30n1571_009:0239c01": "等。此生等相幖幟既同。其體如何。展轉有",
    "T30n1571_009:0239c02": "異。若言生等如色等法。雖生等俱而體有異。",
    "T30n1571_009:0239c03": "礙等相別。體異可然。生等相同。體如何異。生",
    "T30n1571_009:0239c04": "等作用既有差別。應如色等其體各異。此因",
    "T30n1571_009:0239c05": "不定如眼等根。用雖有多。而體一故。用有差",
    "T30n1571_009:0239c06": "別不可例同。眼等用殊時同故體一。生等用",
    "T30n1571_009:0239c07": "別時。異故體多。生等何緣用時有異。自體俱",
    "T30n1571_009:0239c08": "起不待異時。作用如何待時有異。住滅二相",
    "T30n1571_009:0239c09": "初既用無。後亦應然。體無別故。或復生等同",
    "T30n1571_009:0239c10": "與法俱等有生故。應互相似。一一皆有他諸",
    "T30n1571_009:0239c11": "作用。或自作用一一皆無。是故不應別有生",
    "T30n1571_009:0239c12": "等。",
    "T30n1571_009:0239c13": "復次色等諸法與生等相其體為異。為不異",
    "T30n1571_009:0239c14": "耶。異且不然。故次頌曰。",
    "T30n1571_009:0239c15": "　所相異能相　　何為體非常",
    "T30n1571_009:0239c16": "論曰。色等諸法若異生等。如擇滅等應無生",
    "T30n1571_009:0239c17": "滅。不應觀彼皆是無常。觀彼無常應成顛倒。",
    "T30n1571_009:0239c18": "若言色等與生等合。雖觀無常而非顛倒。如",
    "T30n1571_009:0239c19": "名杖角以作人牛。此不應爾。異生等故。應似",
    "T30n1571_009:0239c20": "無為。非生等合。色等生等。體相若異。如何以",
    "T30n1571_009:0239c21": "一心慧而觀。謂色等生色等住滅。故色等法",
    "T30n1571_009:0239c22": "非異生等。不異亦非。故次頌曰。",
    "T30n1571_009:0239c23": "　不異四應同　　或復全非有",
    "T30n1571_009:0239c24": "論曰。若色等法不異生等。應如生等析一成",
    "T30n1571_009:0239c25": "三。生等亦應混三成一。與色等法體不異故。",
    "T30n1571_009:0239c26": "或生等相各失自體。與其住等體不異故。色",
    "T30n1571_009:0239c27": "等亦然應失自體。與其生等體為一故。是則",
    "T30n1571_009:0239c28": "應無所相色等。所相無故能相亦無。則無有",
    "T30n1571_009:0239c29": "為。無為亦爾。相待立故。一切應無。故色等法",
    "T30n1571_009:0240a01": "非異生等。",
    "T30n1571_009:0240a02": "復次因果有無皆不可立。生依彼故。亦不得",
    "T30n1571_009:0240a03": "成。所以者何。故次頌曰。",
    "T30n1571_009:0240a04": "　有不生有法　　有不生無法",
    "T30n1571_009:0240a05": "　無不生有法　　無不生無法",
    "T30n1571_009:0240a06": "論曰。有生有法義不得成。生有同時。遞相違",
    "T30n1571_009:0240a07": "故。有生無法亦不得成。如已滅無。非所生故。",
    "T30n1571_009:0240a08": "無生有法理不得成。如未生無非能生故。無",
    "T30n1571_009:0240a09": "生無法亦不得成。如前二無非因果故。或二",
    "T30n1571_009:0240a10": "無法因果不成。如畢竟無非因果故。如是已",
    "T30n1571_009:0240a11": "破因果異體。為破同體。復說頌曰。",
    "T30n1571_009:0240a12": "　有不成有法　　有不成無法",
    "T30n1571_009:0240a13": "　無不成有法　　無不成無法",
    "T30n1571_009:0240a14": "論曰。有成有法。其理不成。有法已成。成無用",
    "T30n1571_009:0240a15": "故。成復成者。成則無窮。若成異相。其體應",
    "T30n1571_009:0240a16": "別。相異體一。理必不然。相與其體不相離故。",
    "T30n1571_009:0240a17": "有成無法。理亦不成。其相異故。如苦樂等。或",
    "T30n1571_009:0240a18": "復有無應無差別。有無體一。與理相違。無成",
    "T30n1571_009:0240a19": "有法。其義不成。如有成無所說過故。無成無",
    "T30n1571_009:0240a20": "法。義亦不成。如前有無相成過故。或復無者。",
    "T30n1571_009:0240a21": "即是數論所執自性。不依他成。雖有隱能而",
    "T30n1571_009:0240a22": "無顯體。依彼所執故說為無。如是有無因果",
    "T30n1571_009:0240a23": "同異。皆不成故。決定無生。",
    "T30n1571_009:0240a24": "復次已生未生。生用已滅及未得故。俱無有",
    "T30n1571_009:0240a25": "生。除已未生。有生時體不可知故。亦無有生。",
    "T30n1571_009:0240a26": "若言生時二半為體。謂生半分。半分未生。此",
    "T30n1571_009:0240a27": "亦不然。故次頌曰。",
    "T30n1571_009:0240a28": "　半生半未生　　非一生時體",
    "T30n1571_009:0240a29": "　或已未生位　　應亦是生時",
    "T30n1571_009:0240b01": "論曰。半生未生非生時體。生未生故。如已未",
    "T30n1571_009:0240b02": "生。如已未生有二相別非生時體。生時亦然。",
    "T30n1571_009:0240b03": "有生未生二種相異。如何可立為一生時。或",
    "T30n1571_009:0240b04": "應已生及未生位。亦共合說為一生時。有生",
    "T30n1571_009:0240b05": "未生二相異故。如汝所執半生未生。此顯生",
    "T30n1571_009:0240b06": "時已未生位。皆失自性。故定無生。豈不生時",
    "T30n1571_009:0240b07": "具有二相。已生半分半分未生。已生未生各",
    "T30n1571_009:0240b08": "有一相。如何可難令互相成。一一別觀可生",
    "T30n1571_009:0240b09": "時異。總觀二相豈異生時。若言生時體一相",
    "T30n1571_009:0240b10": "二。已未生位體二相殊。故已未生與生時異。",
    "T30n1571_009:0240b11": "如何體一二相相違。相既不同。體應成二。非",
    "T30n1571_009:0240b12": "一有分從二分生。勿違生時。二半為體。若",
    "T30n1571_009:0240b13": "半已起名作生時。半既未生應名未起。又半",
    "T30n1571_009:0240b14": "生已生用已無。半復未生生用未有。如何二",
    "T30n1571_009:0240b15": "半合立生時。若生用無名生時者。已未生位",
    "T30n1571_009:0240b16": "應名生時。便失自宗三位差別。故離二位無",
    "T30n1571_009:0240b17": "別生時。生時既無二位非有。是故諸法決定",
    "T30n1571_009:0240b18": "無生。",
    "T30n1571_009:0240b19": "復次應問。迷徒生時。自性為因緣起。為是自",
    "T30n1571_009:0240b20": "然。初且不然。故次頌曰。",
    "T30n1571_009:0240b21": "　生時若是果　　體即非生時",
    "T30n1571_009:0240b22": "論曰。若生時體從因緣生。即非生時。已有體",
    "T30n1571_009:0240b23": "故。未來將起故名生時。未來體無。說誰為果。",
    "T30n1571_009:0240b24": "若言此位觀待當來。至現在時名為果者。亦",
    "T30n1571_009:0240b25": "應說近。何立遠名。如是生時非已生故。如未",
    "T30n1571_009:0240b26": "生位非實生時。又此生時時遠攝故。如已滅",
    "T30n1571_009:0240b27": "位。何謂生時。若言生時體雖未有。眾緣會故",
    "T30n1571_009:0240b28": "已得近名。同是未來。體俱非有。餘遠此近差",
    "T30n1571_009:0240b29": "別何緣。亦違汝宗去來皆遠。故汝所執但有",
    "T30n1571_009:0240c01": "虛言。後亦不然。故次頌曰。",
    "T30n1571_009:0240c02": "　生時若自然　　應失生時性",
    "T30n1571_009:0240c03": "論曰。若生時體非因緣生。應是無為失生時",
    "T30n1571_009:0240c04": "性。若非緣起得名生時。一切無為應生時攝。",
    "T30n1571_009:0240c05": "又非緣起應類空花。體既是無。豈生時攝。若",
    "T30n1571_009:0240c06": "體非有名作生時。即一切無。應生時攝。是故",
    "T30n1571_009:0240c07": "諸法無實生時。",
    "T30n1571_009:0240c08": "復次有作是說。若無生時。已生未生亦應非",
    "T30n1571_009:0240c09": "有。生時已過未至生時。建立已生未生二位。",
    "T30n1571_009:0240c10": "生時無者二位亦無。又無生時二位應合。故",
    "T30n1571_009:0240c11": "有二位。中間生時。為破彼言。故次頌曰。",
    "T30n1571_009:0240c12": "　已生異未生　　別有中間位",
    "T30n1571_009:0240c13": "　生時異二位　　應別有中間",
    "T30n1571_009:0240c14": "論曰。若謂已生未生不合。由生時位隔在中",
    "T30n1571_009:0240c15": "間。若無生時二位應合。如兩界首必有封疆。",
    "T30n1571_009:0240c16": "是故生時定應有者。生時二位應有中間。未",
    "T30n1571_009:0240c17": "生生時。生時生已。更相異故。如是中間復有",
    "T30n1571_009:0240c18": "中間。展轉增長有無窮過。過無窮故。難立生",
    "T30n1571_009:0240c19": "時。又已未生種類別故。如色聲等無別中間。",
    "T30n1571_009:0240c20": "既無中間。生時何有。又生時位若在未來。即",
    "T30n1571_009:0240c21": "名未生。未來攝故。若居現在。即名已生。現在",
    "T30n1571_009:0240c22": "攝故。若非現未不名生時。如過去等。是故諸",
    "T30n1571_009:0240c23": "法無別生時。",
    "T30n1571_009:0240c24": "復次假許生時已未生位三分各別。而審推",
    "T30n1571_009:0240c25": "徵。為捨生時得已生位。為當不捨得此位耶。",
    "T30n1571_009:0240c26": "初不應然。故次頌曰。",
    "T30n1571_009:0240c27": "　若謂生時捨　　方得已生時",
    "T30n1571_009:0240c28": "　是則應有餘　　得時而可見",
    "T30n1571_009:0240c29": "論曰。若捨生時得已生位。未得已得兩位中",
    "T30n1571_009:0241a01": "間。應有得時如生時位。若許爾者。餘復有餘。",
    "T30n1571_009:0241a02": "如前生時有無窮過。過無窮故。難立得時。若",
    "T30n1571_009:0241a03": "捨生時得已生位。離此二位無別得時。從未",
    "T30n1571_009:0241a04": "生時至已生位。應離二位無別生時。又捨生",
    "T30n1571_009:0241a05": "時得已生位。體應有異。非一法生。後亦不然。",
    "T30n1571_009:0241a06": "故次頌曰。",
    "T30n1571_009:0241a07": "　若至已生位　　理必無生時",
    "T30n1571_009:0241a08": "　已生有生時　　云何從彼起",
    "T30n1571_009:0241a09": "論曰。已生生時必不俱有。時分異故。猶如去",
    "T30n1571_009:0241a10": "來。若已生位有生時者。或應同體。或異體俱。",
    "T30n1571_009:0241a11": "則非已生從生時起。自從自起。世現相違。俱",
    "T30n1571_009:0241a12": "有非因。如牛兩角。若言一體二相不同。得說",
    "T30n1571_009:0241a13": "為因無斯過者。二相前後體不應同。二相俱",
    "T30n1571_009:0241a14": "時應非因果。又若同體生時已生。於自他性",
    "T30n1571_009:0241a15": "應失應得。相不離體。如體應同。體不離相。",
    "T30n1571_009:0241a16": "如相應別。體同相別。理必不然。法之與時體",
    "T30n1571_009:0241a17": "無有異。故不可說時異法同。一法一時有同",
    "T30n1571_009:0241a18": "有異。說為因果。理必不成。如從生時至已生",
    "T30n1571_009:0241a19": "位。進退徵責過難多途。從未生時至生時位。",
    "T30n1571_009:0241a20": "研覈詰問如理應思。是故生時非別實有。",
    "T30n1571_009:0241a21": "復次立有生時已生位別。此無實義。但有虛",
    "T30n1571_009:0241a22": "言。所以者何。故次頌曰。",
    "T30n1571_009:0241a23": "　未至已生位　　若立為生時",
    "T30n1571_009:0241a24": "　何不謂無瓶　　未生無別故",
    "T30n1571_009:0241a25": "論曰。若立生時非已生位。將至此位名作生",
    "T30n1571_009:0241a26": "時。瓶名已生。生時未至。已生位故。瓶體定",
    "T30n1571_009:0241a27": "無。瓶體既無。生依何法。不可無法名作生時。",
    "T30n1571_009:0241a28": "勿一切無皆名生位。故應於有立生時名。若",
    "T30n1571_009:0241a29": "謂生時其體已有無斯過者。此亦不然。未至",
    "T30n1571_009:0241b01": "已生與未生位無差別故。有義不成。若謂生",
    "T30n1571_009:0241b02": "時是未來世。最後位故非體全無。此不應理。",
    "T30n1571_009:0241b03": "同未來攝等非已生。無前後故。若未來世。半",
    "T30n1571_009:0241b04": "有半無。有同已生。世應雜亂。故生時位。但有",
    "T30n1571_009:0241b05": "虛言。生時既無。生亦非有。",
    "T30n1571_009:0241b06": "復次若謂生時體雖未滿。而用起故非是全",
    "T30n1571_009:0241b07": "無。非有非無不同兩位。是故諸法別有生時。",
    "T30n1571_009:0241b08": "此亦不然。故次頌曰。",
    "T30n1571_009:0241b09": "　非生時有用　　能簡未生時",
    "T30n1571_009:0241b10": "　亦非體未圓　　別於已生位",
    "T30n1571_009:0241b11": "論曰。未生生時無用有用。二位差別。理不可",
    "T30n1571_009:0241b12": "然。生時體無。用應非有。生時體有。應是已",
    "T30n1571_009:0241b13": "生。設許生時有能起用。而體未有。應名未生。",
    "T30n1571_009:0241b14": "非未生名別有少法。但遮已起名未生時。既",
    "T30n1571_009:0241b15": "名未生。何能簡彼。若少有體。應名已生。既非",
    "T30n1571_009:0241b16": "已生。應無少體。不可一法半有半無。有無相",
    "T30n1571_009:0241b17": "違不同體故。若許體別。有即已生。無即未",
    "T30n1571_009:0241b18": "生。生時豈有。故離二位無別生時。",
    "T30n1571_009:0241b19": "復次或應生時即已生位。非無有故。如已生",
    "T30n1571_009:0241b20": "時。為顯此因。故說頌曰。",
    "T30n1571_009:0241b21": "　前位生時無　　後位方言有",
    "T30n1571_009:0241b22": "　兼成已生位　　故此位非無",
    "T30n1571_009:0241b23": "論曰。未起用時名為前位。於此前位未有生",
    "T30n1571_009:0241b24": "時。正起用時。名為後位。於此後位方有生時。",
    "T30n1571_009:0241b25": "是則生時成已生位。有異前故。如已生時。非",
    "T30n1571_009:0241b26": "體全無。可與前異。所言兼者。謂捨全無。即未",
    "T30n1571_009:0241b27": "生時。名全無位。生時捨彼。是有非無。由此兼",
    "T30n1571_009:0241b28": "前成已生位。若捨無位必至有時。有即已生",
    "T30n1571_009:0241b29": "中無異位。依何而立別有生時。是故生時即",
    "T30n1571_009:0241c01": "已生位。非無有故。如已生時。又此生時應許",
    "T30n1571_009:0241c02": "有體。若無有體生用應無。體用並無。生時豈",
    "T30n1571_009:0241c03": "有。若無體用而有生時。則一切無。皆應頓起。",
    "T30n1571_009:0241c04": "無無異故。如此生時。又若生時體用非有。因",
    "T30n1571_009:0241c05": "緣和合應無所為。有不生無。如前已說。故生",
    "T30n1571_009:0241c06": "時位是有非無。有即已生。更無異位。故不應",
    "T30n1571_009:0241c07": "立別有生時。",
    "T30n1571_009:0241c08": "復次無別生時理應信受。愚猶固執。略復推",
    "T30n1571_009:0241c09": "徵。如是生時為無為有。有即已起。無即未生。",
    "T30n1571_009:0241c10": "除此孰為生時位體。為顯此理。復說頌曰。",
    "T30n1571_009:0241c11": "　有時名已生　　無時名未起",
    "T30n1571_009:0241c12": "　除茲有無位　　誰復謂生時",
    "T30n1571_009:0241c13": "論曰。所執生時推徵其性。不過二種。謂有及",
    "T30n1571_009:0241c14": "無。如是有無二位所攝。除此無別中間生時。",
    "T30n1571_009:0241c15": "汝等何緣非理橫執。此極麁淺。而汝尚迷。況",
    "T30n1571_009:0241c16": "復幽微。汝能思測。故應信受無別生時。生時",
    "T30n1571_009:0241c17": "既無。生如何有。是故諸法理實無生。生既實",
    "T30n1571_009:0241c18": "無。住滅亦爾。生為先故非有義成。故不別遮",
    "T30n1571_009:0241c19": "住滅二相。",
    "T30n1571_009:0241c20": "復次已別廣破果先有無。為總略遮果先有",
    "T30n1571_009:0241c21": "等。故於品後。復說頌曰。",
    "T30n1571_009:0241c22": "　諸有執離因　　無別所成果",
    "T30n1571_009:0241c23": "　轉生及轉滅　　理皆不可成",
    "T30n1571_009:0241c24": "論曰。數論所執。果不離因。果同其因。體本",
    "T30n1571_009:0241c25": "實有。如是果體生滅不成。果不離因同因常",
    "T30n1571_009:0241c26": "故。因果體一差別理無。諸法性常無增無減。",
    "T30n1571_009:0241c27": "是則所作唐設其功。少有所為便違自論。有",
    "T30n1571_009:0241c28": "不可滅無不可生。大等亦應無生滅義。即自",
    "T30n1571_009:0241c29": "性故。如樂苦癡。又大不應從自性起。自能",
    "T30n1571_009:0242a01": "起自。世現相違。是則世間現見因果。生滅作",
    "T30n1571_009:0242a02": "用一切皆無。世現所知。汝尚誹毀。況能信受",
    "T30n1571_009:0242a03": "深隱義耶。如是觀生都非實有。生無實故。",
    "T30n1571_009:0242a04": "滅亦實無。但隨世間說有生滅。隨世所說是",
    "T30n1571_009:0242a05": "俗非真。勝義理中無生無滅。一切法性非斷",
    "T30n1571_009:0242a06": "非常生滅既無。法應常住如前廣破。常性實",
    "T30n1571_009:0242a07": "無。若爾應無一切法性。不爾我說俗法非無。",
    "T30n1571_009:0242a08": "豈不我宗說一自性。轉變力故無所不為。雖",
    "T30n1571_009:0242a09": "有所為而無生滅斷常等過。所以者何。果起",
    "T30n1571_009:0242a10": "不生性變成故。果謝不滅歸本性故。果性非",
    "T30n1571_009:0242a11": "常前變滅故。果性非斷後變生故。轉變非恒。",
    "T30n1571_009:0242a12": "故非定有。自性不易。故非定無。此亦不然。",
    "T30n1571_009:0242a13": "諸法生滅理既不立。汝宗所執轉變豈存。又",
    "T30n1571_009:0242a14": "轉變言及自性等。前已廣破。無宜重執。故汝",
    "T30n1571_009:0242a15": "所說理必不然。有作是言。我經部等。因緣和",
    "T30n1571_009:0242a16": "合無間果生。果起酬因復能生後如是展轉。",
    "T30n1571_009:0242a17": "無始時來。因果連綿相續不絕。無有生滅斷",
    "T30n1571_009:0242a18": "常等過。所以者何。相續無始。故無有生。未得",
    "T30n1571_009:0242a19": "對治相續不盡。故無有滅。相續改轉。所以非",
    "T30n1571_009:0242a20": "常。相續連綿。所以非斷。非一性故亦非轉變。",
    "T30n1571_009:0242a21": "此亦不然。若有生滅可有相續。生滅既無。相",
    "T30n1571_009:0242a22": "續何有。無生滅義。前已廣論。相續有終。是",
    "T30n1571_009:0242a23": "則為斷。相續無始。是則為常。相續體一。即有",
    "T30n1571_009:0242a24": "轉變。故立相續。過失彌多。有作是言。我說諸",
    "T30n1571_009:0242a25": "法常有部等。一切有為。從本以來性相實",
    "T30n1571_009:0242a26": "有。酬前起後三世遷流。無有斷常生滅等過。",
    "T30n1571_009:0242a27": "所以者何。體恒有故。無生無滅。有為相合。所",
    "T30n1571_009:0242a28": "以非常。果起酬因。所以非斷。念念別故。非變",
    "T30n1571_009:0242a29": "非續。此亦不然。說常有宗先已破故。色等諸",
    "T30n1571_009:0242b01": "法體若恒有。應似無為離有為相。便同數論",
    "T30n1571_009:0242b02": "一切皆常。不可說言用有生滅。用不離體應",
    "T30n1571_009:0242b03": "同體常。體不離用。應非恒有。若用本有。應不",
    "T30n1571_009:0242b04": "名生。若用本無應非可起。用未生位生用未",
    "T30n1571_009:0242b05": "有。不可名生。用已生位。生用已息。亦不名",
    "T30n1571_009:0242b06": "生。除此二位無別生時。前已廣說。故不可執。",
    "T30n1571_009:0242b07": "諸法用生。生既是無。滅亦非有。又若色等有",
    "T30n1571_009:0242b08": "為相合。故是無常。此有為相無餘相合。應非",
    "T30n1571_009:0242b09": "無常。若言此相與餘相合。是則無窮。若言有",
    "T30n1571_009:0242b10": "為有大小相。展轉相相非無窮者。此亦不然。",
    "T30n1571_009:0242b11": "如色等法。餘相合故。不名能相。生等亦然。",
    "T30n1571_009:0242b12": "與餘相合。應非能相。又如大相。不以所相色",
    "T30n1571_009:0242b13": "等諸法為其能相。小相亦爾。不應所相大生",
    "T30n1571_009:0242b14": "等法以為能相。若別有相應至無窮。若別無",
    "T30n1571_009:0242b15": "相。應成常住。又有為相定非實有。若實有者。",
    "T30n1571_009:0242b16": "與理相違。所以者何。如無為法。有無為相。離",
    "T30n1571_009:0242b17": "法實無。此亦應然。同三相故。無為實有。前已",
    "T30n1571_009:0242b18": "廣遮。一切有為亦非實有。以慧分析便歸空",
    "T30n1571_009:0242b19": "故。又對無為立有為法。無為無故。有為亦無。",
    "T30n1571_009:0242b20": "有為無為若從緣起。即同幻事。若不藉緣便",
    "T30n1571_009:0242b21": "似空花。故不應執以為實有。如契經言。有為",
    "T30n1571_009:0242b22": "無為皆是世俗。分別假立其體俱空。除為無",
    "T30n1571_009:0242b23": "為。更無別法設復說有。但是虛言。有為無為",
    "T30n1571_009:0242b24": "攝一切法。此二空故諸法皆空。空中都無分",
    "T30n1571_009:0242b25": "別戲論。虛通無礙即聖慧明。故契經言。一切",
    "T30n1571_009:0242b26": "諸法從本皆空。空即無性。由無性故。即是般",
    "T30n1571_009:0242b27": "若波羅蜜多。其中都無少法可說。為生為滅。",
    "T30n1571_009:0242b28": "為斷為常。為一為異。為來為去。天帝當知。若",
    "T30n1571_009:0242b29": "有淨信諸善男子或善女人。能如是說。不謗",
    "T30n1571_009:0242c01": "般若波羅蜜多。異此說者。皆名為謗。若說常",
    "T30n1571_009:0242c02": "空應墮斷滅。遮常有故。不墮此邊。執常不空",
    "T30n1571_009:0242c03": "應墮斷滅。常無因果名斷滅故。我諸所說皆",
    "T30n1571_009:0242c04": "是遮言。遮謂遮他生滅等執。無生非滅。唯為",
    "T30n1571_009:0242c05": "遮生。無滅非生。但為遮滅。非斷常等。類此應",
    "T30n1571_009:0242c06": "知。雖涅槃時生死斷滅。此方便說是假非真。",
    "T30n1571_009:0242c07": "如說天中有常樂等。是隨俗說。非稱實言。應",
    "T30n1571_009:0242c08": "以前說諸句文詞隨其所應破諸妄執。我等",
    "T30n1571_009:0242c09": "皆妄。誰復為真。謂畢竟空心言路絕。分別戲",
    "T30n1571_009:0242c10": "論皆不能行。唯諸聖賢內智所證。是故智者",
    "T30n1571_009:0242c11": "應正勤修。證此真空捨彼妄執。",
    "T30n1571_009:0242c12": "大乘廣百論釋論卷第九"
}