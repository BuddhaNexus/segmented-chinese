{
    "T10n0293_029:0792a25": "大方廣佛華嚴經卷第二十九",
    "T10n0293_029:0792a27": "罽賓國三藏般若奉 詔譯",
    "T10n0293_029:0792a28": "入不思議解脫境界普賢行願品",
    "T10n0293_029:0792a29": "[0792a29] 「爾時，威德主太子於香牙雲&#x5CEF;園苑之內，對",
    "T10n0293_029:0792b01": "諸眾會及善現前問童女言：『善女！我為求阿",
    "T10n0293_029:0792b02": "耨多羅三藐三菩提，願盡未來行菩薩行、積",
    "T10n0293_029:0792b03": "集一切助道之法、淨修一切諸波羅蜜、供事",
    "T10n0293_029:0792b04": "未來一切諸佛、護持一切諸佛教法、嚴淨一",
    "T10n0293_029:0792b05": "切諸佛剎土、當紹一切如來種性、當誓成熟",
    "T10n0293_029:0792b06": "一切眾生、當斷一切眾生苦惱、當令一切置",
    "T10n0293_029:0792b07": "安隱處，當淨一切眾生智眼、當修一切菩薩",
    "T10n0293_029:0792b08": "妙行、當入菩薩平等體性、當住一切諸菩薩",
    "T10n0293_029:0792b09": "地、當令二乘圓滿佛果、當令一切眾生歡喜；",
    "T10n0293_029:0792b10": "我為滿足檀波羅蜜，究竟成就無上菩提內",
    "T10n0293_029:0792b11": "外財寶，乃至頭目一切皆捨無所顧戀，當於",
    "T10n0293_029:0792b12": "爾時汝或於我而作障難，令我施行不得圓",
    "T10n0293_029:0792b13": "滿，施財物時汝心慳吝，施男女時汝心痛",
    "T10n0293_029:0792b14": "惱，割肢體時汝心憂悶，捨汝出家汝心悔",
    "T10n0293_029:0792b15": "恨。』[0792b15] 「爾時，太子如是問已，復為童女而說偈",
    "T10n0293_029:0792b16": "言：",
    "T10n0293_029:0792b17": "「『我為哀愍眾生故，  發起廣大菩提心，",
    "T10n0293_029:0792b18": "  當於無量億劫中，  積集成滿菩提智。",
    "T10n0293_029:0792b19": "  無量無邊大劫海，  淨修諸願如虛空，",
    "T10n0293_029:0792b20": "  入地治障具修行，  究竟當獲如來地。",
    "T10n0293_029:0792b21": "  誓於三世諸佛所，  備學一切波羅蜜，",
    "T10n0293_029:0792b22": "  具足方便正修持，  成就最勝菩提道。",
    "T10n0293_029:0792b23": "  十方所有垢穢剎，  我當普遍皆嚴淨，",
    "T10n0293_029:0792b24": "  及諸惡趣苦難中，  我當救護咸令出，",
    "T10n0293_029:0792b25": "  一切眾生居有海，  煩惱癡惑恒纏覆，",
    "T10n0293_029:0792b26": "  我當除滅盡無餘，  普令安住如來道。",
    "T10n0293_029:0792b27": "  我當供養一切佛，  我當普修菩薩地，",
    "T10n0293_029:0792b28": "  常起廣大慈悲心，  所須皆與無貪吝。",
    "T10n0293_029:0792b29": "  汝見一切來乞者，  於財或起慳吝心，",
    "T10n0293_029:0792c01": "  我心常樂施群生，  汝當隨我無違逆。",
    "T10n0293_029:0792c02": "  我當於彼施頭時，  汝心慎勿生憂惱，",
    "T10n0293_029:0792c03": "  我今先語汝令知，  令汝心堅恒不動。",
    "T10n0293_029:0792c04": "  割截肢體及手足，  乃至妻子心無吝，",
    "T10n0293_029:0792c05": "  汝於乞者莫憎嫌，  應可諦思無退轉。",
    "T10n0293_029:0792c06": "  為滿一切眾生欲，  內外所有皆能捨，",
    "T10n0293_029:0792c07": "  汝能順我菩提心，  我亦當隨於汝意。』",
    "T10n0293_029:0792c08": "[0792c08] 「爾時，具足豔吉祥童女聞是語已，即白太子",
    "T10n0293_029:0792c09": "威德主言：『善哉丈夫！如仁所問諸菩薩行，難",
    "T10n0293_029:0792c10": "行能行，難忍能忍，如是一切我當隨順精勤",
    "T10n0293_029:0792c11": "修習親近不捨，如影隨形，令仁所願皆得成",
    "T10n0293_029:0792c12": "滿。』[0792c12] 「爾時，童女即向太子而說偈言：",
    "T10n0293_029:0792c13": "「『設於無量無邊劫，  一切地獄火焚身，",
    "T10n0293_029:0792c14": "  仁尊若能眷納我，  甘心分受無辭苦。",
    "T10n0293_029:0792c15": "  設於無量受生處，  以身碎末如微塵，",
    "T10n0293_029:0792c16": "  仁尊若能眷納我，  堅心忍受無搖動。",
    "T10n0293_029:0792c17": "  設於無量無邊劫，  頂戴一切金剛山，",
    "T10n0293_029:0792c18": "  仁尊若能眷納我，  甘心分受無疲厭。",
    "T10n0293_029:0792c19": "  汝於生死諸劫海，  以我身肉施眾生，",
    "T10n0293_029:0792c20": "  汝得安處法王家，  願我如仁亦當獲。",
    "T10n0293_029:0792c21": "  唯願太子垂哀納，  與我為主共修行，",
    "T10n0293_029:0792c22": "  所生劫海行施時，  常以我身施一切。",
    "T10n0293_029:0792c23": "  汝為愍念眾生故，  而發廣大菩提心，",
    "T10n0293_029:0792c24": "  既已普攝諸群生，  亦願慈悲攝受我。",
    "T10n0293_029:0792c25": "  我心本不求豪富，  亦復不貪五欲樂，",
    "T10n0293_029:0792c26": "  但為同法共修行，  由是願以仁為主。",
    "T10n0293_029:0792c27": "  紺青修廣慈悲眼，  普觀一切諸眾生，",
    "T10n0293_029:0792c28": "  不起凡夫染污心，  必成寂靜菩提果。",
    "T10n0293_029:0792c29": "  太子凡所經行處，  地神涌出寶蓮華，",
    "T10n0293_029:0793a01": "  光明妙相具莊嚴，  必作輪王垂納我。",
    "T10n0293_029:0793a02": "  我於夢中曾見此，  法雲光照菩提場，",
    "T10n0293_029:0793a03": "  佛成正覺放光明，  無量菩薩同圍遶。",
    "T10n0293_029:0793a04": "  夢彼如來勝日身，  如紫金山光照耀，",
    "T10n0293_029:0793a05": "  即時以手摩我頂，  寤已踊躍心歡喜。",
    "T10n0293_029:0793a06": "  空中有天名喜光，  與我昔世曾同行，",
    "T10n0293_029:0793a07": "  出妙言音來告我，  云彼如來今出世。",
    "T10n0293_029:0793a08": "  由我昔時生是念，  願見太子功德身，",
    "T10n0293_029:0793a09": "  彼天告我如是言，  汝必於今當得見。",
    "T10n0293_029:0793a10": "  蒙佛加持今見汝，  昔所志願悉皆圓，",
    "T10n0293_029:0793a11": "  願共俱往詣如來，  同心共學菩提道。』",
    "T10n0293_029:0793a12": "[0793a12] 「爾時，太子聞勝日身如來名已，即得速疾清",
    "T10n0293_029:0793a13": "淨心，名見佛差別無障礙大歡喜；即散五百",
    "T10n0293_029:0793a14": "摩尼寶華於童女上，冠以吉祥藏摩尼寶髻，",
    "T10n0293_029:0793a15": "被以雜色火焰摩尼寶衣。爾時，童女端心正",
    "T10n0293_029:0793a16": "念，曾無搖動亦無喜相，但一心合掌瞻仰",
    "T10n0293_029:0793a17": "太子正念現前，目不暫捨。時，母善現即向",
    "T10n0293_029:0793a18": "太子而說偈言：",
    "T10n0293_029:0793a19": "「『此女希有人間寶，  淨福妙相莊嚴身，",
    "T10n0293_029:0793a20": "  宿心誓願奉仁尊，  一切志樂今成滿。",
    "T10n0293_029:0793a21": "  堅持淨戒恒無缺，  智慧圓滿念無虧，",
    "T10n0293_029:0793a22": "  功德具足相圓明，  一切女人無與等。",
    "T10n0293_029:0793a23": "  此女本從蓮華生，  種姓清淨無譏醜，",
    "T10n0293_029:0793a24": "  女人之過咸皆離，  堪隨太子共修持。",
    "T10n0293_029:0793a25": "  其身細妙如繒纊，  手足柔軟兜羅綿，",
    "T10n0293_029:0793a26": "  隨其摩觸病皆除，  身心安樂無諸苦。",
    "T10n0293_029:0793a27": "  身諸毛孔所出香，  芬馨超世無倫匹，",
    "T10n0293_029:0793a28": "  若暫嗅聞心離染，  住於淨戒獲身安。",
    "T10n0293_029:0793a29": "  身如淨妙真金色，  不著塵垢如蓮華，",
    "T10n0293_029:0793b01": "  眾生見者離貪瞋，  皆具慈悲無怒害。",
    "T10n0293_029:0793b02": "  言音美妙聲柔軟，  一切眾生咸樂聞，",
    "T10n0293_029:0793b03": "  經心歷耳悅諸根，  惡業消除煩惱滅。",
    "T10n0293_029:0793b04": "  內心清淨無瑕穢，  柔和質直性無偏，",
    "T10n0293_029:0793b05": "  言辭稱悅不乖宜，  聞皆歡喜心調伏。",
    "T10n0293_029:0793b06": "  具足慚愧無欺誑，  不憍不諂有慈悲，",
    "T10n0293_029:0793b07": "  為求正法度眾生，  恭勤善友無厭足。",
    "T10n0293_029:0793b08": "  不於色相及種族，  乃至榮樂無迷醉，",
    "T10n0293_029:0793b09": "  但以謙恭無我心，  專求無上菩提道。』",
    "T10n0293_029:0793b10": "[0793b10] 「爾時，威德主太子與具足豔吉祥童女，及二",
    "T10n0293_029:0793b11": "萬采女并諸眷屬，為欲親近、恭敬供養勝日",
    "T10n0293_029:0793b12": "身如來，各乘寶車出香芽園，詣法雲光明",
    "T10n0293_029:0793b13": "道場。至已，下車，步進佛所，見佛身相端嚴寂",
    "T10n0293_029:0793b14": "靜，諸根調順，猶若象王，內外清淨，無諸垢",
    "T10n0293_029:0793b15": "濁，如大龍池；以見佛故，踊躍歡喜心生淨",
    "T10n0293_029:0793b16": "信，增長愛樂，頂禮佛足，遶無數匝。于時，太",
    "T10n0293_029:0793b17": "子及彼童女各持五百大摩尼寶上妙蓮華",
    "T10n0293_029:0793b18": "奉散於佛，以佛神力於虛空中普覆如來一",
    "T10n0293_029:0793b19": "切眾會。[0793b19] 「爾時，太子復為彼佛造立精舍，其數",
    "T10n0293_029:0793b20": "五百；一一皆以香木所成，五百摩尼而為間",
    "T10n0293_029:0793b21": "錯，種種雜寶周遍莊嚴。時，彼如來知其太",
    "T10n0293_029:0793b22": "子根已成熟，即為演說普眼燈門修多羅。是",
    "T10n0293_029:0793b23": "時，太子聞是經已，於諸法中證得十三昧海",
    "T10n0293_029:0793b24": "門，所謂：得一切如來願海出現光明三昧門、",
    "T10n0293_029:0793b25": "得普照三世光明藏三昧門、得現見一切佛",
    "T10n0293_029:0793b26": "道場三昧門、得入一切眾生界光明普照三",
    "T10n0293_029:0793b27": "昧門、得普照一切世間智聚光明燈三昧門、",
    "T10n0293_029:0793b28": "得普照一切眾生諸根海智燈三昧門、得救",
    "T10n0293_029:0793b29": "護一切眾生智光明雲三昧門、得調伏成熟",
    "T10n0293_029:0793c01": "一切眾生大智光明燈三昧門、得聞持諸佛",
    "T10n0293_029:0793c02": "轉法輪聲悉現前三昧門、得圓滿普賢清淨",
    "T10n0293_029:0793c03": "行願海雲三昧門，以得如是三昧門故，於諸",
    "T10n0293_029:0793c04": "法中靡不獲得甚深三昧。時，具足豔吉祥童",
    "T10n0293_029:0793c05": "女以聞法故，即得三昧名難摧伏智海藏，",
    "T10n0293_029:0793c06": "於阿耨多羅三藐三菩提得不退轉。[0793c06] 「爾時，太",
    "T10n0293_029:0793c07": "子與彼童女并其眷屬聞法獲益，頂禮佛",
    "T10n0293_029:0793c08": "足，遶無數匝，辭退還宮，詣父王所。到已，禮",
    "T10n0293_029:0793c09": "足而白王言：『大王！當知勝日身如來出興于",
    "T10n0293_029:0793c10": "世，於此國內香芽雲&#x5CEF;園苑之側，法雲光明",
    "T10n0293_029:0793c11": "菩提場中，成等正覺，于今未久。』[0793c11] 「時，財主王忽",
    "T10n0293_029:0793c12": "聞是語，問太子言：『是誰為汝說如是事，天耶？",
    "T10n0293_029:0793c13": "人耶？』[0793c13] 「太子白言：『是此具足豔吉祥童女所說。』",
    "T10n0293_029:0793c14": "[0793c14] 「時，王聞已，歡喜無量，譬如貧人得大伏藏，作",
    "T10n0293_029:0793c15": "如是念：『佛無上寶，難得出世，難可值遇，若有",
    "T10n0293_029:0793c16": "得見，必斷一切煩惱惡業，不墮一切生死險",
    "T10n0293_029:0793c17": "道。如來出世為大醫王，能治眾生煩惱重病；",
    "T10n0293_029:0793c18": "如來出世為大明燈，能破眾生無明黑闇；如",
    "T10n0293_029:0793c19": "來出世為大導師，能引眾生至一切智安隱",
    "T10n0293_029:0793c20": "住處。』作是念已，擊鼓宣令，&#x52C5;諸小王、群臣、",
    "T10n0293_029:0793c21": "眷屬，及剎帝利，諸婆羅門、長者、居士，城邑、聚",
    "T10n0293_029:0793c22": "落，一切人眾皆悉來集而告之言：『汝等當",
    "T10n0293_029:0793c23": "知如來出世希有難值，我今欲往親近禮敬。』",
    "T10n0293_029:0793c24": "[0793c24] 「王於是時即捨王位授與太子，灌頂訖已，",
    "T10n0293_029:0793c25": "與諸眷屬十千人俱往菩提場詣如來所。到",
    "T10n0293_029:0793c26": "已，頂禮遶百千匝，與諸眷屬退坐一面。",
    "T10n0293_029:0793c27": "[0793c27] 「爾時，如來普遍觀察道場眾會及財主王并",
    "T10n0293_029:0793c28": "其眷屬，從於眉間白毫相中放大光明，名",
    "T10n0293_029:0793c29": "照現一切眾生心燈，普照十方無量世界，住",
    "T10n0293_029:0794a01": "於一切世主之前，示現如來不可思議種種",
    "T10n0293_029:0794a02": "佛事，廣大神變令諸眾生應受化者心得清",
    "T10n0293_029:0794a03": "淨。爾時，如來以不思議自在神力示現超出",
    "T10n0293_029:0794a04": "一切世間最高大身，以圓滿音普隨一切諸",
    "T10n0293_029:0794a05": "語言海，為大眾說陀羅尼門，名入一切法義",
    "T10n0293_029:0794a06": "離翳燈，以佛剎極微塵數陀羅尼門而為眷",
    "T10n0293_029:0794a07": "屬。時，王聞已，即時獲得一切法大智光明；其",
    "T10n0293_029:0794a08": "眾會中有閻浮提極微塵數諸菩薩等，俱時",
    "T10n0293_029:0794a09": "證得入一切法義離翳燈陀羅尼門，六十那",
    "T10n0293_029:0794a10": "由他眾生盡諸有漏心得解脫，十千眾生遠",
    "T10n0293_029:0794a11": "塵離垢得法眼淨，無量眾生發阿耨多羅三",
    "T10n0293_029:0794a12": "藐三菩提心。爾時，如來又以不思議力普於",
    "T10n0293_029:0794a13": "十方一切世界廣現神變，以三乘法教化眾",
    "T10n0293_029:0794a14": "生。時，財主王得大法光照其心故，即作是念：",
    "T10n0293_029:0794a15": "『今此甚深功德法味，我若在家不能證得，若",
    "T10n0293_029:0794a16": "佛聽我親近出家，即於是法當得成就。』作是",
    "T10n0293_029:0794a17": "念已，前白佛言：『我今願欲親近如來，出家為",
    "T10n0293_029:0794a18": "道。』佛告大王：『當隨汝意，宜自知時。』[0794a18] 「時，財主",
    "T10n0293_029:0794a19": "王即與眷屬十千人等，同於佛所出家學道",
    "T10n0293_029:0794a20": "精勤修習，未久之間，悉皆獲得入一切法義",
    "T10n0293_029:0794a21": "離翳燈陀羅尼門；亦得如上諸三昧門；又得",
    "T10n0293_029:0794a22": "菩薩十種神通門；又入菩薩無邊辯才門；又",
    "T10n0293_029:0794a23": "得菩薩無礙清淨身；普詣十方諸如來所；聽",
    "T10n0293_029:0794a24": "佛所轉微妙法輪，悉能受持無有忘失；又於",
    "T10n0293_029:0794a25": "佛所作大法師，廣為眾生演說諸法；復以神",
    "T10n0293_029:0794a26": "力遍十方剎隨眾生心而為現身；於諸世",
    "T10n0293_029:0794a27": "間為大明燈，稱讚諸佛出現世間，稱讚諸",
    "T10n0293_029:0794a28": "佛本修行願，稱讚諸佛所集功德，稱讚諸佛",
    "T10n0293_029:0794a29": "本生因緣，稱讚諸佛自在神力，護持諸佛所",
    "T10n0293_029:0794b01": "有教法。[0794b01] 「爾時，太子於十五日昇於正殿坐師",
    "T10n0293_029:0794b02": "子座，采女圍遶，輪王七寶自然而至。一者輪",
    "T10n0293_029:0794b03": "寶、名無礙行輻輞，具足百千妙寶以為莊",
    "T10n0293_029:0794b04": "嚴，閻浮檀金光明普照；二者象寶、名金剛山",
    "T10n0293_029:0794b05": "威力廣大；三者馬寶、名迅疾風；四者珠寶、名",
    "T10n0293_029:0794b06": "日光藏雲；五者女寶、名具足豔吉祥；六主藏",
    "T10n0293_029:0794b07": "臣寶、名為大財；七主兵寶、名離垢眼；如是七",
    "T10n0293_029:0794b08": "寶欻然出現，具足成就為轉輪王，主四天",
    "T10n0293_029:0794b09": "下；威德自在行正法化，能伏一切，人皆快",
    "T10n0293_029:0794b10": "樂。王有千子端正勇健，威力雄猛無諸怨",
    "T10n0293_029:0794b11": "敵，化境寬博盡大海際，其地柔軟無諸荊",
    "T10n0293_029:0794b12": "棘，安隱豐樂離眾災患。時，閻浮提八萬四千",
    "T10n0293_029:0794b13": "諸小王都，一一王都皆有僧坊，其數五百，一",
    "T10n0293_029:0794b14": "一僧坊建百樓閣，環廊四遶，樹林蓊&#x6B1D;，冬夏",
    "T10n0293_029:0794b15": "安居。經行之處一切皆以眾寶莊嚴，及諸一",
    "T10n0293_029:0794b16": "切資生之具無不備足。復於處處僧伽藍內",
    "T10n0293_029:0794b17": "立佛支提，皆悉高廣莊嚴妙好，彼諸城內皆",
    "T10n0293_029:0794b18": "請如來以不思議華香幡蓋、妙寶繒綵諸供",
    "T10n0293_029:0794b19": "養具而為供養。[0794b19] 「爾時，如來咸受其請，以自",
    "T10n0293_029:0794b20": "在力其身普入一切王都，令無量眾生種諸",
    "T10n0293_029:0794b21": "善根；無量眾生心得清淨；無量眾生發歡喜",
    "T10n0293_029:0794b22": "心；無量眾生增長愛敬；無量眾生速疾發起",
    "T10n0293_029:0794b23": "大菩提意，廣以大悲饒益群品，勤修一切諸",
    "T10n0293_029:0794b24": "佛正法，隨所修習皆能悟入迴向諸佛一切",
    "T10n0293_029:0794b25": "智道；了達諸佛甚深法海，普入三世無差別",
    "T10n0293_029:0794b26": "智。普照三世諸眾生界，知一切佛出興于世",
    "T10n0293_029:0794b27": "相續次第，得一切佛種智方便，善巧調伏一",
    "T10n0293_029:0794b28": "切眾生。發起菩薩廣大行願，清淨一切諸菩",
    "T10n0293_029:0794b29": "薩道，安住菩薩平等智性，入佛無盡辯才大",
    "T10n0293_029:0794c01": "門，轉佛清淨無礙法輪，普現其身遍一切",
    "T10n0293_029:0794c02": "剎，住於一切眾生之前，知諸眾生根性、欲解、",
    "T10n0293_029:0794c03": "種種心海，隨應調伏皆令成熟。爾時，大威",
    "T10n0293_029:0794c04": "德主轉輪聖王及彼一切王都城中，皆得見",
    "T10n0293_029:0794c05": "彼勝日身如來示現種種不可思議大神通",
    "T10n0293_029:0794c06": "力，如是自在廣大饒益。",
    "T10n0293_029:0794c07": "[0794c07] 「善男子！於意云何？彼時太子大威德主受於",
    "T10n0293_029:0794c08": "父王灌頂，昇位作轉輪王供養佛者，豈異",
    "T10n0293_029:0794c09": "人乎？今世尊毘盧遮那如來是也。彼時父王",
    "T10n0293_029:0794c10": "名財主者，豈異人乎？今寶華光如來是也。其",
    "T10n0293_029:0794c11": "佛現在東方過世界海極微塵數剎海之外，",
    "T10n0293_029:0794c12": "有世界海名普現法界虛空影像雲，彼剎海",
    "T10n0293_029:0794c13": "中有世界種名普現三世影像摩尼王。彼世",
    "T10n0293_029:0794c14": "界種中有一世界名佛圓滿燈，彼世界中有",
    "T10n0293_029:0794c15": "菩提場名一切世主身影像幢寶華光如來，",
    "T10n0293_029:0794c16": "於此成阿耨多羅三藐三菩提；有不可說不",
    "T10n0293_029:0794c17": "可說佛剎極微塵數諸菩薩眾前後圍遶，於",
    "T10n0293_029:0794c18": "眾會中轉正法輪，令無量眾生皆得成熟。",
    "T10n0293_029:0794c19": "彼佛過去為菩薩時，修習莊嚴此世界海，彼",
    "T10n0293_029:0794c20": "剎海中，去、來、今佛成正等覺出興世者，皆悉",
    "T10n0293_029:0794c21": "是彼寶華光佛之所化度，最初令其發阿耨",
    "T10n0293_029:0794c22": "多羅三藐三菩提心，乃至究竟令其成熟。善",
    "T10n0293_029:0794c23": "男子！時財主王第一夫人，大威德主太子之",
    "T10n0293_029:0794c24": "母，蓮華吉祥藏者，豈異人乎？今此佛母摩耶",
    "T10n0293_029:0794c25": "夫人得幻智光明無礙解脫，於其身中含",
    "T10n0293_029:0794c26": "藏出生過去、未來一切諸佛，今於此界生佛",
    "T10n0293_029:0794c27": "世尊毘盧遮那如來者是。時具足豔吉祥女",
    "T10n0293_029:0794c28": "母善現者，豈異人乎？即今我母執杖釋種善",
    "T10n0293_029:0794c29": "目夫人是也。善男子！彼時大威德主轉輪聖",
    "T10n0293_029:0795a01": "王所有眷屬，豈異人乎？今佛世尊所有眾",
    "T10n0293_029:0795a02": "會一切菩薩是也。如是菩薩皆具修集普賢",
    "T10n0293_029:0795a03": "諸行，圓滿成就普賢大願，雖恒在此佛會道",
    "T10n0293_029:0795a04": "場而能普現一切世界，住諸菩薩平等三昧，",
    "T10n0293_029:0795a05": "常得現見一切諸佛。悉能聞持一切如來等",
    "T10n0293_029:0795a06": "虛空界妙音聲海所轉法輪，住一切法自在",
    "T10n0293_029:0795a07": "智力，名稱普聞諸佛國土。能普親近一切如",
    "T10n0293_029:0795a08": "來道場眾會，隨諸眾生應受化者，演說正法",
    "T10n0293_029:0795a09": "悉令成熟；盡未來際一切劫海，修菩薩行恒",
    "T10n0293_029:0795a10": "無間斷，成滿普賢廣大誓願。[0795a10] 「善男子！彼時",
    "T10n0293_029:0795a11": "童女具足豔吉祥與威德主轉輪聖王，盡其",
    "T10n0293_029:0795a12": "形壽以四事供養勝日身如來者，豈異人乎？",
    "T10n0293_029:0795a13": "我身是也。善男子！彼佛滅後，於此世界復有",
    "T10n0293_029:0795a14": "佛出，名清淨身，我於彼佛親近供養，聞法受",
    "T10n0293_029:0795a15": "持，亦為眾生行菩薩道；次有佛出，名一切",
    "T10n0293_029:0795a16": "智影像月身，我於彼時親近供養；次有佛出，",
    "T10n0293_029:0795a17": "名閻浮檀金光明王；次有佛出，名大梵音相",
    "T10n0293_029:0795a18": "莊嚴身；次有佛出，名種種焰妙月光；次有佛",
    "T10n0293_029:0795a19": "出，名妙高智觀察幢；次有佛出，名廣大智光",
    "T10n0293_029:0795a20": "明王；次有佛出，名那羅延金剛精進力；次",
    "T10n0293_029:0795a21": "有佛出，名智勢力無能勝；次有佛出，名普觀",
    "T10n0293_029:0795a22": "察智；次有佛出，名廣大智吉祥雲；次有佛出，",
    "T10n0293_029:0795a23": "名無畏智光明身；次有佛出，名淨智焰光",
    "T10n0293_029:0795a24": "雲；次有佛出，名功德幢；次有佛出，名智日",
    "T10n0293_029:0795a25": "幢；次有佛出，名蓮華開敷身；次有佛出，名",
    "T10n0293_029:0795a26": "福德嚴淨光；次有佛出，名智焰雲；次有佛",
    "T10n0293_029:0795a27": "出，名毘盧遮那月；次有佛出，名莊嚴蓋大聲",
    "T10n0293_029:0795a28": "王；次有佛出，名大勇猛普智光明；次有佛出，",
    "T10n0293_029:0795a29": "名法界境界智月王；次有佛出，名普現影像",
    "T10n0293_029:0795b01": "開悟眾生如虛空心；次有佛出，名語言相寂",
    "T10n0293_029:0795b02": "滅香；次有佛出，名普震隨順寂靜聲；次有佛",
    "T10n0293_029:0795b03": "出，名堅固智無障礙光網；次有佛出，名甘",
    "T10n0293_029:0795b04": "露山威德王；次有佛出，名法海雷音；次有",
    "T10n0293_029:0795b05": "佛出，名佛虛空光照髻；次有佛出，名月光",
    "T10n0293_029:0795b06": "毫相雲；次有佛出，名月面妙圓滿；次有佛",
    "T10n0293_029:0795b07": "出，名妙覺智拘蘇摩華光；次有佛出，名寶焰",
    "T10n0293_029:0795b08": "山吉祥威德；次有佛出，名廣大功德星宿",
    "T10n0293_029:0795b09": "光；次有佛出，名具一切智三昧身；次有佛出，",
    "T10n0293_029:0795b10": "名焰圓滿身；次有佛出，名最勝威德寶光明；",
    "T10n0293_029:0795b11": "次有佛出，名普智速疾行；次有佛出，名光焰",
    "T10n0293_029:0795b12": "海門燈；次有佛出，名大法宮殿妙聲王；次",
    "T10n0293_029:0795b13": "有佛出，名無比功德名稱幢；次有佛出，名脩",
    "T10n0293_029:0795b14": "臂；次有佛出，名清淨本願神變化月；次有",
    "T10n0293_029:0795b15": "佛出，名虛空智實義燈；次有佛出，名法上虛",
    "T10n0293_029:0795b16": "空自在王；次有佛出，名毘盧遮那德藏王；次",
    "T10n0293_029:0795b17": "有佛出，名那羅延法聚；次有佛出，名諸乘智",
    "T10n0293_029:0795b18": "積幢；次有佛出，名法海妙蓮華；如是等六十",
    "T10n0293_029:0795b19": "百千億那由他如來，於彼劫中相續次第出",
    "T10n0293_029:0795b20": "興于世，我皆親近承事供養。其最後佛名廣",
    "T10n0293_029:0795b21": "大歡喜出現威德，最後於此出興于世。[0795b21] 「爾時，",
    "T10n0293_029:0795b22": "彼佛來入王城，我於彼時為王正妃，同與大",
    "T10n0293_029:0795b23": "王以諸供具供養彼佛，於其佛所聞說法門，",
    "T10n0293_029:0795b24": "名一切如來受生出現燈，即時獲得差別智",
    "T10n0293_029:0795b25": "眼，名觀一切菩薩三昧海微細境界解脫",
    "T10n0293_029:0795b26": "門。",
    "T10n0293_029:0795b27": "[0795b27] 「善男子！我時於彼得此解脫，經佛剎極微塵",
    "T10n0293_029:0795b28": "劫，常與菩薩勤加修習，是諸劫中所有諸佛",
    "T10n0293_029:0795b29": "無量無邊，我皆一一親近供養受行其法。或",
    "T10n0293_029:0795c01": "有劫中承事一佛；或有劫中承事二佛；或有",
    "T10n0293_029:0795c02": "劫中承事三佛；或百、或千、乃至或有於一劫",
    "T10n0293_029:0795c03": "中親近承事不可說不可說佛；或有劫中值",
    "T10n0293_029:0795c04": "於佛剎極微塵數佛，如是諸佛我皆親近承",
    "T10n0293_029:0795c05": "事供養。猶未能知菩薩之身形、量、色貌、及",
    "T10n0293_029:0795c06": "身、語、意業行果報、三昧解脫所有境界。善男",
    "T10n0293_029:0795c07": "子！若有眾生得見菩薩為一切智修諸行",
    "T10n0293_029:0795c08": "時，或逆或順，若疑若信，菩薩皆以世、出世間",
    "T10n0293_029:0795c09": "種種方便而攝取之以為眷屬，令於阿耨多",
    "T10n0293_029:0795c10": "羅三藐三菩提得不退轉。[0795c10] 「善男子！我從於彼",
    "T10n0293_029:0795c11": "廣大歡喜出現威德如來之所，得此觀一切",
    "T10n0293_029:0795c12": "菩薩三昧海微細境界解脫已，於百佛剎極",
    "T10n0293_029:0795c13": "微塵數劫，常與菩薩而共修習，爾所劫中所",
    "T10n0293_029:0795c14": "有諸佛出興於世，我皆親近承事供養。彼諸",
    "T10n0293_029:0795c15": "如來各以異門說修多羅，隨順修行憶持",
    "T10n0293_029:0795c16": "不忘，令此解脫展轉增廣。由是能知種種修",
    "T10n0293_029:0795c17": "多羅，獲種種功德身，得種種解脫門，見種種",
    "T10n0293_029:0795c18": "三世海，詣種種佛剎海，見種種成正覺，入種",
    "T10n0293_029:0795c19": "種佛眾會，發種種菩薩願，行種種菩薩行，",
    "T10n0293_029:0795c20": "滿種種菩薩解脫，亦未能知菩薩所成普賢",
    "T10n0293_029:0795c21": "解脫。何以故？菩薩所得普賢解脫神通境界",
    "T10n0293_029:0795c22": "如大虛空，如眾生名，如三世海，如十方海，",
    "T10n0293_029:0795c23": "如法界海，無量無邊無際畔故。善男子！應",
    "T10n0293_029:0795c24": "知菩薩所得普賢解脫法門與諸如來境界",
    "T10n0293_029:0795c25": "齊等。善男子！我於爾所佛剎極微塵數劫觀",
    "T10n0293_029:0795c26": "菩薩身所有境界無有厭足，如多欲人男女",
    "T10n0293_029:0795c27": "集會更相染愛，於念念中起於無量妄想思",
    "T10n0293_029:0795c28": "覺，隨彼境轉無有盡極。我亦如是，於爾所",
    "T10n0293_029:0795c29": "劫觀菩薩身，一一毛孔念念悉見無量無邊",
    "T10n0293_029:0796a01": "廣大世界種種生起、種種安立、種種莊嚴、種",
    "T10n0293_029:0796a02": "種形狀、種種依住、種種分量、種種時劫、種種",
    "T10n0293_029:0796a03": "際畔、種種山海、種種大地、種種雲覆、種種名",
    "T10n0293_029:0796a04": "字、種種佛出興、種種菩提場、現種種大神",
    "T10n0293_029:0796a05": "通於種種大眾會、演種種修多羅、立種種諸",
    "T10n0293_029:0796a06": "乘教、開種種方便門、放種種光明輪、嚴種種",
    "T10n0293_029:0796a07": "佛世界、設種種灌頂法。又於菩薩一一毛孔",
    "T10n0293_029:0796a08": "於念念中常見十方無邊佛海，坐種種道場、",
    "T10n0293_029:0796a09": "現種種神變、轉種種法輪、說種種修多羅，次",
    "T10n0293_029:0796a10": "第相續恒不斷絕。又於菩薩一一毛孔念念",
    "T10n0293_029:0796a11": "常見十方一切諸眾生海，種種住處、種種形",
    "T10n0293_029:0796a12": "貌、種種威儀、種種作業、種種根器、種種心",
    "T10n0293_029:0796a13": "量。又於菩薩一一毛孔悉見三世諸菩薩海",
    "T10n0293_029:0796a14": "無量無邊諸行門、無量無邊大願海、無量無",
    "T10n0293_029:0796a15": "邊菩薩地、無量無邊波羅蜜、無量無邊本生",
    "T10n0293_029:0796a16": "事、無量無邊嚴剎行、無量無邊大慈門、無量",
    "T10n0293_029:0796a17": "無邊大悲雲、無量無邊精進海、無量無邊大",
    "T10n0293_029:0796a18": "喜心，念念攝取無邊眾生方便調伏，皆令成",
    "T10n0293_029:0796a19": "熟。[0796a19] 「善男子！我於爾所佛剎極微塵數劫，念念",
    "T10n0293_029:0796a20": "如是觀於菩薩一一毛孔所有境界，已所經",
    "T10n0293_029:0796a21": "處更不重經；已所見處更不重見；已所聞處",
    "T10n0293_029:0796a22": "更不重聞；已所得處更不重得；乃至見於悉",
    "T10n0293_029:0796a23": "達太子處於內宮，采女圍遶。我以解脫力，觀",
    "T10n0293_029:0796a24": "於菩薩一一毛孔，悉見三世一切法界無邊，",
    "T10n0293_029:0796a25": "境界深入無際。善男子！我唯得此觀察菩薩",
    "T10n0293_029:0796a26": "大三昧海微細境界解脫門，如諸菩薩摩訶",
    "T10n0293_029:0796a27": "薩能悉成就諸方便海等諸眾生，現隨類",
    "T10n0293_029:0796a28": "身普住一切眾生之前，隨諸眾生種種根性",
    "T10n0293_029:0796a29": "演說種種諸乘教法。一切毛孔悉能出生無",
    "T10n0293_029:0796b01": "量色相變化海雲，知一切法本來清淨無性",
    "T10n0293_029:0796b02": "為性，知諸眾生同於虛空無相為相，住無分",
    "T10n0293_029:0796b03": "別究竟解脫，現無中邊廣大境界；知佛神力",
    "T10n0293_029:0796b04": "畢竟如如，能隨大願普現神變，一念能入",
    "T10n0293_029:0796b05": "廣大法界，令一切法自在隨轉；得一切法普",
    "T10n0293_029:0796b06": "遍智門，悉能遊戲諸菩薩地，遠離一切煩惱",
    "T10n0293_029:0796b07": "結使，獲得清淨圓滿智通；知諸眾生究竟寂",
    "T10n0293_029:0796b08": "滅，普隨現身皆令歡喜，與諸菩薩平等一",
    "T10n0293_029:0796b09": "緣，常共集會不相捨離。得大神通究竟不",
    "T10n0293_029:0796b10": "退，自在遊行一切世界，隨諸眾生現成正",
    "T10n0293_029:0796b11": "覺，普坐一切道場眾會，普隨諸趣而現受生。",
    "T10n0293_029:0796b12": "乘不退輪，行菩薩行，見聞獲益，如藥樹王，滿",
    "T10n0293_029:0796b13": "眾生心，如如意寶，一音普演，咸令歡喜。於大",
    "T10n0293_029:0796b14": "智地，安立諸法，智幻神通，遍周法界，如是菩",
    "T10n0293_029:0796b15": "薩行智功德，而我云何能知、能說？」",
    "T10n0293_029:0796b16": "[0796b16] 爾時，釋女瞿波告善財言：「善男子！此世界中",
    "T10n0293_029:0796b17": "有大摩尼毘盧遮那寶蓮華藏師子之座，佛",
    "T10n0293_029:0796b18": "母摩耶而坐其上，汝詣彼問菩薩云何修菩",
    "T10n0293_029:0796b19": "薩行，於諸世間無所染著？菩薩云何得自在",
    "T10n0293_029:0796b20": "力，於諸法中遠離塵垢？菩薩云何得信樂力，",
    "T10n0293_029:0796b21": "供事諸佛恒無懈息？菩薩云何得勇進力，成",
    "T10n0293_029:0796b22": "就一切菩薩事業？菩薩云何得淨智力，遠離",
    "T10n0293_029:0796b23": "一切煩惱障礙？菩薩云何得深解力，有所聞",
    "T10n0293_029:0796b24": "法自然開悟？菩薩云何得現前力，成就菩薩",
    "T10n0293_029:0796b25": "觀察智慧？菩薩云何得周遍力，普詣一切諸",
    "T10n0293_029:0796b26": "如來所？菩薩云何得弘誓力，普攝一切諸眾",
    "T10n0293_029:0796b27": "生界？菩薩云何得不退力，盡未來劫修菩薩",
    "T10n0293_029:0796b28": "行？菩薩云何得觀察力，悉見諸法無有罣礙？",
    "T10n0293_029:0796b29": "菩薩云何入緣起智，見一切法悉無有我？菩",
    "T10n0293_029:0796c01": "薩云何得隨順智，善解一切世、出世法？菩薩",
    "T10n0293_029:0796c02": "云何得微細智，善能觀察諸法體性？菩薩云",
    "T10n0293_029:0796c03": "何得神通智，能為眾生說諸祕密？菩薩云何",
    "T10n0293_029:0796c04": "發起大願，增長一切眾生善根常無休息？菩",
    "T10n0293_029:0796c05": "薩云何親近承事諸佛菩薩及以一切聲聞、",
    "T10n0293_029:0796c06": "獨覺恒不斷絕？」[0796c06] 爾時，釋女瞿波欲重宣說此",
    "T10n0293_029:0796c07": "解脫門義，承佛威力，向善財童子而說偈",
    "T10n0293_029:0796c08": "言：",
    "T10n0293_029:0796c09": "「若有眾生見菩薩，  修集種種菩提行，",
    "T10n0293_029:0796c10": " 起於不善及善心，  悉皆攝取令饒益。",
    "T10n0293_029:0796c11": " 往昔百剎極微數，  倍是塵數復有劫，",
    "T10n0293_029:0796c12": " 名為平等淨莊嚴，  剎名最勝須彌光。",
    "T10n0293_029:0796c13": " 彼劫有佛出興世，  三十六億那由他，",
    "T10n0293_029:0796c14": " 最後出現天人師，  號正法幢為世燈。",
    "T10n0293_029:0796c15": " 爾時彼佛涅槃後，  有王名智威德山，",
    "T10n0293_029:0796c16": " 自在統領閻浮提，  力能摧伏諸怨敵。",
    "T10n0293_029:0796c17": " 時王具有五百子，  端正勇健無能勝，",
    "T10n0293_029:0796c18": " 才智善巧悉過人，  眾生瞻仰無厭足。",
    "T10n0293_029:0796c19": " 其王及子心清淨，  深於佛法生信心，",
    "T10n0293_029:0796c20": " 受持守護及修行，  勇猛精進恒無退。",
    "T10n0293_029:0796c21": " 彼時太子名焰光，  具相莊嚴三十二，",
    "T10n0293_029:0796c22": " 離垢功德皆圓滿，  善能饒益諸群生。",
    "T10n0293_029:0796c23": " 將其眷屬五百億，  聞法出家行學道，",
    "T10n0293_029:0796c24": " 皆修梵行共精勤，  勇猛護持於佛法。",
    "T10n0293_029:0796c25": " 時有王都名智樹，  具足千億城圍遶，",
    "T10n0293_029:0796c26": " 林名寂靜大吉祥，  寶樹莊嚴皆勝妙。",
    "T10n0293_029:0796c27": " 焰光佛子住其中，  為眾弘宣佛正法，",
    "T10n0293_029:0796c28": " 辯才智慧無窮盡，  令其聞者除煩惱。",
    "T10n0293_029:0796c29": " 菩薩有時因乞食，  執持衣&#x9262;入王城，",
    "T10n0293_029:0797a01": " 威儀寂靜步安詳，  諦視正觀心不亂。",
    "T10n0293_029:0797a02": " 時彼城中有長者，  名為善稱歡喜幢，",
    "T10n0293_029:0797a03": " 我為童女在居家，  名淨日光端嚴相。",
    "T10n0293_029:0797a04": " 我時遙見此佛子，  念慧清淨常現前，",
    "T10n0293_029:0797a05": " 諸根調伏相端嚴，  所有威儀皆寂靜。",
    "T10n0293_029:0797a06": " 次行乞食至我門，  我見即時生愛染，",
    "T10n0293_029:0797a07": " 解身瓔珞莊嚴具，  歡喜并珠施&#x9262;中。",
    "T10n0293_029:0797a08": " 我時雖以染愛心，  供養焰光真佛子，",
    "T10n0293_029:0797a09": " 由是不經三惡趣，  常生天上及人間。",
    "T10n0293_029:0797a10": " 二百五十大劫中，  所生為女皆尊勝，",
    "T10n0293_029:0797a11": " 恒見焰光修學處，  具相莊嚴離垢身。",
    "T10n0293_029:0797a12": " 過彼二百五十劫，  次生善現母人家，",
    "T10n0293_029:0797a13": " 身為童女相端嚴，  名妙吉祥具足豔。",
    "T10n0293_029:0797a14": " 見彼太子威德主，  而生尊重愛敬心，",
    "T10n0293_029:0797a15": " 願得奉事共修行，  幸彼宿因蒙納受。",
    "T10n0293_029:0797a16": " 我於彼時隨太子，  同詣如來勝日身，",
    "T10n0293_029:0797a17": " 即發廣大菩提心，  供養聞法生歡喜。",
    "T10n0293_029:0797a18": " 彼劫所有佛興世，  六十千億那由他，",
    "T10n0293_029:0797a19": " 最後佛號解脫光，  次第我皆興供養。",
    "T10n0293_029:0797a20": " 於彼最後如來所，  獲得覺法清淨心，",
    "T10n0293_029:0797a21": " 觀諸法性無有生，  成就宿命除煩惱。",
    "T10n0293_029:0797a22": " 即得菩薩三昧海，  觀察微細解脫門，",
    "T10n0293_029:0797a23": " 一念能入於十方，  不可思議諸剎海。",
    "T10n0293_029:0797a24": " 普見一切諸世界，  或有雜穢或清淨，",
    "T10n0293_029:0797a25": " 於雜穢剎無憎惡，  於清淨剎不貪著。",
    "T10n0293_029:0797a26": " 悉見十方諸剎海，  一切世界菩提場，",
    "T10n0293_029:0797a27": " 如來遍坐放光明，  我於一念皆能了。",
    "T10n0293_029:0797a28": " 彼佛所有大眾海，  我於一念皆能入，",
    "T10n0293_029:0797a29": " 亦知彼眾所修行，  三昧解脫神通力。",
    "T10n0293_029:0797b01": " 彼眾所有廣大行，  諸地諸度諸方便，",
    "T10n0293_029:0797b02": " 及諸誓願海無涯，  我於念念皆深入。",
    "T10n0293_029:0797b03": " 我觀菩薩相好身，  一一毛孔神通事，",
    "T10n0293_029:0797b04": " 歷劫同修諸妙行，  求其邊際不可得。",
    "T10n0293_029:0797b05": " 一一毛孔所有剎，  不可言說無央數，",
    "T10n0293_029:0797b06": " 於中地水火風輪，  微細容持不相雜。",
    "T10n0293_029:0797b07": " 彼諸世界所安立，  形量名體皆不同，",
    "T10n0293_029:0797b08": " 剎中種種眾生身，  色相莊嚴亦無量。",
    "T10n0293_029:0797b09": " 我又以此解脫力，  盡見十方諸剎海，",
    "T10n0293_029:0797b10": " 諸佛現化滿其中，  調伏一切眾生界。",
    "T10n0293_029:0797b11": " 雖於無量劫修行，  見彼諸佛神通力，",
    "T10n0293_029:0797b12": " 猶不能知此菩薩，  身心及智所行道。」",
    "T10n0293_029:0797b13": "[0797b13] 爾時善財童子聞是法已，頂禮瞿波，遶百千",
    "T10n0293_029:0797b14": "匝，慇懃瞻仰，戀慕一心，辭退而去。"
}