{
    "X20n0364_003:0813b05": "思益梵天所問經簡註卷之三",
    "X20n0364_003:0813b06": "姚秦三藏法師　鳩摩羅什奉　詔譯",
    "X20n0364_003:0813b07": "明會稽顯聖寺後學沙門　圓澄　註",
    "X20n0364_003:0813b08": "右春坊右庶子南充　黃　輝",
    "X20n0364_003:0813b09": "左春坊左諭德會稽　陶望齡　同校",
    "X20n0364_003:0813b10": "左春坊左中允太原　傅新德　訂正",
    "X20n0364_003:0813b11": "菩薩無二品第十二",
    "X20n0364_003:0813b12": "【註】前文一往問答之辭以方便實相合而不雜分",
    "X20n0364_003:0813b13": "而不離二而不二不二而二指趣淵深綿微難見",
    "X20n0364_003:0813b14": "梵天雖悟說是無說之義未解無說是說之旨此",
    "X20n0364_003:0813b15": "品特標無二者會前諸法皆歸無二矣。",
    "X20n0364_003:0813b16": "爾時思益梵天白佛言世界是文殊師利法王子在",
    "X20n0364_003:0813b17": "此大會而無所說。【註】梵語文殊師利此云妙吉祥如",
    "X20n0364_003:0813b18": "來會上為擇法眼既為擇法之眼不容無說蓋文",
    "X20n0364_003:0813b19": "殊于方等會上以三十二大士各說不二法門以",
    "X20n0364_003:0813b20": "其親從此中來不容無問而說待問而後發明也。",
    "X20n0364_003:0813b21": "佛即告文殊師利汝於此所說法中可少說之。【註】佛",
    "X20n0364_003:0813b22": "令文殊少說者發明前所說法即是無說之說於",
    "X20n0364_003:0813b23": "中無有少法可說也佛不自說令文殊說者使對",
    "X20n0364_003:0813b24": "眾辨明也。",
    "X20n0364_003:0813c01": "文殊師利白佛言世尊佛所得法寧可識不佛言不",
    "X20n0364_003:0813c02": "可識也世尊是法可說可演可論不佛言不可說不",
    "X20n0364_003:0813c03": "可演不可論世尊若是法不可說不可演不可論者",
    "X20n0364_003:0813c04": "則不可示也。【註】先標定世尊聖覺智自證之法然後",
    "X20n0364_003:0813c05": "辨其無說無示無演無論使人妙契言外之旨以",
    "X20n0364_003:0813c06": "自證之法不可得故所以智不能知識不能識言",
    "X20n0364_003:0813c07": "語道斷心行處絕淨名以是杜口於毗耶世尊以",
    "X20n0364_003:0813c08": "是掩室於摩竭若能悟旨則塵說剎說未嘗間歇",
    "X20n0364_003:0813c09": "豈特文殊不說而世尊曷嘗說乎。",
    "X20n0364_003:0813c10": "爾時思益梵天謂文殊師利汝不為眾生演說法乎",
    "X20n0364_003:0813c11": "文殊師利言梵天法性中有二相耶梵天言無也文",
    "X20n0364_003:0813c12": "殊師利言一切法不入法性耶梵天言然文殊師利",
    "X20n0364_003:0813c13": "言若法性是不二相一切法入法性中云何當為眾",
    "X20n0364_003:0813c14": "生說法。【註】若云是法無說無示者則文殊師利能不",
    "X20n0364_003:0813c15": "與眾生說法耶非謂不與說法但說法無二相也",
    "X20n0364_003:0813c16": "若有一法可言於法性中有說有聽有說有聽則",
    "X20n0364_003:0813c17": "著我人著我人者是名戲論非得法性若一切法",
    "X20n0364_003:0813c18": "皆入法性法性無二無二故無說即說何當更為",
    "X20n0364_003:0813c19": "眾生說乎。",
    "X20n0364_003:0813c20": "梵天言頗有說法亦無二相耶文殊師利言若決定",
    "X20n0364_003:0813c21": "得說者聽者可有說法亦無有二。【註】以法性無二故",
    "X20n0364_003:0813c22": "無說與說亦無有二不必更說也既無說與說不",
    "X20n0364_003:0813c23": "二頗有說與無說不二不若決定得說者聽者可",
    "X20n0364_003:0813c24": "言有二有不二若說者聽者決定不可得故指何",
    "X20n0364_003:0814a01": "法為二為不二也。",
    "X20n0364_003:0814a02": "文殊師利如來不說法耶文殊師利言佛雖說法不",
    "X20n0364_003:0814a03": "以二相何以故如來性無二故雖有所說而無二也。",
    "X20n0364_003:0814a04": "【註】不以二相者無有能說所說之相也無有能說",
    "X20n0364_003:0814a05": "所說則說與不說皆入法性故楞伽有二種通謂",
    "X20n0364_003:0814a06": "宗通相說通相宗通相者謂聖默然說通相者謂",
    "X20n0364_003:0814a07": "聖說法是二者說與不說會歸法性也。",
    "X20n0364_003:0814a08": "梵天言若一切法無二其誰為二文殊師利言凡夫",
    "X20n0364_003:0814a09": "貪著我故分別二耳不二者終不為二雖種種分別",
    "X20n0364_003:0814a10": "為二然其實際無有二相。【註】一切法聖人證實相故",
    "X20n0364_003:0814a11": "無二凡夫著我我所虗妄分別故二耳以實相不",
    "X20n0364_003:0814a12": "二者不因凡夫分別而成二也故凡夫是稱虗妄",
    "X20n0364_003:0814a13": "彼實際豈因而二之也。",
    "X20n0364_003:0814a14": "梵天言云何識無二法文殊師利言若無二可識則",
    "X20n0364_003:0814a15": "非無二所以者何無二相者不可識也。【註】若有無二",
    "X20n0364_003:0814a16": "可識則非真無二也何也以有對待故若無有對",
    "X20n0364_003:0814a17": "待安能識無二哉。",
    "X20n0364_003:0814a18": "梵天二即是識業不可識法佛所說也。【註】佛說二者",
    "X20n0364_003:0814a19": "是業相可識法性則不可識也。",
    "X20n0364_003:0814a20": "是法不爾如所說何以故是法無文字故。【註】是法不",
    "X20n0364_003:0814a21": "爾者不如業相之可識如來所說不依文字語言",
    "X20n0364_003:0814a22": "故不可識也。",
    "X20n0364_003:0814a23": "文殊師利佛所說法終何所至文殊師利言如來說",
    "X20n0364_003:0814a24": "法至無所至梵天言佛所說法不至涅槃耶文殊師",
    "X20n0364_003:0814b01": "利言涅槃可得至耶梵天言涅槃無來處無至處文",
    "X20n0364_003:0814b02": "殊師利言如是佛所說法至無所至。【註】佛所說法終",
    "X20n0364_003:0814b03": "至涅槃以涅槃無有處所無處所故則來無所從",
    "X20n0364_003:0814b04": "去無所至無所至者是佛所說至無至者至寂滅",
    "X20n0364_003:0814b05": "自性也以自性寂滅故無說無演無示無識寧有",
    "X20n0364_003:0814b06": "處所可得至也。",
    "X20n0364_003:0814b07": "梵天言是法誰聽答言如所說梵天言云何如所說",
    "X20n0364_003:0814b08": "答言如不識不聞。【註】是法既非言說可及未審誰肯",
    "X20n0364_003:0814b09": "聽邪聽者如所說不可識則解不可聞若解不可",
    "X20n0364_003:0814b10": "聞者肯聽是法也。",
    "X20n0364_003:0814b11": "梵天言誰能聽如來如是法答言不漏六塵者。【註】眼",
    "X20n0364_003:0814b12": "見色如盲等耳聞聲如聾等是謂不漏六塵能如",
    "X20n0364_003:0814b13": "是不漏則達無聽之聽是真能聽法者也。",
    "X20n0364_003:0814b14": "梵天言誰能知是法答言無識無分別無諍訟者。【註】",
    "X20n0364_003:0814b15": "無識則不緣名相無分別則不著外塵無諍訟則",
    "X20n0364_003:0814b16": "不執能所離此三者則自性靈明寂然常照是真",
    "X20n0364_003:0814b17": "能知也。",
    "X20n0364_003:0814b18": "梵天言云何比丘名多諍訟答言是好是惡此名諍",
    "X20n0364_003:0814b19": "訟是理是非理此名諍訟是垢是淨此名諍訟是善",
    "X20n0364_003:0814b20": "是不善此名諍訟是戒是毀戒此名諍訟是應作是",
    "X20n0364_003:0814b21": "不應作此名諍訟以是法得道以是法得果此名諍",
    "X20n0364_003:0814b22": "訟。【註】問好惡垢淨是理非理持戒毀戒得道得果原",
    "X20n0364_003:0814b23": "于佛說云何同名諍訟耶答教道別也昔時佛為",
    "X20n0364_003:0814b24": "鈍根眾生未堪直趣大道權標名相使知進修此",
    "X20n0364_003:0814c01": "一乘頓教名相蕩除理事不立直顯自心若立纖",
    "X20n0364_003:0814c02": "毫即名障礙二乘不了名相礙心所以文殊決擇",
    "X20n0364_003:0814c03": "者欲使法眼清淨也曰若然者好惡垢淨可名名",
    "X20n0364_003:0814c04": "相元無實體若執實有是成諍訟云何得道得果",
    "X20n0364_003:0814c05": "同彼諍訟答眾生躭著欲塵不求解脫佛說得道",
    "X20n0364_003:0814c06": "得果誘彼癡兒若出化城寶所非有執為實事諍",
    "X20n0364_003:0814c07": "訟由生故并揀之也。",
    "X20n0364_003:0814c08": "梵天若於法中有高下心貪著所受皆是諍訟佛所",
    "X20n0364_003:0814c09": "說法無有諍訟梵天樂戲論者無不諍訟樂諍訟者",
    "X20n0364_003:0814c10": "無沙門法樂沙門法者無有妄想貪著。【註】如來所說",
    "X20n0364_003:0814c11": "大小名相皆是稱理稱機無心演出無有戲論凡",
    "X20n0364_003:0814c12": "夫樂著戲論于無諍訟中熾然諍訟著諍訟者非",
    "X20n0364_003:0814c13": "沙門法也沙門云勤息息滅戲論妄想勤修聖道",
    "X20n0364_003:0814c14": "故云勤息云何凡夫名為戲論邪以求道心不真",
    "X20n0364_003:0814c15": "效人問辨實自無心故名戲論此如古人聞一句",
    "X20n0364_003:0814c16": "義終身受持倘或不明經年決擇以悟自期忽爾",
    "X20n0364_003:0814c17": "發明疑惑并消今人無書不讀滿肚懷疑隱隱自",
    "X20n0364_003:0814c18": "嗤逢人強辨直得最妙最玄於己一無造履故云",
    "X20n0364_003:0814c19": "上士一決一切了下士多聞多不信多聞多不信",
    "X20n0364_003:0814c20": "非戲論而何。",
    "X20n0364_003:0814c21": "梵天言云何比丘隨佛語隨佛教答言若比丘稱讚",
    "X20n0364_003:0814c22": "毀辱其心不動是名隨佛教若比丘不隨文字語言",
    "X20n0364_003:0814c23": "是名隨佛語。【註】稱讚者順境也毀辱者逆境也不為",
    "X20n0364_003:0814c24": "順逆所動是順佛之教也然則隨宜通變不在膠",
    "X20n0364_003:0815a01": "柱調絃若執實事則著文字語言非順佛語也以",
    "X20n0364_003:0815a02": "無定之語是名佛語不動不著妙契中道下皆倣",
    "X20n0364_003:0815a03": "此。",
    "X20n0364_003:0815a04": "又比丘滅一切諸相是名隨佛教不違於義是名隨",
    "X20n0364_003:0815a05": "佛語。【註】破相顯空教門所載或奪或與各有其義比",
    "X20n0364_003:0815a06": "丘取捨得宜是名不違其義。",
    "X20n0364_003:0815a07": "若比丘守護於法是名隨佛教若不違佛語是名隨",
    "X20n0364_003:0815a08": "佛語。【註】蕩除名相直顯自心不為外論所害是守護",
    "X20n0364_003:0815a09": "法一切邪正同歸法性是佛之語若執彼邪我正",
    "X20n0364_003:0815a10": "親疎法性是違佛語若了即邪即正無二無別是",
    "X20n0364_003:0815a11": "名不違以真心妙融即遮即照教道安立或破或",
    "X20n0364_003:0815a12": "顯縱奪無方須得心融意會耳。",
    "X20n0364_003:0815a13": "梵天言云何比丘能守護法答言若比丘不逆平等",
    "X20n0364_003:0815a14": "不壞法性是名能守護法。【註】心佛及眾生是三無差",
    "X20n0364_003:0815a15": "別故曰平等若分彼聖我凡是乖平等乖平等者",
    "X20n0364_003:0815a16": "起諍論起諍論者不能守護法也法性即是平等",
    "X20n0364_003:0815a17": "之實相若謂轉凡入聖是壞法性以法性各住一",
    "X20n0364_003:0815a18": "際如鐘鼓之聲彼此不相到故所以不壞法性者",
    "X20n0364_003:0815a19": "乃不乖平等也。",
    "X20n0364_003:0815a20": "梵天言云何比丘親近於佛答言若比丘於諸法中",
    "X20n0364_003:0815a21": "不見有法若近若遠是名親近於佛。【註】前梵天問佛",
    "X20n0364_003:0815a22": "親近佛答盡命不毀禁者與此文殊所答若何異",
    "X20n0364_003:0815a23": "也以梵天說諸法正性之門顯理極圓佛指事行",
    "X20n0364_003:0815a24": "使無混濫如法華三週法竟說四安樂行也此中",
    "X20n0364_003:0815b01": "文殊當擇法之任不見有法若近若遠為答者使",
    "X20n0364_003:0815b02": "法眼清明也。",
    "X20n0364_003:0815b03": "梵天言云何比丘給侍於佛答言若比丘身口意無",
    "X20n0364_003:0815b04": "所作是名給侍於佛。【註】身無非行口無惡言意無邪",
    "X20n0364_003:0815b05": "思且道那個是佛要汝給侍。",
    "X20n0364_003:0815b06": "梵天言誰能供養佛答言不起福業不起不動業者。",
    "X20n0364_003:0815b07": "【註】不起福業則不著有為不起不動業則不著無",
    "X20n0364_003:0815b08": "為前文所謂達無生際者。",
    "X20n0364_003:0815b09": "梵天言誰能見佛答曰若不著肉眼不著天眼不著",
    "X20n0364_003:0815b10": "慧眼是名能見佛。【註】肉眼礙非通是不能見天眼通",
    "X20n0364_003:0815b11": "非礙是能見以自性天真之佛不屬見故故能見",
    "X20n0364_003:0815b12": "不能見皆不見佛若離五眼之見是真見佛也不",
    "X20n0364_003:0815b13": "言佛眼法眼者文略也。",
    "X20n0364_003:0815b14": "梵天言誰能見法答言不逆諸因緣法者梵天言誰",
    "X20n0364_003:0815b15": "能順見諸因緣法答言不起平等不見平等所生相",
    "X20n0364_003:0815b16": "者。【註】諸法體是真空不礙緣起若礙緣起是逆因緣",
    "X20n0364_003:0815b17": "所謂順因緣者不執體是真空不起平等之想不",
    "X20n0364_003:0815b18": "執任運緣起不見平等所生之相也。",
    "X20n0364_003:0815b19": "梵天言誰得真智答言不生不滅諸漏者。【註】漏者所",
    "X20n0364_003:0815b20": "謂有漏欲漏無明漏也達漏體本是無生不生不",
    "X20n0364_003:0815b21": "滅是名真智二乘返此。",
    "X20n0364_003:0815b22": "梵天言誰能隨學如來答言不起不受不取不捨諸",
    "X20n0364_003:0815b23": "法者。【註】如來者即諸法如義能不起不受學如義也。",
    "X20n0364_003:0815b24": "梵天言誰名正行答言不墮三界者。【註】所謂不著欲",
    "X20n0364_003:0815c01": "不著禪不著空唯此不著名為正行也。",
    "X20n0364_003:0815c02": "梵天言誰為善人答言不受後身者。【註】世稱善人乃",
    "X20n0364_003:0815c03": "善惡對稱之善人其善即凡夫中善人也不受後",
    "X20n0364_003:0815c04": "身乃阿羅漢及一生菩薩妙契中道不著善惡二",
    "X20n0364_003:0815c05": "邊即聖人中善人也大學所謂止於至善非善惡",
    "X20n0364_003:0815c06": "所對之善也。",
    "X20n0364_003:0815c07": "梵天言誰為樂人答言無我無我所者。【註】我即是能",
    "X20n0364_003:0815c08": "主宰者我所即是能攀緣者內忘主宰外絕攀緣",
    "X20n0364_003:0815c09": "是真樂人也。",
    "X20n0364_003:0815c10": "梵天言誰為得解脫者答言不壞縛者梵天言誰為",
    "X20n0364_003:0815c11": "得度答言不住生死不住涅槃者。【註】若有生死可度",
    "X20n0364_003:0815c12": "則有不度生死者惟涅槃生死二邊不住是真得",
    "X20n0364_003:0815c13": "度也。",
    "X20n0364_003:0815c14": "梵天言漏盡比丘盡何事耶答言若有所盡不名漏",
    "X20n0364_003:0815c15": "盡知諸漏空相隨如是知名為漏盡。【註】既不住二邊",
    "X20n0364_003:0815c16": "度無所度比丘稱為漏盡當盡何事耶所言漏盡",
    "X20n0364_003:0815c17": "但盡妄想之相非謂有法可盡若有可盡不名漏",
    "X20n0364_003:0815c18": "盡矣。",
    "X20n0364_003:0815c19": "梵天言誰能實語答言離諸言論道者。【註】若離言論",
    "X20n0364_003:0815c20": "道是實語者則如來以言語論道豈為虗妄邪如",
    "X20n0364_003:0815c21": "來為破凡夫語言故假言論道非有言語也所以",
    "X20n0364_003:0815c22": "云他說的說箇不說的。",
    "X20n0364_003:0815c23": "梵天言誰為入道答言凡夫有入道聖行者知一切",
    "X20n0364_003:0815c24": "有為法無所從來無所從去則無入道。【註】凡夫不達",
    "X20n0364_003:0816a01": "有為性空妄計有入聖行者了三際平等故無入",
    "X20n0364_003:0816a02": "不入。",
    "X20n0364_003:0816a03": "梵天言誰能見聖諦答言無有見聖諦者所以者何",
    "X20n0364_003:0816a04": "隨所有見皆為虗妄無所見者乃名見諦梵天言不",
    "X20n0364_003:0816a05": "見何法名為見諦答言不見一切諸見名為見諦。【註】",
    "X20n0364_003:0816a06": "有見是常見無見是斷見亦有亦無是增益見非",
    "X20n0364_003:0816a07": "有非無是戲論見如是四見三世疊成六十二見",
    "X20n0364_003:0816a08": "名為諸見。",
    "X20n0364_003:0816a09": "梵天言是諦當于何求答言當於四顛倒中求梵天",
    "X20n0364_003:0816a10": "言何故作如是說答言求四顛倒不得淨不得常不",
    "X20n0364_003:0816a11": "得樂不得我若不得淨是即不淨若不得常是即無",
    "X20n0364_003:0816a12": "常若不得樂是即為苦若不得我是即無我。【註】於身",
    "X20n0364_003:0816a13": "受心法起常樂我淨四種顛倒何為顛倒邪身是",
    "X20n0364_003:0816a14": "不淨而計為淨心是無常計為常受是苦計為樂",
    "X20n0364_003:0816a15": "法是無我計為有我故佛說聖諦即彼顛倒而求",
    "X20n0364_003:0816a16": "觀身四大假合內外三十六物件件推求畢竟無",
    "X20n0364_003:0816a17": "淨是謂不淨觀心念念不住新新不停是謂無常",
    "X20n0364_003:0816a18": "觀一切苦受樂受不苦不樂受皆無安樂是之為",
    "X20n0364_003:0816a19": "苦觀五陰六入十二處十八界悉皆無性是謂無",
    "X20n0364_003:0816a20": "我如是常樂我淨皆由四顛倒之所顯發如是推",
    "X20n0364_003:0816a21": "求如是了達是名為諦。",
    "X20n0364_003:0816a22": "梵天一切法空無我是為聖諦。【註】上云求諦於四顛",
    "X20n0364_003:0816a23": "倒此特云法空為聖諦者以四顛倒皆依五陰等",
    "X20n0364_003:0816a24": "法之所出也若了五陰等空無我即彼四種顛倒",
    "X20n0364_003:0816b01": "皆名聖諦也。",
    "X20n0364_003:0816b02": "若能如是求諦是人不見苦不斷集不證滅不脩道。",
    "X20n0364_003:0816b03": "【註】如是求諦者了達法空了達法空故知法無生",
    "X20n0364_003:0816b04": "故不見苦知法無和合故不斷集知法本離生滅",
    "X20n0364_003:0816b05": "故不證滅知法無二相故不脩道。",
    "X20n0364_003:0816b06": "梵天言云何名脩道答言若不分別是法是非法離",
    "X20n0364_003:0816b07": "於二相名為脩道以是道求一切法不得是名為道",
    "X20n0364_003:0816b08": "是道不令人離生死至涅槃所以者何不離不至乃",
    "X20n0364_003:0816b09": "名聖道。【註】既云不證不修云何一切行人名為修道",
    "X20n0364_003:0816b10": "耶脩道者非是有修之修乃是無修之修也無修",
    "X20n0364_003:0816b11": "之修者知法無二故于無二法中求一切法不可",
    "X20n0364_003:0816b12": "得是之謂道求一切法不可得故生死不可得涅",
    "X20n0364_003:0816b13": "槃不可得生死不可得誰離生死涅槃不可得誰",
    "X20n0364_003:0816b14": "至涅槃以生死涅槃同入實際惟有名字故不至",
    "X20n0364_003:0816b15": "不離也。",
    "X20n0364_003:0816b16": "爾時有摩訶羅梵天子名曰等行。【註】梵語摩訶羅此",
    "X20n0364_003:0816b17": "云大梵天子名等行者前網明問云何比丘親近",
    "X20n0364_003:0816b18": "于佛問真諦也此天子問云何優婆塞皈依三寶",
    "X20n0364_003:0816b19": "者問俗諦也欲顯真俗不二即俗趨真故曰等行",
    "X20n0364_003:0816b20": "破在俗出家之執入無二門矣。",
    "X20n0364_003:0816b21": "問文殊師利何謂優婆塞皈依佛皈依法皈依僧答",
    "X20n0364_003:0816b22": "言若優婆塞不起二見。【註】總標下釋成不起之意。",
    "X20n0364_003:0816b23": "不起我見不起彼見不起我見不起佛見不起我見",
    "X20n0364_003:0816b24": "不起法見不起我見不起僧見是名皈依佛皈依法",
    "X20n0364_003:0816c01": "皈依僧。【註】清淨自心即是自己佛無作妙智即是自",
    "X20n0364_003:0816c02": "己法圓融梵行即是自己僧故曰佛者覺也法名",
    "X20n0364_003:0816c03": "平等僧名和合若捨己外求作二見解是不皈依",
    "X20n0364_003:0816c04": "也若能了達三寶即是自己彼我兩忘不起二見",
    "X20n0364_003:0816c05": "是真皈依也。",
    "X20n0364_003:0816c06": "又優婆塞不以色見佛不以受想行識見佛是名皈",
    "X20n0364_003:0816c07": "依佛。【註】清淨自心本無五蘊若著五蘊見佛則不見",
    "X20n0364_003:0816c08": "自心不名覺矣若了五蘊本空是則名覺是名皈",
    "X20n0364_003:0816c09": "依。",
    "X20n0364_003:0816c10": "若優婆塞於法無所分別亦不行非法是名皈依法。",
    "X20n0364_003:0816c11": "【註】法名平等于法非法無所分別然于是非分齊",
    "X20n0364_003:0816c12": "無所混濫雖無分別亦不行非法是則皈依也。",
    "X20n0364_003:0816c13": "若優婆塞不離有為法見無為法不離無為法見有",
    "X20n0364_003:0816c14": "為法是名皈依僧。【註】僧名和合若以有為為有為以",
    "X20n0364_003:0816c15": "無為為無為是即分別非和合矣以有為無為二",
    "X20n0364_003:0816c16": "而不二故名皈依和合也。",
    "X20n0364_003:0816c17": "又優婆塞不得佛不得法不得僧是名皈依佛皈依",
    "X20n0364_003:0816c18": "法皈依僧。【註】所言皈依者非謂外有所皈依也即是",
    "X20n0364_003:0816c19": "皈依自心達三寶體空惟有名字名字不可得故",
    "X20n0364_003:0816c20": "曰皈依也。",
    "X20n0364_003:0816c21": "爾時等行菩薩問文殊師利言是諸菩薩發菩提心",
    "X20n0364_003:0816c22": "者為何所趣答言趣于虗空所以者何阿耨多羅三",
    "X20n0364_003:0816c23": "藐三菩提同虗空故。【註】前云天子此云菩薩者以了",
    "X20n0364_003:0816c24": "悟皈依自心即名菩薩所以為頓教也既是皈依",
    "X20n0364_003:0817a01": "自心彼諸菩薩發心當趣何所彼發心者發無所",
    "X20n0364_003:0817a02": "趣心也以菩提同于虗空惟有名字無處所故。",
    "X20n0364_003:0817a03": "等行言云何菩薩名發阿耨多羅三藐三菩提心答",
    "X20n0364_003:0817a04": "言若菩薩知一切發非發一切法非法一切眾生非",
    "X20n0364_003:0817a05": "眾生是名菩薩發阿耨多羅三藐三菩提心。【註】既無",
    "X20n0364_003:0817a06": "所趣云何名為發心耶所言發心者知一切發心",
    "X20n0364_003:0817a07": "即是非發心一切法即是非法一切眾生即是非",
    "X20n0364_003:0817a08": "眾生直下頓證自己是名發心以無所得故也。",
    "X20n0364_003:0817a09": "名字義品第十三",
    "X20n0364_003:0817a10": "【註】前云菩薩既云無二則彼此平等彼此平等則",
    "X20n0364_003:0817a11": "文殊普賢觀音勢至各無標的各無標的則彼此",
    "X20n0364_003:0817a12": "混濫然文殊等一一指陳歷歷明鑑何云無二非",
    "X20n0364_003:0817a13": "謂名字無二乃法體無二也是諸菩薩皆依法界",
    "X20n0364_003:0817a14": "中流出故曰無二以德立名不無指的故非無二",
    "X20n0364_003:0817a15": "也譬如水火風土皆依木出各以其能而稱則不",
    "X20n0364_003:0817a16": "同也此品名名字者依前無二品流出也。",
    "X20n0364_003:0817a17": "爾時等行菩薩白佛言世尊所言菩薩菩薩者為何",
    "X20n0364_003:0817a18": "謂耶佛言善男子若菩薩於邪定眾生發大悲心於",
    "X20n0364_003:0817a19": "正定眾生不見殊異故言菩薩所以者何菩薩不為",
    "X20n0364_003:0817a20": "正定眾生不為不定眾生故發心但為度邪定眾生",
    "X20n0364_003:0817a21": "故而起大悲發阿耨多羅三藐三菩提心故名菩薩。",
    "X20n0364_003:0817a22": "【註】梵語菩提薩埵此云覺眾生又云摩訶薩此云",
    "X20n0364_003:0817a23": "大道心眾生菩薩不以自利專欲利人緣彼邪定",
    "X20n0364_003:0817a24": "眾生而發大悲者大道心眾生也於彼正定眾生",
    "X20n0364_003:0817b01": "心不殊異者覺法平等無有彼此者覺眾生也不",
    "X20n0364_003:0817b02": "因不定眾生發心者以彼機未堪化故也。",
    "X20n0364_003:0817b03": "爾時菩提菩薩白佛言世尊我亦樂說所以為菩薩",
    "X20n0364_003:0817b04": "佛言若樂說者便說。【註】前則如來總彰菩薩之意此",
    "X20n0364_003:0817b05": "下別顯菩薩之德所以各說也。",
    "X20n0364_003:0817b06": "菩提菩薩言譬如男子女人受一日戒無毀無缺若",
    "X20n0364_003:0817b07": "菩薩如是從初發心乃至成佛於其中間常修淨行",
    "X20n0364_003:0817b08": "是名菩薩。【註】菩提云覺從初發心乃至成佛於其中",
    "X20n0364_003:0817b09": "間修行梵行猶若一日覺三世性空故也。",
    "X20n0364_003:0817b10": "堅意菩薩言若菩薩成就深固慈心是名菩薩。【註】以",
    "X20n0364_003:0817b11": "無緣慈深固其心故曰堅意。",
    "X20n0364_003:0817b12": "度眾生菩薩言譬如橋船度人不倦無有分別若心",
    "X20n0364_003:0817b13": "如是是名菩薩。【註】以無分別智度諸眾生猶如橋船",
    "X20n0364_003:0817b14": "無有分別也。",
    "X20n0364_003:0817b15": "斷惡道菩薩言若菩薩於諸佛國投足之處即時一",
    "X20n0364_003:0817b16": "切惡道皆滅是名菩薩。【註】以方便智入諸佛法滅於",
    "X20n0364_003:0817b17": "惡見也。",
    "X20n0364_003:0817b18": "觀世音菩薩言若菩薩眾生見者即時必定於阿耨",
    "X20n0364_003:0817b19": "多羅三藐三菩提又稱其名得免眾苦是名菩薩。【註】",
    "X20n0364_003:0817b20": "以自在慧入圓通性必定得菩提也稱名免苦者",
    "X20n0364_003:0817b21": "隨喜之益也。",
    "X20n0364_003:0817b22": "得大勢菩薩言若菩薩所投足處震動三千大千世",
    "X20n0364_003:0817b23": "界及魔宮殿是名菩薩。【註】觀經云以智慧光普照一",
    "X20n0364_003:0817b24": "切令離三塗得無上力名大勢至蓋以中道妙慧",
    "X20n0364_003:0817c01": "照破無明故魔王宮殿世界皆為震動也。",
    "X20n0364_003:0817c02": "無疲倦菩薩言若恒河沙等劫為一日一夜以是三",
    "X20n0364_003:0817c03": "十日為一月十二月為一歲以是歲數若過百千萬",
    "X20n0364_003:0817c04": "億劫得值一佛如是於恒河沙等佛所行諸梵行脩",
    "X20n0364_003:0817c05": "集功德然後受阿耨多羅三藐三菩提記心不休息",
    "X20n0364_003:0817c06": "無有疲倦是名菩薩導師菩薩言若菩薩於墮邪道",
    "X20n0364_003:0817c07": "眾生生大悲心令入正道不求恩報是名菩薩。【註】以",
    "X20n0364_003:0817c08": "深心大悲平等道達若求恩報則非平等不名菩",
    "X20n0364_003:0817c09": "薩也。",
    "X20n0364_003:0817c10": "須彌山菩薩言若菩薩於一切法無所分別如須彌",
    "X20n0364_003:0817c11": "山一切眾色是名菩薩。【註】以不動智入一切法無所",
    "X20n0364_003:0817c12": "分別猶如須彌處於大海七金山等一切眾色交",
    "X20n0364_003:0817c13": "暎巍然不動也。",
    "X20n0364_003:0817c14": "那羅延菩薩言若菩薩不為一切煩惱所壞是名菩",
    "X20n0364_003:0817c15": "薩。【註】梵語那羅延此云勇健以智慧勇健不為煩惱",
    "X20n0364_003:0817c16": "所壞也。",
    "X20n0364_003:0817c17": "心力菩薩言若菩薩以心思惟一切諸法無有錯謬",
    "X20n0364_003:0817c18": "是名菩薩師子遊步自在菩薩言若菩薩於諸論中",
    "X20n0364_003:0817c19": "不怖不畏得深法忍能使一切外道怖畏是名菩薩。",
    "X20n0364_003:0817c20": "【註】以無畏辨降伏外論喻如獅子遊步之自在也。",
    "X20n0364_003:0817c21": "不可思議菩薩言若菩薩知心相不可思議無所思",
    "X20n0364_003:0817c22": "惟分別是名菩薩。【註】以心非數量故知心相不可思",
    "X20n0364_003:0817c23": "議也。",
    "X20n0364_003:0817c24": "善寂天子言若菩薩能於一切天宮中生而無所染",
    "X20n0364_003:0818a01": "亦不得是無染之法是名菩薩。【註】欲界不為欲塵所",
    "X20n0364_003:0818a02": "染色界不為禪定所染無色界不為空見所染一",
    "X20n0364_003:0818a03": "切雖無所染亦不得是無染之見故曰善寂。",
    "X20n0364_003:0818a04": "實語菩薩言若菩薩有所發言常以真實乃至夢中",
    "X20n0364_003:0818a05": "亦無妄語是名菩薩喜見菩薩言若菩薩能見一切",
    "X20n0364_003:0818a06": "色皆是佛色是名菩薩。【註】體實色有青黃赤白等獨",
    "X20n0364_003:0818a07": "頭色有散位夢中及定果等色名為一切能見此",
    "X20n0364_003:0818a08": "一切皆是佛色者應云善見喜見者恐訛也。",
    "X20n0364_003:0818a09": "常慘菩薩言若菩薩見墮生死眾生其心不樂世間",
    "X20n0364_003:0818a10": "諸樂欲自度己身亦度眾生是名菩薩。【註】因眾生而",
    "X20n0364_003:0818a11": "起慘慽發大悲而思救度眾生無盡悲願無盡故",
    "X20n0364_003:0818a12": "曰常慘。",
    "X20n0364_003:0818a13": "心無礙菩薩言若菩薩於一切煩惱眾魔而不嗔礙",
    "X20n0364_003:0818a14": "是名菩薩。【註】魔宮佛土煩惱菩提不作二相是名無",
    "X20n0364_003:0818a15": "礙。",
    "X20n0364_003:0818a16": "常喜根菩薩言若菩薩常以喜根自滿其願亦滿他",
    "X20n0364_003:0818a17": "願所作皆辦是名菩薩。【註】七覺支中第四喜支根成",
    "X20n0364_003:0818a18": "滿其願自他俱辦故曰喜根。",
    "X20n0364_003:0818a19": "散疑女菩薩言若菩薩於一切法中不生疑悔是名",
    "X20n0364_003:0818a20": "菩薩。【註】八聖道中第八無漏慧斷除三業微細無明",
    "X20n0364_003:0818a21": "故曰散疑。",
    "X20n0364_003:0818a22": "師子童女菩薩言若菩薩無男法無女法而現種種",
    "X20n0364_003:0818a23": "色身為成就眾生故是名菩薩。【註】童女者兌之象也",
    "X20n0364_003:0818a24": "兌屬金主于秋成衰殺之候一切萬物至此成就",
    "X20n0364_003:0818b01": "故曰成就眾生名獅子者以法體中本無男女為",
    "X20n0364_003:0818b02": "眾生故現種種身是決定說故。",
    "X20n0364_003:0818b03": "寶女菩薩言若菩薩於諸寶中不生愛樂但樂三寶",
    "X20n0364_003:0818b04": "是名菩薩毗舍佉達多優婆夷言若菩薩有所得者",
    "X20n0364_003:0818b05": "則無菩提若不得一切法不生一切法不滅一切法",
    "X20n0364_003:0818b06": "是名菩薩。【註】凡有所得則無菩提者以菩提即是自",
    "X20n0364_003:0818b07": "妄想非謂覺矣若了一切法不可得即是得自性",
    "X20n0364_003:0818b08": "之覺得自性之覺即不生不滅矣。",
    "X20n0364_003:0818b09": "跋陀婆羅賢士言若菩薩眾生聞其名者畢定於阿",
    "X20n0364_003:0818b10": "耨多羅三藐三菩提是名菩薩。【註】跋陀婆羅云賢守",
    "X20n0364_003:0818b11": "亦云賢護既守且護故聞其名者定獲菩提矣。",
    "X20n0364_003:0818b12": "寶月童子言若菩薩常修童子梵行乃至不以心念",
    "X20n0364_003:0818b13": "五欲何況身受是名菩薩忉利天子曼陀羅華香菩",
    "X20n0364_003:0818b14": "薩言若菩薩持戒熏心常流諸善法香不流餘香是",
    "X20n0364_003:0818b15": "名菩薩。【註】曼陀羅云白華香以戒為白業故修此白",
    "X20n0364_003:0818b16": "淨業者則常流法香也。",
    "X20n0364_003:0818b17": "作喜菩薩言若菩薩喜樂三法謂供養佛演說於法",
    "X20n0364_003:0818b18": "教化眾生是名菩薩。【註】供養乃上求之利說法乃下",
    "X20n0364_003:0818b19": "化之功上求下化宜名菩薩也。",
    "X20n0364_003:0818b20": "思益梵天言若菩薩所見之法皆是佛法是名菩薩。",
    "X20n0364_003:0818b21": "【註】即俗而真無真不俗真俗既成一體則佛法不",
    "X20n0364_003:0818b22": "離所見也。",
    "X20n0364_003:0818b23": "彌勒菩薩言若菩薩眾生見者即得慈心三昧是名",
    "X20n0364_003:0818b24": "菩薩。【註】梵語梅怛利伽那此云慈氏以慈隆即世悲",
    "X20n0364_003:0818c01": "臻後劫故使見者皆獲慈心也。",
    "X20n0364_003:0818c02": "文殊師利法王子言若菩薩雖說諸法而不起法想",
    "X20n0364_003:0818c03": "不起非法想是名菩薩。【註】文殊為擇法眼善擇法要",
    "X20n0364_003:0818c04": "了證實相故雖說法不起法非法想無說是說故",
    "X20n0364_003:0818c05": "不起法想說是無說故不起非法想。",
    "X20n0364_003:0818c06": "綱明菩薩言若菩薩光明能滅一切眾生煩惱是名",
    "X20n0364_003:0818c07": "菩薩。【註】眾生為無明煩惱所敝猶如長夜若遇根本",
    "X20n0364_003:0818c08": "智光則無明煩惱當念無生矣。",
    "X20n0364_003:0818c09": "普華菩薩言若菩薩見諸如來滿十方世界如林華",
    "X20n0364_003:0818c10": "敷是名菩薩。【註】十方眾生皆是如來之性同敷萬行",
    "X20n0364_003:0818c11": "因華也。",
    "X20n0364_003:0818c12": "如是諸菩薩各各隨所樂說已爾時佛告等行菩薩",
    "X20n0364_003:0818c13": "言若菩薩能代一切眾生受諸苦惱亦復能捨一切",
    "X20n0364_003:0818c14": "福事與諸眾生是名菩薩。【註】上由等行菩薩問菩薩",
    "X20n0364_003:0818c15": "為何謂也而如來答拔諸邪定眾生起于大悲正",
    "X20n0364_003:0818c16": "定眾生心不殊異答其為義也末後云能代眾生",
    "X20n0364_003:0818c17": "之苦捨己之樂與諸眾生答其為德也始末皆如",
    "X20n0364_003:0818c18": "來答者一切梵行皆趨如來故所以啟問菩薩名",
    "X20n0364_003:0818c19": "等行者也中間諸菩薩各述己德使眾生隨所悟",
    "X20n0364_003:0818c20": "入也。",
    "X20n0364_003:0818c21": "論寂品第十四",
    "X20n0364_003:0818c22": "【註】前諸菩薩各述己德隨所樂說者差別之義也",
    "X20n0364_003:0818c23": "名字雖則萬差論體其惟一寂若不會歸終成迷",
    "X20n0364_003:0818c24": "名滯跡之慾微細究明始獲達體忘情之旨了行",
    "X20n0364_003:0819a01": "非實則名本無當名實無當則一道平等故曰論",
    "X20n0364_003:0819a02": "寂。",
    "X20n0364_003:0819a03": "爾時思益梵天問等行菩薩言善男子汝今以何行",
    "X20n0364_003:0819a04": "為行。【註】汝名既云等行則染淨何分而正邪莫辨若",
    "X20n0364_003:0819a05": "有分辨則何名等行若不分辨則汝現前隨于何",
    "X20n0364_003:0819a06": "行而行耶。",
    "X20n0364_003:0819a07": "答言我已隨一切有為法眾生行為行。【註】棄有為而",
    "X20n0364_003:0819a08": "行無為則揀擇即世諦而行聖行是名平等以有",
    "X20n0364_003:0819a09": "為無為同入法性故也。",
    "X20n0364_003:0819a10": "又問隨一切有為法眾生以何為行答言諸佛所行",
    "X20n0364_003:0819a11": "是隨一切有為法眾生行也又問諸佛以何為行答",
    "X20n0364_003:0819a12": "言諸佛以第一義空為行又問凡夫所行諸佛亦以",
    "X20n0364_003:0819a13": "是行有何差別等行言汝欲令空中有差別耶答言",
    "X20n0364_003:0819a14": "不也等行言如來不說一切法空耶答言然是故梵",
    "X20n0364_003:0819a15": "天一切法無有差別是諸行相亦復如是所以者何",
    "X20n0364_003:0819a16": "如來不說諸法有差別也。【註】凡夫行于有為三乘行",
    "X20n0364_003:0819a17": "于無為諸佛行于第一義空所言第一義空者有",
    "X20n0364_003:0819a18": "為無為皆惟名字無有義理三乘不了義空于法",
    "X20n0364_003:0819a19": "性中妄起諍執作有無見凡聖成差大乘深明實",
    "X20n0364_003:0819a20": "際知有為無為皆第一義空于是空中何有彼此",
    "X20n0364_003:0819a21": "無彼此故號曰等行邇來道學宗師動輒言理不",
    "X20n0364_003:0819a22": "知理為礙本始終論義豈識義是禍苗若悟義理",
    "X20n0364_003:0819a23": "本空始知聖人無說。",
    "X20n0364_003:0819a24": "爾時思益梵天問文殊師利言所言行處行為何謂",
    "X20n0364_003:0819b01": "也答言於諸行中有四梵行是名行處行若人離四",
    "X20n0364_003:0819b02": "梵行不名行處行能行四梵行是名行處行。【註】四梵",
    "X20n0364_003:0819b03": "行者有四依行一者常行乞食二者著糞掃衣三",
    "X20n0364_003:0819b04": "者蘭若樹下住四者病以腐爛藥治此惟聲聞法",
    "X20n0364_003:0819b05": "非今經意有四觀行一者觀因緣二者觀果報三",
    "X20n0364_003:0819b06": "者觀自身四者觀佛身此亦初心行人所修非今",
    "X20n0364_003:0819b07": "經意有四安樂行一者身住菩薩行行處近處為",
    "X20n0364_003:0819b08": "眾說法二者口于末法中宣說妙法不樂說人及",
    "X20n0364_003:0819b09": "經典故三者意于法滅時受持斯經無懷嫉妬四",
    "X20n0364_003:0819b10": "者誓願以身口意與慈悲但發願流通此即今經",
    "X20n0364_003:0819b11": "意也由前凡夫諸佛行體無二若不擇住梵行則",
    "X20n0364_003:0819b12": "恐成混濫何也前欲顯理則纖跡不存寧容聖凡",
    "X20n0364_003:0819b13": "有異此中扶事則非是宛然不許邪正混同事理",
    "X20n0364_003:0819b14": "兩備方名究竟所以法華三周法竟說此安樂行",
    "X20n0364_003:0819b15": "門楞嚴見道以還方宣修行法則是皆聖賢千古",
    "X20n0364_003:0819b16": "不易之式也又殺盜淫妄四者乃梵行之門捨是",
    "X20n0364_003:0819b17": "別求則非行處。",
    "X20n0364_003:0819b18": "梵天若人成就四梵行雖於空閑曠埜中行是名行",
    "X20n0364_003:0819b19": "處行若不成就四梵行雖於樓殿堂閣金銀牀榻妙",
    "X20n0364_003:0819b20": "好被褥於此中行不名行處行亦復不能善知行處",
    "X20n0364_003:0819b21": "相。【註】所言成就者四種安樂行門及身無雜染等行",
    "X20n0364_003:0819b22": "也若成就此則不揀方所雖處曠埜猶居大眾以",
    "X20n0364_003:0819b23": "能說法要故也若不成就雖處大眾猶無一人以",
    "X20n0364_003:0819b24": "不能弘宣大法故亦不能知行處相。",
    "X20n0364_003:0819c01": "又問菩薩以何行知見清淨答言於諸行中能淨我",
    "X20n0364_003:0819c02": "見。【註】凡夫著于我見執於有為二乘著于我見執于",
    "X20n0364_003:0819c03": "無為二者雖則出生相返同歸虗妄若淨我見則",
    "X20n0364_003:0819c04": "有為無為皆歸實際者即是入正行入正行故則",
    "X20n0364_003:0819c05": "知見清淨。",
    "X20n0364_003:0819c06": "又問若得我實性即得實知見耶答言然若見我實",
    "X20n0364_003:0819c07": "性即是實知見譬如國王典金藏人因己出用知餘",
    "X20n0364_003:0819c08": "在者如是因知我實性故得實知見。【註】無我無我所",
    "X20n0364_003:0819c09": "是我實性達實性故則如是知如是見皆如實故",
    "X20n0364_003:0819c10": "譬如典金藏人因己出故知餘在者喻我及我所",
    "X20n0364_003:0819c11": "皆從己出本是無生而我本體曾無有動無動之",
    "X20n0364_003:0819c12": "體即實知見也。",
    "X20n0364_003:0819c13": "又問云何得我實性答言若得無我法所以者何我",
    "X20n0364_003:0819c14": "畢竟無根本無決定故若能如是知者是名得我實",
    "X20n0364_003:0819c15": "性。【註】凡夫不了執言有我若有我者四大六根何者",
    "X20n0364_003:0819c16": "是我若眼是我則耳鼻舌身應是非我若耳鼻等",
    "X20n0364_003:0819c17": "非我則誰聞誰齅若都是我則我成六我若都不",
    "X20n0364_003:0819c18": "是我捨是豈應別有如是推求則決定無有根本",
    "X20n0364_003:0819c19": "可得以無得故是名得我實性也。",
    "X20n0364_003:0819c20": "又問如我解文殊師利所說義以見我故即是見佛",
    "X20n0364_003:0819c21": "所以者何我性即是佛性。【註】見我性空佛性亦空。",
    "X20n0364_003:0819c22": "文殊師利誰能見佛答言不壞我見者所以者何我",
    "X20n0364_003:0819c23": "見即是法見以法見能見佛。【註】上云見我即是見佛",
    "X20n0364_003:0819c24": "此間誰能見佛似乎相反然梵天恐人壞我見而",
    "X20n0364_003:0820a01": "見實性重增取捨之端故復問之使知不壞我見",
    "X20n0364_003:0820a02": "而見實性也我見即是法見者由有我見法得興",
    "X20n0364_003:0820a03": "起因有法故有能覺者也。",
    "X20n0364_003:0820a04": "又問頗有無所行名為正行耶答言有若不行一切",
    "X20n0364_003:0820a05": "有為法是名正行。【註】由前不壞我見見佛然亦不著",
    "X20n0364_003:0820a06": "我見若著我見即行有為不名正行以正行不屬",
    "X20n0364_003:0820a07": "有為故不行是行也。",
    "X20n0364_003:0820a08": "又問云何行名為正行答言若不為見故行不為斷",
    "X20n0364_003:0820a09": "不為證不為修故行是名正行。【註】見苦斷集證滅修",
    "X20n0364_003:0820a10": "道不為四者所行名為正行以見苦無生知集無",
    "X20n0364_003:0820a11": "和合了滅無生滅悟道無二故也。",
    "X20n0364_003:0820a12": "又問慧眼為見何法答言若有所見不名慧眼慧眼",
    "X20n0364_003:0820a13": "不見有為法不見無為法所以者何有為法皆虗妄",
    "X20n0364_003:0820a14": "分別無虗妄分別是名慧眼無為法空無所有過諸",
    "X20n0364_003:0820a15": "眼道是故慧眼亦不見無為法。【註】由前無見見我實",
    "X20n0364_003:0820a16": "性無行名為正行既云無見無行所云慧眼當見",
    "X20n0364_003:0820a17": "何法夫慧眼者見無見無行之法也以慧眼鑑空",
    "X20n0364_003:0820a18": "空者空諸虗妄故不見有為眼以見色得名慧眼",
    "X20n0364_003:0820a19": "鑑空非色所及故超諸眼道而不見無為也。",
    "X20n0364_003:0820a20": "又問頗有因緣正行比丘不得道果答言有正行中",
    "X20n0364_003:0820a21": "無道無果無行無得無有得果差別梵天無所得故",
    "X20n0364_003:0820a22": "乃名為得若有所得當知是為增上慢人正行者無",
    "X20n0364_003:0820a23": "增上慢無增上慢則無行無得。【註】所言有因緣者有",
    "X20n0364_003:0820a24": "正行因緣故無行道無得果無得果差別者無聲",
    "X20n0364_003:0820b01": "聞辟支佛佛乘之差別也以正行中無所不行無",
    "X20n0364_003:0820b02": "所不行本一無行是為正行之因緣也。",
    "X20n0364_003:0820b03": "又問得何法故名為得道答言若法不自生不他生",
    "X20n0364_003:0820b04": "亦不眾緣生從本已來常無有生得是法故說名得",
    "X20n0364_003:0820b05": "道。【註】所謂得道者得是無生之道也無生偈曰諸法",
    "X20n0364_003:0820b06": "不自生亦不從他生不共不無因是故說無生不",
    "X20n0364_003:0820b07": "眾緣生者即不共生也缺無因生四處推求無一",
    "X20n0364_003:0820b08": "可得無可得故說名得道也。",
    "X20n0364_003:0820b09": "又問若法不生為何所得答言若知法不生即名為",
    "X20n0364_003:0820b10": "得。【註】若知法是無生則知心外無法可得無法可得",
    "X20n0364_003:0820b11": "得自心也。",
    "X20n0364_003:0820b12": "是故佛說若見諸有為法不生相即入正位。【註】文殊",
    "X20n0364_003:0820b13": "復引佛說為正者使行人畢竟以無生為得也在",
    "X20n0364_003:0820b14": "真諦則曰正性在俗諦則曰正位性屬自體位屬",
    "X20n0364_003:0820b15": "相用二者會歸總是一心。",
    "X20n0364_003:0820b16": "又問云何名正位答言我及涅槃等不作二是名正",
    "X20n0364_003:0820b17": "位。【註】我及我所涅槃生死菩提煩惱不作二見即離",
    "X20n0364_003:0820b18": "分別故也。",
    "X20n0364_003:0820b19": "又行平等故名為正位以平等出諸苦惱故名正位。",
    "X20n0364_003:0820b20": "【註】行平等者自持之德平等出諸苦惱者利人之",
    "X20n0364_003:0820b21": "行也自行利他均名平等者不思議也不思議故",
    "X20n0364_003:0820b22": "心無分別同名正位。",
    "X20n0364_003:0820b23": "入了義中故名正位除一切憶念故名正位。【註】入了",
    "X20n0364_003:0820b24": "義則遠離戲論除憶念則三世性空。",
    "X20n0364_003:0820c01": "爾時世尊讚文殊師利言善哉善哉快說此言誠如",
    "X20n0364_003:0820c02": "所說說是法時七千比丘不受諸法漏盡心得解脫",
    "X20n0364_003:0820c03": "三萬二千諸天遠塵離垢得法眼淨十千人離欲得",
    "X20n0364_003:0820c04": "定。【註】比丘不受諸法者破煩惱惑成般若德也天子",
    "X20n0364_003:0820c05": "得法眼淨者破塵沙惑證解脫德十千人離欲得",
    "X20n0364_003:0820c06": "定者離二邊欲獲中道定破無明惑證法身德也。",
    "X20n0364_003:0820c07": "二百人發阿耨多羅三藐三菩提心五百菩薩得無",
    "X20n0364_003:0820c08": "生法忍爾時思益梵天白佛言世尊是文殊師利法",
    "X20n0364_003:0820c09": "王子能作佛事大饒益眾生文殊師利言佛出於世",
    "X20n0364_003:0820c10": "不為益法故出不為損法故出。【註】佛出世者不離正",
    "X20n0364_003:0820c11": "位于正位中無損無益如是出世也。",
    "X20n0364_003:0820c12": "梵天言佛豈不滅度無量眾生仁者亦不利益無量",
    "X20n0364_003:0820c13": "眾生耶文殊師利言汝欲於無眾生中得眾生耶答",
    "X20n0364_003:0820c14": "言不也梵天汝欲得眾生決定相耶答言不也梵天",
    "X20n0364_003:0820c15": "汝欲得諸佛有出生相於世間耶答言不也梵天何",
    "X20n0364_003:0820c16": "等是眾生為佛所滅度者梵天言如仁者所說義無",
    "X20n0364_003:0820c17": "生死無涅槃文殊師利言如是諸佛世尊不得生死",
    "X20n0364_003:0820c18": "不得涅槃佛諸弟子得解脫者亦不得生死不得涅",
    "X20n0364_003:0820c19": "槃所以者何是涅槃是生死但假名字有言說耳實",
    "X20n0364_003:0820c20": "無生死往來滅度涅槃。【註】真如界內絕生佛之假名",
    "X20n0364_003:0820c21": "平等性中離自化之幻相假名既絕則眾生何曾",
    "X20n0364_003:0820c22": "決定幻相既離則諸佛那得度生無生死可度無",
    "X20n0364_003:0820c23": "決定可得則一切萬法歸一寂矣前正問品中網",
    "X20n0364_003:0820c24": "明問佛不為度生死故說法耶而梵天答曰佛所",
    "X20n0364_003:0821a01": "示法有度生死耶如此則梵天非謂不明何以此",
    "X20n0364_003:0821a02": "中復問文殊似若無知何也前則梵天據正性而",
    "X20n0364_003:0821a03": "答網明亦非不知此中論寂梵天豈云未諳皆于",
    "X20n0364_003:0821a04": "佛事門中互興問答發明奧旨使行人有所趨何",
    "X20n0364_003:0821a05": "也蓋此非淺機所知耳。",
    "X20n0364_003:0821a06": "又問誰能信是法耶答言於諸法中無貪著者又問",
    "X20n0364_003:0821a07": "若貪著者於何貪著答言貪著者貪著虗妄梵天若",
    "X20n0364_003:0821a08": "貪著是實者終無憎上慢以貪著虗妄故行者知之",
    "X20n0364_003:0821a09": "而不貪著若不貪著則無有流若無有流則無往來",
    "X20n0364_003:0821a10": "生死若無往來生死是則滅度。【註】溈山偈曰未達法",
    "X20n0364_003:0821a11": "唯心起種種分別是為貪著虗妄分別不能信是",
    "X20n0364_003:0821a12": "法者也達法唯心已分別即不生是遠離虗妄分",
    "X20n0364_003:0821a13": "別能信是法者也若虗妄分別是實則彼貪著者",
    "X20n0364_003:0821a14": "不為憎上慢也以虗妄分別如水中月鏡中像極",
    "X20n0364_003:0821a15": "其心機終不可得不了無得妄為有得是皆憎上",
    "X20n0364_003:0821a16": "慢也。",
    "X20n0364_003:0821a17": "又問何故說言滅度。【註】既云不得生死不得涅槃則",
    "X20n0364_003:0821a18": "滅度之名空說不知滅者滅其虗妄度者度其執",
    "X20n0364_003:0821a19": "著耳。",
    "X20n0364_003:0821a20": "答言滅度者名為眾緣不和合若無明不和合諸行",
    "X20n0364_003:0821a21": "因緣則不起諸行若不起諸行是名為滅不起相是",
    "X20n0364_003:0821a22": "畢竟滅得是道故則無生處如是名為四聖諦。【註】眾",
    "X20n0364_003:0821a23": "緣不和合者即十二因緣不和合也以無明緣行",
    "X20n0364_003:0821a24": "行緣識識緣名色乃至生老病死次第生起若無",
    "X20n0364_003:0821b01": "明不與行等十二和合則行等十二無由得起是",
    "X20n0364_003:0821b02": "名為滅不起行識名色等相是畢竟滅畢竟滅者",
    "X20n0364_003:0821b03": "但滅無明等十二相不滅其性是為得道是名滅",
    "X20n0364_003:0821b04": "度以生死不可得涅槃不可得但滅其無明妄想",
    "X20n0364_003:0821b05": "耳。",
    "X20n0364_003:0821b06": "如來二事品第十五",
    "X20n0364_003:0821b07": "【註】前菩薩名字品出無說而說也以法本無說由",
    "X20n0364_003:0821b08": "諸菩薩德行萬差各述所以故有言說次論寂品",
    "X20n0364_003:0821b09": "乃說即無說也由名字異說有差別文字性空體",
    "X20n0364_003:0821b10": "惟一寂此品合彼二事皆如來法施之式也故永",
    "X20n0364_003:0821b11": "嘉曰默時說說時默大施門開無壅塞皆是妙會",
    "X20n0364_003:0821b12": "一心也。",
    "X20n0364_003:0821b13": "爾時等行菩薩謂文殊師利如汝所說皆為真實答",
    "X20n0364_003:0821b14": "言一切言說皆為真實。【註】豈特文殊之言為真實邪",
    "X20n0364_003:0821b15": "一切外道凡夫所有言語無不真實下文釋其皆",
    "X20n0364_003:0821b16": "真實之意。",
    "X20n0364_003:0821b17": "又問虗妄言說亦真實耶答言如是所以者何是諸",
    "X20n0364_003:0821b18": "言說皆為虗妄無處無方若法皆虗妄無處無方是",
    "X20n0364_003:0821b19": "故一切言說皆是真實善男子提婆達語如來語無",
    "X20n0364_003:0821b20": "異無別所以者何一切言說皆是如來言說不出如",
    "X20n0364_003:0821b21": "故一切言說有所說事皆以無所說故得有所說是",
    "X20n0364_003:0821b22": "以一切言說皆平等文字同故文字無念故文字空",
    "X20n0364_003:0821b23": "故。【註】若以分別相取則聖賢言說為真實凡夫言說",
    "X20n0364_003:0821b24": "為虗妄若平等諦觀則聖賢言說亦名虗妄而凡",
    "X20n0364_003:0821c01": "夫言說亦名真實何也以一切言說皆無性故來",
    "X20n0364_003:0821c02": "無所從故言無處去無所至故言無方無處無方",
    "X20n0364_003:0821c03": "皆由緣興緣滅剎那不住前際不來後際不去中",
    "X20n0364_003:0821c04": "亦無住於無住中假現文字文字性空無有念想",
    "X20n0364_003:0821c05": "故如來語與提婆達語皆平等無有差別也。",
    "X20n0364_003:0821c06": "等行言如來不說凡夫語言聖賢語言耶文殊師利",
    "X20n0364_003:0821c07": "言然以文字說凡夫語言亦以文字說賢聖語言如",
    "X20n0364_003:0821c08": "是善男子諸文字有分別是凡夫語言是賢聖語言",
    "X20n0364_003:0821c09": "等行言不也文殊師利言如諸文字無分別一切賢",
    "X20n0364_003:0821c10": "聖亦無分別是故賢聖無有言說所以者何賢聖不",
    "X20n0364_003:0821c11": "以文字相不以眾生相不以法相有所說也譬諸鐘",
    "X20n0364_003:0821c12": "鼓眾緣和合而有音聲是諸鐘鼓亦無分別如是諸",
    "X20n0364_003:0821c13": "賢聖善知眾因緣故於諸言說無貪無礙。【註】若謂一",
    "X20n0364_003:0821c14": "切言說文字無有念性均一虗妄則如來豈不說",
    "X20n0364_003:0821c15": "凡夫賢聖耶文殊答曰然如來所說皆由文字詮",
    "X20n0364_003:0821c16": "表而有差別以文字無性無有念想分別而凡夫",
    "X20n0364_003:0821c17": "語賢聖語亦無性無有念想分別由如鐘鼓之聲",
    "X20n0364_003:0821c18": "緣合成音豈為有性耶所言緣合者如鐘鼓之聲",
    "X20n0364_003:0821c19": "緣皮緣木緣金緣人如是等緣和合成音本是無",
    "X20n0364_003:0821c20": "性而凡夫語言聖賢語言外緣事理內緣脣舌牙",
    "X20n0364_003:0821c21": "齒神氣等緣和合成音若缺其一音則不成豈非",
    "X20n0364_003:0821c22": "無性而賢聖了此無性故無貪無礙凡夫不了多",
    "X20n0364_003:0821c23": "生執著故凡聖似差無性體同寧有二致。",
    "X20n0364_003:0821c24": "等行言如佛所說汝等集會當行二事若說法若聖",
    "X20n0364_003:0822a01": "默然何謂說法何謂聖默然答言若說法不違佛不",
    "X20n0364_003:0822a02": "違法不違僧是名說法若知法即是佛離相即是法",
    "X20n0364_003:0822a03": "無為即是僧是名聖默然。【註】佛以覺了為義法以平",
    "X20n0364_003:0822a04": "等為義僧以和合為義若不迷于覺不著分別不",
    "X20n0364_003:0822a05": "壞和合是名說法若法平等覺了不迷即是佛覺",
    "X20n0364_003:0822a06": "了不迷遠離虗妄幻相即是法了法無生無為順",
    "X20n0364_003:0822a07": "入即是僧此即一體三寶備在自己不言而喻故",
    "X20n0364_003:0822a08": "曰默然。",
    "X20n0364_003:0822a09": "又善男子因四念處有所說名為說法於一切法無",
    "X20n0364_003:0822a10": "所憶念名聖默然。【註】四念處者身受心法也觀身無",
    "X20n0364_003:0822a11": "常觀受是苦觀心是空觀法無我佛欲眾生出離",
    "X20n0364_003:0822a12": "如是教誡名為說法了此性空無所憶念是名默然。",
    "X20n0364_003:0822a13": "因四正勤有所說名為說法以諸法等不作等不作",
    "X20n0364_003:0822a14": "不等名聖默然。【註】四正勤者一斷已生惡法如除毒",
    "X20n0364_003:0822a15": "蛇二斷未生惡法如防流水三增長已生善如溉",
    "X20n0364_003:0822a16": "甘果四未生善為生如鑽木出火如是開示名為",
    "X20n0364_003:0822a17": "說法然如來等觀諸法無勤不勤非等不等了法",
    "X20n0364_003:0822a18": "無是故曰默然。",
    "X20n0364_003:0822a19": "因四如意足有所說名為說法若不起身心名聖默",
    "X20n0364_003:0822a20": "然。【註】四如意者欲念進慧以心慕勝欲繫念正住精",
    "X20n0364_003:0822a21": "進無間不令馳散智定力等所願皆得名如意足。",
    "X20n0364_003:0822a22": "因五根五力有所說名為說法若不隨他語有所信",
    "X20n0364_003:0822a23": "為不取不捨故分別諸法一心安住無念念中解一",
    "X20n0364_003:0822a24": "切法常定性斷一切戲論慧名聖默然。【註】信進念定",
    "X20n0364_003:0822b01": "慧分開根力聖道仗此出生故曰根心獲相應故",
    "X20n0364_003:0822b02": "曰力根中五者一信諦理出生無漏功德二策善",
    "X20n0364_003:0822b03": "進修不懈三念正助之道皆出世正因四攝心在",
    "X20n0364_003:0822b04": "道不令馳散五決擇邪正明白不濫力中五者一",
    "X20n0364_003:0822b05": "得信力故不為疑惑所動二得進力故用心無間",
    "X20n0364_003:0822b06": "不至聖道不休三得念力故能破邊見不為煩惱",
    "X20n0364_003:0822b07": "所破四得定力故能破欲界所繫于諸禪定互無",
    "X20n0364_003:0822b08": "妨礙五得慧力故能破邪外等論又能破自己見",
    "X20n0364_003:0822b09": "愛等執不隨他語者得信力也不取不捨者得進",
    "X20n0364_003:0822b10": "力也安住無念者得念力也解法常定者得定力",
    "X20n0364_003:0822b11": "也斷戲論慧者得慧力也根力有五契心一念一",
    "X20n0364_003:0822b12": "念亦無無所得故謂之默然。",
    "X20n0364_003:0822b13": "因七菩提分有所說名為說法若常行捨心無所分",
    "X20n0364_003:0822b14": "別無增無減名聖默然。【註】七菩提者即念擇進喜輕",
    "X20n0364_003:0822b15": "安定捨由得五力于菩提有分證之益緣念大乘",
    "X20n0364_003:0822b16": "決擇實相進修無漏喜獲相應此四者治其沈心",
    "X20n0364_003:0822b17": "之相獲相應故獲得輕安由輕安故定心入禪由",
    "X20n0364_003:0822b18": "入禪故捨于觀智如是開示名為說法常行捨心",
    "X20n0364_003:0822b19": "者即念念無著因地果覺無增無減無所分別故",
    "X20n0364_003:0822b20": "曰默然。",
    "X20n0364_003:0822b21": "因八聖道分有所說名為說法若知說法相如栰喻",
    "X20n0364_003:0822b22": "不依法不依非法名聖默然。【註】八聖道者見思惟語",
    "X20n0364_003:0822b23": "業精進念定命見謂修無漏十六行故明見四諦",
    "X20n0364_003:0822b24": "思惟者謂以正思惟發動正道觀心語謂以無漏",
    "X20n0364_003:0822c01": "智除口邪命常攝口業住正語中業謂以無漏智",
    "X20n0364_003:0822c02": "除身邪命住于清淨正身業中此四者舉其治修",
    "X20n0364_003:0822c03": "之行精謂勤修涅槃善入正諦此通前後定謂正",
    "X20n0364_003:0822c04": "住於法決定不移念謂心不動失正直不忘命謂",
    "X20n0364_003:0822c05": "以無漏智慧通除三業中五種邪命住于正命此",
    "X20n0364_003:0822c06": "三者總收意業獲相應心也如是八種開示本乎",
    "X20n0364_003:0822c07": "無說為度眾生故現言說猶如船栰意在濟人不",
    "X20n0364_003:0822c08": "著彼岸不著此岸不住中流如是說法不依有為",
    "X20n0364_003:0822c09": "不依無為不依法不依非法說是無說無說是說",
    "X20n0364_003:0822c10": "所謂默然同一幻興無有實性故般若云汝等比",
    "X20n0364_003:0822c11": "丘知我說法如筏喻者。",
    "X20n0364_003:0822c12": "善男子於是三十七助道法若能開解演說名為說",
    "X20n0364_003:0822c13": "法若身證是法亦不離身見法亦不離法見身於是",
    "X20n0364_003:0822c14": "觀中不見二相不見不二相如是現前知見而亦不",
    "X20n0364_003:0822c15": "見名聖默然。【註】總指三十七助道品于法體本無方",
    "X20n0364_003:0822c16": "便應世建立名相若能親證則于法于身不作二",
    "X20n0364_003:0822c17": "不作不二所謂自證不可得也。",
    "X20n0364_003:0822c18": "又善男子若不妄想著我不妄想著彼不妄想著法",
    "X20n0364_003:0822c19": "有所說名為說法若至不可說相能離一切言說音",
    "X20n0364_003:0822c20": "聲得不動處入離相心名聖默然。【註】彼我說法皆妄",
    "X20n0364_003:0822c21": "想有若無妄想名字皆空如來以此勸誘故名為",
    "X20n0364_003:0822c22": "說法若悟不可說相知一切音聲皆無所入矣。",
    "X20n0364_003:0822c23": "又善男子若知一切眾生諸根利鈍而教誨之名為",
    "X20n0364_003:0822c24": "說法常入於定心不散亂名聖默然。【註】是知說法皆",
    "X20n0364_003:0823a01": "因對機默然皆由自證以自證故說即無說利眾",
    "X20n0364_003:0823a02": "生故無說為說是二者皆一心建立也。",
    "X20n0364_003:0823a03": "等行言如我解文殊師利所說義一切聲聞辟支佛",
    "X20n0364_003:0823a04": "無有說法亦無聖默然所以者何是人不能了知一",
    "X20n0364_003:0823a05": "切眾生諸根利鈍亦復不能常在於定文殊師利若",
    "X20n0364_003:0823a06": "有真實問何等是世間說法者何等是世間聖默然",
    "X20n0364_003:0823a07": "者則當為說諸佛是也所以者何諸佛善能分別一",
    "X20n0364_003:0823a08": "切眾生諸根利鈍亦常在定佛告文殊師利如是如",
    "X20n0364_003:0823a09": "是如等行所說唯諸如來有此二法。【註】既是如來具",
    "X20n0364_003:0823a10": "此二事餘不應有云何佛不自說而文殊說也以",
    "X20n0364_003:0823a11": "文殊為擇法眼故佛住第一義故第一義中不容",
    "X20n0364_003:0823a12": "有說在第二義門方便提獎佛告文殊而印可等",
    "X20n0364_003:0823a13": "行者以一真法界若動若靜若語若默若大若小",
    "X20n0364_003:0823a14": "若邪若正等而行之不起二見不起二見是如來",
    "X20n0364_003:0823a15": "行也。",
    "X20n0364_003:0823a16": "爾時須菩提白佛言世尊我親從佛聞汝等集會當",
    "X20n0364_003:0823a17": "行二事若說法若聖默然世尊若聲聞不能行者云",
    "X20n0364_003:0823a18": "何如來勅諸比丘行此二事佛告須菩提於汝意云",
    "X20n0364_003:0823a19": "何若聲聞不從他聞能說法能聖默然不須菩提言",
    "X20n0364_003:0823a20": "不也須菩提是故當知一切聲聞辟支佛無有說法",
    "X20n0364_003:0823a21": "無聖默然。【註】須菩提云空生以解空第一故此中啟",
    "X20n0364_003:0823a22": "請由前等行不起二見等心而行若不會歸空際",
    "X20n0364_003:0823a23": "則是非皎然安能等行哉故須菩提發起會歸空",
    "X20n0364_003:0823a24": "也聲聞辟支佛無此二事者心存得失未能等觀",
    "X20n0364_003:0823b01": "入空者也如來有者如來即諸法如義如即空也",
    "X20n0364_003:0823b02": "動靜說默皆由空之所出也。",
    "X20n0364_003:0823b03": "爾時文殊師利謂須菩提如來了知眾生八萬四千",
    "X20n0364_003:0823b04": "行汝於此中有智慧能隨其所應為說法不答言不",
    "X20n0364_003:0823b05": "也今須菩提能入觀一切眾生心三昧住是三昧通",
    "X20n0364_003:0823b06": "達一切眾生心心所行自心他心無所妨礙不答言",
    "X20n0364_003:0823b07": "不也文殊師利言須菩提如來於眾生八萬四千行",
    "X20n0364_003:0823b08": "隨其所應為說法藥又常住定平等相中心不動搖",
    "X20n0364_003:0823b09": "而通達一切眾生心心所行須菩提是故當知一切",
    "X20n0364_003:0823b10": "聲聞辟支佛不及此事。【註】須菩提意謂我親聞佛勅",
    "X20n0364_003:0823b11": "諸比丘行此二事若云無分勅彼何為而佛答非",
    "X20n0364_003:0823b12": "謂無分但無己智分也動轉施為皆仗佛力如官",
    "X20n0364_003:0823b13": "家僕使一切所為皆依主出而文殊重釋其意者",
    "X20n0364_003:0823b14": "非惟無己智分實乃力之不逮耳蓋十力四無畏",
    "X20n0364_003:0823b15": "十八不共法二乘全無五眼六通二乘分證如來",
    "X20n0364_003:0823b16": "圓證不能入觀眾生心三昧者即入一切語言三",
    "X20n0364_003:0823b17": "昧也以此三昧生佛同具二乘分證自心不能遍",
    "X20n0364_003:0823b18": "證他心以不能遍證故不能住是三昧以分別未",
    "X20n0364_003:0823b19": "忘故也以不能故于自心他心心王心所皆不能",
    "X20n0364_003:0823b20": "無妨礙也以不能無礙不能觀機說法故於二事",
    "X20n0364_003:0823b21": "二乘無分如來一一超過故此二事惟如來有如",
    "X20n0364_003:0823b22": "禮樂刑政皆天子出非庶民有也。",
    "X20n0364_003:0823b23": "須菩提或有眾生多淫欲者以觀淨得解脫不以不",
    "X20n0364_003:0823b24": "淨唯佛能知。【註】多欲眾生如來于小乘教中令觀不",
    "X20n0364_003:0823c01": "淨觀而得解脫如優波尼沙陀等于大乘惟觀欲",
    "X20n0364_003:0823c02": "性無生而得解脫如淨名與二比丘說罪性空等。",
    "X20n0364_003:0823c03": "或有眾生多瞋恚者以觀過得解脫不以慈心惟佛",
    "X20n0364_003:0823c04": "能知。【註】小乘教中佛令多瞋眾生修慈心觀大乘中",
    "X20n0364_003:0823c05": "不修對治而返求諸己也故小乘觀門不足喻也。",
    "X20n0364_003:0823c06": "或有眾生多愚癡者以不共語得解脫不以說法唯",
    "X20n0364_003:0823c07": "佛能知。【註】由說法故令彼愚癡轉得智慧是佛常說",
    "X20n0364_003:0823c08": "今云不共語而得解脫者蓋如來觀機之說無有",
    "X20n0364_003:0823c09": "定方或勸而發心或激而發心各隨其宜非二乘",
    "X20n0364_003:0823c10": "所知也何謂激而發心耶如阿那律陀性好打睡",
    "X20n0364_003:0823c11": "佛以偈呵曰終日恰恰睡螺螄蚌蛤類一睡一千",
    "X20n0364_003:0823c12": "年不聞佛名字更不與語律陀聞偈自責七日不",
    "X20n0364_003:0823c13": "眠失去兩目得半頭天眼證無學果是不與語而",
    "X20n0364_003:0823c14": "使發心者也夫子亦曰朽木不可雕也。",
    "X20n0364_003:0823c15": "或有眾生等分行者不以觀淨不以不淨不以觀過",
    "X20n0364_003:0823c16": "不以慈心不以不共語不以說法得解脫者隨其根",
    "X20n0364_003:0823c17": "性以諸法平等而為說法使得解脫惟佛能知是故",
    "X20n0364_003:0823c18": "如來於諸說法人中為最第一禪定人中亦最第一。",
    "X20n0364_003:0823c19": "【註】等分行者即于貪瞋癡等分也貪瞋癡等分者",
    "X20n0364_003:0823c20": "為說諸法平等得解脫也此上四節文殊與釋如",
    "X20n0364_003:0823c21": "來善知自心他心心王心所應病與藥之意也說",
    "X20n0364_003:0823c22": "法人中第一者釋能隨宜說法也禪定人中第一",
    "X20n0364_003:0823c23": "者釋雖則說法常在於定也。",
    "X20n0364_003:0823c24": "爾時須菩提問文殊師利若聲聞辟支佛不能如是",
    "X20n0364_003:0824a01": "說法不能如是聖默然者諸菩薩有成就如是功德",
    "X20n0364_003:0824a02": "能說法能聖默然不答言惟佛當知。【註】文殊答空生",
    "X20n0364_003:0824a03": "之問歷歷分明及乎問菩薩能如是不而文殊不",
    "X20n0364_003:0824a04": "即與答而曰惟佛當知似乎不能何也葢不逞自",
    "X20n0364_003:0824a05": "能不衒己德是聖賢之語式也若言其能則有不",
    "X20n0364_003:0824a06": "能失故曰語忌十成者不欲斷絕也機貴回互者",
    "X20n0364_003:0824a07": "不欲染汙也雖然若問圓澄又且不然但向他道",
    "X20n0364_003:0824a08": "現分析次。",
    "X20n0364_003:0824a09": "於是佛告須菩提有三昧名入一切語言心不散亂",
    "X20n0364_003:0824a10": "若菩薩成就是三昧皆得是功德。【註】一切語言三昧",
    "X20n0364_003:0824a11": "者即法性三昧也以法性無性隨類妙應如絲竹",
    "X20n0364_003:0824a12": "管絃于中實無音性故巧合工商文殊不即答者",
    "X20n0364_003:0824a13": "顯性故也如來與答者顯法妙指故也。",
    "X20n0364_003:0824a14": "爾時文殊師利謂等行菩薩善男子為眾生八萬四",
    "X20n0364_003:0824a15": "千行故說八萬四千法藏名為說法常在一切滅受",
    "X20n0364_003:0824a16": "想定中名聖默然善男子我若一劫若減一劫演說",
    "X20n0364_003:0824a17": "是義是名說法相是聖默然相猶不能盡。【註】由眾生",
    "X20n0364_003:0824a18": "塵勞行故說此法藏則知無故說說是無說說法",
    "X20n0364_003:0824a19": "默然二而不二不二故經劫不能盡也。",
    "X20n0364_003:0824a20": "於是佛告等行菩薩善男子乃往過去無量無邊不",
    "X20n0364_003:0824a21": "可思議阿僧祇劫時世有佛號曰普光劫曰名聞國",
    "X20n0364_003:0824a22": "名喜見。【註】以出過思量中道智光等照二邊故曰普",
    "X20n0364_003:0824a23": "光此智十界同見故曰名聞能悟此智則獲聖果",
    "X20n0364_003:0824a24": "故曰喜見用表前說法默然二事雙運之謂也。",
    "X20n0364_003:0824b01": "彼國嚴淨。【註】離二邊垢也。",
    "X20n0364_003:0824b02": "豐樂安隱。【註】多饒法寶故言豐樂常在於定故言安",
    "X20n0364_003:0824b03": "隱。",
    "X20n0364_003:0824b04": "天人熾盛其地皆以眾寶莊嚴柔輭細滑生寶蓮華",
    "X20n0364_003:0824b05": "一切香樹充滿其中常出妙香。【註】其佛以二事雙運",
    "X20n0364_003:0824b06": "為因地以平等妙行為資助故感眾寶嚴地平等",
    "X20n0364_003:0824b07": "無諍故感柔輭細滑蓮華不著垢淨不離垢淨表",
    "X20n0364_003:0824b08": "中道智不即二邊不壞二邊也一切香樹常出妙",
    "X20n0364_003:0824b09": "香依此中道智出生諸功德妙香也。",
    "X20n0364_003:0824b10": "善男子喜見國土有四百億四天下一一四天下縱",
    "X20n0364_003:0824b11": "廣八萬四千由旬其中諸城縱廣一由旬皆以眾寶",
    "X20n0364_003:0824b12": "校飾一一城者有二萬五千聚落村邑而圍繞之一",
    "X20n0364_003:0824b13": "一聚落村邑無量百千人眾充滿其中彼時人民所",
    "X20n0364_003:0824b14": "見色像心皆欣悅無可憎惡亦悉皆得念佛三昧是",
    "X20n0364_003:0824b15": "以國土名曰喜見。【註】所見色像心皆欣悅者以中道",
    "X20n0364_003:0824b16": "智平等無有分別無分別故所見一切色皆是佛",
    "X20n0364_003:0824b17": "色無可取捨無取捨故無憎惡也。",
    "X20n0364_003:0824b18": "若他方世界諸來菩薩皆得快樂餘國不爾。【註】一切",
    "X20n0364_003:0824b19": "方便異門皆依中道而得快樂捨是其餘皆不名",
    "X20n0364_003:0824b20": "快樂矣。",
    "X20n0364_003:0824b21": "善男子其普光佛以三乘法為弟子說亦多樂說如",
    "X20n0364_003:0824b22": "是法言汝等比丘當行二事若說法若聖默然。【註】是",
    "X20n0364_003:0824b23": "一而三不礙中道不礙中道故二事竝行也。",
    "X20n0364_003:0824b24": "善男子爾時上方醫王佛土有二菩薩一名無盡意",
    "X20n0364_003:0824c01": "二名益意來詣普光佛所頭面禮佛足右繞三匝恭",
    "X20n0364_003:0824c02": "敬合掌却住一面。【註】以方便智調伏眾生故曰醫王",
    "X20n0364_003:0824c03": "上方非堅礙之界用表實際謂方便智依實際而",
    "X20n0364_003:0824c04": "住故曰上方文云能知一切眾生諸根利鈍而教",
    "X20n0364_003:0824c05": "誨之而亦常在于定是此義也一名無盡意者依",
    "X20n0364_003:0824c06": "此方便智而脩行調伏無盡也二名益意者依此",
    "X20n0364_003:0824c07": "方便智而增益利樂也從醫王佛土來詣普光佛",
    "X20n0364_003:0824c08": "所者即方便智趣中道之像也此經頓教一往論",
    "X20n0364_003:0824c09": "辯皆稱絕待若非方便何云去來細觀可知。",
    "X20n0364_003:0824c10": "時普光佛為二菩薩廣說淨明三昧所以名曰淨明",
    "X20n0364_003:0824c11": "三昧者若菩薩入是三昧即得解脫一切諸相及煩",
    "X20n0364_003:0824c12": "惱著亦於一切佛法得淨光明是故名為淨明三昧。",
    "X20n0364_003:0824c13": "【註】即方便智示以根本智也前所謂諸法正性正",
    "X20n0364_003:0824c14": "行等也以正性離分別故解脫諸相正行無行故",
    "X20n0364_003:0824c15": "離諸煩惱以根本智逈絕依故于佛法得明淨也。",
    "X20n0364_003:0824c16": "又前際一切法淨後際一切法淨現在一切法淨是",
    "X20n0364_003:0824c17": "三世畢竟淨無能令不淨性常淨故是以說一切諸",
    "X20n0364_003:0824c18": "法性常清淨。【註】以根本智門非三世所攝不屬垢淨",
    "X20n0364_003:0824c19": "體是無染不能使之不淨如珠如玉水精琉璃真",
    "X20n0364_003:0824c20": "體如是誰能使不淨無能使不淨是謂畢竟淨也。",
    "X20n0364_003:0824c21": "何謂諸法性淨謂一切法空相離有所得故一切法",
    "X20n0364_003:0824c22": "無相相離憶想分別故一切法無作相不取不捨無",
    "X20n0364_003:0824c23": "求無願畢竟離自性故是名性常清淨。【註】法無處所",
    "X20n0364_003:0824c24": "故言空法無形段故言無相相法無能所故言無",
    "X20n0364_003:0825a01": "作此三解脫門之相即是性常淨之相也。",
    "X20n0364_003:0825a02": "以是常淨相知生死性即是涅槃性涅槃性即是一",
    "X20n0364_003:0825a03": "切法性。【註】涅槃云寂滅以剎那無生相可得剎那無",
    "X20n0364_003:0825a04": "滅相可得以生滅不可得故為一切法所依故曰",
    "X20n0364_003:0825a05": "法性。",
    "X20n0364_003:0825a06": "是故說心性常清淨善男子譬如虗空若受垢汙無",
    "X20n0364_003:0825a07": "有是處心性亦如是若有垢汙無有是處。【註】此喻心",
    "X20n0364_003:0825a08": "性本來是淨非使之淨也。",
    "X20n0364_003:0825a09": "又如虗空雖為烟塵雲霧覆曀不明不淨而不能染",
    "X20n0364_003:0825a10": "汙虗空之性設染汙者不可復淨以虗空實不染汙",
    "X20n0364_003:0825a11": "故還見清淨凡夫心亦如是雖邪憶念起諸煩惱然",
    "X20n0364_003:0825a12": "其心性不可垢汙設垢汙者不可復淨以心相實不",
    "X20n0364_003:0825a13": "可垢汙性常明淨是故心得解脫善男子是名入淨",
    "X20n0364_003:0825a14": "明三昧門。【註】此喻心性即染而淨非謂離染而淨也。",
    "X20n0364_003:0825a15": "彼二菩薩聞是三昧於諸法中得不可思議法光明。",
    "X20n0364_003:0825a16": "【註】此乃方便趨中道之益也。",
    "X20n0364_003:0825a17": "爾時無盡意菩薩白普光如來言世尊我等已聞入",
    "X20n0364_003:0825a18": "淨明三昧當以何行行此法門佛告無盡意善男子",
    "X20n0364_003:0825a19": "汝等當行二行若說法若聖默然時二菩薩從佛受",
    "X20n0364_003:0825a20": "教頭面禮佛足繞三帀而出趣一園林自以神力化",
    "X20n0364_003:0825a21": "作寶樓于中脩行。【註】園林者總持也以此二法雙運",
    "X20n0364_003:0825a22": "故趣總持也樓以高顯為義修行此勝行也。",
    "X20n0364_003:0825a23": "時有梵天名曰妙光與七萬二千梵俱來至其所頭",
    "X20n0364_003:0825a24": "面禮足問二菩薩善男子普光如來說言汝等比丘",
    "X20n0364_003:0825b01": "集會當行二事若說法若聖默然善男子何謂說法",
    "X20n0364_003:0825b02": "何謂聖默然二菩薩言汝今善聽我當少說唯有如",
    "X20n0364_003:0825b03": "來乃通達耳於是二菩薩以二句義為諸梵眾廣分",
    "X20n0364_003:0825b04": "別說時七萬二千梵皆得無生法忍妙光梵天得普",
    "X20n0364_003:0825b05": "光明三昧是二菩薩於七萬六千歲以無礙辯才答",
    "X20n0364_003:0825b06": "其所問不懈不息分別二句互相問答而不窮盡。【註】",
    "X20n0364_003:0825b07": "前二菩薩從普光如來聞淨明三昧得不可思議",
    "X20n0364_003:0825b08": "法光明者破煩惱惑故曰淨明證般若德故曰不",
    "X20n0364_003:0825b09": "可思議真諦之道備矣此中梵天名妙光者由不",
    "X20n0364_003:0825b10": "思議光之所出也故妙光等皆從二菩薩聞法得",
    "X20n0364_003:0825b11": "證所謂靜極光通達矣二菩薩由醫王佛而來普",
    "X20n0364_003:0825b12": "光佛所者由俗趣真之像也此中二菩薩與梵天",
    "X20n0364_003:0825b13": "說二句義者融真會俗之像也梵天者俗諦也妙",
    "X20n0364_003:0825b14": "光者即真即俗故曰妙光真諦無說以方便故說",
    "X20n0364_003:0825b15": "方便者第二義門也故曰二菩薩少說名數差別",
    "X20n0364_003:0825b16": "故曰七萬二千梵得無生法忍者會差別歸于實",
    "X20n0364_003:0825b17": "際也妙光梵天得普光明三昧者破塵沙惑證解",
    "X20n0364_003:0825b18": "脫德故曰普光明俗諦之道備矣二句義互相問",
    "X20n0364_003:0825b19": "答經七萬六千歲所謂第二義也。",
    "X20n0364_003:0825b20": "於是普光如來在虗空中作如是言善男子勿於文",
    "X20n0364_003:0825b21": "字言說而起諍訟凡諸言說皆空如響如所問答亦",
    "X20n0364_003:0825b22": "復如是汝等二人皆得無礙辯才及無盡陀羅尼若",
    "X20n0364_003:0825b23": "於一劫若百劫說此二句辯不可盡善男子佛法是",
    "X20n0364_003:0825b24": "寂滅相第一之義此中無有文字不可得說諸所言",
    "X20n0364_003:0825c01": "說皆無義利是故汝等當隨此義勿隨文字是二菩",
    "X20n0364_003:0825c02": "薩聞佛教已默然而止。【註】普光如來在虗空中告二",
    "X20n0364_003:0825c03": "菩薩勿著文字而起諍訟者虗空非堅礙之界用",
    "X20n0364_003:0825c04": "表實際也上不依天下不著地在虗空之中表中",
    "X20n0364_003:0825c05": "道也收前真俗二門會歸中道破無明惑證法身",
    "X20n0364_003:0825c06": "德故曰佛法是寂滅相第一之義蓋真俗二邊多",
    "X20n0364_003:0825c07": "致諍訟第一義中無有諍訟也在真諦則曰得不",
    "X20n0364_003:0825c08": "可思議法光明在俗諦則曰得普光明三昧以其",
    "X20n0364_003:0825c09": "有得則有不得故致諍訟在中道第一義諦中則",
    "X20n0364_003:0825c10": "曰默然而止以其無得則無有不得故無諍訟也",
    "X20n0364_003:0825c11": "問勿隨文字當隨此義如何此義答水向石中流",
    "X20n0364_003:0825c12": "出冷風從花裏過來香。",
    "X20n0364_003:0825c13": "佛告等行以是當知菩薩若以辯才說法於百千萬",
    "X20n0364_003:0825c14": "劫若過百千萬劫不可窮盡又告等行於意云何彼",
    "X20n0364_003:0825c15": "二菩薩豈異人乎勿造斯觀。【註】若謂二菩薩是他人",
    "X20n0364_003:0825c16": "要且不然勿造斯觀當知即是汝等非有他也。",
    "X20n0364_003:0825c17": "無盡意者今文殊師利是。【註】以方便智即根本智之",
    "X20n0364_003:0825c18": "像也。",
    "X20n0364_003:0825c19": "益意菩薩者今汝身是。【註】以分別智即無分別智之",
    "X20n0364_003:0825c20": "像也由分別觀察增益利樂故曰益意于第一義",
    "X20n0364_003:0825c21": "心不動故曰等行。",
    "X20n0364_003:0825c22": "妙光梵天者今思益梵天是也。【註】由真出假遊于俗",
    "X20n0364_003:0825c23": "諦故曰梵天即俗照真故曰妙光所謂即俗照真",
    "X20n0364_003:0825c24": "者即今思慧也。",
    "X20n0364_003:0826a01": "爾時等行菩薩白佛言未曾有也世尊諸佛菩薩為",
    "X20n0364_003:0826a02": "大饒益如所說行精進眾生世尊其懈怠不能如所",
    "X20n0364_003:0826a03": "說行者雖值百千萬佛無能為也當知從勤精進得",
    "X20n0364_003:0826a04": "出菩提。",
    "X20n0364_003:0826a05": "得聖道品第十六",
    "X20n0364_003:0826a06": "【註】以不二法得道謂之聖道由前說法不礙默然",
    "X20n0364_003:0826a07": "說即無說也默然不礙說法無說即說也若行人",
    "X20n0364_003:0826a08": "能通達此二而不二是謂得聖道也若二者各執",
    "X20n0364_003:0826a09": "則非得聖道矣前文四聖諦品者開示之謂也此",
    "X20n0364_003:0826a10": "中得聖道品者悟之謂也。",
    "X20n0364_003:0826a11": "爾時文殊師利謂等行菩薩善男子汝知菩薩云何",
    "X20n0364_003:0826a12": "行名勤精進答言若菩薩能得聖道名勤精進。【註】前",
    "X20n0364_003:0826a13": "文等行云佛為饒益精進眾生其懈怠者雖值多",
    "X20n0364_003:0826a14": "佛無能為文殊恐人著于有為故有此問而等行",
    "X20n0364_003:0826a15": "不言精進不說懈怠但曰得聖道而已則知精進",
    "X20n0364_003:0826a16": "者非精進之精進矣。",
    "X20n0364_003:0826a17": "又問云何行能得聖道答言若於諸法無所分別如",
    "X20n0364_003:0826a18": "是行者能得聖道。【註】雖知無精進為精進而未知無",
    "X20n0364_003:0826a19": "得為得文殊恐人著于有行有得所以問過而等",
    "X20n0364_003:0826a20": "行不答有得不答無得不答有行不答無行但曰",
    "X20n0364_003:0826a21": "無所分別無分別者不分別得與不得不分別行",
    "X20n0364_003:0826a22": "與不行當如是而行如是而得也。",
    "X20n0364_003:0826a23": "又問云何名為得聖道已答言若行者於平等中見",
    "X20n0364_003:0826a24": "諸法平等是名得聖道已。【註】所謂得聖道者得無所",
    "X20n0364_003:0826b01": "得也若得無所得云何知其已得聖道邪若能見",
    "X20n0364_003:0826b02": "諸法平等則為已得非別有所得也。",
    "X20n0364_003:0826b03": "又問平等可得見耶答言不也所以者何若平等可",
    "X20n0364_003:0826b04": "見則非平等。【註】所言平等者不可思議之謂也故曰",
    "X20n0364_003:0826b05": "識不能識智不能知思惟不能及分別不能解故",
    "X20n0364_003:0826b06": "非可見若可見者非不思議之境也。",
    "X20n0364_003:0826b07": "思益梵天謂文殊師利若行者於平等中不見諸法",
    "X20n0364_003:0826b08": "是名得聖道已文殊師利言何故不見思益言離二",
    "X20n0364_003:0826b09": "相故不見不見即是正見。【註】前等行謂平等中見諸",
    "X20n0364_003:0826b10": "法平等是名得道而復云平等不可見平等不可",
    "X20n0364_003:0826b11": "見則諸法可見乎而梵天復答意云于平等中諸",
    "X20n0364_003:0826b12": "法尚不見何平等可見也。",
    "X20n0364_003:0826b13": "又問誰能正見世間答言不壞世間相者又問云何",
    "X20n0364_003:0826b14": "為不壞世間相答言色如無別無異受想行識如無",
    "X20n0364_003:0826b15": "別無異若行者見五陰平等如相是名正見世間。【註】",
    "X20n0364_003:0826b16": "上云不見為正見者指何物為正見邪故文殊發",
    "X20n0364_003:0826b17": "明其意云誰能正見世間出其相也以五陰乃妄",
    "X20n0364_003:0826b18": "見之相猶如空華本無所有不名正見若謂無見",
    "X20n0364_003:0826b19": "亦不名正見若知五陰與如無異無別是名正見",
    "X20n0364_003:0826b20": "若于五陰起有無見是名分別若離五陰求于正",
    "X20n0364_003:0826b21": "見是壞世間相是二者非正見矣。",
    "X20n0364_003:0826b22": "又問何等是世間相答言滅盡是世間相。【註】上云正",
    "X20n0364_003:0826b23": "見世間者不壞世間相不壞世間相者以五陰與",
    "X20n0364_003:0826b24": "如無別無異若五陰與如無別無異指何物為世",
    "X20n0364_003:0826c01": "間相耶滅盡是世間相以世間相無盡不盡故若",
    "X20n0364_003:0826c02": "滅盡是世間相是相寧可盡耶以五陰念念不住",
    "X20n0364_003:0826c03": "是滅盡相若可盡者則後陰不復生矣若後陰不",
    "X20n0364_003:0826c04": "生則何物于中念念不住耶。",
    "X20n0364_003:0826c05": "又問滅盡相復可盡耶答言滅盡相者不可盡也又",
    "X20n0364_003:0826c06": "問何故說言世間是滅盡相答言世間畢竟盡相是",
    "X20n0364_003:0826c07": "相不可盡所以者何已盡者不復盡也。【註】若云滅盡",
    "X20n0364_003:0826c08": "相不可盡則何故言世間是滅盡相耶以世間相",
    "X20n0364_003:0826c09": "畢竟無體故念念出生有何可盡也猶如虗空畢",
    "X20n0364_003:0826c10": "竟無體四時運育而無間息若空有體不復更空",
    "X20n0364_003:0826c11": "也。",
    "X20n0364_003:0826c12": "又問佛不說一切有為法是盡相耶答言世間是盡",
    "X20n0364_003:0826c13": "相終不可盡是故佛說一切有為法是盡相。【註】若世",
    "X20n0364_003:0826c14": "間相不盡則佛豈不說有為是盡相邪然有為是",
    "X20n0364_003:0826c15": "盡相念念不可得故如世間相亦念念不可得而",
    "X20n0364_003:0826c16": "亦念念出生故有為是盡相亦是不盡相若可盡",
    "X20n0364_003:0826c17": "者不必更盡也。",
    "X20n0364_003:0826c18": "又問何等數名有為法答言以盡相故名有為法。【註】",
    "X20n0364_003:0826c19": "前諸問答皆心王相應之法也此中特問心數法",
    "X20n0364_003:0826c20": "也心王心數各有相應故數謂五十一心所也謂",
    "X20n0364_003:0826c21": "遍行別境各具五善有十一二十四個不相應根",
    "X20n0364_003:0826c22": "本無明有六種四個不定此五十一心數是世間",
    "X20n0364_003:0826c23": "盡相名為有為法也。",
    "X20n0364_003:0826c24": "又問有為法者為住何所答言無為性中住。【註】佛為",
    "X20n0364_003:0827a01": "外道不了自心心外求法故說惟識相宗權分名",
    "X20n0364_003:0827a02": "數一一指歸自心達自心已則知名數無別有住",
    "X20n0364_003:0827a03": "住無為也。",
    "X20n0364_003:0827a04": "又問有為法無為法有何差別答言有為法無為法",
    "X20n0364_003:0827a05": "文字言說有差別耳所以者何以文字言說言是有",
    "X20n0364_003:0827a06": "為是無為若求有為無為實相則無差別以實相無",
    "X20n0364_003:0827a07": "差別故。【註】若有為法住無為性則無差別其差別者",
    "X20n0364_003:0827a08": "何實無差別可得耳由文字言說詮量故成差別",
    "X20n0364_003:0827a09": "非謂實相有差別也。",
    "X20n0364_003:0827a10": "又問何等是諸法實相義答言一切法平等無有差",
    "X20n0364_003:0827a11": "別是諸法實相義又問何等為義答言以文字說令",
    "X20n0364_003:0827a12": "人得解故名為義所以者何實相義者不如文字所",
    "X20n0364_003:0827a13": "說諸佛雖以文字有所言說而於實相無所增減文",
    "X20n0364_003:0827a14": "殊師利一切言說皆非言說是故佛語名不可說諸",
    "X20n0364_003:0827a15": "佛不可以言相說故。【註】所言實相無有差別者未審",
    "X20n0364_003:0827a16": "實相以何為義所謂實相者以文字教人令彼得",
    "X20n0364_003:0827a17": "解脫文字性空則悟說無可說是實相義以文字",
    "X20n0364_003:0827a18": "教人令彼得解文字性空故諸佛雖有所說于實",
    "X20n0364_003:0827a19": "相無所增減矣。",
    "X20n0364_003:0827a20": "又問云何得說佛相答言諸佛如來不可以色身說",
    "X20n0364_003:0827a21": "相不可以三十二相說相不可以諸功德法說相。【註】",
    "X20n0364_003:0827a22": "諸佛相者即是實相故不可以色身等相說相也",
    "X20n0364_003:0827a23": "此以泯相門論實相也。",
    "X20n0364_003:0827a24": "又問諸佛可以離色身三十二相諸功德法而說相",
    "X20n0364_003:0827b01": "耶答言不也所以者何色身如三十二相如諸功德",
    "X20n0364_003:0827b02": "法如。【註】此以即相門論實相也。",
    "X20n0364_003:0827b03": "諸佛不即是如亦非離如如是可說佛相不失如故。",
    "X20n0364_003:0827b04": "【註】不即不離是如來相故。",
    "X20n0364_003:0827b05": "又問諸佛世尊得何等故號名為佛答言諸佛世尊",
    "X20n0364_003:0827b06": "通達諸法性相如故說名為佛正徧知者。【註】此上一",
    "X20n0364_003:0827b07": "十六品以具信解行證一週佛事已竟故自光明",
    "X20n0364_003:0827b08": "品至歎功德五品以成其信自五力說法品至菩",
    "X20n0364_003:0827b09": "薩授記品以成其解自薩婆若品至如來二事五",
    "X20n0364_003:0827b10": "品以成其行惟得聖道品以獲其證惟信解行證",
    "X20n0364_003:0827b11": "一席圓具故標此經為頓教大乘也。",
    "X20n0364_003:0827b12": "志大乘品第十七",
    "X20n0364_003:0827b13": "【註】前十六品當機一週獲益已竟此下八品收彼",
    "X20n0364_003:0827b14": "未來故說此品勸令志慕大乘勿迷小道以彼小",
    "X20n0364_003:0827b15": "乘是權非實誑誘小兒大乘是實非權可令日用",
    "X20n0364_003:0827b16": "頓證重顯大乘有如是深益故當志慕亦使自擇",
    "X20n0364_003:0827b17": "也。",
    "X20n0364_003:0827b18": "於是等行菩薩白佛言世尊何謂菩薩發行大乘爾",
    "X20n0364_003:0827b19": "時世尊以偈答曰。【註】菩薩名等行者用表法界體無",
    "X20n0364_003:0827b20": "大小淨穢乃至邪正是非分別等而行之故曰等",
    "X20n0364_003:0827b21": "行為破二乘分別取捨執也然于初心行人不可",
    "X20n0364_003:0827b22": "大小混濫以迷進趣之方故須擇也楞嚴曰聖性",
    "X20n0364_003:0827b23": "無不通逆順皆方便初心入三昧遲速不同倫故",
    "X20n0364_003:0827b24": "所謂無分別中不礙熾然分別此之謂歟。",
    "X20n0364_003:0827c01": "菩薩不壞色發行菩提心知色即菩提是名行菩提",
    "X20n0364_003:0827c02": "如色菩提然等人於如相。【註】小乘用生滅四諦修析",
    "X20n0364_003:0827c03": "色入空雖出分段生死未盡變易大乘用無作四",
    "X20n0364_003:0827c04": "諦修即色即空無別有空故二死永盡色與行人",
    "X20n0364_003:0827c05": "菩提三者皆同一如相耳。",
    "X20n0364_003:0827c06": "不壞諸法性是名行菩提。【註】色是有義法性是空義",
    "X20n0364_003:0827c07": "既不壞有而行菩提亦不滅空而取菩提也。",
    "X20n0364_003:0827c08": "不壞諸法性則為菩提義是菩提義中亦無有菩提。",
    "X20n0364_003:0827c09": "【註】菩提云覺覺法實性是名菩提實性即是無性",
    "X20n0364_003:0827c10": "無性中亦無菩提之名字也。",
    "X20n0364_003:0827c11": "正行第一義是名行菩提。【註】前二節不壞空有行于",
    "X20n0364_003:0827c12": "菩提此中不涉空有行于菩提以第一義中非空",
    "X20n0364_003:0827c13": "非有故。",
    "X20n0364_003:0827c14": "愚於陰界入而欲求菩提陰界入即是離是無菩提。",
    "X20n0364_003:0827c15": "【註】五陰指前色法界入指前法性此中出過云愚",
    "X20n0364_003:0827c16": "人離是求于菩提則壞彼色及法性而求菩提不",
    "X20n0364_003:0827c17": "知離是無可求也。",
    "X20n0364_003:0827c18": "若有諸菩薩於上中下法不取亦不捨是名行菩提。",
    "X20n0364_003:0827c19": "【註】析色入空是為小乘體色入空是為中乘即色",
    "X20n0364_003:0827c20": "即空是上乘如是三者同依法性無可分別知是",
    "X20n0364_003:0827c21": "方便故不取于化導有益故不捨。",
    "X20n0364_003:0827c22": "若法及非法不分別為二亦不得不二是名行菩提",
    "X20n0364_003:0827c23": "若二則有為非二則無為離是二邊者是名行菩提。",
    "X20n0364_003:0827c24": "【註】前則于有無二邊雙遮雙照不即不離此則于",
    "X20n0364_003:0828a01": "法非法不起二見不起二見則分別斯泯矣。",
    "X20n0364_003:0828a02": "是人過凡夫亦不入法位未得果而聖是世間福田",
    "X20n0364_003:0828a03": "行于世間法處中若蓮華遵脩最上道是名行菩提。",
    "X20n0364_003:0828a04": "【註】此中結證前文若有如是之人能于有無二邊",
    "X20n0364_003:0828a05": "遮照之用則如蓮華雖處汙泥不為所染是人雖",
    "X20n0364_003:0828a06": "處世間不為所染遵修妙道為世福田也過凡夫",
    "X20n0364_003:0828a07": "者不住有也不入法位者不住空也有如是慕道",
    "X20n0364_003:0828a08": "雖然未證聖果亦是聖人也。",
    "X20n0364_003:0828a09": "世間所行處悉於是中行世間所貪著於中得解脫。",
    "X20n0364_003:0828a10": "【註】世間之行有為也亦不離菩提而有可行矣皆",
    "X20n0364_003:0828a11": "菩提而行貪著然亦因菩提而得解脫也。",
    "X20n0364_003:0828a12": "菩薩無所畏不沒生死淵無憂無疲倦而行菩提道。",
    "X20n0364_003:0828a13": "【註】前則解脫有為皆依菩提此中菩薩于生死中",
    "X20n0364_003:0828a14": "不沒不疲皆由菩提而使之然也。",
    "X20n0364_003:0828a15": "斯人能善知法性真實相是故不分別是法是非法",
    "X20n0364_003:0828a16": "行於佛道時無法可捨離亦無法可受是名菩提相。",
    "X20n0364_003:0828a17": "【註】此中結成不分別之意以達實相故有為無可",
    "X20n0364_003:0828a18": "捨無為無可取惟此無分別是菩提相也。",
    "X20n0364_003:0828a19": "一切法無相猶若如虗空終不作是念是相是可相。",
    "X20n0364_003:0828a20": "【註】以虗空無心識故無念無相無念無相故則無",
    "X20n0364_003:0828a21": "取無捨一切法亦無念相故無取無捨以喻合顯",
    "X20n0364_003:0828a22": "也。",
    "X20n0364_003:0828a23": "善知世所行徧知方便力能充滿一切眾生之所願",
    "X20n0364_003:0828a24": "常住於平等護持佛正法。【註】前依無分別智行于菩",
    "X20n0364_003:0828b01": "提此依方便智導人菩提何用方便邪為護正法",
    "X20n0364_003:0828b02": "故。",
    "X20n0364_003:0828b03": "一切無所念則是如來法若有佛無佛是法常住世",
    "X20n0364_003:0828b04": "能通達是相是名護持法。【註】此釋護法之意也所言",
    "X20n0364_003:0828b05": "護法者非護他法蓋護自心也以此無念之心非",
    "X20n0364_003:0828b06": "于有佛而為之有非于無佛而為之無有佛無佛",
    "X20n0364_003:0828b07": "此心常住故當護持耳。",
    "X20n0364_003:0828b08": "諸法之實相了達知其義安住於此中而為人演說。",
    "X20n0364_003:0828b09": "【註】若諸法不了實相是名謗佛非說法也若能安",
    "X20n0364_003:0828b10": "住實相然後乃可耳。",
    "X20n0364_003:0828b11": "行於甚深法魔所不能測是人於諸法無所貪著故。",
    "X20n0364_003:0828b12": "【註】于法若有貪著則不落于有則落于無若無貪",
    "X20n0364_003:0828b13": "著則不落二邊是謂甚深故魔不能測矣。",
    "X20n0364_003:0828b14": "願求諸佛慧亦不著願求是慧於十方求之不可得",
    "X20n0364_003:0828b15": "諸佛慧無礙不著法非法若能不著此究竟得佛道。",
    "X20n0364_003:0828b16": "【註】於十方求慧不可得者當求于自心求慧于自",
    "X20n0364_003:0828b17": "心故雖有願求而亦不著若有所著則非無礙之",
    "X20n0364_003:0828b18": "佛慧矣。",
    "X20n0364_003:0828b19": "其諸樂善人布施轉高尊捨一切所有而心不傾樂。",
    "X20n0364_003:0828b20": "【註】凡夫行施謂得樂報故心生歡喜若行人捨諸",
    "X20n0364_003:0828b21": "所有而心不歡樂達施無施也。",
    "X20n0364_003:0828b22": "諸法不可捨亦復不可取。【註】此釋成不傾樂之意也。",
    "X20n0364_003:0828b23": "一切世間法根本不可得。【註】此轉釋不可取捨之意",
    "X20n0364_003:0828b24": "也。",
    "X20n0364_003:0828c01": "能知一切法非施非捨相是名大施主於法無所見。",
    "X20n0364_003:0828c02": "【註】結歸行實相之施也。",
    "X20n0364_003:0828c03": "是等諸菩薩不計我我所是故行施時不生貪惜心",
    "X20n0364_003:0828c04": "諸所有布施皆迴向佛道布施及菩提不住是二相。",
    "X20n0364_003:0828c05": "【註】不住布施則不住因不住菩提則不住果因果",
    "X20n0364_003:0828c06": "不住則迴向佛道矣。",
    "X20n0364_003:0828c07": "無作無起戒常住於此中亦不作念言我住是持戒。",
    "X20n0364_003:0828c08": "【註】小乘持戒作止持犯事事有為大乘無作無起",
    "X20n0364_003:0828c09": "常契道共所謂持無相戒也。",
    "X20n0364_003:0828c10": "智者知戒相不生亦不作是故戒清淨猶若如虗空",
    "X20n0364_003:0828c11": "觀身如鏡像言說如響聲心則如幻化不以戒自高。",
    "X20n0364_003:0828c12": "【註】持戒所由因乎三業求三業不可得則持戒亦",
    "X20n0364_003:0828c13": "不可得不當自高也。",
    "X20n0364_003:0828c14": "其心常柔輭安住寂滅性悉滅一切惡通達於善法",
    "X20n0364_003:0828c15": "持戒及毀戒不得此二相如是見法性則持無漏戒。",
    "X20n0364_003:0828c16": "【註】柔輭乃定共之戒寂滅乃道共之戒此二者即",
    "X20n0364_003:0828c17": "攝眾生戒也滅惡乃攝律儀戒達善乃攝善法戒",
    "X20n0364_003:0828c18": "此舉三聚淨戒也持毀不二者用顯此三聚戒亦",
    "X20n0364_003:0828c19": "即大乘無相戒也。",
    "X20n0364_003:0828c20": "已度忍辱岸能忍一切惡於諸眾生類其心常平等",
    "X20n0364_003:0828c21": "諸法念念滅其性常不住於中無罵辱亦無有恭敬",
    "X20n0364_003:0828c22": "若節節解身其心終不動知心不在內亦復不在外",
    "X20n0364_003:0828c23": "身怨及刀杖皆從四大起於地水火風未嘗有傷損",
    "X20n0364_003:0828c24": "通達於此事常行忍辱法菩薩行如是眾生不能動。",
    "X20n0364_003:0829a01": "【註】此中忍辱有三種謂調順忍生忍無生忍初云",
    "X20n0364_003:0829a02": "能忍諸惡者即是生忍次云心平等者即是調順",
    "X20n0364_003:0829a03": "忍三云法念念滅者即是無生法忍是下所有偈",
    "X20n0364_003:0829a04": "文皆釋無生法忍之意也。",
    "X20n0364_003:0829a05": "勇猛勤精進堅住於大乘是人於身心而無所依止。",
    "X20n0364_003:0829a06": "【註】小乘著身心雖行精進不出有為大乘身心無",
    "X20n0364_003:0829a07": "有依止則是無精進之精進也。",
    "X20n0364_003:0829a08": "雖知生死本其際不可得為諸眾生故莊嚴大誓願。",
    "X20n0364_003:0829a09": "【註】菩薩知生死本際不得曷用精進邪然為化眾",
    "X20n0364_003:0829a10": "生故不捨大誓莊嚴也。",
    "X20n0364_003:0829a11": "法無決定性何許有滅相本際不可得為顛倒故說",
    "X20n0364_003:0829a12": "法性不可議常住於世間若能知如是不生亦不滅",
    "X20n0364_003:0829a13": "菩薩念眾生不解是法相為之勤精進令得離顛倒。",
    "X20n0364_003:0829a14": "【註】一切法本無決定非生非滅菩薩何用精進滅",
    "X20n0364_003:0829a15": "彼虗妄耶蓋由眾生不解如是無生滅性著諸虗",
    "X20n0364_003:0829a16": "妄故現行精進令彼滅顛倒耳。",
    "X20n0364_003:0829a17": "諸佛常不得眾生決定相而彼弘本願當觀精進力。",
    "X20n0364_003:0829a18": "【註】若菩薩為眾生而起精進者可有眾生決定相",
    "X20n0364_003:0829a19": "耶釋云佛不觀眾生有決定相菩薩欲弘本願故",
    "X20n0364_003:0829a20": "觀精進耳。",
    "X20n0364_003:0829a21": "思惟一切法知皆如幻化不得堅牢相觀之如虗空",
    "X20n0364_003:0829a22": "從虗妄分別貪著生苦惱為斯開法門令得入涅槃",
    "X20n0364_003:0829a23": "為彼行精進而不壞於法離法非法故常行真精進。",
    "X20n0364_003:0829a24": "【註】此釋觀精進之意以勤勇無間之力觀于世間",
    "X20n0364_003:0829b01": "無有堅牢而眾生不了虗妄貪著生苦而菩薩行",
    "X20n0364_003:0829b02": "于精進然二乘不悟無生于法非法起於取捨不",
    "X20n0364_003:0829b03": "成精進大乘于此二邊遠離故名真精進矣。",
    "X20n0364_003:0829b04": "是等行遠離了達無諍定。【註】由精進故獲得聲聞定",
    "X20n0364_003:0829b05": "也。",
    "X20n0364_003:0829b06": "獨處無憒閙常畏於生死樂住於閒居猶如犀一角",
    "X20n0364_003:0829b07": "遊戲諸禪定明達諸神通心常住平等處空閑聚落",
    "X20n0364_003:0829b08": "威儀無變異恒樂於禪定。【註】此由精進故獲得辟支",
    "X20n0364_003:0829b09": "佛定也辟支觀還滅十二因緣悟知萬法無生故",
    "X20n0364_003:0829b10": "心住平等但不知眾生等有故名獨覺也。",
    "X20n0364_003:0829b11": "信解常定法及寂滅無漏其心得解脫故說常定者。",
    "X20n0364_003:0829b12": "【註】此因精進獲解大乘常定前聲聞辟支皆作意",
    "X20n0364_003:0829b13": "定此乃無作妙定剎那無生相可得剎那無滅相",
    "X20n0364_003:0829b14": "可得故謂之寂滅惟寂滅故不漏落二邊復謂之",
    "X20n0364_003:0829b15": "無漏標名有三釋意惟一以名異體同故也。",
    "X20n0364_003:0829b16": "自住平等法以此導眾生不違平等行故說常定者",
    "X20n0364_003:0829b17": "志念常堅固不忘菩提心亦能化眾生故說常定者",
    "X20n0364_003:0829b18": "常念於諸佛真實法性身遠離色身相故說常定者",
    "X20n0364_003:0829b19": "常修念於法如諸法實相亦無有憶念故說常定者",
    "X20n0364_003:0829b20": "常修念於僧僧即是無為離數及非數常入如是定。",
    "X20n0364_003:0829b21": "【註】此禪度中文分兩段初聲聞辟支佛定二大乘",
    "X20n0364_003:0829b22": "常定常定復分為四初即自利二即利他三即自",
    "X20n0364_003:0829b23": "他兼舉四即觀念三寶禪定雖分大小同依精進",
    "X20n0364_003:0829b24": "出生二者竝舉意在擇大也。",
    "X20n0364_003:0829c01": "悉見十方國一切群生類而於眼色中終不生二相",
    "X20n0364_003:0829c02": "諸佛所說法一切能聽受而於耳聲中亦不生二相",
    "X20n0364_003:0829c03": "能於一心中知諸眾生心自心及彼心此二不分別",
    "X20n0364_003:0829c04": "憶念過去世如恒河沙劫是先及是後亦復不分別",
    "X20n0364_003:0829c05": "能至無量土現諸神通力而於身心中無有疲倦想",
    "X20n0364_003:0829c06": "分別知諸法樂說辯無盡於無央數劫開示法性相。",
    "X20n0364_003:0829c07": "【註】此由禪定故獲得六通也得天眼故能徹鑑群",
    "X20n0364_003:0829c08": "生得天耳故能具聞佛法得他心故知自他心得",
    "X20n0364_003:0829c09": "宿命故憶過去得神境故遊諸佛土得漏盡故開",
    "X20n0364_003:0829c10": "示法性是所謂靜極光通達也。",
    "X20n0364_003:0829c11": "智慧度彼岸善解陰入界常為眾生說無取無戲論。",
    "X20n0364_003:0829c12": "【註】凡夫由無智慧無明所覆于五陰六入十二處",
    "X20n0364_003:0829c13": "十八界妄生執著不能善解故沉生死菩薩善解",
    "X20n0364_003:0829c14": "陰等即是實性故度彼岸雖自度已收彼未度故",
    "X20n0364_003:0829c15": "為說法雖為說法于法相無所取善知陰等無性",
    "X20n0364_003:0829c16": "故所說真實離於戲論也。",
    "X20n0364_003:0829c17": "善知因緣法遠離二邊相。【註】此釋前偈既知陰等性",
    "X20n0364_003:0829c18": "無則亦無可說云何而為眾生說耶釋云陰等實",
    "X20n0364_003:0829c19": "是無性不可說以因緣故可說也以因緣法亦是",
    "X20n0364_003:0829c20": "無性遠離可說不可說故又善知陰入界等皆由",
    "X20n0364_003:0829c21": "因緣出生無有自性故離二邊。",
    "X20n0364_003:0829c22": "知是煩惱因亦知是淨因。【註】資始為因成業為緣然",
    "X20n0364_003:0829c23": "是二者互相生起煩惱因迷法性而起菩提亦因",
    "X20n0364_003:0829c24": "煩惱而顯故知互相由藉者皆一無性也。",
    "X20n0364_003:0830a01": "信解因緣法則無諸邪見。【註】信解因緣者中觀偈曰",
    "X20n0364_003:0830a02": "因緣所生法我說即是空亦名是假名亦名中道",
    "X20n0364_003:0830a03": "義若能如是信解則離邪見矣。",
    "X20n0364_003:0830a04": "法皆屬因緣無有定根本。【註】說有不有譚空不空故",
    "X20n0364_003:0830a05": "無根本可定矣。",
    "X20n0364_003:0830a06": "我見與佛見空見生死見涅槃之見等皆無是諸見。",
    "X20n0364_003:0830a07": "【註】此釋無根本可定之意也我見佛見等是名二",
    "X20n0364_003:0830a08": "見如是二見廣求諸見皆無根本可定也。",
    "X20n0364_003:0830a09": "無量智慧光知諸法實相無暗無障礙是行菩薩道。",
    "X20n0364_003:0830a10": "【註】由悟因緣諸見皆無根本則得于無量智慧知",
    "X20n0364_003:0830a11": "諸實相矣。",
    "X20n0364_003:0830a12": "是乘名大乘不可思議乘悉容諸眾生猶不盡其量。",
    "X20n0364_003:0830a13": "【註】結指如上六度是名大乘是不思議乘也。",
    "X20n0364_003:0830a14": "一切諸乘中是乘為第一。【註】諸乘即聲聞辟支佛菩",
    "X20n0364_003:0830a15": "薩佛乘也彼諸乘中皆入名言不無階級如是大",
    "X20n0364_003:0830a16": "度一一無相不可思議故為第一也。",
    "X20n0364_003:0830a17": "如此大乘者能出生餘乘餘乘有限量不能受一切",
    "X20n0364_003:0830a18": "唯此無上乘能悉受眾生。【註】此最上乘法以法界為",
    "X20n0364_003:0830a19": "體一切由此出生故曰無不從此法界流究竟還",
    "X20n0364_003:0830a20": "歸此法界。",
    "X20n0364_003:0830a21": "若行此無量虗空之大乘於一切眾生無有慳悋心。",
    "X20n0364_003:0830a22": "【註】此之大乘猶如虗空不礙萬像之所發揮也。",
    "X20n0364_003:0830a23": "虗空無有量亦無有形色大乘亦如是無量無障礙。",
    "X20n0364_003:0830a24": "【註】前以虗空之無礙用況大乘之無礙此以虗空",
    "X20n0364_003:0830b01": "之無形用況大乘之無形。",
    "X20n0364_003:0830b02": "若一切眾生乘於此大乘當觀是乘相寬博多所容。",
    "X20n0364_003:0830b03": "【註】此結歸無礙無形之意也。",
    "X20n0364_003:0830b04": "無量無數劫說大乘功德及乘此乘者不可得窮盡。",
    "X20n0364_003:0830b05": "【註】能乘之人所乘之法皆不可盡也。",
    "X20n0364_003:0830b06": "若人聞此經乃至持一偈永脫於諸難得到安隱處。",
    "X20n0364_003:0830b07": "【註】上則乘此脩行此則力未逮彼聞經隨喜少持",
    "X20n0364_003:0830b08": "一偈功德如是何況具足受持者乎。",
    "X20n0364_003:0830b09": "敬念此經者捨是身已後終不墮惡道常生人天中",
    "X20n0364_003:0830b10": "於後惡世時若得聞是經我皆與受記究竟成佛道。",
    "X20n0364_003:0830b11": "【註】是經者即是自心一切眾生迷背自心故流浪",
    "X20n0364_003:0830b12": "生死若聞自心諦信不疑則佛與受記也。",
    "X20n0364_003:0830b13": "若持此經者佛法在是人是人在佛法亦能轉法輪。",
    "X20n0364_003:0830b14": "【註】若信自心則佛法在是人所弘是人能荷擔佛",
    "X20n0364_003:0830b15": "法也。",
    "X20n0364_003:0830b16": "若人持是經能轉無量劫生死諸往來得近於佛道。",
    "X20n0364_003:0830b17": "【註】持是經者信慕大乘轉多劫為一念生死往來",
    "X20n0364_003:0830b18": "皆得近佛道矣。",
    "X20n0364_003:0830b19": "若能持是經精進大智慧是名極勇猛能破魔軍眾。",
    "X20n0364_003:0830b20": "【註】二乘亦稱精進然無道心不名勇猛菩薩一念",
    "X20n0364_003:0830b21": "信解便同正覺故言極勇猛矣。",
    "X20n0364_003:0830b22": "我於燃燈佛住忍得受記若有樂是經我受記亦然。",
    "X20n0364_003:0830b23": "【註】我于燃燈佛前解稱性大乘無法可得得受無",
    "X20n0364_003:0830b24": "生忍記我以是經與汝等說若能信樂受記如我",
    "X20n0364_003:0830c01": "無有異也。",
    "X20n0364_003:0830c02": "若人於佛後能解說是經佛雖不在世為能作佛事",
    "X20n0364_003:0830c03": "佛說是偈時五千天子皆發阿耨多羅三藐三菩提",
    "X20n0364_003:0830c04": "心二千菩薩得無生法忍十千比丘不受諸法漏盡",
    "X20n0364_003:0830c05": "心得解脫三萬二千人遠塵離垢於諸法中得法眼",
    "X20n0364_003:0830c06": "淨。",
    "X20n0364_003:0830c07": "發菩提心品第十八",
    "X20n0364_003:0830c08": "【註】前品志慕大乘獲益如是其如上說行人聞益",
    "X20n0364_003:0830c09": "發心理果然矣恐不知發無所發妄執有得有願",
    "X20n0364_003:0830c10": "墮落邪小不知所向故文殊欲使法眼清淨啟佛",
    "X20n0364_003:0830c11": "決擇也。",
    "X20n0364_003:0830c12": "爾時文殊師利法王子白佛言世尊如我解佛所說",
    "X20n0364_003:0830c13": "義若有人發菩提願是為邪願所以者何諸有所得",
    "X20n0364_003:0830c14": "悉皆是邪若計得菩提而發願者是人諸所作行皆",
    "X20n0364_003:0830c15": "為是邪所以者何菩提不在欲界不在色界不在無",
    "X20n0364_003:0830c16": "色界菩提無有住處不應發願。【註】菩提本是自心非",
    "X20n0364_003:0830c17": "是外物故無方所住處若發願求菩提者似慕其",
    "X20n0364_003:0830c18": "外矣何也有外可言有得若無外者不可言發願",
    "X20n0364_003:0830c19": "求菩提也。",
    "X20n0364_003:0830c20": "世尊譬如有人願得虗空寧得空不佛言不也世尊",
    "X20n0364_003:0830c21": "菩薩亦復如是發同虗空相菩提之願即是發虗空",
    "X20n0364_003:0830c22": "願。【註】辟如人身內外循體皆空不知是空反欲求空",
    "X20n0364_003:0830c23": "豈非妄乎菩提自心亦復如是見聞知覺無非自",
    "X20n0364_003:0830c24": "心捨是則求寧不為妄乎。",
    "X20n0364_003:0831a01": "菩提出過三世非是受相不可願也。【註】此釋發同虗",
    "X20n0364_003:0831a02": "空願之意也以虗空無相不屬三世菩提亦無相",
    "X20n0364_003:0831a03": "非已得非當得非今得欲何願乎以菩提非受相",
    "X20n0364_003:0831a04": "非受故非得也。",
    "X20n0364_003:0831a05": "若菩薩起二相發菩提心作是念生死與菩提異邪",
    "X20n0364_003:0831a06": "見與菩提異涅槃與菩提異是則不行菩提道也。【註】",
    "X20n0364_003:0831a07": "菩提云覺覺自心故若彼生死邪見等非自心者",
    "X20n0364_003:0831a08": "彼生死等應在自心之外矣若生死在自心之外",
    "X20n0364_003:0831a09": "則生死彼自生死于我何有而欲迯生死耶若生",
    "X20n0364_003:0831a10": "死等是自心不應起二見以心不取心心不捨心",
    "X20n0364_003:0831a11": "故也心不取捨則大小名相皆會歸一致矣。",
    "X20n0364_003:0831a12": "爾時思益梵天謂文殊師利菩薩云何行名菩提行",
    "X20n0364_003:0831a13": "答言若菩薩行一切法而於法無所行是名菩提行",
    "X20n0364_003:0831a14": "所以者何出過一切所行是行菩提。【註】前以菩提出",
    "X20n0364_003:0831a15": "過三世故不應發願求菩提此中以菩提不屬有",
    "X20n0364_003:0831a16": "為但可無所行而行也行一切法非如二乘執灰",
    "X20n0364_003:0831a17": "斷無所行則不如凡夫執有為行而無行無行而",
    "X20n0364_003:0831a18": "行非心識可議也。",
    "X20n0364_003:0831a19": "又問云何出過一切所行是行菩提答言離眼耳鼻",
    "X20n0364_003:0831a20": "舌身意諸緣相是名出過一切所行。【註】六根所緣無",
    "X20n0364_003:0831a21": "非妄境菩提即是實相離緣絕對故六根所不到",
    "X20n0364_003:0831a22": "六根不到則超諸行矣。",
    "X20n0364_003:0831a23": "又問出過有何義答言不出過平等所以者何一切",
    "X20n0364_003:0831a24": "法平等即是菩提。【註】所謂出過諸行者但過諸虗妄",
    "X20n0364_003:0831b01": "分別不出過平等以菩提性平等故梵天恐人不",
    "X20n0364_003:0831b02": "解菩提是平等無分別是特問其為義義性平等",
    "X20n0364_003:0831b03": "無過不過但不過平等而已。",
    "X20n0364_003:0831b04": "又問云何是發菩提願答言當如菩提又問何為菩",
    "X20n0364_003:0831b05": "提答言菩提非過去非未來非現在是故菩薩應以",
    "X20n0364_003:0831b06": "三世清淨心發菩提願。【註】前云菩提同于虗空出過",
    "X20n0364_003:0831b07": "三世不可願也梵天重問何為菩提似同不解者",
    "X20n0364_003:0831b08": "恐人不悟菩提即是自心故特問明而文殊乃答",
    "X20n0364_003:0831b09": "應以三世清淨心發菩提願始獲泮然也。",
    "X20n0364_003:0831b10": "梵天如過去未來現在法從本已來常不生不生故",
    "X20n0364_003:0831b11": "不可說如是發願無所發願是發一切願所以者何",
    "X20n0364_003:0831b12": "以是行道能得薩婆若。【註】前薩婆若品如來以五華",
    "X20n0364_003:0831b13": "布施則得具足六波羅蜜則能滿足薩婆若滿足",
    "X20n0364_003:0831b14": "薩婆若者眼不受色耳不受聲鼻不受香等是薩",
    "X20n0364_003:0831b15": "婆若滿足之義此中以三世清淨心了法無生是",
    "X20n0364_003:0831b16": "行薩婆若道前示根塵無生故菩薩由是受記此",
    "X20n0364_003:0831b17": "示三世平等非是受相菩薩發菩提心者當發其",
    "X20n0364_003:0831b18": "無所發之心也發其無所發之心當得薩婆若道",
    "X20n0364_003:0831b19": "前示圓滿之趣此示趍果之行故當前後合辯乃",
    "X20n0364_003:0831b20": "得了然也。",
    "X20n0364_003:0831b21": "又問何故說言薩婆若答言悉知一切真智慧故名",
    "X20n0364_003:0831b22": "為薩婆若。【註】薩婆若云覺圓滿一切覺道至此圓滿",
    "X20n0364_003:0831b23": "故能悉知如百川眾流至于大海乃名具足故又",
    "X20n0364_003:0831b24": "云薩婆若海。",
    "X20n0364_003:0831c01": "又問何等是真智慧答言無變異相如眾生無變異",
    "X20n0364_003:0831c02": "相真智慧亦無變異相。【註】如來權教權分九界生死",
    "X20n0364_003:0831c03": "迷悟今據一乘實教融彼九界同是一如無有生",
    "X20n0364_003:0831c04": "死迷悟譬如百川眾流依處得名江河淮濟等若",
    "X20n0364_003:0831c05": "歸大海眾號頓消均名海水無有變異相也。",
    "X20n0364_003:0831c06": "又問云何是眾生相答言假名字畢竟離是眾生相",
    "X20n0364_003:0831c07": "如是無相則無變異若眾生與菩提異是為變異如",
    "X20n0364_003:0831c08": "菩提相眾生亦爾是故無變異。【註】前云眾生無變異",
    "X20n0364_003:0831c09": "真智慧亦無變異此有二疑若謂眾生無變異則",
    "X20n0364_003:0831c10": "眾生是眾生佛是佛發心修道皆成唐棄安能轉",
    "X20n0364_003:0831c11": "凡成聖哉若謂有變異則一真法界之性同乎生",
    "X20n0364_003:0831c12": "滅故梵天重問何謂眾生相而文殊答曰假名字",
    "X20n0364_003:0831c13": "畢竟不可得是其相以假名字畢竟無體故何變",
    "X20n0364_003:0831c14": "異之有眾生相如鏡中像菩提相如水中月名字",
    "X20n0364_003:0831c15": "異者相異也無體之性未甞異也。",
    "X20n0364_003:0831c16": "菩提不可以餘道得但以我平等故菩提平等眾生",
    "X20n0364_003:0831c17": "性無我故如是可得菩提是故菩提無有變異所以",
    "X20n0364_003:0831c18": "者何如虗空無變異相一切諸法亦無變異相。【註】菩",
    "X20n0364_003:0831c19": "提不可以餘道得者但以平等自心證得也分別",
    "X20n0364_003:0831c20": "故名眾生平等故名菩提分別平等同依自心無",
    "X20n0364_003:0831c21": "別有體無別有體故但了性無我則證得菩提所",
    "X20n0364_003:0831c22": "謂二而無二故無變異同于虗空一切法亦然也。",
    "X20n0364_003:0831c23": "爾時思益梵天謂文殊師利如來是實語者能說如",
    "X20n0364_003:0831c24": "是法文殊師利言如來於法無所說何以故如來尚",
    "X20n0364_003:0832a01": "不得諸法何況說法。【註】如來有時說求菩提為是有",
    "X20n0364_003:0832a02": "時說求菩提為非有時說有眾生有時說非眾生",
    "X20n0364_003:0832a03": "如是等法曾無斷了非大菩薩不能諦信小乘聲",
    "X20n0364_003:0832a04": "聞多致狐疑豈如來真實之言能如是說邪文殊",
    "X20n0364_003:0832a05": "謂如來未嘗說法凡有所說無非應機逗教於如",
    "X20n0364_003:0832a06": "來何有則如來尚不見諸法何況有說邪。",
    "X20n0364_003:0832a07": "思益言如來豈不分別諸法是世間是出世間是有",
    "X20n0364_003:0832a08": "為是無為耶文殊師利言於汝意云何是虗空可說",
    "X20n0364_003:0832a09": "可分別不思益言不也文殊師利言今說虗空名字",
    "X20n0364_003:0832a10": "以所說故有生有滅耶思益言不也文殊師利言如",
    "X20n0364_003:0832a11": "來說法亦復如是不以說故諸法有生有滅如此說",
    "X20n0364_003:0832a12": "法是不可說相亦以此法有所教誨是無所教誨所",
    "X20n0364_003:0832a13": "以者何如說法性不說法性亦如是是故說一切法",
    "X20n0364_003:0832a14": "住於如中如亦無所住。【註】若如來不說法者如來豈",
    "X20n0364_003:0832a15": "不分別有為無為等邪而如來雖有分別分別即",
    "X20n0364_003:0832a16": "是無分別以法性不可得故猶如虗空不因說生",
    "X20n0364_003:0832a17": "為之生不因說滅為之滅而法性亦復如是故如",
    "X20n0364_003:0832a18": "來知是不可說而說知是不可說而說者說即是",
    "X20n0364_003:0832a19": "無說說是無說則亦無說而說無說而說為化眾",
    "X20n0364_003:0832a20": "生也為眾生而說者則說與無說皆不可得也。",
    "X20n0364_003:0832a21": "爾時釋梵四天王俱在會中即以天華散於佛上而",
    "X20n0364_003:0832a22": "作自言世尊若善男子善女人聞文殊師利說法有",
    "X20n0364_003:0832a23": "信解者當知是人能破魔軍及餘怨敵所以者何文",
    "X20n0364_003:0832a24": "殊師利今所說法能破一切邪見妄想。【註】諸天以華",
    "X20n0364_003:0832b01": "散佛者華表因也以此無願無求無得無說之為",
    "X20n0364_003:0832b02": "因能趣佛果故也無願故能破邪見無求故能破",
    "X20n0364_003:0832b03": "妄想破妄想故怨敵不能對破邪見故魔軍不得",
    "X20n0364_003:0832b04": "便是所謂稱性大乘世所希遇也。",
    "X20n0364_003:0832b05": "世尊若善男子善女人聞於是法不驚不怖當知是",
    "X20n0364_003:0832b06": "人不從小功德來。【註】上言所說法勝此言聽法行人",
    "X20n0364_003:0832b07": "亦非下聖法華云若人能竊為一人說一句是人",
    "X20n0364_003:0832b08": "則為如來所使亦此之謂也。",
    "X20n0364_003:0832b09": "若是經所在之處當知此處則為諸佛擁護受用若",
    "X20n0364_003:0832b10": "聞是經處當知此處轉於法輪。【註】是經所在則為諸",
    "X20n0364_003:0832b11": "佛護念者是經即是自心能知自心所在則佛為",
    "X20n0364_003:0832b12": "護念眾生不聞自心心外求故佛為說法令知所",
    "X20n0364_003:0832b13": "向故能聞自心則謂已轉法輪悟是自心即是諸",
    "X20n0364_003:0832b14": "佛說法能事以竟。",
    "X20n0364_003:0832b15": "是經在所住處聚落村邑山林曠埜塔寺僧房經行",
    "X20n0364_003:0832b16": "之處諸魔外道貪著之人不能侵嬈。【註】聚落村邑動",
    "X20n0364_003:0832b17": "處也山林曠埜靜處也塔乃高出二邊逈離動靜",
    "X20n0364_003:0832b18": "也寺及僧房乃容受之處也經行乃脩道之處也",
    "X20n0364_003:0832b19": "如是等處不昧自心則為所在自心不昧則彼天",
    "X20n0364_003:0832b20": "魔外道皆不得侵嬈矣。",
    "X20n0364_003:0832b21": "世尊若人多供養過去諸佛乃能得聞如是經典。【註】",
    "X20n0364_003:0832b22": "此結釋聞經之人不從小功德來之意也般若云",
    "X20n0364_003:0832b23": "後五百歲有能持戒脩福聞是章句信心清淨是",
    "X20n0364_003:0832b24": "人不于一佛二佛而種善根以于無量百千億諸",
    "X20n0364_003:0832c01": "佛所種諸善根。",
    "X20n0364_003:0832c02": "世尊我等於此經中得智慧光明而不能得報佛及",
    "X20n0364_003:0832c03": "文殊師利思益梵天之恩。【註】此經乃所聞之法智慧",
    "X20n0364_003:0832c04": "乃能悟之心也佛及文殊乃說法之主也梵天乃",
    "X20n0364_003:0832c05": "善解正問者也能悟由所聞而為之開發所聞由",
    "X20n0364_003:0832c06": "能說而為之引導能說由能問而為之發起四者",
    "X20n0364_003:0832c07": "相繼缺一不可也端本其源歸功于佛與文殊梵",
    "X20n0364_003:0832c08": "天我因得聞是法開悟自心其恩曷能報哉。",
    "X20n0364_003:0832c09": "世尊我等所從聞經於是法師生世尊想。【註】上云佛",
    "X20n0364_003:0832c10": "及文殊此中意云凡有法師能說是經我等得聞",
    "X20n0364_003:0832c11": "皆生世尊之想不致慢也。",
    "X20n0364_003:0832c12": "我等常當隨侍說是經者此善男子常為諸天之所",
    "X20n0364_003:0832c13": "擁護若人書寫是經讀誦解說時無量諸天為聽法",
    "X20n0364_003:0832c14": "故來至其所爾時世尊語釋梵四天王等大眾言善",
    "X20n0364_003:0832c15": "哉善哉如汝所說若三千大千世界滿中珍寶以為",
    "X20n0364_003:0832c16": "一分聞是經者所得功德以為一分其福勝彼置是",
    "X20n0364_003:0832c17": "三千大千世界若恒河沙等十方世界滿中珍寶聞",
    "X20n0364_003:0832c18": "是經者所得功德復勝于彼。【註】二施之中法施為上",
    "X20n0364_003:0832c19": "故前後疊喻世界珍寶不及聞經以彼布施不聞",
    "X20n0364_003:0832c20": "是經只成世間有為福報不及聞經無漏智種故",
    "X20n0364_003:0832c21": "永嘉云住相布施生天福猶如仰箭射虗空勢力",
    "X20n0364_003:0832c22": "盡箭還墜招得來生不如意曾似無為實相門一",
    "X20n0364_003:0832c23": "超直入如來地此上總彰聞經布施二分優劣下",
    "X20n0364_003:0832c24": "乃別列聞經獲利。",
    "X20n0364_003:0833a01": "諸善男子若欲得功德者當聽是經。【註】總列功德所",
    "X20n0364_003:0833a02": "由下乃別開功德名件。",
    "X20n0364_003:0833a03": "欲得身色端正欲得財富。【註】身色乃正報之本此經",
    "X20n0364_003:0833a04": "直指法身能聞此經則悟法身了知身色即非身",
    "X20n0364_003:0833a05": "色非色則端正斯在富乃依報之要此經顯揚藏",
    "X20n0364_003:0833a06": "祕能聞是經則悟藏心了知七功德財皆是我有",
    "X20n0364_003:0833a07": "皆我有故始名富饒。",
    "X20n0364_003:0833a08": "欲得眷屬欲得自在。【註】塵勞即吾眷屬皆名妙用皆",
    "X20n0364_003:0833a09": "名妙用則取捨斯忘取捨斯忘則縱橫自在。",
    "X20n0364_003:0833a10": "欲得具足天樂人樂欲得名稱。【註】大樂人樂非離心",
    "X20n0364_003:0833a11": "有能悟自心則名稱斯在。",
    "X20n0364_003:0833a12": "欲得多聞憶念堅固正行威儀。【註】若依文字多聞愽",
    "X20n0364_003:0833a13": "識有得有失不名堅固若依實相自性宗通何記",
    "X20n0364_003:0833a14": "何忘是名無漏了心無外則正行無差而威儀自",
    "X20n0364_003:0833a15": "若也。",
    "X20n0364_003:0833a16": "戒定智慧。【註】總六度為二門前五為福後一為慧福",
    "X20n0364_003:0833a17": "度以戒定為最故徧二端。",
    "X20n0364_003:0833a18": "解達經書欲得善知識。【註】前云多聞此云解達經書",
    "X20n0364_003:0833a19": "文似重疊上文應是總括世出世典此中應是獨",
    "X20n0364_003:0833a20": "尊大乘奧旨善知識者有二一者為知識所護前",
    "X20n0364_003:0833a21": "文云為善知識所護二者自為善知識前文云誰",
    "X20n0364_003:0833a22": "為眾生善知識。",
    "X20n0364_003:0833a23": "欲得三明六通欲得一切善法。【註】前則欲得其因此",
    "X20n0364_003:0833a24": "中欲得其果。",
    "X20n0364_003:0833b01": "欲得阿耨多羅三藐三菩提。【註】自利之益也。",
    "X20n0364_003:0833b02": "欲得與一切眾生樂具。【註】利他之德也。",
    "X20n0364_003:0833b03": "欲得涅槃者當聽是經。【註】總結自他二利所歸之趣",
    "X20n0364_003:0833b04": "除此實相自心別無有道也。",
    "X20n0364_003:0833b05": "受持讀誦如法修行廣為人說諸善男子若行是經",
    "X20n0364_003:0833b06": "者我不見其人不得如是具足快樂。【註】受而不失持",
    "X20n0364_003:0833b07": "而不忘下根之人不能如此則當讀誦使獲通利",
    "X20n0364_003:0833b08": "如法而行此蓋言由聽而解由解而行由行而證",
    "X20n0364_003:0833b09": "故言具足快樂必然之道也。",
    "X20n0364_003:0833b10": "善男子我今語汝若人所從聞是經處若和尚若阿",
    "X20n0364_003:0833b11": "闍黎我不見世間供養之具能報其恩。【註】下文釋成",
    "X20n0364_003:0833b12": "不能報所以謂也。",
    "X20n0364_003:0833b13": "是法出過世間世間供養所不能報是法度於世間",
    "X20n0364_003:0833b14": "世間財物所不能報是法無染染汙之物所不能報。",
    "X20n0364_003:0833b15": "【註】出過世間則有為不能及度世間則利欲不能",
    "X20n0364_003:0833b16": "干于是財物供養總名染汙非法相應故皆不能",
    "X20n0364_003:0833b17": "也。",
    "X20n0364_003:0833b18": "諸善男子是法餘無能報唯有一事如說脩行若人",
    "X20n0364_003:0833b19": "於此法中能如說脩行者是名能報師恩亦為恭敬",
    "X20n0364_003:0833b20": "於師淨畢報恩是名不空食人信施。【註】能報師恩善",
    "X20n0364_003:0833b21": "知本也不空食人福利他也蓋信施供養望我成",
    "X20n0364_003:0833b22": "道將利彼故。",
    "X20n0364_003:0833b23": "是則名為順如來語順如來教是名越度眾流是名",
    "X20n0364_003:0833b24": "過諸險道。【註】不聞實相心常為生死險道所陷若聞",
    "X20n0364_003:0833c01": "此經則險道斯度矣。",
    "X20n0364_003:0833c02": "是名建立勝幢是名能破敵陣是名師子之王無所",
    "X20n0364_003:0833c03": "畏故。【註】一切萬法至心而極若了此心則勝幢高豎",
    "X20n0364_003:0833c04": "破諸邪論怨敵猶師子之王無所恐怖矣。",
    "X20n0364_003:0833c05": "是名象王心柔輭故。【註】無畏乃破敵之威柔輭乃悅",
    "X20n0364_003:0833c06": "人之德。",
    "X20n0364_003:0833c07": "是名牛王外道論師無能壞故。【註】喻如牛王群牛畏",
    "X20n0364_003:0833c08": "伏故。",
    "X20n0364_003:0833c09": "是名醫王能療一切病故是名無所驚怖能說甚深",
    "X20n0364_003:0833c10": "法故是名能具足捨捨諸煩惱故是名持清淨戒究",
    "X20n0364_003:0833c11": "盡善法故是名得大忍辱離我我所故是名大精進",
    "X20n0364_003:0833c12": "力於無量劫心無倦故是名具足禪定常念繫心住",
    "X20n0364_003:0833c13": "一處故是名有大智慧善解言說諸章句故。【註】此舉",
    "X20n0364_003:0833c14": "依一心具足六波羅蜜也。",
    "X20n0364_003:0833c15": "是名有大功德以無量福莊嚴身相故。【註】達磨云功",
    "X20n0364_003:0833c16": "德在自性中求非外可得此經備宣自性故能聞",
    "X20n0364_003:0833c17": "能說者則有大功德莊嚴矣。",
    "X20n0364_003:0833c18": "是名有大威德能蔽日月諸光明故。【註】日惟照晝月",
    "X20n0364_003:0833c19": "惟照夜心光洞然照無不矚故日月有所未及也",
    "X20n0364_003:0833c20": "又餘經行人于有無二邊各就其長猶如日月各",
    "X20n0364_003:0833c21": "據晝夜此經純談實相餘方便教光為之隱蔽是",
    "X20n0364_003:0833c22": "知實相威德超諸方便矣。",
    "X20n0364_003:0833c23": "是名大力持佛十力故是名大雲能震法雷故是名",
    "X20n0364_003:0833c24": "大雨滅煩惱塵故。【註】如來十力二乘有所不堪惟實",
    "X20n0364_003:0834a01": "相相應故能持此實相之法慈悲普覆如雲驚悟",
    "X20n0364_003:0834a02": "群品如雷滅除煩惱如雨蓋由眾生迷此實相受",
    "X20n0364_003:0834a03": "諸熱惱行人若能持說自利利他何所不該矣。",
    "X20n0364_003:0834a04": "是名為舍至涅槃故。【註】眾生不聞實相以生死為宅",
    "X20n0364_003:0834a05": "一聞此經則離生死宅處涅槃舍矣。",
    "X20n0364_003:0834a06": "是名大救救生死畏故。【註】信方便教有無破蕩則取",
    "X20n0364_003:0834a07": "捨未忘于生死不為無畏故不名救此實相心中",
    "X20n0364_003:0834a08": "遠離戲論分別尚不得涅槃何生死可畏乎故曰",
    "X20n0364_003:0834a09": "大救。",
    "X20n0364_003:0834a10": "是名燈明離無明暗故。【註】乘智慧燈照明實相則無",
    "X20n0364_003:0834a11": "明自離矣。",
    "X20n0364_003:0834a12": "是名歸趣魔所怖者之所依故。【註】眾生怖躡魔冤者",
    "X20n0364_003:0834a13": "由未聞如是經也而持經者與說實相則魔冤不",
    "X20n0364_003:0834a14": "復怖故是所歸之趣矣。",
    "X20n0364_003:0834a15": "是名眾生究竟之道。【註】一切眾生究竟歸于實相故。",
    "X20n0364_003:0834a16": "是名得位坐道場故。【註】如來不得一法而坐道場行",
    "X20n0364_003:0834a17": "人能持是經亦不得一法故即名得位。",
    "X20n0364_003:0834a18": "是名已得法眼是名見諸法如是名知空法相故。【註】",
    "X20n0364_003:0834a19": "得法眼者以實相不礙鑒俗也見諸法如者以實",
    "X20n0364_003:0834a20": "相不礙證真也知空法相者了此二邊皆入中道",
    "X20n0364_003:0834a21": "第一義空也。",
    "X20n0364_003:0834a22": "是名安住大悲是名安立大慈是名不捨一切眾生。",
    "X20n0364_003:0834a23": "【註】行人持此實相之經則妙含三德三德既具則",
    "X20n0364_003:0834a24": "運平等大悲拔眾生之苦興無緣大慈與眾生之",
    "X20n0364_003:0834b01": "樂慈悲既備則不捨一切眾生矣。",
    "X20n0364_003:0834b02": "是名背於小乘是名向於大乘是名除捨顛倒是名",
    "X20n0364_003:0834b03": "至於平等是名入於法位。【註】未達實相則法法成差",
    "X20n0364_003:0834b04": "若悟實相則法住法位矣。",
    "X20n0364_003:0834b05": "是名安住道場是名破壞諸魔是名轉於法輪諸善",
    "X20n0364_003:0834b06": "男子我若一劫若減一劫稱揚讚嘆說是如說修行",
    "X20n0364_003:0834b07": "功德不能窮盡如來之辯亦不可盡。【註】蓋實相無相",
    "X20n0364_003:0834b08": "故持經者功德不可盡如來讚辭亦不可盡皆稱",
    "X20n0364_003:0834b09": "實相故也。",
    "X20n0364_003:0834b10": "爾時會中有天子名不退轉白佛言世尊所說隨法",
    "X20n0364_003:0834b11": "行隨法行者為何謂耶佛告天子隨法行者不行一",
    "X20n0364_003:0834b12": "切法是名隨法行所以者何若不行諸法則不分別",
    "X20n0364_003:0834b13": "是正是邪如是行者不行善不行不善不行有漏不",
    "X20n0364_003:0834b14": "行無漏不行世間不行出世間不行有為不行無為",
    "X20n0364_003:0834b15": "不行生死不行涅槃是名隨法行。【註】前文殊謂發願",
    "X20n0364_003:0834b16": "求菩提是名邪願不知是諸法平等平等即是實",
    "X20n0364_003:0834b17": "相悟此實相即得菩提菩提云覺覺法平等故覺",
    "X20n0364_003:0834b18": "法平等則諸法無非實相皆實相者則離揀擇離",
    "X20n0364_003:0834b19": "揀擇則隨所行法皆稱實相隨所行法皆稱實相",
    "X20n0364_003:0834b20": "則于菩提無有退轉故天子名曰不退轉即諸法",
    "X20n0364_003:0834b21": "實相之象也由達諸法皆實相故不分別正邪善",
    "X20n0364_003:0834b22": "惡乃至世出世間有為無為以其不分別故隨其",
    "X20n0364_003:0834b23": "行皆稱菩提故曰無往而不自得也儒云在天而",
    "X20n0364_003:0834b24": "天在人而人百姓日用而不知良可悲夫。",
    "X20n0364_003:0834c01": "若起法相者是則不名隨法行也。【註】上則不分別法",
    "X20n0364_003:0834c02": "隨其所行皆稱菩提此中出過云若起法相則凡",
    "X20n0364_003:0834c03": "有所行皆不得名為隨順法行故曰法本無好醜",
    "X20n0364_003:0834c04": "好醜起于心我信之矣。",
    "X20n0364_003:0834c05": "若念言我行是法是則戲論不隨法行。【註】法無方所",
    "X20n0364_003:0834c06": "亦無名狀若言有可行者故名戲論。",
    "X20n0364_003:0834c07": "若不受一切法則隨法行於一切法無憶念無分別",
    "X20n0364_003:0834c08": "無所行是名隨法行。【註】無憶念則世性本空無分別",
    "X20n0364_003:0834c09": "則戲論斯遠無所行則有為斯盡如是而行何退",
    "X20n0364_003:0834c10": "轉之有也。",
    "X20n0364_003:0834c11": "爾時不退轉天子白佛言世尊若能如是隨法行者",
    "X20n0364_003:0834c12": "是人畢竟不復邪行所以者何正行者名為畢竟住",
    "X20n0364_003:0834c13": "邪道者無隨法行住正道者有隨法行世尊行正行",
    "X20n0364_003:0834c14": "者無所邪法所以者何諸法平等無差別故。【註】釋成",
    "X20n0364_003:0834c15": "邪道無隨法行正道有隨法行之意也既云隨法",
    "X20n0364_003:0834c16": "而行則隨邪則邪隨正則正何故邪無正有邪以",
    "X20n0364_003:0834c17": "邪道行者隨戲論分別故無隨法行也正道行者",
    "X20n0364_003:0834c18": "隨順諸法平等無有分別故有隨法行也。",
    "X20n0364_003:0834c19": "爾時思益梵天謂不退轉天子汝於此中隨法行不。",
    "X20n0364_003:0834c20": "【註】所言隨法行者隨其正性而行無有能行所行",
    "X20n0364_003:0834c21": "若著能所則不得名為隨法行也故梵天恐人隨",
    "X20n0364_003:0834c22": "于能所故致斯問。",
    "X20n0364_003:0834c23": "答言若世尊所說法中有二相者我當行隨法行今",
    "X20n0364_003:0834c24": "以無二相是隨法行於中行者及所行法俱不可得。",
    "X20n0364_003:0835a01": "【註】無二相者無能所二相也若云我行隨法行者",
    "X20n0364_003:0835a02": "即墮能所能所之法佛所不說以佛不說有能所",
    "X20n0364_003:0835a03": "故能行之行所行之法悉不可得故我不見有行",
    "X20n0364_003:0835a04": "隨法行者安有能所哉。",
    "X20n0364_003:0835a05": "梵天我以不二法行隨法行離諸分別故如諸法如",
    "X20n0364_003:0835a06": "行是名隨法行。【註】一切諸法皆如相隨其如相而行",
    "X20n0364_003:0835a07": "離諸分別是名行也。",
    "X20n0364_003:0835a08": "思益言汝未曾見此佛土耶天子言此佛土亦未曾",
    "X20n0364_003:0835a09": "見我。【註】梵天意曰若無分別隨法而行者寧不見此",
    "X20n0364_003:0835a10": "佛土耶若見佛土則能所顯然乃得云無分別乎",
    "X20n0364_003:0835a11": "天子曰佛土亦不見我我不見佛土者心外無法",
    "X20n0364_003:0835a12": "故佛土不見我者法住法位故。",
    "X20n0364_003:0835a13": "思益言此佛土不能思惟分別見與不見天子言我",
    "X20n0364_003:0835a14": "亦不思惟分別曾於佛土見與不見。【註】若佛土無分",
    "X20n0364_003:0835a15": "別不能見我我亦無分別不見佛土是所謂各各",
    "X20n0364_003:0835a16": "不相知各各不相到楞嚴云汝今諦觀法法何狀",
    "X20n0364_003:0835a17": "意同。",
    "X20n0364_003:0835a18": "思益言何人未見能見天子言一切凡夫未見聖法",
    "X20n0364_003:0835a19": "位若能入者是為先所未見而見。【註】下釋成未見能",
    "X20n0364_003:0835a20": "見之意。",
    "X20n0364_003:0835a21": "是法位相非眼所見非耳鼻舌身意識所知但應隨",
    "X20n0364_003:0835a22": "如相見如眼如乃至意如法位如亦如是若能如是",
    "X20n0364_003:0835a23": "見者是名正見。【註】未見法位則起分別若入法位則",
    "X20n0364_003:0835a24": "分別不生分別不生故六根如六根如故六塵如",
    "X20n0364_003:0835b01": "六塵如故六識如根塵識如即知法位如知法位",
    "X20n0364_003:0835b02": "如即是先所未見而今能見也能見是法位性本",
    "X20n0364_003:0835b03": "如是則于菩提心無有已發無有當發無有今發",
    "X20n0364_003:0835b04": "了知發無可發是真發菩提心也。",
    "X20n0364_003:0835b06": "思益梵天所問經簡註卷之三"
}