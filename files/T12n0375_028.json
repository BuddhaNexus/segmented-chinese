{
    "T12n0375_028:0786c21": "大般涅槃經卷第二十八",
    "T12n0375_028:0786c23": "宋代沙門慧嚴等依泥洹經加之",
    "T12n0375_028:0786c24": "師子吼菩薩品之四",
    "T12n0375_028:0786c25": "[0786c25] 「是時，六師心生嫉&#x59AC;，悉來集詣波斯匿王，",
    "T12n0375_028:0786c26": "作如是言：『大王當知：王之土境清夷閑靜，",
    "T12n0375_028:0786c27": "真是出家住止之處。是故，我等為斯事故而",
    "T12n0375_028:0786c28": "來至此。大王以正法治，為民除患。沙門瞿",
    "T12n0375_028:0786c29": "曇年既幼稚，學日又淺，道術無施。此國先有",
    "T12n0375_028:0787a01": "耆舊宿德，自怙王種，不生恭敬。若是王種，",
    "T12n0375_028:0787a02": "法應治民，如其出家，應敬宿德。大王善聽：",
    "T12n0375_028:0787a03": "沙門瞿曇真實不生王種之中。瞿曇沙門若",
    "T12n0375_028:0787a04": "有父母，何由劫奪他人父母？大王！我經中",
    "T12n0375_028:0787a05": "說：「過千歲已，有一妖祥幻化物出。」所謂沙",
    "T12n0375_028:0787a06": "門瞿曇是也。是故當知：沙門瞿曇無父、無",
    "T12n0375_028:0787a07": "母。若有父母，云何說言諸法無常苦、空、無我、",
    "T12n0375_028:0787a08": "無作、無受？以幻術故，誑惑眾生，愚者信受、",
    "T12n0375_028:0787a09": "智者捨之。大王！夫人王者，天下父母，如秤、",
    "T12n0375_028:0787a10": "如地、如風、如火、如道、如河、如橋、如燈、如日、",
    "T12n0375_028:0787a11": "如月，如法斷事，不擇怨親。沙門瞿曇不聽",
    "T12n0375_028:0787a12": "我活，隨我去處追逐不捨。唯願大王聽",
    "T12n0375_028:0787a13": "我與彼捔其道力，若彼勝我，我當屬彼；我",
    "T12n0375_028:0787a14": "若勝彼，彼當屬我。』[0787a14] 「王言：『大德！汝等各各自",
    "T12n0375_028:0787a15": "有行法，止住之處亦各不同，我今定知如",
    "T12n0375_028:0787a16": "來世尊於汝無妨。』六師答言：『云何無妨？沙",
    "T12n0375_028:0787a17": "門瞿曇以幻術法誘誑諸人及婆羅門歸伏",
    "T12n0375_028:0787a18": "已盡。王若聽我與捔道力，王之善名流布",
    "T12n0375_028:0787a19": "八方；如其不者，惡聲盈路。』王言：『大德！汝等",
    "T12n0375_028:0787a20": "未知如來道力威神巍巍，故求捔試。若定",
    "T12n0375_028:0787a21": "知者，恐不能也。』『大王！汝今已受瞿曇幻耶？",
    "T12n0375_028:0787a22": "唯願大王留神聽察，莫輕我等。搆之虛言，",
    "T12n0375_028:0787a23": "不如驗之以實。』王言：『善哉，善哉。』六師之徒",
    "T12n0375_028:0787a24": "歡喜而出。",
    "T12n0375_028:0787a25": "[0787a25] 「時波斯匿王即&#x52C5;嚴駕，來至我所，頭面禮",
    "T12n0375_028:0787a26": "敬，右繞三匝，退坐一面，而白我言：『世尊！六",
    "T12n0375_028:0787a27": "師向來求捔道力，我不量度，敢已許之。』",
    "T12n0375_028:0787a28": "佛言：『大王！善哉，善哉。但當更於此國處處",
    "T12n0375_028:0787a29": "造立僧坊。何以故？我若與彼捔其神力，彼",
    "T12n0375_028:0787b01": "眾之中受化者多，此處狹小，云何容受？』[0787b01] 「善男",
    "T12n0375_028:0787b02": "子！我於爾時為六師故，從初一日至十",
    "T12n0375_028:0787b03": "五日現大希有神通變化。當是時也，無量",
    "T12n0375_028:0787b04": "眾生發阿耨多羅三藐三菩提心；無量眾生",
    "T12n0375_028:0787b05": "於三寶所生信不疑；六師徒眾其數無量，",
    "T12n0375_028:0787b06": "破邪見心，正法出家；無量眾生於菩提中",
    "T12n0375_028:0787b07": "得不退心；無量眾生得陀羅尼諸三昧門；無",
    "T12n0375_028:0787b08": "量眾生得須陀洹果至阿羅漢果。",
    "T12n0375_028:0787b09": "[0787b09] 「爾時，六師內心慚愧，相與圍繞至婆枳多城，",
    "T12n0375_028:0787b10": "教彼人民信受邪法：『瞿曇沙門但說空事。』",
    "T12n0375_028:0787b11": "[0787b11] 「善男子！我時為母處忉利天，波利質多樹安",
    "T12n0375_028:0787b12": "居說法。是時，六師心大歡喜，唱言：『善哉，瞿",
    "T12n0375_028:0787b13": "曇幻術今已滅沒。』復教無量無數眾生增長",
    "T12n0375_028:0787b14": "邪見。爾時，頻婆娑羅波斯匿王及四部眾白",
    "T12n0375_028:0787b15": "目連言：『大德！此閻浮提邪見增長，眾生可",
    "T12n0375_028:0787b16": "愍，行大黑闇。惟願大德至彼天上稽首",
    "T12n0375_028:0787b17": "世尊，如我言曰：「譬如犢子，其生未久，若不",
    "T12n0375_028:0787b18": "得乳，必死無疑；我等眾生亦復如是。惟願",
    "T12n0375_028:0787b19": "如來哀愍眾生，還來住此。」』時目犍連默然而",
    "T12n0375_028:0787b20": "許，如大力士屈伸臂頃往彼天上至世尊",
    "T12n0375_028:0787b21": "所，白佛言：『閻浮提中所有四眾渴仰如來，",
    "T12n0375_028:0787b22": "思見聞法。頻婆娑羅波斯匿王及四眾等",
    "T12n0375_028:0787b23": "稽首足下：「此閻浮提所有眾生邪見增長，行",
    "T12n0375_028:0787b24": "大黑闇，甚可憐愍。譬如犢子，其生未久。若",
    "T12n0375_028:0787b25": "不得乳，必死不疑。我等亦爾。惟願如來",
    "T12n0375_028:0787b26": "為眾生故，還來在此閻浮提中。」』佛告目連：",
    "T12n0375_028:0787b27": "『汝今速還至閻浮提，告諸國王及四部眾：&#x5374;",
    "T12n0375_028:0787b28": "後七日，我當還下。為六師故，復當至彼婆",
    "T12n0375_028:0787b29": "枳多城。』[0787b29] 「過七日已，佛與釋天、梵天、魔天、無",
    "T12n0375_028:0787c01": "量天子及首陀會一切天人前後圍繞至婆",
    "T12n0375_028:0787c02": "枳多城，大師子吼作如是言：『唯我法中獨",
    "T12n0375_028:0787c03": "有沙門及婆羅門，一切諸法無常、無我，涅槃",
    "T12n0375_028:0787c04": "寂靜，離諸過患。若言他法亦有沙門及婆羅",
    "T12n0375_028:0787c05": "門、有常、有我、有涅槃者，無有是處。』爾時，無",
    "T12n0375_028:0787c06": "量無邊眾生發阿耨多羅三藐三菩提心。是",
    "T12n0375_028:0787c07": "時，六師各相謂言：『若我法中實無沙門、婆羅",
    "T12n0375_028:0787c08": "門者，云何而得世間供養？』於是六師復相",
    "T12n0375_028:0787c09": "集聚，詣毘舍離。",
    "T12n0375_028:0787c10": "[0787c10] 「善男子！我於一時住毘舍離菴羅林間。時",
    "T12n0375_028:0787c11": "菴羅女知我在中，欲來我所。我於爾時告",
    "T12n0375_028:0787c12": "諸比丘，當觀念處，善修智慧，隨所修習，",
    "T12n0375_028:0787c13": "心莫放逸。云何名為觀於念處？若有比丘",
    "T12n0375_028:0787c14": "觀察內身不見於我及以我所，觀察外身",
    "T12n0375_028:0787c15": "及內外身不見於我及以我所，觀受心法",
    "T12n0375_028:0787c16": "亦復如是，是名念處。云何名為修習智慧？",
    "T12n0375_028:0787c17": "若有比丘真實而見苦、集、滅、道，是名比丘",
    "T12n0375_028:0787c18": "修習智慧。云何名為心不放逸？若有比丘",
    "T12n0375_028:0787c19": "念佛、念法、念僧、念戒、念捨、念天，是名比丘",
    "T12n0375_028:0787c20": "心不放逸。[0787c20] 「時菴羅女即至我所，頭面作禮，右",
    "T12n0375_028:0787c21": "繞三匝，修敬已畢，&#x5374;坐一面。善男子！我於",
    "T12n0375_028:0787c22": "爾時為菴羅女如應說法。是女聞已，發阿",
    "T12n0375_028:0787c23": "耨多羅三藐三菩提心。",
    "T12n0375_028:0787c24": "[0787c24] 「時彼城中有梨車子，其數五百，來至我所，",
    "T12n0375_028:0787c25": "頭面作禮，右繞三匝，修敬已畢，&#x5374;坐一面。",
    "T12n0375_028:0787c26": "我時復為諸梨車子如應說法：『諸善男子！",
    "T12n0375_028:0787c27": "夫放逸者有五事果。何等為五？一者、不得",
    "T12n0375_028:0787c28": "自在財利，二者、惡名流布無外，三者、不",
    "T12n0375_028:0787c29": "樂惠施窮乏，四者、不樂見於四眾，五者、",
    "T12n0375_028:0788a01": "不得諸天之身。諸善男子！因不放逸，能生",
    "T12n0375_028:0788a02": "世法、出世間法。若有欲得阿耨多羅三藐三",
    "T12n0375_028:0788a03": "菩提者，應當勤修不放逸法。夫放逸者，復",
    "T12n0375_028:0788a04": "得十三果報。何等十三？一者、樂為世間作",
    "T12n0375_028:0788a05": "業，二者、樂說無益之言，三者、常樂久寢睡",
    "T12n0375_028:0788a06": "眠，四者、樂說世間之事，五者、常樂親近",
    "T12n0375_028:0788a07": "惡友，六者、懈怠懶惰，七者、常為他人所",
    "T12n0375_028:0788a08": "輕，八者、雖有所聞尋復忘失，九者、樂處",
    "T12n0375_028:0788a09": "邊地，十者、不能調伏諸根，十一者、食不",
    "T12n0375_028:0788a10": "知足，十二者、不樂空寂，十三者、所見不",
    "T12n0375_028:0788a11": "正，是名十三。善男子！夫放逸者，雖得近佛",
    "T12n0375_028:0788a12": "及佛弟子，猶故為遠。』諸梨車子言：『我等自",
    "T12n0375_028:0788a13": "知是放逸人。何以故？如其我等不放逸者，如",
    "T12n0375_028:0788a14": "來法王當出我土。』[0788a14] 「時大會中有婆羅門子",
    "T12n0375_028:0788a15": "名曰無勝，語諸梨車：『善哉，善哉。如汝所言，",
    "T12n0375_028:0788a16": "頻婆娑羅王已獲大利。如來世尊出其國土，",
    "T12n0375_028:0788a17": "猶如大池生妙蓮花，雖生在水，水不能污。",
    "T12n0375_028:0788a18": "諸梨車子！佛亦如是，雖生彼國，不為世法",
    "T12n0375_028:0788a19": "之所滯礙。諸佛世尊無出、無入，為眾生",
    "T12n0375_028:0788a20": "故，出現於世，不為世法之所滯礙。仁等",
    "T12n0375_028:0788a21": "自迷，耽荒五欲，不知親近往如來所，是故",
    "T12n0375_028:0788a22": "名為放逸之人，非佛出於摩伽陀國名放",
    "T12n0375_028:0788a23": "逸也。何以故？如來世尊猶彼日、月，非為一",
    "T12n0375_028:0788a24": "人、二人出世。』[0788a24] 「時諸梨車聞是語已，尋發阿",
    "T12n0375_028:0788a25": "耨多羅三藐三菩提心。復作是言：『善哉，善哉。",
    "T12n0375_028:0788a26": "無勝童子！快說如是善妙之言。』時諸梨車各",
    "T12n0375_028:0788a27": "各脫身所著一衣以施無勝。無勝受已，轉",
    "T12n0375_028:0788a28": "以奉我，復作是言：『世尊！我從梨車得是衣",
    "T12n0375_028:0788a29": "物，唯願如來哀愍眾生，受我所獻。』我於",
    "T12n0375_028:0788b01": "爾時愍彼無勝，即為納受。時諸梨車同時合",
    "T12n0375_028:0788b02": "掌作如是言：『唯願如來於此土地一時",
    "T12n0375_028:0788b03": "安居，受我微供。』我時默然受梨車請。",
    "T12n0375_028:0788b04": "是時六師聞是事已，師宗相與詣波羅[木*奈]。",
    "T12n0375_028:0788b05": "[0788b05] 「爾時，我復往波羅[木*奈]住波羅河邊。時波羅[木*奈]",
    "T12n0375_028:0788b06": "有長者子名曰寶稱，耽荒五欲，不知非",
    "T12n0375_028:0788b07": "常。以我到故，自然而得白骨觀法，見其殿",
    "T12n0375_028:0788b08": "舍、宮人、婇女悉為白骨，心生怖懼，如刀、毒",
    "T12n0375_028:0788b09": "蛇、如賊、如火。即出其舍來詣我所，隨路",
    "T12n0375_028:0788b10": "告言：『瞿曇沙門！我今如為賊所追逐，甚大",
    "T12n0375_028:0788b11": "怖懼，願見救濟。』佛言：『善男子！佛、法、眾僧安",
    "T12n0375_028:0788b12": "隱無懼。』長者子言：『若三寶中無所畏者，我",
    "T12n0375_028:0788b13": "今亦當得無所畏。』我即聽其出家為道。時",
    "T12n0375_028:0788b14": "長者子復有同友，其數五十，遙聞寶稱厭離",
    "T12n0375_028:0788b15": "出家，即共和順，相與出家。",
    "T12n0375_028:0788b16": "[0788b16] 「六師聞已，展轉復詣瞻婆大城。時瞻婆國一",
    "T12n0375_028:0788b17": "切人民悉共奉事六師之徒，初未曾聞佛、法、",
    "T12n0375_028:0788b18": "僧名，多有諸人作極惡業。我於爾時為眾",
    "T12n0375_028:0788b19": "生故往瞻婆城。時彼城中有大長者無有",
    "T12n0375_028:0788b20": "繼嗣，供事六師以求子息。於後不久，其婦",
    "T12n0375_028:0788b21": "懷妊。長者知已，往六師所歡喜而言：『我婦懷",
    "T12n0375_028:0788b22": "妊，男耶？女耶？』六師答言：『生必是女。』長者聞",
    "T12n0375_028:0788b23": "已，心生愁惱。復有知識來謂長者：『何故愁",
    "T12n0375_028:0788b24": "惱乃如是耶？』長者答言：『我婦懷妊，未知",
    "T12n0375_028:0788b25": "男女，故問六師。六師見語：「如我相法，生",
    "T12n0375_028:0788b26": "必是女。」我聞是語，自惟年老、財富無量，如",
    "T12n0375_028:0788b27": "其非男，無所付囑，是故我愁。』知識復言：『汝",
    "T12n0375_028:0788b28": "無智慧。先不聞耶？優樓頻螺迦葉兄弟為",
    "T12n0375_028:0788b29": "誰弟子？佛耶？六師耶？六師若是一切智者，迦",
    "T12n0375_028:0788c01": "葉何故捨之，為佛弟子。又，舍利弗、目犍連等",
    "T12n0375_028:0788c02": "及諸國王頻婆娑羅等、諸王夫人、末利夫人",
    "T12n0375_028:0788c03": "等、諸國長者須達多等，如是諸人非佛弟",
    "T12n0375_028:0788c04": "子耶？曠野鬼神、阿闍世王、護財醉象、鴦掘",
    "T12n0375_028:0788c05": "摩羅，惡心熾盛，欲害其母，如是等輩斯非",
    "T12n0375_028:0788c06": "如來所調伏耶？長者！如來世尊於一切法",
    "T12n0375_028:0788c07": "知見無礙，故名為佛；發言無二，故名如來；",
    "T12n0375_028:0788c08": "斷煩惱故，名阿羅訶。世尊所說終無有二，",
    "T12n0375_028:0788c09": "六師不爾，云何可信？如來今者近在此住，",
    "T12n0375_028:0788c10": "若欲實知，當詣佛所。』[0788c10] 「爾時，長者即與是人",
    "T12n0375_028:0788c11": "來詣我所，頭面作禮，右遶三匝，合掌長跪而",
    "T12n0375_028:0788c12": "作是言：『世尊於諸眾生平等無二，怨、親一",
    "T12n0375_028:0788c13": "相；我為愛結之所繫縛，於怨、親中未能無",
    "T12n0375_028:0788c14": "二。我今欲問如來世事，深自愧懼，未敢發",
    "T12n0375_028:0788c15": "言。世尊！我婦懷妊，六師相言：「生必是女。」是",
    "T12n0375_028:0788c16": "事云何？』佛言：『長者！汝婦懷妊是男無疑。其",
    "T12n0375_028:0788c17": "兒生已，福德無比。』爾時，長者聞是語已，生",
    "T12n0375_028:0788c18": "大歡喜，便退還家。[0788c18] 「爾時，六師聞我玄記：『生",
    "T12n0375_028:0788c19": "者必男，有大福德。』心生嫉&#x59AC;，以菴羅果和",
    "T12n0375_028:0788c20": "合毒藥，持往其家語長者言：『快哉，瞿曇善",
    "T12n0375_028:0788c21": "說其相。汝婦臨月，可服此藥。服此藥已，兒",
    "T12n0375_028:0788c22": "則端正，產者無患。』長者歡喜，受其毒藥，與",
    "T12n0375_028:0788c23": "婦令服，服已尋死。六師歡喜，周遍城市高",
    "T12n0375_028:0788c24": "聲唱言：『沙門瞿曇記彼長者婦當生男，其兒",
    "T12n0375_028:0788c25": "福德天下無勝。今兒未生，母已喪命。』爾時，",
    "T12n0375_028:0788c26": "長者復於我所生不信心，即依世法殯",
    "T12n0375_028:0788c27": "殮棺蓋，送至城外，多積乾薪，以火焚之。",
    "T12n0375_028:0788c28": "[0788c28] 「我以道眼明見此事，顧命阿難：『取我衣",
    "T12n0375_028:0788c29": "來，吾欲往彼摧滅邪見。』時毘沙門天告摩",
    "T12n0375_028:0789a01": "尼跋陀大將言：『如來今欲詣彼塚間，卿可",
    "T12n0375_028:0789a02": "速往，平治掃灑，安師子座，求妙香花莊嚴",
    "T12n0375_028:0789a03": "其地。』爾時，六師遙見我往，各相謂言：『瞿曇沙",
    "T12n0375_028:0789a04": "門至此塚間欲噉肉耶？』爾時，多有未得法",
    "T12n0375_028:0789a05": "眼諸優婆塞各懷愧懼而白我言：『彼婦已",
    "T12n0375_028:0789a06": "死，願不須往。』爾時，阿難語諸人言：『且待須",
    "T12n0375_028:0789a07": "臾，如來不久當廣開闡諸佛境界。』[0789a07] 「我時到已，",
    "T12n0375_028:0789a08": "坐師子座。長者難言：『所言無二，可名世尊。",
    "T12n0375_028:0789a09": "母已終亡，云何生子？』我言：『長者！卿於爾時",
    "T12n0375_028:0789a10": "都不見問母命脩短，但問所懷為是男女。",
    "T12n0375_028:0789a11": "諸佛如來發言無二，是故當知定必得子。』是",
    "T12n0375_028:0789a12": "時死屍火燒腹裂，子從中出，端坐火中，猶",
    "T12n0375_028:0789a13": "如鴛鴦處蓮花臺。六師見已，復作是言：『妖",
    "T12n0375_028:0789a14": "哉，瞿曇！善為幻術。』長者見已，心復歡喜，呵",
    "T12n0375_028:0789a15": "嘖六師：『若言幻者，汝何不作？』[0789a15] 「我於爾時尋",
    "T12n0375_028:0789a16": "告耆婆：『汝往火中抱是兒來。』耆婆欲往，",
    "T12n0375_028:0789a17": "六師前牽語耆婆言：『瞿曇沙門所作幻術",
    "T12n0375_028:0789a18": "未必常爾，或能、不能。如其不能，脫能燒",
    "T12n0375_028:0789a19": "害，汝今云何信受其言？』耆婆答言：『如來使",
    "T12n0375_028:0789a20": "入阿鼻地獄，所有猛火尚不能燒，況世間",
    "T12n0375_028:0789a21": "火？』爾時，耆婆前入火聚——猶入清涼大河水",
    "T12n0375_028:0789a22": "中——抱持是兒，還詣我所，授兒與我。我受",
    "T12n0375_028:0789a23": "兒已，告長者言：『一切眾生壽命不定，如水",
    "T12n0375_028:0789a24": "上泡。眾生若有重業果報，火不能燒、毒不",
    "T12n0375_028:0789a25": "能害。是兒業報，非我所作。』時長者言：『善哉，",
    "T12n0375_028:0789a26": "世尊！是兒若得盡其天命，唯願如來為立",
    "T12n0375_028:0789a27": "名字。』佛言：『長者！是兒生於猛火之中，火名",
    "T12n0375_028:0789a28": "樹提，應名樹提。』爾時會中見我神化，無量",
    "T12n0375_028:0789a29": "眾生發阿耨多羅三藐三菩提心。",
    "T12n0375_028:0789b01": "[0789b01] 「爾時，六師周遍六城不得停足，慚愧低頭，",
    "T12n0375_028:0789b02": "復來至此拘尸那城。既至此已，唱如是言：",
    "T12n0375_028:0789b03": "『諸人當知：沙門瞿曇是大幻師，誑惑天下",
    "T12n0375_028:0789b04": "遍六大城。譬如幻師幻作四兵，所謂車兵、",
    "T12n0375_028:0789b05": "馬兵、象兵、步兵。又復幻作種種瓔珞、城郭、宮",
    "T12n0375_028:0789b06": "宅、河池、樹木。沙門瞿曇亦復如是，幻作王",
    "T12n0375_028:0789b07": "身，為說法故，或作沙門、婆羅門身、男身、女身、",
    "T12n0375_028:0789b08": "小身、大身，或作畜生、鬼、神之身，或說無常、",
    "T12n0375_028:0789b09": "或說有常，或時說苦、或時說樂，或說有",
    "T12n0375_028:0789b10": "我、或說無我，或說有淨、或說無淨，或時說",
    "T12n0375_028:0789b11": "有、或時說無，所為虛妄、故名為幻。譬如因",
    "T12n0375_028:0789b12": "子隨子得&#x83D3;。瞿曇沙門亦復如是，摩耶所",
    "T12n0375_028:0789b13": "生，母既是幻，子不得非？沙門瞿曇無實知",
    "T12n0375_028:0789b14": "見。諸婆羅門經年積歲修習苦行，護持禁",
    "T12n0375_028:0789b15": "戒，尚言未有真實知見。何況瞿曇年少學淺，",
    "T12n0375_028:0789b16": "不修苦行，云何而有真實知見？若能具滿",
    "T12n0375_028:0789b17": "七年苦行，見猶不多，況所修習不滿六",
    "T12n0375_028:0789b18": "年？愚人無智，信受其教。如大幻師誑惑愚",
    "T12n0375_028:0789b19": "者，沙門瞿曇亦復如是。』善男子！如是六師",
    "T12n0375_028:0789b20": "於此城中大為眾生增長邪見。[0789b20] 「善男子！我",
    "T12n0375_028:0789b21": "見是事心生憐愍，以其神力請召十方",
    "T12n0375_028:0789b22": "諸大菩薩雲集此林，周遍彌滿四十由",
    "T12n0375_028:0789b23": "旬，今於此中大師子吼。善男子！雖於空",
    "T12n0375_028:0789b24": "處多有所說，則不得名師子吼也，於此",
    "T12n0375_028:0789b25": "智人大眾之中真得名為大師子吼。師子吼",
    "T12n0375_028:0789b26": "者，說一切法悉無常、苦、無我、不淨，唯說如來",
    "T12n0375_028:0789b27": "常、樂、我、淨。",
    "T12n0375_028:0789b28": "[0789b28] 「爾時，六師復作是言：『若瞿曇有我，我亦有",
    "T12n0375_028:0789b29": "我。所言我者，見者名我。瞿曇！譬如有人",
    "T12n0375_028:0789c01": "向中見物，我亦如是，向喻於眼，見者喻我。』",
    "T12n0375_028:0789c02": "[0789c02] 「佛告六師：『若言見者名我，是義不然。何以",
    "T12n0375_028:0789c03": "故？汝所引喻因向見者，人在一向六根俱",
    "T12n0375_028:0789c04": "用。若定有我因眼見者，何不如彼一根",
    "T12n0375_028:0789c05": "之中俱伺諸塵？若一根中不能一時聞見",
    "T12n0375_028:0789c06": "六塵，當知無我。所引向喻，雖經百年，見",
    "T12n0375_028:0789c07": "者因之，所見無異。眼根若爾，年邁根熟亦",
    "T12n0375_028:0789c08": "應無異。人向異故，見內、見外。眼根若爾，亦",
    "T12n0375_028:0789c09": "應內外一時俱見。若不見者，云何有我？』[0789c09] 「六",
    "T12n0375_028:0789c10": "師復言：『瞿曇！若無我者，誰能見耶？』[0789c10] 「佛言：",
    "T12n0375_028:0789c11": "『有色、有明、有心、有眼，是四和合故名為見，",
    "T12n0375_028:0789c12": "是中實無見者、受者。眾生顛倒，言有見者",
    "T12n0375_028:0789c13": "及以受者。以是義故，一切眾生所見顛倒，",
    "T12n0375_028:0789c14": "諸佛、菩薩所見真實。六師若言色是我者，是",
    "T12n0375_028:0789c15": "亦不然。何以故？色實非我。色若是我，不應",
    "T12n0375_028:0789c16": "而得醜陋形貌。何故復有四姓差別？不悉",
    "T12n0375_028:0789c17": "一種婆羅門耶？何故屬他、不得自在、諸根",
    "T12n0375_028:0789c18": "缺陋、生不具足？何故不作諸天之身，而受",
    "T12n0375_028:0789c19": "地獄、畜生、餓鬼種種諸身？若不能得隨意",
    "T12n0375_028:0789c20": "作者，當知必定無有我也。以無我故名",
    "T12n0375_028:0789c21": "為無常；無常故苦；苦故為空；空故顛倒；以",
    "T12n0375_028:0789c22": "顛倒故，一切眾生輪轉生死。受、想、行、識亦復",
    "T12n0375_028:0789c23": "如是。六師！如來世尊永斷色縛乃至識縛，",
    "T12n0375_028:0789c24": "是故名為常、樂、我、淨。復次，色者即是因緣。若",
    "T12n0375_028:0789c25": "因緣者，則名無我；若無我者，名為苦空。如",
    "T12n0375_028:0789c26": "來之身非是因緣；非因緣故，則名有我；若",
    "T12n0375_028:0789c27": "有我者，即常、樂、淨。』[0789c27] 「六師復言：『瞿曇！色亦非",
    "T12n0375_028:0789c28": "我，乃至識亦非我。我者，遍一切處猶如虛",
    "T12n0375_028:0789c29": "空。』[0789c29] 「佛言：『若遍有者，則不應言我初不見；若",
    "T12n0375_028:0789c30": "初不見，則知是見本無今有；若本無今有，是",
    "T12n0375_028:0790a01": "名無常；若無常者，云何言遍？若遍有者，五道",
    "T12n0375_028:0790a02": "之中應具有身；若有身者，應各受報；若各",
    "T12n0375_028:0790a03": "受報，云何而言轉受人天？汝言遍者，一耶？",
    "T12n0375_028:0790a04": "多耶？我若一者，則無父子、怨親、中人；我若多",
    "T12n0375_028:0790a05": "者，一切眾生所有五根悉應平等。所有業慧",
    "T12n0375_028:0790a06": "亦應如是，若如是者，云何說言根有具足、",
    "T12n0375_028:0790a07": "不具足者，善業、惡業、愚智差別？』[0790a07] 「『瞿曇！眾生我",
    "T12n0375_028:0790a08": "者，無有邊際。法與非法則有分齊，眾生",
    "T12n0375_028:0790a09": "修法則得好身，若行非法則得惡身。以是",
    "T12n0375_028:0790a10": "義故，眾生業果不得無差。』[0790a10] 「佛言：『六師！法",
    "T12n0375_028:0790a11": "與非法若如是者，我則不遍。我若遍者，則",
    "T12n0375_028:0790a12": "應悉到。如其到者，修善之人亦應有惡、行",
    "T12n0375_028:0790a13": "惡之人亦應有善。若不爾者，云何言遍？』",
    "T12n0375_028:0790a14": "[0790a14] 「『瞿曇！譬如一室然百千燈，各各自明，不相",
    "T12n0375_028:0790a15": "妨礙。眾生我者亦復如是，修善、行惡，不",
    "T12n0375_028:0790a16": "相雜合。』[0790a16] 「『汝等若言我如燈者，是義不然。",
    "T12n0375_028:0790a17": "何以故？彼燈之明從緣而有。燈增長故，明",
    "T12n0375_028:0790a18": "亦增長；眾生我者則不如是。明從燈出，",
    "T12n0375_028:0790a19": "住在異處；眾生我者不得如是從身而出，",
    "T12n0375_028:0790a20": "住在異處。彼燈光明與闇共住。何以故？如",
    "T12n0375_028:0790a21": "闇室中然一燈時照則不了，及至多燈乃",
    "T12n0375_028:0790a22": "得明了。若初燈破闇則不須後燈；若須後",
    "T12n0375_028:0790a23": "燈，當知初明與闇共住。』[0790a23] 「『瞿曇！若無我者，誰",
    "T12n0375_028:0790a24": "作善、惡？』[0790a24] 「佛言：『若我作者，云何名常？如其常",
    "T12n0375_028:0790a25": "者，云何而得有時作善、有時作惡？若言有時",
    "T12n0375_028:0790a26": "作善、惡者，云何復得言我無邊？若我作者，",
    "T12n0375_028:0790a27": "何故而復習行惡法？如其我是作者、知者，何",
    "T12n0375_028:0790a28": "故生疑眾生無我？以是義故，外道法中定",
    "T12n0375_028:0790a29": "無有我。若言我者，則是如來。何以故？身無",
    "T12n0375_028:0790b01": "邊故、無疑網故。不作、不受，故名為常；不生、",
    "T12n0375_028:0790b02": "不滅，故名為樂；無煩惱垢，故名為淨；無有",
    "T12n0375_028:0790b03": "十相，故名為空。是故，如來常、樂、我、淨、空、無諸",
    "T12n0375_028:0790b04": "相。』[0790b04] 「諸外道言：『若言如來常、樂、我、淨、無相故",
    "T12n0375_028:0790b05": "空，當知瞿曇所說之法則非空也。是故，我今",
    "T12n0375_028:0790b06": "當頂戴受持。』爾時外道其數無量，於佛法",
    "T12n0375_028:0790b07": "中信心出家。",
    "T12n0375_028:0790b08": "[0790b08] 「善男子！以是因緣故，我於此娑羅雙樹大",
    "T12n0375_028:0790b09": "師子吼。師子吼者，名大涅槃。[0790b09] 「善男子！東方雙",
    "T12n0375_028:0790b10": "者破於無常獲得於常，乃至北方雙者破",
    "T12n0375_028:0790b11": "於不淨而得於淨。善男子！此中眾生為雙",
    "T12n0375_028:0790b12": "樹故護娑羅林，不令外人取其枝葉、斫截、",
    "T12n0375_028:0790b13": "破壞。我亦如是，為四法故，令諸弟子護持",
    "T12n0375_028:0790b14": "佛法。何等為四？常、樂、我、淨。此四雙樹四王典",
    "T12n0375_028:0790b15": "掌，我為四王，護持我法，是故於中而般涅",
    "T12n0375_028:0790b16": "槃。[0790b16] 「善男子！娑羅雙樹花果常茂，常能利益無",
    "T12n0375_028:0790b17": "量眾生；我亦如是，常能利益聲聞、緣覺。花",
    "T12n0375_028:0790b18": "者，喻我；果者，喻樂。以是義故，我於此間娑",
    "T12n0375_028:0790b19": "羅雙樹入大寂定。大寂定者，名大涅槃。」",
    "T12n0375_028:0790b20": "[0790b20] 師子吼言：「世尊！如來何故二月涅槃？」[0790b20] 「善男",
    "T12n0375_028:0790b21": "子！二月名春。春陽之月萬物生長，種植根",
    "T12n0375_028:0790b22": "栽，花果敷榮，江河盈滿，百獸孚乳。是時眾生",
    "T12n0375_028:0790b23": "多生常想，為破眾生如是常心，說一切法",
    "T12n0375_028:0790b24": "悉是無常，唯說如來常住不變。[0790b24] 「善男子！於六",
    "T12n0375_028:0790b25": "時中，孟冬枯悴，眾不愛樂；陽春和液，人所貪",
    "T12n0375_028:0790b26": "愛。為破眾生世間樂故，演說常、樂。我、淨亦",
    "T12n0375_028:0790b27": "爾，如來為破世我、世淨，故說如來真實我、",
    "T12n0375_028:0790b28": "淨。言二月者，喻於如來二種法身；冬不樂",
    "T12n0375_028:0790b29": "者，智者不樂如來無常、入於涅槃；二月樂",
    "T12n0375_028:0790c01": "者，喻於智者愛樂如來常、樂、我、淨；種植者，喻",
    "T12n0375_028:0790c02": "諸眾生聞法歡喜，發阿耨多羅三藐三菩提",
    "T12n0375_028:0790c03": "心，種諸善根；河者，喻於十方諸大菩薩來",
    "T12n0375_028:0790c04": "詣我所，諮受如是《大涅槃》典；百獸孚乳者，",
    "T12n0375_028:0790c05": "喻我弟子生諸善根；花，喻七覺；果，喻四果。",
    "T12n0375_028:0790c06": "以是義故，我於二月入大涅槃。」",
    "T12n0375_028:0790c07": "[0790c07] 師子吼言：「如來初生、出家成道、轉妙法輪皆",
    "T12n0375_028:0790c08": "以八日，何故涅槃獨十五日？」[0790c08] 佛言：「善哉，善",
    "T12n0375_028:0790c09": "哉。善男子！如十五日，月無虧盈；諸佛如來",
    "T12n0375_028:0790c10": "亦復如是，入大涅槃，無有虧盈。以是義",
    "T12n0375_028:0790c11": "故，於十五日入般涅槃。[0790c11] 「善男子！如十五日",
    "T12n0375_028:0790c12": "月盛滿時，有十一事。何等十一？一、能破闇，",
    "T12n0375_028:0790c13": "二、令眾生見道、非道，三、令眾生見道邪、正，",
    "T12n0375_028:0790c14": "四、除&#x6B1D;蒸得清涼樂，五、能破壞螢火高心，",
    "T12n0375_028:0790c15": "六、息一切賊盜之想，七、除眾生畏惡獸心，",
    "T12n0375_028:0790c16": "八、能開敷優&#x9262;羅花，九、合蓮花，十、發行人",
    "T12n0375_028:0790c17": "進路之心，十一、令諸眾生樂受五欲，多獲",
    "T12n0375_028:0790c18": "快樂。善男子！如來滿月亦復如是：一者、破",
    "T12n0375_028:0790c19": "壞無明大闇，二者、演說正道、邪道，三者、開",
    "T12n0375_028:0790c20": "示生死邪嶮、涅槃平正，四者、令人遠離貪",
    "T12n0375_028:0790c21": "欲、瞋恚、癡熱，五者、破壞外道光明，六者、",
    "T12n0375_028:0790c22": "破壞煩惱結賊，七者、除滅畏五蓋心，八",
    "T12n0375_028:0790c23": "者、開敷眾生種善根心，九者、覆蓋眾生",
    "T12n0375_028:0790c24": "五欲之心，十者、發起眾生進修趣向大涅",
    "T12n0375_028:0790c25": "槃行，十一者、令諸眾生樂修解脫。以是",
    "T12n0375_028:0790c26": "義故，於十五日入大涅槃，而我真實不入",
    "T12n0375_028:0790c27": "涅槃。我弟子中愚癡惡人定謂如來入於涅",
    "T12n0375_028:0790c28": "槃。譬如母人多有諸子，其母捨行至他國",
    "T12n0375_028:0790c29": "土，未還之頃，諸子各言：『我母已死。』而是母人",
    "T12n0375_028:0791a01": "實不死也。」",
    "T12n0375_028:0791a02": "[0791a02] 師子吼菩薩言：「世尊！何等比丘能莊嚴此娑",
    "T12n0375_028:0791a03": "羅雙樹？」[0791a03] 「善男子！若有比丘受持、讀誦十二",
    "T12n0375_028:0791a04": "部經，正其文句，通達深義，為人解說初、中、",
    "T12n0375_028:0791a05": "後善，為欲利益無量眾生演說梵行，如是",
    "T12n0375_028:0791a06": "比丘則能莊嚴娑羅雙樹。」[0791a06] 師子吼言：「世尊！",
    "T12n0375_028:0791a07": "如我解佛所說義者，阿難比丘即其人也。",
    "T12n0375_028:0791a08": "何以故？阿難比丘受持、讀誦十二部經，為",
    "T12n0375_028:0791a09": "人開說正語正義。猶如瀉水置之異器；",
    "T12n0375_028:0791a10": "阿難比丘亦復如是，從佛所聞，如聞傳說。」",
    "T12n0375_028:0791a11": "[0791a11] 「善男子！若有比丘得淨天眼，見於十方三",
    "T12n0375_028:0791a12": "千大千世界所有如觀掌中菴摩勒果，如",
    "T12n0375_028:0791a13": "是比丘亦能莊嚴娑羅雙樹。」[0791a13] 師子吼言：「世",
    "T12n0375_028:0791a14": "尊！若如是者，阿尼樓馱比丘即其人也。何",
    "T12n0375_028:0791a15": "以故？阿尼樓馱天眼見於三千大千世界所",
    "T12n0375_028:0791a16": "有，乃至中陰，悉能明了無障礙故。」[0791a16] 「善男子！",
    "T12n0375_028:0791a17": "若有比丘少欲知足，心樂寂靜，勤行精進，",
    "T12n0375_028:0791a18": "念定、慧解，如是比丘則能莊嚴娑羅雙樹。」[0791a18] 師",
    "T12n0375_028:0791a19": "子吼言：「世尊！若如是者，迦葉比丘即其人",
    "T12n0375_028:0791a20": "也。何以故？迦葉比丘善修少欲、知足等法。」[0791a20] 「善",
    "T12n0375_028:0791a21": "男子！若有比丘——為益眾生，不為利養——修",
    "T12n0375_028:0791a22": "習通達無諍三昧、聖行、空行，如是比丘則能",
    "T12n0375_028:0791a23": "莊嚴娑羅雙樹。」[0791a23] 師子吼言：「世尊！若如是者，",
    "T12n0375_028:0791a24": "須菩提比丘即其人也。何以故？須菩提者善",
    "T12n0375_028:0791a25": "修無諍、聖行、空行故。」[0791a25] 「善男子！若有比丘善",
    "T12n0375_028:0791a26": "修神通，一念之中能作種種神通變化，一心",
    "T12n0375_028:0791a27": "一定能作二果——所謂水、火——如是比丘則能",
    "T12n0375_028:0791a28": "莊嚴娑羅雙樹。」[0791a28] 師子吼言：「世尊！若如是者，",
    "T12n0375_028:0791a29": "目連比丘即其人也。何以故？目犍連者善修",
    "T12n0375_028:0791b01": "神通，無量變化故。」[0791b01] 「善男子！若有比丘善修",
    "T12n0375_028:0791b02": "大智、利智、莊嚴智、解脫智、甚深智、廣智、無邊",
    "T12n0375_028:0791b03": "智、無勝智、實智，具足成就如是慧根，於怨、",
    "T12n0375_028:0791b04": "親中心無差別。若聞如來涅槃、無常，心無",
    "T12n0375_028:0791b05": "憂慼；若聞常住、不入涅槃，不生欣慶。如",
    "T12n0375_028:0791b06": "是比丘則能莊嚴娑羅雙樹。」[0791b06] 師子吼言：「世",
    "T12n0375_028:0791b07": "尊！若如是者，舍利弗比丘即其人也。何以",
    "T12n0375_028:0791b08": "故？舍利弗者，善能成就具足如是大智慧",
    "T12n0375_028:0791b09": "故。」[0791b09] 「善男子！若有比丘能說眾生悉有佛性，",
    "T12n0375_028:0791b10": "得金剛身，無有邊際，常、樂、我、淨，身心無礙，",
    "T12n0375_028:0791b11": "得八自在，如是比丘則能莊嚴娑羅雙樹。」",
    "T12n0375_028:0791b12": "[0791b12] 師子吼言：「世尊！若如是者，唯有如來是其",
    "T12n0375_028:0791b13": "人也。何以故？如來之身金剛無邊，常、樂、我、淨，",
    "T12n0375_028:0791b14": "身心無礙，具八自在故。世尊！唯有如來乃",
    "T12n0375_028:0791b15": "能莊嚴娑羅雙樹；如其無者，則不端嚴。惟願",
    "T12n0375_028:0791b16": "大慈為莊嚴故，常住於此娑羅樹林。」",
    "T12n0375_028:0791b17": "[0791b17] 佛言：「善男子！一切諸法性無住住，汝云何言",
    "T12n0375_028:0791b18": "願如來住？善男子！凡言住者，名為色法。從",
    "T12n0375_028:0791b19": "因緣生，故名為住；因緣無處，故名無住。如",
    "T12n0375_028:0791b20": "來已斷一切色縛，云何當言如來住耶？受、",
    "T12n0375_028:0791b21": "想、行、識亦復如是。[0791b21] 「善男子！住，名憍慢；以憍",
    "T12n0375_028:0791b22": "慢故，不得解脫；不得解脫，故名為住。誰",
    "T12n0375_028:0791b23": "有憍慢？從何處來？是故得名為無住住。如",
    "T12n0375_028:0791b24": "來永斷一切憍慢，云何而言願如來住？住者，",
    "T12n0375_028:0791b25": "名有為法。如來已斷有為之法，是故不住。",
    "T12n0375_028:0791b26": "住名空法，如來已斷如是空法，是故獲",
    "T12n0375_028:0791b27": "得常、樂、我、淨。云何而言願如來住？住者，名為",
    "T12n0375_028:0791b28": "二十五有。如來已斷二十五有，云何而言願",
    "T12n0375_028:0791b29": "如來住？住者，即是一切凡夫；諸聖無去、無來、",
    "T12n0375_028:0791c01": "無住。如來已斷去、來、住相，云何言住？[0791c01] 「夫無",
    "T12n0375_028:0791c02": "住者，名無邊身，身無邊故，云何而言惟願",
    "T12n0375_028:0791c03": "如來住娑羅林？若住此林則是有邊身，若",
    "T12n0375_028:0791c04": "有邊則是無常。如來是常，云何言住？夫無住",
    "T12n0375_028:0791c05": "者，名曰虛空。如來之性同於虛空，云何言",
    "T12n0375_028:0791c06": "住？[0791c06] 「又，無住者名金剛三昧。金剛三昧壞一",
    "T12n0375_028:0791c07": "切住，金剛三昧即是如來。云何言住？[0791c07] 「又，無住",
    "T12n0375_028:0791c08": "者則名為幻。如來同幻，云何言住？[0791c08] 「又，無住",
    "T12n0375_028:0791c09": "者，名無始終。如來之性無有始終，云何言",
    "T12n0375_028:0791c10": "住？[0791c10] 「又，無住者名無邊法界。無邊法界即是如",
    "T12n0375_028:0791c11": "來，云何言住？[0791c11] 「又，無住者名首楞嚴三昧。首",
    "T12n0375_028:0791c12": "楞嚴三昧知一切法而無所著；以無著故，",
    "T12n0375_028:0791c13": "名首楞嚴。如來具足首楞嚴定，云何言住？",
    "T12n0375_028:0791c14": "[0791c14] 「又，無住者名處非處力。如來成就處非處力，",
    "T12n0375_028:0791c15": "云何言住？[0791c15] 「又，無住者名檀波羅蜜。檀波羅蜜",
    "T12n0375_028:0791c16": "若有住者，則不得至尸波羅蜜乃至般若",
    "T12n0375_028:0791c17": "波羅蜜。以是義故，檀波羅蜜名為無住。如",
    "T12n0375_028:0791c18": "來乃至不住般若波羅蜜，云何願言如來常",
    "T12n0375_028:0791c19": "住娑羅樹林？[0791c19] 「又，無住者名修四念處。如來",
    "T12n0375_028:0791c20": "若住四念處者，則不能得阿耨多羅三藐",
    "T12n0375_028:0791c21": "三菩提，名不住住。[0791c21] 「又，無住者名無邊眾生",
    "T12n0375_028:0791c22": "界。如來悉到一切眾生，無邊界分而無所",
    "T12n0375_028:0791c23": "住。[0791c23] 「又，無住者名無屋宅。無屋宅者，名為無",
    "T12n0375_028:0791c24": "有；無有者，名為無生；無生者，名為無死；無",
    "T12n0375_028:0791c25": "死者，名為無相；無相者，名為無繫；無繫者，名",
    "T12n0375_028:0791c26": "為無著；無著者，名為無漏。無漏即善，善即",
    "T12n0375_028:0791c27": "無為，無為者即大涅槃常。大涅槃常者即",
    "T12n0375_028:0791c28": "我，我者即淨，淨者即樂，常、樂、我、淨即是如來。",
    "T12n0375_028:0791c29": "[0791c29] 「善男子！譬如虛空，不住東方、南、西、北方、四維、",
    "T12n0375_028:0792a01": "上、下；如來亦爾，不住東方、南、西、北方、四維、上、",
    "T12n0375_028:0792a02": "下。[0792a02] 「善男子！若有說言身、口、意惡得善果者，",
    "T12n0375_028:0792a03": "無有是處；身、口、意善得惡果者，亦無是",
    "T12n0375_028:0792a04": "處。若言凡夫得見佛性、十住菩薩不得見",
    "T12n0375_028:0792a05": "者，亦無是處。一闡提輩、犯五逆罪、謗方",
    "T12n0375_028:0792a06": "等經、毀四重禁得阿耨多羅三藐三菩提",
    "T12n0375_028:0792a07": "者，亦無是處。六住菩薩煩惱因緣墮三惡",
    "T12n0375_028:0792a08": "道，亦無是處。菩薩摩訶薩以真女身得阿",
    "T12n0375_028:0792a09": "耨多羅三藐三菩提者，亦無是處。一闡提常、",
    "T12n0375_028:0792a10": "三寶無常，亦無是處。如來住於拘尸那城",
    "T12n0375_028:0792a11": "亦無是處。[0792a11] 「善男子！如來今於此拘尸那城",
    "T12n0375_028:0792a12": "入大三昧深禪定窟，眾不見故，名大涅槃。」",
    "T12n0375_028:0792a13": "[0792a13] 師子吼言：「如來何故入禪定窟？」[0792a13] 「善男子！為",
    "T12n0375_028:0792a14": "欲度脫諸眾生故、未種善根令得種故、",
    "T12n0375_028:0792a15": "已種善根得增長故、善果未熟令得熟",
    "T12n0375_028:0792a16": "故、為已熟者說趣阿耨多羅三藐三菩提",
    "T12n0375_028:0792a17": "故、輕賤善法者令生尊貴故、諸有放逸",
    "T12n0375_028:0792a18": "者令離放逸故、為與文殊師利等諸大香",
    "T12n0375_028:0792a19": "象共論議故、為欲教化樂讀誦者深愛",
    "T12n0375_028:0792a20": "禪定故、為以聖行梵行天行化眾生故、為",
    "T12n0375_028:0792a21": "觀不共深法藏故、為欲呵責放逸弟子故。",
    "T12n0375_028:0792a22": "如來常寂，猶尚樂定，況汝等輩煩惱未盡而",
    "T12n0375_028:0792a23": "生放逸？為欲呵責諸惡比丘受畜八種不",
    "T12n0375_028:0792a24": "淨之物及不少欲、不知足故，為令眾生",
    "T12n0375_028:0792a25": "尊重所聞禪定法故，以是因緣入禪定窟。」",
    "T12n0375_028:0792a26": "[0792a26] 師子吼言：「世尊！無相定者名大涅槃，是故涅",
    "T12n0375_028:0792a27": "槃名為無相。以何因緣名為無相？」[0792a27] 「善男子！",
    "T12n0375_028:0792a28": "無十相故。何等為十？所謂色相、聲相、香、味、",
    "T12n0375_028:0792a29": "觸相、生、住、壞相、男相、女相，是名十相。無如",
    "T12n0375_028:0792b01": "是相，故名無相。善男子！夫著相者則能生",
    "T12n0375_028:0792b02": "癡，癡故生愛，愛故繫縛，繫縛故受生，生故",
    "T12n0375_028:0792b03": "有死，死故無常。不著相者則不生癡，不",
    "T12n0375_028:0792b04": "生癡故則無有愛，無有愛故則無繫縛，",
    "T12n0375_028:0792b05": "無繫縛故則不受生，不受生故則無有",
    "T12n0375_028:0792b06": "死，無有死故則名為常。以是義故，涅槃名",
    "T12n0375_028:0792b07": "常。」",
    "T12n0375_028:0792b08": "[0792b08] 師子吼言：「世尊！何等比丘能斷十相？」[0792b08] 佛言：",
    "T12n0375_028:0792b09": "「善男子！若有比丘時時修習三種相者則",
    "T12n0375_028:0792b10": "斷十相：時時修習三昧定相、時時修習智",
    "T12n0375_028:0792b11": "慧之相、時時修習捨相，是名三相。」",
    "T12n0375_028:0792b12": "[0792b12] 師子吼言：「世尊！云何名為定、慧、捨相定？是三",
    "T12n0375_028:0792b13": "昧者，一切眾生皆有三昧，云何方言修習三",
    "T12n0375_028:0792b14": "昧？若心在一境則名三昧，若更餘緣則不",
    "T12n0375_028:0792b15": "名三昧。如其不定，非一切智；非一切智，云",
    "T12n0375_028:0792b16": "何名定？若以一行得三昧者，其餘諸行亦",
    "T12n0375_028:0792b17": "非三昧。若非三昧則非一切智；若非一切",
    "T12n0375_028:0792b18": "智，云何名三昧？慧、捨二相亦復如是。」",
    "T12n0375_028:0792b19": "[0792b19] 佛言：「善男子！如汝所言：『緣於一境得名",
    "T12n0375_028:0792b20": "三昧，其餘諸緣不名三昧。』是義不然。何以",
    "T12n0375_028:0792b21": "故？如是餘緣亦一境故。行亦如是。[0792b21] 「又，言眾",
    "T12n0375_028:0792b22": "生先有三昧不須修者，是亦不然。所以者",
    "T12n0375_028:0792b23": "何？言三昧者，名善三昧。一切眾生真實未",
    "T12n0375_028:0792b24": "有，云何而言不須修習？以住如是善三",
    "T12n0375_028:0792b25": "昧中觀一切法，名善慧相。不見三昧智慧",
    "T12n0375_028:0792b26": "異相，是名捨相。[0792b26] 「復次，善男子！若取色相，不",
    "T12n0375_028:0792b27": "能觀色常、無常相，是名三昧；若能觀色常、",
    "T12n0375_028:0792b28": "無常相，是名慧相；三昧、慧等，觀一切法，是",
    "T12n0375_028:0792b29": "名捨相。[0792b29] 「善男子！如善御駕駟，遲疾得所；遲",
    "T12n0375_028:0792c01": "疾得所，故名捨相。菩薩亦爾，若三昧多者則",
    "T12n0375_028:0792c02": "修習慧；若慧多者則修習三昧；三昧、慧等，則",
    "T12n0375_028:0792c03": "名為捨。[0792c03] 「善男子！十住菩薩，智慧力多、三昧力",
    "T12n0375_028:0792c04": "少，是故不得明見佛性；聲聞、緣覺，三昧力",
    "T12n0375_028:0792c05": "多、智慧力少，以是因緣不見佛性；諸佛世",
    "T12n0375_028:0792c06": "尊，定、慧等故，明見佛性，了了無礙，如觀掌",
    "T12n0375_028:0792c07": "中菴摩勒果。見佛性者，名為捨相。",
    "T12n0375_028:0792c08": "[0792c08] 「奢摩他者名為能滅，能滅一切煩惱結故。",
    "T12n0375_028:0792c09": "又，奢摩他者名曰能調，能調諸根惡、不善",
    "T12n0375_028:0792c10": "故。又，奢摩他者名曰寂靜，能令三業成寂",
    "T12n0375_028:0792c11": "靜故。又，奢摩他者名曰遠離，能令眾生離",
    "T12n0375_028:0792c12": "五欲故。又，奢摩他者名曰能清，能清貪欲、",
    "T12n0375_028:0792c13": "瞋恚、愚癡三濁法故。以是義故，故名定相。",
    "T12n0375_028:0792c14": "[0792c14] 「毘婆舍那名為正見，亦名了見、名為能見、",
    "T12n0375_028:0792c15": "名曰遍見、名次第見、名別相見，是名為慧。",
    "T12n0375_028:0792c16": "[0792c16] 「憂畢叉者名曰平等，亦名不諍、又名不觀、",
    "T12n0375_028:0792c17": "亦名不行，是名為捨。[0792c17] 「善男子！奢摩他者有",
    "T12n0375_028:0792c18": "二種：一者、世間，二、出世間。[0792c18] 「復有二種：一",
    "T12n0375_028:0792c19": "者、成就，二、不成就。成就者，所謂諸佛、菩薩；",
    "T12n0375_028:0792c20": "不成就者，所謂聲聞、辟支佛等。[0792c20] 「復有三種：",
    "T12n0375_028:0792c21": "謂下、中、上。下者，謂諸凡夫；中者，聲聞、緣覺；",
    "T12n0375_028:0792c22": "上者，諸佛、菩薩。[0792c22] 「復有四種：一、退，二、住，三、進，",
    "T12n0375_028:0792c23": "四、能大利益。[0792c23] 「復有五種：所謂五智三昧。何等",
    "T12n0375_028:0792c24": "為五？一、無食三昧，二、無過三昧，三、身意清淨",
    "T12n0375_028:0792c25": "一心三昧，四、因果俱樂三昧，五、常念三昧。[0792c25] 「復",
    "T12n0375_028:0792c26": "有六種：一、觀骨三昧，二、慈三昧，三、觀十二因",
    "T12n0375_028:0792c27": "緣三昧，四、阿那婆那三昧，五、念覺觀三昧，",
    "T12n0375_028:0792c28": "六、觀生滅三昧。[0792c28] 「復有七種，所謂七覺分：一、念",
    "T12n0375_028:0792c29": "覺分，二、擇法覺分，三、精進覺分，四、喜覺分，五、",
    "T12n0375_028:0793a01": "除覺分，六、定覺分，七、捨覺分。[0793a01] 「復有七種：一、",
    "T12n0375_028:0793a02": "須陀洹三昧，二、斯陀含三昧，三、阿那含三昧，",
    "T12n0375_028:0793a03": "四、阿羅漢三昧，五、辟支佛三昧，六、菩薩三昧，",
    "T12n0375_028:0793a04": "七、如來覺知三昧。[0793a04] 「復有八種，謂八解脫三昧：",
    "T12n0375_028:0793a05": "一、內有色相外觀色解脫三昧，二、內無色相",
    "T12n0375_028:0793a06": "外觀色解脫三昧，三、淨解脫身證三昧，四、空",
    "T12n0375_028:0793a07": "處解脫三昧，五、識處解脫三昧，六、無所有處",
    "T12n0375_028:0793a08": "解脫三昧，七、非有想非無想處解脫三昧，八、",
    "T12n0375_028:0793a09": "滅盡定解脫三昧。[0793a09] 「復有九種，所謂九次第定：",
    "T12n0375_028:0793a10": "四禪、四空及滅盡定三昧。[0793a10] 「復有十種，所謂十",
    "T12n0375_028:0793a11": "一切處三昧。何等為十？一者、地一切處三",
    "T12n0375_028:0793a12": "昧，二者、水一切處三昧，三者、風一切處三",
    "T12n0375_028:0793a13": "昧，四者、青一切處三昧，五者、黃一切處三",
    "T12n0375_028:0793a14": "昧，六者、赤一切處三昧，七者、白一切處三",
    "T12n0375_028:0793a15": "昧，八者、空一切處三昧，九者、識一切處三",
    "T12n0375_028:0793a16": "昧，十者、無所有一切處三昧。[0793a16] 「復有無數種，",
    "T12n0375_028:0793a17": "所謂諸佛、菩薩。[0793a17] 「善男子！是名三昧相。",
    "T12n0375_028:0793a18": "[0793a18] 「善男子！慧有二種：一者、世間，二、出世間。[0793a18] 「復",
    "T12n0375_028:0793a19": "有三種：一者、般若，二者、毘婆舍那，三",
    "T12n0375_028:0793a20": "者、闍那。般若者，名一切眾生；毘婆舍那者，",
    "T12n0375_028:0793a21": "一切聖人；闍那者，諸佛、菩薩。又，般若者，名為",
    "T12n0375_028:0793a22": "別相；毘婆舍那者，名為總相；闍那者，名為",
    "T12n0375_028:0793a23": "破相。[0793a23] 「復有四種，所謂觀四真諦。[0793a23] 「善男子！為",
    "T12n0375_028:0793a24": "三事故，修奢摩他。何等為三？一者、不放",
    "T12n0375_028:0793a25": "逸故，二者、莊嚴大智故，三者、得自在故。",
    "T12n0375_028:0793a26": "[0793a26] 「復次，為三事故，修毘婆舍那。何等為三？一",
    "T12n0375_028:0793a27": "者、為觀生死惡果報故，二者、為欲增長",
    "T12n0375_028:0793a28": "諸善根故，三者、為破一切諸煩惱故。」"
}