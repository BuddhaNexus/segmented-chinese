{
    "T27n1545_095:0489b08": "阿毘達磨大毘婆沙論卷第九十",
    "T27n1545_095:0489b09": "五",
    "T27n1545_095:0489b11": "五百大阿羅漢等造",
    "T27n1545_095:0489b12": "三藏法師玄奘奉 詔譯",
    "T27n1545_095:0489b13": "智蘊第三中學支納息第一之三",
    "T27n1545_095:0489b14": "[0489b14] 云何為見。乃至廣說。問何故作此論。答為",
    "T27n1545_095:0489b15": "止他宗顯正理故。謂或有說。諸有為法皆",
    "T27n1545_095:0489b16": "是見性。所以者何。行相猛利說名為見。諸有",
    "T27n1545_095:0489b17": "為法皆有作用行相猛利。故有為法皆是見",
    "T27n1545_095:0489b18": "性。為遮彼意顯唯眼根及決度慧是見非",
    "T27n1545_095:0489b19": "餘。或復有說。現觀邊忍亦是智性。如譬喻",
    "T27n1545_095:0489b20": "者。彼作是說。無漏智眼初墮境時說名為",
    "T27n1545_095:0489b21": "忍。後安住境說名為智。如涉路者於平坦",
    "T27n1545_095:0489b22": "處。初念止息後便安住。大德亦說。下智名忍",
    "T27n1545_095:0489b23": "上智名智。為遮彼意顯無漏忍是見非智。",
    "T27n1545_095:0489b24": "有餘復說。盡無生智亦是見性。為遮彼意",
    "T27n1545_095:0489b25": "顯彼息求。不復推度是智非見。復次此智",
    "T27n1545_095:0489b26": "蘊中。應具分別見智慧三自性差別故作",
    "T27n1545_095:0489b27": "斯論。",
    "T27n1545_095:0489b28": "[0489b28] 云何為見。答眼根五見。世俗正見。學無學",
    "T27n1545_095:0489b29": "見。問何故眼根說名為見。答由四事故。一",
    "T27n1545_095:0489c01": "賢聖說故。二世俗說故。三契經說故。四世現",
    "T27n1545_095:0489c02": "見故。賢聖世俗說故者。謂諸賢聖及諸世俗",
    "T27n1545_095:0489c03": "俱作是言。我眼見彼往來行住坐臥等事。又",
    "T27n1545_095:0489c04": "若見人顛蹶迷謬。俱作是說。汝既眼見何故",
    "T27n1545_095:0489c05": "爾耶。契經說故者。謂契經說眼見色已。不",
    "T27n1545_095:0489c06": "應取相及取隨好。復作是說。眼見色已",
    "T27n1545_095:0489c07": "應觀不淨如理思惟。復作是說。眼見色已",
    "T27n1545_095:0489c08": "好不應愛惡不應憎。復作是說。眼見色已",
    "T27n1545_095:0489c09": "起喜憂捨三意近行。復作是說。眼見色已",
    "T27n1545_095:0489c10": "不應歡慼。唯應住捨正念正知。世現見故",
    "T27n1545_095:0489c11": "者。謂世現見。眼明淨者所見無謬。不明淨",
    "T27n1545_095:0489c12": "者所見有謬。又世現見有眼根者能見諸",
    "T27n1545_095:0489c13": "色。無眼根者不能見色。又世現見眼所對",
    "T27n1545_095:0489c14": "方能見彼色。所不對方便不能見。又世現",
    "T27n1545_095:0489c15": "見多不能見被障諸色眼有障故。尊者世",
    "T27n1545_095:0489c16": "友作如是說。何故眼根說名為見。謂世現",
    "T27n1545_095:0489c17": "見有淨眼者言我見淨。有不淨眼者言我",
    "T27n1545_095:0489c18": "見不淨。大德說曰。何故眼根說名為見。謂",
    "T27n1545_095:0489c19": "契經說。眼根所得眼識所了說名所見。世俗",
    "T27n1545_095:0489c20": "亦然。是故眼根說名為見。五見者。謂有身",
    "T27n1545_095:0489c21": "見。邊執見。邪見。見取。戒禁取。問何故此五",
    "T27n1545_095:0489c22": "說名為見。答以四事故。一觀視故。謂能觀",
    "T27n1545_095:0489c23": "視所應取境。問此五邪僻顛倒觀視如何名",
    "T27n1545_095:0489c24": "見。答此雖邪僻顛倒觀視。而是慧性故名為",
    "T27n1545_095:0489c25": "見。如人眼根。雖不明了而能觀視。故亦名",
    "T27n1545_095:0489c26": "見。二決度故。謂能決度所應取境。問既一",
    "T27n1545_095:0489c27": "剎那如何決度。答性猛利故立決度名。三堅",
    "T27n1545_095:0489c28": "執故。謂於自境堅固僻執。非聖道劍不能",
    "T27n1545_095:0489c29": "令捨。佛及弟子以聖道劍。斷彼見牙後方",
    "T27n1545_095:0490a01": "捨故。如有海獸名室首摩羅。凡所銜物",
    "T27n1545_095:0490a02": "堅執不捨。要以利劍斷截其牙。然後乃捨。",
    "T27n1545_095:0490a03": "五見亦然。四深入故。謂於所緣銳利深入",
    "T27n1545_095:0490a04": "如針墮泥。復次以二事故此五名見。一照",
    "T27n1545_095:0490a05": "矚故。二推求故。復次以三事故此五名見。",
    "T27n1545_095:0490a06": "一見相相應故。二能成見事故。三於緣無",
    "T27n1545_095:0490a07": "礙故。復次以三事故此五名見。一意樂故。",
    "T27n1545_095:0490a08": "二執著故。三尋求故。復次以三事故說名為",
    "T27n1545_095:0490a09": "見。一意樂故。二加行故。三無知故。意樂故",
    "T27n1545_095:0490a10": "者。謂得定者見。加行故者。謂尋思者見。無",
    "T27n1545_095:0490a11": "知故者。謂隨聞者見。",
    "T27n1545_095:0490a12": "[0490a12] 復次意樂故者。謂意樂壞者見。加行故者。謂",
    "T27n1545_095:0490a13": "加行壞者見。無知故者。謂俱壞者見。是故此",
    "T27n1545_095:0490a14": "五亦說名見。世俗正見者。謂善意識相應慧。",
    "T27n1545_095:0490a15": "是見性故說名為見。學見者。謂學無漏慧。無",
    "T27n1545_095:0490a16": "學見者。謂無學正見。此二亦俱是見性故名",
    "T27n1545_095:0490a17": "為見。應知此中五見於境如霠夜見色。",
    "T27n1545_095:0490a18": "世俗正見於境如晴夜見色。學見於境如",
    "T27n1545_095:0490a19": "霠晝見色。無學見於境如晴晝見色。",
    "T27n1545_095:0490a20": "[0490a20] 云何為智。答五識相應慧除無漏忍。餘意識",
    "T27n1545_095:0490a21": "相應慧。此中五識相應慧有三種。一善。二染",
    "T27n1545_095:0490a22": "污。三無覆無記。善者謂唯生得善。染污者。謂",
    "T27n1545_095:0490a23": "唯修所斷貪瞋癡相應。無覆無記者。謂異熟",
    "T27n1545_095:0490a24": "生。亦有少分威儀路工巧處及通果心俱生。",
    "T27n1545_095:0490a25": "餘意識相應慧亦有三種。一善二染污三無",
    "T27n1545_095:0490a26": "覆無記。善有二種。一有漏。二無漏。有漏善",
    "T27n1545_095:0490a27": "有三種。一加行得。二離染得。三生得。加行",
    "T27n1545_095:0490a28": "得者謂聞所成慧。思所成慧。修所成慧。聞所",
    "T27n1545_095:0490a29": "成慧者。謂於文義如理決擇。思所成慧者。",
    "T27n1545_095:0490b01": "謂不淨觀持息念。及念住等。修所成慧者。謂",
    "T27n1545_095:0490b02": "暖頂忍世第一法。現觀邊世俗智。無量解脫",
    "T27n1545_095:0490b03": "勝處遍處等。離染得者。謂靜慮無量無色解",
    "T27n1545_095:0490b04": "脫勝處遍處等。生得者。謂生彼地法爾所得",
    "T27n1545_095:0490b05": "善。無漏有二種。一學二無學。學謂學八智。",
    "T27n1545_095:0490b06": "無學謂盡智無生智。無學正見智。染污者。謂",
    "T27n1545_095:0490b07": "見修所斷煩惱隨煩惱相應。無覆無記者。謂",
    "T27n1545_095:0490b08": "異熟生威儀路工巧處通果心俱生。",
    "T27n1545_095:0490b09": "[0490b09] 云何為慧。答六識相應慧。此有三種。謂善",
    "T27n1545_095:0490b10": "染污無覆無記。廣如前說。有差別者。無漏",
    "T27n1545_095:0490b11": "八忍亦是慧攝。擇法通故。一切心俱皆得有",
    "T27n1545_095:0490b12": "慧。已說見智慧三種自性。復應分別此三",
    "T27n1545_095:0490b13": "雜不雜相。諸見是智耶。答應作四句。見與",
    "T27n1545_095:0490b14": "智自性互有廣狹故。有見非智。謂眼根及",
    "T27n1545_095:0490b15": "無漏忍。問何故眼根不名為智。答眼根是",
    "T27n1545_095:0490b16": "色。智非色故。復次眼根不相應。無所依。無",
    "T27n1545_095:0490b17": "所緣。無行相。無警覺。智不爾故。問何故無",
    "T27n1545_095:0490b18": "漏忍非智耶。答以無漏忍於所觀諦。雖忍",
    "T27n1545_095:0490b19": "而未決。雖觀而未審。雖尋求而未究竟。",
    "T27n1545_095:0490b20": "雖伺察而未了知。雖現觀而未重審。唯",
    "T27n1545_095:0490b21": "作功用加行不息。故不名智。復次決定義",
    "T27n1545_095:0490b22": "是智義。忍與所斷疑得俱生。於所見境未",
    "T27n1545_095:0490b23": "極決定。故不名智。尊者世友作如是說。忍",
    "T27n1545_095:0490b24": "於聖諦雖正堪忍。而未審知故不名智。",
    "T27n1545_095:0490b25": "大德說曰。見事究竟乃立智名。非初忍時見",
    "T27n1545_095:0490b26": "事究竟。故無漏忍雖不名智而實是智。霧",
    "T27n1545_095:0490b27": "尊者曰。重觀名智。從無始來於四聖諦。未",
    "T27n1545_095:0490b28": "有一念聖慧曾觀。忍起創觀故未名智。五",
    "T27n1545_095:0490b29": "識俱慧雖於所緣不能重觀。而色等境從",
    "T27n1545_095:0490c01": "無始來。已起無量有漏慧觀。依種類說既",
    "T27n1545_095:0490c02": "名重觀。故亦名智。餘有漏智不重緣者。准",
    "T27n1545_095:0490c03": "此應知。不應為難。",
    "T27n1545_095:0490c04": "[0490c04] 有智非見。謂五識身相應慧盡無生智。除五",
    "T27n1545_095:0490c05": "見及世俗正見。餘意識相應有漏慧。問何故",
    "T27n1545_095:0490c06": "五識身相應慧非見耶。答行相猛利深入所",
    "T27n1545_095:0490c07": "緣說名為見。五識身相應慧行相不猛利。不",
    "T27n1545_095:0490c08": "能深入所緣。故不名見。復次見能分別。彼",
    "T27n1545_095:0490c09": "慧不能分別故。見能緣自相共相。彼慧唯",
    "T27n1545_095:0490c10": "能緣自相故。見能緣三世及無為。彼慧唯",
    "T27n1545_095:0490c11": "能緣現在故。見能數數取境。彼慧唯能一",
    "T27n1545_095:0490c12": "剎那取境故。見於所緣籌量觀察。彼慧不",
    "T27n1545_095:0490c13": "爾。由如是等種種因緣。五識身相應慧不",
    "T27n1545_095:0490c14": "名為見。問盡智無生智何故非見耶。答此",
    "T27n1545_095:0490c15": "二智行相不猛利故。不深入所緣故。復次",
    "T27n1545_095:0490c16": "見作功用加行不息。二智不爾。如安住鳥",
    "T27n1545_095:0490c17": "故不名見。復次尋求伺察說名為見。二智",
    "T27n1545_095:0490c18": "不爾。故不名見。由此尊者妙音說曰。盡無",
    "T27n1545_095:0490c19": "生智所作已辦。更無勝事而可追求。故不",
    "T27n1545_095:0490c20": "名見。有作是說。諸無漏慧總有二種。一能",
    "T27n1545_095:0490c21": "對治惡見。二能對治無知。能對治惡見者名",
    "T27n1545_095:0490c22": "見。盡無生智唯能對治無知。故不名見。復",
    "T27n1545_095:0490c23": "有說者。諸無漏慧總有三種。一唯能對治",
    "T27n1545_095:0490c24": "惡見。二唯能對治無知。三能對治惡見無",
    "T27n1545_095:0490c25": "知。唯能對治惡見者。是見非智。謂現觀邊",
    "T27n1545_095:0490c26": "無漏忍。唯能對治無知者。是智非見。謂盡",
    "T27n1545_095:0490c27": "智無生智。能俱對治者。是智亦是見。謂餘",
    "T27n1545_095:0490c28": "無漏慧。尊者世友作如是說。推度名見。盡",
    "T27n1545_095:0490c29": "無生智所作究竟。不復推度故不名見。復",
    "T27n1545_095:0491a01": "作是說尋求名見。盡無生智所作已辦。不",
    "T27n1545_095:0491a02": "復尋求故不名見。復作是說。若盡無生智",
    "T27n1545_095:0491a03": "是見性者。諸阿羅漢唯應成就九無學支。",
    "T27n1545_095:0491a04": "除正智支。然世尊說。諸阿羅漢成就十無學",
    "T27n1545_095:0491a05": "支故。盡無生智非見。問如世俗正見學見",
    "T27n1545_095:0491a06": "無學見。雖亦是智而名為見。若盡無生智",
    "T27n1545_095:0491a07": "雖亦是見。而名為智。斯有何失。答如初修",
    "T27n1545_095:0491a08": "習加行觀時。世俗正見雖具智見性。而立",
    "T27n1545_095:0491a09": "正見支非正智支。已入學位諸學八智。雖",
    "T27n1545_095:0491a10": "具智見性。而立正見支非正智支。已至無",
    "T27n1545_095:0491a11": "學位無學正見。雖具智見性而立正見支",
    "T27n1545_095:0491a12": "非正智支。若盡智無生智亦具智見性者。",
    "T27n1545_095:0491a13": "亦應立正見支非正智支。是則諸阿羅漢。",
    "T27n1545_095:0491a14": "唯應成就九無學支。如是便違世尊所說。",
    "T27n1545_095:0491a15": "諸阿羅漢成就十支。大德說曰。盡無生智定",
    "T27n1545_095:0491a16": "是見性決度性故。問若爾。阿羅漢應唯成就",
    "T27n1545_095:0491a17": "九支。答二支唯無學地有。謂正解脫正智。八",
    "T27n1545_095:0491a18": "支通學無學地有。謂餘八支。盡無生智雖亦",
    "T27n1545_095:0491a19": "是見。而所作事已得究竟。異前學位。故別",
    "T27n1545_095:0491a20": "立支不應為難。評曰。應作是說。盡無生",
    "T27n1545_095:0491a21": "智是智非見。所作已辦。於四聖諦不復推",
    "T27n1545_095:0491a22": "求加行息故。除五見及世俗正見。餘意識相",
    "T27n1545_095:0491a23": "應有漏慧者。此有二種。一染污。二無覆無",
    "T27n1545_095:0491a24": "記。染污者。謂貪瞋慢疑。及不共無明相應慧。",
    "T27n1545_095:0491a25": "無覆無記者。謂異熟生威儀路工巧處通果",
    "T27n1545_095:0491a26": "心俱生慧。問何故意地貪等相應慧非見",
    "T27n1545_095:0491a27": "耶。答彼慧行相不猛利故。不能深入所緣",
    "T27n1545_095:0491a28": "境故。復次彼二煩惱所覆損故。二煩惱者。謂",
    "T27n1545_095:0491a29": "貪瞋慢疑隨一。及彼相應無明。問若爾。不共",
    "T27n1545_095:0491b01": "無明相應慧應是見。唯一煩惱相應起故。答",
    "T27n1545_095:0491b02": "彼無明有二種。一見所斷不共無明。覆障尤",
    "T27n1545_095:0491b03": "重過二煩惱。二修所斷不共無明。與自力起",
    "T27n1545_095:0491b04": "纏垢相應。彼獨立故。能覆損慧如貪瞋等",
    "T27n1545_095:0491b05": "故。彼相應慧如貪等相應亦不名見。問何",
    "T27n1545_095:0491b06": "故無覆無記慧非見耶。答彼慧行相不猛利",
    "T27n1545_095:0491b07": "故。不能深入所緣境故。復次彼慧勢力極",
    "T27n1545_095:0491b08": "羸劣故不名為見。要有勢力於境堅強方",
    "T27n1545_095:0491b09": "名見故。問諸異熟生威儀路慧勢力羸劣於",
    "T27n1545_095:0491b10": "理可爾。工巧處慧及通果心相應之慧。勢力",
    "T27n1545_095:0491b11": "強盛寧非見耶。答工巧處慧雖有勢力最強",
    "T27n1545_095:0491b12": "盛者。如毘濕縛羯磨天等彼所造作如願",
    "T27n1545_095:0491b13": "智生。而為邪命所覆損故不名為見。謂工",
    "T27n1545_095:0491b14": "巧事皆欲活命為因起故。雖工巧處心心",
    "T27n1545_095:0491b15": "所法現在前時是不染污。而為邪命力所引",
    "T27n1545_095:0491b16": "生故。說彼由邪命覆損即是為貪所覆損",
    "T27n1545_095:0491b17": "義。設不為貪所覆損者。勢力浮淺行相劣",
    "T27n1545_095:0491b18": "鈍。於所緣境不能深入。故不名見。復次",
    "T27n1545_095:0491b19": "二巧處慧如疑而轉。於所緣境不能決",
    "T27n1545_095:0491b20": "定。所以者何。雖極巧者作工巧事。若為他",
    "T27n1545_095:0491b21": "人之所彈斥便猶豫故。諸通果慧於所緣",
    "T27n1545_095:0491b22": "境亦不猛利。不能深入所緣境故。但由",
    "T27n1545_095:0491b23": "前定勢力所引任運轉故。於所緣境不推",
    "T27n1545_095:0491b24": "求故不名為見。復次諸通果慧由先串習。",
    "T27n1545_095:0491b25": "所變化事為因引生。如習工巧故不名見。",
    "T27n1545_095:0491b26": "復次異熟生等四無記慧皆勢力劣。如不成",
    "T27n1545_095:0491b27": "善不成染污。故不成見。有見亦智。謂五",
    "T27n1545_095:0491b28": "見世俗正見。除無漏忍及盡無生智。餘無漏",
    "T27n1545_095:0491b29": "慧即學八智。及無學正見此無漏慧。及前五",
    "T27n1545_095:0491c01": "見世俗正見。皆具見智二種相故第三句",
    "T27n1545_095:0491c02": "攝。",
    "T27n1545_095:0491c03": "[0491c03] 有非見非智謂除前相。相謂所名。若法是",
    "T27n1545_095:0491c04": "前三句所表皆名為相。除此餘法為第四",
    "T27n1545_095:0491c05": "句。是第四句所表之法。此復是何。謂色蘊中",
    "T27n1545_095:0491c06": "除眼餘色。於行蘊中除慧餘行。及三蘊全",
    "T27n1545_095:0491c07": "并無為法為第四句。",
    "T27n1545_095:0491c08": "[0491c08] 諸見是慧耶。答應作四句。見與慧自性互",
    "T27n1545_095:0491c09": "有廣狹故。有見非慧謂眼根能觀視故。色",
    "T27n1545_095:0491c10": "自性故。有慧非見。謂五識身相應慧盡無生",
    "T27n1545_095:0491c11": "智。除五見及世俗正見。餘意識相應有漏慧。",
    "T27n1545_095:0491c12": "擇法性故。非推度故。廣說如前有見亦慧。",
    "T27n1545_095:0491c13": "謂除盡無生智餘無漏慧。及五見世俗正見。",
    "T27n1545_095:0491c14": "即無漏忍學八智及無學正見等。能推度故。",
    "T27n1545_095:0491c15": "擇法性故。具二種相。有非見非慧。謂除前",
    "T27n1545_095:0491c16": "相。相謂所名。如前廣說。諸智是慧耶。答諸",
    "T27n1545_095:0491c17": "智皆是慧。能審決者皆擇法故。有慧非智。",
    "T27n1545_095:0491c18": "謂無漏忍創觀諦境未審決故。",
    "T27n1545_095:0491c19": "[0491c19] 見攝智智攝見耶。乃至廣說。此中有二種",
    "T27n1545_095:0491c20": "四句。一種二句准前問定應知其相。",
    "T27n1545_095:0491c21": "[0491c21] 諸成就見彼智耶乃至廣說。此中見智慧三。",
    "T27n1545_095:0491c22": "若成就一必有餘二。是故皆作如是句答。",
    "T27n1545_095:0491c23": "問誰成就見智慧耶。答一切有情。此即總說",
    "T27n1545_095:0491c24": "然有多少。謂斷善根者。成就三界見所斷見",
    "T27n1545_095:0491c25": "智慧。成就三界修所斷染污智慧。成就欲界",
    "T27n1545_095:0491c26": "無覆無記智慧。不斷善根未得色界善心",
    "T27n1545_095:0491c27": "者。成就三界見所斷見智慧。成就三界修所",
    "T27n1545_095:0491c28": "斷染污智慧。成就欲界善見智慧。成就欲界",
    "T27n1545_095:0491c29": "無覆無記智慧。已得色界善心未離欲染",
    "T27n1545_095:0492a01": "者。成就三界見所斷見智慧。成就三界修所",
    "T27n1545_095:0492a02": "斷染污智慧。成就欲色界善見智慧。成就欲",
    "T27n1545_095:0492a03": "界無覆無記智慧。已離欲染未得無色界",
    "T27n1545_095:0492a04": "善心者。若生欲界成就色無色界見所斷",
    "T27n1545_095:0492a05": "見智慧。成就色無色界修所斷染污智慧。成",
    "T27n1545_095:0492a06": "就欲色界善見智慧。成就欲色界無覆無記",
    "T27n1545_095:0492a07": "智慧。若生色界不成就欲界善見智慧。成",
    "T27n1545_095:0492a08": "就餘如生欲界說。已得無色界善心。未離",
    "T27n1545_095:0492a09": "色染者。若生欲界成就色無色界見所斷",
    "T27n1545_095:0492a10": "見智慧。成就色無色界修所斷染污智慧。成",
    "T27n1545_095:0492a11": "就三界善見智慧。成就欲色界無覆無記智",
    "T27n1545_095:0492a12": "慧。若生色界不成就欲界善見智慧。成就",
    "T27n1545_095:0492a13": "餘如生欲界說。已離色染生欲界者。成",
    "T27n1545_095:0492a14": "就無色界見所斷見智慧。成就無色界修所",
    "T27n1545_095:0492a15": "斷染污智慧。成就三界善見智慧。成就欲色",
    "T27n1545_095:0492a16": "界無覆無記智慧。若生色界不成就欲界",
    "T27n1545_095:0492a17": "善見智慧。成就餘如生欲界說若生無色",
    "T27n1545_095:0492a18": "界不成就欲色界善見智慧。及不成就欲",
    "T27n1545_095:0492a19": "色界無覆無記智慧。若異熟生心現在前。則",
    "T27n1545_095:0492a20": "成就無色界無覆無記智慧。若異熟生心不",
    "T27n1545_095:0492a21": "現在前。則亦不成就無色界無覆無記智慧。",
    "T27n1545_095:0492a22": "成就餘如生欲界說。異生如是。",
    "T27n1545_095:0492a23": "[0492a23] 若聖者。隨信隨法行苦智未已生。未離欲",
    "T27n1545_095:0492a24": "染者。成就三界見所斷見智慧。成就三界修",
    "T27n1545_095:0492a25": "所斷染污智慧。成就欲色界善見智慧。成就",
    "T27n1545_095:0492a26": "欲界無覆無記智慧。成就無漏見慧。即彼已",
    "T27n1545_095:0492a27": "離欲染未離色染者。成就色無色界見所",
    "T27n1545_095:0492a28": "斷見智慧。成就色無色界修所斷染污智慧。",
    "T27n1545_095:0492a29": "未得無色界善心者。成就欲色界善見智",
    "T27n1545_095:0492b01": "慧。已得無色界善心者。成就三界善見智",
    "T27n1545_095:0492b02": "慧。成就欲色界無覆無記智慧。成就無漏見",
    "T27n1545_095:0492b03": "慧。即彼已離色染者。成就無色界見所斷",
    "T27n1545_095:0492b04": "見智慧。成就無色界修所斷染污智慧。成就",
    "T27n1545_095:0492b05": "三界善見智慧。成就欲色界無覆無記智慧。",
    "T27n1545_095:0492b06": "成就無漏見慧。苦智已生集智未已生未",
    "T27n1545_095:0492b07": "離欲染者。成就三界見集滅道見智慧。成",
    "T27n1545_095:0492b08": "就三界修所斷染污智慧。成就欲色界善見",
    "T27n1545_095:0492b09": "智慧。成就欲界無覆無記智慧。成就無漏見",
    "T27n1545_095:0492b10": "智慧。即彼已離欲染未離色染者。成就色",
    "T27n1545_095:0492b11": "無色界見集滅道所斷見智慧。成就色無色",
    "T27n1545_095:0492b12": "界修所斷染污智慧。未得無色界善心者。",
    "T27n1545_095:0492b13": "成就欲色界善見智慧。已得無色界善心",
    "T27n1545_095:0492b14": "者。成就三界善見智慧。成就欲色界無覆無",
    "T27n1545_095:0492b15": "記智慧。成就無漏見智慧。即彼已離色染",
    "T27n1545_095:0492b16": "者。成就無色界見集滅道所斷見智慧。成就",
    "T27n1545_095:0492b17": "無色界修所斷染污智慧。成就三界善見智",
    "T27n1545_095:0492b18": "慧。成就欲色界無覆無記智慧。成就無漏見",
    "T27n1545_095:0492b19": "智慧。集智已生滅智未已生未離欲染者。",
    "T27n1545_095:0492b20": "成就三界見滅道所斷見智慧。成就三界修",
    "T27n1545_095:0492b21": "所斷染污智慧。成就欲色界善見智慧。成就",
    "T27n1545_095:0492b22": "欲界無覆無記智慧。成就無漏見智慧。即彼",
    "T27n1545_095:0492b23": "已離欲染。",
    "T27n1545_095:0492b24": "[0492b24] 未離色染。成就色無色界見滅道所斷見智",
    "T27n1545_095:0492b25": "慧。成就色無色界修所斷染污智慧。未得",
    "T27n1545_095:0492b26": "無色界善心者。成就欲色界善見智慧。已",
    "T27n1545_095:0492b27": "得無色界善心者。成就三界善見智慧。成",
    "T27n1545_095:0492b28": "就欲色界無覆無記智慧。成就無漏見智慧。",
    "T27n1545_095:0492b29": "滅智已生道智未已生未離欲染者。成就",
    "T27n1545_095:0492c01": "三界見道所斷見智慧。成就三界修所斷染",
    "T27n1545_095:0492c02": "污智慧。成就欲色界善見智慧。成就欲界無",
    "T27n1545_095:0492c03": "覆無記智慧。成就無漏見智慧。即彼已離欲",
    "T27n1545_095:0492c04": "染未離色染者。成就色無色界見道所斷",
    "T27n1545_095:0492c05": "見智慧成就色無色界修所斷染污智慧。未",
    "T27n1545_095:0492c06": "得無色界善心者。成就欲色界善見智慧。",
    "T27n1545_095:0492c07": "已得無色界善心者。成就三界善見智慧。",
    "T27n1545_095:0492c08": "成就欲色界無覆無記智慧。成就無漏見智",
    "T27n1545_095:0492c09": "慧。即彼已離色染。成就無色界見道所斷見",
    "T27n1545_095:0492c10": "智慧。成就無色修所斷染污智慧。成就三界",
    "T27n1545_095:0492c11": "善見智慧。成就欲色界無覆無記智慧。成就",
    "T27n1545_095:0492c12": "無漏見智慧。",
    "T27n1545_095:0492c13": "[0492c13] 信勝解見至未離欲染者。成就三界修所",
    "T27n1545_095:0492c14": "斷染污智慧。成就欲色界善見智慧。成就欲",
    "T27n1545_095:0492c15": "界無覆無記智慧。成就無漏見智慧。即彼已",
    "T27n1545_095:0492c16": "離欲染。未得無色界善心者若生欲界。成",
    "T27n1545_095:0492c17": "就色無色界修所斷染污智慧。成就欲色界",
    "T27n1545_095:0492c18": "善見智慧。成就欲色界無覆無記智慧。成就",
    "T27n1545_095:0492c19": "無漏見智慧。若生色界不成就欲界善見",
    "T27n1545_095:0492c20": "智慧。成就餘如生欲界說。即彼已得無色",
    "T27n1545_095:0492c21": "界善心。未離色染者若生欲界。成就色無",
    "T27n1545_095:0492c22": "色界修所斷染污智慧。成就三界善見智慧。",
    "T27n1545_095:0492c23": "成就欲色界無覆無記智慧。成就無漏見智",
    "T27n1545_095:0492c24": "慧若生色界不成就欲界善見智慧。成就",
    "T27n1545_095:0492c25": "餘如生欲界說。即彼已離色染。若生欲界。",
    "T27n1545_095:0492c26": "成就無色界修所斷染污智慧。成就三界善",
    "T27n1545_095:0492c27": "見智慧。成就欲色界無覆無記智慧。成就無",
    "T27n1545_095:0492c28": "漏見智慧。若生色界不成就欲界善見智",
    "T27n1545_095:0492c29": "慧。成就餘如生欲界說。若生無色界不",
    "T27n1545_095:0493a01": "成就欲色界善見智慧及不成就欲色界",
    "T27n1545_095:0493a02": "無覆無記智慧。若異熟生心現在前。則成就",
    "T27n1545_095:0493a03": "無色界無覆無記智慧。若異熟生心不現在",
    "T27n1545_095:0493a04": "前。則亦不成就無色界無覆無記智慧。成",
    "T27n1545_095:0493a05": "就餘如生欲界說。阿羅漢若生欲界。成就",
    "T27n1545_095:0493a06": "三界善見智慧。成就欲色界無覆無記智慧。",
    "T27n1545_095:0493a07": "成就無漏見智慧。若生色界成就色無色",
    "T27n1545_095:0493a08": "界善見智慧。成就欲色界無覆無記智慧。成",
    "T27n1545_095:0493a09": "就無漏見智慧。若生無色界異熟生心不現",
    "T27n1545_095:0493a10": "在前。成就無色界善見智慧。成就無漏見",
    "T27n1545_095:0493a11": "智慧。若異熟生心現在前。亦成就無色界無",
    "T27n1545_095:0493a12": "覆無記智慧。",
    "T27n1545_095:0493a13": "[0493a13] 諸見已斷已遍知彼智耶。答如是設智已斷",
    "T27n1545_095:0493a14": "已遍知彼見耶。答如是。諸見已斷已遍知彼",
    "T27n1545_095:0493a15": "慧耶。答如是設。慧已斷已遍知彼見耶。答如",
    "T27n1545_095:0493a16": "是。諸智已斷已遍知彼慧耶。答如是。設慧",
    "T27n1545_095:0493a17": "已斷已遍知彼智耶。答如是。所以者何。見智",
    "T27n1545_095:0493a18": "慧三斷遍知位皆相似故。問誰於見智慧已",
    "T27n1545_095:0493a19": "斷已遍知。答諸阿羅漢此說究竟斷遍知者。",
    "T27n1545_095:0493a20": "有學異生多少不定。謂阿羅漢三界。見智慧",
    "T27n1545_095:0493a21": "皆已斷已遍知。諸不還者。若已離無所有處",
    "T27n1545_095:0493a22": "染。三界見所斷見智慧。及八地修所斷見智",
    "T27n1545_095:0493a23": "慧已斷已遍知。乃至若未離初靜慮染。三",
    "T27n1545_095:0493a24": "界見所斷見智慧。及欲界修所斷見智慧。已",
    "T27n1545_095:0493a25": "斷已遍知。諸一來預流者。三界見所斷見智",
    "T27n1545_095:0493a26": "慧已斷已遍知。隨信隨法行若滅智已生道",
    "T27n1545_095:0493a27": "智未已生。三界見苦集滅所斷見智慧。已斷",
    "T27n1545_095:0493a28": "已遍知。若集智已生滅智未已生。三界見苦",
    "T27n1545_095:0493a29": "集所斷見智慧。已斷已遍知。若苦智已生集",
    "T27n1545_095:0493b01": "智未已生。三界見苦所斷見智慧。已斷已遍",
    "T27n1545_095:0493b02": "知。聖者如是。若諸異生已離無所有處染。",
    "T27n1545_095:0493b03": "八地見修所斷見智慧。已斷已遍知。乃至已",
    "T27n1545_095:0493b04": "離欲界染未離初靜慮染。一地見修所斷",
    "T27n1545_095:0493b05": "見智慧。已斷已遍知。是名見智慧三。問定",
    "T27n1545_095:0493b06": "攝成就斷五門分別。",
    "T27n1545_095:0493b07": "[0493b07] 諸正見是擇法覺支耶。乃至廣說。問何故作",
    "T27n1545_095:0493b08": "此論。答前論是此所依根本。謂前作是說。云",
    "T27n1545_095:0493b09": "何為見。云何為智。云何為慧。雖作是說",
    "T27n1545_095:0493b10": "而未分別正見正智。與擇法覺支互有廣",
    "T27n1545_095:0493b11": "狹。今欲分別故作斯論。然今於此阿毘達",
    "T27n1545_095:0493b12": "磨發智論中有決定相。若覺支後分別道",
    "T27n1545_095:0493b13": "支則道支唯無漏。以七覺支唯無漏故。若",
    "T27n1545_095:0493b14": "覺支前分別道支。則道支通有漏無漏。此中",
    "T27n1545_095:0493b15": "覺支前分別道支故。應知道支通有漏無",
    "T27n1545_095:0493b16": "漏。是謂此處略毘婆沙。諸有智者應隨分",
    "T27n1545_095:0493b17": "別。",
    "T27n1545_095:0493b18": "[0493b18] 諸正見是擇法覺支耶。答應作四句。正見",
    "T27n1545_095:0493b19": "與擇法覺支互有廣狹故。有正見非擇法",
    "T27n1545_095:0493b20": "覺支謂世俗正見以諸覺支助如實覺唯",
    "T27n1545_095:0493b21": "無漏故。有擇法覺支非正見。謂盡無生智",
    "T27n1545_095:0493b22": "非見性故。有正見亦擇法覺支。謂除盡無",
    "T27n1545_095:0493b23": "生智餘無漏慧即現觀邊八忍。及學八智無",
    "T27n1545_095:0493b24": "學正見。如是三種具二相故。有非正見亦",
    "T27n1545_095:0493b25": "非擇法覺支。謂除前相。相謂所名如前廣",
    "T27n1545_095:0493b26": "說。此復是何。謂行蘊中除意識相應善慧。諸",
    "T27n1545_095:0493b27": "餘行蘊及四蘊全并無為法作第四句。諸",
    "T27n1545_095:0493b28": "正智是擇法覺支耶。答應作四句。正智與",
    "T27n1545_095:0493b29": "擇法覺支亦互有廣狹故。有正智非擇法",
    "T27n1545_095:0493c01": "覺支謂世俗正智彼無覺支相故。有擇法",
    "T27n1545_095:0493c02": "覺支非正智。謂無漏忍彼無智相故。有正",
    "T27n1545_095:0493c03": "智亦擇法覺支。謂除無漏忍餘無漏慧。即學",
    "T27n1545_095:0493c04": "八智及盡無生智無學正見具二相故。有",
    "T27n1545_095:0493c05": "非正智亦非擇法覺支。謂除前相。相謂所",
    "T27n1545_095:0493c06": "名如前廣說。此復是何。謂行蘊中除六識相",
    "T27n1545_095:0493c07": "應善慧。諸餘行蘊。及四蘊全并無為法作第",
    "T27n1545_095:0493c08": "四句。問何故此中唯說正見正智與擇法覺",
    "T27n1545_095:0493c09": "支互有廣狹。不說餘道支與餘覺支互有",
    "T27n1545_095:0493c10": "廣狹耶。答是作論者意欲爾故。乃至廣說。復",
    "T27n1545_095:0493c11": "次此中亦應說諸是正勤。亦是精進覺支耶。",
    "T27n1545_095:0493c12": "答諸是精進覺支亦是正勤有是正勤非精",
    "T27n1545_095:0493c13": "進覺支。謂世俗正精進乃至諸是正定亦是",
    "T27n1545_095:0493c14": "定覺支耶。答諸是定覺支亦是正定。有是正",
    "T27n1545_095:0493c15": "定非定覺支。謂世俗正定。應作是說而不",
    "T27n1545_095:0493c16": "說者。應知此中是有餘說。復次此中所說",
    "T27n1545_095:0493c17": "現始現終略去中間。故作是說。始謂正見",
    "T27n1545_095:0493c18": "終謂正智。如現始終初入已度。方便究竟應",
    "T27n1545_095:0493c19": "知亦爾。復次若法相對滿四句者此中說",
    "T27n1545_095:0493c20": "之。若法相對唯有順後句者此中不說。復",
    "T27n1545_095:0493c21": "次此智蘊中若法是見智慧自性者。則分別",
    "T27n1545_095:0493c22": "之是智類故。精進念定非智類故此中不",
    "T27n1545_095:0493c23": "說。七覺支八道支一一現在前時幾覺支幾",
    "T27n1545_095:0493c24": "道支現在前耶。問何故作此論。答為止他",
    "T27n1545_095:0493c25": "宗顯正理故。謂或有說。諸心所法次第而",
    "T27n1545_095:0493c26": "生。非一時生。如譬喻者。大德亦說。諸心所",
    "T27n1545_095:0493c27": "法次第而生。非一時生。如多商侶過一狹",
    "T27n1545_095:0493c28": "路。要一一過非二非多。諸心所法亦復如",
    "T27n1545_095:0493c29": "是。一一各別生相所生。必無一時和合生",
    "T27n1545_095:0494a01": "義。問彼依何量作如是說。答依至教量。謂",
    "T27n1545_095:0494a02": "契經說。若於爾時心沈恐沈。修三覺支名",
    "T27n1545_095:0494a03": "非時修。謂輕安定捨。修三覺支名是時修。",
    "T27n1545_095:0494a04": "謂擇法精進喜。若於爾時心掉恐掉。修三",
    "T27n1545_095:0494a05": "覺支名非時修。謂擇法精進喜。修三覺支",
    "T27n1545_095:0494a06": "名是時修。謂輕安定捨。彼作是說。覺支既",
    "T27n1545_095:0494a07": "有時非時修。故知心所次第而生。非一時",
    "T27n1545_095:0494a08": "起。又餘經說。舍利子言。我於七覺支定能",
    "T27n1545_095:0494a09": "隨意自在住。謂我欲於此覺支定日初分",
    "T27n1545_095:0494a10": "住。即便能住。若我欲於此覺支定日中分",
    "T27n1545_095:0494a11": "住。即便能住。若我欲於此覺支定日後分",
    "T27n1545_095:0494a12": "住。即便能住。彼作是說。既舍利子於七覺",
    "T27n1545_095:0494a13": "支隨所欲住。故知心所次第而生。非一時",
    "T27n1545_095:0494a14": "起其理決定。為遮彼意顯諸心所有一時",
    "T27n1545_095:0494a15": "生故作斯論。問若諸心所有一時生。云何",
    "T27n1545_095:0494a16": "通彼所引契經。答前契經說。時非時修三覺",
    "T27n1545_095:0494a17": "支者。乃證心所非要次第一一而生。說三",
    "T27n1545_095:0494a18": "覺支一時修故。證諸心所有俱時生。問若諸",
    "T27n1545_095:0494a19": "覺支隨所依地。或六或七一時而生。何故經",
    "T27n1545_095:0494a20": "說時非時修各唯三種。答依止觀品覺支勢",
    "T27n1545_095:0494a21": "用有增減故作如是說。謂三覺支是奢摩",
    "T27n1545_095:0494a22": "他品。三覺支是毘&#x9262;舍那品。若奢摩他品覺",
    "T27n1545_095:0494a23": "支增時令心沈下。爾時應修觀品覺支策",
    "T27n1545_095:0494a24": "心令舉。而修止品故說非時。若毘&#x9262;舍",
    "T27n1545_095:0494a25": "那品覺支增時令心浮舉。爾時應修止品覺",
    "T27n1545_095:0494a26": "支抑心令下。而修觀品故說非時。雖諸",
    "T27n1545_095:0494a27": "覺支一時而起。而用有增減故唯說三。復",
    "T27n1545_095:0494a28": "次入聖道時依止觀品。有差別故作如是",
    "T27n1545_095:0494a29": "說。謂若依奢摩他品覺支入聖道者。應修",
    "T27n1545_095:0494b01": "止品覺支抑心令下。而修觀品故說非時。",
    "T27n1545_095:0494b02": "若依毘&#x9262;舍那品覺支入聖道者。應修",
    "T27n1545_095:0494b03": "觀品覺支策心令舉。而修止品故說非時。",
    "T27n1545_095:0494b04": "有餘師說。與上相違。謂若依奢摩他品覺",
    "T27n1545_095:0494b05": "支入聖道者。心多沈下。應修觀品覺支",
    "T27n1545_095:0494b06": "策心令舉。而修止品故說非時。若依毘",
    "T27n1545_095:0494b07": "&#x9262;舍那品覺支入聖道者。心多浮舉。應",
    "T27n1545_095:0494b08": "修止品覺支抑心令下。而修觀品故說非",
    "T27n1545_095:0494b09": "時。雖諸覺支體俱時起。而彼作用有增減",
    "T27n1545_095:0494b10": "時。故經所說不違俱起。但違次第一一而",
    "T27n1545_095:0494b11": "生。"
}