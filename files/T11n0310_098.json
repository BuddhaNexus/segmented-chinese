{
    "T11n0310_098:0547b12": "大寶積經卷第九十八",
    "T11n0310_098:0547b14": "大唐三藏法師菩提流志奉　詔譯",
    "T11n0310_098:0547b15": "妙慧童女會第三十",
    "T11n0310_098:0547b16": "如是我聞：一時佛在王舍城耆闍崛山中，與",
    "T11n0310_098:0547b17": "大比丘眾千二百五十人，菩薩摩訶薩十千",
    "T11n0310_098:0547b18": "人俱。時王舍城有長者女名為妙慧，年始",
    "T11n0310_098:0547b19": "八歲，面貌端正容色姝好，諸相具足見者歡",
    "T11n0310_098:0547b20": "喜，曾於過去無量諸佛親近供養種諸善根。",
    "T11n0310_098:0547b21": "時彼女人詣如來所，頂禮佛足右遶三匝，長",
    "T11n0310_098:0547b22": "跪合掌而說偈言：",
    "T11n0310_098:0547b23": "「無上等正覺，　　為世大明燈；",
    "T11n0310_098:0547b24": "　菩薩之所行，　　唯願聽我問。」",
    "T11n0310_098:0547b25": "佛告妙慧：「今恣汝問。當為解說，令斷疑網。」爾",
    "T11n0310_098:0547b26": "時妙慧即於佛前以偈問曰：",
    "T11n0310_098:0547b27": "「云何得端正，　　大富尊貴身？",
    "T11n0310_098:0547b28": "　復以何因緣，　　眷屬難沮壞？",
    "T11n0310_098:0547b29": "　云何見己身，　　而受於化生，",
    "T11n0310_098:0547c01": "　千葉蓮花上，　　面奉諸世尊？",
    "T11n0310_098:0547c02": "　云何能證得，　　自在勝神通，",
    "T11n0310_098:0547c03": "　遍往無量剎，　　禮敬於諸佛？",
    "T11n0310_098:0547c04": "　云何得無怨，　　所言人信受，",
    "T11n0310_098:0547c05": "　淨除於法障，　　永離諸魔業？",
    "T11n0310_098:0547c06": "　云何命終時，　　得見於諸佛，",
    "T11n0310_098:0547c07": "　聞說清淨法，　　不受於苦惱？",
    "T11n0310_098:0547c08": "　大悲無上尊，　　唯願為我說。」",
    "T11n0310_098:0547c09": "爾時佛告妙慧童女言：「善哉善哉！善能問此",
    "T11n0310_098:0547c10": "深妙之義。諦聽諦聽，善思念之，當為汝說。」妙",
    "T11n0310_098:0547c11": "慧白言：「唯然世尊！願樂欲聞。」佛言妙慧：「菩",
    "T11n0310_098:0547c12": "薩成就四法，受端正身。何等為四？一者於惡",
    "T11n0310_098:0547c13": "友所不起瞋心，二者住於大慈，三者深樂正",
    "T11n0310_098:0547c14": "法，四者造佛形像。」爾時世尊而說偈言：",
    "T11n0310_098:0547c15": "「瞋壞善根勿增長，　　慈心樂法造佛形，",
    "T11n0310_098:0547c16": "　當獲具相莊嚴身，　　一切眾生常樂見。",
    "T11n0310_098:0547c17": "「復次妙慧！菩薩成就四法，得富貴身。何等為",
    "T11n0310_098:0547c18": "四？一者應時行施，二者無輕慢心，三者歡",
    "T11n0310_098:0547c19": "喜而與，四者不希果報。」爾時世尊而說偈",
    "T11n0310_098:0547c20": "言：",
    "T11n0310_098:0547c21": "「應時行施無輕慢，　　歡喜授與不希求，",
    "T11n0310_098:0547c22": "　能於此業常勤修，　　所生當獲大財位。",
    "T11n0310_098:0547c23": "「復次妙慧！菩薩成就四法，得眷屬不壞。何等",
    "T11n0310_098:0547c24": "為四？一者善能棄捨離間之語，二者邪見眾",
    "T11n0310_098:0547c25": "生令住正見，三者正法將滅護令久住，四者",
    "T11n0310_098:0547c26": "教諸有情趣佛菩提。」爾時世尊而說偈言：",
    "T11n0310_098:0547c27": "「捨離間言及邪見，　　正法將滅能護持，",
    "T11n0310_098:0547c28": "　安住眾生大菩提，　　當成不壞諸眷屬。",
    "T11n0310_098:0547c29": "「復次妙慧！菩薩成就四法，當於佛前得受化",
    "T11n0310_098:0548a01": "生、處蓮花座。何等為四？一者捧諸花果及",
    "T11n0310_098:0548a02": "細末香散於如來及諸塔廟，二者終不於他",
    "T11n0310_098:0548a03": "妄加損害，三者造如來像安處蓮花，四者於",
    "T11n0310_098:0548a04": "佛菩提深生淨信。」爾時世尊而說偈言：",
    "T11n0310_098:0548a05": "「花香散佛及支提，　　不害於他并造像，",
    "T11n0310_098:0548a06": "　於大菩提深信解，　　得處蓮花生佛前。",
    "T11n0310_098:0548a07": "「復次妙慧！菩薩成就四法，從一佛土至一佛",
    "T11n0310_098:0548a08": "土。何等為四？一者見他修善不為障惱，二",
    "T11n0310_098:0548a09": "者他說法時未甞留礙，三者然燈供養如來",
    "T11n0310_098:0548a10": "之塔，四者於諸禪定常勤修習。」爾時世尊而",
    "T11n0310_098:0548a11": "說偈言：",
    "T11n0310_098:0548a12": "「見人修善說正法，　　不生謗毀加留難，",
    "T11n0310_098:0548a13": "　如來塔廟施燈明，　　修習諸禪遊佛剎。",
    "T11n0310_098:0548a14": "「復次妙慧！菩薩成就四法，處世無怨。云何為",
    "T11n0310_098:0548a15": "四？一者以無諂心親近善友，二者於他勝法",
    "T11n0310_098:0548a16": "無嫉妬心，三者他獲名譽心常歡喜，四者於",
    "T11n0310_098:0548a17": "菩薩行無輕毀心。」爾時世尊而說偈言：",
    "T11n0310_098:0548a18": "「不以諛諂親善友，　　於人勝法無妬心，",
    "T11n0310_098:0548a19": "　他獲名譽常歡喜，　　不謗菩薩得無怨。",
    "T11n0310_098:0548a20": "「復次妙慧！菩薩成就四法，所言人信。何等為",
    "T11n0310_098:0548a21": "四？一者發言修行常使相應，二者於善友所",
    "T11n0310_098:0548a22": "不覆諸惡，三者於所聞法不求過失，四者於",
    "T11n0310_098:0548a23": "說法者不生惡心。」爾時世尊而說偈言：",
    "T11n0310_098:0548a24": "「發言修行常相應，　　己罪不藏於善友，",
    "T11n0310_098:0548a25": "　聞經不求人法過，　　所言一切皆信受。",
    "T11n0310_098:0548a26": "「復次妙慧！菩薩成就四法，能離法障速得清",
    "T11n0310_098:0548a27": "淨。何等為四？一者以深意樂攝三律儀，二",
    "T11n0310_098:0548a28": "者聞甚深經不生誹謗，三者見新發意菩薩",
    "T11n0310_098:0548a29": "生一切智心，四者於諸有情大慈平等。」爾時",
    "T11n0310_098:0548b01": "世尊而說偈言：",
    "T11n0310_098:0548b02": "「以深意樂攝律儀，　　聞甚深經能信解，",
    "T11n0310_098:0548b03": "　敬初發心如佛想，　　慈心普洽障消除。",
    "T11n0310_098:0548b04": "「復次妙慧！菩薩成就四法，能離諸魔。云何為",
    "T11n0310_098:0548b05": "四？一者了知法性平等，二者發起精進，三",
    "T11n0310_098:0548b06": "者常勤念佛，四者一切善根皆悉迴向。」爾時",
    "T11n0310_098:0548b07": "世尊而說偈言：",
    "T11n0310_098:0548b08": "「能知諸法平等性，　　常起精進念如來，",
    "T11n0310_098:0548b09": "　迴向一切諸善根，　　眾魔不能得其便。",
    "T11n0310_098:0548b10": "「復次妙慧！菩薩成就四法，臨命終時諸佛現",
    "T11n0310_098:0548b11": "前。何等為四，一者他有所求施令滿足，二",
    "T11n0310_098:0548b12": "者於諸善法深生信解，三者於諸菩薩施莊",
    "T11n0310_098:0548b13": "嚴具，四者於三寶所勤修供養。」爾時世尊",
    "T11n0310_098:0548b14": "而說偈言：",
    "T11n0310_098:0548b15": "「他有所求令滿足，　　信解深法捨嚴具，",
    "T11n0310_098:0548b16": "　三寶福田勤供養，　　臨命終時佛現前。」",
    "T11n0310_098:0548b17": "爾時妙慧童女聞佛說已，白言：「世尊！如佛所",
    "T11n0310_098:0548b18": "說菩薩諸行，我當奉行。世尊！若我於是四",
    "T11n0310_098:0548b19": "十行中闕於一行而不修者，則違佛教、欺誑",
    "T11n0310_098:0548b20": "如來。」爾時尊者大目犍連告妙慧言：「菩薩",
    "T11n0310_098:0548b21": "之行甚難可行。汝今發斯殊勝大願，豈於是",
    "T11n0310_098:0548b22": "願得自在耶？」爾時妙慧白言：「尊者！若我弘願",
    "T11n0310_098:0548b23": "真實不虛，能令諸行得圓滿者，願此三千大",
    "T11n0310_098:0548b24": "千世界六種震動，天雨妙花天鼓自鳴。」說是",
    "T11n0310_098:0548b25": "語時，於虛空中花散如雨、天鼓自鳴，三千大",
    "T11n0310_098:0548b26": "千世界六種震動。是時妙慧重白目連：「以我",
    "T11n0310_098:0548b27": "如是真實言故，於未來世當得成佛，亦如今",
    "T11n0310_098:0548b28": "日釋迦如來。於我國中無有魔事及以惡趣",
    "T11n0310_098:0548b29": "女人之名，若我此言非虛妄者，令斯大眾身",
    "T11n0310_098:0548c01": "皆金色。」說是語已眾皆金色。爾時尊者大目",
    "T11n0310_098:0548c02": "犍連即從坐起，偏袒右肩頂禮佛足，白言：",
    "T11n0310_098:0548c03": "「世尊！我今先禮初發心菩薩及諸菩薩摩訶",
    "T11n0310_098:0548c04": "薩眾。」",
    "T11n0310_098:0548c05": "爾時文殊師利法王子告妙慧言：「汝住何法",
    "T11n0310_098:0548c06": "發斯誠願？」妙慧答言：「文殊師利！非所問也。",
    "T11n0310_098:0548c07": "何以故？於法界中無所住故。」又問：「云何名為",
    "T11n0310_098:0548c08": "菩提？」答曰：「無分別法是名菩提。」又問：「云何",
    "T11n0310_098:0548c09": "名為菩薩？」答曰：「一切諸法等虛空相，是名",
    "T11n0310_098:0548c10": "菩薩。」又問：「云何名為菩提之行？」答曰：「猶如",
    "T11n0310_098:0548c11": "陽焰谷響之行，是菩提行。」又問：「依何密意作",
    "T11n0310_098:0548c12": "如是說？」答曰：「我於此中不見少法密非密者。」",
    "T11n0310_098:0548c13": "又問：「若如是者，一切凡夫應即菩提。」答曰：「汝",
    "T11n0310_098:0548c14": "謂菩提異凡夫耶？莫作是見。何以故？此等",
    "T11n0310_098:0548c15": "皆同一法界相，非取非捨、無成壞故。」又問：「於",
    "T11n0310_098:0548c16": "此義中能解了者，其數幾何？」答曰：「如若干幻",
    "T11n0310_098:0548c17": "化心心所量，若干幻化眾生能了斯義。」文殊",
    "T11n0310_098:0548c18": "師利言：「幻化本無，何有如是心心所法？」答",
    "T11n0310_098:0548c19": "曰：「法界亦爾非有非無，乃至如來亦復如是。」",
    "T11n0310_098:0548c20": "爾時文殊師利白佛言：「世尊！今此妙慧甚",
    "T11n0310_098:0548c21": "為希有，乃能成就如是法忍。」佛言：「如是如",
    "T11n0310_098:0548c22": "是，誠如所言。然此童女已於過去發菩提",
    "T11n0310_098:0548c23": "心經三十劫，我乃發趣無上菩提；彼亦令",
    "T11n0310_098:0548c24": "汝住無生忍。」",
    "T11n0310_098:0548c25": "爾時文殊師利即從座起為其作禮，白妙慧",
    "T11n0310_098:0548c26": "言：「我於往昔無量劫前已曾供養，不謂今",
    "T11n0310_098:0548c27": "者還得親近。」妙慧告言：「文殊師利！汝今莫",
    "T11n0310_098:0548c28": "起如是分別。何以故？以無分別得無生忍故。」",
    "T11n0310_098:0548c29": "又問妙慧：「汝今猶不轉女身耶？」妙慧答言：「女",
    "T11n0310_098:0549a01": "人之相了不可得，今何所轉？文殊師利！我",
    "T11n0310_098:0549a02": "當為汝除斷疑惑。由我如是真實語故，於當",
    "T11n0310_098:0549a03": "來世得阿耨多羅三藐三菩提時，於我法中",
    "T11n0310_098:0549a04": "諸比丘輩，聞命善來出家入道。我國土中所",
    "T11n0310_098:0549a05": "有眾生身皆金色，服用資具如第六天，飲食",
    "T11n0310_098:0549a06": "豐饒隨念而至。無有魔事及諸惡趣，亦復無",
    "T11n0310_098:0549a07": "有女人之名。有七寶林上羅寶網，七寶蓮花",
    "T11n0310_098:0549a08": "覆以寶帳。如文殊師利所成淨剎裝校嚴",
    "T11n0310_098:0549a09": "飾，等無有異。若我此言非虛妄者，令此大",
    "T11n0310_098:0549a10": "眾身皆金色。我之女身變成男子，如三十歲",
    "T11n0310_098:0549a11": "知法比丘。」說此語時，此諸大眾皆作金色，妙",
    "T11n0310_098:0549a12": "慧菩薩轉女成男，如三十歲知法比丘。是時",
    "T11n0310_098:0549a13": "地居天眾展轉讚言：「大哉大哉！妙慧菩薩摩",
    "T11n0310_098:0549a14": "訶薩能於來世得菩提時，嚴淨佛剎功德如",
    "T11n0310_098:0549a15": "是。」爾時佛告文殊師利：「此妙慧菩薩於當",
    "T11n0310_098:0549a16": "來世成等正覺，號殊勝功德寶藏如來，出現",
    "T11n0310_098:0549a17": "於世。」佛說此經時，三十俱胝眾生於阿耨多",
    "T11n0310_098:0549a18": "羅三藐三菩提住不退轉，八十俱胝眾生遠",
    "T11n0310_098:0549a19": "塵離垢得法眼淨，八千眾生皆獲智證。五",
    "T11n0310_098:0549a20": "千比丘行菩薩乘心欲退轉，因見妙慧菩薩",
    "T11n0310_098:0549a21": "意樂善根威德殊勝故，各各脫身所著上服",
    "T11n0310_098:0549a22": "以施如來。如是施已發弘誓言：「我等以此善",
    "T11n0310_098:0549a23": "根，決定願成阿耨多羅三藐三菩提。」彼諸善",
    "T11n0310_098:0549a24": "男子等以此善根迴向無上菩提故，超九十",
    "T11n0310_098:0549a25": "劫生死之苦，不退轉於阿耨多羅三藐三菩",
    "T11n0310_098:0549a26": "提。爾時世尊即記之曰：「汝等於當來世過",
    "T11n0310_098:0549a27": "千劫後，於無垢光明劫中，陽焰世界難忍佛",
    "T11n0310_098:0549a28": "剎，於一劫中相次成佛，皆同一字，號辯才莊",
    "T11n0310_098:0549a29": "嚴如來，出現於世。文殊師利！如是法門有大",
    "T11n0310_098:0549b01": "威德，能令菩薩摩訶薩及聲聞乘者獲大利",
    "T11n0310_098:0549b02": "益。文殊師利！或有善男子善女人為求菩提",
    "T11n0310_098:0549b03": "無方便善巧，行六波羅蜜足滿千劫。若復有",
    "T11n0310_098:0549b04": "人經於半月，時一書寫讀誦此經，所獲福聚",
    "T11n0310_098:0549b05": "比前功德，百分千分百千俱胝，乃至算數譬",
    "T11n0310_098:0549b06": "喻所不能及。是故文殊師利！如是微妙法門",
    "T11n0310_098:0549b07": "即諸菩薩契經之本。我今付囑於汝，汝當來",
    "T11n0310_098:0549b08": "世受持讀誦為人解說。譬如轉輪聖王出現",
    "T11n0310_098:0549b09": "於世，所有七寶皆悉在前，王滅之後寶隨",
    "T11n0310_098:0549b10": "隱沒。如是微妙法門流行於世，即諸如來七",
    "T11n0310_098:0549b11": "菩提分等法眼不滅，若不流行正法當滅。是",
    "T11n0310_098:0549b12": "故文殊師利！若善男子善女人等為求菩提，",
    "T11n0310_098:0549b13": "應當發起精進書寫此經，受持讀誦為人演",
    "T11n0310_098:0549b14": "說。此是我教，勿於後世生悔恨心。」佛說此",
    "T11n0310_098:0549b15": "經已，妙慧菩薩、文殊師利菩薩，及諸大眾",
    "T11n0310_098:0549b16": "天、人、阿修羅乾、闥婆等，聞佛所說，皆大歡喜，",
    "T11n0310_098:0549b17": "信受奉行。",
    "T11n0310_098:0549b18": "恒河上優婆夷會第三十一",
    "T11n0310_098:0549b19": "大唐三藏菩提流志奉　詔譯",
    "T11n0310_098:0549b20": "如是我聞：一時佛在舍衛國祇樹給孤獨園。",
    "T11n0310_098:0549b21": "時舍衛城有優婆夷名恒河上，從其住處來",
    "T11n0310_098:0549b22": "詣佛所，頂禮佛足退坐一面。",
    "T11n0310_098:0549b23": "爾時世尊問恒河上：「汝從何來？」彼優婆夷即",
    "T11n0310_098:0549b24": "白佛言：「世尊！若問化人汝從何來？如是問",
    "T11n0310_098:0549b25": "者當云何答？」世尊告言：「夫化人者無有往",
    "T11n0310_098:0549b26": "來亦無生滅，云何當說有所從來？」又問：「諸",
    "T11n0310_098:0549b27": "法豈不皆如化耶？」佛言：「如是如是，如汝所",
    "T11n0310_098:0549b28": "說。」恒河上言：「若一切法皆如化者，云何問",
    "T11n0310_098:0549b29": "言汝從何來？」世尊告曰：「是幻化人不往惡趣、",
    "T11n0310_098:0549c01": "不生天上、不證涅槃。恒河上！汝亦爾耶？」白",
    "T11n0310_098:0549c02": "言：「我若見身異於幻化，乃可說言往善惡",
    "T11n0310_098:0549c03": "趣、證於涅槃。我不見身異於幻化，云何說",
    "T11n0310_098:0549c04": "言往諸惡趣乃至涅槃？",
    "T11n0310_098:0549c05": "「復次世尊！如涅槃性畢竟不復生善惡趣及",
    "T11n0310_098:0549c06": "般涅槃，我觀己身亦復如是。」佛言：「汝豈不",
    "T11n0310_098:0549c07": "趣涅槃界耶？」恒河上言：「如以此問問無生者，",
    "T11n0310_098:0549c08": "應云何答？」佛言：「無生者即涅槃也。」恒河上",
    "T11n0310_098:0549c09": "言：「諸法豈不皆同涅槃？」佛言：「如是如是。」「世",
    "T11n0310_098:0549c10": "尊！若一切法同涅槃者，云何問言汝豈不",
    "T11n0310_098:0549c11": "趣涅槃界耶？",
    "T11n0310_098:0549c12": "「復次世尊！譬如化人謂化人曰：『汝豈不趣",
    "T11n0310_098:0549c13": "涅槃界耶？』彼於是問當云何答？」世尊告言：",
    "T11n0310_098:0549c14": "「此所問者無有攀緣。」恒河上言：「如來豈以有",
    "T11n0310_098:0549c15": "所攀緣而致斯問？」世尊告言：「然我所問亦無",
    "T11n0310_098:0549c16": "攀緣。但為此會有善男子及善女人應可",
    "T11n0310_098:0549c17": "成熟，故發斯問。何以故？如來於彼諸法，名字",
    "T11n0310_098:0549c18": "猶不可得，何有諸法及彼能趣般涅槃者？」恒",
    "T11n0310_098:0549c19": "河上言：「若如是者，云何為菩提故積集善根？」",
    "T11n0310_098:0549c20": "「若諸菩薩及彼善根皆不可得，積集之時即",
    "T11n0310_098:0549c21": "無心故，非積集時亦復如是。」恒河上言：「所",
    "T11n0310_098:0549c22": "說無心，欲明何義？」世尊告曰：「此法非思惟之",
    "T11n0310_098:0549c23": "所能知，亦非思惟之所能得。何以故？此中",
    "T11n0310_098:0549c24": "心尚不可得，何況心所生法。以心不可得，是",
    "T11n0310_098:0549c25": "即說名不思議處。此不思議處，無得無證、非",
    "T11n0310_098:0549c26": "染非淨。何以故？如來常說一切諸法猶如虛",
    "T11n0310_098:0549c27": "空無罣礙故。」恒河上言：「若一切法如虛空者，",
    "T11n0310_098:0549c28": "云何世尊說有諸色受想行識，及於界、處、十",
    "T11n0310_098:0549c29": "二因緣、有漏無漏、是染是淨、生死涅槃？」",
    "T11n0310_098:0550a01": "佛告恒河上：「譬如說我雖有言說，而實無有",
    "T11n0310_098:0550a02": "我相可得。我說諸色，實亦無有色相可得，",
    "T11n0310_098:0550a03": "乃至涅槃亦復如是。又如陽焰無水可得，我",
    "T11n0310_098:0550a04": "說諸色乃至涅槃亦復如是。恒河上！於我",
    "T11n0310_098:0550a05": "法中修梵行者，見一切法皆無所得，乃可說",
    "T11n0310_098:0550a06": "名真修梵行。增上慢者說有所得，是則不",
    "T11n0310_098:0550a07": "名住真梵行。我說如是增上慢人，聞此深",
    "T11n0310_098:0550a08": "法生大驚疑，不能解脫生老病死憂悲苦惱。",
    "T11n0310_098:0550a09": "恒河上！若我滅後，有能宣說如是甚深斷流",
    "T11n0310_098:0550a10": "轉法，有愚癡輩由惡見故，於是法師生瞋害",
    "T11n0310_098:0550a11": "心，以是因緣墮諸地獄。」恒河上言：「如佛所",
    "T11n0310_098:0550a12": "說斷流轉法，以何義故名為斷流轉？」世尊",
    "T11n0310_098:0550a13": "告言：「斷流轉者所謂實際不思議界，此法不",
    "T11n0310_098:0550a14": "可穿鑿沮壞，是故說名斷流轉法。」",
    "T11n0310_098:0550a15": "爾時世尊凞怡微笑，從其面門放種種光，青",
    "T11n0310_098:0550a16": "黃赤白紅頗梨色，其光普照無量國界，上",
    "T11n0310_098:0550a17": "至梵世還從如來頂上而入。",
    "T11n0310_098:0550a18": "爾時尊者阿難見是事已，心自念言：「如來、應、",
    "T11n0310_098:0550a19": "正等覺非無因緣而現微笑。」作是念已，即",
    "T11n0310_098:0550a20": "從座起，偏袒右肩右膝著地，合掌向佛而",
    "T11n0310_098:0550a21": "作是言：「以何因緣現此微笑？」佛言：「我念往",
    "T11n0310_098:0550a22": "昔，有千如來亦於此處說如是法。彼諸眾",
    "T11n0310_098:0550a23": "會各各亦有恒河上優婆夷而為上首，彼",
    "T11n0310_098:0550a24": "優婆夷及諸大眾聞是法已皆悉出家，於無",
    "T11n0310_098:0550a25": "餘涅槃而得滅度。」阿難白佛言：「當何名此經？",
    "T11n0310_098:0550a26": "我等云何受持？」佛言：「此經名為『離垢清淨』，以",
    "T11n0310_098:0550a27": "是名字汝當受持。」說此經時，七百比丘眾、四",
    "T11n0310_098:0550a28": "百比丘尼眾諸漏永盡心得解脫。",
    "T11n0310_098:0550a29": "爾時欲界諸天子化作種種天諸妙花而散",
    "T11n0310_098:0550b01": "佛上，作如是言：「此優婆夷甚為希有，能與",
    "T11n0310_098:0550b02": "如來共相詶對，得無所畏。是人已曾無量佛",
    "T11n0310_098:0550b03": "所，親近供養種諸善根。」佛說是經已，恒河",
    "T11n0310_098:0550b04": "上優婆夷，及諸天、人、阿修羅、乾闥婆等，聞佛",
    "T11n0310_098:0550b05": "所說，皆大歡喜，信受奉行。",
    "T11n0310_098:0550b06": "大寶積經卷第九十八"
}