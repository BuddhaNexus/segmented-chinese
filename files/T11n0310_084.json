{
    "T11n0310_084:0483b02": "大寶積經卷第八十四",
    "T11n0310_084:0483b04": "大唐三藏菩提流志奉 詔譯",
    "T11n0310_084:0483b05": "無盡伏藏會第二十之二",
    "T11n0310_084:0483b06": "[0483b06] 「復次電得！菩薩成就如是智已，於諸眾生根",
    "T11n0310_084:0483b07": "行意樂善巧了知。若見多貪眾生，為欲調",
    "T11n0310_084:0483b08": "伏療其病故，示同凡夫現受諸欲，具有妻子",
    "T11n0310_084:0483b09": "家業資生，猶如蓮花而不染著。有諸眾生癡",
    "T11n0310_084:0483b10": "無智慧，不知菩薩善巧方便而作是念：『何有",
    "T11n0310_084:0483b11": "智者貪受諸欲？不異凡夫。』便謂菩薩遠離菩",
    "T11n0310_084:0483b12": "提。如是眾生心不淨故，起大瞋忿不生敬信，",
    "T11n0310_084:0483b13": "由此業故身壞命終墮大地獄。復以菩薩密",
    "T11n0310_084:0483b14": "化因緣罪報畢已，決定當得入於平等。電得！",
    "T11n0310_084:0483b15": "譬如猛火隨投草木，一切熾然悉成於火。菩",
    "T11n0310_084:0483b16": "薩亦復如是，智火熾然，所有眾生若貪瞋癡、",
    "T11n0310_084:0483b17": "若善不善，菩薩於彼與之同行，一切熾然皆",
    "T11n0310_084:0483b18": "成智慧。是名菩薩不共之法。又如須彌山王",
    "T11n0310_084:0483b19": "不共之相，所謂四面四寶所成。隨諸眾生青",
    "T11n0310_084:0483b20": "黃赤白種種色相，彼若往詣&#x7460;璃面者，皆同",
    "T11n0310_084:0483b21": "一色如彼琉璃，詣金色面皆如金色，銀、頗",
    "T11n0310_084:0483b22": "梨色悉皆同等。菩薩亦復如是，得不共法，隨",
    "T11n0310_084:0483b23": "諸眾生若貪瞋癡，若善不善，至菩薩所與之",
    "T11n0310_084:0483b24": "同行，一切皆令入菩薩智。彼心不淨自惡業",
    "T11n0310_084:0483b25": "故，或墮地獄、餓鬼、畜生、閻摩羅界。以是菩薩",
    "T11n0310_084:0483b26": "不共功德及願力故，罪報畢已決定當得阿",
    "T11n0310_084:0483b27": "耨多羅三藐三菩提。[0483b27] 「電得！過去無量無邊阿",
    "T11n0310_084:0483b28": "僧祇劫五濁世時，有佛出現，號曰寶聚功德",
    "T11n0310_084:0483b29": "聲如來、應供、正遍知、明行足、善逝、世間解、無",
    "T11n0310_084:0483c01": "上士、調御丈夫、天人師、佛、世尊。時世壽命百",
    "T11n0310_084:0483c02": "二十歲，如我今日。彼諸眾生極重貪欲瞋恚",
    "T11n0310_084:0483c03": "愚癡煩惱覆蔽，違逆父母兄弟朋友，不順和",
    "T11n0310_084:0483c04": "上及阿闍梨，不知恩德。常懷毒害姦詐賊心，",
    "T11n0310_084:0483c05": "互相破壞非理而行，於佛法僧不生敬信，慳",
    "T11n0310_084:0483c06": "&#x608B;鄙弊行餓鬼法。彼佛剎中有如是等諸惡",
    "T11n0310_084:0483c07": "眾生難可調伏。時彼世尊亦以往昔誓願力",
    "T11n0310_084:0483c08": "故，於此惡世得阿耨多羅三藐三菩提。其",
    "T11n0310_084:0483c09": "佛復有二萬二千大聲聞眾。彼時有王名曰",
    "T11n0310_084:0483c10": "廣授，自在王化統閻浮提，於佛法中信心清",
    "T11n0310_084:0483c11": "淨，請彼如來及比丘眾於夏安居廣設供養。",
    "T11n0310_084:0483c12": "爾時有一法師比丘名為無垢，具足辯才",
    "T11n0310_084:0483c13": "善巧說法眾所樂聞，開示眾生常不疲倦。凡",
    "T11n0310_084:0483c14": "所說法無有希求，容相熙怡先言問訊，色",
    "T11n0310_084:0483c15": "力具足顏貌端嚴，為諸眾生之所樂見，供養",
    "T11n0310_084:0483c16": "恭敬尊重讚歎。復有新學年少比丘，常隨無",
    "T11n0310_084:0483c17": "垢出入王宮無有障礙，種種供養衣服飲食",
    "T11n0310_084:0483c18": "臥具醫藥。時彼眾中多有比丘，不知修習身",
    "T11n0310_084:0483c19": "戒心慧，不敬佛法及以眾僧，常見斷見及我",
    "T11n0310_084:0483c20": "見等，謗於佛法輕躁難調。不攝諸根住於非",
    "T11n0310_084:0483c21": "法，無沙門行自稱沙門，身口意業悉皆邪僻。",
    "T11n0310_084:0483c22": "時彼世尊過安居已便入涅槃。其王廣授以",
    "T11n0310_084:0483c23": "赤栴檀闍維供養，造立八十俱胝寶塔，以赤",
    "T11n0310_084:0483c24": "栴檀而為欄楯，四面皆有金色蓮花。無垢比",
    "T11n0310_084:0483c25": "丘，佛所記別多聞第一，於佛滅後弘宣正",
    "T11n0310_084:0483c26": "法。隨所遊行城邑聚落，教化無量百千眾生，",
    "T11n0310_084:0483c27": "皆令住於阿耨多羅三藐三菩提。爾時多有",
    "T11n0310_084:0483c28": "諸惡比丘，不知修行常懷嫉&#x59AC;，為魔所惑，",
    "T11n0310_084:0483c29": "詣彼王所而作是言：『王所師敬無垢比丘，出",
    "T11n0310_084:0484a01": "入王宮無有禁制。而彼比丘未離貪欲，非時",
    "T11n0310_084:0484a02": "而食香鬘嚴身，實非梵行不應供養。我為此",
    "T11n0310_084:0484a03": "事來告於王，莫於過後佛正法中而生不信。』",
    "T11n0310_084:0484a04": "時有一魔名為極惡，即自變身作比丘像，復",
    "T11n0310_084:0484a05": "詣王所如前重說。時廣授王數聞此語，即作",
    "T11n0310_084:0484a06": "是念：『無垢比丘精勤有智我所尊重，若有此",
    "T11n0310_084:0484a07": "事終無是處。』作是念已，爾時魔眾於虛空",
    "T11n0310_084:0484a08": "中便現半身，向彼王所而說偈言：",
    "T11n0310_084:0484a09": "「『王應學伎藝，  善識於機宜，",
    "T11n0310_084:0484a10": "  廣授不能知，  非是人王相。",
    "T11n0310_084:0484a11": "  佛羅漢弟子，  已具於大智，",
    "T11n0310_084:0484a12": "  如是語不依，  云何隨斷見？",
    "T11n0310_084:0484a13": "  比丘為利益，  告汝以誠言，",
    "T11n0310_084:0484a14": "  斷見惡趣人，  實非修梵行。",
    "T11n0310_084:0484a15": "  彼人於宮內，  共婇女娛樂，",
    "T11n0310_084:0484a16": "  王應與侍從，  親&#x89A9;離疑心。』",
    "T11n0310_084:0484a17": "  王聞如是事，  心生大驚怖，",
    "T11n0310_084:0484a18": "  即便將侍從，  速疾詣宮中。",
    "T11n0310_084:0484a19": "  無垢時在宮，  演說第一義，",
    "T11n0310_084:0484a20": "  諸法自性空，  無我無壽者。",
    "T11n0310_084:0484a21": "  王與諸兵眾，  俱為魔所惑，",
    "T11n0310_084:0484a22": "  見宮中婇女，  圍遶於比丘，",
    "T11n0310_084:0484a23": "  瞋猛如醉象，  便&#x52C5;旃陀羅：",
    "T11n0310_084:0484a24": " 『比丘污我宮，  當治以苦法。』",
    "T11n0310_084:0484a25": "  臣佐及眷屬，  皆為魔所持，",
    "T11n0310_084:0484a26": "  於無罪比丘，  隨忿而生害。",
    "T11n0310_084:0484a27": "  魁膾持刀進，  無垢便悲泣。",
    "T11n0310_084:0484a28": "  王語：『汝非法，  何故而復悲？』",
    "T11n0310_084:0484a29": "  無垢白王言：  『是事難自表，",
    "T11n0310_084:0484b01": "  且待須臾間，  我當有明證。』",
    "T11n0310_084:0484b02": "  王聞比丘言，  即止於魁膾，",
    "T11n0310_084:0484b03": " 『當試作何事，  汝應速宣說。』",
    "T11n0310_084:0484b04": "  成就勝意樂，  行慈利世者，",
    "T11n0310_084:0484b05": "  合十指爪掌，  而發於誓言：",
    "T11n0310_084:0484b06": " 『大王汝當知，  若實無此事，",
    "T11n0310_084:0484b07": "  願地六種動，  空中雨妙花。』",
    "T11n0310_084:0484b08": "  當發如是言，  大地六種動，",
    "T11n0310_084:0484b09": "  空界雨天花，  魔眾懷憂惱。",
    "T11n0310_084:0484b10": "  王時生淨信，  禮足求歡喜：",
    "T11n0310_084:0484b11": " 『我當墮地獄，  無依願覆護。",
    "T11n0310_084:0484b12": "  咄哉遇此惡，  如何起毒心？",
    "T11n0310_084:0484b13": "  無覆無所依，  所從唯惡友；",
    "T11n0310_084:0484b14": "  十方我無護，  唯有於大師。",
    "T11n0310_084:0484b15": "  我當捨王位，  盡壽歸依住。』",
    "T11n0310_084:0484b16": "  比丘知彼王，  及眷屬志樂，",
    "T11n0310_084:0484b17": "  為說第一義，  王聞得正信。",
    "T11n0310_084:0484b18": "  與百億眷屬，  捨王位出家，",
    "T11n0310_084:0484b19": "  修習頭陀行，  不受他人請。",
    "T11n0310_084:0484b20": "  時王後宮內，  婇女八萬人，",
    "T11n0310_084:0484b21": "  聞說第一義，  皆住不退轉。",
    "T11n0310_084:0484b22": "  王依於佛教，  二十四年中，",
    "T11n0310_084:0484b23": "  日夜常懺悔，  罪業猶不盡。",
    "T11n0310_084:0484b24": "  百俱胝眷屬，  惡心向法師，",
    "T11n0310_084:0484b25": "  由此命終後，  墮於無間獄。",
    "T11n0310_084:0484b26": "  多億年受苦，  罪畢遇如來，",
    "T11n0310_084:0484b27": "  以昔恐怖因，  餘報常羸劣。",
    "T11n0310_084:0484b28": "  次第轉修習，  供養千億佛，",
    "T11n0310_084:0484b29": "  各於餘國中，  悉皆成正覺，",
    "T11n0310_084:0484c01": "  俱同一名字，  號功德名稱。",
    "T11n0310_084:0484c02": "  時彼廣授王，  慈忍比丘所，",
    "T11n0310_084:0484c03": "  由起毒害意，  於多億歲中，",
    "T11n0310_084:0484c04": "  受昔惡業對，  墮大叫地獄。",
    "T11n0310_084:0484c05": "  畢此業報已，  還得於人身，",
    "T11n0310_084:0484c06": "  值普眼如來，  親近常供養。",
    "T11n0310_084:0484c07": "  由此轉奉事，  八十俱胝佛，",
    "T11n0310_084:0484c08": "  然後成正覺，  今則我身是。",
    "T11n0310_084:0484c09": "  彼比丘欲害，  無罪法師者，",
    "T11n0310_084:0484c10": "  當來得作佛，  彌勒菩薩是。",
    "T11n0310_084:0484c11": "  時彼王宮內，  八萬諸婇女，",
    "T11n0310_084:0484c12": "  淨信植眾德，  承事無量佛。",
    "T11n0310_084:0484c13": "  於今復發行，  大願利眾生，",
    "T11n0310_084:0484c14": "  當奉千億佛，  各成等正覺。",
    "T11n0310_084:0484c15": "  我今告汝等，  一切勿生害，",
    "T11n0310_084:0484c16": "  修慈佛所讚，  速得大菩提。",
    "T11n0310_084:0484c17": "[0484c17] 「是故電得！於諸眾生根性志樂不能善知，應",
    "T11n0310_084:0484c18": "一切時勿生害心。電得！譬如諸山，須彌為最。",
    "T11n0310_084:0484c19": "如來智慧亦復如是，於諸智中最尊無上。譬",
    "T11n0310_084:0484c20": "如一切諸水之中，海為最勝。如來智慧亦復",
    "T11n0310_084:0484c21": "如是，於諸智中最為深大。又如諸國王中，轉",
    "T11n0310_084:0484c22": "輪聖王最為尊上。如來智慧亦復如是，於諸",
    "T11n0310_084:0484c23": "智中為無上上。電得，如來成就如是智故，一",
    "T11n0310_084:0484c24": "切眾生貪瞋癡行心心轉變，如來悉知，一彈",
    "T11n0310_084:0484c25": "指頃皆能攝受。電得！如來成就一切種智，如",
    "T11n0310_084:0484c26": "明眼人自觀掌中五菴羅果，不用功力明了",
    "T11n0310_084:0484c27": "無疑。如來亦爾，了知一切眾生心行，於大",
    "T11n0310_084:0484c28": "眾中種種說法。無量無數佛世界中貪行",
    "T11n0310_084:0484c29": "相應諸眾生等，為貪熱惱晝夜尋思虛過於",
    "T11n0310_084:0485a01": "時，我悉知見。為貪熱惱起於身口種種之業，",
    "T11n0310_084:0485a02": "我悉知見。瞋行眾生瞋忿覆心互相憎嫉，以",
    "T11n0310_084:0485a03": "毒害故墮無間處，我悉知見。癡行相應諸眾",
    "T11n0310_084:0485a04": "生等，無明闇迷惑執著樂隨邪見，我悉了",
    "T11n0310_084:0485a05": "知。有堪任者、不堪任者，有增進者、有退失",
    "T11n0310_084:0485a06": "者，於如來乘種善根者、於緣覺乘種善根者、",
    "T11n0310_084:0485a07": "於聲聞乘種善根者，我悉了知。如來成就如",
    "T11n0310_084:0485a08": "是智慧，處大眾中能了眾生心行差別，知非",
    "T11n0310_084:0485a09": "時故默然捨住，但作是念：『此諸眾生於法迷",
    "T11n0310_084:0485a10": "惑不能解了。』如來具足殊勝根力善知時故，",
    "T11n0310_084:0485a11": "堪調伏者、勝志樂者、能堪忍者、受善言者，",
    "T11n0310_084:0485a12": "我悉了知。如是知已，於彼眾生攝受利益。是",
    "T11n0310_084:0485a13": "故電得！初業菩薩未入正位，於諸眾生勝志",
    "T11n0310_084:0485a14": "樂行不能善知，若在家若出家皆不應起嫌",
    "T11n0310_084:0485a15": "害之心，勿於長夜自致衰惱。是故菩薩從初",
    "T11n0310_084:0485a16": "發心，當於一切住大乘者生於佛想，於餘眾",
    "T11n0310_084:0485a17": "生雖復見彼作諸惡業，而亦不起損害之心。",
    "T11n0310_084:0485a18": "何以故？如來常說，若諸眾生於白淨法有少",
    "T11n0310_084:0485a19": "缺減，終不能得入於涅槃。菩薩若見貪行眾",
    "T11n0310_084:0485a20": "生，應作是念：『彼為貪欲熱惱所燒，是我過咎。』",
    "T11n0310_084:0485a21": "見彼瞋恚及以愚癡熱惱燒者，皆悉念言是",
    "T11n0310_084:0485a22": "我之罪。何以故？我見一切眾生病苦，應為求",
    "T11n0310_084:0485a23": "藥方便療治。我先誓願除眾生病，而今捨置，",
    "T11n0310_084:0485a24": "是我過咎。菩薩成就如是意樂，自省其過，於",
    "T11n0310_084:0485a25": "諸眾生深起慈心。若遇殺害割截身分，於彼",
    "T11n0310_084:0485a26": "怨所生反報心，無有是處。電得！菩薩如是",
    "T11n0310_084:0485a27": "正修行時，過去所有不善之業永盡無餘，未",
    "T11n0310_084:0485a28": "來不善終不更起。[0485a28] 「電得！乃往古昔無量阿僧",
    "T11n0310_084:0485a29": "祇劫然燈佛前，有佛名勝生如來、應供、正遍",
    "T11n0310_084:0485b01": "知、明行足、善逝、世間解、無上士、調御丈夫、天人",
    "T11n0310_084:0485b02": "師、佛、世尊，出現於世。世界名光明。在安隱王",
    "T11n0310_084:0485b03": "城林中而住。爾時有旃陀羅名為可畏，兇險",
    "T11n0310_084:0485b04": "好殺安忍無慈，手塗於血見者皆懼。時旃陀",
    "T11n0310_084:0485b05": "羅繫牛其舍方入欲殺，牛見驚怖掣繩奔走，",
    "T11n0310_084:0485b06": "往於勝生如來林所。時旃陀羅持刀隨逐，彼",
    "T11n0310_084:0485b07": "牛惶怖墜於深坑，其命將終楚痛號吼。時旃",
    "T11n0310_084:0485b08": "陀羅見是牛已更增忿怒，便入坑中持刀欲",
    "T11n0310_084:0485b09": "殺。未下之頃，爾時勝生如來於彼林中，無",
    "T11n0310_084:0485b10": "量百千大眾圍遶，廣為分別緣起法門，所謂",
    "T11n0310_084:0485b11": "無明緣行、行緣識、識緣名色、名色緣六入、六",
    "T11n0310_084:0485b12": "入緣觸、觸緣受、受緣愛、愛緣取、取緣有、有",
    "T11n0310_084:0485b13": "緣生、生緣老死憂悲苦惱，如是因緣一切皆",
    "T11n0310_084:0485b14": "是純大苦集。電得！於此緣中，無明於行無思",
    "T11n0310_084:0485b15": "無覺，行於無明亦無思無覺，乃至生於老死",
    "T11n0310_084:0485b16": "無思無覺，老死於生亦無思無覺。如是諸法",
    "T11n0310_084:0485b17": "性不可得，無行無念無我我所，本性清淨各",
    "T11n0310_084:0485b18": "不相知。凡夫不聞如是法故，執色是我、我有",
    "T11n0310_084:0485b19": "諸色、色屬於我，乃至受想行識亦復如是。由",
    "T11n0310_084:0485b20": "此執著我我所故，無常計常、苦計為樂、不淨",
    "T11n0310_084:0485b21": "計淨、無我計我，生四顛倒。顛倒見故，無明",
    "T11n0310_084:0485b22": "迷惑不正思惟，隨心染著不能破壞，有愛繫",
    "T11n0310_084:0485b23": "縛生死輪迴相續不斷。智者善觀法界相故，",
    "T11n0310_084:0485b24": "不見有少我人眾生乃至壽命生老病死、繫",
    "T11n0310_084:0485b25": "縛殺害而可得者。電得！爾時可畏旃陀羅於",
    "T11n0310_084:0485b26": "是時中，遙聞如來說法之聲，即便覺悟尋止",
    "T11n0310_084:0485b27": "殺心，棄所持刀從坑而出。往詣佛所頂禮雙",
    "T11n0310_084:0485b28": "足&#x5374;住一面，白言：『世尊！我今願欲於佛法中",
    "T11n0310_084:0485b29": "出家為道。』佛言：『可爾。善來比丘。』即成沙門得",
    "T11n0310_084:0485c01": "具足戒。爾時勝生如來知彼意樂漸已成熟，",
    "T11n0310_084:0485c02": "廣為演說諸菩薩行。可畏聞已證無生忍，於",
    "T11n0310_084:0485c03": "佛法中永不退轉。彼牛得聞如來所說緣起",
    "T11n0310_084:0485c04": "法句，其聲微妙心生喜悅，命終之後生兜率",
    "T11n0310_084:0485c05": "天，得見彌勒成就正信。如是電得！諸眾生行",
    "T11n0310_084:0485c06": "甚深微密難識難知。是故電得！菩薩欲求阿",
    "T11n0310_084:0485c07": "耨多羅三藐三菩提者，應當善知眾生根行，",
    "T11n0310_084:0485c08": "於一切眾生中住平等心無礙之心，於一切",
    "T11n0310_084:0485c09": "法常無染著，捨諸所有、修持淨戒、安住忍",
    "T11n0310_084:0485c10": "辱、發起精進、入諸禪定、如實觀察一切法",
    "T11n0310_084:0485c11": "性。電得！菩薩圓滿如是六法，速能證得阿",
    "T11n0310_084:0485c12": "耨多羅三藐三菩提。云何圓滿？所謂依止一",
    "T11n0310_084:0485c13": "切智智而修行故。[0485c13] 「電得！何者是諸菩薩法伏",
    "T11n0310_084:0485c14": "藏？所謂菩薩見一切色，如實了知本來不生",
    "T11n0310_084:0485c15": "自性清淨。菩薩於色得善巧故，則能成就四",
    "T11n0310_084:0485c16": "無礙辯。何等為四？所謂義無礙、法無礙、詞",
    "T11n0310_084:0485c17": "無礙、樂說無礙。義無礙者，於諸色義無罣",
    "T11n0310_084:0485c18": "礙故。云何色義？謂第一義。云何第一義？謂",
    "T11n0310_084:0485c19": "色不可得故。成就如是第一義智，名義無礙。",
    "T11n0310_084:0485c20": "法無礙者，於諸色法如實觀察、如實了知，名",
    "T11n0310_084:0485c21": "法無礙。詞無礙者，謂於諸色以無礙智善",
    "T11n0310_084:0485c22": "巧言詞種種分別，名詞無礙。樂說無礙者，謂",
    "T11n0310_084:0485c23": "於諸色隨眾生機開示演說，無染無著，名樂",
    "T11n0310_084:0485c24": "說無礙。菩薩成就如是智已，普於一切迷惑",
    "T11n0310_084:0485c25": "執著色法眾生，隨其性欲，以無功用智如應",
    "T11n0310_084:0485c26": "說法，而於法界不作二相；廣說乃至香味觸",
    "T11n0310_084:0485c27": "法亦復如是。電得！是名諸菩薩摩訶薩法伏",
    "T11n0310_084:0485c28": "藏。菩薩證得此伏藏已，為欲調伏於如是等",
    "T11n0310_084:0485c29": "諸境界中迷惑眾生，隨其意樂於一一處，若",
    "T11n0310_084:0486a01": "一劫若過一劫，以種種言詞善巧宣說，亦不",
    "T11n0310_084:0486a02": "能得諸處邊際，菩薩智慧亦無損減，不離法",
    "T11n0310_084:0486a03": "界隨順無二無差別故，是名菩薩善巧演說",
    "T11n0310_084:0486a04": "一切諸法無差別相。獲得如是法伏藏已，能",
    "T11n0310_084:0486a05": "為眾生如應說法，令得具足無盡法財，生死",
    "T11n0310_084:0486a06": "貧窮悉令永斷。電得！是名菩薩摩訶薩五種",
    "T11n0310_084:0486a07": "伏藏，大伏藏、無盡伏藏、遍無盡伏藏、無邊伏",
    "T11n0310_084:0486a08": "藏。菩薩成就如是伏藏，圓滿殊勝諸功德故，",
    "T11n0310_084:0486a09": "少用功力速得阿耨多羅三藐三菩提。」[0486a09] 說此",
    "T11n0310_084:0486a10": "伏藏法門時，電得菩薩得陀羅尼，五百菩薩",
    "T11n0310_084:0486a11": "得電光明三昧，三萬六千天子發阿耨多羅",
    "T11n0310_084:0486a12": "三藐三菩提心。[0486a12] 爾時月幢菩薩白佛言：「世尊！",
    "T11n0310_084:0486a13": "如佛所說無功用智，是義云何？」[0486a13] 佛告月幢：「若",
    "T11n0310_084:0486a14": "有菩薩於善法中身心相應攀緣造作，是名",
    "T11n0310_084:0486a15": "功用。若有菩薩身心調柔無念無依離修行",
    "T11n0310_084:0486a16": "相，以彼成就往昔願智，億千佛剎所可施為",
    "T11n0310_084:0486a17": "種種示現，而於法界亦無所動，常演說法無",
    "T11n0310_084:0486a18": "少法相。以四攝法成熟眾生，亦無眾生而可",
    "T11n0310_084:0486a19": "度者。嚴淨一切諸佛剎土，而亦不見不淨佛",
    "T11n0310_084:0486a20": "剎。常念諸佛不觀色相，遊諸佛剎不離法",
    "T11n0310_084:0486a21": "界。是名菩薩無功用智。菩薩成就如是智故，",
    "T11n0310_084:0486a22": "滿足眾生一切希望，而於所作亦無染著。」[0486a22] 爾",
    "T11n0310_084:0486a23": "時世尊說此無功用智時，三千大千世界六",
    "T11n0310_084:0486a24": "種震動，釋提桓因與忉利天，於上空中雨曼",
    "T11n0310_084:0486a25": "陀羅花、優&#x9262;羅花、拘物頭花、波頭摩花、分",
    "T11n0310_084:0486a26": "陀利花、栴檀末香而散佛上。天鼓自鳴，大",
    "T11n0310_084:0486a27": "光遍照，昔未曾見，眾生遇者身得清涼。[0486a27] 爾",
    "T11n0310_084:0486a28": "時世尊告電得菩薩言：「過去如來、應、正等覺，",
    "T11n0310_084:0486a29": "皆於此處開示演說如是法門。未來諸佛當",
    "T11n0310_084:0486b01": "出於世，亦於此處開示演說如是法門。現",
    "T11n0310_084:0486b02": "在無量阿僧祇世界中諸佛如來，為此法門",
    "T11n0310_084:0486b03": "不斷絕故，放大光明。」[0486b03] 爾時長老阿難從座",
    "T11n0310_084:0486b04": "而起，偏袒右肩右膝著地，合掌向佛白言：",
    "T11n0310_084:0486b05": "「世尊！當何名此經？我當云何奉持？」[0486b05] 佛告阿",
    "T11n0310_084:0486b06": "難：「此經名為『無盡伏藏』，亦名『說一切法無差",
    "T11n0310_084:0486b07": "別相』，以是名字汝當奉持。」[0486b07] 佛說此經已，電",
    "T11n0310_084:0486b08": "得菩薩、長老阿難，及諸四眾，一切世間天、",
    "T11n0310_084:0486b09": "人、阿修羅、乾闥婆等，聞佛所說，皆大歡喜，",
    "T11n0310_084:0486b10": "信受奉行。"
}