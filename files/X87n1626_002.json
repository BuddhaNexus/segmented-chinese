{
    "X87n1626_002:0299a18": "法高僧摘要卷二",
    "X87n1626_002:0299a20": "武原居士　徐昌治覲周父　編輯",
    "X87n1626_002:0299a21": "釋佛圖澄常勸石勒止殺。偶閑坐嘆曰。後二日。當有",
    "X87n1626_002:0299a22": "一小人。驚動此下。既而襄國人薛合。有二子。既小且",
    "X87n1626_002:0299a23": "驕。輕弄鮮卑那。那忿。抽刀刺殺其弟。執兄于室。以刀",
    "X87n1626_002:0299a24": "擬心。若人入屋。便欲加手。謂合曰。送我還國。我活汝",
    "X87n1626_002:0299b01": "兒。不然則共死于此。內外驚愕。莫不往觀。石勒自往",
    "X87n1626_002:0299b02": "視之。謂薛合曰。鄉且寬情。國有常憲。命人取那。那遂",
    "X87n1626_002:0299b03": "殺兒而死。鮮卑叚波攻勒。其眾甚盛。勒懼。問澄。澄曰。",
    "X87n1626_002:0299b04": "昨寺鈴鳴云。明旦食時。當擒叚波。勒登城望彼軍。不",
    "X87n1626_002:0299b05": "見前后。失色曰。軍行地傾。波豈可獲。更遣[卄/(匕*白*匕)/火]安問澄。",
    "X87n1626_002:0299b06": "澄曰。已獲波矣。時城北伏兵出。遇波執之。澄勸勒宥",
    "X87n1626_002:0299b07": "波。遣還本國。勒從之。卒獲其用。勒後僭稱趙天王。行",
    "X87n1626_002:0299b08": "皇帝事。改元建平。是歲晉成帝咸和五年。勒登位已",
    "X87n1626_002:0299b09": "後。事澄彌篤。石虎有子名斌。後勒為兒。勒愛之甚重。",
    "X87n1626_002:0299b10": "忽暴病而亡。已涉二日。勒曰。朕聞虢太子死。扁鵲能",
    "X87n1626_002:0299b11": "生。大和尚。國中之神人。可急往告。必能致福。澄廼取",
    "X87n1626_002:0299b12": "楊枝呪之。須臾能起。有頃平復。由是勒諸穉子。多在",
    "X87n1626_002:0299b13": "佛寺中養之。每至四月八日。勒躬自詣寺灌佛。為兒",
    "X87n1626_002:0299b14": "發願。至建平四年四月。天靜無風。而塔上一鈴獨鳴。",
    "X87n1626_002:0299b15": "澄謂眾曰。鈴音云。國有大喪。不出今年矣。是歲七月",
    "X87n1626_002:0299b16": "勒死。子弘襲位。少時。石虎廢弘自立。遷都于鄴。稱元",
    "X87n1626_002:0299b17": "建武。虎傾心事澄。有重于勒。廼下書曰。和尚。國之大",
    "X87n1626_002:0299b18": "寶。榮爵不加。高祿不受。榮祿非顧。何以旌德。從此以",
    "X87n1626_002:0299b19": "往。宜衣以綾錦。乘以雕輦。朝會之日。和尚升殿。常侍",
    "X87n1626_002:0299b20": "以下。悉助舉輿。太子諸公。扶翼而上。時太子石邃。圖",
    "X87n1626_002:0299b21": "為逆。謂內竪曰。和尚神通。倘發吾謀。明日來者。當先",
    "X87n1626_002:0299b22": "除之。澄月望將入覲虎。謂弟子僧慧曰。昨夜天神呼",
    "X87n1626_002:0299b23": "我曰。明日若入。還勿過人。我倘有所過。汝當止我。澄",
    "X87n1626_002:0299b24": "常入必過邃。邃知澄入。要候甚苦。澄將上南臺。僧慧",
    "X87n1626_002:0299c01": "引衣。澄曰事不得止。坐未安便起。邃固留不住。所謀",
    "X87n1626_002:0299c02": "遂差。還寺嘆曰。太子作亂。其形將成。欲言難言。欲忍",
    "X87n1626_002:0299c03": "難忍。乃因事從容箴虎。終不能解。俄而事發。方悟澄",
    "X87n1626_002:0299c04": "言。後郭黑略。將兵征長安北山羗。墮羗伏中。時澄在",
    "X87n1626_002:0299c05": "堂上坐。弟子法常在側。澄慘然改容曰。郭公今厄。唱",
    "X87n1626_002:0299c06": "云眾僧呪愿。澄又自呪愿。須臾更曰。若東南出者活。",
    "X87n1626_002:0299c07": "餘向則困。復更呪願。有頃曰。脫矣。后月餘日。黑略還。",
    "X87n1626_002:0299c08": "自說墮羗圍中。東南走獲免。推檢日時。正是澄呪愿",
    "X87n1626_002:0299c09": "時也。石虎兒偽大司馬燕公石斌。虎以為幽州牧鎮。",
    "X87n1626_002:0299c10": "羣凶凑聚。因以肆暴。澄戒虎曰。天神昨夜言疾收馬",
    "X87n1626_002:0299c11": "還。至秋齊當癰爛。虎不解此語。即敕諸處收馬送還。",
    "X87n1626_002:0299c12": "其秋有人譖斌于虎。虎召斌鞭之三百。殺其所生母",
    "X87n1626_002:0299c13": "齊氏。虎彎弓捻矢。自視行斌罰。罰輕。虎乃手殺五百。",
    "X87n1626_002:0299c14": "澄諫曰。心不可縱。死不可生。禮不親殺。以傷恩也。何",
    "X87n1626_002:0299c15": "有天子手行罰乎。虎乃止。後晉軍出淮泗。隴北凡城",
    "X87n1626_002:0299c16": "皆被侵逼。三方告急。人情危擾。虎乃瞋曰。吾之奉佛",
    "X87n1626_002:0299c17": "供僧。而更致外宼。佛無神矣。澄明旦早入。虎以事問",
    "X87n1626_002:0299c18": "澄。澄因諫之曰。王過去世。曾為大商主。至罽賓寺。甞",
    "X87n1626_002:0299c19": "供大會中有六十羅漢。吾此微身。亦預斯會。時得道",
    "X87n1626_002:0299c20": "人謂吾曰。此主人命盡。當受鷄身。後王晉地。今王為",
    "X87n1626_002:0299c21": "王。豈非福耶。壃場軍宼。國之常耳。何為怨謗三寶。夜",
    "X87n1626_002:0299c22": "興毒念乎。虎乃信悟。跪而謝焉。虎甞問澄。佛法不殺。",
    "X87n1626_002:0299c23": "朕為天下之主。非刑殺無以肅清海內。既違戒殺生。",
    "X87n1626_002:0299c24": "雖復事佛。詎獲福耶。澄曰。帝王事佛。當在體恭心順。",
    "X87n1626_002:0300a01": "顯暢三寶。不為暴虐。不害無辜。至于凶愚無賴。非化",
    "X87n1626_002:0300a02": "所遷。但當殺可殺。刑可刑耳。若暴虐恣意。殺害非罪。",
    "X87n1626_002:0300a03": "雖復輕財事佛。無解殃禍。虎雖不能盡從。而為益不",
    "X87n1626_002:0300a04": "少。時久旱。自正月至六月。虎遣太子詣臨漳西[父/缶]口",
    "X87n1626_002:0300a05": "祈雨。久而不降。虎令澄自行。即有白龍二頭。降于祠",
    "X87n1626_002:0300a06": "所。其日大雨。方數千里。其年大收。澄常遣弟子向西",
    "X87n1626_002:0300a07": "域市香。既行。澄告餘弟子曰。掌中見買香弟子。在某",
    "X87n1626_002:0300a08": "處被賊垂死。因燒香呪愿。遙救護之。弟子後還云。某",
    "X87n1626_002:0300a09": "月某日。于某處為賊所劫。垂當見殺。忽聞香氣。賊無",
    "X87n1626_002:0300a10": "故自驚曰。救兵已至。棄之而走。虎于臨漳修治舊塔。",
    "X87n1626_002:0300a11": "少承露盤。澄曰。臨淄城內。有古阿育王塔。地中有承",
    "X87n1626_002:0300a12": "露盤。及佛像。其上林木茂盛。可掘取之。即畵圖與使。",
    "X87n1626_002:0300a13": "依言掘取。果得盤像。虎甞晝寢。夢見群羊負魚。從東",
    "X87n1626_002:0300a14": "北來。寤以訪澄。澄曰。不祥也。鮮卑其有中原乎。慕容",
    "X87n1626_002:0300a15": "氐後果都之。澄甞與虎。共昇中臺。澄忽驚曰。變變。幽",
    "X87n1626_002:0300a16": "州當火災。仍取酒洒之。久而笑曰。救已得矣。虎遣騐",
    "X87n1626_002:0300a17": "幽州云。爾日火從四門起。西南有黑雲來。驟雨滅之。",
    "X87n1626_002:0300a18": "雨內頗有酒氣。后月餘日。有一妖馬鬣尾。皆有燒狀。",
    "X87n1626_002:0300a19": "入中陽門。出顯陽門。走向東北。俄爾不見。澄聞而嘆",
    "X87n1626_002:0300a20": "曰。災其及矣。至十一月。虎大饗群臣于太武前殿。澄",
    "X87n1626_002:0300a21": "吟曰。殿乎殿乎。棘子成林。將坯人衣。虎令發殿石下",
    "X87n1626_002:0300a22": "視之。有棘生焉。澄還寺視佛像曰。悵恨不得莊嚴。獨",
    "X87n1626_002:0300a23": "語曰。得三年乎。自答不得。又曰。得二年一年。百日一",
    "X87n1626_002:0300a24": "月乎。自答不得。乃無復言。還房謂弟子法祚曰。戊申",
    "X87n1626_002:0300b01": "歲。禍亂漸萌。己酉歲。石氏當滅。吾及其未亂。先從化",
    "X87n1626_002:0300b02": "矣。即遣人與虎辭曰。物理必遷。身命非保。貧道炎幻",
    "X87n1626_002:0300b03": "之軀。化期已及。既荷殊重。故逆以仰聞。虎愴然曰。不",
    "X87n1626_002:0300b04": "聞有疾。忽爾告終。即自出宮而慰喻焉。澄謂虎曰。出",
    "X87n1626_002:0300b05": "生入死。道之常也。修短分定。非所能延。今意未盡者。",
    "X87n1626_002:0300b06": "以國家心存佛理。奉法無吝。興起寺廟。崇顯壯麗。稱",
    "X87n1626_002:0300b07": "斯德也。宜享休祉。而布政猛烈。淫刑酷濫。不自懲革。",
    "X87n1626_002:0300b08": "終無福祐。若降心易慮。惠此下民。則國祚延長。道俗",
    "X87n1626_002:0300b09": "慶賴。畢命就盡。沒無遺恨。虎悲鳴慟泣。知其必逝。即",
    "X87n1626_002:0300b10": "為鑿壙營墳。至十二月八日。卒于鄴宮寺。是歲晉穆",
    "X87n1626_002:0300b11": "帝永和四年。士庶悲慟。傾國哀號。春秋一百一十七。",
    "X87n1626_002:0300b12": "鳩摩羅什此云童壽。天竺人也。家世國相。什既道流",
    "X87n1626_002:0300b13": "西域。名被東國。時苻堅僭號關中。有外國前部王。及",
    "X87n1626_002:0300b14": "龜茲王弟。竝來朝堅。堅於正殿引見二王。因說堅云。",
    "X87n1626_002:0300b15": "西域多產珍奇。乃請兵往定。以求內附。至苻堅建元",
    "X87n1626_002:0300b16": "十三年正月。太史奏云。有星見外國分野。當有大德",
    "X87n1626_002:0300b17": "智人。入輔中國。堅曰。朕聞西域有鳩摩羅什。襄陽有",
    "X87n1626_002:0300b18": "沙門道安。將非此耶。即遣使求之。十八年九月。堅遣",
    "X87n1626_002:0300b19": "驍騎將軍呂光。陵江將軍姜飛等。將前部王。及車師",
    "X87n1626_002:0300b20": "王等。率兵七萬。西伐龜茲。及烏耆諸國。臨發。堅餞光",
    "X87n1626_002:0300b21": "于建章宮。謂光曰。夫帝王應天而治。以子愛蒼生為",
    "X87n1626_002:0300b22": "本。豈貪其地而伐之。正以懷道之人故也。朕聞西國",
    "X87n1626_002:0300b23": "有鳩摩羅什。深解法相。善閑陰陽。為後學之宗。朕甚",
    "X87n1626_002:0300b24": "思之。賢哲者國之大寶。若尅龜茲。即馳驛送什。光軍",
    "X87n1626_002:0300c01": "未到。什對龜茲王白純曰。國運衰矣。當有勍敵日下。",
    "X87n1626_002:0300c02": "宜恭承之。勿抗其鋒。鈍不從而戰。光遂破龜茲。殺純",
    "X87n1626_002:0300c03": "立純弟震為主。光既獲什。未測其智量。見年齒尚少。",
    "X87n1626_002:0300c04": "乃凡人戲之。強妻以龜茲王女。什拒而不受。辭甚苦",
    "X87n1626_002:0300c05": "到。乃飲以醇酒。不虧其節。或令騎牛。及乘惡馬。欲使",
    "X87n1626_002:0300c06": "墮落。什曾無異色。光慙愧而止。光還中路。置軍於山",
    "X87n1626_002:0300c07": "下。將士已休。什曰。不可在此。必見狼狽。宜徙軍隴上。",
    "X87n1626_002:0300c08": "光不納。至夜果大雨。洪潦暴起。水深數丈。死者數千。",
    "X87n1626_002:0300c09": "光始異之。什謂光曰。此凶亡之地。不宜淹留。歸中路。",
    "X87n1626_002:0300c10": "必有福地可居。光從之。至涼州。聞苻堅已為姚萇所",
    "X87n1626_002:0300c11": "害。光三軍縞素。大臨城南。于是竊號關外。稱年太安。",
    "X87n1626_002:0300c12": "頃之。光卒。子紹襲位。光庶子纂殺紹自立。光弟保有",
    "X87n1626_002:0300c13": "子名超。殺纂斬首。立其兄隆為主。什停涼積年。萇聞",
    "X87n1626_002:0300c14": "高名。虗心要請。諸呂以什智計多解。恐為姚謀。不許",
    "X87n1626_002:0300c15": "東入。及萇卒。子興襲位。復遣敦請。興弘始三年三月",
    "X87n1626_002:0300c16": "有樹連理。生于廟庭。逍遙園。葱變為[茫亡+臣]。以為美瑞。謂",
    "X87n1626_002:0300c17": "智人應入。至五月。興遣隴西公碩德。西伐呂隆。隆軍",
    "X87n1626_002:0300c18": "大破。至九月。隆上表歸降。方得迎什入關。以其年十",
    "X87n1626_002:0300c19": "二月二十日。至于長安。興待以國師之禮。甚見優寵。",
    "X87n1626_002:0300c20": "晤言相對。則淹留終日。研微造盡。則窮年忘勌。自大",
    "X87n1626_002:0300c21": "法東被。始于漢明。涉歷魏晉。經論漸多。興少崇三寶。",
    "X87n1626_002:0300c22": "銳志講集。什既至止。仍請入西明閣。及逍遙園。譯出",
    "X87n1626_002:0300c23": "眾經。盡轉漢言。音譯流便。漸覽舊經。義多紕繆皆由",
    "X87n1626_002:0300c24": "先譯失旨。不與梵本相應。于是興使沙門僧[契大+石]。僧遷。",
    "X87n1626_002:0301a01": "法欽。道流。道恒。道標。僧叡。僧肇等。八百餘人。諮受什",
    "X87n1626_002:0301a02": "旨。更令出大品。什持梵本。興執舊經以相讎校。文義",
    "X87n1626_002:0301a03": "圓通。眾心愜伏。興以佛道冲邃。乃著通三世論。以勗",
    "X87n1626_002:0301a04": "示因果。王公已下。竝欽讚厥風。續出小品。金剛般若。",
    "X87n1626_002:0301a05": "十住。法華。維摩。思益。首楞嚴。持世。佛藏。菩薩藏。遺教。",
    "X87n1626_002:0301a06": "菩提。無行。呵欲。自在王。因緣觀。小無量壽。新賢劫。禪",
    "X87n1626_002:0301a07": "經。禪法要。禪要解。彌勒成佛。彌勒下生。十誦律。十誦",
    "X87n1626_002:0301a08": "戒本。菩薩戒本。成寔。十住。中百十二門。諸論。凡三百",
    "X87n1626_002:0301a09": "卷。",
    "X87n1626_002:0301a10": "釋僧實姓程。咸陽靈武人。幼懷雅亮。清卓不偷。甞與",
    "X87n1626_002:0301a11": "諸僮共戲。或摘葉獻香。或聚砂成塔。知為信奉之漸。",
    "X87n1626_002:0301a12": "親眷愛結。年二十六。乃得剃落。有道原法師。擅名魏",
    "X87n1626_002:0301a13": "代。實往歸焉。隨見孝文。便蒙降禮。大和末。從原至洛。",
    "X87n1626_002:0301a14": "因遇勒那三藏。授以禪法。每處皇宮。諮問禪秘。於是",
    "X87n1626_002:0301a15": "尋師問道。備經循涉。雖三學通覽。偏以九次雕心。故",
    "X87n1626_002:0301a16": "得定水清澄。禪林榮蔚。兼又道契生知。化通關壤。勤",
    "X87n1626_002:0301a17": "整四儀。靜修三法。周太祖文皇。以魏大統中。下詔曰。",
    "X87n1626_002:0301a18": "師目麗重瞳。偏同虞舜。背隆傴僂。分似周公。德宇純",
    "X87n1626_002:0301a19": "懿。軌量難模。可昭玄三藏。言為世寶。至保定年。太祖",
    "X87n1626_002:0301a20": "又曰。師才深德大。宜庇道俗。以隆禮典。乃躬致祈請。",
    "X87n1626_002:0301a21": "為國三藏。實受之。益州大德。五十餘人。各懷經部。送",
    "X87n1626_002:0301a22": "像至京。以真諦妙宗。條以問實。既而慧心潛運。南北",
    "X87n1626_002:0301a23": "疎通。即為披決。洞出情外。竝神而服之。于是陶化京",
    "X87n1626_002:0301a24": "華。久而逾盛。忽一旦告僧曰。急備香火。修理法事。誦",
    "X87n1626_002:0301b01": "觀世音。以救江南。某寺堂崩厄也。當爾之時。揚都講",
    "X87n1626_002:0301b02": "堂。正論法席。數百道俗。充滿其中。聞西北異香。及空",
    "X87n1626_002:0301b03": "中妓樂。合堂驚出。同共聞聽。堂歘摧壞。大眾無損。奏",
    "X87n1626_002:0301b04": "聞梁主。乃移以問周。果如實祐。大送珍寶。錫遺相續。",
    "X87n1626_002:0301b05": "而實但取三衣什物而已。餘隨散之。由爾名振二國。",
    "X87n1626_002:0301b06": "事參至聖。以保定三年七月十八日。卒于大追遠寺。",
    "X87n1626_002:0301b07": "春秋八十有八。",
    "X87n1626_002:0301b08": "佛馱跋陀羅此云覺賢。迦維羅衛人。甘露飯王之苗",
    "X87n1626_002:0301b09": "裔也。父少亡。賢孤與母居。五歲復喪母。為外氏所養。",
    "X87n1626_002:0301b10": "從祖鳩婆利。聞其聰敏。悼其孤露。乃迎還度為沙彌。",
    "X87n1626_002:0301b11": "至年十七。與同學數人。習誦為業。眾皆一月。賢一日",
    "X87n1626_002:0301b12": "誦畢。其師歎曰。賢一日敵三十夫也。及受具戒。修業",
    "X87n1626_002:0301b13": "精懃。愽學群經。多所通達。少以禪律馳名。常欲遊方",
    "X87n1626_002:0301b14": "弘化。會有秦沙門知嚴。西至罽賓。慨然東顧曰。我諸",
    "X87n1626_002:0301b15": "同輩有道志。而不遇真匠。發悟莫由。即諮詢國眾。孰",
    "X87n1626_002:0301b16": "能流化東土。僉曰。有佛馱跋陀者。可以振維僧徒。宣",
    "X87n1626_002:0301b17": "授禪法。嚴要請苦至。賢遂愍而許焉。于是捨眾辭師。",
    "X87n1626_002:0301b18": "褁粮東逝。步驟三載。綿歷寒暑。既度葱嶺。路經六國。",
    "X87n1626_002:0301b19": "國王矜其遠化。竝傾資。奉至交趾。乃附舟海行。經一",
    "X87n1626_002:0301b20": "島下。賢以手指山曰。可止于此。舶主曰。客行惜日。調",
    "X87n1626_002:0301b21": "風難遇。不可停也。行二百餘里。忽風轉吹舶。還向島",
    "X87n1626_002:0301b22": "下。眾人方悟其神。咸師事之。聽其進止。後遇便風。同",
    "X87n1626_002:0301b23": "侶皆發。賢曰。不可動。舶主乃止。既而有先發者。一時",
    "X87n1626_002:0301b24": "覆敗。後于闇夜之中。忽令眾舶俱發。無肯從者。賢自",
    "X87n1626_002:0301c01": "起收纜。唯一舶獨發。俄爾賊至。留者悉被抄害。頃之",
    "X87n1626_002:0301c02": "至青州東萊郡。聞鳩摩羅什在長安。即往從之。什大",
    "X87n1626_002:0301c03": "欣悅。共論法相。振發占微。多所悟益。秦太子泓。欲聞",
    "X87n1626_002:0301c04": "賢說法。乃要命群僧。集論東宮。羅什與賢。數番往復",
    "X87n1626_002:0301c05": "什問曰。法云何空。答曰。眾微成色。色無自性。故唯色",
    "X87n1626_002:0301c06": "常空。又問。既以極微破色空。復云何破一微。答曰。羣",
    "X87n1626_002:0301c07": "師或破析一微。我意謂不爾。又問。微是常耶。答曰。以",
    "X87n1626_002:0301c08": "一微空故眾微空。眾微空故一微空。時寶雲譯出此",
    "X87n1626_002:0301c09": "語。不解其意。餘日長安學僧。復請更釋。賢曰。夫法不",
    "X87n1626_002:0301c10": "自生。緣會故生。緣一微。故有眾微。微無自性。則為空",
    "X87n1626_002:0301c11": "故一微空中無眾微。眾微空中無一微。秦主姚興。專",
    "X87n1626_002:0301c12": "志佛法。供養三千餘僧。竝往來宮闕。盛修人事。唯賢",
    "X87n1626_002:0301c13": "守靜。不與眾同。義熈十四年。吳郡內史孟顗。右衛將",
    "X87n1626_002:0301c14": "軍褚叔度。請賢為譯匠。手執華嚴梵文。共沙門法業。",
    "X87n1626_002:0301c15": "慧義。慧嚴等。百有餘人。於道場譯出詮定。文旨會通。",
    "X87n1626_002:0301c16": "妙得經意。",
    "X87n1626_002:0301c17": "釋道融汲郡林慮人。十二出家。厥師愛其神彩。先令",
    "X87n1626_002:0301c18": "外學。往村借論語。竟不賷歸。于彼已誦。師借本覆之。",
    "X87n1626_002:0301c19": "不遺一字。嗟而異之。于是恣其遊學。迄至立年。才解",
    "X87n1626_002:0301c20": "英絕。聞羅什在關。特往諮稟。什見而奇之。謂姚興曰。",
    "X87n1626_002:0301c21": "昨見融公。復是大奇聰明釋子。興引見嘆重。敕入逍",
    "X87n1626_002:0301c22": "遙園。參正詳譯。因請什出菩薩戒本。并譯中論。始得",
    "X87n1626_002:0301c23": "兩卷。融復就講。剖析文言。預貫終始。什又命融令講",
    "X87n1626_002:0301c24": "新法華。什自聽之。嘆曰。佛法之興。融其人也。俄而師",
    "X87n1626_002:0302a01": "子國。有一婆羅門。聰辨多學。西土俗書。罕不披誦。為",
    "X87n1626_002:0302a02": "彼國外道之宗。聞什在關。大行佛法。乃謂其徒曰。寧",
    "X87n1626_002:0302a03": "可使釋氏之風。獨傳震旦。而吾等不洽東國。遂駝負",
    "X87n1626_002:0302a04": "書。來入長安。姚興見其口眼便辟。頗亦惑之。婆羅門",
    "X87n1626_002:0302a05": "乃啟興曰。至道無方。各遵其事。今請與秦僧捔其辯",
    "X87n1626_002:0302a06": "力。隨有優者。即傳其化。興即許焉。時關中僧眾。相視",
    "X87n1626_002:0302a07": "缺然。莫敢當者。什謂融曰。此外道聦明殊人。捅言必",
    "X87n1626_002:0302a08": "勝。使無上大道在吾徒而屈。良可悲矣。若使外道得",
    "X87n1626_002:0302a09": "志。則法輪摧軸。豈可然乎。吾所覩。在君一人。融自顧",
    "X87n1626_002:0302a10": "才力不減。而外道經書。未盡披讀。乃密令人寫婆羅",
    "X87n1626_002:0302a11": "門所讀經目。一披即誦。后尅日論義。姚興自出。公鄉",
    "X87n1626_002:0302a12": "皆會闕下。關中僧眾。四遠畢集。融與婆羅門擬相訓",
    "X87n1626_002:0302a13": "抗。鋒辯飛玄。彼所不及。婆羅門自知辭理已屈。猶以",
    "X87n1626_002:0302a14": "廣讀為誇。融乃列其所讀書。并秦地經史。名目卷部。",
    "X87n1626_002:0302a15": "三倍多之。什因嘲之曰。君不聞大秦廣學。那忽輕爾",
    "X87n1626_002:0302a16": "遠來。婆羅門心媿悔伏。頂禮融足。旬日之中。無何而",
    "X87n1626_002:0302a17": "去。融后還彭城。常講說相續。依隨門徒。數盈三百。後",
    "X87n1626_002:0302a18": "卒于彭城。春秋七十四。所著法華。大品。金光明。十地。",
    "X87n1626_002:0302a19": "維摩等義疏。竝行于世。",
    "X87n1626_002:0302a20": "釋史宗常著麻衣。世號麻衣道士。常在廣陵白土埭。",
    "X87n1626_002:0302a21": "凭埭謳唱。引[糸*乍]以自欣暢。得直。隨以布施。棲憩無定",
    "X87n1626_002:0302a22": "所。持高平檀祗。為江都令。聞而召來。應對機捷。無所",
    "X87n1626_002:0302a23": "拘滯。愽達稽古。辯說玄儒。乃賦詩一首曰。有欲苦不",
    "X87n1626_002:0302a24": "足。無欲亦無憂。未若清虗者。帶索披玄裘。浮遊一世",
    "X87n1626_002:0302b01": "間。汎若不繫舟。方當畢塵累。棲志且山丘。檀祗知非",
    "X87n1626_002:0302b02": "常人。遺布二十疋。悉以乞人。後有一道人。常賷一杖",
    "X87n1626_002:0302b03": "一箱。逼暮。來詣海鹽令云。欲數日行。暫倩一人。可見",
    "X87n1626_002:0302b04": "給不。令曰。隨意取之。乃選取守鵞鴨小兒。形服最醜",
    "X87n1626_002:0302b05": "者將去。倐忽之間。至一山上有屋。屋中有三道人。相",
    "X87n1626_002:0302b06": "見欣然共語。小兒不解。至日中。道人為小兒就主人",
    "X87n1626_002:0302b07": "索食。得一小甌食。狀如熟艾。食之饑止。向瞑。道人辭",
    "X87n1626_002:0302b08": "欲還。聞屋中人問云。君知史宗所在不。其讁何當竟。",
    "X87n1626_002:0302b09": "道人云。在徐州江北。廣陵白土埭上。計其讁亦竟也。",
    "X87n1626_002:0302b10": "屋中人便作書曰。因君與之。道人以書付小兒。比曉",
    "X87n1626_002:0302b11": "便至縣。與令相見云。欲少日停此。令曰大善。問箱中",
    "X87n1626_002:0302b12": "有何等。答曰書疏耳。道人常在聽事止眠。以箱杖著",
    "X87n1626_002:0302b13": "牀頭。令使人夜偷取欲看之。道人已知。暮輙高懸箱",
    "X87n1626_002:0302b14": "杖。當下而臥。永不可得。後與令辭曰。吾欲小停。而君",
    "X87n1626_002:0302b15": "恒欲偷人。正爾便去耳。令呼先小兒問之。小兒云。道",
    "X87n1626_002:0302b16": "人令其捉杖。飄然而去。或聞足下波浪。并說山中人",
    "X87n1626_002:0302b17": "寄書。猶在小兒衣帶。令開看都不解。乃寫取。封其本",
    "X87n1626_002:0302b18": "書。令人送此小兒至白土埭。送與史宗。宗開書大驚",
    "X87n1626_002:0302b19": "云。汝那得蓬萊道人書耶。宗後南遊吳會。甞過漁梁。",
    "X87n1626_002:0302b20": "見漁人大捕。宗乃上流洗浴。群魚皆散。後憩上虞龍",
    "X87n1626_002:0302b21": "山大寺。善談莊老。韜光隱迹。會稽謝邵魏邁之放之",
    "X87n1626_002:0302b22": "等。竝篤論淵愽。皆師焉。後同止沙門。夜聞宗共語者。",
    "X87n1626_002:0302b23": "頗說蓬萊上事。曉便不知宗之所之。陶淵明記。白土",
    "X87n1626_002:0302b24": "埭。遇三異法師。此其一也。",
    "X87n1626_002:0302c01": "釋慧嚴姓范。豫州人。年十二為諸生。愽曉詩書。十六",
    "X87n1626_002:0302c02": "出家。又糟練佛理。迄甫立年。學洞羣籍。聞什公在關。",
    "X87n1626_002:0302c03": "復從受學。訪正音義。多所異聞。后還京師。止東安寺。",
    "X87n1626_002:0302c04": "宋高祖素所知重。高祖後伐長安。要與仝行。嚴曰。檀",
    "X87n1626_002:0302c05": "越此行。雖伐罪吊民。貧道事外之人。不敢聞命。帝苦",
    "X87n1626_002:0302c06": "要之遂行。及文帝在位。情好尤密。每見弘讚問佛法。",
    "X87n1626_002:0302c07": "羊玄保進曰。此談葢天人之際。豈臣所宜預。竊恐秦",
    "X87n1626_002:0302c08": "楚論強兵之術。孫吳盡吞併之計。將無取于此。帝曰。",
    "X87n1626_002:0302c09": "此非戰國之具。良如卿言。何尚之曰。夫禮隱逸。則戰",
    "X87n1626_002:0302c10": "士怠。貴仁德。則兵氣衰。若以孫吳為志。苟在吞噬。亦",
    "X87n1626_002:0302c11": "無取堯舜之道。豈惟釋教而已耶。帝悅曰。釋門有卿。",
    "X87n1626_002:0302c12": "亦猶孔氏之有季路。所謂惡言不入于耳。帝自是信",
    "X87n1626_002:0302c13": "心乃立。始致意佛經。及見嚴與諸僧論道義。時顏延",
    "X87n1626_002:0302c14": "之著離識。及論檢。帝命嚴辯其仝異。往復終日。帝咲",
    "X87n1626_002:0302c15": "曰。公等今日。無愧支許。嚴後著無生滅論。及老子略",
    "X87n1626_002:0302c16": "注等。東海何承天。以愽物著名。乃問嚴。佛國行用何",
    "X87n1626_002:0302c17": "曆。嚴云。天竺夏至之日。方中無影。所謂天中。于五行。",
    "X87n1626_002:0302c18": "土德。色尚黃。數尚五。八寸為一尺。十兩當此土十二",
    "X87n1626_002:0302c19": "兩。建辰之月為歲首。及討覈分至。推挍薄蝕。顧步光",
    "X87n1626_002:0302c20": "影。其法甚詳。宿度年紀。咸有條例。承天無所厝難。後",
    "X87n1626_002:0302c21": "婆利國人來。果仝嚴說。初大涅槃經。品數疎簡。初學",
    "X87n1626_002:0302c22": "難以厝怌。嚴乃共慧觀。謝靈運等。依泥洹本。加之品",
    "X87n1626_002:0302c23": "目。夢見一人。形狀極偉。厲聲謂嚴曰。涅槃尊經。何以",
    "X87n1626_002:0302c24": "趣加酙酌。嚴覺已惕然。廼更集僧。欲收前本。時識者",
    "X87n1626_002:0303a01": "咸云。此葢欲誡厲後人耳。若必不應者。何容即時方",
    "X87n1626_002:0303a02": "夢。嚴以為然。頃之又夢神人告曰。君以弘經之力。必",
    "X87n1626_002:0303a03": "當見佛也。以宋元嘉二十年。卒于東安寺。春秋八十",
    "X87n1626_002:0303a04": "有一。",
    "X87n1626_002:0303a05": "釋僧亮少以戒行著名。欲造丈六金像。用銅不少。非",
    "X87n1626_002:0303a06": "細乞能辦。聞湘州界銅溪。伍子胥廟。多有銅器。而廟",
    "X87n1626_002:0303a07": "甚威嚴。無人敢近。亮聞而造焉。告刺史張劭。借徤人",
    "X87n1626_002:0303a08": "百頭。大船十艘。劭曰廟既靈驗。犯者必斃。且有蠻人",
    "X87n1626_002:0303a09": "守護。詎可得耶。亮曰若果福德。與檀越共。如其有咎。",
    "X87n1626_002:0303a10": "躬自當之。劭即給人船。三日三夕。行至廟所。亮與手",
    "X87n1626_002:0303a11": "力。一時俱進。去廟屋二十許步。有兩銅鑊。容百餘斛。",
    "X87n1626_002:0303a12": "中有巨蛇。長十餘丈。出遮行路。亮乃正儀執錫。呪願",
    "X87n1626_002:0303a13": "數十言。蛇忽然而隱。俄見一人。秉竹笏而出云。聞法",
    "X87n1626_002:0303a14": "師道業非凡。營福事重。今特相隨喜。于是令人輦取。",
    "X87n1626_002:0303a15": "廟銅既多。十未取一。而舫已滿。惟神牀頭有一唾壺。",
    "X87n1626_002:0303a16": "中有一蝘蜓。長二尺許。乍出乍入。亮不取而去。遇風",
    "X87n1626_002:0303a17": "利。羣蠻追不能及。還都鑄像既成。惟燄光未備。宋文",
    "X87n1626_002:0303a18": "帝為造金薄圓光。安置彭城寺。至宋太始中。明帝移",
    "X87n1626_002:0303a19": "像湘宮寺。",
    "X87n1626_002:0303a20": "釋法願姓鍾。頴川長社人。祖世避難。移居吳興長城。",
    "X87n1626_002:0303a21": "願甞以鏡照面云。我不久當見天子。于是出都住沈",
    "X87n1626_002:0303a22": "橋。以傭相自業。宗殻沈慶之微時。經請願相。願曰。宗",
    "X87n1626_002:0303a23": "君應為三州刺史。沈君當位極三公。如是歷相。所驗",
    "X87n1626_002:0303a24": "非一。遂有聞于宋太祖。太祖見之。取治囚。及一僕。美",
    "X87n1626_002:0303b01": "顏色者。飾以衣冠。令願相之。願指囚曰。君多危難。下",
    "X87n1626_002:0303b02": "階便應著鉗鏁。謂僕曰。君是下賤人。乃暫得免耶。帝",
    "X87n1626_002:0303b03": "異之。即敕住後堂。知陰陽秘術。後少時。啟求出家。為",
    "X87n1626_002:0303b04": "上定林遠公弟子。及孝武龍飛。宗殻出鎮廣州。携願",
    "X87n1626_002:0303b05": "仝往。奉為五戒之師。會譙王搆逆。羽檄嶺南。殻以諮",
    "X87n1626_002:0303b06": "願。願曰隨君來。誤殺人。今太白犯南斗。法應殺大臣。",
    "X87n1626_002:0303b07": "宜速改計。必得大勳。果如願言。殻遷豫州刺史。復携",
    "X87n1626_002:0303b08": "同行。及竟陵王誕舉事。願陳諫亦然。願后與刺史。共",
    "X87n1626_002:0303b09": "欲減眾僧牀脚。令依八指之制。時沙門僧導。獨步江",
    "X87n1626_002:0303b10": "西。謂願濫匡其士。頗有不平之色。遂致聞于孝武。即",
    "X87n1626_002:0303b11": "敕願還都。帝問願。何故詐菜食。願答菜食已來十餘",
    "X87n1626_002:0303b12": "年。帝敕直閤沈攸之。強逼以肉。遂折前兩齒。不迴其",
    "X87n1626_002:0303b13": "操。帝大怒。敕罷道。作廣武將軍。直華怵佛殿。願雖行",
    "X87n1626_002:0303b14": "同俗人。而棲心禪戒。未甞虧節。有頃帝崩。昭太后令",
    "X87n1626_002:0303b15": "聽還道。以正勝寺居之。齊高帝親事幼主。恒不測其",
    "X87n1626_002:0303b16": "憂。每以諮願。願曰。后七月當定。果如其言。及高帝即",
    "X87n1626_002:0303b17": "位。事以師禮。武帝嗣興。亦盡師敬。文惠太子。甞往寺",
    "X87n1626_002:0303b18": "問訊。願既不命令坐。文惠作禮而立。乃謂願曰。葆吹",
    "X87n1626_002:0303b19": "清鐃。以為供養。其福云何。願曰。昔菩薩八萬妓樂供",
    "X87n1626_002:0303b20": "養佛。尚不如至心。今吹竹管子。打死牛皮。此何足道。",
    "X87n1626_002:0303b21": "其王侯妃。及四遠士庶。竝從受戒。悉遵師禮。願又善",
    "X87n1626_002:0303b22": "唱導。及依經說法。俄而寢疾。時寺側遭燒。寺在下風。",
    "X87n1626_002:0303b23": "烟燄將及。弟子欲輿願出寺。願曰。佛若被燒。我何用",
    "X87n1626_002:0303b24": "活。即苦心歸命。于是三面皆焚。唯寺不燼。齊永元二",
    "X87n1626_002:0303c01": "年。年八十七卒。",
    "X87n1626_002:0303c02": "釋曇無最姓董。武安人。少稟道化。名垂朝野。諷誦經",
    "X87n1626_002:0303c03": "論。堅持律部。偏愛禪那。心虗靜謐。時行汲引。咸所推",
    "X87n1626_002:0303c04": "宗。兼愽貫玄儒。尤明論道。最猒世情重。將捐四部。行",
    "X87n1626_002:0303c05": "施獎誨。多以戒禁為先。曾於邯鄲崇尊寺說戒。徒眾",
    "X87n1626_002:0303c06": "千餘。竝是常隨門學。至四月三十日。布薩行籌。依位",
    "X87n1626_002:0303c07": "授受。常計之外。增長六十。最居座端。深怪其異。既無",
    "X87n1626_002:0303c08": "外眾。通夕懷疑。明旦重推。有人見從邯鄲城西而來",
    "X87n1626_002:0303c09": "者。竝異倫大德。衣服正怙。翔步閑雅。亦有見從鼓山",
    "X87n1626_002:0303c10": "東面而來。或于中路逢者。皆云往赴崇尊。聽僧說戒。",
    "X87n1626_002:0303c11": "如是數般節級。勘其年齒相扶。人數多少。恰滿六十。",
    "X87n1626_002:0303c12": "是幽靈遐降也。後敕住洛都融覺寺。廊宇充溢。周于",
    "X87n1626_002:0303c13": "三里。最善弘敷導。妙達涅槃華嚴。僧徒千人。常業無",
    "X87n1626_002:0303c14": "怠。天竺沙門菩提留支。見而禮之。號為東土菩薩。甞",
    "X87n1626_002:0303c15": "讀最之所撰大乘義章。每彈指唱善。飜為梵字。寄傳",
    "X87n1626_002:0303c16": "大夏。彼方讀者。皆東向禮之為聖人。然其常以弘法",
    "X87n1626_002:0303c17": "為任。元魏正光元年。明帝加朝服大赦。請釋李兩宗",
    "X87n1626_002:0303c18": "上殿。齋訖。侍中劉滕宣敕。請諸法師等。與道士論義。",
    "X87n1626_002:0303c19": "時清通觀道士姜斌。與最對論。帝問佛與老子同時",
    "X87n1626_002:0303c20": "不。姜斌曰。老子西入化胡成佛。佛以為侍者。文出老",
    "X87n1626_002:0303c21": "子開天經。據此明是同時。最問曰。老子同何王而生。",
    "X87n1626_002:0303c22": "何年西入。斌曰。當周定王三年。在楚國陳州苦縣厲",
    "X87n1626_002:0303c23": "鄉曲人里。九月十四日夜生。蕳王四年為守藏吏。敬",
    "X87n1626_002:0303c24": "王元年。年八十五。見周德陵遲。遂與散關令尹喜。西",
    "X87n1626_002:0304a01": "入化胡。約斯明矣。最曰。佛當周昭王。二十四年。四月",
    "X87n1626_002:0304a02": "八日生。昭王五十二年。二月十五日滅度。計入涅槃。",
    "X87n1626_002:0304a03": "經三百四十五年。始到定王三年。老子方生。生已年",
    "X87n1626_002:0304a04": "八十五。至敬王元年。凡經四百三十年。乃與尹喜西",
    "X87n1626_002:0304a05": "遁。此乃年載懸殊。無乃謬乎。斌曰。若如來言。出何文",
    "X87n1626_002:0304a06": "紀。最曰。周書異記。漢法本內傳。竝有明文。斌曰。孔子",
    "X87n1626_002:0304a07": "制法。聖人當明。于佛逈無文誌何耶。最曰。孔氏三備",
    "X87n1626_002:0304a08": "十經。佛之文言。出在中備。仁者識同管窺。覽不弘遠。",
    "X87n1626_002:0304a09": "何能自達。帝遺尚書令元又宣敕。道士姜斌。論無宗",
    "X87n1626_002:0304a10": "旨。宜令下席。又議開天經。是誰所說。中書侍郎魏收。",
    "X87n1626_002:0304a11": "尚書郎祖瑩。就觀取經。太尉肖綜。太傅李實。衛尉許",
    "X87n1626_002:0304a12": "伯桃。吏部尚書邢欒。散騎常侍溫子昇等。一百七十",
    "X87n1626_002:0304a13": "人。讀訖奏云。老子止著五千文。餘無言說。臣等所議。",
    "X87n1626_002:0304a14": "姜斌罪當惑眾。帝時加斌極刑。西國三藏法師。菩提",
    "X87n1626_002:0304a15": "留支。苦諫乃止。配徒馬邑。最學優魏史。籍甚騰聲。遂",
    "X87n1626_002:0304a16": "使達儒朝士。降階設敬。接足歸依。佛法中興。惟其開",
    "X87n1626_002:0304a17": "務。後不測其終。",
    "X87n1626_002:0304a18": "釋智炫者益州城都人。姓徐。初生。室有光彩。少出家。",
    "X87n1626_002:0304a19": "入京聽學。數年遂擅名京洛。會周武帝廢佛法。欲存",
    "X87n1626_002:0304a20": "道教。乃下詔。集諸僧道士。試取優長者留。庸淺者廢。",
    "X87n1626_002:0304a21": "于是詔華野高僧。方岳道士。千里外有妖術者。大集",
    "X87n1626_002:0304a22": "京師。于太極殿陳設高座。帝自躬臨。敕道士先登。時",
    "X87n1626_002:0304a23": "有道張賓。登高唱言曰。原夫人道清虗。淳一無雜。祈",
    "X87n1626_002:0304a24": "恩請福。上通天曹。白日昇仙。壽與天地同畢。風教先",
    "X87n1626_002:0304b01": "被中夏。無始無終。含生賴之以得長生。豈如佛法虗",
    "X87n1626_002:0304b02": "幻。言過其實。不容本土。客寓中華。百姓無知。信其詭",
    "X87n1626_002:0304b03": "說。今日欲定臧否。可出頭來看。襄城公何妥。自行如",
    "X87n1626_002:0304b04": "意座首。少林寺等行禪師。發憤而起。諸僧止之曰。今",
    "X87n1626_002:0304b05": "日事大。天帝在此。不可造次。應對之間。復須機辯。眾",
    "X87n1626_002:0304b06": "共謀議。若非蜀炫。無以對揚。共推如意以將付炫。炫",
    "X87n1626_002:0304b07": "既執如意。謂張賓曰。先生所陳。大道清虗。淳一無雜。",
    "X87n1626_002:0304b08": "又云風教先被中夏者。未知風教之起。起自何時。所",
    "X87n1626_002:0304b09": "說之教。教于何處。又言佛法不容本土客寓中華。可",
    "X87n1626_002:0304b10": "道辯是何時生。佛是何時出。賓曰。聖人出世。有何定",
    "X87n1626_002:0304b11": "時。說教興行。有何定處。道教舊來本有。佛法近自西",
    "X87n1626_002:0304b12": "來。炫曰。若言無時。亦應無出。若無定處。亦應無說。舊",
    "X87n1626_002:0304b13": "來本有。非復清虗。上請天曹。豈得無雜。壽與天地同",
    "X87n1626_002:0304b14": "畢。豈得無始無終。賓曰。道人浪語。為前王無識。留汝",
    "X87n1626_002:0304b15": "等輩。得至于今。今日聖帝。盡須殺却。帝惡其理屈。令",
    "X87n1626_002:0304b16": "舍人謂之曰。賓師且下。賓既退。帝自昇高座。言曰。佛",
    "X87n1626_002:0304b17": "法中有三種不淨。納耶輸陀羅。生羅睺羅。此主不淨。",
    "X87n1626_002:0304b18": "一也。經律中。許僧受食三種淨肉。此教不淨。二也。僧",
    "X87n1626_002:0304b19": "多造罪過。好行婬泆。佛在世時。徒眾不和。遞相攻伐。",
    "X87n1626_002:0304b20": "此眾不淨。三也。主法眾俱不淨。朕意將除之。以息虗",
    "X87n1626_002:0304b21": "幻。道法中。無此事。朕將留之。以助國化。顧謂炫法師",
    "X87n1626_002:0304b22": "曰。能解此三難。真是好人。炫應聲謂曰。陛下所陳。竝",
    "X87n1626_002:0304b23": "引經論。誠非謬言。但見道法之中。三種不淨。又甚于",
    "X87n1626_002:0304b24": "此。按天尊處紫微宮。恒侍五百童女。此主不淨。甚于",
    "X87n1626_002:0304c01": "耶輸陀羅之一人。道士教中。章醮請福之時。必須鹿",
    "X87n1626_002:0304c02": "脯百柈。清酒十斛。此教不淨又甚於三種淨肉。道士",
    "X87n1626_002:0304c03": "罪過。代代皆有。千古亂常。姜斌犯法。此又甚于眾僧。",
    "X87n1626_002:0304c04": "僧眾自造罪過。乃言佛法可除。猶如至尊享國。嚴設",
    "X87n1626_002:0304c05": "科條。不妨逆子叛臣。相繼而出。豈以臣逆子叛。遂欲",
    "X87n1626_002:0304c06": "空于大寶之位耶。大寶之位。固不可以臣子叛逆而",
    "X87n1626_002:0304c07": "空。佛法正真。豈得以眾僧犯罪而廢。炫雅調抑揚。言",
    "X87n1626_002:0304c08": "音朗潤。雖處大節。曾無懼顏。帝愕然良久。謂炫曰。所",
    "X87n1626_002:0304c09": "言天尊侍五百童女。出何經。炫曰。出道三皇經。帝曰。",
    "X87n1626_002:0304c10": "三皇經。何曾有此語。炫曰。陛下自不見。非是經上無",
    "X87n1626_002:0304c11": "文。今欲廢佛存道。猶如以庶代嫡。帝動色而下。因入",
    "X87n1626_002:0304c12": "內。羣臣僧眾皆驚曰。語觸天帝。何以自保。炫曰。王辱",
    "X87n1626_002:0304c13": "臣死。就戮如歸。有何可懼。乍可早亡。遊神淨土。豈與",
    "X87n1626_002:0304c14": "無道之君。同生于世乎。眾壯其言。明旦出敕。二教俱",
    "X87n1626_002:0304c15": "廢。法師與仝學三人。赴齊都。時周齊之界。皆被槍布",
    "X87n1626_002:0304c16": "棘。有富姥姓張。鋪毡三十里。令炫得過。至齊盛為三",
    "X87n1626_002:0304c17": "藏。名振東國。武帝破鄴。先遣追求。帝弟越王宿。與法",
    "X87n1626_002:0304c18": "師厚。恐帝肆怒。橫如異責。乃鞭背成痕。俗服將見。越",
    "X87n1626_002:0304c19": "王先為言曰。臣恨其逃命。已杖六十。令脫衣見帝。帝",
    "X87n1626_002:0304c20": "變色曰。恐其懷慚遠逝。以至死亡。所以急追。原無害",
    "X87n1626_002:0304c21": "意。責越王曰。大丈夫何得以杖捶相辱。待遇彌厚。與",
    "X87n1626_002:0304c22": "還京師。武帝崩。隋文作相。大弘佛法。兩都歸趨。一人",
    "X87n1626_002:0304c23": "而已。歲景將秋。怌土興念。又以蜀川逈遠。奧義未宣。",
    "X87n1626_002:0304c24": "援首西歸。心存敷暢。蜀王秀。未之知也。時長史周宣",
    "X87n1626_002:0305a01": "明。入朝赴考。隋文帝謂之曰。炫法師安和耶。宣明驚",
    "X87n1626_002:0305a02": "惶。莫知所對。文帝曰。一國名僧。卿遂不識。何成檢校。",
    "X87n1626_002:0305a03": "宣明稽首。陳謝死罪。及還先往寺參禮。寺舊在東。逼",
    "X87n1626_002:0305a04": "于苑囿。又是鄱陽王葬母之所。王既至孝。故名孝愛",
    "X87n1626_002:0305a05": "寺。宣明移就。供養無缺。法師宣揚覺倦。入三學山。觸",
    "X87n1626_002:0305a06": "目多感。遂遊山。作詩曰。秀嶺接重烟。嶔岑上半天。絕",
    "X87n1626_002:0305a07": "巖低更舉。危峯斷復連。側石傾斜澗。迴流瀉曲泉。野",
    "X87n1626_002:0305a08": "紅知草凍。春來鳥自傳。樹錦無機熾。狷鳴詎假弦。葉",
    "X87n1626_002:0305a09": "密風難度。枝疎影易穿。抱袠依閑沼。策杖戲荒田。遊",
    "X87n1626_002:0305a10": "心清漢表。置想白雲邊。榮名非我願。息意且蕭然。年",
    "X87n1626_002:0305a11": "一百歲。不病而卒。",
    "X87n1626_002:0305a12": "釋慧思姓李。武津人。少以弘恕慈育知名。甞夢梵僧。",
    "X87n1626_002:0305a13": "勸令出俗。辭親入道。數感神僧。訓令齋戒。奉持守素。",
    "X87n1626_002:0305a14": "梵行清慎。及稟具足。道志彌隆。逈栖幽靜。常坐綜業。",
    "X87n1626_002:0305a15": "日唯一食。不受別供。周旋迎送。都皆杜絕。誦法華等",
    "X87n1626_002:0305a16": "經。三十餘卷。數年之間。千遍便滿。又夢梵僧數百。形",
    "X87n1626_002:0305a17": "服瓌異。上座命曰。汝先受戒。律儀為勝。祈請師僧四",
    "X87n1626_002:0305a18": "十二人。加羯磨法。具足成就。後忽驚悟。方知夢受。自",
    "X87n1626_002:0305a19": "斯已後。勤務更深。尅念翹專。無棄昏曉。坐誦相尋。用",
    "X87n1626_002:0305a20": "為恒業。由此苦行。得見三生所行道事。又夢彌勒。彌",
    "X87n1626_002:0305a21": "陀。說法開悟。故造二像。竝仝供養。又夢隨從彌勒。與",
    "X87n1626_002:0305a22": "諸眷屬。同會龍華。心自惟曰。我于釋迦末法。受持法",
    "X87n1626_002:0305a23": "華。今值慈尊。感傷悲泣。豁然覺悟。轉復精進。靈瑞重",
    "X87n1626_002:0305a24": "沓。瓶水常滿。供養嚴備。若有天童侍衛之者。因讀妙",
    "X87n1626_002:0305b01": "勝定經。歎禪功德。便爾發心修定。時禪師慧文。道俗",
    "X87n1626_002:0305b02": "高尚。乃往歸依。從受正法。晝夜攝心。又于來冬。束身",
    "X87n1626_002:0305b03": "長坐。繫念在前。始三七日。發少靜觀。見一生來。善惡",
    "X87n1626_002:0305b04": "業相。因此驚嗟。倍復勇猛。遂動八觸。發本初禪。自此",
    "X87n1626_002:0305b05": "禪障忽起。四肢緩弱。不勝行步。身不隨心。即自觀察。",
    "X87n1626_002:0305b06": "我今病者。皆從業生。業由心起。本無外境。反見心源。",
    "X87n1626_002:0305b07": "業非可得。身如雲影。相有體空。如是觀已。顛倒想滅。",
    "X87n1626_002:0305b08": "心性清淨。所苦消除。又自傷生為空過。深懷慚愧。放",
    "X87n1626_002:0305b09": "身倚壁。背未至間。霍爾開悟。法華三昧。大乘法門。十",
    "X87n1626_002:0305b10": "六特勝。便自通徹。後往鑒最等師。述己所證。皆蒙隨",
    "X87n1626_002:0305b11": "喜。研練逾久。前觀轉增。名行遠聞。四方欽德。學徒日",
    "X87n1626_002:0305b12": "盛。機悟日繁。乃以大小乘中。安慧等法。敷揚引喻。用",
    "X87n1626_002:0305b13": "攝自他。時冥空有聲曰。若欲修定。可往武當南岳。是",
    "X87n1626_002:0305b14": "入道山也。以齊武平之初。背此嵩陽。領徒南逝。初至",
    "X87n1626_002:0305b15": "光州。值梁孝元傾覆國亂。前路挭塞。權止大蘇山。數",
    "X87n1626_002:0305b16": "年之間。歸從如市。其地陳齊邊境。兵及所衝。佛法云",
    "X87n1626_002:0305b17": "崩。五眾離潰。其中英挺者。皆輕生重法。跨險而到者。",
    "X87n1626_002:0305b18": "填聚山林。思供以事資。誨以理味。又以道俗福施。造",
    "X87n1626_002:0305b19": "金字般若。二十七卷。金字法華。瑠璃寶函。壯嚴炫曜。",
    "X87n1626_002:0305b20": "功德傑異。大發眾心。又請講二經。即而敘搆。后命江",
    "X87n1626_002:0305b21": "陵智顗。代講金經。至一心具萬行處。顗有疑焉。思為",
    "X87n1626_002:0305b22": "釋曰。汝向所疑。此乃大品次第意耳。未是法華圓頓",
    "X87n1626_002:0305b23": "旨也。吾昔夏中苦節思此。後夜一念。頓發諸法。吾既",
    "X87n1626_002:0305b24": "身證。不勞致疑。顗即諮受法華。行法三七。又諮師位。",
    "X87n1626_002:0305c01": "即是十地。思曰。非也。吾是十信鉄輪位耳。時又將四",
    "X87n1626_002:0305c02": "十餘僧。徑趣南岳。陳光大二年。六月二十二日。至止",
    "X87n1626_002:0305c03": "告曰。吾寄此山。正當十載。過此已后。必事遠遊。又曰。",
    "X87n1626_002:0305c04": "吾前世時。曾履此處。巡至衡陽。直一佳明。林泉疎淨。",
    "X87n1626_002:0305c05": "見者悅心。思曰。此古寺也。吾昔曾住。依言掘之。果獲",
    "X87n1626_002:0305c06": "房殿基墌。僧用器皿。又往嚴下。吾此坐禪。賊斬吾道",
    "X87n1626_002:0305c07": "由此命終。有全身也。僉共尋覓。乃得枯體一聚。又下",
    "X87n1626_002:0305c08": "細尋。便獲髏骨。思得而頂之為起勝塔。敕承靈應。乃",
    "X87n1626_002:0305c09": "迎下都止栖玄寺。甞往瓦官。遇雨不濕。履泥不污。僧",
    "X87n1626_002:0305c10": "正慧暠。與諸學徒。相逢于路曰。此神異人。如何至此。",
    "X87n1626_002:0305c11": "舉朝屬目。道俗傾仰。大都督吳明徹。敬重之至。奉以",
    "X87n1626_002:0305c12": "屖枕。別將夏侯孝威。往寺禮覲。在道念言。吳儀同所",
    "X87n1626_002:0305c13": "奉枕者。如何可見。比至思所。壯行致敬。便語威曰。欲",
    "X87n1626_002:0305c14": "見犀枕。可往視之。又于一日。忽有聲告。洒掃庭宇。聖",
    "X87n1626_002:0305c15": "人尋至。即如其語。須臾思到。威怌仰之。人船供給。送",
    "X87n1626_002:0305c16": "別江渚。思云寄于南岳。止十年耳。年滿當移。每年陳",
    "X87n1626_002:0305c17": "主。三信參勞。供填眾積。榮盛莫加。說法倍常。臨將終",
    "X87n1626_002:0305c18": "時。從山頂下半山道場。大集門學。連日說法。苦切訶",
    "X87n1626_002:0305c19": "責。聞者寒心。因屏眾斂念。泯然命盡。小僧靈辯。見氣",
    "X87n1626_002:0305c20": "乃絕。號吼大呌。思便開目曰。汝是惡魔。我將欲去。眾",
    "X87n1626_002:0305c21": "聖畟然相迎。極多論受生處。何意驚動。妨亂吾耶。癡",
    "X87n1626_002:0305c22": "人出去。因更攝心。諦坐至盡。咸聞異香。陳太建九年",
    "X87n1626_002:0305c23": "六月二十二日。取騐十年。宛同符契。",
    "X87n1626_002:0305c24": "釋智顗字德安。姓陳。穎川人。有晉遷都。寓居荊州之",
    "X87n1626_002:0306a01": "華容。即梁散騎益陽公第二子也。母徐氏。夢香烟五",
    "X87n1626_002:0306a02": "彩。榮迴在懷。及誕育之夜。室內洞明。忽有二僧扣門",
    "X87n1626_002:0306a03": "曰。善哉兒德。必當出家。言訖而隱。賓客異焉。眼有重",
    "X87n1626_002:0306a04": "瞳。臥便合掌。坐必面西。年大以來。口不妄噉。見像便",
    "X87n1626_002:0306a05": "禮。逢僧必敬。年十有八。投湘州果願寺沙門法緒而",
    "X87n1626_002:0306a06": "出家焉。緒授以十戒道品。律儀仍攝。即詣慧曠律師。",
    "X87n1626_002:0306a07": "北面橫經。具蒙指誨。因潛大賢山。誦法華經。及無量",
    "X87n1626_002:0306a08": "義。普賢觀等。二旬未淹。三部究竟。又詣光州大蘇山",
    "X87n1626_002:0306a09": "慧思禪師受業。文從道於就師。就又受法于最師。此",
    "X87n1626_002:0306a10": "三人者。皆不測其位也。思每嘆曰。昔在靈山。同聽法",
    "X87n1626_002:0306a11": "華。宿緣所追。今復來矣。即示普賢道場。為說四安樂",
    "X87n1626_002:0306a12": "行。顗乃於此山。行法華三昧。始經三夕。誦至藥王",
    "X87n1626_002:0306a13": "品。心緣苦行。至是真精進句。解悟便發。見共思師處。",
    "X87n1626_002:0306a14": "靈鷲山七寶淨土。聽佛說法。故思云非爾弗感。非我",
    "X87n1626_002:0306a15": "莫識。此法華三昧前方便也。又入熈州白沙山。入觀",
    "X87n1626_002:0306a16": "于經有疑。輙見思來。冥為披釋。爾後常令代講。聞者",
    "X87n1626_002:0306a17": "伏之。唯于三三昧三觀智。用以諮審。自餘竝任解裁。",
    "X87n1626_002:0306a18": "曾不留意。及學成往辭。思曰。汝于陳國有緣。往必利",
    "X87n1626_002:0306a19": "益。思既遊南岳。顗便詣金陵。與法喜等三十餘人。在",
    "X87n1626_002:0306a20": "瓦官寺。創弘禪法。僕射徐陵。尚書毛喜等。明時貴望。",
    "X87n1626_002:0306a21": "學統釋儒。竝稟禪慧。俱傳香法。欣重頂戴。時所榮仰。",
    "X87n1626_002:0306a22": "長干寺大德智辯。延入宗熈。天宮寺僧晃。請居佛窟。",
    "X87n1626_002:0306a23": "語默之際。思林澤。乃夢。巖崖萬重。雲日半垂。其側滄",
    "X87n1626_002:0306a24": "海。無畔泓澄。在于其下。又見一僧。搖手伸臂。至于岐",
    "X87n1626_002:0306b01": "麓。挽顗上山。門人咸曰。此乃會稽之天台山也。有青",
    "X87n1626_002:0306b02": "州僧定光。久居此山。積四十載。定慧兼習。葢神人也。",
    "X87n1626_002:0306b03": "顗未至二年。預告山民曰。有大善知識。當來相就。直",
    "X87n1626_002:0306b04": "種荳造醬。編蒲為蓆。更起屋舍。用以待之。會往天台。",
    "X87n1626_002:0306b05": "既達彼山。與光相見。即陳賞要。光曰。大善知識。憶吾",
    "X87n1626_002:0306b06": "早年山上搖手。相換不乎。顗驚異焉。又聞鐘聲滿谷。",
    "X87n1626_002:0306b07": "眾咸怪異。光曰。鐘是召集有緣。爾得住也。顗乃卜居",
    "X87n1626_002:0306b08": "勝地。是光所住之北。佛壟山南。螺溪之源。處既閑敞。",
    "X87n1626_002:0306b09": "易得尋真。地平泉清。徘徊止宿。俄見三人。皂幘絳衣。",
    "X87n1626_002:0306b10": "執疏請云。可于此行道。於是聿創草菴。樹以松果。數",
    "X87n1626_002:0306b11": "年之間。造展相從。復成衢會。光曰。且隨宜安堵。至國",
    "X87n1626_002:0306b12": "清時。三方總一。當有貴人。為禪師立寺。堂宇滿山矣。",
    "X87n1626_002:0306b13": "時陳宣帝下詔曰。禪師佛法雄傑。時匠所宗。訓兼道",
    "X87n1626_002:0306b14": "俗。國之望也。宜割始豐縣調以充眾費。蠲兩戶民。用",
    "X87n1626_002:0306b15": "供薪水。天台山縣。名為樂安。令陳郡袁子雄。崇信正",
    "X87n1626_002:0306b16": "法。每夏常講淨名。忽見三道寶階從空而降。有數十",
    "X87n1626_002:0306b17": "梵僧。乘階而下。入堂禮拜。手擎香爐。遶顗三帀。久之",
    "X87n1626_002:0306b18": "乃滅。雄及大眾。仝見驚嘆。永陽王伯智。出撫吳興。與",
    "X87n1626_002:0306b19": "其眷屬。就山請戒。又建七夜方等懺法。王晝則理治。",
    "X87n1626_002:0306b20": "夜便習觀。顗謂門人智越。吾欲勸王更修福禳禍可",
    "X87n1626_002:0306b21": "乎。越對云。府僚無舊。必應寒熱。顗曰。息世譏嫌。亦復",
    "X87n1626_002:0306b22": "為善。俄而王因出獵。墮馬將絕。時乃悟意。躬自率眾。",
    "X87n1626_002:0306b23": "作觀音懺法。不久王覺小醒。憑几而坐。見梵僧一人",
    "X87n1626_002:0306b24": "擎爐直進。問王所苦。王流汗無答。乃遶王一帀。翕然",
    "X87n1626_002:0306c01": "痛止。仍躬著願文。於即化。移海岸法政甌閩。陳疑請",
    "X87n1626_002:0306c02": "道。日升山席。陳帝意欲面禮。將伸謁敬。顧問羣臣。釋",
    "X87n1626_002:0306c03": "門誰為名勝。陳暄奏曰。瓦官禪師。德邁風霜。禪境淵",
    "X87n1626_002:0306c04": "海。昔在京邑。羣賢所宗。今高步天台。法雲東藹。願陛",
    "X87n1626_002:0306c05": "下詔之還都。使道俗咸荷。因降璽書。重沓徵入。前后",
    "X87n1626_002:0306c06": "七使。竝帝手疏。顗以道通。惟人王為法寄。遂出都焉。",
    "X87n1626_002:0306c07": "迎入太極殿之東堂。請講智論。有詔。羊車童子引導",
    "X87n1626_002:0306c08": "于前。主書舍人翊從登階。禮法一如國師璀闍梨故",
    "X87n1626_002:0306c09": "事。陳主既降法筵。百僚盡敬。希聞未聞。奉法承道。因",
    "X87n1626_002:0306c10": "即下敕。立禪眾于靈耀寺。學徒大結。望眾森然。頻降",
    "X87n1626_002:0306c11": "敕于太極殿。講仁王經。天子親臨。僧正慧暅。僧都慧",
    "X87n1626_002:0306c12": "曠。京師大德。皆設巨難。顗接問承對。盛啟法門。暅執",
    "X87n1626_002:0306c13": "爐賀曰。國十餘齋。身當四講。分文析義。謂得其歸。今",
    "X87n1626_002:0306c14": "日出星收。見巧知陋矣。陳主于廣德殿下敕謝云。今",
    "X87n1626_002:0306c15": "以佛法仰委。亦願示諸不逮。于時檢括僧尼。無貫者",
    "X87n1626_002:0306c16": "萬計。朝議云。策經落第者。竝合休道。顗表諫曰。調達",
    "X87n1626_002:0306c17": "誦六萬象經。不免地獄。盤特誦一行偈。獲羅漢果。篤",
    "X87n1626_002:0306c18": "論道也。豈關多誦。陳主大悅。即停搜簡。末為靈耀褊",
    "X87n1626_002:0306c19": "隘。更求閑靜。忽夢。一人翼從嚴正。自稱名云。余冠達",
    "X87n1626_002:0306c20": "也。請住三橋。顗曰。冠達。梁武法名。三橋豈非光宅耶。",
    "X87n1626_002:0306c21": "乃移居之。其年四月。陳主幸寺。修行大施。又講仁王。",
    "X87n1626_002:0306c22": "帝於眾中。起拜殷勤。儲后已下。竝崇戒範。會大業在",
    "X87n1626_002:0306c23": "藩。任總淮海。承風佩德。欽注相承。欲遵一戒法。奉以",
    "X87n1626_002:0306c24": "為師。乃致書累請。顗於揚州總管金城。設千僧會。敬",
    "X87n1626_002:0307a01": "屈授菩薩戒。即于內第。躬傳戒香。授律儀法。王頂受",
    "X87n1626_002:0307a02": "其旨。顗欲返故林。王固請。拂衣而起。王不敢重邀。合",
    "X87n1626_002:0307a03": "掌尋送。至于城門。王禮望目極。[銜金+缶]泣而返。便沂流上",
    "X87n1626_002:0307a04": "江。重尋匡嶺。結徒行道。頻感休徵。百越邊僧。聞風至",
    "X87n1626_002:0307a05": "者。累跡相造。遂于當陽縣玉泉山。立精舍。其地昔惟",
    "X87n1626_002:0307a06": "荒嶮。神獸蛇暴。創寺之後。快無憂患。是春亢旱。顗到",
    "X87n1626_002:0307a07": "泉源。帥眾轉經。便感雲興雨注。總管宜陽公王積。到",
    "X87n1626_002:0307a08": "山禮拜。戰汗不安。出曰。積屢經軍陣。臨危更勇。未甞",
    "X87n1626_002:0307a09": "怖懼。頓如今日。其年晉王。又遣手疏請還。後蕭妃疾",
    "X87n1626_002:0307a10": "苦。醫治無術。王遣開府柳顧言等。致書請命。願救所",
    "X87n1626_002:0307a11": "疾。顗又率侶建齋七日。行金光明懺。至第六夕。忽降",
    "X87n1626_002:0307a12": "異鳥。飛入齋壇。宛轉而死。須臾飛去。又聞豖吟之聲。",
    "X87n1626_002:0307a13": "眾竝仝矚。顗曰。此相現者。妃當愈矣。至于翌日。患果",
    "X87n1626_002:0307a14": "遂瘳。王大喜慶。時遇入朝。旋歸台岳。躬率禪門。更行",
    "X87n1626_002:0307a15": "前懺。仍立誓云。若於三寶有益者。當限此餘年。若其",
    "X87n1626_002:0307a16": "徒生。願速從化。不久告眾曰。吾當卒此地矣。所以每",
    "X87n1626_002:0307a17": "欲歸山。今奉冥告。勢當將盡。死後安措西南峯上。累",
    "X87n1626_002:0307a18": "石周屍。植松覆坎。仍立白塔。使見者發心。",
    "X87n1626_002:0307a19": "釋慧遠姓李。燉煌人。後居上黨之高都。天縱殊朗。儀",
    "X87n1626_002:0307a20": "止冲和。幼喪其父。與叔同居。每見沙門。愛重崇敬。十",
    "X87n1626_002:0307a21": "三辭叔。往澤州東山古賢谷寺。時有華陰沙門僧思",
    "X87n1626_002:0307a22": "禪師。見而度之。初令誦經。隨事訓誨。六時之勤。未勞",
    "X87n1626_002:0307a23": "呼策。年十六。師乃令隨闍黎湛律師住鄴。大小經論。",
    "X87n1626_002:0307a24": "普皆博涉。偏重大乘。以為道本。年滿進具。又依上統",
    "X87n1626_002:0307b01": "證戒。更就大隱律師。聽四分律。剖析約斷。皆理會文",
    "X87n1626_002:0307b02": "合。爽拔微奧。負笈諠集。乃携諸學侶。返就高都之清",
    "X87n1626_002:0307b03": "化寺焉。眾緣歡慶。歎所未聞。各出金帛。為之興會講",
    "X87n1626_002:0307b04": "堂。寺宇一時崇敞。韓魏士庶。通共榮之。及承光二年",
    "X87n1626_002:0307b05": "春。周氏尅齊。便行廢教。敕前修大德。竝赴殿集。武帝",
    "X87n1626_002:0307b06": "自昇高座。敘廢立義。命章云。朕受天命。養育兆民。然",
    "X87n1626_002:0307b07": "世弘三教。其風彌達。考定至理。多皆愆化。竝今廢之。",
    "X87n1626_002:0307b08": "然其六經儒教。文弘治術。禮義忠孝。于世有宜。故須",
    "X87n1626_002:0307b09": "存立。且自真佛無像。則在太虗。遙敬表心。佛經廣歎。",
    "X87n1626_002:0307b10": "愚民響信。傾竭珍財。廣興寺塔。既虗引費。不足以留。",
    "X87n1626_002:0307b11": "凡是經像。盡皆廢滅。父母恩重。沙門不敬。悖逆之甚。",
    "X87n1626_002:0307b12": "國法豈容。竝退還家。用崇孝始。于時沙門大統法上",
    "X87n1626_002:0307b13": "等。五百餘人。咸以帝為王力。決諫不從。僉各默然。下",
    "X87n1626_002:0307b14": "敕頻催答詔。而相看失色。都無答者。遠顧以佛法之",
    "X87n1626_002:0307b15": "寄。四眾是依。乃出眾答曰。陛下統臨大域。得一居尊。",
    "X87n1626_002:0307b16": "隨俗致詞。憲章三教。詔云真佛無像。信如誠旨。但耳",
    "X87n1626_002:0307b17": "目生靈。賴經聞佛。藉像表真。若使廢之。無以興敬。帝",
    "X87n1626_002:0307b18": "曰。虗空真佛。咸自知之。未假經像。遠曰。漢明已前。經",
    "X87n1626_002:0307b19": "像未至此土。眾生何故不知虗空真佛。帝時無答。遠",
    "X87n1626_002:0307b20": "曰。若不藉經教。自知有法。三皇已前。未有文字。人應",
    "X87n1626_002:0307b21": "自知五常等法。爾時諸人。何為但識其母。不識其父。",
    "X87n1626_002:0307b22": "同于禽獸。帝亦無答。遠又曰。若以形像無情。事之無",
    "X87n1626_002:0307b23": "福。故須廢者。國家七廟之像。豈是有情。而妄相尊事。",
    "X87n1626_002:0307b24": "武帝不答前難。詭通後言。乃云。佛經外國之法。此國",
    "X87n1626_002:0307c01": "不用。七廟上代所立。朕亦不以為是。將同廢之。遠曰。",
    "X87n1626_002:0307c02": "若以外國之經。廢而不用者。仲尼所說。出自魯國。秦",
    "X87n1626_002:0307c03": "晉之地。亦應廢而不學。又若以七廟為非。將欲廢者。",
    "X87n1626_002:0307c04": "則是不尊祖考。祖考不尊。昭穆失序。昭穆失序。則五",
    "X87n1626_002:0307c05": "經無用。前存儒教。其義安在。爾則三教同廢。將何治",
    "X87n1626_002:0307c06": "國。帝曰。魯邦之與秦晉。雖封域乃殊。莫非王者一化。",
    "X87n1626_002:0307c07": "故不類佛經七廟之難。遠曰。若以秦魯同尊一化。經",
    "X87n1626_002:0307c08": "教通行者。震旦之與天竺。國界雖殊。莫不同在閻浮",
    "X87n1626_002:0307c09": "四海之內。輪王一化。何不同遵佛經。而今獨廢。帝又",
    "X87n1626_002:0307c10": "不答。遠曰。陛下向云退僧還家。崇孝養者。孔經亦云。",
    "X87n1626_002:0307c11": "立身行道。以顯父母。即是孝行。何必還家。方名為孝。",
    "X87n1626_002:0307c12": "帝曰。父母恩重。交資色養。棄親向疎。未成至孝。遠曰。",
    "X87n1626_002:0307c13": "陛下左右。皆有二親。何不放之。乃使長役五年。不見",
    "X87n1626_002:0307c14": "父母。武帝云。朕亦依番上下。得歸侍奉。遠曰。佛亦聽",
    "X87n1626_002:0307c15": "僧。冬夏隨緣修道。春秋歸家侍養。故目連乞食餉母。",
    "X87n1626_002:0307c16": "如來擔棺臨葬。此理大通。未可獨廢。帝又無答。遠抗",
    "X87n1626_002:0307c17": "聲曰。陛下今恃王力自在。破滅三寶。阿鼻地獄。不揀",
    "X87n1626_002:0307c18": "貴賤。陛下何得不怖。帝勃然大怒。面有瞋相。直視于",
    "X87n1626_002:0307c19": "遠曰。但令百姓得樂。朕何辭地獄諸苦。遠曰。陛下以",
    "X87n1626_002:0307c20": "邪法化人。現種苦業。當共陛下同趣阿鼻。何處有樂",
    "X87n1626_002:0307c21": "可得。帝理屈無答。乃下敕云。僧等且還。後當更集。有",
    "X87n1626_002:0307c22": "司錄取論僧姓字。當斯時也。齊國初殄。周兵雷震。見",
    "X87n1626_002:0307c23": "遠抗詔。莫不流汗。咸謂粉其身骨。煑以鼎鑊。而遠神",
    "X87n1626_002:0307c24": "氣嵬然。辭色無撓。上統衍法師等。執遠手。泣而謝曰。",
    "X87n1626_002:0308a01": "天子之威。如龍火也。難以犯觸。汝能窮之。大經所云。",
    "X87n1626_002:0308a02": "護法菩薩。應當如是。彼不悛革。非汝咎也。遠曰。正理",
    "X87n1626_002:0308a03": "須申。豈顧形命。即辭諸德曰。時運如此。聖不能違。遂",
    "X87n1626_002:0308a04": "潛于汲郡西山。勤道無倦。三年之間。誦法華維摩等。",
    "X87n1626_002:0308a05": "各一千遍。大象二年。天元微開佛化。東西兩京。各立",
    "X87n1626_002:0308a06": "陟岵大寺。置菩薩僧。頒告前德。詔令安置。大隋受禪。",
    "X87n1626_002:0308a07": "天步廓清。開皇之始。蒙預落[髟/采]。舊齒相趨。翔于雒邑。",
    "X87n1626_002:0308a08": "法門初闢。遠近歸奔。遠名馳帝闕。下敕授洛州沙門",
    "X87n1626_002:0308a09": "都。匡任佛法。辭不獲免。開皇五年。為澤州刺史千金",
    "X87n1626_002:0308a10": "公。請赴本鄉。七年春。住定州。途由上黨。留連夏講。尋",
    "X87n1626_002:0308a11": "下璽書。慇懃重請。辭又不免。便達西京。帝親臨御筵。",
    "X87n1626_002:0308a12": "敷述聖化。通孚家國。上大悅。敕住興善寺。勞問豐華。",
    "X87n1626_002:0308a13": "供事隆倍。又選天門之南。大街之右。東西衝要。遊聽",
    "X87n1626_002:0308a14": "不疲。因置寺焉。名為淨影。常居講說。諸敘玄奧。辨暢",
    "X87n1626_002:0308a15": "奔流。于是四方投學。七百餘人。皆海內英華。法輪前",
    "X87n1626_002:0308a16": "轍。望京趣寺。為法道場。遠開皇十二年春。卒于淨影",
    "X87n1626_002:0308a17": "寺。",
    "X87n1626_002:0308a18": "釋慧因姓于。吳郡海鹽人。晉太常寶之後胤。祖朴。梁",
    "X87n1626_002:0308a19": "散騎常侍。父元顯。梁中書舍人。竝碩學英才。因稟靈",
    "X87n1626_002:0308a20": "溫裕。十二出家。聽瓊法師授成實。曾未具戒。便齊入",
    "X87n1626_002:0308a21": "室。乃詣鍾山慧曉智璀二禪師。請授調心觀法。定水",
    "X87n1626_002:0308a22": "既清。道思逾肅。又造長干辨法師。稟學三論。窮寔相",
    "X87n1626_002:0308a23": "微言。辨後歸靜山林。便以學徒相委。受業弟子五百",
    "X87n1626_002:0308a24": "餘人。踵武傳燈。將三十載。陳太建八年。安居之始。忽",
    "X87n1626_002:0308b01": "感幽使云。王請法師。部從相諠。絲竹交響。當即氣捨。",
    "X87n1626_002:0308b02": "時經七夕。若起深定。學徒請問。乃云試看箱內。見有",
    "X87n1626_002:0308b03": "何物。尋檢有絹兩束。因曰。此為嚫遺耳。重問其故。曰",
    "X87n1626_002:0308b04": "吾被閻羅王召夏坐。講大品般若于寔道中。謂經三",
    "X87n1626_002:0308b05": "月。又見地獄眾相。五苦次第。悲夫慈該幽顯。行極感",
    "X87n1626_002:0308b06": "通。豈能赴彼冥圻。神遊異域。隋仁壽三年。起禪定寺。",
    "X87n1626_002:0308b07": "搜揚寓內。遠招名德。遂奉因為知事上座。頻講三論。",
    "X87n1626_002:0308b08": "并製文疏。要約標控。學者高舉。大唐弘運。重興佛日。",
    "X87n1626_002:0308b09": "舉十大德。當其一焉。因定慧兩明。空有兼照。弘法四",
    "X87n1626_002:0308b10": "代。常顯一乘。而莫競物情。喜怒無色。故遊其道者。莫",
    "X87n1626_002:0308b11": "測其位。以貞觀元年二月十二日。卒于大莊嚴寺。春",
    "X87n1626_002:0308b12": "秋八十有九。",
    "X87n1626_002:0308b13": "釋法常姓張。南陽白水人。高祖隆仕魏。因移于河北",
    "X87n1626_002:0308b14": "郡焉。少踐儒林。情欣田家。年十九。投曇延法師剃落。",
    "X87n1626_002:0308b15": "學不逾歲。即講涅槃。道俗聽者。咸奇理趣。年二十二。",
    "X87n1626_002:0308b16": "攝論初興。隨聞新法。秦齊趙魏。靡不周行。時積五年",
    "X87n1626_002:0308b17": "鑽覈名理。至于成寔毗曇華嚴地論。愽考同異。皆為",
    "X87n1626_002:0308b18": "軌轍。隋齊王暕。召結時望。盛演釋經。常預法座。敷陳",
    "X87n1626_002:0308b19": "至理。詞義弘遠。僉共美之。大業之始。榮唱轉高。爰下",
    "X87n1626_002:0308b20": "敕旨。入大禪定。相尋講肆。成濟極多。唐運初興。遐邇",
    "X87n1626_002:0308b21": "清晏。四遠投造。增倍于前。貞觀之譯。證義所資。下敕",
    "X87n1626_002:0308b22": "徵召。恒知翻任。後造普光。宏壯華敞。又召居之。衣服",
    "X87n1626_002:0308b23": "供給。四時隨改。文下敕令為皇儲受菩薩戒。禮敬之",
    "X87n1626_002:0308b24": "極。眾所傾心。貞觀九年。又奉敕召。入為皇后戒師。因",
    "X87n1626_002:0308c01": "即敕補兼知空觀寺上座。弘導法化。前後預聽者數",
    "X87n1626_002:0308c02": "千。及學成返國。新羅王子金慈藏。輕忽貴位。棄俗出",
    "X87n1626_002:0308c03": "家。遠聞虔仰。思覩言令。遂架山航海。遠造京師。乃于",
    "X87n1626_002:0308c04": "船中夢想顏色。及覩形狀。宛若夢中。悲涕交流。欣其",
    "X87n1626_002:0308c05": "會遇。因從受菩薩戒。盡禮事焉。十四年。有僧犯過。下",
    "X87n1626_002:0308c06": "敕普責京寺大德綱維。因集于玄武門。召常上殿。論",
    "X87n1626_002:0308c07": "及僧過。常曰。僧等蒙荷恩惠。得預法門。不能躬奉教",
    "X87n1626_002:0308c08": "綱。致有上聞天聽。特由常等。寡于訓誨。耻愧難陳。遂",
    "X87n1626_002:0308c09": "引涅槃付囑之旨。上然之。因宥大理獄囚百有餘人。",
    "X87n1626_002:0308c10": "又延設供。食訖而退。因染餘疾。右脇而終于住寺。春",
    "X87n1626_002:0308c11": "秋七十有九。乃貞觀十九年六月二十六日。七月二",
    "X87n1626_002:0308c12": "日。葬于南郊高陽之原。",
    "X87n1626_002:0308c13": "釋道積河東安邑人。姓相。其先鄭大夫子產之苗裔。",
    "X87n1626_002:0308c14": "積早習丘墳。神氣爽烈。至年二十。遇律師洪湛。見而",
    "X87n1626_002:0308c15": "異之。即為剃落。晦迹雙巖。又依法朗禪師。希求心學。",
    "X87n1626_002:0308c16": "絕影三載。開皇十三年。辭師擐鉢。周行採義。路經滄",
    "X87n1626_002:0308c17": "海。冀就遠行寺普興法師。尋學涅槃。乃經四載。清通",
    "X87n1626_002:0308c18": "三事。至十八年。入于京室。依寶昌寺明及法師。諮習",
    "X87n1626_002:0308c19": "地論。又依智凝法師。攝大乘論。于十義。熏習六分。仁",
    "X87n1626_002:0308c20": "壽三年。又往并州武德寺法稜所。聽採地持。故得十",
    "X87n1626_002:0308c21": "法三持。四年七月。楊諒作亂。遂與同侶素傑諸師。南",
    "X87n1626_002:0308c22": "旋蒲坂。既達鄉壤。法化大行。先講涅槃。後敷攝論。先",
    "X87n1626_002:0308c23": "是沙門寶澄。隋初于普救寺。創營大像百尺。萬工纔",
    "X87n1626_002:0308c24": "登其一。不卒此願。而澄早逝。鄉邑耆艾。請積繼之。受",
    "X87n1626_002:0309a01": "請之夕。寢夢崖傍。見二師子于大像側。連吐明珠。相",
    "X87n1626_002:0309a02": "續不絕。既覺惟曰。獸王自在。則表法流無滯。寶珠自",
    "X87n1626_002:0309a03": "涌。又喻財施不窮。冥運潛開。功成斯在。其寺蒲坂之",
    "X87n1626_002:0309a04": "陽。嵩高華愽。東臨州里。南望河山。像設三層。巖廊四",
    "X87n1626_002:0309a05": "合。上坊下院。赫奕相臨。園磑田蔬。周環俯就。而弊衣",
    "X87n1626_002:0309a06": "蔬食。輕財重命。普救殷贍。追靜歸閑。經隋季擁閉。海",
    "X87n1626_002:0309a07": "東通守堯君素。鎮守荒城。偏師肆暴。欲議諸沙門登",
    "X87n1626_002:0309a08": "城守固。敢諫者斬。緇素同憂。積憤歎內發。不顧形命。",
    "X87n1626_002:0309a09": "謂諸屬曰。時乃盛衰。法無隆替。沙門塵外之賓。迹類",
    "X87n1626_002:0309a10": "高世。何得執戈擐甲。為禦侮之卒乎。遂引沙門道愻",
    "X87n1626_002:0309a11": "神素。歷階厲色而諫曰。貧道聞。人不畏死。不可以死",
    "X87n1626_002:0309a12": "怖之。今視死若生。但懼不得其死。死而有益。是所甘",
    "X87n1626_002:0309a13": "心。計城之存亡。公之略也。世之否泰。公之運也。豈五",
    "X87n1626_002:0309a14": "三虗怯而能濟乎。昔者漢欽四皓。天下隆平。魏重干",
    "X87n1626_002:0309a15": "木。舉國大治。今欲拘繫以從軍役。反天常以會靈祗。",
    "X87n1626_002:0309a16": "恐納不祥之兆耳。公若索頭。與頭。仍為本願。必縱以",
    "X87n1626_002:0309a17": "殘生。逼充步甲者。則不知生為何生。死為何死。積陳",
    "X87n1626_002:0309a18": "此語。傍為寒心。素初聞諫。重積詞氣。但張目直視曰。",
    "X87n1626_002:0309a19": "異哉斯人也。何乃心氣若斯之壯耶。因捨而不問。果",
    "X87n1626_002:0309a20": "詣積陳懺。堯素以殺戮無度。騁其毒心。兼又舉意輕",
    "X87n1626_002:0309a21": "陵。卒為城人薛宗所害。積以貞觀十年九月十七日。",
    "X87n1626_002:0309a22": "終于本寺。春秋六十有九。",
    "X87n1626_002:0309a23": "釋玄琬姓楊。弘農華陰人也。居雍州之新豐。青衿悟",
    "X87n1626_002:0309a24": "道。履操冲明。在志學年。方遊法苑。事沙門曇延法師。",
    "X87n1626_002:0309b01": "振領宏標。隋文欽重。立寺處之。琬位居入室。恭恪據",
    "X87n1626_002:0309b02": "懷。及進具後。便隨洪遵律師。服膺四分。涉津三載。便",
    "X87n1626_002:0309b03": "事敷演。乃旋踵本師涅槃真體。捃掇新異。妙寫幽微。",
    "X87n1626_002:0309b04": "又欲欽佩惟識。包舉理性。于曇遷禪師。稟學攝論。并",
    "X87n1626_002:0309b05": "尋閱眾鋒。窮其心計。法華大集。楞伽勝鬘。地論中百",
    "X87n1626_002:0309b06": "等。竝資承茂實。研竅新聞。延師存日。願造丈六釋迦。",
    "X87n1626_002:0309b07": "經略未圓。奄便物故。誓志營復。尅遂先模。于仁壽二",
    "X87n1626_002:0309b08": "年。提洽有緣。便事鑪錘。當時空色清朗。杲日流輝。上",
    "X87n1626_002:0309b09": "天雨華。狀如雲母。滿空飄洒。終墜像前。及開模之後。",
    "X87n1626_002:0309b10": "雅相逾圓。每于靜夜清朝。飛流八音之響。又造經四",
    "X87n1626_002:0309b11": "藏。備盡莊嚴。諸有繕寫。皆資本據。又以二月八日。大",
    "X87n1626_002:0309b12": "聖誕沐之晨。開講設齋。逮貞觀初年。以琬戒素成治。",
    "X87n1626_002:0309b13": "朝野具瞻。有召敕為皇太子及諸王等。受菩薩戒。故",
    "X87n1626_002:0309b14": "儲宮以下。師禮崇焉。令造普光寺。召而居之。又別敕。",
    "X87n1626_002:0309b15": "延入為皇后六宮并妃主等。受戒。椒掖問德禁中。授",
    "X87n1626_002:0309b16": "納法財。日逾填委。而欽若自守。不顧有餘。嚫施所資。",
    "X87n1626_002:0309b17": "悉營功德。尋敕于苑內德業寺。為皇后寫見在藏經。",
    "X87n1626_002:0309b18": "竝委監護。昔育王再集于周時。今琬定宗于唐世。厥",
    "X87n1626_002:0309b19": "致齊焉。然其苦節自修。言為世範。僧尼從受具戒者。",
    "X87n1626_002:0309b20": "三千餘人。王公僚佐。爰及皂隷。從法歸戒者。二十餘",
    "X87n1626_002:0309b21": "萬。左僕射蕭瑀兄弟。人倫藻鏡。久厭時煩。每諮法華",
    "X87n1626_002:0309b22": "會三之旨。龍樹明中之教。沉吟移景。奉佩而旋。右僕",
    "X87n1626_002:0309b23": "射杜如晦。臨終委命。召為歷劫師資。大將軍薛萬徹",
    "X87n1626_002:0309b24": "昆季。并及母氏。竝欽崇戒約。蔬素形終。琬致書皇太",
    "X87n1626_002:0309c01": "子。請少殺生。東宮內外。咸減肉料。則曆長命久。仁育",
    "X87n1626_002:0309c02": "斯隆。三順氣者如經不殺曰仁。仁主肝。肝者木也。春",
    "X87n1626_002:0309c03": "陽之時。萬物盡生。宜育羣品。用答冥造。如經年三月。",
    "X87n1626_002:0309c04": "六齋能潔六根。便資五福。伏願遵行。受持齋戒。登即",
    "X87n1626_002:0309c05": "下詔斷殺。起于三月。盡于五月。琬以仁育兼濟。乃上",
    "X87n1626_002:0309c06": "啟更延。帝又特聽。盡于歲暮。貞觀十年杪冬遘疾。又",
    "X87n1626_002:0309c07": "致啟東宮。累以大法。又上遺封表。又遺誡門人。在于",
    "X87n1626_002:0309c08": "道檢。言極詳切。讀者垂淚。遂以臘月七日。卒于延興",
    "X87n1626_002:0309c09": "寺。春秋七十有五。道俗失依。皇儲哀慟。天子下詔。情",
    "X87n1626_002:0309c10": "深惻悼。賜物齋殯。須由天府。特進蕭瑀太府。蕭璟宗",
    "X87n1626_002:0309c11": "正。李伯藥。詹事杜正倫等。竝親奉戒約。躬盡哀禮。後",
    "X87n1626_002:0309c12": "旋殯山寺。幢葢相映。香華蔽空。從者如雲。眾盈數萬。",
    "X87n1626_002:0309c13": "前儐遠達于終南後塵猶繼于城[門@(缺山+止)]。四十里間。皂素",
    "X87n1626_002:0309c14": "充道。弟子等五百餘人。奉遵遺旨。依法闍維。于焚所",
    "X87n1626_002:0309c15": "建佛塔一區。",
    "X87n1626_002:0309c16": "釋法琳姓陳。頴川人。少出家。遊獵儒釋。愽綜詞義。金",
    "X87n1626_002:0309c17": "陵楚郢。從道問津。野栖木食於青溪等山。晝則承誨",
    "X87n1626_002:0309c18": "佛經。夜則吟覽俗典。隋季承亂。權捨法服。武德初運。",
    "X87n1626_002:0309c19": "還蒞釋宗。乃住京師濟法寺。至武德四年。黃巾深忌",
    "X87n1626_002:0309c20": "佛法。上廢佛法事者。十有一條。云釋經誕妄。言妖事",
    "X87n1626_002:0309c21": "隱。損國破家。未聞益世。請胡佛邪教。退還天竺。凡是",
    "X87n1626_002:0309c22": "沙門。放歸桑梓。則家國昌大。李孔之教行焉。武皇行",
    "X87n1626_002:0309c23": "之。下詔問曰。棄父母之鬚髮。去君臣之章服。利在何",
    "X87n1626_002:0309c24": "間之中。益在何情之外。損益二宜。請動妙釋。琳憤激",
    "X87n1626_002:0310a01": "傳詞。側聽明敕。承有斯問。即陳對曰。琳聞至道絕言。",
    "X87n1626_002:0310a02": "豈九流能辨。法身無象。非十翼所詮。但四趣茫茫。漂",
    "X87n1626_002:0310a03": "淪欲海。三界蠢蠢。顛墜邪山。諸子迷以自焚。凡天溺",
    "X87n1626_002:0310a04": "而不出。大聖為之興世。至人所以降靈。遂開解脫之",
    "X87n1626_002:0310a05": "門。示以安隱之路。于是中天王種。辭恩愛而出家。東",
    "X87n1626_002:0310a06": "夏貴遊。厭榮華而入道。誓出二種生死。志求一妙涅",
    "X87n1626_002:0310a07": "槃。弘善以報四恩。立德以資三有。此其利益也。毀形",
    "X87n1626_002:0310a08": "以成其志。故棄鬚髮美容變俗。以會其道。故去君臣",
    "X87n1626_002:0310a09": "華服。雖形闕奉親。而內懷其孝。禮乖事主。而心戢其",
    "X87n1626_002:0310a10": "恩。澤被怨親以成大順。福沾幽顯豈拘小違。琳乃著",
    "X87n1626_002:0310a11": "破邪論。原夫實相杳冥。法身凝寂唯我大師。量法界",
    "X87n1626_002:0310a12": "而與悲。揆虗空而立誓。現生穢土。誕聖王宮。示金色",
    "X87n1626_002:0310a13": "之身。吐玉毫之相。布慈雲于鷲嶺。則火宅燄銷。扇慧",
    "X87n1626_002:0310a14": "風于雞峯。則幽途霧卷。行則金蓮捧足。坐則寶座承",
    "X87n1626_002:0310a15": "軀。出則天主導前。入則梵王從后。聲聞菩薩。儼若朝",
    "X87n1626_002:0310a16": "儀。八部萬神。森然翊衛。宣涅槃則地現六動。說般若",
    "X87n1626_002:0310a17": "則天雨四花。百福莊嚴。狀滿月之臨滄海。千光照曜。",
    "X87n1626_002:0310a18": "如聚日之映寶山。師子一吼。則外道摧鋒。法鼓蹔鳴。",
    "X87n1626_002:0310a19": "則天魔稽首。是故號佛為法王也。但以時運未融。致",
    "X87n1626_002:0310a20": "令漢梵殊感。故西方先音形之奉。東國後見聞之益。",
    "X87n1626_002:0310a21": "及慈雲卷潤。慧日収光。廼夢金神于永平之年。覩靈",
    "X87n1626_002:0310a22": "骨于赤鳥之歲。于是漢魏齊梁之政。像教勃興。燕秦",
    "X87n1626_002:0310a23": "晉宋已來。名僧間出。或神力救世。或異迹發人。或慧",
    "X87n1626_002:0310a24": "解聞神。或通感適化。及白足臨刃不傷。遺法為之更",
    "X87n1626_002:0310b01": "始。誌上分身員戶。帝王以之加信。竝使功被將來。傳",
    "X87n1626_002:0310b02": "燈永劫。謹上破邪論一卷。用擬傳詞。東庶宮子虞世",
    "X87n1626_002:0310b03": "南。詳琳著論。乃為之序。貞觀初年。帝于南山大和宮",
    "X87n1626_002:0310b04": "舊宅。置龍田寺。琳性欣幽靜。就而住之。舉知寺任。從",
    "X87n1626_002:0310b05": "容山服。詠歌林野。至十三年冬。有黃巾秦世英者。挾",
    "X87n1626_002:0310b06": "方術以邀榮。遂程器于儲貳。素嫉釋種。陰陳琳論。謗",
    "X87n1626_002:0310b07": "訕皇宗。罪當罔上。帝勃然下敕。沙汰僧尼。乃訪琳身。",
    "X87n1626_002:0310b08": "據法推勘。琳扼腕奮發。不待追徵。獨詣公庭。輕生狗",
    "X87n1626_002:0310b09": "理。乃縶以縲紲。下詔問曰。周之宗盟。異姓為後。尊祖",
    "X87n1626_002:0310b10": "重親。實由先古。何為追逐其短。首鼠兩端。廣引形似",
    "X87n1626_002:0310b11": "之言。備陳不遜之喻。犯毀我祖禰。謗黷我先人。如此",
    "X87n1626_002:0310b12": "要君。罪有不恕。琳答曰。文王大聖。周公大賢。追遠慎",
    "X87n1626_002:0310b13": "終。昊天靡答。孝悌之至。通于神明。雖有宗周。義不爭",
    "X87n1626_002:0310b14": "長。何者。皇天無親。竟由輔德。古人黨理而不黨親。不",
    "X87n1626_002:0310b15": "自我先。不自我後。雖親有罪必罰。雖怨有功必賞。賞",
    "X87n1626_002:0310b16": "罰理當。故天下和平。又云。吾師名佛。佛者覺一切人",
    "X87n1626_002:0310b17": "也乾竺古皇。西昇逝矣。討尋老教始末可追。日授中",
    "X87n1626_002:0310b18": "經。示誨子弟。言吾師者。善入泥洹。綿綿常存。吾今逝",
    "X87n1626_002:0310b19": "矣。今劉李所述。謗滅老氏之師。世莫能知著茲辨正",
    "X87n1626_002:0310b20": "論有八卷。略對道士六十餘條竝陳史籍前言。實非",
    "X87n1626_002:0310b21": "謗毀家國。具狀奏聞。敕云所著辨正論。信毀交報。篇",
    "X87n1626_002:0310b22": "曰有念觀音者臨刃不傷。且赦七日。令爾自念。試及",
    "X87n1626_002:0310b23": "刑決。能無傷不。琳外纏桎梏。內迫刑期。水火交懷。訢",
    "X87n1626_002:0310b24": "仰無路。乃緣生來所聞經教。及三聖尊名。銘誦心府。",
    "X87n1626_002:0310c01": "擬為顯應。至于限滿。忽神思飄勇。橫逸胸懷。歡慶相",
    "X87n1626_002:0310c02": "尋。頓忘死畏。立待對問。須臾敕至。云今赦期已滿。當",
    "X87n1626_002:0310c03": "至臨刑。有何所念。念有靈不。琳援筆答曰。自隋季擾",
    "X87n1626_002:0310c04": "攘。四海沸騰。疫毒流行。干戈競起。興師相伐。各擅兵",
    "X87n1626_002:0310c05": "威。臣侫君荒。不為正治。遏絕王路。固執一隅。自皇王",
    "X87n1626_002:0310c06": "弔伐。載清陸海。斯寔觀音之力。咸資勢至之恩。比德",
    "X87n1626_002:0310c07": "連蹤。道齊上聖救橫死于帝庭免。淫刑于都市琳。于",
    "X87n1626_002:0310c08": "七日已來。不念觀音。唯念陛下。敕治書侍御史韋悰。",
    "X87n1626_002:0310c09": "問琳有詔令念觀音。何因不念。乃云唯念陛下。琳答。",
    "X87n1626_002:0310c10": "伏承觀音聖鑒。塵形六道。上天下地。皆為師範。然大",
    "X87n1626_002:0310c11": "唐光宅四海。九州奉職。八表刑清。君聖臣賢。不為枉",
    "X87n1626_002:0310c12": "濫。今陛下子育恒品。如經即是觀音既其靈鑒相符。",
    "X87n1626_002:0310c13": "所以唯念陛下。且琳所著正論。爰與書史倫同。一句",
    "X87n1626_002:0310c14": "參差。任從斧鉞。陛下若順忠論正。琳則不損一毛。陛",
    "X87n1626_002:0310c15": "下若刑濫無辜。琳則有伏屍之痛。具以事聞。遂不加",
    "X87n1626_002:0310c16": "罪。有下赦。徙于益部僧寺。行至百牢關菩提寺。因疾",
    "X87n1626_002:0310c17": "而卒。時年六十九。乃召諸關傍道俗。葬于東山之頂。",
    "X87n1626_002:0310c18": "高樹白塔。勒銘志之。",
    "X87n1626_002:0310c19": "釋智晞姓陳。頴川人。童稚不羣。幼怌物外。見老病死。",
    "X87n1626_002:0310c20": "達世浮危。深加厭離。訪尋勝境。伏聞智者。抗志台山。",
    "X87n1626_002:0310c21": "丹誠馳仰。年登二十。始獲奉值。律儀具足。稟受禪訣。",
    "X87n1626_002:0310c22": "樂三昧者咸共歸仰。宴坐之暇。時復指撝。創造伽藍",
    "X87n1626_002:0310c23": "殿堂房舍。悉皆嚴整。惟經臺未搆。始欲就工。有香爐",
    "X87n1626_002:0310c24": "峯。山巖峻嶮。林木秀異。然彼神祇。巨有靈騐。自古已",
    "X87n1626_002:0311a01": "來無敢視其峯崖。登踐而採伐者。時眾議曰。今既營",
    "X87n1626_002:0311a02": "臺。供養法寶。惟尚精華。豈可率爾而已。其香爐峯檉",
    "X87n1626_002:0311a03": "栢。木中精勝。可共取之。以充供養。論詳既訖。往諮于",
    "X87n1626_002:0311a04": "晞。良久答云。山神獲惜。不可造次。爾夜夢人送疏云。",
    "X87n1626_002:0311a05": "香爐峰檉栢樹。盡皆捨給經臺。既感冥示。即便撝略。",
    "X87n1626_002:0311a06": "分部人工。入山採伐。侍者諮曰。昨日不許。今那取之。",
    "X87n1626_002:0311a07": "答曰昨由他。今由我。但取無苦。從旨往取。檉栢之樹。",
    "X87n1626_002:0311a08": "唯嶮而生。竝皆取得。一無留難。先師智者陳曰。勸化",
    "X87n1626_002:0311a09": "百姓。從天台渚次。訖于海際。所有江溪。竝捨為放生",
    "X87n1626_002:0311a10": "之池。永斷採捕。隋國既亡。後生百姓。競立梁[竺二+(一/(尸@邑))]。滿于",
    "X87n1626_002:0311a11": "江溪。夭傷水族。乃共頂禪師。往先師龕房。燒香呪願。",
    "X87n1626_002:0311a12": "當有漁人。見僧在[竺二+(一/(尸@邑))]上立。意謂墮水。將船往救。僅到",
    "X87n1626_002:0311a13": "便無。因爾梁[竺二+(一/(尸@邑))]皆不得魚。仍停採捕。時有僧法雲。欲",
    "X87n1626_002:0311a14": "往香爐峯頭陀。晞諫曰。彼山神剛強。卿道力微弱。向",
    "X87n1626_002:0311a15": "彼必不得安。慎勿往也。雲不納旨。遂往到山。不盈二",
    "X87n1626_002:0311a16": "宿。神即現形。驅雲令還。自陳其事。方憶前旨。深生敬",
    "X87n1626_002:0311a17": "仰。有弟子道亘。在房誦經。自往喚云。今晚當有僧來。",
    "X87n1626_002:0311a18": "言竟仍向門下。即見一僧。純著衲衣。執錫持鉢。形神",
    "X87n1626_002:0311a19": "爽陵自異常人。從外而來。相去三十餘步。纔入路東",
    "X87n1626_002:0311a20": "隱而不見。俄頃之間。即聞東山有銅鐘聲。大音震谷",
    "X87n1626_002:0311a21": "便云。噫喚吾也。未終數日。語弟子云。吾命無幾。可□",
    "X87n1626_002:0311a22": "香湯洗浴適竟。山中鳥獸。異色殊形。常所不見者。竝",
    "X87n1626_002:0311a23": "皆來集房側。履地騰空。悲鳴喚呼。經口方散。十二月",
    "X87n1626_002:0311a24": "十七日夜。跏趺端坐。仍執如意說法。辭理深邃。既竟。",
    "X87n1626_002:0311b01": "告弟子曰。吾將汝等造次相值。今當永別。會遇靡期",
    "X87n1626_002:0311b02": "言已寂然無聲。良久諸弟子哭泣。便開眼誡曰。人生",
    "X87n1626_002:0311b03": "有死。物始必終。世相如是。寧足可悲。今去。勿爾閙亂",
    "X87n1626_002:0311b04": "于吾也。又云吾習禪以來。至于今日。四十九年。背不",
    "X87n1626_002:0311b05": "著牀。吾不負信施。不負香火。汝等可自勤策行道。力",
    "X87n1626_002:0311b06": "不負人。弟子因諮當生何所。答云如吾見夢。報在兜",
    "X87n1626_002:0311b07": "率。宮殿青色。居天西北。見智者大師。左右有諸天人。",
    "X87n1626_002:0311b08": "皆坐寶座。惟一座獨空。吾問所以。答云灌頂。却后六",
    "X87n1626_002:0311b09": "年。當來昇此說法。春秋七十有二。以貞觀元年。十二",
    "X87n1626_002:0311b10": "月十八日午時。結跏安坐。如入禪定。時虗空中。有絃",
    "X87n1626_002:0311b11": "管聲。合眾皆聞。良久乃息。春秋七十有二。所窆龕墳。",
    "X87n1626_002:0311b12": "在光師智者龕前二百餘步。",
    "X87n1626_002:0311b13": "釋義褒姓薛。常州晉陵人。齊相孟甞君之後。吳名臣",
    "X87n1626_002:0311b14": "綜瑩之胤也天體高遠。履性明朗。出家已後。遊談在",
    "X87n1626_002:0311b15": "務。周流會稽統御法筵。初從蘇州永定寺。小明法師。",
    "X87n1626_002:0311b16": "稟學華嚴大品。辭往縉雲山婺州永安寺曠法師所。",
    "X87n1626_002:0311b17": "傳經述論。三十餘年。馳名三輔。後住東陽金華法幢",
    "X87n1626_002:0311b18": "寺。弘道不倦。京邑承風。以事聞奏。下敕徵延。便即入",
    "X87n1626_002:0311b19": "朝。時翻經三藏玄奘法師。時在慈恩。創開宏旨。有空",
    "X87n1626_002:0311b20": "雙遣。藥病齊亡。乃負氣盰衡。傲然亂舉。褒為提紐解",
    "X87n1626_002:0311b21": "決。疎刷神襟。責以三關。徵研五句。詳括文義。統略悟",
    "X87n1626_002:0311b22": "迷。于時英彥皆預席端。歎其疎拔之神奇。伏其辨洽",
    "X87n1626_002:0311b23": "之銛利。宰輔冠葢。傾仰德音。留連言晤。寫送無絕。顯",
    "X87n1626_002:0311b24": "慶三年冬。雩祈雪候。內設福場。敕召入宮。令與東明",
    "X87n1626_002:0311c01": "觀道士論義。有道士李榮立本際義。褒問曰。既義標",
    "X87n1626_002:0311c02": "本際。為道本於際。為際本於道耶。答曰互得。又問。道",
    "X87n1626_002:0311c03": "本於際。際為道本。亦可際本於道。道為際原。答亦通。",
    "X87n1626_002:0311c04": "又曰。若使道將本際。互得相反。亦可自然與道互得",
    "X87n1626_002:0311c05": "相法。答曰道法自然。自然不法道。又曰。若道法自然。",
    "X87n1626_002:0311c06": "自然不法道。亦可道本於本際。本際不本道。榮既被",
    "X87n1626_002:0311c07": "難。不能報。便下座。天子欣然。內宮嗟賞。",
    "X87n1626_002:0311c08": "釋威秀愽達多能。講宣是務。志存負荷。勇而有儀。其",
    "X87n1626_002:0311c09": "於筆語掞張。特推明敏。無何天皇即位。龍朔二年四",
    "X87n1626_002:0311c10": "月十五日。勑勒僧道咸。施俗拜。時則僧徒惶惑。罔知",
    "X87n1626_002:0311c11": "所栽。秀嗟教道之中微。歎君臣之慢法。乃上表。稱沙",
    "X87n1626_002:0311c12": "門不合拜。徵引諸史。爰歷累朝。引經律論。以為量果。",
    "X87n1626_002:0311c13": "詞皆婉雅理必淵明。如云出家不存家人之禮。出俗",
    "X87n1626_002:0311c14": "無霑處俗之儀。其道顯然。百代不易之令典也。表上",
    "X87n1626_002:0311c15": "勑百官集中臺都議其事。時朝宰五百三十九人。請",
    "X87n1626_002:0311c16": "不拜。三百五十四人。請拜。時京邑僧等二百餘人。往",
    "X87n1626_002:0311c17": "蓬萊宮申表上請。於是大集西明寺。相與謀議。共投",
    "X87n1626_002:0311c18": "啟狀。諸達官貴戚。若救頭然。秀之批鱗。所謂以身許",
    "X87n1626_002:0311c19": "法也。",
    "X87n1626_002:0311c20": "釋法明荊楚人。愽通經論。外善羣書。辯給如流。戒範",
    "X87n1626_002:0311c21": "堅正。中宗朝。入長安遊訪諸高達。適遇詔。僧道定奪",
    "X87n1626_002:0311c22": "化胡成佛經真偽。時盛集內殿百官侍聽諸龍象。抗",
    "X87n1626_002:0311c23": "禦黃冠。翻覆未安。臲臲難定。明初不預其選。出場問",
    "X87n1626_002:0311c24": "道流曰。老子化胡成佛。老子為作。漢語化。為作胡語",
    "X87n1626_002:0312a01": "化。若漢語化胡。胡即不解。若胡語化。此經到此土。便",
    "X87n1626_002:0312a02": "須翻譯。未審此經是何年月。何朝代。何人誦胡語。何",
    "X87n1626_002:0312a03": "人筆受。時道流絕救無對。公卿莫不歎賞。神龍元年",
    "X87n1626_002:0312a04": "九月十四日。下敕曰。仰所在官吏廢此偽經。刻石于",
    "X87n1626_002:0312a05": "洛京白馬寺。",
    "X87n1626_002:0312a06": "釋一行姓張。鉅鹿人丱歲不羣。讀書不再覽。悟世幻。",
    "X87n1626_002:0312a07": "禮寂為師。出家剃染。所誦經法。無不精諷。寂師甞設",
    "X87n1626_002:0312a08": "大會。遠近沙門。如期必至。計逾千眾。時有徵士盧鴻。",
    "X87n1626_002:0312a09": "隱居於別峯。道高學富。大會主事。先請鴻為導文序。",
    "X87n1626_002:0312a10": "讚邑社。是日鴻自袖出其文。置之几案。鐘梵既作。鴻",
    "X87n1626_002:0312a11": "謂寂公曰。某為數千百言。況其字僻文古。請求朗雋",
    "X87n1626_002:0312a12": "者宣之。當須面指擿而授之。寂公呼行伸紙。覽而微",
    "X87n1626_002:0312a13": "笑。復置几案。鴻怪其輕脫。及僧聚于堂中。行乃攘袂",
    "X87n1626_002:0312a14": "而進。抗音典裁。一無遺誤。鴻愕視久之。降歎不能已。",
    "X87n1626_002:0312a15": "復謂寂公曰。非君所能教導也。當縱其遊學。自是三",
    "X87n1626_002:0312a16": "學名師。罕不諮度。因往當陽。值僧真纂成律藏序。深",
    "X87n1626_002:0312a17": "達毗尼。兼有陰陽讖緯之書。一皆詳究。尋訪算術。不",
    "X87n1626_002:0312a18": "下數千里。知名者往詢焉。末至天台山國清寺。見一",
    "X87n1626_002:0312a19": "院。古松數十步。門枕流溪。淡然岑寂。行立于門屏。聞",
    "X87n1626_002:0312a20": "院中布算。其聲簌簌然。僧謂侍者曰。今日當有弟子。",
    "X87n1626_002:0312a21": "自遠求吾算法。計合到門。必無人導達耶。即除一算",
    "X87n1626_002:0312a22": "子。又謂侍者曰。門前水合却西流。弟子當至。行承其",
    "X87n1626_002:0312a23": "言而入。稽首請法。盡授其訣焉。門前水復東流矣。自",
    "X87n1626_002:0312a24": "此聲振遐邇。公卿籍甚。玄宗聞之詔入。謂行曰師有",
    "X87n1626_002:0312b01": "何能。對曰略能記覽。他無所長。帝遂命中官取宮籍",
    "X87n1626_002:0312b02": "以示之。行周覽方畢。覆其本。記念精熟。如素所習唱",
    "X87n1626_002:0312b03": "數幅後。帝不覺降榻稽首曰師實聖人也。嗟歎良久。",
    "X87n1626_002:0312b04": "尋乃詔對無恒。占其災福。若指于掌。言多補益。時邢",
    "X87n1626_002:0312b05": "和璞者道術。人莫窺其際。甞謂尹愔曰。一行和尚。真",
    "X87n1626_002:0312b06": "聖人也。漢洛下閎造曆云。八百歲當差一日。則有聖",
    "X87n1626_002:0312b07": "人定之。今年期畢矣。屬大衍曆出。正其差謬。則洛下",
    "X87n1626_002:0312b08": "閎之言可信。非聖人孰能如是。又于金剛三藏。學陀",
    "X87n1626_002:0312b09": "羅尼祕印。登前佛壇。受法王寶。復同無畏三藏。譯毗",
    "X87n1626_002:0312b10": "盧遮那佛經。開後佛國。睿宗玄宗竝請入內集賢院。",
    "X87n1626_002:0312b11": "尋詔住興唐寺。所翻之經。遂著疏七卷。又攝調伏藏",
    "X87n1626_002:0312b12": "六十卷。釋氏系錄一卷。開元大衍曆五十二卷。其曆",
    "X87n1626_002:0312b13": "編入唐書曆律忘。以為不刊之典。有王媼者。行鄰里",
    "X87n1626_002:0312b14": "之老嫗。昔多贍行之貧。及行顯遇。常思報之。一日拜",
    "X87n1626_002:0312b15": "謁云。兒子殺人。即就誅矣。況師帝王雅重。乞奏減死。",
    "X87n1626_002:0312b16": "以供母之殘齡。如是泣涕者數。四行曰。國家刑憲。豈",
    "X87n1626_002:0312b17": "有論請而得免耶。命侍僧給與若干錢物。任去別圖",
    "X87n1626_002:0312b18": "媼戟手曼罵曰。我居鄰周給。迭互綳緥間[抪巾+巳]。乳汝長",
    "X87n1626_002:0312b19": "成。何忘此惠耶。行心慈愛。終夕不樂。于是運算畢召",
    "X87n1626_002:0312b20": "淨人戒之曰。汝曹挈布囊。於某坊閑靜地。午時坐伺。",
    "X87n1626_002:0312b21": "得生類投囊速歸。明日果有猳彘引豚七箇。淨人分",
    "X87n1626_002:0312b22": "頭驅逐。猳母走矣。得豚而歸。行已備巨瓮。逐一入之",
    "X87n1626_002:0312b23": "閉葢。以六乙泥封口。誦番語數契而止。投明。中官下",
    "X87n1626_002:0312b24": "詔入問云。司天監奏。昨夜北斗七座星全不見。何耶",
    "X87n1626_002:0312c01": "對曰。昔後魏曾失熒惑星。至今帝車不見。此則天將",
    "X87n1626_002:0312c02": "大儆于陛下也。夫匹夫匹婦不得其所。猶隕霜天旱。",
    "X87n1626_002:0312c03": "盛德所感。乃能退之。莫若大赦天下。玄宗依之。其夜",
    "X87n1626_002:0312c04": "占奏北斗一星見。七夜復初。其術不可測也。又開元",
    "X87n1626_002:0312c05": "中甞旱甚。帝令祈雨。曰當得一器上有龍狀者。方可",
    "X87n1626_002:0312c06": "致雨。敕令中官於內庫中偏視之。皆言弗類。數日後。",
    "X87n1626_002:0312c07": "指一古鑑鼻盤龍。喜曰。此真龍也。乃將入壇場。一日",
    "X87n1626_002:0312c08": "而雨。",
    "X87n1626_002:0312c09": "釋澄觀姓夏侯。越州山陰人。觀俊朗高逸。不拘細務。",
    "X87n1626_002:0312c10": "徧尋名山。旁求祕藏。乾元中。依潤州棲霞寺醴律師。",
    "X87n1626_002:0312c11": "學相部律。本州依曇一。隷南山律。詣金陵玄璧法師。",
    "X87n1626_002:0312c12": "傳關河三論。大曆中。就瓦棺寺。傳起信涅槃。又於淮",
    "X87n1626_002:0312c13": "南法藏。受海東起信疏義。却復天竺詵法師門。溫習",
    "X87n1626_002:0312c14": "華嚴大經。七年。住剡溪。從成都慧量法師。覆尋三論。",
    "X87n1626_002:0312c15": "十年就蘇州從湛然法師。習天台止觀法華維摩等",
    "X87n1626_002:0312c16": "經疏解。又謁牛頭山忠師。徑山欽師。洛陽無名師。咨",
    "X87n1626_002:0312c17": "決南宗禪法。復見慧雲禪師。了北宗玄理。大曆十一",
    "X87n1626_002:0312c18": "年。誓遊五臺。一一巡禮。祥瑞愈繁。仍往峨嵋。求見普",
    "X87n1626_002:0312c19": "賢。登險陟高。備觀聖像。却還五臺。居大華嚴寺。專行",
    "X87n1626_002:0312c20": "方等懺法。時寺主賢林。請講大經。并演諸論。因慨華",
    "X87n1626_002:0312c21": "嚴舊疏。文繁義約。惙然長想。況文殊主智。普賢主理。",
    "X87n1626_002:0312c22": "二聖合為毗盧遮那。萬行兼通。即是華嚴之義也。吾",
    "X87n1626_002:0312c23": "既遊普賢之境界。泊妙吉之鄉原。不疏毗盧。有辜二",
    "X87n1626_002:0312c24": "聖矣。觀撰疏。起興元元年正月。貞元三年十二月畢",
    "X87n1626_002:0313a01": "功。成二十軸。",
    "X87n1626_002:0313a02": "釋鑒真姓淳于。廣陵江陽縣人。總丱俊明。隨父母入",
    "X87n1626_002:0313a03": "大雲寺。見佛像。白父求出家。父奇其志許焉。便就智",
    "X87n1626_002:0313a04": "滿禪師。循其獎訓。屬天后長安元年。詔于天下度僧。",
    "X87n1626_002:0313a05": "乃為息慈配住本寺。後改為龍興。殆中宗孝和帝。神",
    "X87n1626_002:0313a06": "龍元年。從道岸律師受菩薩戒。以戒律化誘。鬱為宗",
    "X87n1626_002:0313a07": "首。時日本國有沙門榮叡普照等。東來募法。於開元",
    "X87n1626_002:0313a08": "年中。達于楊州。爰來請問。禮真足曰。我國在海之中。",
    "X87n1626_002:0313a09": "不知距齊州幾千萬里。雖有法而無傳法人。譬猶終",
    "X87n1626_002:0313a10": "夜有求於幽室。非燭何見乎。願師輟此方之利樂。為",
    "X87n1626_002:0313a11": "海東之導師。真問之曰。昔聞南岳思禪師。生彼為國",
    "X87n1626_002:0313a12": "王興隆佛法。是乎。又聞彼國長屋(相國名)曾造千袈裟。",
    "X87n1626_002:0313a13": "來施中華。名德。復於衣緣繡偈云。山川異域。風月同",
    "X87n1626_002:0313a14": "天。寄諸佛子。共結來緣。以此思之。誠是佛法有緣之",
    "X87n1626_002:0313a15": "地也。點許行焉。真乃募比丘思托等十四人。買舟自",
    "X87n1626_002:0313a16": "廣陵。賷經律法。離岸。天寶二年六月。至越州浦。止署",
    "X87n1626_002:0313a17": "風山。纔出洋。遇惡風濤。舟人顧其垂沒。有投棄[仁二+箋]香",
    "X87n1626_002:0313a18": "木者。聞空中聲云。勿投棄。時見舳艫各有。神將介甲",
    "X87n1626_002:0313a19": "操仗焉。尋時風定。俄漂入蛇海。其蛇長三丈餘。色若",
    "X87n1626_002:0313a20": "錦文。後入魚。海魚長尺餘。飛滿空中。次一洋。純見飛",
    "X87n1626_002:0313a21": "鳥。集于舟背壓之幾沒。洎出鳥海乏水。俄泊一島。池",
    "X87n1626_002:0313a22": "且泓澄人飲甘美。次達日本。其國王歡喜。迎入城大",
    "X87n1626_002:0313a23": "寺安止。初于盧遮那殿前立壇。為國王授菩薩戒。次",
    "X87n1626_002:0313a24": "夫人王子等。然後教本土有德沙門度沙彌澄修等",
    "X87n1626_002:0313b01": "四百人。用白四羯磨法也。又有王子一品親田。舍宅",
    "X87n1626_002:0313b02": "造寺。號招提。施水田一百頃。自是已來。長敷律藏。受",
    "X87n1626_002:0313b03": "教者多。彼國傳戒律之始祖也。以日本天平寶字七",
    "X87n1626_002:0313b04": "年。癸卯歲。五月五日。無疾辭眾坐亡。乃唐代宗廣德",
    "X87n1626_002:0313b05": "元年。春秋七十七。",
    "X87n1626_002:0313b06": "釋圓照姓張。京兆藍田人。年十歲。依西明寺。景雲律",
    "X87n1626_002:0313b07": "師。尋究經論。訪問師承。維摩法華。因明唯識。涅槃中",
    "X87n1626_002:0313b08": "觀。華嚴新經。代宗大曆十三年。承詔至齊安國寺定",
    "X87n1626_002:0313b09": "奪。新舊兩疏是非。敕令將二本律疏。定行一家。時照",
    "X87n1626_002:0313b10": "等序奏云。按四分律部。自姚秦弘始。五年壬寅歲。罽",
    "X87n1626_002:0313b11": "賓三藏佛陀耶舍。諷出梵文。沙門竺佛筆受。成四十",
    "X87n1626_002:0313b12": "五卷。至十一年戊申。支法領又從西國將梵本來。於",
    "X87n1626_002:0313b13": "長安中寺。重讎校。殆十四年辛亥。譯畢。沙門慧辯等。",
    "X87n1626_002:0313b14": "筆受成六十二卷。武德元年戊寅。有相州日光寺法",
    "X87n1626_002:0313b15": "礪律師製疏。至九年丙戌。成十卷。宗依成寔論。今稱",
    "X87n1626_002:0313b16": "舊疏。是也。洎高宗咸亨元年庚午。有西太原寺懷素",
    "X87n1626_002:0313b17": "律師。撰開四分律宗記十卷。宗依根本。一切有部。大",
    "X87n1626_002:0313b18": "毗婆沙。俱舍等論。稱新章疏。是也。兩疏傳授。各壇顓",
    "X87n1626_002:0313b19": "門。學者如林。執見殊異。數興諍論。聖慈愍念。務息其",
    "X87n1626_002:0313b20": "源。使水乳無乖。時遣內給事李憲誠。鎮軍大將軍劉",
    "X87n1626_002:0313b21": "崇訓。宣勅云。四分律舊疏新疏。宜令臨壇大德如淨",
    "X87n1626_002:0313b22": "等。於安國寺律院。僉定一本流行。遣中官趙鳳。敕尚",
    "X87n1626_002:0313b23": "食局。索一千二百六十人齋。又敕安國寺三綱僉定",
    "X87n1626_002:0313b24": "律疏。一切俗僧。輙不得入。其時天長寺曇邃。淨住寺",
    "X87n1626_002:0313c01": "崇叡。西明寺道邃興此。本寺寶意。神朗。彼釗。超儕。崇",
    "X87n1626_002:0313c02": "福寺超證。薦福寺如淨。青龍寺惟幹。章信寺希照。保",
    "X87n1626_002:0313c03": "壽寺慧徹。圓照。共奉表謝。俄屬德宗即位。改元建中。",
    "X87n1626_002:0313c04": "敕照。依大曆新定字樣。杪寫進本。至十二月。送祠部",
    "X87n1626_002:0313c05": "新進僉定疏十卷。仍乞新舊兩疏竝行。敕依照搜集。",
    "X87n1626_002:0313c06": "專彼研尋。著大唐安國寺利涉法師傳十卷。集景雲",
    "X87n1626_002:0313c07": "先天開元天寶。誥制三卷。肅宗代宗制旨碑表集共",
    "X87n1626_002:0313c08": "二卷。不空三藏碑表集七卷。隋傳法高僧。信行禪師",
    "X87n1626_002:0313c09": "碑表集三卷。兩寺上座乘如集三卷。僉定律疏。一行",
    "X87n1626_002:0313c10": "制表集三卷。般若三藏續古今翻譯圖記三卷。大乘",
    "X87n1626_002:0313c11": "理趣六波羅蜜多經音義二卷。三教法王本記三卷。",
    "X87n1626_002:0313c12": "利言集二卷。釋迦佛法王本記一卷。佛現八相成正",
    "X87n1626_002:0313c13": "覺記一卷。懺悔罪辯瑞相記一卷。五部律翻譯傳授",
    "X87n1626_002:0313c14": "記一卷。莊嚴寺佛牙寶塔記三卷。無憂王寺佛骨塔",
    "X87n1626_002:0313c15": "記三卷。傳法三學碑記集十五卷。建中興元貞元制",
    "X87n1626_002:0313c16": "旨釋門表奏記二卷。御題章信寺詩。太子百寮奉和",
    "X87n1626_002:0313c17": "集三卷。續開元釋教錄三卷。照自序。照于律道頗有",
    "X87n1626_002:0313c18": "功多。肅代二朝。尤為傑立。",
    "X87n1626_002:0313c19": "釋真表百濟人。家在金山。世為戈獵。表多蹻捷。弓矢",
    "X87n1626_002:0313c20": "最便。當開元中。逐獸之餘。憩於田畎間。折柳條貫。蝦",
    "X87n1626_002:0313c21": "蟇成丳。置於水中。擬為食調。遂入山網捕。因逐鹿。由",
    "X87n1626_002:0313c22": "山北路歸家。忘取貫蟇。至明年春。獵次聞蟇鳴。就水",
    "X87n1626_002:0313c23": "見去年所貫。三十許蝦蟇猶活。表於時嘆惋。自責曰。",
    "X87n1626_002:0313c24": "苦哉。何為口腹。令彼經年受苦。乃絕柳條徐輕放縱。",
    "X87n1626_002:0314a01": "因發意出家。自惟曰。我堂下辭親。室中割愛。難離慾",
    "X87n1626_002:0314a02": "海。由是逃入深山。以刀截髮。苦到懺悔。舉身撲地。志",
    "X87n1626_002:0314a03": "求戒法。心心無間。念念翹勤。經於七宵。詰旦見地藏",
    "X87n1626_002:0314a04": "菩薩。手搖金錫。為表策發。教戒緣。受方便。感瑞應。因",
    "X87n1626_002:0314a05": "勇猛過前。二七日滿有大鬼。現可怖相。推表墜于巖",
    "X87n1626_002:0314a06": "下。身無所傷。至第三七日質明。有吉祥鳥。鳴曰菩薩",
    "X87n1626_002:0314a07": "來也。乃見白雲若浸粉然。更無高下。山川平滿。成銀",
    "X87n1626_002:0314a08": "色世界。兜率天主。逶迤自在。儀衛陸離。圍遶石壇。香",
    "X87n1626_002:0314a09": "風華雨。爾時慈氏徐步而行。至于壇所。垂手摩表頂",
    "X87n1626_002:0314a10": "曰善哉。大丈夫。求戒如是。至於再。至于三。蘇迷盧可",
    "X87n1626_002:0314a11": "手攘而却爾。心終不退。乃為授法。表身心和悅。猶如",
    "X87n1626_002:0314a12": "三禪。意識與樂根相應。慈氏躬授三法衣瓦鉢。復賜",
    "X87n1626_002:0314a13": "名曰。真表。又於膝下出二物。乃籤檢之制。一題曰九",
    "X87n1626_002:0314a14": "者。一題曰八者。各二字付度。表云。若人求戒。當先悔",
    "X87n1626_002:0314a15": "罪。更加一百八籤。籤上署百八煩惱名目。如來戒人。",
    "X87n1626_002:0314a16": "或九十日。或四十日。或三七日行懺苦到。精進期滿。",
    "X87n1626_002:0314a17": "限終。將九八二籤。參合百八者。佛前望空而擲。其籤",
    "X87n1626_002:0314a18": "墮地以驗罪滅不滅。若百八籤。飛逗四畔。唯八九二",
    "X87n1626_002:0314a19": "籤。卓然壇心而立者。即得上上品戒。若眾籤雖遠。或",
    "X87n1626_002:0314a20": "一二來觸九八籤。拈觀是何煩惱名。抑令前人重覆",
    "X87n1626_002:0314a21": "懺悔已。正將重悔煩惱籤。和九八者擲。其煩惱籤去",
    "X87n1626_002:0314a22": "者。名中品戒。若眾籤埋覆九八者。則罪不滅。不得戒",
    "X87n1626_002:0314a23": "也。設加懺悔。過九十日。得下品戒焉。慈氏重告誨云。",
    "X87n1626_002:0314a24": "八者新熏也。九者本有焉。囑累已。天仗既廻。山川雲",
    "X87n1626_002:0314b01": "霽。於是持天衣。執天鉢。猶如五夏比丘。狥道下山。聞",
    "X87n1626_002:0314b02": "空中唱言菩薩出山時。則人民男女。布髮掩泥。脫衣",
    "X87n1626_002:0314b03": "覆路。氈罽氍毹承足表咸曲副人情。一一廸踐。有女",
    "X87n1626_002:0314b04": "子提半端白[疊*毛]。覆于途中。表驚亡。廻避別行。女子怪",
    "X87n1626_002:0314b05": "其不平等。表曰。適觀[疊*毛]覆間。皆是狶子。吾慮傷生。避",
    "X87n1626_002:0314b06": "其悞犯耳。原其女子本屠家販買得此布也。自爾常",
    "X87n1626_002:0314b07": "有二虎。左右隨行。三十來里。就一山坡。蹲跪于前。時",
    "X87n1626_002:0314b08": "則挂錫樹枝。敷草端坐。四望信士。不勸自來。同造伽",
    "X87n1626_002:0314b09": "藍。號金山寺。後人求戒。年年懺罪者絕多。",
    "X87n1626_002:0314b10": "釋端甫俗姓趙。天水人。母張夫人夢梵僧謂曰。當生",
    "X87n1626_002:0314b11": "貴子。即出囊中舍利使吞之。及誕。所夢僧。白晝入其",
    "X87n1626_002:0314b12": "室。摩其頂曰。必當大興法教。言訖而滅。既成人。高顙",
    "X87n1626_002:0314b13": "深目。大頤方口。長六尺五寸。其音如鐘。始十歲。依崇",
    "X87n1626_002:0314b14": "福寺道悟禪師為沙彌。十七受具于西明寺照律師。",
    "X87n1626_002:0314b15": "學毗尼于崇福寺昇律師。傳唯識于安國寺素法師。",
    "X87n1626_002:0314b16": "通涅槃經于福林寺崟法師。甫又夢梵僧。以舍利滿",
    "X87n1626_002:0314b17": "瑠璃器。使吞之。且曰。三藏大教。盡貯汝腹矣。自是經",
    "X87n1626_002:0314b18": "律論。無敵於當時。無何謁文殊於清涼。眾聖皆現。演",
    "X87n1626_002:0314b19": "大經於太原。傾都畢會。德宗皇帝。聞其名徵之。一見",
    "X87n1626_002:0314b20": "大悅。常出入禁中。與儒道議。論賜紫方袍。復詔侍皇",
    "X87n1626_002:0314b21": "太子於東朝。順宗皇帝。深仰其風。親之若昆弟。相與",
    "X87n1626_002:0314b22": "臥起。恩禮特隆。憲宗皇帝。數幸其寺。待之若賓友。常",
    "X87n1626_002:0314b23": "承顧問。雖造次應對。未嘗不以闡揚為務。繇是天子",
    "X87n1626_002:0314b24": "益知佛為大聖人。其教有大不思議事。以開成元年",
    "X87n1626_002:0314c01": "六月一日。西向右脇而滅。茶毗。得舍利三百餘粒。賜",
    "X87n1626_002:0314c02": "諡曰大達。塔曰玄秘。",
    "X87n1626_002:0314c03": "釋良价會稽人。幼歲從師。念般若心經。至無眼耳鼻",
    "X87n1626_002:0314c04": "舌身意處。忽以手捫面。問師曰。某甲有眼耳鼻舌等。",
    "X87n1626_002:0314c05": "何故經言無。師駭然異之。指謁南泉。值馬祖諱辰修",
    "X87n1626_002:0314c06": "齋。泉問眾曰。來日設馬祖齋。未審馬祖還來否。眾皆",
    "X87n1626_002:0314c07": "無對。師出對曰。待有伴即來。泉曰。此子雖后生。甚堪",
    "X87n1626_002:0314c08": "雕琢。師曰。和尚莫壓良為賤。次參溈山。問南陽忠國",
    "X87n1626_002:0314c09": "師無情說法話。溈竪拂子。曰會麼。師曰不會。請和尚",
    "X87n1626_002:0314c10": "說。溈曰。父母所生。口終不為子說。師曰。還有與師同",
    "X87n1626_002:0314c11": "時慕道者否。溈指造雲巖。舉前無情說法。甚麼人得",
    "X87n1626_002:0314c12": "得巖曰。無情得聞。師曰。和尚聞否。巖曰。我若聞汝即。",
    "X87n1626_002:0314c13": "不聞吾說法也。師問為甚麼不聞。巖竪起拂子。曰還",
    "X87n1626_002:0314c14": "聞麼。師曰不聞。巖曰。我說法。汝尚不聞。況無情說法",
    "X87n1626_002:0314c15": "乎。師曰。無情說法。彰何典教。巖曰。豈不見彌陀經云。",
    "X87n1626_002:0314c16": "水鳥樹林悉皆。念佛念法。師于此有省。乃述偈曰也",
    "X87n1626_002:0314c17": "大奇。也大奇。無情說法不思議。若將耳聽。終難會。眼",
    "X87n1626_002:0314c18": "處聞時。方始知。",
    "X87n1626_002:0314c19": "釋希圓姓張。姑蘇人。宗親豪富。而獨捨家。從登戒法。",
    "X87n1626_002:0314c20": "便遊講肆。不滯一方。勤修三學。時推俊邁。光啟中。居",
    "X87n1626_002:0314c21": "會稽寶林山寺。與時寡合。或問之。曰吾逍遙乎無形",
    "X87n1626_002:0314c22": "之場。同師子遊戲耳。景福中。于山寺演暢經論。著玄",
    "X87n1626_002:0314c23": "中鈔數卷。勸人急修上生之業。且曰。非知之難。行之",
    "X87n1626_002:0314c24": "為難。圓六時禮懺。未嘗少缺。居小房。即瑯瑘山頂。是",
    "X87n1626_002:0315a01": "山也。傳云從瑯瑘臺飛來。此處先是屠坊。故皆鎮于",
    "X87n1626_002:0315a02": "其下。山之家有井。甚多靈怪。一云此處禹鏁。浙江蛟",
    "X87n1626_002:0315a03": "蜃之屬。其名曰蛆。蛆有雙耳。其色蒼黃。或緣竹木。必",
    "X87n1626_002:0315a04": "風雨至。或出石竅。入僧居。溝渠中見人不驚。握則跳",
    "X87n1626_002:0315a05": "梁如怒狀。唯徧入圓房。圓手執宛轉屑就。乃為之受",
    "X87n1626_002:0315a06": "歸戒。令勿作風雹之妖。暨圓終。而多暴風雨也。圓之",
    "X87n1626_002:0315a07": "修習。願見彌勒。一日講次。屹然坐。終于法座。時眾聞",
    "X87n1626_002:0315a08": "異香天樂。七日後已。",
    "X87n1626_002:0315a09": "釋志玄河朔人。攻五天禁呪。身衣枲麻布。行歷州邑。",
    "X87n1626_002:0315a10": "不居城市寺宇。唯宿郊野林薄。玄有意尋訪名迹。至",
    "X87n1626_002:0315a11": "絳州夜泊墓林中。其夜月色如晝。見一狐從林下。將",
    "X87n1626_002:0315a12": "髑髏置之于首。搖不落者戴之。更取艿草隨葉。遮蔽",
    "X87n1626_002:0315a13": "其身。逡巡成一嬌嬈女子。渾身服素練。立于道左。微",
    "X87n1626_002:0315a14": "聞東北上。有鞍馬行聲。女子哀泣。悲不自勝。少選。乘",
    "X87n1626_002:0315a15": "馬郎遇之。下馬問曰。娘子野外深更號咷。何至于此",
    "X87n1626_002:0315a16": "耶。女子掩淚紿之曰。賤妾家在易水。前年為父母娉",
    "X87n1626_002:0315a17": "與此土張氏為婦。不幸夫壻去載夭亡。家事淪薄。無",
    "X87n1626_002:0315a18": "所依給。二親堂上。不知妾如此孤苦。痛割心腑。不覺",
    "X87n1626_002:0315a19": "哀動。妾思歸寧。又不可得。乘馬郎曰。將謂娘子哀怨",
    "X87n1626_002:0315a20": "別事。若願還鄉。某是易定軍行為差使廻還易水。娘",
    "X87n1626_002:0315a21": "子可乘其麤乘。女子乃収淚感謝方欲攀踏次。玄從",
    "X87n1626_002:0315a22": "墓林出曰。君子此女子非人也。狐化也。彼曰。僧家豈",
    "X87n1626_002:0315a23": "以此相誣。莫別欲圖之乎。玄曰。君不信。可小住。吾當",
    "X87n1626_002:0315a24": "與君變女子本形。玄乃振錫。誦胡語數聲其女子還",
    "X87n1626_002:0315b01": "為狐走。而髑髏草敝其身。乘馬郎叩頭悔過。非師之",
    "X87n1626_002:0315b02": "救。幾隨妖死。",
    "X87n1626_002:0315b03": "釋崇惠姓章。杭州人也。穉年器局出塵。往禮徑山國",
    "X87n1626_002:0315b04": "一禪師。勤禪觀。以三密教為恒務。初于昌化千頃最",
    "X87n1626_002:0315b05": "峰頂。結茅為庵。專誦佛頂呪數稔。又往鹽官硤石東",
    "X87n1626_002:0315b06": "山。卓小尖頭草屋。俄有神白惠曰。師持佛頂。少結莎",
    "X87n1626_002:0315b07": "訶。令密語不圓。莎訶者。成就義也。今京室佛法。為外",
    "X87n1626_002:0315b08": "教淩轢。其危若。綴旒。待師解救耳。惠趨程西上。三年",
    "X87n1626_002:0315b09": "戊申九月二十三日。太清宮道士史華上奏。請與釋",
    "X87n1626_002:0315b10": "宗當代名流。角佛力道法勝負。于時代宗欽尚空門。",
    "X87n1626_002:0315b11": "異道憤其徧重。遂于東明觀壇前。架刀成梯。史華登",
    "X87n1626_002:0315b12": "躡如常道焉。時緇伍亙相顧望。無敢躡者。惠聞之。謁",
    "X87n1626_002:0315b13": "開府魚朝恩。魚奏請於章信寺庭樹梯。橫架鋒刃若",
    "X87n1626_002:0315b14": "霜雪然。增高百丈。東明之梯極為低下。時朝庭公貴。",
    "X87n1626_002:0315b15": "市肆居民。駢足摩肩而觀此舉。時惠徒跣登級下層。",
    "X87n1626_002:0315b16": "有如坦路。曾無難色。復踏烈火。手探油湯。仍餐鐵葉。",
    "X87n1626_002:0315b17": "號為餺飥。或嚼釘線。聲猶脆飴。史華怯懼慙惶。掩袂",
    "X87n1626_002:0315b18": "而退。時眾彈指歎嗟。聲若雷響。帝遣中官鞏庭玉宣",
    "X87n1626_002:0315b19": "慰再三。便賷賜紫方袍一副。詔授號護國三藏。敕移",
    "X87n1626_002:0315b20": "安國寺居之。",
    "X87n1626_002:0315b21": "釋桂琛俗姓李。常山人。童兒便求遠俗。齋茹一餐。秉",
    "X87n1626_002:0315b22": "心唯確。二親愛縛。繼踰城之武。事本府萬歲寺無相",
    "X87n1626_002:0315b23": "大師。登戒地。學毗尼。乃自誨曰。持犯束身。非解脫也。",
    "X87n1626_002:0315b24": "依文作解。豈發聖乎。於是誓訪南宗。程僅萬里。初謁",
    "X87n1626_002:0315c01": "雲居。後詣雪峰。參訊勤恪。得旨於宗一大師。明暗色",
    "X87n1626_002:0315c02": "空。廓然無惑。密行累載。處眾韜藏。遂為故漳牧。太原",
    "X87n1626_002:0315c03": "王公。誠請於閩城西石山。建蓮宮而止。駐錫一紀有",
    "X87n1626_002:0315c04": "半。來往二百眾。琛以秘重玅法。罔輕示徒。有密學懇",
    "X87n1626_002:0315c05": "求者。時為開演。後龍溪為軍[傽音+衣]勤州大保瑯瑯公。志",
    "X87n1626_002:0315c06": "請於羅漢院為眾宣法。遂開方便。不數載南北參徒。",
    "X87n1626_002:0315c07": "角立。撫州曹山文益。江州東禪林。復咸傳琛旨。各為",
    "X87n1626_002:0315c08": "一方法眼。天成三年。戊子秋俄示疾數日。安坐而終。",
    "X87n1626_002:0315c09": "釋澄楚姓宗。誕生之夕。光爛充室。洎七歲。親黨擕之",
    "X87n1626_002:0315c10": "入寺。見佛像。輙嗟歎作禮。歸家問父曰。唯佛獨爾。餘",
    "X87n1626_002:0315c11": "者如何。父曰蠢動皆佛。何況于人。楚曰。兒願學佛。聊",
    "X87n1626_002:0315c12": "報二親劬勞。其父許之。至十歲。于相國寺禮智明為",
    "X87n1626_002:0315c13": "師有童子聚戲而招誘之。楚曰。汝何好嬉戲耶。雪山",
    "X87n1626_002:0315c14": "善財亦童子。還如是否。旁有聞者奇之曰。子異日成",
    "X87n1626_002:0315c15": "法門偉器必矣。受具已來。習新章律部。輙入毗柰耶",
    "X87n1626_002:0315c16": "窟穴。其擊難酬答。露牙伸爪。時號律虎。王公大人請",
    "X87n1626_002:0315c17": "益者日眾。晉高祖聞而欽仰。詔入內道場。賜紫袈裟。",
    "X87n1626_002:0315c18": "號真法大師。自此皇宮妃主。有慕法者。從楚落髮度",
    "X87n1626_002:0315c19": "戒。命為新章律宗主焉。以顯德六年十月十一日無",
    "X87n1626_002:0315c20": "疾而終。",
    "X87n1626_002:0315c21": "楚師明律。時號宗主者何。律有三宗。礪素宣是。人",
    "X87n1626_002:0315c22": "有人法。禁戒威儀是也。天有天法。光潔靜慮是也。",
    "X87n1626_002:0315c23": "要不過戒也。定也慧也。此三為路。出其生死之鄉。",
    "X87n1626_002:0315c24": "專一為門。通其涅槃之域。若乃資乎急用。在乎毗",
    "X87n1626_002:0316a01": "尼。防閑三業。三業皆淨。六塵自祛。聖賢踐修。何莫",
    "X87n1626_002:0316a02": "由斯。自此而推。從言索理則毗尼也。木叉也。因則",
    "X87n1626_002:0316a03": "聲教律焉。果則別解脫焉。直以時論。三世諸佛。咸",
    "X87n1626_002:0316a04": "同制也。橫之界說。十方淨剎。悉共行之。所以優波",
    "X87n1626_002:0316a05": "離過去七佛。咸以戒律囑累之。",
    "X87n1626_002:0316a06": "釋心道眉州徐氏子也。年三十得度。詣成都習唯識",
    "X87n1626_002:0316a07": "自以為至。同舍僧詰之曰。三界惟心。萬法唯識。今目",
    "X87n1626_002:0316a08": "前萬象樅然。心識安在。道茫然。遂出關。周流江淮。既",
    "X87n1626_002:0316a09": "抵舒州太平。聞佛鑑夜參。舉趙州栢樹子話。至覺鐵",
    "X87n1626_002:0316a10": "嘴云。先師無此語。莫謗先師好。因大疑。提撕既久。一",
    "X87n1626_002:0316a11": "旦豁然。即趨丈室。擬敘所悟。鑑見便閉却門。道曰和",
    "X87n1626_002:0316a12": "尚莫瞞某甲。鑑曰十方無壁落。何不入門來。道即拳",
    "X87n1626_002:0316a13": "破窓紙。佛鑑即開門搊住云。道道。道即以兩手棒鑑",
    "X87n1626_002:0316a14": "頭。作口啐而出。呈偈曰。趙州有個栢樹話。禪客相傳",
    "X87n1626_002:0316a15": "徧天下。多是摘葉與尋枝。不能直下根源會。覺公說",
    "X87n1626_002:0316a16": "道無此語。正是惡言當面罵。禪人若具通方眼。好向",
    "X87n1626_002:0316a17": "此中辨真假。鑑然之。宋宣和改元。詔改僧為德士。因",
    "X87n1626_002:0316a18": "開法天寧。上堂曰。祖意西來事。今朝特地新。昔為比",
    "X87n1626_002:0316a19": "丘相。今作老君形。鶴氅披銀褐。頭包蕉葉巾。林泉無",
    "X87n1626_002:0316a20": "事客。兩度受君恩。所以道。欲識佛性義。當觀時節因",
    "X87n1626_002:0316a21": "緣。且道即今是甚麼時節。毗盧遮那。頂戴寶冠。為顯",
    "X87n1626_002:0316a22": "真中有俗。文殊老叟。身披鶴氅。且要俯順時宜。一人",
    "X87n1626_002:0316a23": "既爾。眾人亦然。大家成立叢林。喜得羣仙聚會。共酌",
    "X87n1626_002:0316a24": "迷仙酎。同唱步虗詞。或看靈寶度人經。或說長生不",
    "X87n1626_002:0316b01": "死藥。琴彈月下。指端發太古之音。棊布軒前。妙著出",
    "X87n1626_002:0316b02": "神機之外。進一步。便到大羅天上。退一步。却入九幽",
    "X87n1626_002:0316b03": "城中。祇如不進不退一句。又作麼生道。直饒羽化三",
    "X87n1626_002:0316b04": "清路。終是輪迴一幻身。二年九月。詔下復僧。上堂曰。",
    "X87n1626_002:0316b05": "不掛田衣。著羽衣。老君形相頗相宜。一年半內閒思",
    "X87n1626_002:0316b06": "想。太抵興衰。各有時。我佛如來預讖。法之有難。較量",
    "X87n1626_002:0316b07": "年代。正在于茲。魔得其便。惑亂正宗。僧改俗形。佛更",
    "X87n1626_002:0316b08": "名字。妄生邪解。刪削經文。鐃鈸停音。鉢盂添足。多般",
    "X87n1626_002:0316b09": "矯詐。賴我聖明。不忘付囑。不廢其教。特賜宸章。仍許",
    "X87n1626_002:0316b10": "僧尼重新披剃。寔謂寒灰再燄。枯木重榮。迷仙酎。變",
    "X87n1626_002:0316b11": "為甘露瓊漿。步虗詞。翻作還鄉曲子。放下銀木簡。拈",
    "X87n1626_002:0316b12": "起尼師壇。昨朝稽首。今日和南祇改舊時相不改舊",
    "X87n1626_002:0316b13": "時人。敢問大眾。舊時人。是一箇。是兩箇。良久曰。秋風",
    "X87n1626_002:0316b14": "也解嫌狼藉。吹盡當年道教灰。建炎三年春示眾。舉",
    "X87n1626_002:0316b15": "臨濟入滅。囑三聖因緣。道曰。正法眼藏瞎驢滅。臨濟",
    "X87n1626_002:0316b16": "何曾有此說。今古時人皆妄傳。不信但看後三月。至",
    "X87n1626_002:0316b17": "閏三月有賊叛。眾請師南奔。道曰。學道所以了生死。",
    "X87n1626_002:0316b18": "何避之有。賊至道曰。速殺我以快汝心。賊即舉槊殘",
    "X87n1626_002:0316b19": "之。白乳上出。賊駭。引席覆之而去。",
    "X87n1626_002:0316b20": "釋鼎需號懶庵。姓林。幼業儒。舉進士。蒞政有聲。年二",
    "X87n1626_002:0316b21": "十五。因閱遺教經。忽省曰。幾為儒冠誤也。即欲舍俗。",
    "X87n1626_002:0316b22": "母氏難以親迎在期。需笑絕之曰。夭桃紅杏。一時分",
    "X87n1626_002:0316b23": "付春風。翠竹黃花。此去永為道侶。遂依保壽樂公為",
    "X87n1626_002:0316b24": "大僧。徧參名宿。歸里結庵羗峯。甞以即心即佛話問。",
    "X87n1626_002:0316c01": "學者。時妙喜庵于洋嶼。晦庵光在侍。特以書招之曰。",
    "X87n1626_002:0316c02": "此間庵主手段。與諸方別。可來少欵如何。需不答。光",
    "X87n1626_002:0316c03": "以計邀至。值妙喜為眾入室。需欲隨喜而已。妙喜因",
    "X87n1626_002:0316c04": "舉僧問馬祖。如何是佛。祖云即心是佛。你作麼生。需",
    "X87n1626_002:0316c05": "下語。喜詬曰。汝見解如此。敢妄為人師耶。乃鳴鼓。訐",
    "X87n1626_002:0316c06": "其。為邪解。需淚交頤。不敢仰視。自默計曰。我既為所",
    "X87n1626_002:0316c07": "排西來不傳之旨。豈止此耶。遂求入弟子之列。一日",
    "X87n1626_002:0316c08": "妙喜問曰。內不放出。外不放入。正恁麼時如何。需擬",
    "X87n1626_002:0316c09": "開口。喜拈竹篦。劈脊連打三下。需大悟。厲聲曰。和尚",
    "X87n1626_002:0316c10": "已多了也。喜又打一下。需禮拜。喜笑曰。今日方知。吾",
    "X87n1626_002:0316c11": "不汝欺也。印以偈曰。頂門竪亞摩醯眼。肘後斜懸奪",
    "X87n1626_002:0316c12": "命符。瞎却眼。卸却符。趙州東壁掛葫蘆。自此名喧叢",
    "X87n1626_002:0316c13": "席。道被遐。方後開堂。稱具眼宗匠。",
    "X87n1626_002:0316c14": "釋無念深有麻城熊氏子。往五臺伏牛。遍扣名宿。至",
    "X87n1626_002:0316c15": "廬山參大安。安曰。汝號甚麼。師曰無念。安曰。那箇是",
    "X87n1626_002:0316c16": "無念。師茫然。回山對友說。數年行脚事。友曰。何不問",
    "X87n1626_002:0316c17": "你自己。師曰。如何是自己。曰拿物非手。喫飯非口。一",
    "X87n1626_002:0316c18": "夕聞哭笑二聲相觸有省。入龍湖。同卓吾居士。到駟",
    "X87n1626_002:0316c19": "馬山。有講主至。士問清淨本然。云何忽生山河大地。",
    "X87n1626_002:0316c20": "主講罷。士對師曰。試說看。師擬對。士將師膝上一推",
    "X87n1626_002:0316c21": "曰。者箇聻。師豁然。偈曰。四十餘年不住功。窮來窮去",
    "X87n1626_002:0316c22": "轉無踪。而今窮到無依倚。始悔從前錯用功。僧問如",
    "X87n1626_002:0316c23": "何是道之體。師曰。滿口道不著。曰四大離散時如何。",
    "X87n1626_002:0316c24": "師竪起拳曰。者個不屬四大。",
    "X87n1626_002:0317a01": "釋無明慧經崇仁裴氏子。初產難。祖父誦金剛經得",
    "X87n1626_002:0317a02": "娩。故名。九歲入鄉校。便問。浩然之氣。是箇甚麼。授書",
    "X87n1626_002:0317a03": "師異之。及長讀金剛經。恍若舊習。即依廩山忠出家。",
    "X87n1626_002:0317a04": "久而辭去。禁足峨峰。因閱傳燈。見僧問興善如何是",
    "X87n1626_002:0317a05": "道。善曰。大好山。疑滯莫決。一日力推巨石。豁然大悟。",
    "X87n1626_002:0317a06": "述偈曰。欲參無上菩提道。急急疏通大好山。知道始",
    "X87n1626_002:0317a07": "知山不好。翻身跳出祖師關。趨呈廩山。山印為法器。",
    "X87n1626_002:0317a08": "自是剃染納具。勞形苦骨。影不出山者二十四載。萬",
    "X87n1626_002:0317a09": "曆甲午。住寶方。有僧問師住此山。曾見何人。師曰總",
    "X87n1626_002:0317a10": "未行脚。僧曰豈以一隅而小天下乎。師善其言。遂荷",
    "X87n1626_002:0317a11": "錫遠遊法門老宿無不推譽。頃入五臺。參瑞峰問趙",
    "X87n1626_002:0317a12": "州。師乞頌。峰曰。知是般事便休。師作禮呈頌曰。暗藏",
    "X87n1626_002:0317a13": "春色。明露秋光。有眼莫鑑。縱智難量。到家不上長安",
    "X87n1626_002:0317a14": "路。一任風花雪月揚。峰深肯師語。妙叶洞宗。而師亦",
    "X87n1626_002:0317a15": "以紹續洞宗自任。未幾返。錫寶方。晚主董巖壽昌二",
    "X87n1626_002:0317a16": "剎。上堂云。雲弗依山。山弗雲。心無染境。境無心。雲山",
    "X87n1626_002:0317a17": "清淨如心境。一道虗明爍太清。然雖如是抽筋不動",
    "X87n1626_002:0317a18": "皮。換骨不見血。筋骨一齊空。遊行不倒趹。達磨大士",
    "X87n1626_002:0317a19": "解滅而不解生。釋迦老人。解生而不解滅。要知生滅",
    "X87n1626_002:0317a20": "不相干。除是當年乾屎橛。萬曆丁巳冬。師自田中歸。",
    "X87n1626_002:0317a21": "語大眾曰。吾從茲不復砌石矣。眾愕然。明春三日。示",
    "X87n1626_002:0317a22": "微恙。至十七日。作舉火偈。命侍者唱偈。復書曰。今日",
    "X87n1626_002:0317a23": "分明指示。擲筆端坐而化。闍維頂骨。諸牙不壞。藏於",
    "X87n1626_002:0317a24": "本寺。建窣堵波。",
    "X87n1626_002:0317b01": "牧雲禪師甞熟張氏子小參云。婁江大海濵。信潮時",
    "X87n1626_002:0317b02": "匯止。地靈祥必鍾。傑出眾居士。資生各有家。團圞有",
    "X87n1626_002:0317b03": "子女。不染世間法。如蓮花在水。山僧乘時來。證明如",
    "X87n1626_002:0317b04": "上義。證明則不無。且道以何為騐。乃卓拄杖云。佛子",
    "X87n1626_002:0317b05": "住此地。則是佛受用。常在于其中。經行及坐臥。若論",
    "X87n1626_002:0317b06": "此事。如海濵人家。取魚相似。只因知得大海。有魚思",
    "X87n1626_002:0317b07": "欲取之。乃生个計較。造個船隻。扯个風蓬。把定舵柄。",
    "X87n1626_002:0317b08": "請個熟海路的人。為了舡師。直至大洋去處。待等魚",
    "X87n1626_002:0317b09": "來。一網撒去。大魚小魚。滿載而歸。到家市賣。養育子",
    "X87n1626_002:0317b10": "孫。受用不盡。參學人。亦如是。先要知凡夫身中。決定",
    "X87n1626_002:0317b11": "有佛祖廣大靈明的大事。如海有魚。不生疑惑。不肯",
    "X87n1626_002:0317b12": "自昧。即思參禪。急圖發明。如取海魚生計較。放捨世",
    "X87n1626_002:0317b13": "緣。打起精進。千里萬里。覓訪知識。親近善友。求指路",
    "X87n1626_002:0317b14": "頭。切切提持。如依船師指導。忽于自己身中。悟得佛",
    "X87n1626_002:0317b15": "祖的大事。歸家保養。入鄽垂手。興隆法門。上可以報",
    "X87n1626_002:0317b16": "佛恩德。下可以啟廸將來。受用亦無有盡。雖然如是。",
    "X87n1626_002:0317b17": "大海中。豈無風浪。豈無驚險。然而不生恐怖。一往直",
    "X87n1626_002:0317b18": "前者。葢取魚的念頭切也。參禪何不如是。要圖發明",
    "X87n1626_002:0317b19": "佛祖大事。也須不顧危亡。不論境緣順逆。千魔萬難。",
    "X87n1626_002:0317b20": "直往不退。不愁佛法不到手也。佛法雖是現成事。若",
    "X87n1626_002:0317b21": "不如取魚猛勵。怎得到手。故參學人。須檢點自己。向",
    "X87n1626_002:0317b22": "來參究。能如取魚一樣急切否。能一往直前無退轉",
    "X87n1626_002:0317b23": "否。在叢林中。遇些小境緣。能不驚怖。不介意否。若或",
    "X87n1626_002:0317b24": "未能。畢竟參禪念頭。不如取魚念頭切。佛祖大事。何",
    "X87n1626_002:0317c01": "能打徹。所以古人云。把手牽人行不得。惟人自肯乃",
    "X87n1626_002:0317c02": "方親。又云。如來於一切處成等正覺。於刀山劒樹上",
    "X87n1626_002:0317c03": "成等正覺。於鑊湯爐炭裏。成等正覺。於棒下成等正",
    "X87n1626_002:0317c04": "覺。於喝下成等正覺。是真語者。實語者。不誑語者。不",
    "X87n1626_002:0317c05": "異語者。只今還有恁麼人證明如是事麼。良久云。選",
    "X87n1626_002:0317c06": "佛若無如是眼。假饒千載又奚為。",
    "X87n1626_002:0317c07": "釋如學號五峯。陝西人。律身嚴謹。遇事精勤。一夕與",
    "X87n1626_002:0317c08": "天童話次。童驀伸脚曰。你作麼生。師以脚踢。之童笑",
    "X87n1626_002:0317c09": "曰未在未在。師曰和尚道看。童倒臥。師曰。也只是困。",
    "X87n1626_002:0317c10": "童曰。你又與麼去也。師禮拜。一日辭行。童握拂曰。喚",
    "X87n1626_002:0317c11": "作拂子則觸。不喚作拂子則背。不得拈起。不得放下。",
    "X87n1626_002:0317c12": "不得不語。不得無語。不得錯舉。若不錯舉。即分付汝。",
    "X87n1626_002:0317c13": "師連跳兩跳曰。不要不要。童曰。猶是亂呌亂跳。更試",
    "X87n1626_002:0317c14": "舉看。師轉身曰。某甲去也。童乃付。",
    "X87n1626_002:0317c15": "釋法藏號漢月。梁谿蘇氏子。十九圓頂於德慶庵。廿",
    "X87n1626_002:0317c16": "九歲讀高峯語錄有疑。歷十餘秋。聞折竹聲。忽然大",
    "X87n1626_002:0317c17": "徹。天啟甲子春。天童悟。唱道金粟。師往參焉。值童上",
    "X87n1626_002:0317c18": "堂。舉僧問古德云。朗月當空時如何。德曰猶是堦下",
    "X87n1626_002:0317c19": "漢。僧曰。請師接上堦。德曰。月落後相見。童乃顧師曰。",
    "X87n1626_002:0317c20": "且道月落後。又如何相見。師便出。童上堂。舉起拄杖",
    "X87n1626_002:0317c21": "曰。舉一不得舉二。放過一著。落在第二。擲下拄杖曰。",
    "X87n1626_002:0317c22": "落二去也。且一又如何舉。便下座。師掣拄杖便行。童",
    "X87n1626_002:0317c23": "歸方丈。師以拄杖呈曰。此是打盡天下人底拄杖。今",
    "X87n1626_002:0317c24": "日還却和尚。童接得便打。曰先打汝一箇起。師曰。幸",
    "X87n1626_002:0318a01": "得還和尚杓柄。童曰。猶嫌少在。又打數下。師作禮而",
    "X87n1626_002:0318a02": "出。住後上堂云。攀躋不住忽然翻。打破吾宗向上關。",
    "X87n1626_002:0318a03": "剩得一雙窮相手。始知無法付人間。",
    "X87n1626_002:0318a04": "釋道忞號木陳。潮州林氏子匡廬薙染。依悟和尚天",
    "X87n1626_002:0318a05": "童座下。掌記室有年。受請繼席。僧問。如何是天童境。",
    "X87n1626_002:0318a06": "師曰。廿里松關行欲盡。青山捧出梵王宮。曰如何是",
    "X87n1626_002:0318a07": "境中人。師曰。閒移拄杖松根立。笑問客從何處來。曰",
    "X87n1626_002:0318a08": "向上宗乘事若何。師曰。看脚下。問如何是諸佛出身",
    "X87n1626_002:0318a09": "處。師曰。你喫粥也未僧擬議。師曰。諸佛過去久矣。上",
    "X87n1626_002:0318a10": "堂。釋迦老子道。作是思惟時。十方佛皆現。古德道。纔",
    "X87n1626_002:0318a11": "入思惟。便成剩法。且道名字既同。因甚麼有利有害。",
    "X87n1626_002:0318a12": "紅粉易粧端正女。無錢難做好兒郎。示眾云。有一人",
    "X87n1626_002:0318a13": "三頭八臂。有一人無背無面。同到天童門下。且道安",
    "X87n1626_002:0318a14": "下那箇即是。一晚入堂。大呌曰。適來欄中不見了牛。",
    "X87n1626_002:0318a15": "普請諸人把火上山尋牛去。眾愕然。一僧纔出。師便",
    "X87n1626_002:0318a16": "歸方丈。常舉居一切時不起妄念話頌曰。草鞋踏遍",
    "X87n1626_002:0318a17": "江南雪。歸看廬山石上雲。却笑閒身猶未老。尋梅幾",
    "X87n1626_002:0318a18": "度出松門。",
    "X87n1626_002:0318a20": "法高僧摘要卷二"
}