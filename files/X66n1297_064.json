{
    "X66n1297_064:0667c18": "宗鑑法林卷六十四",
    "X66n1297_064:0667c20": "集雲堂　編",
    "X66n1297_064:0667c21": "　　大鑒下六世",
    "X66n1297_064:0667c22": "高安白水本仁禪師(洞山价嗣)埀語。眼裏著沙不得。耳",
    "X66n1297_064:0667c23": "裏著水不得。僧便問如何是眼裏著沙不得。師曰",
    "X66n1297_064:0667c24": "應真無比。曰如何是耳裏著水不得。師曰白淨無",
    "X66n1297_064:0668a01": "垢。",
    "X66n1297_064:0668a02": "天童覺云。白水老人可謂大而無外。小而無內。具足",
    "X66n1297_064:0668a03": "千變萬化。祇箇赤手空身不受一滴一塵。直是滿眼",
    "X66n1297_064:0668a04": "滿耳。還見麼。立足無閒地。知心有幾人。",
    "X66n1297_064:0668a05": "白水上堂。老僧尋常不欲向聲前色後鼓弄人家",
    "X66n1297_064:0668a06": "男女。何故。且聲不是聲。色不是色。僧便問如何是",
    "X66n1297_064:0668a07": "聲不是聲。師曰喚作色得麼。曰如何是色不是色。",
    "X66n1297_064:0668a08": "師曰喚作聲得麼。僧禮拜。師曰。且道為汝說答汝",
    "X66n1297_064:0668a09": "話。若向者裏會得。有箇入處。",
    "X66n1297_064:0668a10": "翠峰顯云。白水也甚奇怪。要且貪觀天上。既非聲前",
    "X66n1297_064:0668a11": "色後。且作麼生。入　雲居舜云。白水既已入艸。者僧",
    "X66n1297_064:0668a12": "又落深村。然則陽春雪曲時人難和。邨歌社舞到處",
    "X66n1297_064:0668a13": "合得著。　大溈秀云。白水祇知橫千不會豎百。如何",
    "X66n1297_064:0668a14": "是聲不是聲。莫逐音響。如何是色不是色。莫逐青黃。",
    "X66n1297_064:0668a15": "且從伊向聲前色後覓箇安身。自然別有生涯。　徑",
    "X66n1297_064:0668a16": "山杲云。白水將一串雲居子。換却天下人眼睛。却被",
    "X66n1297_064:0668a17": "者僧將一條斷貫索。不動干戈穿却鼻孔。雲居恁麼",
    "X66n1297_064:0668a18": "道。是則也是。未免隨摟搜。杲上座不惜眉毛為諸人",
    "X66n1297_064:0668a19": "說破。聲不是聲。色不是色。馬後驢前。神出鬼沒。雪曲",
    "X66n1297_064:0668a20": "陽春和不齊。村歌社舞且[泳永+盾]淈。以拂子擊禪牀云。者",
    "X66n1297_064:0668a21": "箇決定不是聲。復舉起云。者箇決定不是色。畢竟是",
    "X66n1297_064:0668a22": "箇什麼。喝一喝云。此時若不究根源。直待當來問彌",
    "X66n1297_064:0668a23": "勒。　廣教玉云。老僧尋常不欲向聲前色後鼓弄人",
    "X66n1297_064:0668a24": "家男女。曾為浪子偏憐客。自愛貪杯惜醉人。何故要",
    "X66n1297_064:0668b01": "且聲不是聲色不是色。綿包特石。銕裹泥團。如何是",
    "X66n1297_064:0668b02": "聲不是聲。金將火試。喚作色得麼。擔枷過狀。如何是",
    "X66n1297_064:0668b03": "色不是色。不到烏江不盡頭。喚作聲得麼。重言不當",
    "X66n1297_064:0668b04": "吃。且道與你說答你話。兩段不同收歸上科。有人辨",
    "X66n1297_064:0668b05": "得。曲不藏直。許你有箇入處。誤賺人不少。復云。古人",
    "X66n1297_064:0668b06": "恁麼提唱。喚作嚼飯餧嬰兒。汝等直下埽破迷雲。豁",
    "X66n1297_064:0668b07": "開慧日。不妨於聲色中起倒。聲色中坐臥。立地見它",
    "X66n1297_064:0668b08": "本仁和尚為人處。　牧菴密云。白水老漢祇有閉門",
    "X66n1297_064:0668b09": "作活之謀。且無冒險衝鋒之用。者僧雖有冒險衝鋒",
    "X66n1297_064:0668b10": "之用。且無閉門作活之謀。以致此話不圓。今日路見",
    "X66n1297_064:0668b11": "不平要圓此話去也。有問如何是聲不是聲。對道徧",
    "X66n1297_064:0668b12": "界不曾藏。如何是色不是色。對道迅雷不及掩耳。若",
    "X66n1297_064:0668b13": "向者裏緇素得出。則一切聲是佛聲。一切色是佛色。",
    "X66n1297_064:0668b14": "脫或不然。鵲來頭上語。雲向眼前生。",
    "X66n1297_064:0668b15": "色自色兮聲自聲。新鶯嗁處柳烟輕。門門有路通京",
    "X66n1297_064:0668b16": "國。三島斜橫海月明。(丹霞淳)",
    "X66n1297_064:0668b17": "聲出虗。色生無。聲前色後轉塗糊。間不容髮。安可名",
    "X66n1297_064:0668b18": "模。堂堂圓應沒錙銖。巧張爐鞴費分疎。爭如棒下無",
    "X66n1297_064:0668b19": "生忍。聞見馨香滿道途。(圓悟勤)",
    "X66n1297_064:0668b20": "不是色。不是聲。隔簾櫳見把鍼人。瞻風撥艸知何限。",
    "X66n1297_064:0668b21": "戶口門頭錯認真。(不韵音)",
    "X66n1297_064:0668b22": "明州天童咸啟禪師(洞山价嗣)簡大德問學人。卓卓上",
    "X66n1297_064:0668b23": "來請師的的。師曰。我者裏一屙便了。有甚卓卓的",
    "X66n1297_064:0668b24": "的。曰。和尚與麼答話。更買艸鞵行脚好。師曰近前",
    "X66n1297_064:0668c01": "來。簡近前。師曰祇如老僧與麼抵對。過在甚麼處。",
    "X66n1297_064:0668c02": "簡無語。師便打。",
    "X66n1297_064:0668c03": "天童華云。啟禪師固是本分鉗錘。塞斷天童口未得",
    "X66n1297_064:0668c04": "在。簡大德雖深入閫域。要且未具透關眼。",
    "X66n1297_064:0668c05": "卓卓的的。一屙便息。老鼠舞三台。貓兒吹觱篥。烏龜",
    "X66n1297_064:0668c06": "舉首唱巴歌。一二三四五六七。(承天宗)",
    "X66n1297_064:0668c07": "咸啟因僧問如何是應用無虧底眼。師曰恰如瞎",
    "X66n1297_064:0668c08": "一般。",
    "X66n1297_064:0668c09": "盲聾瘖瘂迥天真。眼似眉毛道始隣。昨夜東君潛布",
    "X66n1297_064:0668c10": "令。黃鶯嗁處綠楊春。(丹霞淳)",
    "X66n1297_064:0668c11": "瑞州九峰普滿禪師(洞山价嗣)問僧近離甚處。曰閩中。",
    "X66n1297_064:0668c12": "師曰遠涉不易。曰。不難。動步便到。師曰有不動步",
    "X66n1297_064:0668c13": "者麼。曰有。師曰爭得到此間。僧無對。師以拄杖趁",
    "X66n1297_064:0668c14": "出。",
    "X66n1297_064:0668c15": "洞山瑩云。為人為徹。殺人見血。固是九峰一片熱腸。",
    "X66n1297_064:0668c16": "可惜者僧不善為客。煩勞主人。若是箇衲僧。但向道",
    "X66n1297_064:0668c17": "和尚大似不曾行脚。管取者棒別有分付在。",
    "X66n1297_064:0668c18": "雲重重又水重重。步不曾移到九峰。遠涉若還言不",
    "X66n1297_064:0668c19": "易。主人却在半途中。(雪巖欽)",
    "X66n1297_064:0668c20": "普滿因僧問十二時中如何合道。師曰無心合道。",
    "X66n1297_064:0668c21": "曰畢竟如何。師曰。土上覓泥猶自可。波中求水實",
    "X66n1297_064:0668c22": "堪悲。",
    "X66n1297_064:0668c23": "牽驢飲江水。鼻吹波浪起。岸上蹄蹋蹄。水中[此/束]對[此/束]。",
    "X66n1297_064:0668c24": "(方菴顯)",
    "X66n1297_064:0669a01": "普滿因僧問如何是不遷義。師曰。東昇明月。西落",
    "X66n1297_064:0669a02": "金烏。曰非師不委。師曰理當即行。僧禮拜。師便打。",
    "X66n1297_064:0669a03": "僧曰。仁義道中。禮拜何咎。師曰。來處不明。須行嚴",
    "X66n1297_064:0669a04": "令。",
    "X66n1297_064:0669a05": "拙文才云。目明可以察秋毫。理正可以分曲直。九峰",
    "X66n1297_064:0669a06": "深辨端倪。頭正尾正。祇如者僧禮拜又作麼生。不向",
    "X66n1297_064:0669a07": "滄溟深處去。爭能釣得錦鱗歸。",
    "X66n1297_064:0669a08": "普滿因僧問如何是不壞身。師曰正是。曰學人不",
    "X66n1297_064:0669a09": "會請師直指。師曰適來曲多少。",
    "X66n1297_064:0669a10": "不壞身正是。正是不壞身。適來曲多少。扭得鼻頭辛。",
    "X66n1297_064:0669a11": "(石溪月)",
    "X66n1297_064:0669a12": "京兆華嚴寺休靜禪師(洞山价嗣)在洛浦作維那。因普",
    "X66n1297_064:0669a13": "請。白椎曰。上間般柴。下間鋤地。時首座便問。聖僧",
    "X66n1297_064:0669a14": "作什麼。師曰。當堂不正坐。那赴兩頭機。",
    "X66n1297_064:0669a15": "泐潭準云。華嚴雖臨時對答。應用不失其宜。然祇解",
    "X66n1297_064:0669a16": "順水橕篙。不解逆風把柁。當時若是準上座。纔見伊",
    "X66n1297_064:0669a17": "道聖僧作什麼。便打一椎云。大眾普請罷。首座當出",
    "X66n1297_064:0669a18": "院。謹白。且道因甚如此。不見道一朝權在手。看取令",
    "X66n1297_064:0669a19": "行時。　昭覺勤云。珠鑽九曲。休靜可謂神功。玉解連",
    "X66n1297_064:0669a20": "環。山僧更資一路。或有問聖僧作什麼。但向道。廓如",
    "X66n1297_064:0669a21": "明鏡當臺照。不動形聲應萬緣。",
    "X66n1297_064:0669a22": "華嚴在洞山時問。學人未見理路。未免情識。洞山",
    "X66n1297_064:0669a23": "曰汝還見理路也未。師曰無理路。洞曰甚麼處得",
    "X66n1297_064:0669a24": "情識來。師曰學人實問。洞曰與麼須向萬里無寸",
    "X66n1297_064:0669b01": "艸處立。師曰萬里無寸艸處還許立也無。洞曰直",
    "X66n1297_064:0669b02": "須與麼去。",
    "X66n1297_064:0669b03": "撥開淺艸露斑蛇。毒氣熏蒸墜晚霞。無奈乞兒伎倆",
    "X66n1297_064:0669b04": "別。籃兒無底盛還家。(粟菴鼎)",
    "X66n1297_064:0669b05": "台州幽棲道幽禪師(洞山价嗣)一日敲鐘上堂。大眾纔",
    "X66n1297_064:0669b06": "集。師乃問甚麼人打鐘。僧曰維那。師曰近前來。僧",
    "X66n1297_064:0669b07": "近前。師遂打一掌。却歸方丈臥。",
    "X66n1297_064:0669b08": "投子青云。然自急須逃古今皆有。行窮絕處試問旁",
    "X66n1297_064:0669b09": "人。不識下情果然獲有。既從相問急索端由。不顧危",
    "X66n1297_064:0669b10": "亡。得它假難。雖獲小利。也是暗地傷人。不為好手。者",
    "X66n1297_064:0669b11": "僧雖然失利。葢為自不守分。致禍臨身。未為分外。然",
    "X66n1297_064:0669b12": "雖如是。終是平人橫遭羅網。自有旁人證據在。且道",
    "X66n1297_064:0669b13": "證據箇甚事。乃云東家不了。西舍受殃。復頌。",
    "X66n1297_064:0669b14": "驀路相逢借問由。寸心莫便與它酬。雖然重擔教人",
    "X66n1297_064:0669b15": "代。終是慚顏暗地羞。",
    "X66n1297_064:0669b16": "平地推人便喫交。道人行處意何超。分明月到梧桐",
    "X66n1297_064:0669b17": "上。不照梧桐照碧霄。(幻有傳)",
    "X66n1297_064:0669b18": "益州北院通禪師(洞山价嗣)問夾山。目前無法。意在目",
    "X66n1297_064:0669b19": "前。不是目前法。非耳目之所到。豈不是和尚語。山",
    "X66n1297_064:0669b20": "曰是。師便掀倒禪牀叉手而立。山起來打一拄杖。",
    "X66n1297_064:0669b21": "師乃下去。",
    "X66n1297_064:0669b22": "法眼益云。是它掀倒禪牀。何不便去。須待夾山打一",
    "X66n1297_064:0669b23": "棒了纔去。意在什麼處。　愚菴盂云。夾山好拄杖。祇",
    "X66n1297_064:0669b24": "是分付遲了。待問豈不是和尚語。驀頭便打。此時北",
    "X66n1297_064:0669c01": "院縱有神通也措手不及。雖然。北院待夾山打一下",
    "X66n1297_064:0669c02": "始行是何意旨。弄玉已隨蕭史去。丹青留與後人狂。",
    "X66n1297_064:0669c03": "北院在夾山。見示眾曰。坐斷主人翁。不落第二見。",
    "X66n1297_064:0669c04": "師乃出眾曰。須知有一人不合伴。山曰猶是第二",
    "X66n1297_064:0669c05": "見。師乃掀倒禪牀。山曰老兄作麼生。師曰待某甲",
    "X66n1297_064:0669c06": "舌頭爛即向和尚道。",
    "X66n1297_064:0669c07": "萋萋芳艸憶王孫。柳外樓邊悵斷魂。杜宇頻呼山欲",
    "X66n1297_064:0669c08": "雨。重重香霧鎖柴門。(粟菴鼎)",
    "X66n1297_064:0669c09": "洞山道全禪師(洞山价嗣)因僧問。清淨行者不入涅槃。",
    "X66n1297_064:0669c10": "破戒比丘不入地獄時如何。師曰。度盡無遺影。還",
    "X66n1297_064:0669c11": "它越涅槃。",
    "X66n1297_064:0669c12": "寶壽新云。好箇師僧。竟不知墮在無影坑中。憑空以",
    "X66n1297_064:0669c13": "為究竟。若不是洞山重布梯航。何時復出得見天日。",
    "X66n1297_064:0669c14": "要識清淨行者麼。東邊是。要識破戒比丘麼。西邊是。",
    "X66n1297_064:0669c15": "還會麼。也是無事生事。",
    "X66n1297_064:0669c16": "京兆蜆子和尚(洞山价嗣)混俗閩中。不蓄道具。不循律",
    "X66n1297_064:0669c17": "儀。冬夏一衲。逐日沿江岸採掇蝦蜆充腹。暮即宿",
    "X66n1297_064:0669c18": "東山白馬廟紙錢中。居民目為蜆子和尚。華嚴靜",
    "X66n1297_064:0669c19": "聞之。欲決真假。先潛入紙錢中。深夜師歸。嚴把住",
    "X66n1297_064:0669c20": "曰。如何是祖師西來意。師曰神前酒臺盤。嚴放手",
    "X66n1297_064:0669c21": "曰。不虗與我同根生。",
    "X66n1297_064:0669c22": "神前酒臺盤。鐵彈大如拳。一擊便粉碎。不值半文錢。",
    "X66n1297_064:0669c23": "(圓悟勤)",
    "X66n1297_064:0669c24": "神前撥紙問西來。直截當機指酒臺。赤膊袒肩頭面",
    "X66n1297_064:0670a01": "禮。禍從天降不成灾。(瞎堂遠)",
    "X66n1297_064:0670a02": "紙錢堆裏可憐生。臭口纔開便葛藤。蕩盡鬼家窮活",
    "X66n1297_064:0670a03": "計。至今古廟絕人行。(東山源)",
    "X66n1297_064:0670a04": "摝蜆撈蝦昧己靈。那堪古廟著渾身。擡頭那畔空狼",
    "X66n1297_064:0670a05": "藉。討甚多年鬼眼睛。(東野敷)",
    "X66n1297_064:0670a06": "潭州大光山居誨禪師(石霜諸嗣)因僧問。祇如達磨是",
    "X66n1297_064:0670a07": "祖否。師曰不是祖。曰既不是祖又來作什麼。師曰",
    "X66n1297_064:0670a08": "祇為汝不薦。曰薦後如何。師曰方知不是祖。",
    "X66n1297_064:0670a09": "少林續燄事堪奇。臘夜梅花雪後枝。黃檗昔年曾有",
    "X66n1297_064:0670a10": "語。大唐國裏沒禪師。(丹霞淳)",
    "X66n1297_064:0670a11": "覿面全提少室令。當機不薦過新羅。清風樓上逢知",
    "X66n1297_064:0670a12": "己。撥動烟塵不奈何。(足菴鑒)",
    "X66n1297_064:0670a13": "筠州九峰道虔禪師(石霜諸嗣)因僧問。祖祖相傳。復傳",
    "X66n1297_064:0670a14": "何事。師曰。釋迦慳。迦葉富。曰如何是釋迦慳。師曰",
    "X66n1297_064:0670a15": "無物與人。曰如何是迦葉富。師曰國內孟嘗君。曰",
    "X66n1297_064:0670a16": "畢竟傳底事作麼生。師曰百歲老人夜分鐙。",
    "X66n1297_064:0670a17": "寂光影裏現全身。貴異天然迥出倫。家富奴兒偏得",
    "X66n1297_064:0670a18": "力。夜分燈火照西鄰。(丹霞淳)",
    "X66n1297_064:0670a19": "玉堂人靜苔墀冷。一片虗凝月色寒。何處笛聲驚夢",
    "X66n1297_064:0670a20": "起。醒來殊覺漏聲殘。(元冥真)",
    "X66n1297_064:0670a21": "九峰因僧問。承聞和尚有言。諸聖間出祇是傳語",
    "X66n1297_064:0670a22": "人是否。師曰是。曰。世尊一手指天。一手指地。道天",
    "X66n1297_064:0670a23": "上天下惟吾獨尊。因甚喚作傳語人。師曰。祇為一",
    "X66n1297_064:0670a24": "手指天一手指地。因此喚作傳語人。",
    "X66n1297_064:0670b01": "妙相圓明不可親。奴兒婢子自殷勤。指天指地偁尊",
    "X66n1297_064:0670b02": "大。也是傳言送語人。(丹霞淳)",
    "X66n1297_064:0670b03": "虎驟龍驤越大方。金聲玉振豈尋常。要知尊貴深深",
    "X66n1297_064:0670b04": "旨。臣相當途印不彰。(觀濤奇)",
    "X66n1297_064:0670b05": "使臣傳旨日勤勤。主上從來不視軍。大抵天然君體",
    "X66n1297_064:0670b06": "段。陰陽燮理罕相聞。(天愚寶)",
    "X66n1297_064:0670b07": "九峰因僧問如何是學人自己。師曰更問阿誰。曰",
    "X66n1297_064:0670b08": "恁麼便承當時如何。師曰須彌頭更戴須彌。",
    "X66n1297_064:0670b09": "自家冷暖自家知。祖意西來更問誰。全體承當全體",
    "X66n1297_064:0670b10": "是。須彌頂上戴須彌。(石溪月)",
    "X66n1297_064:0670b11": "到舍未須矜是主。至親何用敘寒暄。冠天履地尋常",
    "X66n1297_064:0670b12": "事。略著絲毫便墮尊。(位中符)",
    "X66n1297_064:0670b13": "九峰因僧問。西天坐夏以蠟人為驗。未審此間如",
    "X66n1297_064:0670b14": "何。師曰。頭戴午夜月。脚蹋黃金地。曰此人還轉也",
    "X66n1297_064:0670b15": "無。師曰爭得不轉。曰如何轉。師曰今世已聞龍脫",
    "X66n1297_064:0670b16": "骨。",
    "X66n1297_064:0670b17": "徑山琇云。今日忽有問此間夏末有人得道麼。但對",
    "X66n1297_064:0670b18": "道無。云何謂無。向道箇箇眉毛橫眼上。人人鼻孔大",
    "X66n1297_064:0670b19": "頭垂。且道九峰是徑山是。",
    "X66n1297_064:0670b20": "午夜山房月色深。十分明白墮功勳。撥開向上通天",
    "X66n1297_064:0670b21": "竅。烟嶂重重不見人。(自得暉)",
    "X66n1297_064:0670b22": "金地團圝白玉輪。蒼龍弄影過雲津。祇今聚窟瓊田",
    "X66n1297_064:0670b23": "外。水母親騎折角麟。(俍亭挺)",
    "X66n1297_064:0670b24": "九峰因石霜遷化。眾請首座住持。時師為侍者。白",
    "X66n1297_064:0670c01": "眾問首座曰。先師道休去歇去。冷秋秋去。一條白",
    "X66n1297_064:0670c02": "練去古廟香爐去。一念萬年去。明什麼邊事。會得",
    "X66n1297_064:0670c03": "即住持。不會即不可。座曰明一色邊事。師曰與麼",
    "X66n1297_064:0670c04": "則不會先師意在。座曰但裝香來。香烟斷處若去",
    "X66n1297_064:0670c05": "不得。即不會。遂焚香。香烟未斷。座遂脫去。師撫座",
    "X66n1297_064:0670c06": "背曰。坐脫立亡即不無。先師意未夢見在。",
    "X66n1297_064:0670c07": "雲居舜云。九峰祇具一隻。眼　南堂靜云。要識虔侍",
    "X66n1297_064:0670c08": "者麼。祇是急殺人底漢子。要識首座麼。祇是孟春猶",
    "X66n1297_064:0670c09": "寒。仲春漸暖。季春漸暄。忽有人喚和尚。和尚啞賴它",
    "X66n1297_064:0670c10": "喚一聲。若不喚一聲。念到臘月三十日也未了在。",
    "X66n1297_064:0670c11": "　開福寧云。且道首座是會不會。若道會。侍者撫背云",
    "X66n1297_064:0670c12": "先師意未夢見在。若道不會。其奈首座良哉。快便攃",
    "X66n1297_064:0670c13": "手便行。且道利害在什麼處。會麼。路遠夜長休把火。",
    "X66n1297_064:0670c14": "大家吹滅暗中行。　南華昺云。透生死關。高超物表。",
    "X66n1297_064:0670c15": "秉殺活劍。獨據寰中。若非智眼洞明。未免扶籬摸壁。",
    "X66n1297_064:0670c16": "要會麼。春蘭與秋菊。各自一時榮。　薦福行云。大凡",
    "X66n1297_064:0670c17": "本分法席肘臂。欲其重。非重不能權衡佛祖爪牙。欲",
    "X66n1297_064:0670c18": "其利。非利無以開托人天。看它石霜遷化。首座侍者",
    "X66n1297_064:0670c19": "各出一隻手扶持石霜宗旨。直是光前絕後古今罕",
    "X66n1297_064:0670c20": "聞。諸人要辨來端。各請拗折弓箭。蹋翻射垛。來與老",
    "X66n1297_064:0670c21": "僧相見。　徑山杲云。兩箇無孔銕錘。就中一箇最重。",
    "X66n1297_064:0670c22": "　天寧琦云。首座坐脫立亡。侍者說黃道黑。先師意",
    "X66n1297_064:0670c23": "在鉤頭。須信曲中有直。若在臨濟門下。三十棒教誰",
    "X66n1297_064:0670c24": "喫。來說是非者。便是是非人。　報恩琇云。首座擔板",
    "X66n1297_064:0671a01": "祇得一橛。當時見道恁麼則未會先師意在。祇消道",
    "X66n1297_064:0671a02": "吾不如汝。管教九峰無地容身。不見道爭之不足讓",
    "X66n1297_064:0671a03": "則有餘。　博山來云。善建者不拔。善辯者若訥。首座",
    "X66n1297_064:0671a04": "損其華。填其實。潔其操。楷其式。住持事業豈其然乎。",
    "X66n1297_064:0671a05": "侍者太煞逕庭。不近人情。還會石霜意也未。總好與",
    "X66n1297_064:0671a06": "三十笤帚。　清化嶾云。者兩箇漢。好似吳越人搖船。",
    "X66n1297_064:0671a07": "各使一邊。石霜老人決未肯點頭在。　象耳覺云。宗",
    "X66n1297_064:0671a08": "師行處如火消冰。透過是非關。全機亡得喪。盡道首",
    "X66n1297_064:0671a09": "座滯在一色。侍者知見超師。可謂體妙失宗。全迷向",
    "X66n1297_064:0671a10": "背。殊不知首座如鷺鷥立雪品類不齊。侍者似鳳翥",
    "X66n1297_064:0671a11": "丹霄不縈金網。一人高高山頂立。一人深深海底行。",
    "X66n1297_064:0671a12": "各自隨方而來。同會九重城裏。而今要識此二人麼。",
    "X66n1297_064:0671a13": "豎拂子云。龍臥碧潭風凜凜。埀下拂子云。鶴歸霄漢",
    "X66n1297_064:0671a14": "背摩天。",
    "X66n1297_064:0671a15": "世間何事最堪悲。無孔由來是鐵錘。爐冶不能烹得",
    "X66n1297_064:0671a16": "破。任教千古與風吹。(保寧勇)",
    "X66n1297_064:0671a17": "帶角披毛異類身。寒灰枯木眼中塵。雖然未會先師",
    "X66n1297_064:0671a18": "意。爭奈臨行一著親。(丹霞淳)",
    "X66n1297_064:0671a19": "雖然一箭定天山。百戰場中出手難。莫道古祠香火",
    "X66n1297_064:0671a20": "斷。神前自有酒臺盤。(上方益)",
    "X66n1297_064:0671a21": "石人不怕師子吼。須彌頂上翻筋斗。滄溟竭盡正三",
    "X66n1297_064:0671a22": "更。生鐵崑崙雲外走。(承天宗)",
    "X66n1297_064:0671a23": "石霜一宗親傳九峰。香消脫去正脉難通。月巢鶴作",
    "X66n1297_064:0671a24": "千年夢。雪屋人迷一色功。坐斷十方猶點額。密移一",
    "X66n1297_064:0671b01": "步看飛龍。(天童覺)",
    "X66n1297_064:0671b02": "一片虗凝絕謂情。白雲消散彩霞橫。行人莫怪貪程",
    "X66n1297_064:0671b03": "速。坐守寒巖異艸青。(雲巖因)",
    "X66n1297_064:0671b04": "萬丈寒潭徹底清。霜天午夜欲生冰。釣魚要擲金鱗",
    "X66n1297_064:0671b05": "餌。撥轉蘆篷向月明。(正堂辨)",
    "X66n1297_064:0671b06": "梅雪爭春未肯降。騷人閣筆費評章。梅雖遜雪三分",
    "X66n1297_064:0671b07": "白。雪却輸梅一段香。(六愚哲)",
    "X66n1297_064:0671b08": "玉樓金殿鎖瓊枝。妃子徒勤舞袖時。明露秋光猶不",
    "X66n1297_064:0671b09": "委。暗藏春色幾人知。(磐石安)",
    "X66n1297_064:0671b10": "一鍼鍼又一鍼鍼。定要鍼它病淺深。痛處一鍼肝膽",
    "X66n1297_064:0671b11": "見。方知割股救人心。(梅溪度)",
    "X66n1297_064:0671b12": "九峰因僧問。人人盡道請益。未審師還拯濟也無。",
    "X66n1297_064:0671b13": "師曰汝道巨嶽還曾乏寸土麼。曰四海參尋當為",
    "X66n1297_064:0671b14": "何事。師曰演若迷頭心自狂。曰還有不狂者麼。師",
    "X66n1297_064:0671b15": "曰有。曰如何是不狂者。師曰突曉途中眼不開。",
    "X66n1297_064:0671b16": "寒谷生洪律。全超拯濟功。園林變花柳。何必待春風。",
    "X66n1297_064:0671b17": "(方菴顯)",
    "X66n1297_064:0671b18": "萬里封疆事正愁。淵明解印笑封侯。歸來故里渾風",
    "X66n1297_064:0671b19": "月。何用勞生更折腰。(雪崙果)",
    "X66n1297_064:0671b20": "九峰因僧問。盡乾坤都來是箇眼。如何是乾坤眼。",
    "X66n1297_064:0671b21": "師曰乾坤在裏許。曰乾坤眼何在。師曰正是乾坤",
    "X66n1297_064:0671b22": "眼。曰還照矚也無。師曰不借三光勢。曰。既不借三",
    "X66n1297_064:0671b23": "光勢。憑何喚作乾坤眼。師曰。若不恁麼。髑髏前見",
    "X66n1297_064:0671b24": "鬼人無數。",
    "X66n1297_064:0671c01": "絲來線去話情悰。攜手相將入錦叢。到底淚腸無限",
    "X66n1297_064:0671c02": "痛。一聲長笛寄秋風。山疊疊。水重重。筆尖珍重點睛",
    "X66n1297_064:0671c03": "龍。(墨歷智)",
    "X66n1297_064:0671c04": "許大乾坤一眼睛。明頭却暗暗頭明。金鎞若賸纖毫",
    "X66n1297_064:0671c05": "翳。艸動風吹總是兵。(豁堂嵓)",
    "X66n1297_064:0671c06": "退身有路。進步曷升。重重拈起。截鐵斬釘。使星三徙",
    "X66n1297_064:0671c07": "情方恰。定國安邦見老成。(頻吉祥)",
    "X66n1297_064:0671c08": "九峰因僧問。古人道因真立。妄從妄顯。真是否。師",
    "X66n1297_064:0671c09": "曰是。曰如何是真心。師曰不襍食。是曰如何是妄",
    "X66n1297_064:0671c10": "心。師曰攀緣起倒是。曰離此二途如何是本體。師",
    "X66n1297_064:0671c11": "曰本體不離。曰為什麼不離。師曰。不敬功德天。誰",
    "X66n1297_064:0671c12": "嫌黑暗女。",
    "X66n1297_064:0671c13": "是真是妄。披金擇沙。同門出入。宿世冤家。(方菴顯)",
    "X66n1297_064:0671c14": "九峰示眾。常住法身不生不滅。僧問。既是不生不",
    "X66n1297_064:0671c15": "滅。為什麼六道輪迴。師曰為有心故。曰以何方便",
    "X66n1297_064:0671c16": "當證法身。師曰以虗空心合虗空理。曰證後如何。",
    "X66n1297_064:0671c17": "師曰。任從三界轉。徒聽四生奔。又曰會麼。曰不會。",
    "X66n1297_064:0671c18": "師曰禮拜著。",
    "X66n1297_064:0671c19": "精金須百煉。百煉色不回。轉道貴無心。無心道即恢。",
    "X66n1297_064:0671c20": "更深秋夜月。古廟香爐灰。法身無一物。山嶽空崔嵬。",
    "X66n1297_064:0671c21": "(南堂靜)",
    "X66n1297_064:0671c22": "九峰因僧問如何是頭。師曰開眼不覺曉。曰如何",
    "X66n1297_064:0671c23": "是尾。師曰不坐萬年牀。曰有頭無尾時如何。師曰",
    "X66n1297_064:0671c24": "終是不貴。曰有尾無頭時如何。師曰雖飽無功。曰",
    "X66n1297_064:0672a01": "直得頭尾相稱時如何。師曰。兒孫得力。室內不知。",
    "X66n1297_064:0672a02": "博山來云。指活路於廛中。舌頭不連著肉。披全提於",
    "X66n1297_064:0672a03": "向上。頭顱不拄著天。九峰口齒若梭腸。自有巧婦鍼",
    "X66n1297_064:0672a04": "線也。所貴者兒孫得力室內不知。且道不知底是何",
    "X66n1297_064:0672a05": "事。　靈隱禮云。洞山明妙叶於正偏。四臣咸奉一君。",
    "X66n1297_064:0672a06": "九峰辨貴賤於內紹。五子全身歸父。殊不知威音那",
    "X66n1297_064:0672a07": "畔五馬不嘶。今世門頭一牛不飲。且道雲生碧嶂。風",
    "X66n1297_064:0672a08": "起青萍。枯木龍吟。髑髏喜笑。又作麼生。乃卓拄杖云。",
    "X66n1297_064:0672a09": "萬古碧潭空界月。再三撈摝始應知。",
    "X66n1297_064:0672a10": "規圓矩方。用行舍藏。鈍置棲蘆之鳥。進退觸藩之羊。",
    "X66n1297_064:0672a11": "喫人家飯。臥自家牀。雲騰致雨。露結為霜。玉線相投",
    "X66n1297_064:0672a12": "透鍼孔。錦絲不斷吐梭腸。石女機停兮夜色向午。木",
    "X66n1297_064:0672a13": "人路轉兮月影移央。(天童覺)",
    "X66n1297_064:0672a14": "九峰因僧問。古人道。直得不恁麼來者。猶是兒孫。",
    "X66n1297_064:0672a15": "意旨如何。師曰。古人不謾語。曰如何是來底兒孫。",
    "X66n1297_064:0672a16": "師曰猶守珍御在。曰如何是父。師曰。無家可坐。無",
    "X66n1297_064:0672a17": "世可興。",
    "X66n1297_064:0672a18": "尊貴天然原不共。轉身有路涉途中。苔封古殿難尋",
    "X66n1297_064:0672a19": "迹。體混諸塵不露踪。旋轉華夷皆至化。浩然物我總",
    "X66n1297_064:0672a20": "同風。舜謨禹蹟渾閒事。那見尊家更計功。(天岸昇)",
    "X66n1297_064:0672a21": "不立孤危道始丕。纔居尊貴落今時。劫前風月誰人",
    "X66n1297_064:0672a22": "薦。化外春光自不知。忘朕兆。絕機宜。寥寥金殿綠苔",
    "X66n1297_064:0672a23": "滋。鴻鈞一氣從教轉。那更重裁眼上眉。(遠菴僼)",
    "X66n1297_064:0672a24": "一簾明月解回踪。寧守寒巖異艸封。無地卓錐猶墮",
    "X66n1297_064:0672b01": "見。沉家湘水未全窮。體照盡。位方終。撲破珊瑚笑石",
    "X66n1297_064:0672b02": "崇。欲識誕生王子父。鶴騰霄漢出銀籠。(旋菴月)",
    "X66n1297_064:0672b03": "無索泥牛露地討。牧童倒騎入荒艸。銕笛一聲天地",
    "X66n1297_064:0672b04": "秋。烟霞深處和衣裊。(緣止緣)",
    "X66n1297_064:0672b05": "九峰因僧問。一筆丹青為什麼邈誌公真不得。師",
    "X66n1297_064:0672b06": "曰僧繇却許誌公。曰未審僧繇得什麼人證旨却",
    "X66n1297_064:0672b07": "許誌公。師曰烏龜稽首須彌柱。",
    "X66n1297_064:0672b08": "荊山美玉卞人尋。至寶無瑕絕見因。鐵牛帶子蹋滄",
    "X66n1297_064:0672b09": "海。撞月石龜長羽鱗。(投子青)",
    "X66n1297_064:0672b10": "台州湧泉景欣禪師(石霜諸嗣)因僧問如何是相傳底",
    "X66n1297_064:0672b11": "事。師曰。龍吐長生水。魚吞無盡漚。曰請師挑硩。師",
    "X66n1297_064:0672b12": "曰。擂鼓轉船頭。棹穿波底月。",
    "X66n1297_064:0672b13": "依依半月沉寒水。耿耿三星落碧巑。昔日雲巖曾漏",
    "X66n1297_064:0672b14": "泄。金輪王子寶花冠。(丹霞淳)",
    "X66n1297_064:0672b15": "湧泉因武宗廢教。在院看牛。時有彊德二禪客到。",
    "X66n1297_064:0672b16": "於路次見師騎牛。不識乃曰。蹏角甚分明。怎奈騎",
    "X66n1297_064:0672b17": "者不鑒。師驟牛而去。二禪客相次憩於樹下煎茶。",
    "X66n1297_064:0672b18": "師下牛與坐。乃問近離甚處。曰那邊。師曰那邊事",
    "X66n1297_064:0672b19": "作麼生。彊提起茶盞。師曰此猶是者邊事。那邊事",
    "X66n1297_064:0672b20": "作麼生。彊無對。師曰。莫道騎者不鑒好。",
    "X66n1297_064:0672b21": "保寧勇代泉指參隨人云。歸到山中分明舉似。　寶",
    "X66n1297_064:0672b22": "壽方云。大小湧泉大似南頭失利却來北頭盤本。當",
    "X66n1297_064:0672b23": "時待道頭角甚分明爭奈騎者不鑒。何不下牛向前",
    "X66n1297_064:0672b24": "搊住云速道速道。它若擬議。便與劈面一掌。却好云",
    "X66n1297_064:0672c01": "莫道騎者不鑒好。",
    "X66n1297_064:0672c02": "芳艸蔓蔓豈變秋。牧童白牯恣優游。異中有路人難",
    "X66n1297_064:0672c03": "見。却謂騎牛不識牛。(丹霞淳)",
    "X66n1297_064:0672c04": "學醫靡不欲方良。日久却成艸藥郎。正要索君真藥",
    "X66n1297_064:0672c05": "看。人前未免兩頭忙。(履斯巖)",
    "X66n1297_064:0672c06": "湧泉因雪峰來訪。乃門送峰入轎了。師曰者箇四",
    "X66n1297_064:0672c07": "人舁。那箇幾人舁。峰乃聳身起曰道什麼。師再問。",
    "X66n1297_064:0672c08": "峰曰行它不會。師曰知即知。祇是道不得。",
    "X66n1297_064:0672c09": "雲居莊云。有賓有主。全收全放。直須識取湧泉雪峰。",
    "X66n1297_064:0672c10": "脫或未然。切忌向虗空裏釘橛。　璿鑑衡云。涌泉糚",
    "X66n1297_064:0672c11": "聾不妨軟頑。雪峰欺敵不解減竈。若是佛日。待問那",
    "X66n1297_064:0672c12": "箇幾人舁。但向四人道分一籌與者上座。看他涌泉",
    "X66n1297_064:0672c13": "又作何去就。",
    "X66n1297_064:0672c15": "宗鑑法林卷六十四"
}