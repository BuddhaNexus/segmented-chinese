{
    "X68n1319_009:0532a16": "御製序",
    "X68n1319_009:0532a17": "[0532a17] 雪竇&#x5FA7;參諸方。機辯無敵。忽遇智門。兩度拂子驀口",
    "X68n1319_009:0532a18": "打。豁然開悟。乃嗣智門。學者於此薦得。當知心不在",
    "X68n1319_009:0532a19": "思維。而普照法界。口不必語言。而遍演恒沙。如雪竇",
    "X68n1319_009:0532a20": "云。直饒乾坤大地草木叢林盡為衲僧。異口同聲。各",
    "X68n1319_009:0532a21": "置百千問難。也不消長老一彈指。便乃高低普應。前",
    "X68n1319_009:0532a22": "後無差也。雖然一彈指中隨緣自結。如三十三天共",
    "X68n1319_009:0532a23": "食寶器。隨其福德而飯色不同。故經云。一切賢聖皆",
    "X68n1319_009:0532a24": "以無為法而有差別。一彈指尚且如是。況乃有答有",
    "X68n1319_009:0532b01": "問。有字有文。豈得顢頇渾同。無復選擇。[0532b01] 昔年雪竇眉",
    "X68n1319_009:0532b02": "毛拖地。留此葛藤。今日圓明解髻探珠。蛇足一上。茲",
    "X68n1319_009:0532b03": "編也。皆是第一義諦最上宗乘。學者不假外求。直下",
    "X68n1319_009:0532b04": "自證。則不離此言句。而皆有從凡入聖之機。譬如以",
    "X68n1319_009:0532b05": "火銷冰。冰釋於水。水冰一味。得無所得。火水殊途。有",
    "X68n1319_009:0532b06": "何交涉。然而火力銷冰。其功曷可誣歟。"
}