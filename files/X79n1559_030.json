{
    "X79n1559_030:0482a03": "嘉泰普燈錄卷第三十",
    "X79n1559_030:0482a05": "平江府報恩光孝禪寺(臣)僧　(正受)　編",
    "X79n1559_030:0482a06": "雜著",
    "X79n1559_030:0482a07": "○蔣山佛慧泉禪師",
    "X79n1559_030:0482a08": "默庵歌(并序)",
    "X79n1559_030:0482a09": "余熙寧九年春。自杭之千頃。移居是院。因其方丈缺",
    "X79n1559_030:0482a10": "爾。遂闢半軒。結艸庵於巖石之下。以為宴息之所。是",
    "X79n1559_030:0482a11": "年十二月庵成。命名曰默。蓋取摩竭掩室。毗耶杜口",
    "X79n1559_030:0482a12": "之義也。未幾。有客造余曰。師之庵成矣。庵之義著矣。",
    "X79n1559_030:0482a13": "而師方且嘮嘮萃徒侶。引遊士。分燈而啟暗。濬源而",
    "X79n1559_030:0482a14": "導深。謂其興悲拯物。開蒙發蔽。則亦至矣。而名為默。",
    "X79n1559_030:0482a15": "其亦妄乎。余謂客曰。子是知默而不知其所以默也。",
    "X79n1559_030:0482a16": "子居。吾語汝。夫默者。佛祖之真猷。含靈之大本也。本",
    "X79n1559_030:0482a17": "之正。則處暄而常寂。本之繆。則趣理而厭塵。然喧寂",
    "X79n1559_030:0482a18": "正繆。雖名數繁。然皆不離吾之至默也。故西竺聖人",
    "X79n1559_030:0482a19": "佛者。應緣感物。金文玉句。殆不勝紀。而卒謂乎無說。",
    "X79n1559_030:0482a20": "蓋明此也。後之人暖昧斯道。謂語為語。而謂默為默。",
    "X79n1559_030:0482a21": "縱謂語默一體。而亦不知體為何物也。徒憤心口。蹈",
    "X79n1559_030:0482a22": "之而不詳。用之而不辨。揚揚然自以為得。復曰。彼默",
    "X79n1559_030:0482a23": "傳者。斷空絕言而已矣。吾佛之道豈然哉。於戱。是豈",
    "X79n1559_030:0482a24": "識吾佛之道也。余學乎默者。於默也。安能盡之。今是",
    "X79n1559_030:0482b01": "庵而且名之者。蓋思古人之不可以跂及也。而亦有",
    "X79n1559_030:0482b02": "所驚也。客去。復為歌曰。",
    "X79n1559_030:0482b03": "庵之基兮不崩而不騫。庵之形兮似月而孤圓。上無",
    "X79n1559_030:0482b04": "其際兮傍無其邊。中無其極兮下亦如然。斯古今兮",
    "X79n1559_030:0482b05": "未聞其變遷。西來之人兮強謂其相傳。嗟余之不敏",
    "X79n1559_030:0482b06": "兮實亦紹焉。念道之將墜兮欲扶危而持顛。彼昏者",
    "X79n1559_030:0482b07": "何知兮。廼拘空而滯偏。棄旃檀古幹兮慕螻蟻之腥",
    "X79n1559_030:0482b08": "羶。還鄉路絕兮嗟荊棘之參天。空華易落兮悲短景",
    "X79n1559_030:0482b09": "之難延。昔人不偶兮亦梁逐而魏還。顧余之微兮今",
    "X79n1559_030:0482b10": "復何言。結茅宴處兮其樂闐闐。朝昏兀兀兮饑飡而",
    "X79n1559_030:0482b11": "困眠。九年冷坐兮斯人可憐。魯祖面壁兮藩籬未堅。",
    "X79n1559_030:0482b12": "諗老敗軍兮徒展戈鋋。三斗山茶兮聊思共煎。伊人",
    "X79n1559_030:0482b13": "不來兮吾意日懸。伊人既至兮凝寂異喧。喧之至理",
    "X79n1559_030:0482b14": "兮乃默之源。吾無己兮為若重宣。松風之飂飂兮巖",
    "X79n1559_030:0482b15": "溜濺濺。峰巒之崷崒兮浮黛而凝煙。竹窗皎皎兮桂",
    "X79n1559_030:0482b16": "魄而霄穿。几席英英兮白雲而晝聯。春夏兮層颸與",
    "X79n1559_030:0482b17": "百華而鬪妍。秋冬兮擁爐視黃葉之翩翩。斯物物兮",
    "X79n1559_030:0482b18": "舉妙以談玄。伊迷徒兮剛欲而棄捐。全體見成兮不",
    "X79n1559_030:0482b19": "勞雕鐫。忽爾回光兮乃聖乃賢。真風既復兮。捨[(ㄇ@(企止))/弟]而",
    "X79n1559_030:0482b20": "忘筌。野老歌吟兮幸斯言之未愆。熈微幽徑兮蘇駮",
    "X79n1559_030:0482b21": "苔纏。此處同歸兮千年萬年。劫火洞然兮此不可然。",
    "X79n1559_030:0482b22": "重閣之後兮寒山之前。",
    "X79n1559_030:0482b23": "○吳山師子端禪師",
    "X79n1559_030:0482b24": "睡辭",
    "X79n1559_030:0482c01": "夫人處世。身有四儀。身之四儀。唯臥最奇。人間萬慮",
    "X79n1559_030:0482c02": "俱遣。名利富貴都不能知。翻思釋迦老子。不知人之",
    "X79n1559_030:0482c03": "好宜。却教我晝則勤心修習善法。初夜．後夜事勿有",
    "X79n1559_030:0482c04": "廢。中夜誦經以自消息。莫以睡眠因緣。令一生空過。",
    "X79n1559_030:0482c05": "若教老僧當時親見。領向靈山頂上大松樹下。塊石",
    "X79n1559_030:0482c06": "枕頭。大家一時打睡。驀地起來。知道睡中有此滋味。",
    "X79n1559_030:0482c07": "放牛歌",
    "X79n1559_030:0482c08": "牛牛牛。休休休。更莫牽犂拽杷。任經冬夏春秋。無繩",
    "X79n1559_030:0482c09": "無索。無準無鈎。朝來放向荒郊去。杳杳無蹤休復休。",
    "X79n1559_030:0482c10": "易說",
    "X79n1559_030:0482c11": "夫易之道。幽玄難會。問著時流。指天說地。窮他二儀",
    "X79n1559_030:0482c12": "未分已前。只言太始太極混沌一氣。清濁纔分之後。",
    "X79n1559_030:0482c13": "不離乾坎艮震巽离坤兌。出來十字街頭。撞著南山",
    "X79n1559_030:0482c14": "張二。問他上代祖翁。却道離鄉日久。子孫不知次第。",
    "X79n1559_030:0482c15": "○法昌遇禪師",
    "X79n1559_030:0482c16": "寄徐龍圖歌",
    "X79n1559_030:0482c17": "孺子從來心性惡。不是德山誰敢撲。法昌一句沒人",
    "X79n1559_030:0482c18": "知。信手拗折珊瑚枝。也大奇。五十年來尋不得。顧鑒",
    "X79n1559_030:0482c19": "咦。翻身趯倒畫須彌。拽下虗空為井蓋作地衣。一等",
    "X79n1559_030:0482c20": "師子兒。他時若見毗耶老。腦後錐。頭角分明辨大溈。",
    "X79n1559_030:0482c21": "答徐龍圖歌",
    "X79n1559_030:0482c22": "法昌有條老鼈鼻。生得來來沒向背。藏身露影恰似",
    "X79n1559_030:0482c23": "無。觸著令人身粉碎。那箇驢。更奇異。兩耳纍垂。四脚",
    "X79n1559_030:0482c24": "著地。正恁麼來。為虵出氣。虵不惜命。近前噴嚏。和那",
    "X79n1559_030:0483a01": "老驢。總不靈利。",
    "X79n1559_030:0483a02": "○保寧勇禪師",
    "X79n1559_030:0483a03": "贈洪井朱道人歌",
    "X79n1559_030:0483a04": "來來去去未甞休。選甚南頭與北頭。一錢為本萬錢",
    "X79n1559_030:0483a05": "利。善解看樓便打樓。不妨好手。著甚來由。君不見歸",
    "X79n1559_030:0483a06": "耕有疇。歸釣有舟。不如騎取箇無眼耳鼻底水牯牛。",
    "X79n1559_030:0483a07": "向三家村裏東倒西儽。擺尾搖頭。清溪萬頃。月印中",
    "X79n1559_030:0483a08": "流。不収玉粒。不擲金鈎。悠悠又阿誰管你趙官家。世",
    "X79n1559_030:0483a09": "界天下有三百六十州。",
    "X79n1559_030:0483a10": "○泐潭真淨雲庵文禪師",
    "X79n1559_030:0483a11": "送雅禪者往石城作匃歌",
    "X79n1559_030:0483a12": "雞不[舀*鳥]無功之食。水長船高。物歸乎有道之心。泥多",
    "X79n1559_030:0483a13": "佛大。德山呵佛罵祖。曾遭巖頭僧堂前領過。臺山路",
    "X79n1559_030:0483a14": "上老婆。有箇趙州不出門勘破。獨有雲門古錐有口。",
    "X79n1559_030:0483a15": "不妨道火火本無火。承言者紛紛自我。不然也。非言",
    "X79n1559_030:0483a16": "道不通。非言理不果。理事通達人。利生無不可。既然",
    "X79n1559_030:0483a17": "也。却不解臨時建立。又不解逐旋包褁。但可日日用",
    "X79n1559_030:0483a18": "好心。殊不知反遭惡禍。末法眾生。知恩者能有幾箇。",
    "X79n1559_030:0483a19": "雅禪者為你老婆葛藤得麼。",
    "X79n1559_030:0483a20": "○寶峰闡提照禪師",
    "X79n1559_030:0483a21": "和陸德先尚書歌",
    "X79n1559_030:0483a22": "大道坦然兮殊不用功。殊不用功兮何必研窮。豁虗",
    "X79n1559_030:0483a23": "離礙兮從空背空。不守自性兮雖同不同。百無所依",
    "X79n1559_030:0483a24": "兮自西自東。照體獨立兮滿目清風。廓落大度兮無",
    "X79n1559_030:0483b01": "不包容。全身異類兮觸處皆通。",
    "X79n1559_030:0483b02": "勸徒銘",
    "X79n1559_030:0483b03": "身心無拘。動寂無知。如大死人。無倚無依。無拘者寬。",
    "X79n1559_030:0483b04": "無知者安。無內無外。無定無觀。無適無莫。無造無作。",
    "X79n1559_030:0483b05": "無去無來。無好無惡。一道清虗。萬法如如。愚極成智。",
    "X79n1559_030:0483b06": "智極成愚。超諸數量。孰云比況。淨盡不留。無法可尚。",
    "X79n1559_030:0483b07": "識不可識。智不可知。誰家之子。兀然巍巍。巍巍不存。",
    "X79n1559_030:0483b08": "根塵頴脫。如憨如癡。落落魄魄。不惜口業。為子說破。",
    "X79n1559_030:0483b09": "笑殺闍梨。山僧罪過。",
    "X79n1559_030:0483b10": "○龍門佛眼遠禪師",
    "X79n1559_030:0483b11": "坐禪銘",
    "X79n1559_030:0483b12": "心光虗映。體絕偏圓。金波匝匝。動寂常禪。念起念滅。",
    "X79n1559_030:0483b13": "不用止絕。任運滔滔。何曾起滅。起滅寂滅。現大迦葉。",
    "X79n1559_030:0483b14": "坐臥經行。未甞間歇。禪何不坐。坐何不禪。了得如是。",
    "X79n1559_030:0483b15": "始號坐禪。坐者何人。禪是何物。而欲坐之。用佛覓佛。",
    "X79n1559_030:0483b16": "佛不用覓。覓之轉失。坐不我觀。禪非外術。初心閙亂。",
    "X79n1559_030:0483b17": "未免回換。所以多方。教渠靜觀。端坐收神。初則紛紜。",
    "X79n1559_030:0483b18": "久久恬淡。虗閑六門。六門稍歇。於中分別。分別纔生。",
    "X79n1559_030:0483b19": "已成起滅。起滅轉變。從自心現。還用自心。反觀一徧。",
    "X79n1559_030:0483b20": "一反不再。圓光頂戴。靈燄騰輝。心心無礙。橫該竪入。",
    "X79n1559_030:0483b21": "生死永息。一粒還丹。變金成汁。身心客塵。透漏無門。",
    "X79n1559_030:0483b22": "迷悟且說。逆順休論。細思昔日。冷坐尋覓。雖然不別。",
    "X79n1559_030:0483b23": "也大狼藉。剎那凡聖。無人能信。匝地忙忙。大須謹慎。",
    "X79n1559_030:0483b24": "如其不知。端坐思惟。一日築著。伏惟伏惟。",
    "X79n1559_030:0483c01": "○黃龍佛壽靈源清禪師",
    "X79n1559_030:0483c02": "無生常住真歸告",
    "X79n1559_030:0483c03": "賢劫第四尊釋迦文佛直下第四十八世孫惟清。雖",
    "X79n1559_030:0483c04": "從本覺應緣出生。而了緣即空。初無自性。氏族親里",
    "X79n1559_030:0483c05": "莫得而詳。但以正因一念。為所宗承。是廁釋迦之遠",
    "X79n1559_030:0483c06": "孫。其號靈源叟。據自了因。所了妙性。無名字中。示稱",
    "X79n1559_030:0483c07": "謂耳。亦臨濟無位真人．傅大士之心王類矣。亦正法",
    "X79n1559_030:0483c08": "眼藏。涅槃妙心。唯證乃知。餘莫能測者歟。所以六祖",
    "X79n1559_030:0483c09": "問讓和尚。甚麼處來。曰。嵩山來。祖曰。甚麼物恁麼來。",
    "X79n1559_030:0483c10": "曰。說似一物即不中。祖曰。還假修證否。曰。修證即不",
    "X79n1559_030:0483c11": "無。污染即不得。祖曰。即此不污染。是諸佛之護念。汝",
    "X79n1559_030:0483c12": "既如是。吾亦如是。茲盖獨標清淨法身。以遵教外別",
    "X79n1559_030:0483c13": "傳之宗。而揀云報化非真佛。亦非說法者。然非無報",
    "X79n1559_030:0483c14": "化大功大用。謂若解通報化。而不頓見法身。別滯污",
    "X79n1559_030:0483c15": "染緣。乖護念旨。理必警省耳。夫少室道行。光騰後裔。",
    "X79n1559_030:0483c16": "則有雲門偃奮雄音絕唱於國中。臨濟玄振大用大",
    "X79n1559_030:0483c17": "機於天下。皆得正傳。世咸宗奉惟清望臨濟九世祖",
    "X79n1559_030:0483c18": "也。今宗教衰喪。其未盡絕滅者。唯二家胤派。斑斑有",
    "X79n1559_030:0483c19": "焉。然名多媿實。顧適當危寄。而朝露身緣勢迫晞墜。",
    "X79n1559_030:0483c20": "因力病釋俗從真。敘如上事。以授二三子。吾委息後。",
    "X79n1559_030:0483c21": "當用依稟觀究。即不違先聖法門。而自見深益。慎勿",
    "X79n1559_030:0483c22": "隨末法所尚。乞空文於有位。求為銘誌。張飾說以浼",
    "X79n1559_030:0483c23": "吾。至囑。至囑。因自所敘曰無生常住真歸告。且繫之",
    "X79n1559_030:0483c24": "以銘。銘曰。無涯湛海。瞥起一漚。亘乎百年。曷浮曷休。",
    "X79n1559_030:0484a01": "廣莫清漢。欻生片雲。有無起滅。隱顯何分。了茲二者。",
    "X79n1559_030:0484a02": "即見實相。十世古今。始終現量。吾銘此旨。昭示汝曹。",
    "X79n1559_030:0484a03": "泥多佛大。水長船高。",
    "X79n1559_030:0484a04": "○泐潭湛堂準禪師",
    "X79n1559_030:0484a05": "贈奇松頭歌",
    "X79n1559_030:0484a06": "種松道者道情孤。往箇茅庵事事無。屋內鋤頭三兩",
    "X79n1559_030:0484a07": "枘。煙熏一隻醋葫蘆。問渠禪。回首指山前。問渠道。戴",
    "X79n1559_030:0484a08": "箇篛笠去鋤艸。再三再四再問渠。拍手呵呵笑欲倒。",
    "X79n1559_030:0484a09": "却言昔日老雲門。參見睦州陳長老。",
    "X79n1559_030:0484a10": "○龍牙言禪師",
    "X79n1559_030:0484a11": "送務紳禪者分衛歌",
    "X79n1559_030:0484a12": "豁靈明。開正道。脫却多年尳臭破布襖。頂門一劄。眼",
    "X79n1559_030:0484a13": "睛便定動。如今識得無能老。天真智現非作造。卷衲",
    "X79n1559_030:0484a14": "携笻下雲嶠。直去廬陵化有緣。萬戶(一作室)千門須徧",
    "X79n1559_030:0484a15": "到。禾山鼓。清平調。俯仰順從心一照。那邊若遇本色",
    "X79n1559_030:0484a16": "人。點著皆知妙不妙。子莫學。石頭老。書信不通行太",
    "X79n1559_030:0484a17": "早。得箇清源鈯斧兒。南臺石上鋤荒艸。",
    "X79n1559_030:0484a18": "示曇清侍者牧牛歌",
    "X79n1559_030:0484a19": "儂家牧箇白牛。年來可縱可收。不用鼻頭絭索。任渠",
    "X79n1559_030:0484a20": "放蕩林丘。風清月瑩。蹤跡難儔。香嚴罷鞭杖。石鞏放",
    "X79n1559_030:0484a21": "繩頭。跨入白雲深處游。直得通身無影象。時吹木笛",
    "X79n1559_030:0484a22": "有來由。小牛兒。莫容易。淺艸平田且隨意。勿今逐隊",
    "X79n1559_030:0484a23": "上高坡。筋力未能登嶮巇。傍水依山養。令頭角完備。",
    "X79n1559_030:0484a24": "叱。豈不見狸奴白牯。解作師子游戲。",
    "X79n1559_030:0484b01": "○勝因戲魚靜禪師",
    "X79n1559_030:0484b02": "拄杖歌",
    "X79n1559_030:0484b03": "誰人無一條拄杖。我家收底醜模樣。徹頭徹尾節目",
    "X79n1559_030:0484b04": "深。從生至老筋骸壯。不須修。何須漆。體段自然成箇",
    "X79n1559_030:0484b05": "格。或行或坐儘隨身。或倚或携還任力。拋一拋。卓一",
    "X79n1559_030:0484b06": "卓。三界魔王頓驚愕。雨雲雷電匝長空。展盡神通難",
    "X79n1559_030:0484b07": "揣摸。有時收。有時用。縱奪臨機恣拈弄。儻蒙上士入",
    "X79n1559_030:0484b08": "門來。一棒打教知痒痛。說道理。沒人情。動著教伊禍",
    "X79n1559_030:0484b09": "患生。休誇昔日化龍勢。謾說當年解虎聲。挑日月。吞",
    "X79n1559_030:0484b10": "乾坤。劃開一路涅槃門。大丈夫兒須執捉。一言不契",
    "X79n1559_030:0484b11": "命難存。",
    "X79n1559_030:0484b12": "○薦福常庵崇禪師",
    "X79n1559_030:0484b13": "和陶潛歸去來辭",
    "X79n1559_030:0484b14": "歸去來兮。一念相應名曰歸。既以此處為我家。何外",
    "X79n1559_030:0484b15": "物而可悲。審靈靈而自到。會了了而堪追。在我而無",
    "X79n1559_030:0484b16": "非我。其非我而孰非。矧我性之有常。如我身之能衣。",
    "X79n1559_030:0484b17": "問行人而未悟。即迷荒而細微。全身不動。乃馳乃奔。",
    "X79n1559_030:0484b18": "一塵廓然。見此法門。塵塵有光。剎剎儼存。唯此多旨。",
    "X79n1559_030:0484b19": "匪壺匪鐏。樂歸來以自得。向萬化以開顏。居常庵以",
    "X79n1559_030:0484b20": "默照。念懶拙之可安。將寒暑以為用。勞生死而何關。",
    "X79n1559_030:0484b21": "借夢幻以游戲。統思慮而全觀。今無心以放曠。適有",
    "X79n1559_030:0484b22": "趣而來還。其至至以無外。等空空以盤桓。歸去來兮。",
    "X79n1559_030:0484b23": "請悟此以勝游。不動步而到家。胡自苦兮多求了千",
    "X79n1559_030:0484b24": "生之活計。聆毫髮以忘憂。無寸土而耕鋤。實萬頃而",
    "X79n1559_030:0484c01": "千疇。假道浮囊。寄夢扁舟。或山丘以城郭。或城郭而",
    "X79n1559_030:0484c02": "山丘。非變化以能融。豈神通而同流。善寂滅而莫任。",
    "X79n1559_030:0484c03": "起三摩而寧休。已矣乎。只將煩惱正與時。舉體不任",
    "X79n1559_030:0484c04": "焉爾留。堂堂歷歷宜知之。愚智未甞間。螻蟻亦可期。",
    "X79n1559_030:0484c05": "幸有田而可種。何不及時而耕耔。師吉祥而問已。從",
    "X79n1559_030:0484c06": "無言而賦詩。本如如以獨耀。證夫親而將誰疑。",
    "X79n1559_030:0484c07": "常庵賦",
    "X79n1559_030:0484c08": "山之前。水之後。崷崒乎煙雲之上。縹渺乎松竹之杪",
    "X79n1559_030:0484c09": "(或作間)。會靈跡以託化。樂幽居而養浩。茲固野人之自",
    "X79n1559_030:0484c10": "得。豈心口之所較。雖復異心口於思議。即聞見於是",
    "X79n1559_030:0484c11": "否。破滯著於二乘。闢圓常於非道。然非造詣深妙。與",
    "X79n1559_030:0484c12": "識並遷。浮雲易散。夜壑匪堅。豈獨苟初步之不正。矧",
    "X79n1559_030:0484c13": "脩途之能前。乃欲超生死之大患。出有無之深源。是",
    "X79n1559_030:0484c14": "猶照螢光於捺落。指慧日於尼乾。則亦沉荒於黑暗",
    "X79n1559_030:0484c15": "之下。淪墮於矯妄之邊。顧衣珠之有在。是寶刀之終",
    "X79n1559_030:0484c16": "還者矣。若夫撒手高巖。箭峰中鏑。全機全用。混塵混",
    "X79n1559_030:0484c17": "跡。瞥爾不到。遼然難及。喪妙用於剎那。超情塵於毫",
    "X79n1559_030:0484c18": "忽。類春夢之展轉。若空華之出沒。謂無有以不無。言",
    "X79n1559_030:0484c19": "有有而非實。妙無無之成病。妙有有之成賊。四句消",
    "X79n1559_030:0484c20": "融。百非條直。暢靈[怡台+禁]而適悅。開玄路而安逸。故能隨",
    "X79n1559_030:0484c21": "所而為。樂非居而居。一邀清風於脩竹。聽吟猿於石",
    "X79n1559_030:0484c22": "室。廓然寥然。以語以默。非禪非誦。非忘非憶。然後乘",
    "X79n1559_030:0484c23": "萬化之用。等眾類之歸。以會夫一瞬。又胡我胡物。",
    "X79n1559_030:0484c24": "司空山歌",
    "X79n1559_030:0485a01": "司空山。在雲外。時人到得方自在。我今隨力幸登臨。",
    "X79n1559_030:0485a02": "四顧巍巍無向背。絕遮攔。難比況。千山萬山齊恃仰。",
    "X79n1559_030:0485a03": "九夏炎炎雪正飛。三冬颯颯華初放。春不榮。秋不落。",
    "X79n1559_030:0485a04": "隱隱昭昭倚寥廓。直下人間咫尺間。欲上之人難措",
    "X79n1559_030:0485a05": "脚。人跡絕。野境寬。觸事無能懶散便。有時向日巖前",
    "X79n1559_030:0485a06": "坐。有時乘困日高眠。不學禪。不修道。只麼騰騰恣顛",
    "X79n1559_030:0485a07": "倒。百種無求箇野人。隨分隨緣能作造。不從他。不覓",
    "X79n1559_030:0485a08": "己。一句靈靈萬緣裏。自從識得祖師關。歷歷明明此",
    "X79n1559_030:0485a09": "為始。無妙名。無忌諱。來者向渠只麼是。任你千般與",
    "X79n1559_030:0485a10": "萬般。何曾出得箇些子。分明說。報知音。目炙風吹不",
    "X79n1559_030:0485a11": "用尋。須彌南畔相逢著。積翠臺邊旨更深。旨更深。誰",
    "X79n1559_030:0485a12": "會得。東村王老眼前黑。李四張三不信伊。問盡隣家",
    "X79n1559_030:0485a13": "轉疑惑。轉疑惑。不較多。為君吟作司空歌。宮商角徵",
    "X79n1559_030:0485a14": "任吹唱。角徵宮商爭奈何。",
    "X79n1559_030:0485a15": "座右銘",
    "X79n1559_030:0485a16": "得之在此。失之在此。得之失之。孰爾為己。己自不形。",
    "X79n1559_030:0485a17": "堂堂爾名。名由實有。唯實爾靈。非一非異。猶空隨器。",
    "X79n1559_030:0485a18": "全空在空。在空全器。的的自知。空器何依。匪空匪器。",
    "X79n1559_030:0485a19": "不二而誰。海慧獨照。空器俱妙。妙在無私。全心了了。",
    "X79n1559_030:0485a20": "一句全提。凡聖同機。悟不自悟。迷不自迷。影響萬化。",
    "X79n1559_030:0485a21": "苦樂三界。誰知不知。無在不在。唯我行之。我不自欺。",
    "X79n1559_030:0485a22": "如夜復晝。日新日為。功不自有。唯我持久。與物同波。",
    "X79n1559_030:0485a23": "唯我為守。守之非緣。唯我自堅。千佛同訓。一志無遷。",
    "X79n1559_030:0485a24": "○上封佛心才禪師",
    "X79n1559_030:0485b01": "坐禪儀",
    "X79n1559_030:0485b02": "夫坐禪者。端心正意。潔己虗心。疊足加趺。收視反聽。",
    "X79n1559_030:0485b03": "惺惺不昧。沈掉永離。縱憶事來。盡情拋棄。向靜定處。",
    "X79n1559_030:0485b04": "正念諦觀。知坐是心。及返照是心。知有無中邊內外",
    "X79n1559_030:0485b05": "者心也。此心虗而知。寂而照。圓明了了。不墮斷常。靈",
    "X79n1559_030:0485b06": "覺昭昭。揀非虗妄。今見學家。力坐不悟者。病由依計。",
    "X79n1559_030:0485b07": "情附偏邪。迷背正因。枉隨止作。不悟之失。其在斯焉。",
    "X79n1559_030:0485b08": "若也斂澄一念。密契無生。智鑑廓然。心華頓發。無邊",
    "X79n1559_030:0485b09": "計執。直下消磨。積劫不明。一時豁現。如忘忽記。如病",
    "X79n1559_030:0485b10": "頓瘳。內生歡喜心。自知當作佛。即知自心外無別佛。",
    "X79n1559_030:0485b11": "然後順悟增修。因修而證。證悟之源。是三無別。名為",
    "X79n1559_030:0485b12": "一解一行三昧。亦云無功用道。便能轉物。不離根塵。",
    "X79n1559_030:0485b13": "信手拈來。互分主伴。乾坤眼淨。今古更陳。覿體神機。",
    "X79n1559_030:0485b14": "自然符契。所以維摩詰曰。不起寂滅定而現諸威儀。",
    "X79n1559_030:0485b15": "是為宴坐也。然當知水澄月現。鏡淨光全。學道之人。",
    "X79n1559_030:0485b16": "坐禪為要。苟不爾者。脩途輪轉。汩沒四生。酸鼻痛心。",
    "X79n1559_030:0485b17": "難以自默。聊書大槩。助發真源。果不廢修。即同參契。",
    "X79n1559_030:0485b18": "○冶父川禪師",
    "X79n1559_030:0485b19": "參玄歌",
    "X79n1559_030:0485b20": "一尺水。一丈波。妙高峰頂笑呵呵。七步周行渾屬我。",
    "X79n1559_030:0485b21": "不妨閑唱太平歌。靈利漢。不消多。法門廣大徧周沙。",
    "X79n1559_030:0485b22": "若能當處分明了。只在如今一剎那。莫求真。休覓假。",
    "X79n1559_030:0485b23": "真假中間都放下。晃晃威光爍太虗。不知誰是知音",
    "X79n1559_030:0485b24": "者。讚不欣。徒說謗。三際無心俱掃蕩。正體堂堂一物",
    "X79n1559_030:0485c01": "無。是佛是魔俱一棒。小根聞說暗攢眉。繩上生虵又",
    "X79n1559_030:0485c02": "更疑。撥轉面前關棙子。只許當人獨自知。阿呵呵。大",
    "X79n1559_030:0485c03": "圓覺。流出菩提遍寥廓。鬼面神頭幾百般。無瑕鏡裏",
    "X79n1559_030:0485c04": "皆消却。君不見。覿面相逢機掣電。直饒天眼不能觀。",
    "X79n1559_030:0485c05": "點著不來真死漢。勸君參。參徹靈明自己禪。善財不",
    "X79n1559_030:0485c06": "用南方去。黑白分明在目前。勸君信。信心戰退魔軍",
    "X79n1559_030:0485c07": "陣。此是華嚴最上乘。森羅萬象皆相應。勸君修。六門",
    "X79n1559_030:0485c08": "通達任優游。寒山拾得纔相見。指點豐干哂未休。火",
    "X79n1559_030:0485c09": "風催。四山逼。那時要見君端的。有箇真空解脫門。千",
    "X79n1559_030:0485c10": "眼大悲何處覓。有時放。有時收。唯有知音暗點頭。杏",
    "X79n1559_030:0485c11": "華村裏如相見。跳出溈山水牯牛。有時喜。有時嗔。無",
    "X79n1559_030:0485c12": "位真人迸面門。殷懃為說西來意。暮樓鍾鼓月黃昏。",
    "X79n1559_030:0485c13": "有時唱。有時歌。顛言倒語不奈何。聲聲盡出孃生口。",
    "X79n1559_030:0485c14": "不屬宮商一任他。有時默。有時笑。懵懂鐵鎚無孔竅。",
    "X79n1559_030:0485c15": "輕輕觸著便無明。只這無明元是道。有時行。有時坐。",
    "X79n1559_030:0485c16": "露影藏身成兩箇。不獨張三會打油。細觀李四能推",
    "X79n1559_030:0485c17": "磨。無縫塔。見無因。巍巍本自隱深雲。國師樣子應難",
    "X79n1559_030:0485c18": "造。不覺鋒稜露一層。無底鉢。手中擎。百千沙界裏頭",
    "X79n1559_030:0485c19": "盛。大庾嶺頭提不起。都緣著力太多生。沒底船。不曾",
    "X79n1559_030:0485c20": "漏。千重雪浪皆能透。只憑一箇把稍人。誰管狂風連",
    "X79n1559_030:0485c21": "地吼。無鑐鏁。孰安排。鏁斷重關絕往來。巨靈擡手空",
    "X79n1559_030:0485c22": "勞力。唯有無心便得開。無毫拂。是何物。擊碎狐疑山",
    "X79n1559_030:0485c23": "鬼屈。一喝唯言三日聾。誰憐大辯翻成訥。無孔笛。最",
    "X79n1559_030:0485c24": "難吹。角徵宮商和不齊。有時品起無生曲。截斷行雲",
    "X79n1559_030:0486a01": "不敢飛。無根樹。直侵雲。枝條鬱密蓋乾坤。劫火洞然",
    "X79n1559_030:0486a02": "燒不得。利刀斬處亦無痕。無面目。擔板漢。翫水遊山",
    "X79n1559_030:0486a03": "無侶伴。迦葉門前倒剎竿。文殊劒上全身現。日面佛。",
    "X79n1559_030:0486a04": "乾屎橛。八兩半斤誰辨別。七斤衫子恰相當。鎮州休",
    "X79n1559_030:0486a05": "更秤蘿蔔。野鴨飛。鸞對舞。三箇孩兒抱華鼓。趙老曾",
    "X79n1559_030:0486a06": "看半藏經。靈雲一見桃華悟。真實語。報君知。不用思",
    "X79n1559_030:0486a07": "量不用疑。春來決定千華秀。冬盡長天片雪飛。頭頭",
    "X79n1559_030:0486a08": "漏世真消息。那箇休心辨端的。眼橫鼻直一般般。不",
    "X79n1559_030:0486a09": "離當處休尋覓。古佛言。祖師說。千聖路頭同一舌。他",
    "X79n1559_030:0486a10": "日人天匝地來。那時方表而今決。",
    "X79n1559_030:0486a11": "○開善密庵謙禪師",
    "X79n1559_030:0486a12": "答陳知丞書",
    "X79n1559_030:0486a13": "某啟。欣審官舍多暇。焚香靜默。坐進此道。何樂如之。",
    "X79n1559_030:0486a14": "參禪如應舉。應舉之志。在乎登第。若不登第。而欲功",
    "X79n1559_030:0486a15": "名富貴光華一世者。不可得也。參禪之志。在乎悟道。",
    "X79n1559_030:0486a16": "若不悟道。而欲福德智慧超越三界者。不可得也。竊",
    "X79n1559_030:0486a17": "甞思。悟道之為易。登第之為難。何故。學術在我。與奪",
    "X79n1559_030:0486a18": "在彼。以我之所見。合彼之所見。不亦難乎。是以登第",
    "X79n1559_030:0486a19": "之難也。參究在我。證入在我。以我之無見。合彼之無",
    "X79n1559_030:0486a20": "見。不亦易乎。是以悟道之為易也。然參禪者眾。悟道",
    "X79n1559_030:0486a21": "者寡。何也。有我故也。有我則不能證入。亦易中之難",
    "X79n1559_030:0486a22": "也。讀書者眾。及第者亦眾。何也。見合故也。見合則推",
    "X79n1559_030:0486a23": "而應選。是難中之易也。故見合為易。無我為難。無我",
    "X79n1559_030:0486a24": "為易。無無為難。無無為易。亦無無無為難。亦無無無",
    "X79n1559_030:0486b01": "為易。亦無無無亦無為難。亦無無無亦無為易。和座",
    "X79n1559_030:0486b02": "子撞翻為難。故龐居士云煉盡三山鐵。鎔銷五嶽銅。",
    "X79n1559_030:0486b03": "豈欺人哉。因筆及此。庶火爐邊團圝頭。說無生話時。",
    "X79n1559_030:0486b04": "聊發一笑。",
    "X79n1559_030:0486b05": "○劒門分禪庵主",
    "X79n1559_030:0486b06": "雜句",
    "X79n1559_030:0486b07": "諸人放下坐禪。山僧一向妾想喫盡甘艸黃連。幾度",
    "X79n1559_030:0486b08": "春生夏長。汝等諸人知不知。知與不知。坐禪妄想復",
    "X79n1559_030:0486b09": "是誰。游魚吞餌去。何時水面歸。",
    "X79n1559_030:0486b10": "我貴師兄悟本心。不貴師兄機辯深。鳳凰不棲荊棘",
    "X79n1559_030:0486b11": "林。貓兒爭解捕麒麟。驪珠撲碎亘天明。殺活咸歸劒",
    "X79n1559_030:0486b12": "下親。問言有理不能伸。到此須當是箇人。",
    "X79n1559_030:0486b13": "○侍郎楊無為居士",
    "X79n1559_030:0486b14": "了了堂記",
    "X79n1559_030:0486b15": "了了堂。瑘瑘詮公之所建也。有二野叟登堂而議其",
    "X79n1559_030:0486b16": "名。一叟曰。了心則能了法。了己則能了人。己未了。則",
    "X79n1559_030:0486b17": "人與己迷。心未了。則法從心惑。了了之義。得非是歟。",
    "X79n1559_030:0486b18": "一叟曰。不然。吾聞萬法本空。一心非有。心既非有。不",
    "X79n1559_030:0486b19": "待了而已圓。法既本空。不待了而常寂。了有所了。困",
    "X79n1559_030:0486b20": "于方隅。了無所了。始謂之達。了了之旨。其在是矣。二",
    "X79n1559_030:0486b21": "叟疑而質于無為子。無為子不答。俄而歌曰。山堂曉",
    "X79n1559_030:0486b22": "兮白雲飛。山堂暮兮白雲歸。青松老兮明月溪。了不",
    "X79n1559_030:0486b23": "了兮誰與知。二叟矍然相顧而去。詮公乃記之于石。",
    "X79n1559_030:0486b24": "治平二年三月十有九日也。",
    "X79n1559_030:0486c01": "○太史黃公山谷道人",
    "X79n1559_030:0486c02": "跨牛庵銘",
    "X79n1559_030:0486c03": "維水牯牛。頭角堂堂。以作意力。徧行道場。舉頭看月。",
    "X79n1559_030:0486c04": "終不觀指。浮鼻渡河。蹴踏源底。三界為田。眾生為稻。",
    "X79n1559_030:0486c05": "由我深耕。世無寸艸。我跨此牛。無繩與鞭。要下即下。",
    "X79n1559_030:0486c06": "馬後驢前。",
    "X79n1559_030:0486c07": "翠巖真禪師語錄序",
    "X79n1559_030:0486c08": "石霜山中。有三角虎。孤游獨坐。萬木生風。至於千里",
    "X79n1559_030:0486c09": "無人。艸深一丈。有一人撩其頭而得道。是為黃龍慧",
    "X79n1559_030:0486c10": "南。有一人履其尾而得道。是為翠巖可真。南之子孫。",
    "X79n1559_030:0486c11": "江西．湖南。若揭日月。而真得子晚。所乳之子。是為溈",
    "X79n1559_030:0486c12": "山。道人慕喆。林棲谷隱。堅密深靜。霜露果熟。諸聖推",
    "X79n1559_030:0486c13": "出。枯木朽株。雲行雨施。然後翠巖之道光明。蓋翠巖",
    "X79n1559_030:0486c14": "之入石霜。適遭一吼。凡聖情盡。參承咨決。徹佛徹祖。",
    "X79n1559_030:0486c15": "行住坐臥。亘古亘今。如行川之水。無不盈之科。似走",
    "X79n1559_030:0486c16": "盤之珠。無可留之影。十聖三賢當路。亦須艸偃風行。",
    "X79n1559_030:0486c17": "四方八面俱來。無不投戈散地。金章玉句。具在可知。",
    "X79n1559_030:0486c18": "然明月夜光。多逢桉劒。陽春白雪。難為賞音。維黃龍",
    "X79n1559_030:0486c19": "罷參之客。必遣之曰。百鍊精金。直須入翠巖爐韛。今",
    "X79n1559_030:0486c20": "坐鎮諸方。龍吟虎嘯者。無不稱翠巖室中之句。以接",
    "X79n1559_030:0486c21": "大根器凡夫。而叢林號為真點胷者。蓋同門數老。雖",
    "X79n1559_030:0486c22": "目眎耽耽。文彩炳煥。似從慈明法窟中來。實不解石",
    "X79n1559_030:0486c23": "霜上樹之機耳。各夢同床。不妨殊調。冷灰爆豆。聊為",
    "X79n1559_030:0486c24": "解嘲云。",
    "X79n1559_030:0487a01": "○丞相張無盡居士",
    "X79n1559_030:0487a02": "金剛經三十二分說",
    "X79n1559_030:0487a03": "非法無以談空。非會無以說法。萬法森然曰因。一心",
    "X79n1559_030:0487a04": "應感曰由。故首之以法會因由分。從空起慧。請答雙",
    "X79n1559_030:0487a05": "彰。故受之以善現起請分。宗絕正邪。乘無大小。隨三",
    "X79n1559_030:0487a06": "根而化度。簡異說而獨尊。故受之以大乘正宗分。得",
    "X79n1559_030:0487a07": "宗而行。不住於相。故受之以妙行無住分。行行皆如。",
    "X79n1559_030:0487a08": "謂之實見。故受之以如理實見分。見而信之。善根深",
    "X79n1559_030:0487a09": "固。故受之以正信希有分。無得之得。是名真得。無說",
    "X79n1559_030:0487a10": "之說。是名真說。故受之以無得無說分。無得無說。怖",
    "X79n1559_030:0487a11": "於沈空。一切諸佛皆從此出。故受之以依法出生分。",
    "X79n1559_030:0487a12": "果雖有四。相本無二。故受之以一相無相分。清淨心",
    "X79n1559_030:0487a13": "生。是名淨土。莊嚴諸相即非莊嚴。故受之以莊嚴淨",
    "X79n1559_030:0487a14": "土分。有為之福。限量有窮。無為之福。殊勝無比。故受",
    "X79n1559_030:0487a15": "之以無為福勝分。是經所在。天龍敬事。故受之以尊",
    "X79n1559_030:0487a16": "重正教分。至道無名。假之方便。以是名字。行者受持。",
    "X79n1559_030:0487a17": "故受之以如法受持分。聞經解義。深悟實相。故受之",
    "X79n1559_030:0487a18": "以離相寂滅分。受持讀誦。自利利他。功德無邊。不可",
    "X79n1559_030:0487a19": "稱量。故受之以持經功德分。恒沙罪業。一念消除。果",
    "X79n1559_030:0487a20": "報不虗。豈經多劫。故受之以能淨業障分。本來無我。",
    "X79n1559_030:0487a21": "安得有人。為度彼人。故權立我。故受之以究竟無我",
    "X79n1559_030:0487a22": "分。一眼攝五眼。一沙攝恒河沙。一世界攝多世界。一",
    "X79n1559_030:0487a23": "心攝若干心。故受之以一體同觀分。遍周法界。一化",
    "X79n1559_030:0487a24": "普通。七寶福田。寧如四句。故受之以法界通化分。三",
    "X79n1559_030:0487b01": "身具足。諸相圓成。人法俱忘。即非具足。故受之以離",
    "X79n1559_030:0487b02": "色離相分。終日譚空。不譚一字。若云有說。即謗如來。",
    "X79n1559_030:0487b03": "故受之以非說所說分。無上正知。實無少法。法無所",
    "X79n1559_030:0487b04": "得。正徧歷然。故受之以無法可得分。一法存心。情生",
    "X79n1559_030:0487b05": "高下。淨心修善。法法何窮。故受之以淨心行善分。施",
    "X79n1559_030:0487b06": "寶如山。山非無盡。大身妙智。斯即寶山。故受之以福",
    "X79n1559_030:0487b07": "智無比分。化門建立。未脫筌蹄。以要言之。實無所化。",
    "X79n1559_030:0487b08": "故受之以化無所化分。色見聲求。是行邪道。於茲妙",
    "X79n1559_030:0487b09": "契。獨露真常。故受之以法身非相分。相而無相。空且",
    "X79n1559_030:0487b10": "不空。亘古亘今。孰云斷滅。故受之以無斷無滅分。大",
    "X79n1559_030:0487b11": "心成忍。本自無貪。世福甚多。云何有受。故受之以不",
    "X79n1559_030:0487b12": "受不貪分。去來坐臥。無不如如。故受之以威儀寂靜",
    "X79n1559_030:0487b13": "分。信心不斷。斯即微塵。信寶徧充。是名世界。界塵一",
    "X79n1559_030:0487b14": "合。法爾如然。故受之以一合離相分。四見俱非。是名",
    "X79n1559_030:0487b15": "四見。故受之以知見不生分。一念發心。獲福亦爾。應",
    "X79n1559_030:0487b16": "身化物。豈得已哉。真佛流通。能事畢矣。故受之以應",
    "X79n1559_030:0487b17": "化非真分終焉(此經第十分。應無所住而生其心。大帝本云。應生無所住心。三十二分。無",
    "X79n1559_030:0487b18": "法可得。平等王本云。眾生深信分。語雖小異。意亦大同。不必易也)。",
    "X79n1559_030:0487b19": "東林善法堂記",
    "X79n1559_030:0487b20": "元祐二年七月八日。廬山東林禪寺善法堂成。其為",
    "X79n1559_030:0487b21": "間七。其高為丈者五。深而為尺者九十。其廣十有一",
    "X79n1559_030:0487b22": "丈。六年三月。無盡居士自河北來。東林徒眾七百人。",
    "X79n1559_030:0487b23": "以弼恩度而為上首。皆於現在老人照覺禪師親近",
    "X79n1559_030:0487b24": "供養。深得法要。決擇邪正。消隕知解。一心精進。扶竪",
    "X79n1559_030:0487c01": "宗教。於是以弼等和南稽首白居士言。我此善法堂。",
    "X79n1559_030:0487c02": "蓋甞走四方。求士大夫紀錄營建。昭示來世。終無一",
    "X79n1559_030:0487c03": "人能承當者。何以故。此堂雄麗。難形摹故。我師說法。",
    "X79n1559_030:0487c04": "難湊泊故。今居士適至。是我山中天龍．藥叉．人．非人",
    "X79n1559_030:0487c05": "等。三歲守護。以待居士也。居士其舍諸。居士曰。汝等",
    "X79n1559_030:0487c06": "說法。與過去諸佛異。非我名言意識之所測度。吾無",
    "X79n1559_030:0487c07": "得而記焉。何以故。毗盧遮那佛說十住品於須彌頂",
    "X79n1559_030:0487c08": "上。帝釋於其殿內安置普光明藏師子之座。說十行",
    "X79n1559_030:0487c09": "品於夜摩天宮。時分天王於其殿上化作寶蓮華師",
    "X79n1559_030:0487c10": "子之座。說十回向品於兜率陀天。知足天王於其殿",
    "X79n1559_030:0487c11": "上敷摩尼藏師子之座。天住於佛住而未離乎住。故",
    "X79n1559_030:0487c12": "說法乎地中之天。而忉利是矣。其座則安置之。而未",
    "X79n1559_030:0487c13": "至於化者也。行行皆真而超然絕俗。故說法乎空中",
    "X79n1559_030:0487c14": "之天。而夜摩是矣。其座則化之。而未至於敷者也。化",
    "X79n1559_030:0487c15": "則依空矣。而非所以入有也。真則自利矣。而非所以",
    "X79n1559_030:0487c16": "利他也。心也回真而入俗。運智而行悲。使上而超之。",
    "X79n1559_030:0487c17": "可以出乎欲頂。下而即之。可以同乎萬物。故說法乎",
    "X79n1559_030:0487c18": "天中之天而兜率是矣。其座敷而布之。則安置能化。",
    "X79n1559_030:0487c19": "蓋有不足言者矣。古佛之說法也。觀根之時。依土立",
    "X79n1559_030:0487c20": "義。可以科。可以釋。今子之師。建潭潭之堂。巍巍之座。",
    "X79n1559_030:0487c21": "法鼓在左。杖拂在右。以忉利言之乎。則無住為住。以",
    "X79n1559_030:0487c22": "夜摩言之乎。則無行為行。以兜率言之乎。則本自無",
    "X79n1559_030:0487c23": "向。今亦無回。雖然。甞試為汝議乎其涯。彼妙湛靈明。",
    "X79n1559_030:0487c24": "曠虗粹精。莫之與將。莫之與迎。未始有夢。而未始有",
    "X79n1559_030:0488a01": "覺也。未始有淳。而未始有漓也。未始有壞。而未始有",
    "X79n1559_030:0488a02": "成也。未始有污。而未始有淨也。膠膠以生。林林以形。",
    "X79n1559_030:0488a03": "生死苦樂之變。循環乎去來。諸佛為之種種譬喻方",
    "X79n1559_030:0488a04": "便。為之說三乘。為之說五教。河沙句偈。不足以勝其",
    "X79n1559_030:0488a05": "情而奪其識。其究竟也。以清淨法眼。涅槃妙心。無相",
    "X79n1559_030:0488a06": "實相。正法眼藏。撥去文字。教外別傳。囑付飲光。宛轉",
    "X79n1559_030:0488a07": "傳授。以至今日。當法堂未建。法座未登。掣電呈機。猶",
    "X79n1559_030:0488a08": "成第二。學人上來。頗復何用。然則建斯堂也。登斯座",
    "X79n1559_030:0488a09": "也。法竟可說乎。法竟不可說乎。且夫居其堂正。則知",
    "X79n1559_030:0488a10": "其位正。知其位正。則知其眼正。知其眼正。則知其根",
    "X79n1559_030:0488a11": "正。知其根正。則知其識正。知其識正。則知其塵正。知",
    "X79n1559_030:0488a12": "其塵正。則知其耳正。知其耳正。則知其鼻正。知其鼻",
    "X79n1559_030:0488a13": "正。則知其舌正。知其舌正。則知其身正。知其身正。則",
    "X79n1559_030:0488a14": "知其意正。如是乃至十方虗空。八萬四千陀羅尼門。",
    "X79n1559_030:0488a15": "莫不皆正。古之所謂此處最吉祥者。其意在此。其亦",
    "X79n1559_030:0488a16": "是乎。而自少室之後。曹溪以來。散之四方。分為五派。",
    "X79n1559_030:0488a17": "師異訓。人殊習。祖師之道微矣。請略言之。月裏麒麟。",
    "X79n1559_030:0488a18": "溪邊石笋。寒松庭栢。日裏看山。雨聲鳩聲。迷逢達磨。",
    "X79n1559_030:0488a19": "撥塵見佛。漁父棲巢。吐舌退身。擡眸一瞬。舉拳竪指。",
    "X79n1559_030:0488a20": "擊拂敲床。叉手當胸。展開雙掌。或謂之曰道眼。或謂",
    "X79n1559_030:0488a21": "之曰根塵。或謂之曰向上。或謂之曰末後。斯皆順風",
    "X79n1559_030:0488a22": "揚灰於馳突之場。浚渠流惡於眢廢之井。禪師於是",
    "X79n1559_030:0488a23": "也大奮迅定。駕無礙慧。主賓問答。縱奪取與。庶幾乎",
    "X79n1559_030:0488a24": "惑者有解。而執者有破。垢者有滌。而病者有瘳。然則",
    "X79n1559_030:0488b01": "有其事者。則必有其理。有其實者。則必有其名。莊嚴",
    "X79n1559_030:0488b02": "妙善而不可不建者。堂也。方便誘誨而不可不說者。",
    "X79n1559_030:0488b03": "法也。垂信示後而不可不為者。記也。東林眾以記累",
    "X79n1559_030:0488b04": "吾亦不善乎。東林律寺改為十方。其本末具於余語",
    "X79n1559_030:0488b05": "錄序。茲得以略云。時歲四月二十四日記。",
    "X79n1559_030:0488b07": "嘉泰普燈錄卷第三十(終)"
}