{
    "X78n1553_016:0493c08": "天聖廣燈錄卷第十六　　　〔宋勒〕",
    "X78n1553_016:0493c10": "郢州興陽山靜禪師初參見西院。問。擬問不問時如",
    "X78n1553_016:0493c11": "何　西院便打　師良久　院云。儞若喚作棒。眉鬚",
    "X78n1553_016:0493c12": "墮落　師言下大悟。師開堂。升座。僧問。師唱誰家",
    "X78n1553_016:0493c13": "曲。宗風嗣阿誰　師云。少室山前無異路。",
    "X78n1553_016:0493c14": "汝州廣慧禪院真禪師開堂日。僧問。如何是廣慧境。",
    "X78n1553_016:0493c15": "　師云。小寺前。資慶後。問。如何是和尚家風　師",
    "X78n1553_016:0493c16": "云。杴杷．掃帚　師在風穴時。一日。穴問。真園頭。會昌",
    "X78n1553_016:0493c17": "沙汰時。護法善神向什麼處去　師云。常在闤闠中。",
    "X78n1553_016:0493c18": "要且無人見　穴云。儞徹也。",
    "X78n1553_016:0493c19": "汝州寶應禪院省念禪師萊州人也。俗姓狄氏。受業",
    "X78n1553_016:0493c20": "於本郡南禪院。得法於風穴也。",
    "X78n1553_016:0493c21": "師初開堂。升座云。佛法付與國王．大臣．有力檀那。令",
    "X78n1553_016:0493c22": "法不絕。燈燈相續。至于今日。大眾。且道相續箇什麼。",
    "X78n1553_016:0493c23": "良久。云。須是迦葉師兄始得。時有僧問。靈山一會。",
    "X78n1553_016:0493c24": "何異今朝　師云。墮坑落壍　進云。為什麼如此",
    "X78n1553_016:0494a01": "　師云。瞎。問。師唱誰家曲。宗風嗣阿誰　師云。少室",
    "X78n1553_016:0494a02": "巖前親掌示　進云。更請洪音和一聲　師云。也要",
    "X78n1553_016:0494a03": "大家知。問。如何是和尚家風　師云。一言截斷千",
    "X78n1553_016:0494a04": "江口。萬仞峰前始得玄。問。如何是首山境　師云。",
    "X78n1553_016:0494a05": "一任眾人看　進云。如何是境中人。　師云。喫棒得",
    "X78n1553_016:0494a06": "也末　僧禮拜　師云。喫棒且待別時。問。如何是",
    "X78n1553_016:0494a07": "佛法大意　師云。楚王城畔。汝水東流。問。從上諸",
    "X78n1553_016:0494a08": "聖向什麼處行李　師云。牽犂拽杷。問。古人拈槌",
    "X78n1553_016:0494a09": "竪拂。意旨如何　師云。孤峰無宿客　進云。未審此",
    "X78n1553_016:0494a10": "理如何　師云。不是守株人。問。如何是首山　師",
    "X78n1553_016:0494a11": "云。東山高。西山低　進云。如何是山中人　師云。恰",
    "X78n1553_016:0494a12": "遇棒不在　僧禮拜　師便打。　問。如何是道　師",
    "X78n1553_016:0494a13": "云。爐中有火無心撥。處處縱橫任意遊　進云。如何",
    "X78n1553_016:0494a14": "是道中人　師云。座看煙霞秀。不與句雲齊　問。諸",
    "X78n1553_016:0494a15": "聖說不到處。請師舉唱　師云。萬里神光都一照。誰",
    "X78n1553_016:0494a16": "人敢並日輪齊。問。寶劒未出匣。如何　師云。大洋",
    "X78n1553_016:0494a17": "海底澄心鏡　進云。出匣後如何　師云。天外吒沙",
    "X78n1553_016:0494a18": "獨擺梢。問。寶劒未出匣時如何　師云。儞不惜猶",
    "X78n1553_016:0494a19": "可　進云。出匣後如何　師云。伏惟尚饗。問。如何",
    "X78n1553_016:0494a20": "是道　師云。脚下深三尺。問。蓮華未出水時如何",
    "X78n1553_016:0494a21": "　師云。水深一丈　進云。出水後如何　師云。從地",
    "X78n1553_016:0494a22": "高三尺。問。如何是古佛心　師云。三箇婆婆排班",
    "X78n1553_016:0494a23": "拜。",
    "X78n1553_016:0494a24": "師上堂云。要得親切。莫將問來問。問在答處。答在問",
    "X78n1553_016:0494b01": "處。若將門來。老僧在汝脚底。汝若擬議。即沒交涉",
    "X78n1553_016:0494b02": "　時有僧出禮拜　師便打　其僧不退。便問。掛錫幽",
    "X78n1553_016:0494b03": "巖時如何　師云。錯　學云。錯　師又打。問。虗空",
    "X78n1553_016:0494b04": "如何為體　師云。老僧在汝脚底　進云。和尚為什",
    "X78n1553_016:0494b05": "麼在學人脚底　師云。知汝是箇瞎漢。其僧後入",
    "X78n1553_016:0494b06": "室請問。秖如道老僧在汝脚底。意旨如何　師云。橫",
    "X78n1553_016:0494b07": "身不恟侵泥水。捨却全身待作家　進云。知汝是箇",
    "X78n1553_016:0494b08": "瞎漢。意旨如何　師云。將寶奉君人不識。却令瞽叟",
    "X78n1553_016:0494b09": "墮生盲。問。湛然時如何　師云。未明心下諦。不過",
    "X78n1553_016:0494b10": "首山關　學人擬進語　師便打。問。一毫未發時",
    "X78n1553_016:0494b11": "如何　師云。路逢穿耳客　進云。發後如何　師云。",
    "X78n1553_016:0494b12": "不用更遲疑。問。如何是祖師西來意　師云。風吹",
    "X78n1553_016:0494b13": "目炙。安鴻漸員外問。一物不將來時如何　師云。",
    "X78n1553_016:0494b14": "何得對眾謾語　漸擬議　師便打。又問。是法住",
    "X78n1553_016:0494b15": "法位。世間相常住。如何是常住底法　師竪起柱杖",
    "X78n1553_016:0494b16": "云。且道是住是不住　漸云。未曉之徒。如何領會",
    "X78n1553_016:0494b17": "　師云。依俙似曲纔堪聽。又被風吹別調中。又問。弟",
    "X78n1553_016:0494b18": "子不會致問。乞師指示　師云。水急浪開魚自現。金",
    "X78n1553_016:0494b19": "鱗透入碧潭中。",
    "X78n1553_016:0494b20": "師上堂云。若論此事。不掛字脚。時有僧問。百丈捲",
    "X78n1553_016:0494b21": "席。意旨如何　師云。龍袖拂開全體現　進云。師意",
    "X78n1553_016:0494b22": "又如何　師云。象王行處絕狐蹤。有劉殿頭問。龍",
    "X78n1553_016:0494b23": "庭金石問。如何對玉機　師云。一輪逈超三界外。當",
    "X78n1553_016:0494b24": "軒照破萬家門。辭日。又問。臨行一句。請師指示。",
    "X78n1553_016:0494c01": "　師以手撫背一下　進云。莫錯認定盤星。",
    "X78n1553_016:0494c02": "師上堂云。諸上座。不得盲喝亂喝。者裡尋常向儞道。",
    "X78n1553_016:0494c03": "賓即始終賓。主即始終主。賓無二賓。主無二主。若有",
    "X78n1553_016:0494c04": "二賓二主。即是兩箇瞎漢。又云。我若立時。儞須座。我",
    "X78n1553_016:0494c05": "若座時。儞須立。座即共儞共座。立即共儞共立。雖然",
    "X78n1553_016:0494c06": "如是。到者裡。急著眼始得。若也眼目定動。即千里萬",
    "X78n1553_016:0494c07": "里。何故如此。如隔窓看馬騎。擬議即沒交涉。諸上座。",
    "X78n1553_016:0494c08": "既然於此留心。直須子細。不要掠虗。他日異時賺著",
    "X78n1553_016:0494c09": "儞諸人。若也有事。近前。無事。歸堂。",
    "X78n1553_016:0494c10": "師上堂。有僧問。終日忙忙。那事無妨。如何是那事",
    "X78n1553_016:0494c11": "　師云。孤峰頂上千華秀。萬仞嵯峨嶮處行　進云。莫",
    "X78n1553_016:0494c12": "便是為學人處也無　師云。大眾歌場送。千峰永不",
    "X78n1553_016:0494c13": "迴　進云。迴來底事又作麼生　師云。粉骨碎身猶",
    "X78n1553_016:0494c14": "未放。三年一度送錢財　學人禮拜　師云。噓。噓。",
    "X78n1553_016:0494c15": "問。如何是古佛心　師云。鎮州蘿蔔重三斤。夏末。",
    "X78n1553_016:0494c16": "留僧有頌。",
    "X78n1553_016:0494c17": "　吾今年邁六十七　　老病相依且遣日",
    "X78n1553_016:0494c18": "　今年記却來年秋　　來年記却後年月",
    "X78n1553_016:0494c19": "師於淳化四年十二月四日上堂。有頌二首示眾曰。",
    "X78n1553_016:0494c20": "　諸子謾波波　　過却幾恒河　　觀音指彌勒",
    "X78n1553_016:0494c21": "　文殊不奈何又",
    "X78n1553_016:0494c22": "　白銀世界金色身　　情與非情共一真",
    "X78n1553_016:0494c23": "　明暗盡時俱不照　　日輪午後示全身",
    "X78n1553_016:0494c24": "師言訖。於法座上跏趺示寂。俗壽六十七。僧臘四十",
    "X78n1553_016:0495a01": "九。茶毗之後。收舍利建塔於本山。",
    "X78n1553_016:0495a02": "鳳翔府長興禪院滿禪師開堂。僧問。師唱誰家曲。宗",
    "X78n1553_016:0495a03": "風嗣阿誰　師云。四海岸邊曾闕勝　進云。學人不",
    "X78n1553_016:0495a04": "會此意如何　師云。失却橈棹至如今。問。如何是",
    "X78n1553_016:0495a05": "古佛道場　師云。行便踏著　進云。踏著後如何",
    "X78n1553_016:0495a06": "　師云。氷消瓦解　進云。為甚如此　師云。城裡君子。",
    "X78n1553_016:0495a07": "郭外小兒　問。如何是吹毛劒　師云。觸挃不得",
    "X78n1553_016:0495a08": "　進云。用者如何　師云。粉骨碎身　進云。大好觸挃",
    "X78n1553_016:0495a09": "不得　師便打。問。如何是清淨伽藍　師云。滿院",
    "X78n1553_016:0495a10": "足蒼蠅。問。如何是汝海明珠　師云。覻不得　進",
    "X78n1553_016:0495a11": "云。還許學人親近也無　師云。儞作麼生親近　僧",
    "X78n1553_016:0495a12": "便喝　師云。許儞一著　僧擬議　師便打。問。大",
    "X78n1553_016:0495a13": "用現前時如何　師云。閙市裡輥。",
    "X78n1553_016:0495a14": "潭州靈泉院禪師上堂。僧問。祖祖相傳傳何物。師今",
    "X78n1553_016:0495a15": "法嗣嗣何人　師云。拈提不落手　進云。未審畢竟",
    "X78n1553_016:0495a16": "嗣何人　師云。要用任縱橫。問。承先師有言。金沙",
    "X78n1553_016:0495a17": "灘裡馬郎婦。意如何　師云。上東門外人無數　進",
    "X78n1553_016:0495a18": "云。便恁麼會去時如何　師云。天津橋上往來多。",
    "X78n1553_016:0495a19": "問。既是靈泉。為什麼喫長流水　師云。無汝下口處",
    "X78n1553_016:0495a20": "　進云。飲者如何　師云。不中滴。問。如何是和尚",
    "X78n1553_016:0495a21": "活計　師云。一物也無　進云。未審日用何物　師",
    "X78n1553_016:0495a22": "便喝　僧禮拜　師便打。一物不將來時如何",
    "X78n1553_016:0495a23": "　師云。衣[袖由+貴]兩邊垂。",
    "X78n1553_016:0495a24": "汝州首山乾明院懷志禪師上堂。有僧問。如何是無",
    "X78n1553_016:0495b01": "縫塔　師云。汝河南岸蒲牆鎮　進云。如何是塔中",
    "X78n1553_016:0495b02": "　人　師云。無限閑田屬劉家　問。如何是祖師西",
    "X78n1553_016:0495b03": "來意　師云。三尺杖子破瓦盆。問。如何是佛　師",
    "X78n1553_016:0495b04": "云。桶底脫　問。如何是首山境　師云。姜店北面高陽",
    "X78n1553_016:0495b05": "山　進云。如何是境中人　師云。兩山和尚長來往。",
    "X78n1553_016:0495b06": "汝州葉縣廣教院賜紫歸省禪師冀州人也。姓賈氏。",
    "X78n1553_016:0495b07": "年弱冠。易州保壽院出家受具。後遊南方。參見汝州",
    "X78n1553_016:0495b08": "省念禪師。師見來。竪起竹篦子云。不得喚作竹篦子。",
    "X78n1553_016:0495b09": "喚作竹篦子即觸。不喚作竹篦子即背。喚作什麼",
    "X78n1553_016:0495b10": "　師近前掣得。擲向階下云。在什麼處　念云。瞎　師",
    "X78n1553_016:0495b11": "言下大悟。不離左右。執侍巾缾。經于數載。",
    "X78n1553_016:0495b12": "師開堂日。拈香云。此一瓣香。不從他方得。秖是汝州",
    "X78n1553_016:0495b13": "水土。問。祖祖相傳傳祖印。師今得法嗣何人　師云。",
    "X78n1553_016:0495b14": "寰中天子。塞外將軍　進云。汝玄一滴蒙師指。向上",
    "X78n1553_016:0495b15": "家風事若何　師云。高祖殿前樊噲怒。須知萬里絕",
    "X78n1553_016:0495b16": "煙塵。問。昔日世尊說法。梵王躬親。此日朝騎臨筵。",
    "X78n1553_016:0495b17": "將何指教　師云。寒鴈過時聲噎噎。喜鵲喃喃悅殺",
    "X78n1553_016:0495b18": "人　進云。恁麼則法雨深傾。人天有賴　師云。雲綻",
    "X78n1553_016:0495b19": "家家月。春來處處華。問。不落請綠。請師便道　師",
    "X78n1553_016:0495b20": "云。落。問。如何是出家人　師云。緊裏頭　進云。恁",
    "X78n1553_016:0495b21": "麼則在家出家也　師云。鹿麻鞋。問。如何是無縫",
    "X78n1553_016:0495b22": "塔　師云。頭不梳。面不洗。問。喫却施主食。將何報",
    "X78n1553_016:0495b23": "答　師云。老僧罪過　進云。恁麼則萬兩黃金亦消",
    "X78n1553_016:0495b24": "得　師云。家醜不外揚。問。如何是袖僧活計　師",
    "X78n1553_016:0495c01": "云。城東太山廟　學云。不會意旨如何　師云。判官",
    "X78n1553_016:0495c02": "手裡筆。問。如何是露地白牛　師云。破盆子　學",
    "X78n1553_016:0495c03": "云。意旨如何　師云。堪作什麼。師一日升座。僧問",
    "X78n1553_016:0495c04": "纔上法堂來時如何　師拍禪床一下　學云。不會",
    "X78n1553_016:0495c05": "意旨如何　師云。無人過價。打與三百。",
    "X78n1553_016:0495c06": "師上堂云。宗師血脉。或凡或聖。龍樹馬鳴。天堂地獄。",
    "X78n1553_016:0495c07": "鑊湯爐炭。牛頭獄卒。森羅萬象。日月星辰。他方此土。",
    "X78n1553_016:0495c08": "有情無情。以手劃一劃。俱入此宗。此宗眾能殺人。亦",
    "X78n1553_016:0495c09": "能活人。殺人須得殺人刀。活人須得活人句。作麼生",
    "X78n1553_016:0495c10": "是活人句。道得麼。對眾道看。若道不得。事負平生。珍",
    "X78n1553_016:0495c11": "重。問。寶劒未出匣時如何　師云。不可錯怪老僧",
    "X78n1553_016:0495c12": "也　進云。出匣後如何　師云。換手搥胷。問。蓮華",
    "X78n1553_016:0495c13": "未出水時如何　師云。競頭生角　進云。出水後如",
    "X78n1553_016:0495c14": "何　師云。一場懡[怡台+羅]。問。十方薄伽梵。一路涅槃門。",
    "X78n1553_016:0495c15": "如何是一路涅槃　師云。洞山見雲門　進云。未審",
    "X78n1553_016:0495c16": "意旨如何　師云。老僧元是冀州人。問。承古有言。",
    "X78n1553_016:0495c17": "未得入頭。直須覔箇入頭。既得入頭。不得事負老僧。",
    "X78n1553_016:0495c18": "意旨如何　師云。獨脚蝦蟇能上樹　學云。意旨如",
    "X78n1553_016:0495c19": "何　師云。野鵲戴席帽。問。不落言詮。請師便道",
    "X78n1553_016:0495c20": "　師云。西方極樂界　進云。恁麼則滿口道不得也",
    "X78n1553_016:0495c21": "　師云。東工樹子大。問。如何是和尚受用　師云。長三",
    "X78n1553_016:0495c22": "尺。問。如何是佛法大意　師云。米貴麥賤。問。維",
    "X78n1553_016:0495c23": "摩丈室不以日月為明。和尚丈室以何為明　師云。",
    "X78n1553_016:0495c24": "眉分八字　學云。不會意旨如何　師云。耳垂雙肩",
    "X78n1553_016:0496a01": "　問。徧歷寰中。未曾逢一人時如何　師云。椀　學",
    "X78n1553_016:0496a02": "云。恁麼則碧霄雲外無依倚　師云。來曾解開紂",
    "X78n1553_016:0496a03": "　學云。錯　師便打。問。如何是和尚印無量心　師",
    "X78n1553_016:0496a04": "云。放火殺人　學云。慈悲何在　師云。遇明眼人舉",
    "X78n1553_016:0496a05": "似。問。如何是古佛心　師云。儞不高聲問　進云。",
    "X78n1553_016:0496a06": "莫秖者箇便是也無　師云。是即錯　進云。如何得",
    "X78n1553_016:0496a07": "不錯去　師云。千錯萬錯。問。如何是無功用智",
    "X78n1553_016:0496a08": "　師云。舉目千山秀。大海湛然清。問。學人迷路。請師",
    "X78n1553_016:0496a09": "直指　師云。三更不閉戶　進云。此理如何　師云。",
    "X78n1553_016:0496a10": "日午不點燈　問。不在內。不在外。不在中間。未審在",
    "X78n1553_016:0496a11": "什麼處　師云。南斗六。北斗七。師因童子念經。問",
    "X78n1553_016:0496a12": "僧。聞念經聲麼　僧云。今日勘破　師云。作家　僧",
    "X78n1553_016:0496a13": "云。草賊大敗　師云。老僧今日失利。師云。廣教有",
    "X78n1553_016:0496a14": "驗人關．截人機．活人句。還有道得底麼。若是道不得。",
    "X78n1553_016:0496a15": "可惜平生。問。如何是涅槃路　師云。玄沙不出嶺。",
    "X78n1553_016:0496a16": "寶壽不過河　進云。如何是涅槃門　師云。三更無",
    "X78n1553_016:0496a17": "忌諱　進云。此理如何　師云。切忌五更時。問。如",
    "X78n1553_016:0496a18": "何是密用心處　師云。閙市裡輥毬　進云。未審意",
    "X78n1553_016:0496a19": "旨如何　師云。一任眾人看。師因病。有僧問。色身",
    "X78n1553_016:0496a20": "病。法身病　師云。江山無阻滯。日月鎮長明。問。自",
    "X78n1553_016:0496a21": "己面目。為什麼終日不見　師云。拈却牙齒著　進",
    "X78n1553_016:0496a22": "云。見面後如何　師云。大眾盡皺眉。",
    "X78n1553_016:0496a23": "師上堂云。達磨西來。法傳東土。直指人心。見性成佛。",
    "X78n1553_016:0496a24": "獨標萬德。物外宣揚。悟之者。纖塵不隔。迷之者。背覺",
    "X78n1553_016:0496b01": "合塵。中下之機。也須子細。莫虗過時光。各各有之。況",
    "X78n1553_016:0496b02": "以西來的意。教外別傳。道契一言。縱橫自在。打破髑",
    "X78n1553_016:0496b03": "髏。揭却腦蓋。豈不快哉。珍重。問。維摩默然。文殊讚",
    "X78n1553_016:0496b04": "歎。此意如何　師云。莫埋沒維摩　進云。恁麼則清",
    "X78n1553_016:0496b05": "淨道場　師云。錯認定盤星。問。不把寸刃。便獲全",
    "X78n1553_016:0496b06": "功時如何　師云。不封不樹　進云。未審此意如何",
    "X78n1553_016:0496b07": "　師云。今古不同且應時。問。古佛舍利為什麼點",
    "X78n1553_016:0496b08": "不上　師云。家藏利器。盜者息心。問。真性不隨緣。",
    "X78n1553_016:0496b09": "如何得王悟　師云。大洋海底紅塵起。須彌頂上浪",
    "X78n1553_016:0496b10": "滔天　問。無目人來。請師指路　師云。紫羅袋裡盛",
    "X78n1553_016:0496b11": "官誥。金牓題名天下傳　問。如何是道　師云。萬緣",
    "X78n1553_016:0496b12": "俱頓息。夜半繡鴛鴦。問。如何是學人自己　師以",
    "X78n1553_016:0496b13": "手一劃云。會麼　學云。不會　師云。合掌靈山問世尊。",
    "X78n1553_016:0496b14": "忻州鉄佛院智嵩禪師僧問。如何是和尚家風　師",
    "X78n1553_016:0496b15": "云。鹿羹澹飯　進云。恁麼即朝朝相似也　師云。古",
    "X78n1553_016:0496b16": "來鉄佛。今日傳名。師勘二僧。元是同參。纔見。便云。",
    "X78n1553_016:0496b17": "還記相識麼　參頭擬議。第二僧打參頭一座具云。",
    "X78n1553_016:0496b18": "何不快祇對和尚　師云。一箭兩垛　師又勘僧。什",
    "X78n1553_016:0496b19": "麼處　僧云。遊臺來　師云。還見龍王麼　進云。和",
    "X78n1553_016:0496b20": "尚試道看　師云。若教我道。瓦解氷消　僧擬議。師",
    "X78n1553_016:0496b21": "　云。不信道。",
    "X78n1553_016:0496b22": "汾州大中寺太子院賜紫善昭禪師(翰林學侍郎贈禮部尚書文公",
    "X78n1553_016:0496b23": "楊億撰語錄序。在本集)師初開堂。有僧問。靈山一會。迦葉親聞。",
    "X78n1553_016:0496b24": "今日一會。什麼人得聞　師云。大眾側聆　進云。恁",
    "X78n1553_016:0496c01": "麼則群生有賴　師云。不因升寶座。爭顯六師能。",
    "X78n1553_016:0496c02": "問。師唱誰家曲。宗風嗣阿誰　師云。不歷僧祇劫。直",
    "X78n1553_016:0496c03": "出古皇前　進云。恁麼則郡城有望　師云。五岳峰",
    "X78n1553_016:0496c04": "巒秀。四海盡歸朝。問。虗空權譬喻。隨處得彰名。未",
    "X78n1553_016:0496c05": "審是箇什麼物　師云。居天人不測。入地更深埋",
    "X78n1553_016:0496c06": "　進云。恁麼則學人雖不識。歷劫盡霑恩　師云。劒良",
    "X78n1553_016:0496c07": "胳膞從他閙。劈腹開心始是明。",
    "X78n1553_016:0496c08": "師小參云。莫有人問話麼。有即出來　便有僧問。氷",
    "X78n1553_016:0496c09": "綻魚散時如何　師云。水清魚不現。長波自往來",
    "X78n1553_016:0496c10": "　進云。龍王堂居何位　師云。在處存金殿。乾坤我獨",
    "X78n1553_016:0496c11": "尊　進云。恁麼則更無過者　師云。按劒誰得妙。當",
    "X78n1553_016:0496c12": "人不自傷。師乃云。若是按劒手。汾陽不奈何。還識",
    "X78n1553_016:0496c13": "得劒麼。與儞註破。寰中無當剋。海內獨橫行。珍重",
    "X78n1553_016:0496c14": "　師上堂云。汾陽門下有西河師子當門據座。但有來",
    "X78n1553_016:0496c15": "者。即便齩殺。有何方便入得汾陽門。見汾陽人。若見",
    "X78n1553_016:0496c16": "汾陽人者。堪與祖佛為師。不見汾陽人。盡是立地死",
    "X78n1553_016:0496c17": "漢。如今還有人入得門麼。快須入取。免得事負平生。",
    "X78n1553_016:0496c18": "不是龍門客。切忌遭點額。那箇是龍門客。一齊點下。",
    "X78n1553_016:0496c19": "舉起拄杖云。速退。速退。問。如何是接初機句　師",
    "X78n1553_016:0496c20": "云。汝是行脚僧　進云。如何是辨衲僧句　師云。西",
    "X78n1553_016:0496c21": "方日出卯　進云。如何是正令行時句　師云。千里",
    "X78n1553_016:0496c22": "特來呈舊面　進云。如何是立乾坤句　師云。北俱",
    "X78n1553_016:0496c23": "盧洲長粳米。食者無貪亦不嗔。師又云。秖將此四",
    "X78n1553_016:0496c24": "轉語驗天下衲僧。纔見儞出來。驗得乃也。問。如何",
    "X78n1553_016:0497a01": "是學人著力處　師云。嘉州打大象　進云。如何是",
    "X78n1553_016:0497a02": "學人轉身處　師云。陝府灌鐵牛　進云。如何是學",
    "X78n1553_016:0497a03": "人親切處　師云。西河弄師子。師又云。若人會得",
    "X78n1553_016:0497a04": "此三句語。已辨三玄三要。切須薦取。不是等閑。與大",
    "X78n1553_016:0497a05": "眾頌出曰。",
    "X78n1553_016:0497a06": "　三玄三要事難分　　得旨亡言道易親",
    "X78n1553_016:0497a07": "　一句分明該萬象　　重陽九月菊華新",
    "X78n1553_016:0497a08": "便下座。師因北地寒。僧眾難立。云。且住小參候眷",
    "X78n1553_016:0497a09": "暖。不經旬日。忽有一僧。兩耳帶環。手持金錫。來到方",
    "X78n1553_016:0497a10": "丈。云。和尚何得住却小參。眾中自有不憚寒暑為佛",
    "X78n1553_016:0497a11": "法者。當中見有六人是法器。言訖而退。不知處所。師",
    "X78n1553_016:0497a12": "却小參。乃成一頌。",
    "X78n1553_016:0497a13": "　胡僧金錫光　　請法照汾陽　　六人成大器",
    "X78n1553_016:0497a14": "　今我為提綱",
    "X78n1553_016:0497a15": "師上堂云。汾陽有三訣。衲僧難辨別。更擬問如何。拄",
    "X78n1553_016:0497a16": "杖驀頭掣。便有僧問。如何是三訣　師便打　僧",
    "X78n1553_016:0497a17": "禮拜　師有頌。",
    "X78n1553_016:0497a18": "　第一訣　　接引無時節　　巧語不能詮",
    "X78n1553_016:0497a19": "　雲綻青天月",
    "X78n1553_016:0497a20": "　第二訣　　舒光辨賢哲　　問答利生心",
    "X78n1553_016:0497a21": "　技却眼中楔",
    "X78n1553_016:0497a22": "　第三訣　　西國胡人說　　濟水過新羅",
    "X78n1553_016:0497a23": "　舶地用鑌鐵",
    "X78n1553_016:0497a24": "且道三訣語還有會底麼。有會底。通露消息。要知遠",
    "X78n1553_016:0497b01": "近。莫秖麼地記言記語。便當平生。有什麼利益。不用",
    "X78n1553_016:0497b02": "久立。珍重。問。如何是祖師西來意　師云。多年松",
    "X78n1553_016:0497b03": "樹饒皴散。心間自有一條明　問。如何是賓中賓",
    "X78n1553_016:0497b04": "　師云。合掌庵前問世尊　學云。如何是賓中主　師",
    "X78n1553_016:0497b05": "云。對面無儔侶　學云。如何是主中賓　師云。陣雲",
    "X78n1553_016:0497b06": "橫海上。拔劒攪龍門　學云。如何是主中主　師云。",
    "X78n1553_016:0497b07": "三頭六臂擎天地。忿怒那吒撲帝鐘。問。凡有問答。",
    "X78n1553_016:0497b08": "賓主各逞嘉奇。少室無言。將何委的　師云。千人叢",
    "X78n1553_016:0497b09": "裡。罕逢此問　學云。千山萬水來於此。已奉慈悲事",
    "X78n1553_016:0497b10": "坦然　師云。坐斷日頭天地黑。萬象森羅在目前",
    "X78n1553_016:0497b11": "　學云。官不容針。私通車馬。學人禮拜　師云。不禮拜。",
    "X78n1553_016:0497b12": "更待何時。問。如何是一句前事　師云。不落言詮",
    "X78n1553_016:0497b13": "明的旨。纖毫纔動即參差　學云。如何是一句後事",
    "X78n1553_016:0497b14": "　師云。兩陣相逢不迴避　學云。恁麼則透皮徹骨",
    "X78n1553_016:0497b15": "去也　師云。橫拖倒拽任塵漫　學云。終不敢事負",
    "X78n1553_016:0497b16": "和尚　師云。至孝是重華。問。如何是法眼　師云。",
    "X78n1553_016:0497b17": "已曾[翟*支]瞎　學云。未審向上事如何　師云。撈天摸",
    "X78n1553_016:0497b18": "地。問。久響汾陽威勢全。略展金毛示眾看　師云。",
    "X78n1553_016:0497b19": "三日後露　學云。恁麼則學人退身三步　師云。一",
    "X78n1553_016:0497b20": "月後再來。問。祖師心印。絕有言詮。臨機一句事如",
    "X78n1553_016:0497b21": "何　師云。三千里外看途程　學云。恁麼即退後去",
    "X78n1553_016:0497b22": "也　師云。萬仞峰巒。不離此處。問。問問不轉時如",
    "X78n1553_016:0497b23": "何　師云。龍馬加鞭急。鑾鈴響洛川。問。布皷當軒",
    "X78n1553_016:0497b24": "擊。誰是知音者　師云。停鋤傾麥飯。臥草不擡頭。",
    "X78n1553_016:0497c01": "問。久響西河師子。及乎到來。為什麼不見　師云。汝",
    "X78n1553_016:0497c02": "識獅子　學云。恁麼則大眾盡得隨喜　師云。腦裂",
    "X78n1553_016:0497c03": "始知忙。問。正法門中。如何是和尚得入處　師云。",
    "X78n1553_016:0497c04": "眾星攢夜月。不落紫微宮　學云。恁麼則朗月獨當",
    "X78n1553_016:0497c05": "天也　師云。不昧夜行人。",
    "X78n1553_016:0497c06": "師上堂云。一切眾生本源佛性。譬如明月當空。秖為",
    "X78n1553_016:0497c07": "浮雲遮障。不得顯現　便有僧問。明月當天。却被片",
    "X78n1553_016:0497c08": "雲遮時如何　師云。老僧有過。闍梨須知　學云。恁",
    "X78n1553_016:0497c09": "麼則分明辨的　師云。退後莫思量。問。舉步涉千",
    "X78n1553_016:0497c10": "谿。尋源轉迷路。箇中一句子。請師為提撕　師云。千",
    "X78n1553_016:0497c11": "年無影樹。今日見枝何　學云。若不申此問。爭得見",
    "X78n1553_016:0497c12": "師機　師云。瞽人看畫壁。",
    "X78n1553_016:0497c13": "師上堂云。夫說法看。須及時節。觀根投機。應病用藥。",
    "X78n1553_016:0497c14": "不及時節。總喚作非時語。所以楞嚴會上云。欲知佛",
    "X78n1553_016:0497c15": "性義。當觀時節因緣。若明君臣父子。邪正觸淨。顯然",
    "X78n1553_016:0497c16": "自分。喚作野老謳歌。皇道坦然。佛法現前。擒縱自在。",
    "X78n1553_016:0497c17": "生殺臨機。或明賓中主。或明主中賓。或明賓中賓。或",
    "X78n1553_016:0497c18": "明主中主。或兼帶。或探影草。或一句中有三玄三要。",
    "X78n1553_016:0497c19": "還有問者麼。出來對眾商量　時有僧問。智慧門難",
    "X78n1553_016:0497c20": "解難入。學人不會。請師直指　師云。真正無私語。句",
    "X78n1553_016:0497c21": "下要分明　學云。恁麼則謝師親開方便門也　師",
    "X78n1553_016:0497c22": "云。千萬年後。不得忘却。問。靈龜未兆時如何　師",
    "X78n1553_016:0497c23": "云。海裡搖船笑。舉棹望程途。問。甘露水頻淋。為什",
    "X78n1553_016:0497c24": "麼百草不生芽　師云。田踈不貯水。龍王爭那何。",
    "X78n1553_016:0498a01": "問。寒暑漸盛。貧者何依　師云。不挂無私服。終日樂",
    "X78n1553_016:0498a02": "咍咍　學云。恁麼則應不孤露也　師云。深巖隱不",
    "X78n1553_016:0498a03": "得。露地不彰形。問。如何是道場　師云。下脚不得",
    "X78n1553_016:0498a04": "　問。不悟祖宗。不信大道時如何　師云。打破瑠璃卵。",
    "X78n1553_016:0498a05": "透出鳳皇兒　學云。今日親見和尚也　師云。三千",
    "X78n1553_016:0498a06": "里外筭途程。問。匹馬單搶。離群獨戰時如何　師",
    "X78n1553_016:0498a07": "云。舉手不拈弓。低頭失却箭　學云。和尚是大善知",
    "X78n1553_016:0498a08": "識。為什麼如此　師云。敗將不斬。問。學人欲涉雲",
    "X78n1553_016:0498a09": "霄去。到彼如何為有情　師云。塞外將軍行正令。不",
    "X78n1553_016:0498a10": "展紅旗得勝歸。問。面前無障礙。為什麼開口不得。",
    "X78n1553_016:0498a11": "　師云。盡日無言說。喃今語更新　學云。恁麼則已",
    "X78n1553_016:0498a12": "能師子吼也　師云。不用野干鳴　學人便喝　師",
    "X78n1553_016:0498a13": "云。恰是　學人擬議　師便喝　學人禮拜　師云。",
    "X78n1553_016:0498a14": "敗將不斬。問。如何是衲衣下事　師云。赫赤窮漢",
    "X78n1553_016:0498a15": "　學云。乞師方便。指妙捷句來看　師云。木女穿針",
    "X78n1553_016:0498a16": "山色秀。名人牽線海雲生。問。如何是祖師西來意。",
    "X78n1553_016:0498a17": "　師云。徹骨徹髓　學云。此意如何　師云。徧天徧",
    "X78n1553_016:0498a18": "地。問。涅槃無異路。方便有多門。作麼生是無異路",
    "X78n1553_016:0498a19": "底句　師云。鍾皷分明在。日月不曾昏　學云。恁麼",
    "X78n1553_016:0498a20": "則狗子吠人聲　師云。不齩破人衣。問。若真修道",
    "X78n1553_016:0498a21": "人。不見世間過。未審不見箇什麼過　師云。雪埋夜",
    "X78n1553_016:0498a22": "月深三尺。陸地行舟萬里程　學云。和尚是何心行",
    "X78n1553_016:0498a23": "　師云。却是儞心行。",
    "X78n1553_016:0498a24": "師上堂。纔升座。便有僧問。從上一人行棒。一人行喝。",
    "X78n1553_016:0498b01": "未審成得箇什麼邊事　師云。總不曾用　學云。堪",
    "X78n1553_016:0498b02": "嗟楚下鍾離昧　師云。庶子當機失戰場　學人便",
    "X78n1553_016:0498b03": "喝　師云。作家　學人禮拜　師云。却不作家。以拄",
    "X78n1553_016:0498b04": "杖點。便喝。問。大悲千手眼。如何是正眼　師云。瞎",
    "X78n1553_016:0498b05": "　學云。恁麼則一條拄杖兩人舁　師云。三家村裡",
    "X78n1553_016:0498b06": "喝巴歌　學云。恁麼則和尚同在裏頭　師云。謝汝",
    "X78n1553_016:0498b07": "慇懃。問。殺父殺母。佛前懺悔。殺佛殺祖。向什麼處",
    "X78n1553_016:0498b08": "懺悔　師云。燈連挑夜月。度盡幾多人　學云。恁麼",
    "X78n1553_016:0498b09": "則水精宮裡觀明月　師云。映輝明寶燭。家赫爍旌",
    "X78n1553_016:0498b10": "幢。問。日裡不點燈即不問。如何是黑裡不揚眉",
    "X78n1553_016:0498b11": "　師云。牀底掃不出　學云。恁麼則和尚同是用心人",
    "X78n1553_016:0498b12": "也　師云。天外豈能知。",
    "X78n1553_016:0498b13": "師上堂。大眾方集。便有僧問。如何是汾陽境　師云。",
    "X78n1553_016:0498b14": "子夏峰高登者少。西河水滿問津多　學云。如何是",
    "X78n1553_016:0498b15": "境中人　師云。坐久看風信。燒香燭聖燈。",
    "X78n1553_016:0498b16": "師徧歷諸叢。洞達淵旨。因與戒禪師語及曹洞機要。",
    "X78n1553_016:0498b17": "遂云。",
    "X78n1553_016:0498b18": "　五位參尋切要知　　纖毫纔動已相違",
    "X78n1553_016:0498b19": "　金剛透匣誰能用　　唯有那吒第一機",
    "X78n1553_016:0498b20": "　舉目便令三界靜　　振鈴還使九天歸",
    "X78n1553_016:0498b21": "　正中妙伕通迴互　　擬擬鋒鋩失却威",
    "X78n1553_016:0498b22": "師因頌五位纔畢。便有僧問。如何是正中來　師云。",
    "X78n1553_016:0498b23": "旱地蓮華朵朵開　學云。開後如何　師云。金蘂銀",
    "X78n1553_016:0498b24": "絲承玉露。高僧不坐鳳皇臺　問。如何是正中偏",
    "X78n1553_016:0498c01": "　師云。玉兔就明初夜後。金雞須報五更前　問。如何",
    "X78n1553_016:0498c02": "是偏中正　師云。毫末成大樹。滴水作江河。問。如何",
    "X78n1553_016:0498c03": "是兼中至　師云。意氣不從天地得。英雄豈藉四時",
    "X78n1553_016:0498c04": "椎　問。如何是兼中到　師云。玉女拋梭機軋軋。石",
    "X78n1553_016:0498c05": "人打皷響韸韸。師因僧請問。逐位頌出云。",
    "X78n1553_016:0498c06": "　正中來　　金剛寶劒拂天開",
    "X78n1553_016:0498c07": "　一片神光橫世界　　晶輝朗耀絕塵埃",
    "X78n1553_016:0498c08": "　正中偏　　霹靂鋒機著眼看",
    "X78n1553_016:0498c09": "　石火電光猶是鈍　　思量擬擬隔千山",
    "X78n1553_016:0498c10": "　偏中正　　看取輪王行正令",
    "X78n1553_016:0498c11": "　七金千子總隨身　　途中猶自覓金鏡",
    "X78n1553_016:0498c12": "　兼中至　　三歲金毛牙爪備",
    "X78n1553_016:0498c13": "　千邪百怪出頭來　　哮吼一聲皆伏地",
    "X78n1553_016:0498c14": "　兼中到　　大顯無功休作造",
    "X78n1553_016:0498c15": "　木牛步步火中行　　真箇法王妙中妙",
    "X78n1553_016:0498c16": "六相頌",
    "X78n1553_016:0498c17": "　見是阿那律　　分明無一物　　大地及山河",
    "X78n1553_016:0498c18": "　演出波羅蜜　　聞是跋難陀　　聲通總莫過",
    "X78n1553_016:0498c19": "　遠近一齊了　　更不念摩訶　　香是殑伽女",
    "X78n1553_016:0498c20": "　慈悲心徧普　　淨穢盡能知　　即此我人母",
    "X78n1553_016:0498c21": "　味是憍梵鉢　　甜苦尋常說　　入口辨率酸",
    "X78n1553_016:0498c22": "　恰似當天月　　觸是瞬若多　　善惡總能和",
    "X78n1553_016:0498c23": "　屠割無嗔喜　　秖箇是彌陀　　意是大迦葉",
    "X78n1553_016:0498c24": "　毗盧俱一法　　幽室顯然分　　枝派千華葉",
    "X78n1553_016:0499a01": "師在汾州。因駙馬都尉李遵勗致請潞州承天禪院",
    "X78n1553_016:0499a02": "開堂。彼方官民。灑涕遮留。既而俞諾。互陳筵供為餞。",
    "X78n1553_016:0499a03": "遂召專使。謂曰。暫赴厨饌。饌畢。來取迴書。食畢詣之。",
    "X78n1553_016:0499a04": "俄覩不起于座。而趣圓寂矣。闍維之後。眾收舍利起",
    "X78n1553_016:0499a05": "塔。",
    "X78n1553_016:0499a07": "天聖廣燈錄卷第十六"
}