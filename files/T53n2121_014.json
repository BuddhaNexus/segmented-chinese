{
    "T53n2121_014:0069a12": "經律異相卷第十四(聲聞無學第二僧部第三)",
    "T53n2121_014:0069a14": "梁沙門僧旻寶唱等集",
    "T53n2121_014:0069a15": "舍利弗退大乘而向小道一",
    "T53n2121_014:0069a16": "舍利弗從生及出家得道二",
    "T53n2121_014:0069a17": "舍利弗請佛制戒三",
    "T53n2121_014:0069a18": "舍利弗受灌園人浴令生天上四",
    "T53n2121_014:0069a19": "舍利弗化人蟒令生天上五",
    "T53n2121_014:0069a20": "舍利弗入金剛定為鬼所打不能毀傷六",
    "T53n2121_014:0069a21": "舍利弗性憋難求七",
    "T53n2121_014:0069a22": "舍利弗先佛涅槃八",
    "T53n2121_014:0069a23": "舍利弗目連角現神力九",
    "T53n2121_014:0069a24": "目連使阿耆河水漲作寶橋度佛十",
    "T53n2121_014:0069a25": "目連為母造盆十一",
    "T53n2121_014:0069a26": "目連為魔所嬈十二",
    "T53n2121_014:0069a27": "目連勸弟施并示報處十三",
    "T53n2121_014:0069a28": "目連伏菩薩慢十四",
    "T53n2121_014:0069a29": "目連以神力降化梵志十五",
    "T53n2121_014:0069b01": "目連化諸鬼神自說先惡十六",
    "T53n2121_014:0069b02": "目連現二神足力降二龍王十七",
    "T53n2121_014:0069b03": "目連遷無熱池現金翅鳥十八",
    "T53n2121_014:0069b04": "目連三觀不中其心皆實十九",
    "T53n2121_014:0069b05": "目連心實事虛二十",
    "T53n2121_014:0069b06": "舍利弗退大乘而向小道一",
    "T53n2121_014:0069b07": "[0069b07] 舍利弗於六十劫中行菩薩道。欲度布施河",
    "T53n2121_014:0069b08": "時有一人來乞其眼。舍利弗言。眼無所任",
    "T53n2121_014:0069b09": "何以索之。若須我身及財物者當以相與。答",
    "T53n2121_014:0069b10": "曰。唯欲得眼。舍利弗出一眼而與之。乞者得",
    "T53n2121_014:0069b11": "眼唾而&#x811A;踏。舍利弗言。如此等人難可度也。",
    "T53n2121_014:0069b12": "不如自調早伏生死。於是迴向小乘(出大智度論第十二",
    "T53n2121_014:0069b13": "卷)。",
    "T53n2121_014:0069b14": "舍利弗從生及出家得道二",
    "T53n2121_014:0069b15": "[0069b15] 南天竺有婆羅門。名曰提舍。為大論議師。其",
    "T53n2121_014:0069b16": "妻懷妊。夢見一人身披甲冑手執金剛。摧破",
    "T53n2121_014:0069b17": "諸山在山邊立。提舍聞之曰。汝當生男摧伏",
    "T53n2121_014:0069b18": "諸論議師。唯不如一人為作弟子。懷妊以",
    "T53n2121_014:0069b19": "後。母大聰明甚能論議。弟拘郗羅與姊言",
    "T53n2121_014:0069b20": "談。每事屈滯。知所懷子必大智慧。捨家學",
    "T53n2121_014:0069b21": "問不暇剪爪。時人呼為長爪梵志。姊生兒七",
    "T53n2121_014:0069b22": "日。字曰優波提舍(出曜經云優波替)時人以母所生。共",
    "T53n2121_014:0069b23": "為之號名舍利弗。年始八歲誦十八部經。通",
    "T53n2121_014:0069b24": "解一切書籍。時摩伽陀國有龍王兄弟。一",
    "T53n2121_014:0069b25": "名吉利。二名阿伽羅。降雨以時國無荒年。",
    "T53n2121_014:0069b26": "人民感之。常以仲春之月。一切大集。至龍",
    "T53n2121_014:0069b27": "住處為設大會。作樂談義終此一晨。自古",
    "T53n2121_014:0069b28": "及今斯集未替。敷四高座。一為國王。二為太",
    "T53n2121_014:0069b29": "子。三為大臣。四為論士。舍利弗八歲之身。",
    "T53n2121_014:0069c01": "觀察時人神情囑向。無勝己者。便昇論座結",
    "T53n2121_014:0069c02": "加趺坐。眾人疑怪。或謂愚小無智。或謂智",
    "T53n2121_014:0069c03": "量過人。雖復嘉其神異。猶懷矜恥。以其年少",
    "T53n2121_014:0069c04": "不自與語。皆遣年少弟子傳言問之。答酢",
    "T53n2121_014:0069c05": "流便辭理超絕。時諸論師歎未曾有。愚智",
    "T53n2121_014:0069c06": "大小一切皆伏。王大歡喜。即命有司封一聚",
    "T53n2121_014:0069c07": "落常以給之。國內大小無不慶悅。時吉占師",
    "T53n2121_014:0069c08": "子名拘律陀。姓大目犍連。舍利弗共為親友。",
    "T53n2121_014:0069c09": "舍利弗才明見貴。目犍豪爽致知。才智相",
    "T53n2121_014:0069c10": "比行止必俱。結要終始。後俱厭世出家學道。",
    "T53n2121_014:0069c11": "作梵志刪闍耶弟子。問於師曰。所求道所",
    "T53n2121_014:0069c12": "得。師答之曰。自我求道彌歷年歲。不知為道",
    "T53n2121_014:0069c13": "果無耶。我非其人耶。而亦不得。他日其師寢",
    "T53n2121_014:0069c14": "疾。舍利弗在頭邊立。大目連在足邊立。喘",
    "T53n2121_014:0069c15": "喘然其將終。乃愍爾而笑。二人問笑意。師答",
    "T53n2121_014:0069c16": "之言。世俗無眼為恩愛所侵。我見金地國",
    "T53n2121_014:0069c17": "王死。其大夫人自投火[卄/積]求同一處。而此",
    "T53n2121_014:0069c18": "二人。行報各異生處殊絕。是時二人筆受",
    "T53n2121_014:0069c19": "師語。欲以驗其虛實。後有金地商人。遠來",
    "T53n2121_014:0069c20": "摩伽陀國。二人以疏驗之。果如師語。乃撫",
    "T53n2121_014:0069c21": "然歎曰。我等非其人耶。為是師隱我耶。二人",
    "T53n2121_014:0069c22": "相與誓曰。若先得甘露要畢同味。佛度迦",
    "T53n2121_014:0069c23": "葉兄弟千人。次遊王舍城。時一比丘名阿說",
    "T53n2121_014:0069c24": "示(五人之一)著衣持&#x9262;入城乞食。舍利弗見其容",
    "T53n2121_014:0069c25": "儀超異諸根靜默。問曰。汝師是誰耶。答曰。釋",
    "T53n2121_014:0069c26": "種太子。厭老病死苦出家學道得無上菩提。",
    "T53n2121_014:0069c27": "是我師也。舍利弗言。為我說汝師教授法。",
    "T53n2121_014:0069c28": "答曰。我年既幼稚。學日又初淺。豈能宣至真。",
    "T53n2121_014:0069c29": "如來廣大義。又曰。略說其要。答曰。諸法因",
    "T53n2121_014:0070a01": "緣生。是法因緣滅。舍利弗即得初道(出曜經云得無著果)。",
    "T53n2121_014:0070a02": "還為目連說亦得初道。二師為各與二百五",
    "T53n2121_014:0070a03": "十弟子俱到佛所。佛遙見之。指舍利弗。是",
    "T53n2121_014:0070a04": "我弟子中智慧第一。又指目連云。神足第一。",
    "T53n2121_014:0070a05": "今與其弟子大眾俱來。白佛言。我等願從佛",
    "T53n2121_014:0070a06": "法出家。佛言。善來比丘。即時鬚髮自落。法",
    "T53n2121_014:0070a07": "服著身。衣&#x9262;具足。受成就戒。過半月後。聞",
    "T53n2121_014:0070a08": "佛為長爪梵志說法。即得阿羅漢道(出大智論第十一卷)。",
    "T53n2121_014:0070a09": "舍利弗請佛制戒三",
    "T53n2121_014:0070a10": "[0070a10] 佛住舍衛城。舍利弗請佛制戒。諸比丘言。",
    "T53n2121_014:0070a11": "云何未有過而求制戒。佛言。舍利弗不但今",
    "T53n2121_014:0070a12": "日未有過而請制戒。其往昔時。在一聚落。人",
    "T53n2121_014:0070a13": "民居士未有過患。亦嘗請我制諸刑罰。時國",
    "T53n2121_014:0070a14": "名迦尸。城名波羅[木*奈]。國王名淨稱。淨稱以法",
    "T53n2121_014:0070a15": "治化。布施持戒以道汎愛。人民致盛富樂豐",
    "T53n2121_014:0070a16": "實。村里邑屋雞飛相接。舉國相敬常作諸伎",
    "T53n2121_014:0070a17": "共相娛樂。時有大臣。名曰陶利。多諸謀策。",
    "T53n2121_014:0070a18": "白王言。今日境內自然富樂。人民相敬。願",
    "T53n2121_014:0070a19": "王制立刑罰。莫令樂極生過。王曰。即諸大",
    "T53n2121_014:0070a20": "臣聰明有智。多有朋黨不可卒制。若一訶責",
    "T53n2121_014:0070a21": "或生釁咎。王欲薄啟其。乃說偈言。",
    "T53n2121_014:0070a22": " 縱力喜瞋怒  哀愍必治制",
    "T53n2121_014:0070a23": " 化民以正法  令心無怨蔽",
    "T53n2121_014:0070a24": "[0070a24] 大臣咸喜。亦說偈言。",
    "T53n2121_014:0070a25": " 最勝人中尊  調伏久住世",
    "T53n2121_014:0070a26": " 以道治蒼生  慈陰無極際",
    "T53n2121_014:0070a27": "[0070a27] 佛言。淨稱者則我身是。大臣者舍利弗是(出僧",
    "T53n2121_014:0070a28": "祇律第一卷)。",
    "T53n2121_014:0070a29": "舍利弗受灌園人浴令生天上四",
    "T53n2121_014:0070b01": "[0070b01] 舍利弗。夏盛熱時。遊菴羅園。一客作人汲",
    "T53n2121_014:0070b02": "井水灌樹。於佛無有大信。見舍利弗發小信",
    "T53n2121_014:0070b03": "心。喚舍利弗言。大德來。脫衣樹下坐。我以",
    "T53n2121_014:0070b04": "水澆不失溉灌。兼相利益。舍利弗脫衣受洗。",
    "T53n2121_014:0070b05": "身得涼樂隨意遊行。此客作人其夜命終。即",
    "T53n2121_014:0070b06": "生忉利天上。有大威力。次釋提桓因。便自",
    "T53n2121_014:0070b07": "念言。我何因生此。自觀宿命。信心微薄。因客",
    "T53n2121_014:0070b08": "作溉灌。汲水洗浴舍利弗身。我若信心純",
    "T53n2121_014:0070b09": "厚。知必有報故設浴具以為供養。自惟為功",
    "T53n2121_014:0070b10": "雖少。以遇良田獲報甚多。即詣舍利弗所。散",
    "T53n2121_014:0070b11": "華供養。舍利弗因其淨信之心。為說法要",
    "T53n2121_014:0070b12": "得須陀洹道(出雜藏經)。",
    "T53n2121_014:0070b13": "舍利弗化人蟒令生天上五",
    "T53n2121_014:0070b14": "[0070b14] 昔舍衛國一旦雨血。縱廣四十里。王與群臣",
    "T53n2121_014:0070b15": "咸大驚怪。即召諸道術及知占候使推為吉",
    "T53n2121_014:0070b16": "凶。占者對曰。舊記有云。雨血之災。應生人蟒",
    "T53n2121_014:0070b17": "毒害之物。宜推國內彰別災禍。王曰。何以",
    "T53n2121_014:0070b18": "別知。占師曰。是為人蟒難可別知。誡&#x52C5;國",
    "T53n2121_014:0070b19": "中。有新生小兒悉皆送來。以一空甖使眾",
    "T53n2121_014:0070b20": "兒唾中。中有一兒唾即成火焰。當知此兒正",
    "T53n2121_014:0070b21": "是人蟒。議曰。此不可著人間。即徙置閑隱無",
    "T53n2121_014:0070b22": "人之處。國中有應死者可送與之。人蟒吐",
    "T53n2121_014:0070b23": "毒殺人如是。前後被毒所殺七萬二千人。後",
    "T53n2121_014:0070b24": "有師子來出震吼之聲。四千里內人物懾",
    "T53n2121_014:0070b25": "伏。周流暴害莫能制御。於是國王即募國中",
    "T53n2121_014:0070b26": "能&#x5374;師子者。與金千斤封一大縣。無有應者。",
    "T53n2121_014:0070b27": "眾臣白王。唯當有人蟒能&#x5374;。&#x52C5;使往喚人蟒。",
    "T53n2121_014:0070b28": "人蟒逢見師子至。往住其前毒氣吹。師子即",
    "T53n2121_014:0070b29": "死國致清寧。後時人蟒年老得病命將欲終。",
    "T53n2121_014:0070c01": "佛憫其罪重一墮惡道無有出期。告舍利弗。",
    "T53n2121_014:0070c02": "汝往訓之。使脫重殃。舍利弗便忽往其前。",
    "T53n2121_014:0070c03": "蟒大隆怒。念曰。吾尚未沒。為人所易無所",
    "T53n2121_014:0070c04": "開白。徑來我前。便放毒氣謂能害之。舍利",
    "T53n2121_014:0070c05": "弗。以慈慧攘&#x5374;。光顏舒懌一毛不動。三放",
    "T53n2121_014:0070c06": "毒氣而不能害。即知其尊。意解善生。更以慈",
    "T53n2121_014:0070c07": "心上下七反視舍利弗。舍利弗便還精舍。吸",
    "T53n2121_014:0070c08": "氣人蟒終于其日。即天地大動。極善能動。",
    "T53n2121_014:0070c09": "天地極惡。亦能動。時摩竭王。即詣佛所稽",
    "T53n2121_014:0070c10": "首于地。問世尊曰。人蟒命終當趣何道。佛",
    "T53n2121_014:0070c11": "言今生第一天上。王聞佛語。怪而更問。佛",
    "T53n2121_014:0070c12": "言。大罪之人何得生天。佛言。以見舍利弗",
    "T53n2121_014:0070c13": "慈心七反上下視之。因是之福生第一天。福",
    "T53n2121_014:0070c14": "盡當生第二天上。至七反以後當得辟支佛",
    "T53n2121_014:0070c15": "而般涅槃。王白佛言。七萬二千人罪不復",
    "T53n2121_014:0070c16": "償耶。佛言。末後作辟支佛時身當如紫磨黃",
    "T53n2121_014:0070c17": "金。時當在道邊樹下坐定意。時當有大軍眾",
    "T53n2121_014:0070c18": "七萬餘人。遇見辟支佛謂是金人。即取斫破",
    "T53n2121_014:0070c19": "各各分之。定墮手中視之是肉。皆還聚置而",
    "T53n2121_014:0070c20": "去。因是般泥洹。今世之罪乃爾薄償便畢。佛",
    "T53n2121_014:0070c21": "告王。遇善知識者。山積之罪可得消滅。亦可",
    "T53n2121_014:0070c22": "得道(出譬喻經第九卷)。",
    "T53n2121_014:0070c23": "舍利弗入金剛定為鬼所打不能毀傷六",
    "T53n2121_014:0070c24": "[0070c24] 佛在羅閱城迦蘭陀竹園。時尊者舍利弗在",
    "T53n2121_014:0070c25": "耆闍崛山中。入金剛三昧(雜阿含云新剃鬚髮)是時有二",
    "T53n2121_014:0070c26": "鬼。一名伽羅。二名優婆伽羅。毘沙門天王使",
    "T53n2121_014:0070c27": "遣。至毘留勒叉王所。欲論人天之事。是時",
    "T53n2121_014:0070c28": "二鬼。從彼虛空而過。遙見舍利弗結加趺坐",
    "T53n2121_014:0070c29": "繫念在前意寂然定。伽羅鬼謂彼鬼言。我今",
    "T53n2121_014:0071a01": "堪任以拳打此沙門頭。優婆伽羅鬼語第二",
    "T53n2121_014:0071a02": "鬼曰。汝勿興此意打沙門頭。所以然者。此沙",
    "T53n2121_014:0071a03": "門極有神德有大威力。世尊弟子中聰明智",
    "T53n2121_014:0071a04": "慧最為第一。備於長夜受苦無量。是時彼",
    "T53n2121_014:0071a05": "鬼再三曰。我能堪任打此沙門頭。優婆伽羅",
    "T53n2121_014:0071a06": "鬼報曰。汝今不隨我語者。汝便住此。吾捨",
    "T53n2121_014:0071a07": "汝去。此惡鬼曰。汝畏沙門乎。優婆伽羅曰。",
    "T53n2121_014:0071a08": "我實畏之設汝以手打此沙門者。地當分為",
    "T53n2121_014:0071a09": "二分。當暴風疾雨地亦振動。諸天驚怖四",
    "T53n2121_014:0071a10": "天王已知。我等不安其所。是時惡鬼曰。我",
    "T53n2121_014:0071a11": "今堪任辱此沙門。善鬼聞已便捨而去。時彼",
    "T53n2121_014:0071a12": "惡鬼即打舍利弗頭。是時天地大動四面暴",
    "T53n2121_014:0071a13": "風疾雨尋時來至。地分為二分。惡鬼全身",
    "T53n2121_014:0071a14": "墮地獄中(雜阿含云舍利言燒我煮我。伽吒鬼陷地獄中)。舍利弗從三昧",
    "T53n2121_014:0071a15": "起。正衣服往詣竹園。至世尊所頭面禮足在",
    "T53n2121_014:0071a16": "一面坐。時佛告舍利弗。汝今身體無疾病乎。",
    "T53n2121_014:0071a17": "舍利弗言。體素無患唯苦頭痛。世尊告曰。有",
    "T53n2121_014:0071a18": "伽羅鬼手打汝頭。若當彼鬼。以手打須彌山",
    "T53n2121_014:0071a19": "者。山便為二分。所以然者。彼鬼有大力。今",
    "T53n2121_014:0071a20": "此鬼受其罪報故全身入阿鼻獄中。爾時世",
    "T53n2121_014:0071a21": "尊告諸比丘。甚奇甚特金剛三昧力。乃至於",
    "T53n2121_014:0071a22": "斯由此三昧無所傷害。正使須彌山打頭者",
    "T53n2121_014:0071a23": "終不能動其毛。所以然者。比丘聽之。於此賢",
    "T53n2121_014:0071a24": "劫中有佛。名拘樓孫。彼佛有二大聲聞。一",
    "T53n2121_014:0071a25": "名等壽。二名大智。等壽神足第一。大智智",
    "T53n2121_014:0071a26": "慧第一。如我今日舍利弗智慧第一。目揵",
    "T53n2121_014:0071a27": "連神足第一。時等壽大智二比丘。俱得金剛",
    "T53n2121_014:0071a28": "三昧。等壽一時在閑靜處入於寂定。時牧牛",
    "T53n2121_014:0071a29": "羊人取薪草人。見各相謂言。此沙門今取無",
    "T53n2121_014:0071b01": "常。即共集草木積其身上。以火焚燒捨之而",
    "T53n2121_014:0071b02": "去。是時等壽尋從定起。正衣服入村乞食。諸",
    "T53n2121_014:0071b03": "取薪人還見比丘。各相謂言。此比丘昨日命",
    "T53n2121_014:0071b04": "終。我等以火焚燒。今日還活。今當立字號",
    "T53n2121_014:0071b05": "還活。若比丘得金剛三昧者。入水火刀劍",
    "T53n2121_014:0071b06": "不能中傷。金剛三昧威德如是。今舍利弗得",
    "T53n2121_014:0071b07": "此三昧。多遊二處空空三昧金剛三昧(出增一阿含經",
    "T53n2121_014:0071b08": "第三十卷)。",
    "T53n2121_014:0071b09": "舍利弗性憋難求七",
    "T53n2121_014:0071b10": "[0071b10] 舍利弗等受六群比丘尼請。設多美飲食。下",
    "T53n2121_014:0071b11": "座及沙彌。與六十日稻飯胡麻滓合菜煮。佛",
    "T53n2121_014:0071b12": "問羅&#x777A;羅。僧飲食飽足不。具答。又問有誰上",
    "T53n2121_014:0071b13": "座。又答和上舍利弗。佛言。舍利弗食不淨",
    "T53n2121_014:0071b14": "食。舍利弗吐去所食。誓盡形壽斷受外請常",
    "T53n2121_014:0071b15": "行乞食。諸大貴人後欲設僧飯。願得舍利弗。",
    "T53n2121_014:0071b16": "白佛乞&#x52C5;。舍利弗還受外請。佛言莫求。其性",
    "T53n2121_014:0071b17": "惡憋。其過去時有一國王。為毒蛇所螫。能治",
    "T53n2121_014:0071b18": "毒師作舍伽羅&#x546A;收毒蛇來。先作火聚語蛇",
    "T53n2121_014:0071b19": "言。汝寧入火寧還&#x564F;毒。蛇思惟。我已吐竟。",
    "T53n2121_014:0071b20": "乃投身火中。毒蛇即舍利弗也(出十誦律序下分又出彌沙塞律第",
    "T53n2121_014:0071b21": "三十一卷。又出僧祇律第四十卷)。",
    "T53n2121_014:0071b22": "舍利弗先佛涅槃八",
    "T53n2121_014:0071b23": "[0071b23] 佛告阿難。得四神足者。能住壽一劫。如來",
    "T53n2121_014:0071b24": "今者當壽幾許。如是至三。阿難為魔所迷默",
    "T53n2121_014:0071b25": "然不對。又告阿難。汝可起去靜處思惟。即起",
    "T53n2121_014:0071b26": "至林中。時魔波旬來至佛所。白言。世尊。處世",
    "T53n2121_014:0071b27": "教化度人周訖。蒙脫生死數如恒沙。時年又",
    "T53n2121_014:0071b28": "老可入涅槃。即告魔言。&#x5374;後三月當般涅槃。",
    "T53n2121_014:0071b29": "波旬聞說歡喜而去。阿難睡夢見有大樹普",
    "T53n2121_014:0071c01": "覆虛空。一切群萌靡不蒙賴。旋風卒起吹激",
    "T53n2121_014:0071c02": "其樹。滅於力士所住之地。一切群生莫不悲",
    "T53n2121_014:0071c03": "悼。阿難驚覺怖不自寧。思惟所夢。將無世尊",
    "T53n2121_014:0071c04": "欲般涅槃。來至佛所而白佛言。我向所夢如",
    "T53n2121_014:0071c05": "斯之事。將無世尊欲般涅槃。佛告阿難。如汝",
    "T53n2121_014:0071c06": "所言。吾後三月當般涅槃。我向問汝。若有得",
    "T53n2121_014:0071c07": "四神足者。能住壽一劫。吾四神足極能修善。",
    "T53n2121_014:0071c08": "如是滿三而汝不對。魔來勸我當取涅槃。吾",
    "T53n2121_014:0071c09": "以許之。阿難悲慟不能自持。其諸弟子展轉",
    "T53n2121_014:0071c10": "相語。各懷悲仰來至佛所。誰得常存。我為汝",
    "T53n2121_014:0071c11": "等。應作已作。應說已說。汝等但當勤修精進",
    "T53n2121_014:0071c12": "何為憂慼。舍利弗聞佛涅槃深懷歎感。不",
    "T53n2121_014:0071c13": "忍見世尊而取滅度。今欲在前而入涅槃。唯",
    "T53n2121_014:0071c14": "願世尊當見聽許。如是至三。世尊告曰。宜",
    "T53n2121_014:0071c15": "知是時。一切賢聖皆當寂滅。舍利弗即整衣",
    "T53n2121_014:0071c16": "服三業供養&#x5374;行而去。將沙彌均提羅。詣羅",
    "T53n2121_014:0071c17": "閱祇至本生城。即&#x52C5;均提。汝往入城及至聚",
    "T53n2121_014:0071c18": "落。告國王大臣舊故知識諸檀越輩來共取",
    "T53n2121_014:0071c19": "別。均提宣告。和上舍利弗將般涅槃。諸",
    "T53n2121_014:0071c20": "欲見者宜可時往。阿闍世王及諸四輩各自",
    "T53n2121_014:0071c21": "馳奔。舍利弗如是種種廣為諸人隨病投藥。",
    "T53n2121_014:0071c22": "眾會有得初果乃至三果。或有出家成阿羅",
    "T53n2121_014:0071c23": "漢者。復有誓心求佛道者。聞說法已作禮而",
    "T53n2121_014:0071c24": "去。於後夜分。正身正意繫心在前入於初禪。",
    "T53n2121_014:0071c25": "從初禪起入第二禪。如是次第入滅盡定。從",
    "T53n2121_014:0071c26": "滅定起而般涅槃。時天帝釋與多天眾來至",
    "T53n2121_014:0071c27": "其所讚歎供養。帝釋又&#x52C5;毘首羯摩。合集",
    "T53n2121_014:0071c28": "眾寶莊嚴高車送平博地。&#x52C5;諸夜叉。往大",
    "T53n2121_014:0071c29": "海邊取牛頭栴檀積為大[卄/積]。安身在上蘇油",
    "T53n2121_014:0072a01": "灌之放火闍維。火滅之後。均提。拾取舍利盛",
    "T53n2121_014:0072a02": "著&#x9262;中攝其三衣擔至佛所。阿難悲悼言。法",
    "T53n2121_014:0072a03": "輪大將軍已取涅槃我何憑怙。佛曰。其雖滅",
    "T53n2121_014:0072a04": "度五分法身亦不滅也。",
    "T53n2121_014:0072a05": "[0072a05] 舍利弗過去世時。亦不堪忍見於我死而先",
    "T53n2121_014:0072a06": "我前死。阿難白佛。不審往昔先前取死其事",
    "T53n2121_014:0072a07": "云何。佛告阿難。過去久遠不思議劫。此閻",
    "T53n2121_014:0072a08": "浮提有一國王。名旃陀婆羅脾(梁言月光)。王有二",
    "T53n2121_014:0072a09": "萬夫人婇女。其第一夫人名須摩檀(梁言華施)一",
    "T53n2121_014:0072a10": "萬大臣。其第一者名摩旃陀(梁言大月)。王有五百",
    "T53n2121_014:0072a11": "太子。最大太子。名曰尸羅跋陀(梁言戒莫)。王所",
    "T53n2121_014:0072a12": "住城名跋陀耆婆(梁言賢壽)。其城縱廣四百由旬。",
    "T53n2121_014:0072a13": "周匝凡有百二十門。說大檀施隨眾所須盡",
    "T53n2121_014:0072a14": "給與之。并復告下八萬四千諸小國土。悉令",
    "T53n2121_014:0072a15": "開藏給施。一切眾臣如教。即&#x7AEA;金幢擊於金",
    "T53n2121_014:0072a16": "鼓廣布宣令騰王慈詔。遠近內外咸令聞知。",
    "T53n2121_014:0072a17": "於時國內沙門婆羅門。貧窮孤老有乏短者。",
    "T53n2121_014:0072a18": "強弱相扶集如雲雨稱意與之。閻浮提民蒙",
    "T53n2121_014:0072a19": "王恩澤。有一小國。其王名曰毘摩斯那。聞",
    "T53n2121_014:0072a20": "月光王美稱高大。心懷嫉&#x59AC;寢不安席。即",
    "T53n2121_014:0072a21": "自思惟。月光不除我名不出。當設方便。請諸",
    "T53n2121_014:0072a22": "道士募求諸人。婆羅門言。王有何憂當見告",
    "T53n2121_014:0072a23": "語。王言。彼月光王名德遠著一切承風。我獨",
    "T53n2121_014:0072a24": "卑陋無此美稱。願得除之作何方便。婆羅門",
    "T53n2121_014:0072a25": "言。月光慈惠澤潤窮厄如民父母。我等何",
    "T53n2121_014:0072a26": "心從此惡謀。寧自殺身不能為此。即各罷",
    "T53n2121_014:0072a27": "散不顧供養。時毘摩斯那益增愁憒。即出",
    "T53n2121_014:0072a28": "廣募周遍宣令。誰能為我得月光頭。分國",
    "T53n2121_014:0072a29": "半治以女妻之。爾時山&#x8107;有婆羅門。名勞",
    "T53n2121_014:0072b01": "度差。來應王募。王甚歡喜重語之言。苟能成",
    "T53n2121_014:0072b02": "辦不違信誓。若能去者當以何日。婆羅門曰。",
    "T53n2121_014:0072b03": "辦我行道糧食所須。&#x5374;後七日便當發引。",
    "T53n2121_014:0072b04": "時婆羅門作&#x546A;自護。七日已滿。便來辭王。王",
    "T53n2121_014:0072b05": "給所須進路而去。時月光國豫有變怪。八萬",
    "T53n2121_014:0072b06": "四千諸小國王。皆夢大王金幢卒折金鼓卒",
    "T53n2121_014:0072b07": "裂。大月大臣夢鬼奪王金冠。各懷愁憂不能",
    "T53n2121_014:0072b08": "自寧。時城門神知婆羅門欲乞王頭遮不聽",
    "T53n2121_014:0072b09": "入。時婆羅門繞城數匝不能得前。首陀會天",
    "T53n2121_014:0072b10": "知月光王以此頭施於檀得滿。便於夢中而",
    "T53n2121_014:0072b11": "悟王言。汝誓布施不逆眾心。乞者在門無由",
    "T53n2121_014:0072b12": "得前。欲為施主事所不然。王覺愕然。即&#x52C5;",
    "T53n2121_014:0072b13": "大月。汝往詣門&#x52C5;勿遮人。大月大臣往到城",
    "T53n2121_014:0072b14": "門。時城門神即自現形。白大月言。有婆羅門",
    "T53n2121_014:0072b15": "從他國來。懷俠惡心欲乞王頭是以不聽。大",
    "T53n2121_014:0072b16": "臣答曰。是為大災。然王有教理不得違。當奈",
    "T53n2121_014:0072b17": "之何。當作七寶頭各五百枚用貿易之。即",
    "T53n2121_014:0072b18": "&#x52C5;令作。時婆羅門徑至殿前高聲唱言。我",
    "T53n2121_014:0072b19": "在遐方聞王功德。一切布施不逆人意。故涉",
    "T53n2121_014:0072b20": "遠來欲有所得。王聞歡喜迎為作禮。問訊行",
    "T53n2121_014:0072b21": "道不疲極耶。隨汝所願。婆羅門言。一切外物",
    "T53n2121_014:0072b22": "雖用布施非我所須。我故遠來唯乞王頭。若",
    "T53n2121_014:0072b23": "不孤逆當見施與。王聞是語踊躍無量。婆羅",
    "T53n2121_014:0072b24": "門言。若施我頭何時當與。王言。&#x5374;後七日當",
    "T53n2121_014:0072b25": "與汝頭。",
    "T53n2121_014:0072b26": "[0072b26] 爾時大臣持七寶頭來。前語婆羅門言。此王",
    "T53n2121_014:0072b27": "頭者骨肉血合不淨之物用索此為。今持爾",
    "T53n2121_014:0072b28": "所七寶之頭以用貿易。汝可取之。博易足得",
    "T53n2121_014:0072b29": "終身之富。婆羅門言。我不用此。欲得王頭",
    "T53n2121_014:0072c01": "全我所志。時大月臣種種曉喻永不迴轉憤",
    "T53n2121_014:0072c02": "感心裂七分而死。王前&#x52C5;語。臣下乘八千",
    "T53n2121_014:0072c03": "里象遍告諸國言。月光大王&#x5374;後七日當持",
    "T53n2121_014:0072c04": "其頭施婆羅門。若欲來者速時馳詣。爾時",
    "T53n2121_014:0072c05": "八萬四千諸王馳驛而至。咸見大王腹拍王",
    "T53n2121_014:0072c06": "前。閻浮提人賴王恩澤。云何一日為一人故",
    "T53n2121_014:0072c07": "永捨眾庶更不矜憐。唯願垂憫莫以頭施。一",
    "T53n2121_014:0072c08": "萬大臣皆身投地腹拍王前唯見哀憫矜恤",
    "T53n2121_014:0072c09": "我等。莫以頭施。二萬夫人亦身投地仰白王",
    "T53n2121_014:0072c10": "言。莫見忘捨唯垂蔭覆。若以頭施我等何怙。",
    "T53n2121_014:0072c11": "五百太子啼哭王前。我等孩幼當何所歸。願",
    "T53n2121_014:0072c12": "見愍念莫以頭施。長養我等得及人倫。於是",
    "T53n2121_014:0072c13": "大王告諸臣民夫人太子。計我從本受身已",
    "T53n2121_014:0072c14": "來。涉歷生死由來長久。若在三塗截斷其頭",
    "T53n2121_014:0072c15": "死而復生。如是無數亦無福報。若生人間諍",
    "T53n2121_014:0072c16": "於財色。為貪恚癡恒殺多身。未曾為福而捨",
    "T53n2121_014:0072c17": "此命。今我此身種種不淨會當捐棄不能得",
    "T53n2121_014:0072c18": "久。捨此穢頭用貿大利何得不與。我持此頭",
    "T53n2121_014:0072c19": "施婆羅門。以是功德誓求佛道度汝等苦。今",
    "T53n2121_014:0072c20": "我施心垂欲成滿。慎莫遮我無上道意。一切",
    "T53n2121_014:0072c21": "諸王臣民夫人太子聞王語已默然無言。爾",
    "T53n2121_014:0072c22": "時大王語婆羅門。欲取頭者今正是時。婆羅",
    "T53n2121_014:0072c23": "門言。今王臣民大眾圍遶。我獨一身力勢單",
    "T53n2121_014:0072c24": "弱不堪此中而斫王頭。欲與我者當至後園。",
    "T53n2121_014:0072c25": "爾時大王告諸小王太子臣民。汝等若必愛",
    "T53n2121_014:0072c26": "敬我者。慎勿傷害此婆羅門。作此語已。共婆",
    "T53n2121_014:0072c27": "羅門入於後園。時婆羅門又語王言。汝身盛",
    "T53n2121_014:0072c28": "壯力士之力。若遭斫痛儻復還悔。取汝頭髮",
    "T53n2121_014:0072c29": "緊繫在樹爾乃能斫。時王用語語婆羅門。汝",
    "T53n2121_014:0073a01": "斫我頭墮我手中然後取去。今以頭施用求",
    "T53n2121_014:0073a02": "無上正真之道誓濟群生。時婆羅門舉刀欲",
    "T53n2121_014:0073a03": "斫。樹神見此甚大懊惱。如此之人云何欲殺。",
    "T53n2121_014:0073a04": "即以手搏婆羅門耳。其頭反向手&#x811A;了戾。",
    "T53n2121_014:0073a05": "失刀在地不能動搖。爾時大王仰語樹神。我",
    "T53n2121_014:0073a06": "過去已來於此樹下。曾以九百九十九頭以",
    "T53n2121_014:0073a07": "用布施。今捨此頭便當滿千。捨此頭已於檀",
    "T53n2121_014:0073a08": "便具。汝莫遮我無上道心。爾時樹神聞王是",
    "T53n2121_014:0073a09": "語。使婆羅門平復如故。時婆羅門便從地起。",
    "T53n2121_014:0073a10": "還更取刀便斫王頭頭墮手中。爾時天地六",
    "T53n2121_014:0073a11": "反震動諸天宮殿掉動不安。各懷恐怖怪其",
    "T53n2121_014:0073a12": "所以。尋見菩薩為一切故捨頭布施。皆悉來",
    "T53n2121_014:0073a13": "下感其奇特悲淚如雨。因共讚言。月光大王",
    "T53n2121_014:0073a14": "以頭布施。於檀波羅蜜今已得滿。音聲普遍。",
    "T53n2121_014:0073a15": "彼毘摩羡王聞此語已。喜踊驚愕心擘裂而",
    "T53n2121_014:0073a16": "死。時婆羅門擔王頭去。諸王臣民夫人太",
    "T53n2121_014:0073a17": "子。已見王頭自投于地。同聲悲叫絕而復",
    "T53n2121_014:0073a18": "蘇。時婆羅門嫌王頭臭即便擲地&#x811A;蹴而去。",
    "T53n2121_014:0073a19": "或復有人語婆羅門。汝之酷毒劇甚乃爾。既",
    "T53n2121_014:0073a20": "不中用何為乃索。時婆羅門進道而去。人見",
    "T53n2121_014:0073a21": "便責無給食者。飢餓委悴困切極理。道中",
    "T53n2121_014:0073a22": "有人自問消息。知毘摩羡王已復命終。失於",
    "T53n2121_014:0073a23": "所望及勞度差命終。皆墮阿鼻泥犁。其餘臣",
    "T53n2121_014:0073a24": "民思念王恩感結死者皆得生天。如是阿難。",
    "T53n2121_014:0073a25": "欲知爾時月光王者。今我身是。毘摩羡王今",
    "T53n2121_014:0073a26": "波旬是。時大月大臣今舍利弗是。當於爾時",
    "T53n2121_014:0073a27": "不忍見我死而先我前死。乃至今日不忍見",
    "T53n2121_014:0073a28": "我入於涅槃。而先滅度(出賢愚經第五卷及方便佛報恩經大同小異)。",
    "T53n2121_014:0073a29": "舍利弗目連角現神力九",
    "T53n2121_014:0073b01": "[0073b01] 佛在舍衛城祇樹給孤獨園。時世尊於十五",
    "T53n2121_014:0073b02": "日說戒。時諸比丘僧及五百比丘眾(大智度論云五",
    "T53n2121_014:0073b03": "百大羅漢)從祇洹沒詣阿耨達池。時阿耨達龍王至",
    "T53n2121_014:0073b04": "世尊所頭面禮足在一面坐。觀如來顏色及",
    "T53n2121_014:0073b05": "諸比丘。即白佛言。觀此眾中皆空無所有。舍",
    "T53n2121_014:0073b06": "利弗比丘今無此座。佛告目連言。汝速至",
    "T53n2121_014:0073b07": "舍利弗所以我聲告。目連承教。往舍衛城謂",
    "T53n2121_014:0073b08": "舍利弗言。佛呼汝來阿耨達龍王欲得相見。",
    "T53n2121_014:0073b09": "舍利弗自解祇衼帶著目連前。謂目連曰。汝",
    "T53n2121_014:0073b10": "有神足舉此衣帶結閻浮提樹。目連執帶不",
    "T53n2121_014:0073b11": "能移動。盡力欲舉地皆大動。舍利弗便恐目",
    "T53n2121_014:0073b12": "連著弗于逮。又以纏須彌山。目連便舉動須",
    "T53n2121_014:0073b13": "彌山。舍利弗復以此帶纏如來坐。目連遂不",
    "T53n2121_014:0073b14": "能動捨帶還龍王所。遙見舍利弗已在前至。",
    "T53n2121_014:0073b15": "結加趺坐直身正意繫念在前。至世尊所頭",
    "T53n2121_014:0073b16": "面禮足白言。我不失神足耶。何以故。我從",
    "T53n2121_014:0073b17": "祇洹前沒不現後至此池。舍利弗後沒不現",
    "T53n2121_014:0073b18": "先至在坐。世尊常說我第一云何後至。佛曰",
    "T53n2121_014:0073b19": "不退。舍利弗比丘有大智慧。還舍衛城眾亦",
    "T53n2121_014:0073b20": "生疑。佛告目連。眾多比丘無恭敬心於汝言",
    "T53n2121_014:0073b21": "舍利弗神足勝汝。可於此眾中現其威力。對",
    "T53n2121_014:0073b22": "曰承教。即於坐起往須彌山頂。以一足蹈須",
    "T53n2121_014:0073b23": "彌山頂。舉一足著梵天上。蹴須彌山使地六",
    "T53n2121_014:0073b24": "反震動。時以梵音而說此偈。",
    "T53n2121_014:0073b25": " 當速求方便  於此佛法眾",
    "T53n2121_014:0073b26": " 當除生死患  如象食竹葉",
    "T53n2121_014:0073b27": " 若於此佛法  修諸無欲業",
    "T53n2121_014:0073b28": " 已除諸塵勞  亦盡若源本",
    "T53n2121_014:0073b29": "[0073b29] 時諸比丘歎未曾有。大目揵連說此偈時。六",
    "T53n2121_014:0073c01": "十比丘因此漏盡意解(出增一阿含經第二十七卷)。",
    "T53n2121_014:0073c02": "目連使阿耆河水漲化寶橋渡佛十",
    "T53n2121_014:0073c03": "[0073c03] 舍衛城人勸化大會。飯九十六種出家人。復",
    "T53n2121_014:0073c04": "請波斯匿王及太子群臣諸聚落主。宿舊長",
    "T53n2121_014:0073c05": "者及薩薄等。先一日集阿耆河岸上。前至為",
    "T53n2121_014:0073c06": "上座目連。使河水暴漲泡沫彌岸。諸外道等",
    "T53n2121_014:0073c07": "競縛[竺-二+椑]筏。適欲先渡取第一座。而水激急",
    "T53n2121_014:0073c08": "迴覆漂還。竟夜疲苦[竺-二+椑]筏破散沒溺寒凍。",
    "T53n2121_014:0073c09": "上於岸邊向日而蹲。時祇洹精舍有人請僧。",
    "T53n2121_014:0073c10": "佛住待時。有年少比丘言。世尊出晚恐外道",
    "T53n2121_014:0073c11": "得上座去。佛知時到。與諸大眾威儀庠序",
    "T53n2121_014:0073c12": "俱詣河上。諸外道言。我等不能得渡。此諸",
    "T53n2121_014:0073c13": "沙門當作何計。目連化作寶橋種種嚴飾花",
    "T53n2121_014:0073c14": "香伎樂。諸外道見各作是言。沙門來遲我等",
    "T53n2121_014:0073c15": "先渡。蹈橋墮水身服濡濕軍伏隨流。佛以神",
    "T53n2121_014:0073c16": "力令無死者。佛與比丘儼然而進。次第庠",
    "T53n2121_014:0073c17": "序隨進步處寶橋即滅。目連攝其神力。地還",
    "T53n2121_014:0073c18": "如故。使諸外道皆悉得進。佛說偈言。",
    "T53n2121_014:0073c19": " 先得至此岸  已渡生死海",
    "T53n2121_014:0073c20": " 疾流不能漂  是名正智者(出僧祇律第六卷)",
    "T53n2121_014:0073c21": "目連為母造盆十一",
    "T53n2121_014:0073c22": "[0073c22] 目連始得道。欲度父母報乳哺恩。見其亡",
    "T53n2121_014:0073c23": "母生餓鬼中。不見飲食皮骨相連。目連悲哀。",
    "T53n2121_014:0073c24": "即&#x9262;盛飯往餉其母。母得&#x9262;飯食未入口化",
    "T53n2121_014:0073c25": "成火炭。目連馳還具陳此事。佛言。汝母罪根",
    "T53n2121_014:0073c26": "深結。非汝一人力所奈何。當須眾僧威神之",
    "T53n2121_014:0073c27": "力乃得解脫。可以七月十五日。為七世父母",
    "T53n2121_014:0073c28": "厄難中者。具飯五&#x83D3;汲罐盆器香油鋌燭",
    "T53n2121_014:0073c29": "床褥臥具盡世甘美供養眾僧。其日眾聖六",
    "T53n2121_014:0074a01": "通聲聞緣覺菩薩示現比丘在大眾中。皆同",
    "T53n2121_014:0074a02": "一心受&#x9262;和羅具清淨戒。其有供養此等僧",
    "T53n2121_014:0074a03": "者。七世父母五種親屬。得出三塗應時解脫",
    "T53n2121_014:0074a04": "衣食自然。佛&#x52C5;眾僧。皆為施主家七世父母。",
    "T53n2121_014:0074a05": "行禪定意然後食供(出盂蘭經)。",
    "T53n2121_014:0074a06": "目連為魔所嬈十二",
    "T53n2121_014:0074a07": "[0074a07] 目連夜行。弊魔化作澈影入目連腹中。目連",
    "T53n2121_014:0074a08": "自念。吾腹何故雷鳴如飢負擔。入定觀見。即",
    "T53n2121_014:0074a09": "謂之曰。弊魔且出。莫嬈如來及其弟子。魔即",
    "T53n2121_014:0074a10": "恐懼所化澈影出住身前(出弊魔試目連經)。",
    "T53n2121_014:0074a11": "目連勸弟施并示報處十三",
    "T53n2121_014:0074a12": "[0074a12] 目連有同產弟。饒財多寶庫藏盈滿。僕從",
    "T53n2121_014:0074a13": "奴婢不可稱計。目連告弟曰。聞卿慳嫉不好",
    "T53n2121_014:0074a14": "惠施。佛常顯說夫人惠施獲報無數。卿弟",
    "T53n2121_014:0074a15": "聞兄教開藏惠施。更新立庫欲受其報。未經",
    "T53n2121_014:0074a16": "旬日。財寶竭盡故藏悉空新藏無報。其心懊",
    "T53n2121_014:0074a17": "惱向兄說曰。前見告&#x52C5;施獲大報。不敢違教",
    "T53n2121_014:0074a18": "竭藏惠施。當來過去諸貧窮者靡不周遍。寶",
    "T53n2121_014:0074a19": "貨竭盡新藏無報。將無為兄所疑誤乎。目連",
    "T53n2121_014:0074a20": "曰。止止莫陳此語。無使異學邪見之士聞此",
    "T53n2121_014:0074a21": "&#x9E81;言。若使福德當有形者。虛空境界所不容",
    "T53n2121_014:0074a22": "受。吾今權此示汝微報。若欲見者從隨我來。",
    "T53n2121_014:0074a23": "目連以神足力。手接其弟至第六天。彼有宮",
    "T53n2121_014:0074a24": "殿七寶合成。前後浴池香風遠布。庫藏盈滿",
    "T53n2121_014:0074a25": "不可稱計。玉女營從數千萬眾。純女無男亦",
    "T53n2121_014:0074a26": "無夫主。弟問目連。是何宮殿巍巍乃爾。不",
    "T53n2121_014:0074a27": "見有男純是女人。目連告弟。汝自往問。曰是",
    "T53n2121_014:0074a28": "何宮殿。天女報曰。閻浮提內迦毘國。釋迦",
    "T53n2121_014:0074a29": "文佛神力弟子。名曰目連。有弟大富好喜惠",
    "T53n2121_014:0074b01": "施周窮濟乏。命終之後當來生此與我等作",
    "T53n2121_014:0074b02": "夫。其人聞喜善心生焉。還至兄所大懷慚愧。",
    "T53n2121_014:0074b03": "頭面懺悔還至世間廣施不惓(出目連弟布施望即報經)。",
    "T53n2121_014:0074b04": "目連伏菩薩慢十四",
    "T53n2121_014:0074b05": "[0074b05] 目連承佛聖旨。西方有一世界。名光明幡。",
    "T53n2121_014:0074b06": "佛名光明王。現在說法。目連到彼聽佛語",
    "T53n2121_014:0074b07": "辭。其身長四千里。諸菩薩身長二千里。",
    "T53n2121_014:0074b08": "其諸菩薩所食&#x9262;器。其高一里。目連行&#x9262;際",
    "T53n2121_014:0074b09": "上。時諸菩薩白世尊曰。唯然大聖。此蟲何從",
    "T53n2121_014:0074b10": "來。被沙門服。行&#x9262;際上。於時彼佛言。諸族",
    "T53n2121_014:0074b11": "姓子慎勿發心輕慢此賢。所以者何。今斯少",
    "T53n2121_014:0074b12": "年名大目連。是釋迦文佛聲聞弟子中神足",
    "T53n2121_014:0074b13": "第一。時光明王佛告大目連。吾土菩薩及諸",
    "T53n2121_014:0074b14": "聲聞。見卿身小咸發輕慢。仁當顯神足力承",
    "T53n2121_014:0074b15": "釋迦文威德。目連稽首足下右遶七匝&#x5374;在",
    "T53n2121_014:0074b16": "佛前。白言。今欲跏趺此地容不。佛曰。如意所",
    "T53n2121_014:0074b17": "樂。時大目連踊在虛空億百諸仞。在彼寶",
    "T53n2121_014:0074b18": "城便作一床。跏趺而坐。從其床座垂眾寶珠",
    "T53n2121_014:0074b19": "億百千&#x59DF;。一一珠瑛出百千光。一一光明各",
    "T53n2121_014:0074b20": "有蓮華。一切蓮華現釋迦文身坐蓮華上。其",
    "T53n2121_014:0074b21": "所言說如釋迦文。音響清淨班宣經典等無",
    "T53n2121_014:0074b22": "有異。目連顯神足已。復住佛前。時諸菩薩歎",
    "T53n2121_014:0074b23": "未曾有。白佛言。是目連以何等故詣此世界。",
    "T53n2121_014:0074b24": "世尊告曰。欲試釋迦文佛音響所澈遠近故",
    "T53n2121_014:0074b25": "到此土。時光明王佛告大目連。仁者不宜",
    "T53n2121_014:0074b26": "試如來音響。如來音響無遠無近廣遠無量",
    "T53n2121_014:0074b27": "不可為喻。時大目連自投足下改懺悔過。唯",
    "T53n2121_014:0074b28": "然世尊。我身不敏。佛音無量而橫生心欲知",
    "T53n2121_014:0074b29": "其限。其光明王告大目連曰。汝雖遠來到此",
    "T53n2121_014:0074c01": "佛土。復白佛言。甚遠天中天。身勞極不能",
    "T53n2121_014:0074c02": "復還至其本土。世尊告曰。云何以汝神力到",
    "T53n2121_014:0074c03": "此世界。故是世尊釋迦文佛威德所立。當",
    "T53n2121_014:0074c04": "遙自歸稽首作禮於釋迦文佛。自當得至。假",
    "T53n2121_014:0074c05": "使卿身以己神足欲還本國一劫不至。目連",
    "T53n2121_014:0074c06": "右膝著地向於東方釋迦文佛所叉手自歸。",
    "T53n2121_014:0074c07": "屈申臂頃即時得至(出蜜&#x8FF9;金剛力士經第三卷)。",
    "T53n2121_014:0074c08": "目連以神力降化梵志十五",
    "T53n2121_014:0074c09": "[0074c09] 佛告目連。有一大國。去斯八千處在邊境。不",
    "T53n2121_014:0074c10": "&#x89A9;三尊習於顛倒。王及臣民奉事梵志。有五",
    "T53n2121_014:0074c11": "百人並得五通。能移山住流分身變化。國有",
    "T53n2121_014:0074c12": "大山塞民徑路舉國患之。王向梵志說。梵志",
    "T53n2121_014:0074c13": "等即繞山坐。各一其心以道定力山起欲移。",
    "T53n2121_014:0074c14": "佛告目連。汝往彼國現神道化長濟度梵",
    "T53n2121_014:0074c15": "志及國君民。令遠三塗永處福堂。目連放光",
    "T53n2121_014:0074c16": "遏絕日月懸處虛空。當其山頂山為不動。",
    "T53n2121_014:0074c17": "梵志驚曰。此山已起誰抑之乎。日無精光",
    "T53n2121_014:0074c18": "此將有以。中有明者觀眾弟子。誰穢濁者令",
    "T53n2121_014:0074c19": "山不移。仰頭觀見&#x89A9;一沙門當其山上。梵志",
    "T53n2121_014:0074c20": "僉曰。正是瞿曇弟子所為。梵志呼曰。王令吾",
    "T53n2121_014:0074c21": "等為民除患。汝抑之為。目連答曰。吾自懸虛",
    "T53n2121_014:0074c22": "誰抑汝山。梵志三盡道力欲令山移。山又三",
    "T53n2121_014:0074c23": "下遂成平地。梵志顧相謂曰。夫有明達道德",
    "T53n2121_014:0074c24": "深者則吾師也。咸興正服稽首敬白。願為弟",
    "T53n2121_014:0074c25": "子。示吾極靈。目連曰。汝等欲去冥就明者善。",
    "T53n2121_014:0074c26": "吾有尊師。號曰無上正真天中之天。為一切",
    "T53n2121_014:0074c27": "智。汝等皆往到佛所。諸梵志曰。佛之道化寧",
    "T53n2121_014:0074c28": "踰於師乎。目連答曰。佛德如須彌。吾等似芥",
    "T53n2121_014:0074c29": "子。汝等尋吾後。即至佛前具陳其情。內外清",
    "T53n2121_014:0075a01": "淨。唯願世尊。蕩其微垢令成真淨。梵志見佛。",
    "T53n2121_014:0075a02": "心開意解皆作沙門(出佛說志心經)。",
    "T53n2121_014:0075a03": "目連化諸鬼神神自說先惡十六",
    "T53n2121_014:0075a04": "[0075a04] 昔目連至雪山中。化諸鬼神及龍。閱叉阿須",
    "T53n2121_014:0075a05": "倫揵陀羅等。時有一揵陀羅神。居七寶宮。",
    "T53n2121_014:0075a06": "與眾超絕身形端正聰明殊特。然人身狗頭。",
    "T53n2121_014:0075a07": "目連怪問。何以乃爾。答曰。吾維衛佛時大",
    "T53n2121_014:0075a08": "富長者也。&#x6199;飯比丘梵志供給貧乏。為人",
    "T53n2121_014:0075a09": "急性憋惡。&#x9E81;言罵詈直出不避老少。飲食人",
    "T53n2121_014:0075a10": "客小不可意便云。不如餧狗。以是言之故",
    "T53n2121_014:0075a11": "狗頭人身。好施供養受此福堂(出諸經要事)。",
    "T53n2121_014:0075a12": "目連現二神足力降二龍王十七",
    "T53n2121_014:0075a13": "[0075a13] 佛命長老阿那邠坻。當行布施。即起長跪",
    "T53n2121_014:0075a14": "叉手白佛。願佛眾僧。明日降神到舍。欲設&#x9E81;",
    "T53n2121_014:0075a15": "飯。佛默然受。佛告諸比丘。明旦當上天投",
    "T53n2121_014:0075a16": "日中下會邠坻舍飯。佛以明旦與諸比丘。如",
    "T53n2121_014:0075a17": "彈指頃即昇虛空。時有羅漢。名曰弘檀。即",
    "T53n2121_014:0075a18": "正衣服於虛空中白佛言。我數上天未曾闇",
    "T53n2121_014:0075a19": "冥如今。佛言。有兩龍王大瞋吐霧。是故冥",
    "T53n2121_014:0075a20": "耳。復有羅漢名曰受彼。即白佛言。余欲止",
    "T53n2121_014:0075a21": "之。佛言。龍有大威神。汝往必當興惡吐水。",
    "T53n2121_014:0075a22": "設復殺人民蠕動之類。目連白佛。我欲往諫",
    "T53n2121_014:0075a23": "佛言大善。目連即到龍所。龍見目連即口出",
    "T53n2121_014:0075a24": "&#x70DF;須臾出火。圍目連一重。目連以道意亦化",
    "T53n2121_014:0075a25": "出火圍龍三重。復變身入龍目中。左入右出",
    "T53n2121_014:0075a26": "右入左出。如是次第從耳鼻入出或飛入其",
    "T53n2121_014:0075a27": "口。龍謂目連在其腹中矣。目連復變身圍龍",
    "T53n2121_014:0075a28": "十四重以身&#x52C5;兩龍。龍大恐怖尾扇海水動須",
    "T53n2121_014:0075a29": "彌山。佛遙告目連。此龍尚能吐水沒殺天下。",
    "T53n2121_014:0075b01": "汝且慎之。目連白佛。我有四禪神足常信行",
    "T53n2121_014:0075b02": "之。我能取是須彌山及兩龍。著掌中拋擲",
    "T53n2121_014:0075b03": "他方。又能以手撮磨須彌山令碎如塵。使",
    "T53n2121_014:0075b04": "諸天人無覺知者。兩龍聞之即便降伏。目連",
    "T53n2121_014:0075b05": "還復沙門。龍化為人稽首作禮悔過目連。愚",
    "T53n2121_014:0075b06": "迷狂惑不識尊神。觸犯雲霧乞哀原罪。兩龍",
    "T53n2121_014:0075b07": "懺悔前受五戒。稽首佛足作禮而去(出降龍經)。",
    "T53n2121_014:0075b08": "目連遷無熱池現金翅鳥十八",
    "T53n2121_014:0075b09": "[0075b09] 時阿耨達與其眷屬。三月請佛。入無熱大池",
    "T53n2121_014:0075b10": "供養。并諸神通果辦菩薩及弟子眾許其半",
    "T53n2121_014:0075b11": "月。龍喜興雲震電降雨普遍天下。忽然之",
    "T53n2121_014:0075b12": "頃還昇宮中召五百長子。其名善牙善施等。",
    "T53n2121_014:0075b13": "五百長子。吾今以請平等正覺及眾菩薩諸",
    "T53n2121_014:0075b14": "弟子。俱盡其半月。汝等當同一心廣相勉勵",
    "T53n2121_014:0075b15": "加敬世尊。勤念無常當各寂靜。謙恪恭肅",
    "T53n2121_014:0075b16": "住侍如來。棄捐欲意及龍戲樂。除貪怒害。",
    "T53n2121_014:0075b17": "離色聲香味細滑。所以者何。世尊無欲安詳",
    "T53n2121_014:0075b18": "仁雅。審諦調從承佛要誡。汝等半月無得入",
    "T53n2121_014:0075b19": "宮除婬恚愚癡。如來宣講法故必有他方神",
    "T53n2121_014:0075b20": "通菩薩。釋梵持世宿淨天子當普來會。汝等",
    "T53n2121_014:0075b21": "勤念廣施慎勿中懈。令諸會眾觀變踊躍。於",
    "T53n2121_014:0075b22": "雪山下無熱池中。化無瑕琉璃座。縱廣七百",
    "T53n2121_014:0075b23": "由旬。周匝列置八萬四千雜寶珂樹。諸堂",
    "T53n2121_014:0075b24": "上有師子座八萬四千皆大高廣。有龍婇女各",
    "T53n2121_014:0075b25": "二千人。其色姝妙姿媚無量。口出熏香擎持",
    "T53n2121_014:0075b26": "雜花末香塗香。調作諸妓以詠佛德興悅眾",
    "T53n2121_014:0075b27": "會。於虛空中幡綵垂間寶鈴和鳴音踰諸聲。",
    "T53n2121_014:0075b28": "施饌百味與其眷屬。遙啟世尊。佛與八萬四",
    "T53n2121_014:0075b29": "千菩薩皆大神通。弟子二千亦上神足。到無",
    "T53n2121_014:0075c01": "熱王宮。目連承佛神旨。遷無熱池現於虛空",
    "T53n2121_014:0075c02": "去地七丈。化身色像若金翅鳥王住龍宮上。",
    "T53n2121_014:0075c03": "便告王言。如來至也。龍眾驚怖毛&#x7AEA;四走藏",
    "T53n2121_014:0075c04": "竄。龍王慰之曰。且各安心勿恐。此為賢者大",
    "T53n2121_014:0075c05": "目連作耳。倡伎相應進迎正覺及諸弟子至",
    "T53n2121_014:0075c06": "無熱池。設廣博場師子之座。龍與其眾手自",
    "T53n2121_014:0075c07": "執斟所設饌具。踰世甘肥。延有天味以用供",
    "T53n2121_014:0075c08": "養。飯畢洗器竟。佛為說法。一切會者各懷踊",
    "T53n2121_014:0075c09": "躍(出弘道廣顯三昧經第三卷)。",
    "T53n2121_014:0075c10": "目連三觀事不中其心皆實十九",
    "T53n2121_014:0075c11": "[0075c11] 佛住舍衛城。時諸比丘集在一處。共作是論。",
    "T53n2121_014:0075c12": "善法講堂柱柱樑不。目連言。柱樑。又有",
    "T53n2121_014:0075c13": "一無歲比丘言。不柱。即遣神足比丘往看。",
    "T53n2121_014:0075c14": "還言不柱。諸比丘語目連言。汝不知。何故",
    "T53n2121_014:0075c15": "言柱。妄語不實應擯驅遣。即集眾僧。佛乘",
    "T53n2121_014:0075c16": "神足從空而來。知而故問。諸比丘。汝作何",
    "T53n2121_014:0075c17": "等。答言。目連乃至不柱答柱。不實妄語欲",
    "T53n2121_014:0075c18": "作羯磨。佛問無歲比丘。汝云何知不柱。答",
    "T53n2121_014:0075c19": "言世尊。我曾一時。在善法講堂坐禪。佛語目",
    "T53n2121_014:0075c20": "連。汝何故不自看。汝應審實。目連心實而不",
    "T53n2121_014:0075c21": "犯戒(出僧祇律第二十九卷)。",
    "T53n2121_014:0075c22": "目連心實事虛二十",
    "T53n2121_014:0075c23": "[0075c23] 人問目連。是多浮池水從何處來。目連答言。",
    "T53n2121_014:0075c24": "此水從阿耨達池中來。諸比丘言。阿耨達池",
    "T53n2121_014:0075c25": "其水甜美有八功德。此水沸熱&#x918E;苦。何有此",
    "T53n2121_014:0075c26": "事。目連。汝空言過人法故。作妄語應滅擯驅",
    "T53n2121_014:0075c27": "出。以事問佛。佛語比丘。汝等莫說目連過",
    "T53n2121_014:0075c28": "罪。何以故。阿耨達龍住處去此極遠。是水",
    "T53n2121_014:0075c29": "本有八功德甜美。逕歷五百小地獄。過是",
    "T53n2121_014:0076a01": "故&#x918E;熱。汝等若問目連是水何故&#x918E;熱。目連",
    "T53n2121_014:0076a02": "能隨相答。又一時大旱無雨。目連入定見。&#x5374;",
    "T53n2121_014:0076a03": "後七日天當大雨。滿諸溝坑。城邑聚落悉聞",
    "T53n2121_014:0076a04": "此言皆大歡喜。國中人民皆捨眾務覆屏蓋",
    "T53n2121_014:0076a05": "藏。數到七日。諸比丘語目連。汝言七日天當",
    "T53n2121_014:0076a06": "大雨滿諸溝坑。今風尚無何況雨耶。汝空言",
    "T53n2121_014:0076a07": "過人法故妄語欲滅擯驅出。佛聞是事。語諸",
    "T53n2121_014:0076a08": "比丘。目連見前不見後。如來見前亦見後。七",
    "T53n2121_014:0076a09": "日有大雨下。有羅&#x777A;阿修羅王。以手接去置",
    "T53n2121_014:0076a10": "大海中。目連隨心想說。是故無罪(出十誦律第四卷)。"
}