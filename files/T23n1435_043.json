{
    "T23n1435_043:0309c10": "十誦律卷第四十三(第七誦之二)",
    "T23n1435_043:0309c12": "後秦北印度三藏弗若多羅共羅什譯",
    "T23n1435_043:0309c13": "尼律第二(十七僧殘中不共戒有十之餘)",
    "T23n1435_043:0309c14": "◎佛在舍衛國。爾時波斯匿王有千鬪將，半",
    "T23n1435_043:0309c15": "剎利種、半婆羅門種，一部名伊舍羅、一部名",
    "T23n1435_043:0309c16": "達多摩那。波斯匿王有小國反叛，約勅千鬪",
    "T23n1435_043:0309c17": "將令往伐之。即往伐，破還，白王言：「我等得",
    "T23n1435_043:0309c18": "勝，願王常勝。」王聞心歡喜悅：「汝欲何願？我當",
    "T23n1435_043:0309c19": "與汝。」鬪將白言：「我婦有罪，不隨我意，聽六日",
    "T23n1435_043:0309c20": "與死飲，至七日以牛舌刀破裂其身。」王言：「與",
    "T23n1435_043:0309c21": "汝此願。」爾時一剎利將婦不隨夫意，欲六",
    "T23n1435_043:0309c22": "日與死飲，至七日以牛舌刀裂破其身。是婦",
    "T23n1435_043:0309c23": "多有親里力勢來遮，不聽與死飲。諸鬪將",
    "T23n1435_043:0309c24": "法，一人有事餘者盡助，剎利眾集已，強與死",
    "T23n1435_043:0309c25": "飲。待至七日以牛舌刀，裂破其身作兩分。時",
    "T23n1435_043:0309c26": "有比丘尼名斯那，是摩那居士女，常是家出",
    "T23n1435_043:0309c27": "入。早起著衣入是家，見諸剎利婦澡浴莊嚴、",
    "T23n1435_043:0309c28": "身著好衣服瓔珞，是剎利婦獨著垢衣、不莊",
    "T23n1435_043:0309c29": "嚴身、愁憂而坐。比丘尼問言：「餘婦皆著莊嚴",
    "T23n1435_043:0310a01": "好衣，汝何故獨著垢衣，又不莊嚴愁憂而坐？」",
    "T23n1435_043:0310a02": "答言：「汝不聞邪？」問言：「何等？」答言：「我不隨夫",
    "T23n1435_043:0310a03": "意，今受六日死飲，至七日當以牛舌刀裂破",
    "T23n1435_043:0310a04": "我身作兩分。汝能將我去不？我去誰當覺者？」",
    "T23n1435_043:0310a05": "答言：「能。」比丘尼即袈裟覆此婦，將走詣尼僧",
    "T23n1435_043:0310a06": "坊中與出家。後日諸剎利眾集，以牛舌刀欲",
    "T23n1435_043:0310a07": "殺，眾人言：「喚此婦來！」即入舍覓不見，求覓不",
    "T23n1435_043:0310a08": "得。剎利眾言：「誰常出入是家？」答言：「有斯那比",
    "T23n1435_043:0310a09": "丘尼，常出入我家，或能將去。」剎利眾即往圍",
    "T23n1435_043:0310a10": "遶王園比丘尼僧坊。剎利婦出家未久，諸比",
    "T23n1435_043:0310a11": "丘尼欲遮剎利眾。是眾中有年少剎利，不知",
    "T23n1435_043:0310a12": "罪福，作是言：「一切比丘尼，皆應以牛舌刀破",
    "T23n1435_043:0310a13": "裂作兩分。」中有長老剎利言：「比丘尼是王所",
    "T23n1435_043:0310a14": "守護，我等不宜橫作惡事，或能不可。汝等小",
    "T23n1435_043:0310a15": "待，我先白王，王有所勅當隨王教。」諸比丘尼",
    "T23n1435_043:0310a16": "即詣末利夫人廣說上事，夫人即向王說。王",
    "T23n1435_043:0310a17": "先知故於殿上坐，諸剎利往詣王所拜言：「大",
    "T23n1435_043:0310a18": "王常勝。」王言：「我先與汝願，汝今當與我願。」剎",
    "T23n1435_043:0310a19": "利眾言：「隨大王所願當與。」王言：「是剎利婦今",
    "T23n1435_043:0310a20": "已出家，便是更生，非剎利婦。」剎利眾言：「今隨",
    "T23n1435_043:0310a21": "王意，當放去。」王即遣使語比丘尼：「諸善女！",
    "T23n1435_043:0310a22": "是事不是，汝等知是賊女應死，知王不聽、剎",
    "T23n1435_043:0310a23": "利不聽，如是女人不應與出家，諸剎利若破",
    "T23n1435_043:0310a24": "汝等作兩分者，我當云何？佛聞是事必當與",
    "T23n1435_043:0310a25": "汝等結戒，若比丘尼知是賊女決斷墮死，眾",
    "T23n1435_043:0310a26": "人皆知，王及剎利不聽，不得度作弟子。」是",
    "T23n1435_043:0310a27": "中有比丘尼，少欲知足行頭陀，聞是事心不",
    "T23n1435_043:0310a28": "喜，向佛廣說。佛以是事集二部僧，知而故問",
    "T23n1435_043:0310a29": "斯那比丘尼：「汝實作是事不？」答言：「實作。世尊！」",
    "T23n1435_043:0310b01": "佛以種種因緣呵責言：「云何名比丘尼，知賊",
    "T23n1435_043:0310b02": "女決斷墮死，度作弟子？」種種因緣呵已，語諸",
    "T23n1435_043:0310b03": "比丘：「以十利故與比丘尼結戒。從今是戒應",
    "T23n1435_043:0310b04": "如是說：若比丘尼知賊女決斷墮死，眾人皆",
    "T23n1435_043:0310b05": "知，王及剎利眾不聽，度作弟子，是法初犯僧",
    "T23n1435_043:0310b06": "伽婆尸沙可悔過。」知者，若自知、若從他聞、若",
    "T23n1435_043:0310b07": "賊女自說。賊者，有二種：一者偷奪財物，二者",
    "T23n1435_043:0310b08": "偷身。墮死者，作罪應死。眾人知者，多人所知",
    "T23n1435_043:0310b09": "見聞。不聽者，王不聽活。剎利眾不聽者，二部",
    "T23n1435_043:0310b10": "不聽活。僧伽婆尸沙者，是罪屬僧，僧中有殘，",
    "T23n1435_043:0310b11": "因僧前悔過除滅，是名僧伽婆尸沙。是中犯",
    "T23n1435_043:0310b12": "者，若和上尼知、阿闍梨尼知、比丘尼僧知，",
    "T23n1435_043:0310b13": "和上尼犯僧伽婆尸沙；阿闍梨尼，偷蘭遮；僧",
    "T23n1435_043:0310b14": "犯突吉羅。若和上尼知、阿闍梨尼知、僧不知，",
    "T23n1435_043:0310b15": "和上尼犯僧伽婆尸沙；阿闍梨尼，偷蘭遮；僧",
    "T23n1435_043:0310b16": "不犯。和上尼知、阿闍梨尼不知、僧不知，和",
    "T23n1435_043:0310b17": "上尼犯僧伽婆尸沙；阿闍梨尼及僧不犯。若",
    "T23n1435_043:0310b18": "都不知都，不犯。(第八事竟)",
    "T23n1435_043:0310b19": "佛在俱舍彌國。爾時長老車匿母作比丘尼，",
    "T23n1435_043:0310b20": "名憂婆和。妹作比丘尼，名闡提。闡提為人惡",
    "T23n1435_043:0310b21": "性，作不善行，常惱諸比丘尼。諸比丘尼欲為",
    "T23n1435_043:0310b22": "闡提作擯羯磨，是憂婆和是眾僧斷事人，於",
    "T23n1435_043:0310b23": "僧中遮不得作羯磨。有時憂婆和餘行不在，",
    "T23n1435_043:0310b24": "諸比丘尼言：「我等今與闡提比丘尼作擯羯",
    "T23n1435_043:0310b25": "磨。」有比丘尼言：「憂婆和或能中間遮。」更有比",
    "T23n1435_043:0310b26": "丘尼言：「憂婆和已餘處去，多知識，卒未得還。」",
    "T23n1435_043:0310b27": "諸比丘尼即打揵搥集尼僧，與闡提作擯",
    "T23n1435_043:0310b28": "羯磨。明日眾人聞闡提比丘尼被擯，憂婆和",
    "T23n1435_043:0310b29": "比丘尼還到其妹所，共相問訊。闡提言：「莫共",
    "T23n1435_043:0310c01": "我語。」問言：「何故？」答言：「諸比丘尼羯磨擯我。」憂",
    "T23n1435_043:0310c02": "婆和念言：「是事不是，我作僧斷事人不在便",
    "T23n1435_043:0310c03": "強作擯，今我不能問諸比丘尼不取欲，出界",
    "T23n1435_043:0310c04": "外當與解擯。」時憂婆和不問諸比丘尼不取",
    "T23n1435_043:0310c05": "欲，即出界外為闡提解擯。是中有比丘尼，少",
    "T23n1435_043:0310c06": "欲知足行頭陀，聞是事心不喜，種種因緣呵",
    "T23n1435_043:0310c07": "責：「云何名比丘尼，知尼僧如法和合作羯磨",
    "T23n1435_043:0310c08": "擯比丘尼，不問比丘尼僧，不取諸比丘尼欲，",
    "T23n1435_043:0310c09": "出界外與他解擯？」種種因緣呵已，向佛廣說。",
    "T23n1435_043:0310c10": "佛以是事集二部僧，知而故問憂婆和比丘",
    "T23n1435_043:0310c11": "尼：「汝實作是事不？」答言：「實作。世尊！」佛以種種",
    "T23n1435_043:0310c12": "因緣呵責：「云何名比丘尼，知比丘尼僧如法",
    "T23n1435_043:0310c13": "作擯，不問比丘尼僧，亦不取欲，出界外與比",
    "T23n1435_043:0310c14": "丘尼解擯？」種種因緣呵已，語諸比丘：「以十利",
    "T23n1435_043:0310c15": "故與比丘尼結戒。從今是戒應如是說：若比",
    "T23n1435_043:0310c16": "丘尼，知比丘尼一心和合僧作不見擯，不問",
    "T23n1435_043:0310c17": "比丘尼僧，亦不取欲，出界外與他解擯，是法",
    "T23n1435_043:0310c18": "初犯僧伽婆尸沙可悔過。」知者，若自知、若從",
    "T23n1435_043:0310c19": "他聞、若彼自說。如法者，如法、如毘尼、如佛教",
    "T23n1435_043:0310c20": "擯。不問比丘尼僧者，不以是事白比丘尼僧。",
    "T23n1435_043:0310c21": "不取欲者，乃至不取四人欲。出界外者，眾僧",
    "T23n1435_043:0310c22": "籬外、壁外、障外。解擯者，若自解、若使他令",
    "T23n1435_043:0310c23": "解。僧伽婆尸沙者，是罪屬僧，僧中有殘，因僧",
    "T23n1435_043:0310c24": "前悔過除滅，是名僧伽婆尸沙。是中犯者，若",
    "T23n1435_043:0310c25": "和上尼知、作羯磨人知、僧知，和上尼犯僧",
    "T23n1435_043:0310c26": "伽婆尸沙，羯磨人犯偷蘭遮，僧犯突吉羅。若",
    "T23n1435_043:0310c27": "和上尼知、羯磨人知，僧不知，和上尼犯僧伽",
    "T23n1435_043:0310c28": "婆尸沙，羯磨人犯偷蘭遮，僧不犯。若和上尼",
    "T23n1435_043:0310c29": "知，羯磨人不知、僧不知，和上尼犯僧伽婆尸",
    "T23n1435_043:0311a01": "沙，羯磨人及僧不犯。若一切不知，不犯。(第九",
    "T23n1435_043:0311a02": "事竟)",
    "T23n1435_043:0311a03": "佛在舍衛國。爾時有比丘尼名曰迦羅，本",
    "T23n1435_043:0311a04": "是外道，喜鬪諍相言。是比丘尼，共餘比丘尼",
    "T23n1435_043:0311a05": "鬪諍時，作是言：「我捨佛、捨法、捨僧、捨戒。非但",
    "T23n1435_043:0311a06": "沙門釋子知道，更有餘沙門、婆羅門有慚愧",
    "T23n1435_043:0311a07": "善好樂持戒，我當從彼修梵行。」是中有比丘",
    "T23n1435_043:0311a08": "尼，少欲知足行頭陀，聞是事心不喜，種種",
    "T23n1435_043:0311a09": "因緣呵責言：「云何名比丘，尼鬪諍時作是言：",
    "T23n1435_043:0311a10": "『我捨佛、捨法、捨僧、捨戒。非但沙門釋子知道，",
    "T23n1435_043:0311a11": "更有餘沙門、婆羅門有慚愧善好樂持戒，我",
    "T23n1435_043:0311a12": "當從彼修梵行。』」種種因緣呵已，向佛廣說。佛",
    "T23n1435_043:0311a13": "以是事集二部僧，知而故問迦羅比丘尼：「汝",
    "T23n1435_043:0311a14": "實作是事不？」答言：「實作。世尊！」佛以種種因緣",
    "T23n1435_043:0311a15": "呵責言：「云何名比丘尼，共鬪諍時作是言：『我",
    "T23n1435_043:0311a16": "捨佛、捨法、捨僧、捨戒。不但沙門釋子知道，更",
    "T23n1435_043:0311a17": "有餘沙門、婆羅門有慚愧善好樂持戒，我當",
    "T23n1435_043:0311a18": "從彼修梵行。』」種種因緣呵已，語諸比丘：「以十",
    "T23n1435_043:0311a19": "利故與比丘尼結戒。從今是戒應如是說：若",
    "T23n1435_043:0311a20": "比丘尼共比丘尼鬪諍時，作是言：『我捨佛、捨",
    "T23n1435_043:0311a21": "法、捨僧、捨戒。非但沙門釋子知道，更有餘沙",
    "T23n1435_043:0311a22": "門、婆羅門有慚愧善好樂持戒者，我當從彼",
    "T23n1435_043:0311a23": "修梵行。』諸比丘尼應諫是比丘尼言：『汝莫",
    "T23n1435_043:0311a24": "共諸比丘尼鬪諍時作是言：「我捨佛、捨法、捨",
    "T23n1435_043:0311a25": "僧、捨戒。非但沙門釋子知道，更有餘沙門、婆",
    "T23n1435_043:0311a26": "羅門有慚愧善好樂持戒者，我當從彼修梵",
    "T23n1435_043:0311a27": "行。」汝應佛法中樂修梵行，當捨離自不樂心。』",
    "T23n1435_043:0311a28": "是比丘尼，諸比丘尼如是諫時，堅持是事不",
    "T23n1435_043:0311a29": "捨者，諸比丘尼應第二、第三諫令捨是事。若",
    "T23n1435_043:0311b01": "是比丘尼，第二、第三諫時捨者善。若不捨",
    "T23n1435_043:0311b02": "者，是法乃至三諫，僧伽婆尸沙可悔過。」僧伽",
    "T23n1435_043:0311b03": "婆尸沙者，是罪屬僧，僧中有殘，因僧前悔過",
    "T23n1435_043:0311b04": "除滅，是名僧伽婆尸沙。是中犯者，若比丘尼",
    "T23n1435_043:0311b05": "言：「我捨佛。」偷蘭遮。若言：「捨法。」偷蘭遮。若言：「捨",
    "T23n1435_043:0311b06": "僧。」偷蘭遮。若言：「捨戒。」皆偷蘭遮。若言：「非但沙",
    "T23n1435_043:0311b07": "門釋子知道，更有餘沙門、婆羅門有慚愧善",
    "T23n1435_043:0311b08": "好樂持戒，我當從彼修梵行。」呵眾僧故，得波",
    "T23n1435_043:0311b09": "逸提。諸比丘尼先應軟語約勅，爾時捨者，應",
    "T23n1435_043:0311b10": "教四偷蘭遮、一波逸提悔過出罪。若軟語不",
    "T23n1435_043:0311b11": "捨者，應白四羯磨約勅。約勅法者，僧一心和",
    "T23n1435_043:0311b12": "合，一比丘尼應唱言：「大德尼僧聽！是迦羅比",
    "T23n1435_043:0311b13": "丘尼，先是外道，今共諸比丘尼鬪諍時作如",
    "T23n1435_043:0311b14": "是言：『我捨佛、捨法、捨僧、捨戒。非但沙門釋子",
    "T23n1435_043:0311b15": "知道，更有餘沙門、婆羅門有慚愧善好樂持",
    "T23n1435_043:0311b16": "戒，我當從彼修梵行。』已軟語約勅，不捨惡",
    "T23n1435_043:0311b17": "邪。若僧時到僧忍聽，今僧約勅迦羅比丘",
    "T23n1435_043:0311b18": "尼：『汝莫共諸比丘尼鬪諍時作是言：「我捨佛、",
    "T23n1435_043:0311b19": "捨法、捨僧、捨戒。非但沙門釋子知道，更有餘",
    "T23n1435_043:0311b20": "沙門、婆羅門有慚愧善好樂持戒，我當從彼",
    "T23n1435_043:0311b21": "修梵行。」』是名白。」如是白四羯磨。「僧約勅某甲",
    "T23n1435_043:0311b22": "比丘尼竟，僧忍，默然故，是事如是持！」如佛先",
    "T23n1435_043:0311b23": "說，是比丘尼，諸比丘尼應約勅，乃至三諫令",
    "T23n1435_043:0311b24": "捨是事者，是名為約勅、是名為教、是名約勅",
    "T23n1435_043:0311b25": "教。若軟語約勅不捨者未犯。初說說未竟說",
    "T23n1435_043:0311b26": "竟、第二說說未竟說竟、第三說說未竟、非",
    "T23n1435_043:0311b27": "法別眾、非法和合眾、似法別眾、似法和合眾、",
    "T23n1435_043:0311b28": "如法別眾、異法異律異佛教，若約勅不捨者",
    "T23n1435_043:0311b29": "未犯。若如法、如律、如佛教，三約勅不捨者，是",
    "T23n1435_043:0311c01": "比丘尼犯僧伽婆尸沙。(第十四事竟)",
    "T23n1435_043:0311c02": "佛在舍衛國。爾時迦羅比丘尼喜鬪諍相言，",
    "T23n1435_043:0311c03": "時作是言：「諸比丘尼僧，隨愛行、隨瞋行、隨怖",
    "T23n1435_043:0311c04": "行、隨癡行。」是中有比丘尼，少欲知足行頭陀，",
    "T23n1435_043:0311c05": "聞是事心不喜，種種因緣呵責言：「云何名比",
    "T23n1435_043:0311c06": "丘尼，共鬪諍時作是言：『諸比丘尼僧，隨愛行、",
    "T23n1435_043:0311c07": "隨瞋行、隨怖行、隨癡行。』」種種因緣呵已，向佛",
    "T23n1435_043:0311c08": "廣說。佛以是事集二部僧，知而故問迦羅比",
    "T23n1435_043:0311c09": "丘尼言：「汝實作是事不？」答言：「實作。世尊！」佛以",
    "T23n1435_043:0311c10": "種種因緣呵責言：「云何名比丘尼，共鬪諍時",
    "T23n1435_043:0311c11": "作是言：『諸比丘尼僧。隨愛行、隨瞋行、隨怖行、",
    "T23n1435_043:0311c12": "隨癡行。』」種種因緣呵責已，語諸比丘：「以十利",
    "T23n1435_043:0311c13": "故與諸比丘尼結戒。從今是戒應如是說：若",
    "T23n1435_043:0311c14": "比丘尼，共比丘尼鬪諍時，作是言：『比丘尼僧，",
    "T23n1435_043:0311c15": "隨愛行、隨瞋行、隨怖行、隨癡行。』是比丘尼，諸",
    "T23n1435_043:0311c16": "比丘尼應如是諫：『汝莫共諸比丘尼鬪諍時",
    "T23n1435_043:0311c17": "作是言：「比丘尼僧，隨愛行、隨瞋行、隨怖行、隨",
    "T23n1435_043:0311c18": "癡行。」何以故？比丘尼僧，不隨愛行、不隨瞋",
    "T23n1435_043:0311c19": "行、不隨怖行、不隨癡行。汝比丘尼，捨是隨愛",
    "T23n1435_043:0311c20": "語、隨瞋語、隨怖語、隨癡語。』是比丘尼，諸比丘",
    "T23n1435_043:0311c21": "尼如是諫時，堅持是事不捨者，諸比丘尼應",
    "T23n1435_043:0311c22": "第二、第三諫令捨是事。若第二、第三諫時，捨",
    "T23n1435_043:0311c23": "是事者善。若不捨者，是比丘尼，乃至三練",
    "T23n1435_043:0311c24": "僧伽婆尸沙可悔過。」僧伽婆尸沙者，是罪屬",
    "T23n1435_043:0311c25": "僧，僧中有殘，因僧前悔過除滅，是名僧伽婆",
    "T23n1435_043:0311c26": "尸沙。是中犯者，若比丘尼作是言：「比丘尼僧，",
    "T23n1435_043:0311c27": "隨愛行。」偷蘭遮。「隨瞋行」，偷蘭遮。「隨怖行」，偷蘭",
    "T23n1435_043:0311c28": "遮。「隨癡行」，偷蘭遮。諸比丘尼先應軟語約勅，",
    "T23n1435_043:0311c29": "爾時捨者，應教作四偷蘭遮悔過出罪。若軟",
    "T23n1435_043:0312a01": "語不捨者，應白四羯磨約勅。約勅法者，一心",
    "T23n1435_043:0312a02": "和合僧，一比丘尼應僧中唱言：「大德尼僧聽！",
    "T23n1435_043:0312a03": "迦羅比丘尼，先是外道，今共諸比丘尼鬪諍",
    "T23n1435_043:0312a04": "時作是言：『諸比丘尼，隨愛行、隨瞋行、隨怖行、",
    "T23n1435_043:0312a05": "隨癡行。』已軟語約勅不捨。若僧時到僧忍聽，",
    "T23n1435_043:0312a06": "今僧約勅迦羅比丘尼：『汝莫共諸比丘尼鬪",
    "T23n1435_043:0312a07": "諍時作是言：「諸比丘尼，隨愛行、隨瞋行、隨怖",
    "T23n1435_043:0312a08": "行、隨癡行。」是名白。』」如是白四羯磨。「僧約勅",
    "T23n1435_043:0312a09": "迦羅比丘尼竟，僧忍，默然故，是事如是持！」",
    "T23n1435_043:0312a10": "如佛先說，是比丘尼，諸比丘尼應約勅，乃至",
    "T23n1435_043:0312a11": "三諫令捨是事者，是名為約勅，是名為教，是",
    "T23n1435_043:0312a12": "名為約勅教。若軟語約勅不捨者，未犯。初",
    "T23n1435_043:0312a13": "說說未竟說竟、第二說說未竟說竟、第三說",
    "T23n1435_043:0312a14": "說未竟、非法別眾、非法和合眾、似法別眾、似",
    "T23n1435_043:0312a15": "法和合眾、如法別眾、異法異律異佛教，若約",
    "T23n1435_043:0312a16": "勅不捨者，未犯。若如法、如毘尼、如佛教，三約",
    "T23n1435_043:0312a17": "勅不捨者，是比丘尼犯僧伽婆尸沙。(第十五事竟)",
    "T23n1435_043:0312a18": "佛在舍衛國。爾時有二比丘尼：一名達摩，",
    "T23n1435_043:0312a19": "二名曇彌，同心共作惡業，有惡名聲，常惱比",
    "T23n1435_043:0312a20": "丘尼僧，互相覆罪。是中有比丘尼，少欲知足",
    "T23n1435_043:0312a21": "行頭陀，聞是事心不喜，種種因緣呵責言：「云",
    "T23n1435_043:0312a22": "何名比丘尼，同心共作惡業，有惡名聲，常惱",
    "T23n1435_043:0312a23": "比丘尼僧，互相覆罪？」種種因緣呵已，向佛廣",
    "T23n1435_043:0312a24": "說。佛以是事集二部僧，知而故問達摩曇彌",
    "T23n1435_043:0312a25": "比丘尼：「汝實作是事不？」答言：「實作。世尊！」佛以",
    "T23n1435_043:0312a26": "種種因緣呵責：「云何名比丘尼，同心共作惡",
    "T23n1435_043:0312a27": "業，有惡名聲，常惱比丘尼僧，互相覆罪？」種種",
    "T23n1435_043:0312a28": "因緣呵已，語諸比丘：「以十利故與比丘尼結",
    "T23n1435_043:0312a29": "戒。從今是戒應如是說：若二比丘尼，同心共",
    "T23n1435_043:0312b01": "作惡業，有惡名聲，常惱比丘尼僧，互相覆",
    "T23n1435_043:0312b02": "罪。是二比丘尼，諸比丘尼應如是諫：『汝等莫",
    "T23n1435_043:0312b03": "共同心，共作惡業，有惡名聲，常惱比丘尼僧，互",
    "T23n1435_043:0312b04": "相覆罪。汝等各遠離行，若汝等遠離行者，佛",
    "T23n1435_043:0312b05": "法得增長，汝等捨是隨順惡行。』諸比丘尼如",
    "T23n1435_043:0312b06": "是諫時，是二比丘尼堅持是事不捨者，諸比",
    "T23n1435_043:0312b07": "丘尼應第二、第三諫令捨是事。第二、第三諫",
    "T23n1435_043:0312b08": "時捨者善。若不捨者，是法乃至三諫，僧伽",
    "T23n1435_043:0312b09": "婆尸沙可悔過。」二比丘尼作惡業者，作惡邪",
    "T23n1435_043:0312b10": "事身口惡業。有惡名聲者，四方聞知。惱比丘",
    "T23n1435_043:0312b11": "尼僧者，乃至惱四比丘尼。互相覆罪者，共作",
    "T23n1435_043:0312b12": "不清淨事，各相覆藏不令人知。僧伽婆尸沙",
    "T23n1435_043:0312b13": "者，是罪屬僧，僧中有殘，因僧前悔過除滅，是",
    "T23n1435_043:0312b14": "名僧伽婆尸沙。是中犯者，若二比丘尼同心",
    "T23n1435_043:0312b15": "共作不善因緣，偷蘭遮。有惡名聲，偷蘭遮。惱",
    "T23n1435_043:0312b16": "比丘尼僧，偷蘭遮。互相覆罪，偷蘭遮。諸比丘",
    "T23n1435_043:0312b17": "尼先應軟語教捨是事。若捨者，應教作四偷",
    "T23n1435_043:0312b18": "蘭遮悔過出罪。若軟語不捨者，應白四羯磨",
    "T23n1435_043:0312b19": "約勅。羯磨法者，一心和合僧，一比丘尼僧中",
    "T23n1435_043:0312b20": "唱言：「大德尼僧聽！是二比丘尼達摩曇彌，同",
    "T23n1435_043:0312b21": "心作惡業，有惡名聲，常惱眾僧，互相覆罪，已",
    "T23n1435_043:0312b22": "軟語約勅不捨。若僧時到僧忍聽，今僧約勅",
    "T23n1435_043:0312b23": "是二比丘尼：『汝等莫同心作惡業，有惡名聲，",
    "T23n1435_043:0312b24": "常惱比丘尼僧，互相覆罪。』是名白。」如是白四",
    "T23n1435_043:0312b25": "羯磨。「僧約勅竟，僧忍，默然故，是事如是持！」如",
    "T23n1435_043:0312b26": "佛先說，是比丘尼，諸比丘尼應約勅，乃至三",
    "T23n1435_043:0312b27": "諫令捨是事者，是名為約勅，是名為教，是名",
    "T23n1435_043:0312b28": "約勅教。若軟語約勅不捨者，未犯。初說說未",
    "T23n1435_043:0312b29": "竟說竟、第二說說未竟說竟、第三說說未竟、",
    "T23n1435_043:0312c01": "非法別眾、非法和合眾、似法別眾、似法和合",
    "T23n1435_043:0312c02": "眾、如法別眾、異法異律異佛教，若約勅不捨",
    "T23n1435_043:0312c03": "者，未犯。若如法、如毘尼、如佛教，三約勅不捨",
    "T23n1435_043:0312c04": "者，是比丘尼僧伽婆尸沙。(第十六事竟)",
    "T23n1435_043:0312c05": "佛在王舍城。爾時助調達諸比丘尼，往語達",
    "T23n1435_043:0312c06": "摩、曇彌二比丘尼，作是言：「汝等莫別離行，當",
    "T23n1435_043:0312c07": "同心行。若汝等別離行者不得增長，同心行",
    "T23n1435_043:0312c08": "者便得增長。比丘尼僧中亦有如汝等者，僧",
    "T23n1435_043:0312c09": "以瞋故，教汝別離行。」是中有比丘尼，少欲知",
    "T23n1435_043:0312c10": "足行頭陀，聞是事心不喜，種種因緣呵責言：",
    "T23n1435_043:0312c11": "「云何名比丘尼，往語達摩曇彌比丘尼言：『汝",
    "T23n1435_043:0312c12": "等莫別離行，當同心行。若別離行者不得增",
    "T23n1435_043:0312c13": "長，同心行者便得增長。比丘尼僧中亦有如",
    "T23n1435_043:0312c14": "汝等者，僧以瞋故，教汝別離行。』」種種因緣呵",
    "T23n1435_043:0312c15": "已，向佛廣說。佛以是事集二部僧，知而故問",
    "T23n1435_043:0312c16": "助調達比丘尼：「汝實作是事不？」答言：「實作。世",
    "T23n1435_043:0312c17": "尊！」佛以種種因緣呵責言：「云何名比丘尼，往",
    "T23n1435_043:0312c18": "語達摩曇彌比丘尼言：『汝等莫別離行，當同",
    "T23n1435_043:0312c19": "心行。若別離行者不得增長，同心行者便得",
    "T23n1435_043:0312c20": "增長。比丘尼僧中亦有如汝等者，僧以瞋故，",
    "T23n1435_043:0312c21": "教汝別離行。』」種種因緣呵責已，語諸比丘：「以",
    "T23n1435_043:0312c22": "十利故與比丘尼結戒。從今是戒應如是說：",
    "T23n1435_043:0312c23": "若比丘尼教二比丘尼言：『汝等莫別離行，當",
    "T23n1435_043:0312c24": "同心行。別離行者不得增長，同心行者便得",
    "T23n1435_043:0312c25": "增長。比丘尼僧中亦有如汝等者，僧以瞋故，",
    "T23n1435_043:0312c26": "教汝別離行。』諸比丘尼，應如是諫是比丘尼：",
    "T23n1435_043:0312c27": "『汝莫教是二比丘尼作是言：「汝等莫別離行，",
    "T23n1435_043:0312c28": "當同心行。別離行者不得增長，同心行者便",
    "T23n1435_043:0312c29": "得增長。比丘尼僧中亦有如汝等者，僧以瞋",
    "T23n1435_043:0313a01": "故，教汝別離行。」汝當捨是勸邪行事。』諸比丘",
    "T23n1435_043:0313a02": "尼如是諫時，是比丘尼堅持是事不捨者，諸",
    "T23n1435_043:0313a03": "比丘尼應第二、第三諫令捨是事。第二、第三",
    "T23n1435_043:0313a04": "諫時捨者善。若不捨者，是法乃至三諫，僧伽",
    "T23n1435_043:0313a05": "婆尸沙。可悔過。」僧伽婆尸沙者，是罪屬僧，僧",
    "T23n1435_043:0313a06": "中有殘，因僧前悔過除滅，是名僧伽婆尸沙。",
    "T23n1435_043:0313a07": "是中犯者，若比丘尼勸二比丘尼言：「汝等莫",
    "T23n1435_043:0313a08": "別離行。」偷蘭遮。「當同心行」，偷蘭遮。若言：「別離",
    "T23n1435_043:0313a09": "行者不得增長」，偷蘭遮。「同心行者便得增長」，",
    "T23n1435_043:0313a10": "偷蘭遮。若言：「比丘尼僧中亦有如汝等者，僧",
    "T23n1435_043:0313a11": "瞋故教汝別離行。」呵責比丘尼僧故，波逸提。",
    "T23n1435_043:0313a12": "諸比丘尼先應軟語教捨者，應教作四偷蘭",
    "T23n1435_043:0313a13": "遮、一波逸提悔過出罪。若軟語不捨者，應白",
    "T23n1435_043:0313a14": "四羯磨約勅。羯磨法者，一心和合僧，一比丘",
    "T23n1435_043:0313a15": "尼僧中唱言：「大德尼僧聽！是某甲比丘尼，教",
    "T23n1435_043:0313a16": "某甲二比丘尼，作是言：『汝等莫別離行，當同",
    "T23n1435_043:0313a17": "心行。別離行者不得增長，同心行者便得增",
    "T23n1435_043:0313a18": "長。比丘尼僧中亦有如汝等者，但僧瞋故，教",
    "T23n1435_043:0313a19": "汝別離行。』已軟語約勅不捨。若僧時到僧忍",
    "T23n1435_043:0313a20": "聽，今僧約勅某甲比丘尼：『汝莫教某甲二比",
    "T23n1435_043:0313a21": "丘尼作是言：「汝莫別離行，當同心行。別離行",
    "T23n1435_043:0313a22": "者不得增長，同心行者便得增長。僧中亦有",
    "T23n1435_043:0313a23": "如汝等者，僧以瞋故，教汝別離行。」汝當捨",
    "T23n1435_043:0313a24": "是勸邪行事。』是名白。」如是白四羯磨。「僧與",
    "T23n1435_043:0313a25": "某甲比丘尼約勅竟，僧忍，默然故，是事如是",
    "T23n1435_043:0313a26": "持！」如佛先說，是比丘尼，諸比丘尼乃至三諫",
    "T23n1435_043:0313a27": "令捨是事者，是名為約勅，是名為教，是名",
    "T23n1435_043:0313a28": "約勅教。若軟語約勅不捨者，未犯。初說說",
    "T23n1435_043:0313a29": "未竟說竟、第二說說未竟說竟、第三說說未",
    "T23n1435_043:0313b01": "竟、非法別眾、非法和合眾、似法別眾、似法和",
    "T23n1435_043:0313b02": "合眾、如法別眾、異法異律異佛教，若約勅不",
    "T23n1435_043:0313b03": "捨者，未犯。若如法、如律、如佛教，三約勅不捨",
    "T23n1435_043:0313b04": "者，是比丘犯僧伽婆尸沙。(第十七事竟)◎",
    "T23n1435_043:0313b05": "◎尼三十捨墮法第三(此中十九同故不出，餘不同者具出之)",
    "T23n1435_043:0313b06": "佛在王舍城。爾時有助調達比丘尼，多畜鉢，",
    "T23n1435_043:0313b07": "破壞不用。是中有比丘尼，少欲知足行頭陀，",
    "T23n1435_043:0313b08": "聞是事心不喜，種種因緣呵責言：「云何名比",
    "T23n1435_043:0313b09": "丘尼，多畜鉢，破壞不用？」種種因緣呵已，向佛",
    "T23n1435_043:0313b10": "廣說。佛以是事集二部僧，知而故問助調達",
    "T23n1435_043:0313b11": "比丘尼：「汝實作是事不？」答言：「實作。世尊！」佛以",
    "T23n1435_043:0313b12": "種種因緣呵責言：「云何名比丘尼，多畜鉢，破",
    "T23n1435_043:0313b13": "壞不用？」種種因緣呵責已，語諸比丘：「以十利",
    "T23n1435_043:0313b14": "故與比丘尼結戒。從今是戒應如是說：若比",
    "T23n1435_043:0313b15": "丘尼畜長鉢乃至一夜，過是畜者，尼薩耆波",
    "T23n1435_043:0313b16": "逸提。」一夜者，從日沒至地未了，是中間名一",
    "T23n1435_043:0313b17": "夜。鉢者，有三種：上、中、下。上鉢者，受三鉢他",
    "T23n1435_043:0313b18": "飯、一鉢他羹、餘可食物半羹，是名為上鉢。下",
    "T23n1435_043:0313b19": "鉢者，受一鉢他飯、半鉢他羹、餘可食物半羹，",
    "T23n1435_043:0313b20": "是名下鉢。上下中間，是名中鉢。若過上減下",
    "T23n1435_043:0313b21": "不名鉢。尼薩耆波逸提者，是鉢應捨，波逸提",
    "T23n1435_043:0313b22": "罪應悔過。是中犯者，若比丘尼畜長鉢過一",
    "T23n1435_043:0313b23": "夜者，尼薩耆波逸提。(第十九事竟。前注既云同故不出，此同比丘何獨重出？",
    "T23n1435_043:0313b24": "此但一夜，彼過十日耳。)",
    "T23n1435_043:0313b25": "佛在舍衛國。爾時有善比丘尼是舊，助調達",
    "T23n1435_043:0313b26": "比丘尼是客，是住處得布施衣，安居僧應分。",
    "T23n1435_043:0313b27": "舊比丘尼言：「是夏末後月，是住處受迦絺那",
    "T23n1435_043:0313b28": "衣，此是時衣，安居僧應分。」助調達比丘尼言：",
    "T23n1435_043:0313b29": "「汝等不善知，雖夏末月受迦絺那衣，此是非",
    "T23n1435_043:0313c01": "時衣，現前僧應分。」爾時助調達比丘尼，時衣",
    "T23n1435_043:0313c02": "作非時衣分。是中有比丘尼，少欲知足行頭",
    "T23n1435_043:0313c03": "陀，聞是事心不喜，種種因緣呵責言：「云何",
    "T23n1435_043:0313c04": "名比丘尼，時衣作非時衣分？」種種因緣呵",
    "T23n1435_043:0313c05": "已，向佛廣說。佛以是事集二部僧，知而故問",
    "T23n1435_043:0313c06": "助調達比丘尼：「汝實作是事不？」答言：「實作。世",
    "T23n1435_043:0313c07": "尊！」佛以種種因緣呵責言：「云何名比丘尼，時",
    "T23n1435_043:0313c08": "衣作非時衣分？」種種因緣呵已，語諸比丘：「以",
    "T23n1435_043:0313c09": "十利故與比丘尼結戒。從今是戒應如是說：",
    "T23n1435_043:0313c10": "若比丘尼時衣作非時衣分，尼薩耆波逸提。」",
    "T23n1435_043:0313c11": "尼薩耆波逸提者，是衣應捨，波逸提罪應悔",
    "T23n1435_043:0313c12": "過。是中犯者，若比丘尼時衣作非時衣分者，",
    "T23n1435_043:0313c13": "隨分時隨得爾所尼薩耆波逸提。(第二十事竟)",
    "T23n1435_043:0313c14": "佛在王舍城。爾時助調達比丘尼是舊，有善",
    "T23n1435_043:0313c15": "比丘尼是客。是中僧得布施衣，現前僧應分。",
    "T23n1435_043:0313c16": "客比丘尼言：「此非夏末月，是住處不受迦絺",
    "T23n1435_043:0313c17": "那衣，是衣應現前僧分。」助調達比丘尼言：「雖",
    "T23n1435_043:0313c18": "非夏末月不受迦絺那衣，然此是時衣，此安",
    "T23n1435_043:0313c19": "居僧應分。」爾時助調達比丘尼，非時衣作時",
    "T23n1435_043:0313c20": "衣分。是中有比丘尼，少欲知足行頭陀，聞是",
    "T23n1435_043:0313c21": "事心不喜，種種因緣呵責言：「云何名比丘尼，",
    "T23n1435_043:0313c22": "非時衣作時衣分？」種種因緣呵責已，向佛廣",
    "T23n1435_043:0313c23": "說。佛以是事集二部僧，知而故問助調達比",
    "T23n1435_043:0313c24": "丘尼：「汝實作是事不？」答言：「實作。世尊！」佛以種",
    "T23n1435_043:0313c25": "種因緣呵責：「云何名比丘尼，非時衣作時衣",
    "T23n1435_043:0313c26": "分？」種種因緣呵已，語諸比丘：「以十利故與比",
    "T23n1435_043:0313c27": "丘尼結戒。從今是戒應如是說：若比丘尼非",
    "T23n1435_043:0313c28": "時衣作時衣分，尼薩耆波逸提。」尼薩耆波逸",
    "T23n1435_043:0313c29": "提者，是衣應捨，波逸提罪應悔過。是中犯者，",
    "T23n1435_043:0314a01": "若比丘尼，非時衣作時衣分，尼薩耆波逸提。",
    "T23n1435_043:0314a02": "隨分時，隨得爾所尼薩耆波逸提。(第二十一事竟)",
    "T23n1435_043:0314a03": "佛在舍衛國。爾時偷蘭難陀比丘尼，有弟子",
    "T23n1435_043:0314a04": "名施越沙，善好有功德。偷蘭難陀與是弟子",
    "T23n1435_043:0314a05": "一割截衣，著詣祇洹。是比丘尼與跋難陀",
    "T23n1435_043:0314a06": "知舊相識，跋難陀見是比丘尼來，於是衣中",
    "T23n1435_043:0314a07": "心生貪著。是比丘尼頭面禮足一面坐，跋難",
    "T23n1435_043:0314a08": "陀言：「善女！汝衣好可愛。」比丘尼言：「實好。」跋",
    "T23n1435_043:0314a09": "難陀言：「可以施我。」比丘尼言：「我不得與。」跋難",
    "T23n1435_043:0314a10": "陀言：「我當以衣與汝貿。」比丘尼言：「不能。」跋難",
    "T23n1435_043:0314a11": "陀是大法師，辯才能善說法，即為說種種微",
    "T23n1435_043:0314a12": "妙法，令比丘尼生歡喜心，持割截衣與跋難",
    "T23n1435_043:0314a13": "陀，跋難陀即與一可可衣。比丘尼著是衣，入",
    "T23n1435_043:0314a14": "比丘尼精舍，和上尼問言：「汝衣所在？」答言：「與",
    "T23n1435_043:0314a15": "他貿易。」「為與誰貿？」答言：「與跋難陀。」和上尼",
    "T23n1435_043:0314a16": "言：「跋難陀欺誑誘汝。」弟子言：「若誑若誘已與",
    "T23n1435_043:0314a17": "貿竟。」和上尼言：「是衣價大，汝今所著者價直",
    "T23n1435_043:0314a18": "甚少。」弟子言：「大價小價我以貿竟。」和上尼",
    "T23n1435_043:0314a19": "言：「可還取來，若不得者終身驅汝出。」是弟",
    "T23n1435_043:0314a20": "子畏盡形驅出故，即往索衣言：「本衣還我，我",
    "T23n1435_043:0314a21": "還汝衣。」跋難陀言：「我已貿竟，不還汝衣。」施",
    "T23n1435_043:0314a22": "越沙言：「汝誑我誘我。」答言：「若誑若誘我已貿",
    "T23n1435_043:0314a23": "竟，終不相還。」施越沙言：「若不還我割截衣者，",
    "T23n1435_043:0314a24": "和上尼盡形驅我。」答言：「若驅以不驅我已貿",
    "T23n1435_043:0314a25": "竟。」是中有比丘尼，少欲知足行頭陀，聞是事",
    "T23n1435_043:0314a26": "心不喜，呵責施越沙言：「云何名比丘尼，與比",
    "T23n1435_043:0314a27": "丘貿衣，還悔言：『我還汝衣，汝還我衣。』」種種因",
    "T23n1435_043:0314a28": "緣呵已向佛廣說。佛以是事集二部僧，知而",
    "T23n1435_043:0314a29": "故問施越沙比丘尼：「汝實作是事不？」答言：「實",
    "T23n1435_043:0314b01": "作。世尊！」佛以種種因緣呵責言：「云何名比丘",
    "T23n1435_043:0314b02": "尼，與比丘貿衣，還悔言：『我還汝衣，汝還我衣。』」",
    "T23n1435_043:0314b03": "種種因緣呵已，語諸比丘：「以十利故與比丘",
    "T23n1435_043:0314b04": "尼結戒。從今是戒應如是說：若比丘尼與比",
    "T23n1435_043:0314b05": "丘貿衣，後到比丘所作是言：『我還汝衣，汝還",
    "T23n1435_043:0314b06": "我衣。』尼薩耆波逸提。」尼薩耆波逸提者，是衣",
    "T23n1435_043:0314b07": "應捨，波逸提罪應悔過。是中犯者，若比丘尼",
    "T23n1435_043:0314b08": "與比丘貿衣，後到比丘所作是言：「我還汝衣，",
    "T23n1435_043:0314b09": "汝還我衣。」尼薩耆波逸提。若比丘尼後到比",
    "T23n1435_043:0314b10": "丘所言：「汝衣還屬汝，我衣雖非我許，但與我",
    "T23n1435_043:0314b11": "來。」突吉羅。(第二十二事竟)",
    "T23n1435_043:0314b12": "佛在舍衛國。爾時眾多居士、居士婦，為偷蘭",
    "T23n1435_043:0314b13": "難陀比丘尼故，各各辦衣價作是言：「我等以",
    "T23n1435_043:0314b14": "是衣價，買如是如是衣，與偷蘭難陀。」偷蘭難",
    "T23n1435_043:0314b15": "陀聞已問諸居士：「實爾不？」答言：「實爾。」問言：「是",
    "T23n1435_043:0314b16": "衣何似？」答言：「如是，如是。」比丘尼言：「善好！我",
    "T23n1435_043:0314b17": "等比丘尼貧窮，汝等不能常有施心，若不能",
    "T23n1435_043:0314b18": "得各各辦者，可共作如是如是一衣與我。」",
    "T23n1435_043:0314b19": "諸居士言：「爾。」諸居士先所辦衣價，更出再三",
    "T23n1435_043:0314b20": "倍價買衣。與比丘尼竟，瞋呵責言：「諸比丘尼",
    "T23n1435_043:0314b21": "不知時、不知量。若施者不知量，受者應知",
    "T23n1435_043:0314b22": "量。我等先所辦物，更再三倍出，我等不是失",
    "T23n1435_043:0314b23": "利，供養是難滿難養無厭足人。」是中有比丘",
    "T23n1435_043:0314b24": "尼，少欲知足行頭陀，聞是事心不喜，向佛廣",
    "T23n1435_043:0314b25": "說。佛以是事集二部僧，知而故問偷蘭難陀",
    "T23n1435_043:0314b26": "比丘尼：「汝實作是事不？」答言：「實作。世尊！」佛以",
    "T23n1435_043:0314b27": "種種因緣呵責：「云何名比丘尼，眾多非親里",
    "T23n1435_043:0314b28": "居士、居士婦作同意？」種種因緣呵已，語諸比",
    "T23n1435_043:0314b29": "丘：「以十利故與比丘尼結戒。從今是戒應如",
    "T23n1435_043:0314c01": "是說：若為比丘尼故，眾多非親里居士、居士",
    "T23n1435_043:0314c02": "婦各各辦衣價，作是言：『我等持是衣價，各各",
    "T23n1435_043:0314c03": "買如是如是衣，與某甲比丘尼。』是比丘尼先",
    "T23n1435_043:0314c04": "不請，後到眾多居士、居士婦所，作是言：『汝等",
    "T23n1435_043:0314c05": "以是衣價，共買如是如是一衣與我，為好故。』",
    "T23n1435_043:0314c06": "是比丘尼得衣者，尼薩耆波夜提。」為比丘尼",
    "T23n1435_043:0314c07": "者，為偷蘭難陀。非親里者，親里名父母、兄弟，",
    "T23n1435_043:0314c08": "乃至七世因緣，除是名非親里。居士、居士婦",
    "T23n1435_043:0314c09": "者，白衣男名居士，白衣女名居士婦。衣者，",
    "T23n1435_043:0314c10": "白麻衣、赤麻衣、芻麻衣、翅夷羅衣、欽婆羅衣、",
    "T23n1435_043:0314c11": "劫貝衣、憍施耶衣。衣價者，金銀、車璩、馬瑙乃",
    "T23n1435_043:0314c12": "至米穀。如是如是衣者，如是價、如是色、如是",
    "T23n1435_043:0314c13": "量。與某甲比丘尼者，與偷蘭難陀。先不請者，",
    "T23n1435_043:0314c14": "眾多居士、居士婦，先不言：「汝有所須來至我",
    "T23n1435_043:0314c15": "家取。」同心者，信是居士隨我所索不瞋故。眾",
    "T23n1435_043:0314c16": "多居士共買如是如是一衣與我為好者，難",
    "T23n1435_043:0314c17": "滿難養無厭足故。若得是衣，尼薩耆波夜提。",
    "T23n1435_043:0314c18": "尼薩耆波夜提者，是衣應捨，波夜提罪應悔",
    "T23n1435_043:0314c19": "過。是中犯者，有三種：價、色、量。價者，若比",
    "T23n1435_043:0314c20": "丘尼到眾多居士所言：「汝等共買一錢直衣",
    "T23n1435_043:0314c21": "與我。」若得衣者，三種犯尼薩耆波夜提。三種",
    "T23n1435_043:0314c22": "者，若言：「與我一錢直衣。」若言：「眾共合。」若言：「合",
    "T23n1435_043:0314c23": "買一衣。」若不得，突吉羅。若言：「二錢、三錢乃至",
    "T23n1435_043:0314c24": "百錢直。」得衣者，三種犯尼薩耆波夜提。三種",
    "T23n1435_043:0314c25": "者，若言：「百錢直。」若言：「眾共合。」若言：「共買一衣。」",
    "T23n1435_043:0314c26": "不得者，突吉羅。是名價。色者，若比丘尼語居",
    "T23n1435_043:0314c27": "士言：「與我青衣。」得者，三種犯尼薩耆波夜提。",
    "T23n1435_043:0314c28": "三種者，若言：「青。」若言：「眾共合，若共買一衣。」不",
    "T23n1435_043:0314c29": "得者，突吉羅。黃、赤、白、黑、赤麻、白麻、芻麻、翅",
    "T23n1435_043:0315a01": "夷羅憍施耶衣、欽婆羅劫貝衣。得衣者，三種",
    "T23n1435_043:0315a02": "犯尼薩耆波夜提。三種者，若言：「劫貝。」若言：「眾",
    "T23n1435_043:0315a03": "共合。」若言：「共買一衣。」不得者，突吉羅。是名色。",
    "T23n1435_043:0315a04": "量者，若比丘尼言：「與我四肘衣。」得衣者，三種",
    "T23n1435_043:0315a05": "犯尼薩耆波夜提。三種者，若言：「與我四肘衣。」",
    "T23n1435_043:0315a06": "若言：「眾共合。」若言：「共買一衣。」不得者，突吉羅。",
    "T23n1435_043:0315a07": "若言：「五肘六肘乃至十八肘衣。」得衣者，三種",
    "T23n1435_043:0315a08": "犯尼薩耆波夜提。三種者，若言：「十八肘。」若言：",
    "T23n1435_043:0315a09": "「眾共合。」若言：「共買一衣。」不得者，突吉羅。若比丘",
    "T23n1435_043:0315a10": "丘尼，乞異衣得異衣、若乞青衣得黃，突吉羅。",
    "T23n1435_043:0315a11": "若乞青得赤、白、黑、白麻、赤麻、芻麻衣翅夷羅",
    "T23n1435_043:0315a12": "衣憍施耶衣、欽婆羅衣劫貝衣，皆突吉羅。如",
    "T23n1435_043:0315a13": "是等索異得異者，突吉羅。若從親里索、若自",
    "T23n1435_043:0315a14": "恣請、若不索自與，不犯。(第二十三事竟)",
    "T23n1435_043:0315a15": "佛在王舍城。爾時助調達比丘尼，自為身故",
    "T23n1435_043:0315a16": "乞金銀。諸居士問言：「汝出家人用金銀為？汝",
    "T23n1435_043:0315a17": "比丘尼法，政應乞羹飯、燈燭、薪草。」諸比丘尼",
    "T23n1435_043:0315a18": "言：「汝等居士無所知，若乞飲食、燈燭、薪草者，",
    "T23n1435_043:0315a19": "乞名雖多所得利少。若乞金銀者，乞名少所",
    "T23n1435_043:0315a20": "得利多。」諸居士瞋呵責言：「諸比丘尼自言：『善",
    "T23n1435_043:0315a21": "好有功德。』自為乞金銀，如王夫人、大臣婦。」是",
    "T23n1435_043:0315a22": "中有比丘尼，少欲知足行頭陀，聞是事心不",
    "T23n1435_043:0315a23": "喜，種種因緣呵責言：「云何名比丘尼，從居士",
    "T23n1435_043:0315a24": "自為乞金銀？」種種因緣呵已，向佛廣說。佛以",
    "T23n1435_043:0315a25": "是事集二部僧，知而故問助調達比丘尼言：",
    "T23n1435_043:0315a26": "「汝實作是事不？」答言：「實作。世尊！」佛以種種",
    "T23n1435_043:0315a27": "因緣呵責言：「云何名比丘尼，自為身乞金",
    "T23n1435_043:0315a28": "銀？」種種因緣呵已，語諸比丘：「以十利故與比",
    "T23n1435_043:0315a29": "丘尼結戒。從今是戒應如是說：若比丘尼自",
    "T23n1435_043:0315b01": "為身乞金銀者，尼薩耆波夜提。」尼薩耆波夜",
    "T23n1435_043:0315b02": "提者，是金銀應捨，波夜提罪應悔過。是中犯",
    "T23n1435_043:0315b03": "者，若比丘尼自為乞金銀，得尼薩耆波夜提。",
    "T23n1435_043:0315b04": "隨乞，隨得爾所尼薩耆波夜提。若為佛圖乞、",
    "T23n1435_043:0315b05": "若為僧乞、若不乞自與，不犯。(第二十四事竟)",
    "T23n1435_043:0315b06": "佛在舍衛國。爾時有比丘尼名施越，多知多",
    "T23n1435_043:0315b07": "識，能多得酥、油、蜜、石蜜。有一估客，見是比",
    "T23n1435_043:0315b08": "丘尼即請言：「若汝所須酥、油、蜜、石蜜者，到我",
    "T23n1435_043:0315b09": "舍取。」比丘尼即受請。有一時施越比丘尼到",
    "T23n1435_043:0315b10": "估客舍，作是言：「我須酥。」即與酥。便言：「我不",
    "T23n1435_043:0315b11": "須酥，當與我油。」復與油。又言：「我須蜜。」復與",
    "T23n1435_043:0315b12": "蜜。又言：「我須石蜜。」復與石蜜。又言：「我不用",
    "T23n1435_043:0315b13": "石蜜，還與我酥。」估客言：「善女！汝欲覓我何等",
    "T23n1435_043:0315b14": "過？適與是，便言：『不須。』更與餘者，又言：『不須。』",
    "T23n1435_043:0315b15": "汝謂我獨施汝耶？多人待我，以汝故妨爾所",
    "T23n1435_043:0315b16": "人。」諸居士聞是事，呵責言：「諸比丘尼自言：『善",
    "T23n1435_043:0315b17": "好有功德。』乞是適與，便言：『不須。』如王夫人、大",
    "T23n1435_043:0315b18": "臣婦。」是中有比丘尼，少欲知足行頭陀，聞是",
    "T23n1435_043:0315b19": "事心不喜，種種因緣呵責言：「云何名比丘尼，",
    "T23n1435_043:0315b20": "乞是適與，便言：『我不須。』更索餘物？」種種因緣",
    "T23n1435_043:0315b21": "呵已，向佛廣說。佛以是事集二部僧，知而故",
    "T23n1435_043:0315b22": "問施越比丘尼：「汝實作是事不？」答言：「實作。世",
    "T23n1435_043:0315b23": "尊！」佛以種種因緣呵責言：「云何名比丘尼，乞",
    "T23n1435_043:0315b24": "是與是，便言：『不須。』更索餘物？」種種因緣呵已，",
    "T23n1435_043:0315b25": "語諸比丘：「以十利故與比丘尼結戒。從今是",
    "T23n1435_043:0315b26": "戒應如是說：若比丘尼乞是已更索餘者，尼",
    "T23n1435_043:0315b27": "薩耆波夜提。」尼薩耆波夜提者，是物應捨，波",
    "T23n1435_043:0315b28": "夜提罪應悔過。是中犯者，若比丘尼乞酥適",
    "T23n1435_043:0315b29": "與酥，便言：「不須酥，我須油、蜜、石蜜。」尼薩耆波",
    "T23n1435_043:0315c01": "夜提。若乞油與油，便言：「我不須油，與我蜜、石",
    "T23n1435_043:0315c02": "蜜、酥。」尼薩耆波夜提。若比丘尼，乞蜜與蜜，便",
    "T23n1435_043:0315c03": "言：「我不須蜜，與我石蜜、酥、油。」尼薩耆波夜提。",
    "T23n1435_043:0315c04": "若比丘尼，乞石蜜與石蜜，便言：「我不須石",
    "T23n1435_043:0315c05": "蜜，與我酥、油、蜜。」尼薩耆波夜提。所乞者未",
    "T23n1435_043:0315c06": "受，更取餘者，尼薩耆波夜提。(第二十五事竟)",
    "T23n1435_043:0315c07": "佛在舍衛國。爾時諸比丘尼，乞財物欲作尼",
    "T23n1435_043:0315c08": "僧坊。諸居士問言：「汝用作何等？」答言：「作比丘",
    "T23n1435_043:0315c09": "尼僧坊。」有信婆羅門居士多與財物。是比丘",
    "T23n1435_043:0315c10": "尼得財物已值世飢儉，比丘尼作是思惟：「今",
    "T23n1435_043:0315c11": "時儉世宜自活命。若我活者，後當作比丘尼",
    "T23n1435_043:0315c12": "僧坊。」即於儉世食是物盡。飢儉世過豐樂時",
    "T23n1435_043:0315c13": "至，諸比丘尼復行乞物欲作僧坊。諸居士問",
    "T23n1435_043:0315c14": "言：「用作何等？」答言：「作比丘尼僧坊。」諸居士",
    "T23n1435_043:0315c15": "言：「我等先所施物，今何所在？」答言：「我先乞財",
    "T23n1435_043:0315c16": "物已值世飢儉，我等作是思惟：『如今飢儉宜",
    "T23n1435_043:0315c17": "自活命，我若活者，後當作僧坊。』我等飢儉時",
    "T23n1435_043:0315c18": "食此物盡。」諸居士呵責言：「諸比丘尼自言：『善",
    "T23n1435_043:0315c19": "好有功德。』為異事乞、作異事用，如王夫人、大",
    "T23n1435_043:0315c20": "臣婦。」是中有比丘尼，少欲知足行頭陀，聞是",
    "T23n1435_043:0315c21": "事心不喜，種種因緣呵責：「云何名比丘尼，異",
    "T23n1435_043:0315c22": "乞異用？」種種因緣呵已，向佛廣說。佛以是事",
    "T23n1435_043:0315c23": "集二部僧，知而故問是比丘尼：「汝實作是事",
    "T23n1435_043:0315c24": "不？」答言：「實作。世尊！」佛以種種因緣呵責言：「云",
    "T23n1435_043:0315c25": "何名比丘尼，異乞異用？」種種因緣呵已，語諸",
    "T23n1435_043:0315c26": "比丘：「以十利故與比丘尼結戒。從今是戒應",
    "T23n1435_043:0315c27": "如是說：若比丘尼為僧事乞作餘事用，尼薩",
    "T23n1435_043:0315c28": "耆波夜提。」尼薩耆波夜提者，是物應捨，波夜",
    "T23n1435_043:0315c29": "提罪應悔過。是中犯者，若比丘尼為僧事乞",
    "T23n1435_043:0316a01": "作餘事用，隨用隨得爾所尼薩耆波夜提。",
    "T23n1435_043:0316a02": "(第二十六事竟)",
    "T23n1435_043:0316a03": "佛在舍衛國。爾時諸比丘尼，行乞財物欲自",
    "T23n1435_043:0316a04": "作房。諸居士問言：「用作何等？」答言：「欲自作",
    "T23n1435_043:0316a05": "房。」有婆羅門居士信者，多與財物。諸比丘尼",
    "T23n1435_043:0316a06": "得財物已值世飢儉，作是思惟：「今世飢儉宜",
    "T23n1435_043:0316a07": "自活命，若我活者，後當作房。」即於儉世食是",
    "T23n1435_043:0316a08": "物盡。飢儉世過豐樂時至，諸比丘尼復行欲",
    "T23n1435_043:0316a09": "乞自作房。諸居士問言：「欲作何等？」答言：「欲自",
    "T23n1435_043:0316a10": "作房舍。」居士言：「我先所與財物，今何所在？」答",
    "T23n1435_043:0316a11": "言：「我等先得財物，於飢儉世作是思惟：『如今",
    "T23n1435_043:0316a12": "儉世宜自活命。若我等活者，後當起房舍。』我",
    "T23n1435_043:0316a13": "等於飢儉時食此物盡。」諸居士呵責言：「諸比",
    "T23n1435_043:0316a14": "丘尼自言：『善好有功德。』自為是事乞、作餘事",
    "T23n1435_043:0316a15": "用，如王夫人、大臣婦。」是中有比丘尼，少欲知",
    "T23n1435_043:0316a16": "足行頭陀，聞是事心不喜，種種因緣呵責言：",
    "T23n1435_043:0316a17": "「云何名比丘尼，異乞異用，如王夫人、大臣婦？」",
    "T23n1435_043:0316a18": "種種因緣呵已，向佛廣說。佛以是事集二部",
    "T23n1435_043:0316a19": "僧，知而故問是比丘尼：「汝實作是事不？」答言：",
    "T23n1435_043:0316a20": "「實作。世尊！」佛以種種因緣呵責言：「云何名比",
    "T23n1435_043:0316a21": "丘尼，異乞異用？」種種因緣呵已，語諸比丘：「以",
    "T23n1435_043:0316a22": "十利故與比丘尼結戒。從今是戒應如是說：",
    "T23n1435_043:0316a23": "若比丘尼自為是事乞作餘事用，尼薩耆波",
    "T23n1435_043:0316a24": "夜提。」尼薩耆波夜提者，是物應捨，波夜提罪",
    "T23n1435_043:0316a25": "應悔過。是中犯者，若比丘尼自為是事乞、作",
    "T23n1435_043:0316a26": "餘事用，尼薩耆波夜提。隨用時，隨得尼薩耆",
    "T23n1435_043:0316a27": "波夜提。(第二十七事竟)◎",
    "T23n1435_043:0316a28": "十誦尼律卷第四十三"
}