{
    "X72n1435_034:0374b03": "無異禪師廣錄卷第三十四",
    "X72n1435_034:0374b05": "住博山法孫　弘瀚　彚編",
    "X72n1435_034:0374b06": "首座法孫　弘裕　同集",
    "X72n1435_034:0374b07": "輓辭",
    "X72n1435_034:0374b08": "禮壽昌先和尚墖(四首)",
    "X72n1435_034:0374b09": "舊年今日禮師顏。今日重來墖已關。謾道藏身無覔",
    "X72n1435_034:0374b10": "處。淡雲疎雨滿人寰。",
    "X72n1435_034:0374b11": "百尺凌霄一夜霜。爪瓶猶挂爛藤牀。來時古道應無",
    "X72n1435_034:0374b12": "口。篆縷曹源一線長。",
    "X72n1435_034:0374b13": "分身南邁步西歸。五色毫光徹夜輝。舍利好藏無縫",
    "X72n1435_034:0374b14": "墖。莫教雙鶴戾天飛。",
    "X72n1435_034:0374b15": "九拜龕前淚落頻。慈容何得再相親。白雲流水依然",
    "X72n1435_034:0374b16": "在。不見靈山演法人。",
    "X72n1435_034:0374b17": "吊憨大師(四首)",
    "X72n1435_034:0374b18": "象王跡應瑞蓮開。五乳峯頭吼若雷。今日樹煙何靉",
    "X72n1435_034:0374b19": "靆。紫雲旋入白雲堆。",
    "X72n1435_034:0374b20": "僧中法寶人中豪。玉露金莖價倍高。靜夜鐘聲藏不",
    "X72n1435_034:0374b21": "住。又隨雲水過新韶。",
    "X72n1435_034:0374b22": "南華勝地墖全身。脚底猶披五乳雲。拄杖攪渾清世",
    "X72n1435_034:0374b23": "界。不知得法幾多人。",
    "X72n1435_034:0374b24": "多年法雨遍寰區。幻化何方是住居。今古鄱陽湖上",
    "X72n1435_034:0374c01": "月。清光皎皎照匡廬。",
    "X72n1435_034:0374c02": "輓劉和鶴孝廉(四首)",
    "X72n1435_034:0374c03": "澄江風細浪花開。曾得金鱗上釣來。抹嗒不隨煙雨",
    "X72n1435_034:0374c04": "散。暮雲幾度夜招回。",
    "X72n1435_034:0374c05": "訃捷榮哀繫世情。恢恢天道豈無平。如今不解藏身",
    "X72n1435_034:0374c06": "也。遍界都知船子名。",
    "X72n1435_034:0374c07": "芝蘭氣味不尋常。幽谷無人他自芳。莫謂嚴霜摧國",
    "X72n1435_034:0374c08": "榦。清風千載振冠裳。",
    "X72n1435_034:0374c09": "歲寒心有幾人知。六月梧凋不近時。却憶講經臺上",
    "X72n1435_034:0374c10": "約。而今已寫輓君詩。",
    "X72n1435_034:0374c11": "輓齊羣玉郡伯(六首)",
    "X72n1435_034:0374c12": "輿滿浮山道。徘徊不見君。心隨流水駛。望隔故鄉雲。",
    "X72n1435_034:0374c13": "雪風浸骨冷。送我過南舒。繾綣臨岐意。憑誰入畵圖。",
    "X72n1435_034:0374c14": "旋錫生生社。翻憐見面稀。稍安強櫛沐。拖病話離微。",
    "X72n1435_034:0374c15": "自後罕相晤。猶呈藥病吟。媿予羇問候。有負淨名心。",
    "X72n1435_034:0374c16": "倐忽秋風勁。金梧已早凋。響音和訃至。撫几痛無聊。",
    "X72n1435_034:0374c17": "有意描君像。無能輟遠思。援毫和淚點。寫出輓君詩。",
    "X72n1435_034:0374c18": "詩",
    "X72n1435_034:0374c19": "登喝水巖有感(五言古)",
    "X72n1435_034:0374c20": "雲磴如鱗砌。扶笻縱步行。水從龍口出。松倚石痕生。",
    "X72n1435_034:0374c21": "古樹藏嘉羽。層山疊翠屏。禪那千古寄。名利一身輕。",
    "X72n1435_034:0374c22": "豁爾非遊境。翛然樂道情。更窮西祖意。天朗遠川明。",
    "X72n1435_034:0374c23": "送老父歸(七言律四首)",
    "X72n1435_034:0374c24": "三十餘年今復逢。鄉音仍舊異顏容。恩情宛似纏身",
    "X72n1435_034:0375a01": "索。榮辱還如過耳風。菽水彩衣憑客笑。曇花毳衲與",
    "X72n1435_034:0375a02": "誰同。謾言世事多顛倒。撫掌俱投片夢中。",
    "X72n1435_034:0375a03": "寄錫山林意自清。塵中雞犬杳無聲。春秋門外臨溪",
    "X72n1435_034:0375a04": "月。楊柳堤頭挂樹箏。舊日浮華皆夢想。現前鬚髮博",
    "X72n1435_034:0375a05": "虗名。鄉親若問修行事。原是當年蹭蹬生。",
    "X72n1435_034:0375a06": "日食三餐飽便休。飯餘無事喜登樓。面前山色隨遷",
    "X72n1435_034:0375a07": "變。眼底雲霞任去留。以法為親疎世相。視身如寄等",
    "X72n1435_034:0375a08": "浮漚。塵寰多少黃梁夢。輸與深山枕石頭。",
    "X72n1435_034:0375a09": "不挂從前汗染衣。剃除鬚髮著伽黎。精神驚破浮生",
    "X72n1435_034:0375a10": "暗。素志還期佛道齊。骨肉那堪多劫累。機緣知是幾",
    "X72n1435_034:0375a11": "生迷。而今贏得閒些子。放意扶笻步柳堤。",
    "X72n1435_034:0375a12": "偶成(七首)",
    "X72n1435_034:0375a13": "山居深羨虎溪蹤。有客多從笑裏逢。拄杖挑殘紅日",
    "X72n1435_034:0375a14": "影。芒鞋蹋破紫雲封。烹茶敲筯詶彌勒。顛酒狂歌罵",
    "X72n1435_034:0375a15": "誌公。稍覺清風來谷口。梳翻松檜若飛龍。",
    "X72n1435_034:0375a16": "衣穿囊破從他笑。不間纖塵作麼疑。欲水投崖聲太",
    "X72n1435_034:0375a17": "急。愛雲出岫勢還遲。明明妙體恒如是。湛湛忘言理",
    "X72n1435_034:0375a18": "若斯。吞盡十方諸國土。看來成佛更由誰。",
    "X72n1435_034:0375a19": "死生空色兩重關。好把楞嚴辯八還。眼底瞖清雲漢",
    "X72n1435_034:0375a20": "淨。胸中礙脫境緣閒。松陰百尺疑芳沼。筧水三灣過",
    "X72n1435_034:0375a21": "竹山。困就綠楊枝下臥。幾多花雨落人間。",
    "X72n1435_034:0375a22": "是非冷暖無拘及。蓬蓽多年縛翠嶒。檻外花紅疑野",
    "X72n1435_034:0375a23": "火。巖前苔綠鎻寒氷。三竿竹影岐山鳳。萬里風搏莊",
    "X72n1435_034:0375a24": "海鵬。幾度晚雲歸去後。一輪明月上梅稜。",
    "X72n1435_034:0375b01": "識破磨甎造化機。大雄山下日初暉。嘶風木馬乘雲",
    "X72n1435_034:0375b02": "去。飲海泥牛帶霧歸。句裏有鋒穿膽入。眼前無物逐",
    "X72n1435_034:0375b03": "塵飛。忻然擊碎秦時鏡。不挂如來授受衣。",
    "X72n1435_034:0375b04": "寶鑑澄明法界清。箇中須辯普賢名。涅槃有覺還非",
    "X72n1435_034:0375b05": "覺。般若無生是利生。剖破悟迷毋用力。揭開真妄不",
    "X72n1435_034:0375b06": "關情。而今偶識中峯老。大地山河一掌平。",
    "X72n1435_034:0375b07": "誰識山中境象培。山居助我樂心齋。笋芽初出和雲",
    "X72n1435_034:0375b08": "取。荳莢高時帶雨栽。枕石忘緣眠古榻。杖藜乘便步",
    "X72n1435_034:0375b09": "新苔。經行懶折塘邊柳。留與黃鶯飛去來。",
    "X72n1435_034:0375b10": "畬山(二首)",
    "X72n1435_034:0375b11": "畬山唱罷紫芝歌。幾片煙雲挂綠蘿。竹徑有婆偷笋",
    "X72n1435_034:0375b12": "去。橫溪無水看猿過。松花帶蕋烹新茗。荷葉連絲補",
    "X72n1435_034:0375b13": "破蓑。自是道人知見別。萬年一念任消磨。",
    "X72n1435_034:0375b14": "畬山斸斷嶺頭雲。歲月都忘總不分。忽捲忽舒龍現",
    "X72n1435_034:0375b15": "影。相親相近鳥呼羣。祇知珠價三千界。管甚毫光萬",
    "X72n1435_034:0375b16": "八旬。透徹禪關無限量。從教滄海自沉淪。",
    "X72n1435_034:0375b17": "和程邑令韻(二首)",
    "X72n1435_034:0375b18": "携手相將引鹿軿。森然景物自怡情。鈴鳴殿閣招歸",
    "X72n1435_034:0375b19": "鶴。錫挂雲根遶囀鶯。松徑有聲堪聽法。石門無縫若",
    "X72n1435_034:0375b20": "為程。清風不減攢眉客。今日重添蓮社名。",
    "X72n1435_034:0375b21": "高登磐石駐雲軿。麈尾輕揮稱野情。曾向松風聽宿",
    "X72n1435_034:0375b22": "鳥。重來柳影拂啼鶯。旋身華藏猶尋跡。信步歸家罷",
    "X72n1435_034:0375b23": "問程。要識箇中真意趣。蕭然那許佛生名。",
    "X72n1435_034:0375b24": "與詹定齋廉憲遊白龍洞",
    "X72n1435_034:0375c01": "三城重繭屆西峯。既到西峯喜白龍。洞裏有泉千澗",
    "X72n1435_034:0375c02": "綠。樹頭無染一山紅。時分今古心何異。報逐升沉境",
    "X72n1435_034:0375c03": "自同。寄與往來諸上士。莫教水底覔魚蹤。",
    "X72n1435_034:0375c04": "答鄭松門太史(二首)",
    "X72n1435_034:0375c05": "入門寧問路逶迤。卉木叢林色色披。舊筆肯完梁上",
    "X72n1435_034:0375c06": "字。談經已約嶺東枝。有緣自合非衣讖。無句堪題沒",
    "X72n1435_034:0375c07": "字碑。此事住山人未委。德雲相見別峯遲。",
    "X72n1435_034:0375c08": "大千無處不禪堂。觸目空兮慧劍霜。鴉過有聲流碧",
    "X72n1435_034:0375c09": "落。客來無力下繩牀。三拳臨濟機如洗。一掬曹溪水",
    "X72n1435_034:0375c10": "更香。果在杖頭開正眼。東臯舒嘯又何妨。",
    "X72n1435_034:0375c11": "答粵東李山人",
    "X72n1435_034:0375c12": "年來瓶錫樂幽林。禪寂何嘗事苦吟。掬水引魚時上",
    "X72n1435_034:0375c13": "下。穿雲採藥幾晴陰。鍋兒撲破何須洗。樹子無根懶",
    "X72n1435_034:0375c14": "去尋。纔聽溪邊人有語。又隨麋鹿入山深。",
    "X72n1435_034:0375c15": "和曹能始大參韻",
    "X72n1435_034:0375c16": "聖僧古跡賴君隆。梵剎都歸掌握中。諸寺倐焉添社",
    "X72n1435_034:0375c17": "色。羣生無不仰高風。靈源洞吸江濤逈。甘露松旋石",
    "X72n1435_034:0375c18": "壁葱。謾作晏師來去想。鼓山嘉運興何窮。",
    "X72n1435_034:0375c19": "和陳□□居士韻",
    "X72n1435_034:0375c20": "何緣策杖鼓山中。喝水眠雲卜歲豐。有去有來天上",
    "X72n1435_034:0375c21": "日。無形無影杖頭風。拈香述贊欣新得。揮麈隨聲愧",
    "X72n1435_034:0375c22": "未工。欲識祖師端的旨。扶桑元在海門東。",
    "X72n1435_034:0375c23": "和安□□居士韻",
    "X72n1435_034:0375c24": "騰空木馬夜嘶風。知有高人得句工。棹入清波沙岸",
    "X72n1435_034:0376a01": "遠。詩聯白雪素心同。閒雲片片浮天北。流水潺潺望",
    "X72n1435_034:0376a02": "海東。自是不容分去住。輕輕收入藕絲中。",
    "X72n1435_034:0376a03": "和林□□居士韻",
    "X72n1435_034:0376a04": "聖箭凌霄那一通。毋分南北與西東。石門未跨知迷",
    "X72n1435_034:0376a05": "悟。拄杖纔拈驗色空。海上書來招客去。江邊杯起入",
    "X72n1435_034:0376a06": "雲東。而今不論神僧跡。花雨繽紛兩岸紅。",
    "X72n1435_034:0376a07": "和李□□居士韻",
    "X72n1435_034:0376a08": "清光萬里畵圖中。觸目歸雲鳥道通。夾岸青榕遮棹",
    "X72n1435_034:0376a09": "影。冲霄白鶴唳秋風。禪那竟許塵緣入。解脫還將奧",
    "X72n1435_034:0376a10": "義窮。赤肉團中休放過。分明認取自家公。",
    "X72n1435_034:0376a11": "和熊無用居士韻",
    "X72n1435_034:0376a12": "公案而今幾萬千。不知誰會祖師禪。庭前栢子清風",
    "X72n1435_034:0376a13": "遍。嶺上松枝皓月懸。萬古碧潭澄影瘦。一溪活水浪",
    "X72n1435_034:0376a14": "聲玄。時人更問西來旨。謦欬毋勞肋下拳。",
    "X72n1435_034:0376a15": "和□□□居士韻。",
    "X72n1435_034:0376a16": "茫茫世念冷如氷。電掣晴空紹祖燈。歷劫了知心是",
    "X72n1435_034:0376a17": "佛。幾回寤覺夢為僧。漚花謾道藏蹤跡。幻影何緣有",
    "X72n1435_034:0376a18": "愛憎。待客迎賓閒指注。三餐飽後更無能。",
    "X72n1435_034:0376a19": "和吳本如司馬韻(五言律)",
    "X72n1435_034:0376a20": "湘潭煙水濶。携手便歸家。徑入天王屋。寧知長者車。",
    "X72n1435_034:0376a21": "有心皆夢境。無眚不空花。最喜龐居士。敲氷來煑茶。",
    "X72n1435_034:0376a22": "和謝中隱居士韻",
    "X72n1435_034:0376a23": "瓢笠驚風雨。腰包獨往還。聽緣嫌作客。隨處喜居山。",
    "X72n1435_034:0376a24": "水濶雲光逈。松深鶴夢閒。幸分居士韻。裂破祖師關。",
    "X72n1435_034:0376b01": "釣魚臺度歲",
    "X72n1435_034:0376b02": "臘盡聞親訃。孤舟趂夜回。平沙無鳥跡。深樹有猿哀。",
    "X72n1435_034:0376b03": "江岸何時到。家庭少客來。長思兩行淚。先落釣魚臺。",
    "X72n1435_034:0376b04": "雪夜哭父",
    "X72n1435_034:0376b05": "親墳在咫尺。何事苦羈留。夜雪飄無歇。寒雞呌不休。",
    "X72n1435_034:0376b06": "非思驚坐寢。血淚染溪流。天問緇衣孝。青山盡白頭。",
    "X72n1435_034:0376b07": "到舒城",
    "X72n1435_034:0376b08": "迢遙千里外。彷彿少年時。駐步尋原徑。捫心動所思。",
    "X72n1435_034:0376b09": "沙堤新樹密。城市故人稀。嗟此無常境。阿誰願出離。",
    "X72n1435_034:0376b10": "渡河",
    "X72n1435_034:0376b11": "河下白如練。煙雲照淺流。近城鳥解語。抵舍客生愁。",
    "X72n1435_034:0376b12": "骨肉無青眼。兒童半白頭。荒郊高壘壘。盡是故人丘。",
    "X72n1435_034:0376b13": "碧潭禪友",
    "X72n1435_034:0376b14": "從余歸梓里。深雪不知春。帶水收寒涕。牽衣動曉雲。",
    "X72n1435_034:0376b15": "氷層憐路馬。樹倒見樵人。誤作多年客。家鄉語更親。",
    "X72n1435_034:0376b16": "訪東源晦臺上人",
    "X72n1435_034:0376b17": "策杖東山上。窮源訪故知。怪松遮道處。細雨濕衣時。",
    "X72n1435_034:0376b18": "石磴淨如洗。柴門曲轉遲。相逢兩不猒。啜茗詠新詩。",
    "X72n1435_034:0376b19": "別黃惺源居士",
    "X72n1435_034:0376b20": "記得來山日。仍思送別時。往還千里外。倐忽半年期。",
    "X72n1435_034:0376b21": "法語無他囑。衣珠須自怡。尋常親著眼。不必問相知。",
    "X72n1435_034:0376b22": "別林衡庭居士",
    "X72n1435_034:0376b23": "荷擔弘願力。徹見道人心。寶劍應須礪。衣珠不用尋。",
    "X72n1435_034:0376b24": "塵緣渾是夢。佛法豈為箴。記得山中約。相彈挂壁琴。",
    "X72n1435_034:0376c01": "別林優德居士",
    "X72n1435_034:0376c02": "範圍天地外。不見路頭賒。彩鷁分流水。寒鷗亂聚沙。",
    "X72n1435_034:0376c03": "白毫揮客塵。清影吸仙槎。最喜江邊景。枝圓樹上花。",
    "X72n1435_034:0376c04": "別盧□□居士",
    "X72n1435_034:0376c05": "樹德誰為比。疎財我羨君。交孚知有道。擅美詎傳聞。",
    "X72n1435_034:0376c06": "拄杖敲空月。芒鞋破嶺雲。一雙清白眼。毫髮自區分。",
    "X72n1435_034:0376c07": "次曹能始大參韻示諸同行者",
    "X72n1435_034:0376c08": "登山須及頂。縱步莫移時。路險惟憑杖。岐分必問師。",
    "X72n1435_034:0376c09": "雲深行趂蚤。暉落悔來遲。力盡機忘處。堂堂更是誰。",
    "X72n1435_034:0376c10": "初入鼓山見梅花偶成",
    "X72n1435_034:0376c11": "崎嶇千里道。不惜老來身。脚下渾無力。眼前惟有雲。",
    "X72n1435_034:0376c12": "多逢投宿鳥。罕見問津人。莫恠梅花笑。蹉跎又一春。",
    "X72n1435_034:0376c13": "次韻答阮圓海冏卿(七言絕有序)",
    "X72n1435_034:0376c14": "馬大師一口吸盡獅子蟲。何地藏身。九帶公案。從來",
    "X72n1435_034:0376c15": "不犯纖毫。五味粥湯。迄今香甜猶在。向栢子頭邊突",
    "X72n1435_034:0376c16": "出。無縫塔頂經行。要知花果同時。不問再來消息。石",
    "X72n1435_034:0376c17": "老向威音前。縱行一步。然後入博山社。火裏另作商",
    "X72n1435_034:0376c18": "量。不妨布袋盛渠。須信聲多哮吼狗子。即今在甚麼",
    "X72n1435_034:0376c19": "處。復云看脚下。",
    "X72n1435_034:0376c20": "江月山雲映碧天。蘊中底奧不稱玄。東君也解知人",
    "X72n1435_034:0376c21": "意。特藉梅花驗別傳。",
    "X72n1435_034:0376c22": "巖花黃葉從人辯。黃葉巖花道眼開。幻化肯隨朱紫",
    "X72n1435_034:0376c23": "態。須知劫外帶春來。",
    "X72n1435_034:0376c24": "次韻答劉胤真居士(有序)",
    "X72n1435_034:0377a01": "見相非相。即見如來。此破相入理之談。自非行起解",
    "X72n1435_034:0377a02": "絕。不能親到。居士正在解中。若以解為悟。豈但見諦",
    "X72n1435_034:0377a03": "不真。將恐奴郎不辯。所以祖師門下。貴在真參實究。",
    "X72n1435_034:0377a04": "一口氣不來。既不知去處。從前見處。不實可知。又安",
    "X72n1435_034:0377a05": "得不疑。果真疑頓發。到大安樂地。回觀解路。何啻隔",
    "X72n1435_034:0377a06": "[革*(華(十*〡*十)+(人*〡*人))]抓癢。次韻三首。非以文字說心。為不辜來意耳。",
    "X72n1435_034:0377a07": "七箇蒲團破見天。未掀簾處已深玄。梅花無意枝頭",
    "X72n1435_034:0377a08": "放。爛熳枝頭驗的傳。",
    "X72n1435_034:0377a09": "春花秋葉尋常事。春葉秋花亦有開。却笑靈山親付",
    "X72n1435_034:0377a10": "囑。剎竿頭上應聲來。",
    "X72n1435_034:0377a11": "雲天空處謾追尋。空處雲天萬古心。草色雨聲親瞥",
    "X72n1435_034:0377a12": "地。龐家兒女是知音。",
    "X72n1435_034:0377a13": "次韻答齊員債居士",
    "X72n1435_034:0377a14": "從來瓶錫喜居山。策杖先防動步艱。今日何緣談雪",
    "X72n1435_034:0377a15": "話。清歡流布縉紳班。",
    "X72n1435_034:0377a16": "鄱湖鞋山(二首)",
    "X72n1435_034:0377a17": "魚躍鳶飛白浪間。脚頭流水道人閒。韶陽不逐風帆",
    "X72n1435_034:0377a18": "意。雲自南山雨北山。",
    "X72n1435_034:0377a19": "蹋盡鄱湖一帶春。細看鞋樣灼然新。少林不合驚塵",
    "X72n1435_034:0377a20": "世。隻履歸西可恠人。",
    "X72n1435_034:0377a21": "與吳公良居士",
    "X72n1435_034:0377a22": "寒霏撲面話從容。道念殷勤孰與同。緬想祖庭深雪",
    "X72n1435_034:0377a23": "裏。而今觸處振家風。",
    "X72n1435_034:0377a24": "與蔣一个居士",
    "X72n1435_034:0377b01": "驅馳百里更何心。寶網香雲不外尋。識得吾家貧徹",
    "X72n1435_034:0377b02": "骨。拈來沙土盡黃金。",
    "X72n1435_034:0377b03": "與吳石生居士",
    "X72n1435_034:0377b04": "會晤須臾與道交。泥途百里不辭勞。將何人事詶君",
    "X72n1435_034:0377b05": "去。獨有歸家路一條。",
    "X72n1435_034:0377b06": "與劉雁先居士",
    "X72n1435_034:0377b07": "深泥飛雪竟何依。清水寒氷滿面皮。倐爾春空舒化",
    "X72n1435_034:0377b08": "日。願教先奪嶺南枝。",
    "X72n1435_034:0377b09": "寓邵武西墖早粥",
    "X72n1435_034:0377b10": "粥熱牙疼知老至。風寒骨冷識支離。流光不遂攀緣",
    "X72n1435_034:0377b11": "意。說與諸方長者知。",
    "X72n1435_034:0377b12": "過紫霞關",
    "X72n1435_034:0377b13": "何緣策杖紫霞關。石磴跏趺老懼寒。不假仙人牀上",
    "X72n1435_034:0377b14": "寐。幾回清夢入浮山。",
    "X72n1435_034:0377b15": "白牯菴四景",
    "X72n1435_034:0377b16": "洗耳泉",
    "X72n1435_034:0377b17": "山間不管人間事。飯後仍添茶竈煙。惡聽松風兼鳥",
    "X72n1435_034:0377b18": "語。也將兩耳掬清泉。",
    "X72n1435_034:0377b19": "聽經石",
    "X72n1435_034:0377b20": "大地山河經一卷。無文無字最分明。有時說向松邊",
    "X72n1435_034:0377b21": "石。箕踞崆峒側耳聽。",
    "X72n1435_034:0377b22": "鳥道門",
    "X72n1435_034:0377b23": "逶迤一線透層峯。步入層峯樹幾重。自是無岐誰辯",
    "X72n1435_034:0377b24": "的。謾將不二話真蹤。",
    "X72n1435_034:0377c01": "醉墨蕉",
    "X72n1435_034:0377c02": "揮毫曾用斯為紙。自後無人復用君。分付賸栽三兩",
    "X72n1435_034:0377c03": "樹。蟲書鳥篆自成文。",
    "X72n1435_034:0377c04": "松下行(六言絕)",
    "X72n1435_034:0377c05": "旋身石磴參差。轉眼樹頭紅綠。一箇無依道人。自笑",
    "X72n1435_034:0377c06": "非真非俗。",
    "X72n1435_034:0377c07": "竹下飲",
    "X72n1435_034:0377c08": "幾盞清茶解困。策杖毋勞用力。幸有千竿萬竿。不是",
    "X72n1435_034:0377c09": "蹲踞彌勒。",
    "X72n1435_034:0377c10": "放生池",
    "X72n1435_034:0377c11": "金鯽樹頭落影。翠翎水底含嚬。顛倒輪迴路上。不知",
    "X72n1435_034:0377c12": "誰是真人。",
    "X72n1435_034:0377c13": "野吟(六首)",
    "X72n1435_034:0377c14": "飄葉霜風剄挺。澄沙寒水氷清。獨坐公堂隱几。惺然",
    "X72n1435_034:0377c15": "喜聽雷聲。",
    "X72n1435_034:0377c16": "逈逈長安車馬。行行吳越江湄。看盡千紅萬紫。逢人",
    "X72n1435_034:0377c17": "暫話離微。",
    "X72n1435_034:0377c18": "棲鳳淡雲幾片。浴龍細浪千層。客過不妨携手。臨池",
    "X72n1435_034:0377c19": "倒影看僧。",
    "X72n1435_034:0377c20": "颯颯凉風西起。皎皎明月東昇。堪笑禪門深旨。破驢",
    "X72n1435_034:0377c21": "脊上來蠅。",
    "X72n1435_034:0377c22": "疎密萍浮綠水。高低桂吐奇葩。策杖峯頭遠眺。前村",
    "X72n1435_034:0377c23": "煙雨人家。",
    "X72n1435_034:0377c24": "砌下苔錢疊疊。山頭霞幔重重。齋後閒遊池岸。採來",
    "X72n1435_034:0378a01": "九瓣芙蓉。",
    "X72n1435_034:0378a02": "過水松方丈(五言絕)",
    "X72n1435_034:0378a03": "雲勢穿山谷。松聲落澗泉。凭欄問雨候。正值杏花天。",
    "X72n1435_034:0378a04": "舟次梅溪",
    "X72n1435_034:0378a05": "水濶覺舟小。雲深見樹低。掀蓬問渡子。說是小梅溪。",
    "X72n1435_034:0378a06": "屏石上人舟中水觀",
    "X72n1435_034:0378a07": "慈舟棹水面。寂爾意偏長。遍界琉璃地。毋勞問月光。",
    "X72n1435_034:0378a08": "歌",
    "X72n1435_034:0378a09": "如意菴歌贈智公",
    "X72n1435_034:0378a10": "山路崎嶇逶迤間。石根紫氣彌林泉。青松翠竹含雲",
    "X72n1435_034:0378a11": "煙。境色如心意灑然。溪流漩澓遍三千。中隱高人不",
    "X72n1435_034:0378a12": "記年。特來問道向我前。智度為門慧亦全。英姿秀發",
    "X72n1435_034:0378a13": "眉宇淵。激余法偈染新篇。隨書數語結斯緣。無量法",
    "X72n1435_034:0378a14": "門首曰禪。譬如師子翻峯巔。又如水發成漪漣。哮吼",
    "X72n1435_034:0378a15": "波瀾事事便。君不見唐宋源流今復啟。還如杲日照",
    "X72n1435_034:0378a16": "晴川。",
    "X72n1435_034:0378a18": "無異禪師廣錄卷第三十四"
}