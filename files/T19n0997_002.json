{
    "T19n0997_002:0530a02": "守護國界主陀羅尼經卷第二",
    "T19n0997_002:0530a04": "罽賓國三藏沙門般若共牟尼室利譯",
    "T19n0997_002:0530a05": "陀羅尼品第二之二",
    "T19n0997_002:0530a06": "爾時世尊如象王迴普觀大眾。復告一切法",
    "T19n0997_002:0530a07": "自在王菩薩摩訶薩言。善男子此會之中有",
    "T19n0997_002:0530a08": "二種人。一者成就二未成就。我今重為未成",
    "T19n0997_002:0530a09": "就者。以善方便隨順世諦。譬喻言詞說一乘",
    "T19n0997_002:0530a10": "法。如世有法名迦樓羅。欲修此法應先圖畫",
    "T19n0997_002:0530a11": "迦樓羅像審諦觀察觀行純熟。然去畫像手",
    "T19n0997_002:0530a12": "結印契。想其自身成迦樓羅。作五大觀。一者",
    "T19n0997_002:0530a13": "觀地作白色觀。二者觀水作綠色觀。三者觀",
    "T19n0997_002:0530a14": "火作黃赤色觀。四者觀風作黑色觀。五者觀",
    "T19n0997_002:0530a15": "空作青色觀。此觀成已一切諸毒皆成非毒。",
    "T19n0997_002:0530a16": "謂若有情毒若非情毒。或令迴互或取或捨",
    "T19n0997_002:0530a17": "縱任自在。善男子菩薩摩訶薩亦復如是。若",
    "T19n0997_002:0530a18": "欲入觀。先當默念此前迴向陀羅尼門。然後",
    "T19n0997_002:0530a19": "當入毘盧遮那如來三昧。謂觀此身體成金",
    "T19n0997_002:0530a20": "剛堅不可壞。當以身作金剛結跏。謂以右脚",
    "T19n0997_002:0530a21": "壓左髀上。端身正坐舌根微動。脣齒相合作",
    "T19n0997_002:0530a22": "金剛語。金剛語者謂無言聲但心默念。以堅",
    "T19n0997_002:0530a23": "牢智諦觀自心以為月輪。當於鼻端不令馳",
    "T19n0997_002:0530a24": "散。清淨圓滿色如凝雪牛乳水精。而此月輪",
    "T19n0997_002:0530a25": "為菩提心。此菩提心本無色相。為未成就諸",
    "T19n0997_002:0530a26": "眾生故說如月輪。應以右手作金剛拳。當心",
    "T19n0997_002:0530a27": "握於左手頭指。此名能與無上菩提最尊勝",
    "T19n0997_002:0530a28": "印。即是本師毘盧遮那如來之印。爾時世尊",
    "T19n0997_002:0530a29": "即說陀羅尼曰。",
    "T19n0997_002:0530b01": "唵吽惹護(平)娑",
    "T19n0997_002:0530b02": "云何觀察此陀羅尼。當以唵字安前所觀月",
    "T19n0997_002:0530b03": "輪之中。置於頂上。觀此唵字色如珂雪。此想",
    "T19n0997_002:0530b04": "成已。即見自身坐月輪中。便得成就毘盧遮",
    "T19n0997_002:0530b05": "那。以如是等無量無邊微塵數智成就此身。",
    "T19n0997_002:0530b06": "是即名為具一切智。亦得名為具金剛智。是",
    "T19n0997_002:0530b07": "修觀者瑜伽之智。亦是般若波羅蜜多。亦即",
    "T19n0997_002:0530b08": "名為諸菩薩果。此果能得三種真實。何等為",
    "T19n0997_002:0530b09": "三。一者得前真實不可思議一切智智諸佛",
    "T19n0997_002:0530b10": "境界三昧。二者得前真實祕密真言。三者得",
    "T19n0997_002:0530b11": "前真實祕密印契。前觀成已。便想頂上出白",
    "T19n0997_002:0530b12": "光明。復以百千萬億光明而為眷屬。下至阿",
    "T19n0997_002:0530b13": "鼻地獄。上至阿迦尼吒天。其中所有一切眾",
    "T19n0997_002:0530b14": "生。無始生死無明黑闇盲無智眼。以此般若",
    "T19n0997_002:0530b15": "波羅蜜燈開彼佛眼。如深山谷幽闇之處。日",
    "T19n0997_002:0530b16": "月光明所不能照。若然一燈久遠闇瞑一切",
    "T19n0997_002:0530b17": "皆除。何以故法如是故。毘盧遮那如來三昧",
    "T19n0997_002:0530b18": "放白色光亦復如是。復次善男子。行者從此",
    "T19n0997_002:0530b19": "三昧起已。次復入於不動三昧。面向西方。亦",
    "T19n0997_002:0530b20": "作如前金剛結跏端身正坐。應以左手所被",
    "T19n0997_002:0530b21": "衣服。兩角交過繞其手腕。以拳執之上出兩",
    "T19n0997_002:0530b22": "角。右手按地。此即名為能摧伏印。一切眾魔",
    "T19n0997_002:0530b23": "及諸外道。諸惑業等皆不能動。即是阿閦如",
    "T19n0997_002:0530b24": "來之印。次亦默誦如上所說毘盧遮那如來",
    "T19n0997_002:0530b25": "真言。應以吽字處月輪中置於頂上。觀此吽",
    "T19n0997_002:0530b26": "字以為青色。觀想成已。次觀遍身皆作青色。",
    "T19n0997_002:0530b27": "此身即成阿閦如來。此觀成已即從頂上放",
    "T19n0997_002:0530b28": "青色光。亦以無數百千億光而為眷屬。一一",
    "T19n0997_002:0530b29": "光中。皆有無量青色金剛菩薩而現。各作此",
    "T19n0997_002:0530c01": "印。光照東方恒河沙數世界之中。其中眾生",
    "T19n0997_002:0530c02": "遇斯光者。所有欺奪殺害惡心。皆悉捨離寂",
    "T19n0997_002:0530c03": "靜不動。",
    "T19n0997_002:0530c04": "善男子行者從此三昧起已。復於南方面向",
    "T19n0997_002:0530c05": "北坐。亦作如上金剛結跏端身正坐。左手如",
    "T19n0997_002:0530c06": "前執衣兩角。右手仰掌名滿願印。此即寶生",
    "T19n0997_002:0530c07": "如來之印。次亦誦前毘盧遮那如來真言。作",
    "T19n0997_002:0530c08": "惹字觀。當以此字處月輪中置於頂上如融",
    "T19n0997_002:0530c09": "金色。觀想成已漸觀遍身皆融金色。此身即",
    "T19n0997_002:0530c10": "成寶生如來。此觀成已即從頂上放金色光。",
    "T19n0997_002:0530c11": "亦以無數百千億光而為眷屬。一一光中皆",
    "T19n0997_002:0530c12": "有無量金色金剛菩薩而現。各為此印。一一",
    "T19n0997_002:0530c13": "菩薩各各手中雨如意寶。光照南方恒沙世",
    "T19n0997_002:0530c14": "界。其中眾生遇斯光者。所有願求皆得滿足。",
    "T19n0997_002:0530c15": "復於西方面向東坐。亦作如上金剛結跏端",
    "T19n0997_002:0530c16": "身正坐。左手仰掌當於臍上。右手仰掌重左",
    "T19n0997_002:0530c17": "手上。以大母指令頭相拄。此印名為第一",
    "T19n0997_002:0530c18": "最勝三昧之印。能滅狂亂一切妄念令心一",
    "T19n0997_002:0530c19": "境。即阿彌陀如來之印。亦誦如上毘盧遮那",
    "T19n0997_002:0530c20": "如來真言作護(平聲)字觀。當以此字處月輪中",
    "T19n0997_002:0530c21": "置於頂上。如紅蓮華色。觀想成已漸觀遍身",
    "T19n0997_002:0530c22": "皆紅蓮華色。此身即成阿彌陀如來。此觀成",
    "T19n0997_002:0530c23": "已即從頂上放紅蓮華色光。亦以無數百千",
    "T19n0997_002:0530c24": "億光而為眷屬。一一光中皆有無量紅蓮華",
    "T19n0997_002:0530c25": "色菩薩而現。各為此印入深三昧。光照西方",
    "T19n0997_002:0530c26": "恒沙世界。彼中眾生遇斯光者皆入三昧。",
    "T19n0997_002:0530c27": "復於北方面向南坐。亦作如上金剛結跏端",
    "T19n0997_002:0530c28": "身正坐。左手如前執衣兩角。右手展掌竪其",
    "T19n0997_002:0530c29": "五指。當肩向外名施無畏。此印能施一切眾",
    "T19n0997_002:0531a01": "生安樂無畏。一切惡人不能惱害。即不空成",
    "T19n0997_002:0531a02": "就如來之印。次亦誦上毘盧遮那如來真言。",
    "T19n0997_002:0531a03": "作娑(上)字觀當以此字處月輪中置於頂上。",
    "T19n0997_002:0531a04": "具於五色。觀想成已漸觀遍身皆作五色。成",
    "T19n0997_002:0531a05": "於不空成就如來。此觀成已即從頂上放五",
    "T19n0997_002:0531a06": "色光。亦以無數百千億光而為眷屬。一一光",
    "T19n0997_002:0531a07": "中皆有無量五色光明菩薩而現。各作此印",
    "T19n0997_002:0531a08": "皆施無畏。光照北方恒沙世界。其中眾生遇",
    "T19n0997_002:0531a09": "斯光者悉得無畏。",
    "T19n0997_002:0531a10": "佛復告一切法自在王菩薩言。如上所說自",
    "T19n0997_002:0531a11": "證之法。唯自證知非言能說離諸見相。為未",
    "T19n0997_002:0531a12": "成就諸眾生故。於無相中以相顯示。於無言",
    "T19n0997_002:0531a13": "說假以言宣。譬如空中乾闥婆城。非實現實。",
    "T19n0997_002:0531a14": "爾時佛復告一切法自在王菩薩。及諸大眾",
    "T19n0997_002:0531a15": "言。諸佛子十方一切諸世界中。無量無數百",
    "T19n0997_002:0531a16": "千萬億異類眾生。或有眾生諸根不具。或復",
    "T19n0997_002:0531a17": "具足五無間業。屠兒魁膾栴陀羅等。於一切",
    "T19n0997_002:0531a18": "皆不可思議三昧之中。修習趣入悉皆有分。",
    "T19n0997_002:0531a19": "除五種人何等為五。一者不信二者斷見三",
    "T19n0997_002:0531a20": "者常見四者邪見五者懷疑。此五眾生不能",
    "T19n0997_002:0531a21": "趣入。何以故此深三昧。以大慈悲而為根本。",
    "T19n0997_002:0531a22": "如是五人無慈悲故。善男子若復有人。能暫",
    "T19n0997_002:0531a23": "修習此三昧者。身心輕安。即能生於五種三",
    "T19n0997_002:0531a24": "昧。何等為五。一者剎那三昧二者微塵三昧。",
    "T19n0997_002:0531a25": "三者漸現三昧四者起伏三昧五者安住三",
    "T19n0997_002:0531a26": "昧。云何名為剎那三昧。謂觀月輪剎那剎那。",
    "T19n0997_002:0531a27": "暫持相應尋復還失。是故名為剎那三昧。云",
    "T19n0997_002:0531a28": "何名為微塵三昧。謂於三昧少分相應。譬如",
    "T19n0997_002:0531a29": "有人不識蜜味。得微塵許在其舌根。愛樂安",
    "T19n0997_002:0531b01": "樂都忘飢渴疾病之念。但更專心希求多得。",
    "T19n0997_002:0531b02": "此三昧心亦復如是。少分相應悉忘一切煩",
    "T19n0997_002:0531b03": "惱飢渴。心得安樂轉更求之。云何名為漸現",
    "T19n0997_002:0531b04": "三昧。謂由少得愛樂安樂漸漸增勝。身毛皆",
    "T19n0997_002:0531b05": "竪悲泣流淚。如黑物中見一白縷。此亦如是",
    "T19n0997_002:0531b06": "由觀月輪。得少分住於無明闇煩惱之中。見",
    "T19n0997_002:0531b07": "少定心微分顯現。云何名為起伏三昧。謂觀",
    "T19n0997_002:0531b08": "行未純或起或滅。如秤低昂觀成惑滅觀失",
    "T19n0997_002:0531b09": "惑生。云何名為安住三昧。由前四定心得安",
    "T19n0997_002:0531b10": "住。悉能守護一切善法。增長新善身心安",
    "T19n0997_002:0531b11": "樂。如盛夏中遠涉砂磧。熱渴日久忽得雪",
    "T19n0997_002:0531b12": "山清冷美水。所有熱渴憂苦皆除。此亦如是",
    "T19n0997_002:0531b13": "得此三昧。業惑苦惱一切皆遣。是為無上菩",
    "T19n0997_002:0531b14": "提芽生。善男子如上所說諸根不具。五無間",
    "T19n0997_002:0531b15": "業諸惡眾生。尚於此中修入有分。何況一切",
    "T19n0997_002:0531b16": "比丘比丘尼優婆塞優婆夷而不趣入善男子",
    "T19n0997_002:0531b17": "今此大眾無數眾生聞此法已。皆於阿耨多",
    "T19n0997_002:0531b18": "羅三藐三菩提得不退轉。神通十力四無所",
    "T19n0997_002:0531b19": "畏念念增進。無數三昧皆悉現前。所謂厭",
    "T19n0997_002:0531b20": "離一切法三昧超過一切法三昧。一切法平",
    "T19n0997_002:0531b21": "等三昧離諸見稠林三昧。遠離無明闇三昧",
    "T19n0997_002:0531b22": "一切法離相三昧。解脫一切著三昧離一切",
    "T19n0997_002:0531b23": "懈怠三昧。甚深法發光三昧。如須彌山三",
    "T19n0997_002:0531b24": "昧。永無失壞三昧摧壞魔軍三昧。不著三",
    "T19n0997_002:0531b25": "界三昧出生光明三昧。常見如來三昧。以",
    "T19n0997_002:0531b26": "如是等而為上首。無數三昧皆現在前。復",
    "T19n0997_002:0531b27": "有無量種種眾生。得於無數陀羅尼門。所謂",
    "T19n0997_002:0531b28": "觀諸法性陀羅尼門發菩提心陀羅尼門。生",
    "T19n0997_002:0531b29": "菩提芽陀羅尼門了金剛性陀羅尼門。得佛",
    "T19n0997_002:0531c01": "平等陀羅尼門一切法本性清淨陀羅尼門。",
    "T19n0997_002:0531c02": "一切法本性攝受陀羅尼門一切法本性不可",
    "T19n0997_002:0531c03": "得陀羅尼門。一切法出生智慧陀羅尼門一",
    "T19n0997_002:0531c04": "切法皆悉成就陀羅尼門。一切法轉變自在",
    "T19n0997_002:0531c05": "陀羅尼門一切法大光普照陀羅尼門一切法",
    "T19n0997_002:0531c06": "遠離癡闇陀羅尼門一切法心智清淨陀羅尼",
    "T19n0997_002:0531c07": "門。一切法皆不可得陀羅尼門普散一切眾",
    "T19n0997_002:0531c08": "寶妙花陀羅尼門。本性顯現出生諸法陀羅",
    "T19n0997_002:0531c09": "尼門遠離一切諸幻化法陀羅尼門。如鏡圓",
    "T19n0997_002:0531c10": "明出生影像陀羅尼門出生一切眾生音聲陀",
    "T19n0997_002:0531c11": "羅尼門。令諸眾生最極歡喜陀羅尼門巧順",
    "T19n0997_002:0531c12": "一切眾生音聲陀羅尼門。出生種種音聲字",
    "T19n0997_002:0531c13": "句陀羅尼門無有障礙陀羅尼門。本性巧便",
    "T19n0997_002:0531c14": "陀羅尼門解脫煩惱陀羅尼門。離一切塵陀",
    "T19n0997_002:0531c15": "羅尼門分別字義陀羅尼門。解了諸法陀羅",
    "T19n0997_002:0531c16": "尼門一切法無礙際陀羅尼門。猶如虛空陀",
    "T19n0997_002:0531c17": "羅尼門猶如金剛陀羅尼門。近色光王陀羅",
    "T19n0997_002:0531c18": "尼門得最尊勝陀羅尼門。不退轉眼陀羅尼",
    "T19n0997_002:0531c19": "門法界出生陀羅尼門。常施安慰陀羅尼門",
    "T19n0997_002:0531c20": "如師子吼陀羅尼門。超眾生福德陀羅尼門",
    "T19n0997_002:0531c21": "離諸憂惱陀羅尼門。離諸過惡陀羅尼門妙",
    "T19n0997_002:0531c22": "花莊嚴陀羅尼門破諸疑網陀羅尼門諸法順",
    "T19n0997_002:0531c23": "如陀羅尼門。出現諸法陀羅尼門大聲清淨",
    "T19n0997_002:0531c24": "自在王陀羅尼門。無盡寶篋陀羅尼門無邊",
    "T19n0997_002:0531c25": "漩澓陀羅尼門。海印陀羅尼門蓮華莊嚴陀",
    "T19n0997_002:0531c26": "羅尼門。能入無著陀羅尼門漸漸深入四無",
    "T19n0997_002:0531c27": "礙智陀羅尼門。一切諸佛護持莊嚴陀羅尼",
    "T19n0997_002:0531c28": "門。如是等法而為上首。無量無數陀羅尼門",
    "T19n0997_002:0531c29": "皆悉現前。",
    "T19n0997_002:0532a01": "爾時一切法自在王菩薩摩訶薩。白佛言世",
    "T19n0997_002:0532a02": "尊。如是無數陀羅尼門。何等陀羅尼門。能令",
    "T19n0997_002:0532a03": "菩薩總持諸佛所說妙法而不失壞。何等陀",
    "T19n0997_002:0532a04": "羅尼門。能令菩薩說此法時辯才無盡。何等",
    "T19n0997_002:0532a05": "陀羅尼門。能令菩薩說此法時一切眾生愛",
    "T19n0997_002:0532a06": "樂歡喜。",
    "T19n0997_002:0532a07": "佛告一切法自在王菩薩言。善男子有八陀",
    "T19n0997_002:0532a08": "羅尼門。若受持者能令菩薩總持佛法。辯才",
    "T19n0997_002:0532a09": "無盡眾生樂聞。何等為八。所謂大聲清淨自",
    "T19n0997_002:0532a10": "在王陀羅尼門。無盡寶篋陀羅尼門。無邊漩",
    "T19n0997_002:0532a11": "澓陀羅尼門。海印陀羅尼門。蓮華莊嚴陀羅",
    "T19n0997_002:0532a12": "尼門。能入無著陀羅尼門。漸漸深入四無礙",
    "T19n0997_002:0532a13": "智陀羅尼門。一切諸佛護持莊嚴陀羅尼門。",
    "T19n0997_002:0532a14": "菩薩若能於此八種陀羅尼門受持修習。即",
    "T19n0997_002:0532a15": "能總持一切如來所說妙法。辯才無盡亦令",
    "T19n0997_002:0532a16": "眾生愛樂歡喜。",
    "T19n0997_002:0532a17": "爾時一切法自在王菩薩。白佛言世尊。唯願",
    "T19n0997_002:0532a18": "如來哀愍我等。廣分別說如此八種陀羅尼",
    "T19n0997_002:0532a19": "門。菩薩得聞則能於此勤求趣入。",
    "T19n0997_002:0532a20": "爾時世尊告一切法自在王菩薩言。善哉善",
    "T19n0997_002:0532a21": "哉善男子。諦聽諦聽善思念之今當為汝廣",
    "T19n0997_002:0532a22": "分別說。令諸菩薩得入此門。",
    "T19n0997_002:0532a23": "善男子云何名為大聲清淨陀羅尼門。若有",
    "T19n0997_002:0532a24": "菩薩修習於此陀羅尼門。應以無著清淨妙",
    "T19n0997_002:0532a25": "念安住真實。心絕動搖威儀凝靜。以決定心",
    "T19n0997_002:0532a26": "說微妙法。令一佛剎所有眾生。隨其類音普",
    "T19n0997_002:0532a27": "聞其聲悉解其義。如是或二佛剎。或三佛剎",
    "T19n0997_002:0532a28": "或十佛剎。或百佛剎或千佛剎。二千百千乃",
    "T19n0997_002:0532a29": "至十方。無量無邊俱胝那由侘百千佛剎。其",
    "T19n0997_002:0532b01": "中眾生亦各隨類。普聞其聲悉解其義。善男",
    "T19n0997_002:0532b02": "子若此菩薩。於眾會中處師子座。其座量。高",
    "T19n0997_002:0532b03": "一俱盧舍。以師子王威力所持眾寶嚴飾。如",
    "T19n0997_002:0532b04": "是或復半由旬量一由旬量千由旬量。或復量",
    "T19n0997_002:0532b05": "等須彌山王。或復其量高至梵天。隨諸眾生",
    "T19n0997_002:0532b06": "心之所樂。令其各見身座大小而為說法。正",
    "T19n0997_002:0532b07": "說法時十方諸佛悉現其前。為此菩薩演說妙",
    "T19n0997_002:0532b08": "法。菩薩聞已。即能以此陀羅尼力。一時聽聞",
    "T19n0997_002:0532b09": "總持不忘。深入義理現證相應身心怡暢。一",
    "T19n0997_002:0532b10": "一法中成一境性。一一字句聞無所聞。即於",
    "T19n0997_002:0532b11": "如是聽聞法時。而常演說無有障礙。若諸菩",
    "T19n0997_002:0532b12": "薩深入如是一字聲門。一切諸法悉入此門。",
    "T19n0997_002:0532b13": "即從此門出生。演說一切諸法。且初第一說",
    "T19n0997_002:0532b14": "婀(上短呼下皆准之)字門出生無邊無數法門。所謂",
    "T19n0997_002:0532b15": "阿者一切法無來。以一切法體無來故。又",
    "T19n0997_002:0532b16": "阿字者一切法無去。以一切法體無去故。又",
    "T19n0997_002:0532b17": "阿字者一切法無行。體無行故又阿字者一切",
    "T19n0997_002:0532b18": "法無住。體無住故。又阿字者一切法無本性。",
    "T19n0997_002:0532b19": "體本清淨故。又阿字者一切法無根本。體初",
    "T19n0997_002:0532b20": "未生故。又阿字者一切法無終。體無初故。又",
    "T19n0997_002:0532b21": "阿字者一切法無盡。體無去處故又。阿字者",
    "T19n0997_002:0532b22": "一切法無生。體無行故。又阿字者一切法無",
    "T19n0997_002:0532b23": "出。體無作者故。又阿字者一切法無求。體無",
    "T19n0997_002:0532b24": "相故。又阿字者一切法無礙。體相涉入故。又",
    "T19n0997_002:0532b25": "阿字者一切法無滅。體無主宰故。又阿字者",
    "T19n0997_002:0532b26": "一切法無行處。體無願故又阿字者一切法",
    "T19n0997_002:0532b27": "無生死。體離分別無分別故。又阿字者一切",
    "T19n0997_002:0532b28": "法無言說。體極聲入故。又阿字者一切法不",
    "T19n0997_002:0532b29": "可說。體無聲故。又阿字者一切法無差別。體",
    "T19n0997_002:0532c01": "無處所故。又阿字者一切法無分別。體清淨",
    "T19n0997_002:0532c02": "故。又阿字者一切法無心意。體不可求故。又",
    "T19n0997_002:0532c03": "阿字者一切法無高下。體本平等故。又阿字",
    "T19n0997_002:0532c04": "者一切法不可解。體如虛空故。又阿字者一",
    "T19n0997_002:0532c05": "切法不可說。體過言道故。又阿字者一切法",
    "T19n0997_002:0532c06": "無限量。體無處所故。又阿字者一切法無生。",
    "T19n0997_002:0532c07": "體無生處故。又阿字者一切法無本淨。體本",
    "T19n0997_002:0532c08": "無相故。又阿字者一切法無我。體即我性故。",
    "T19n0997_002:0532c09": "又阿字者一切法無眾生。體本清淨故。又阿",
    "T19n0997_002:0532c10": "字者一切法無壽者。體無命根故。又阿字者",
    "T19n0997_002:0532c11": "一切法無補特伽羅。體離所取故。又阿字者",
    "T19n0997_002:0532c12": "一切法無本空。體性寂靜故。又阿字者一切",
    "T19n0997_002:0532c13": "法無相。體性實無際故。又阿字者一切法無",
    "T19n0997_002:0532c14": "和合。體性無生故。又阿字者一切法無行。體",
    "T19n0997_002:0532c15": "本無為故。又阿字者一切法無為。體過行無",
    "T19n0997_002:0532c16": "行故。又阿字者一切法不共。體無能解人故。",
    "T19n0997_002:0532c17": "又阿字者一切法無聚會。體無積集故。又阿",
    "T19n0997_002:0532c18": "字者一切法無出。體無出處故。又阿字者一",
    "T19n0997_002:0532c19": "切法無本性。體本無身故。又阿字者一切法",
    "T19n0997_002:0532c20": "無相。體相本淨故。又阿字者一切法無業。體",
    "T19n0997_002:0532c21": "無作者故。又阿字者一切法無果。體無業道",
    "T19n0997_002:0532c22": "故。又阿字者一切法無種植。體無種子故。又",
    "T19n0997_002:0532c23": "阿字者一切法無境界。體不可取故。又阿字",
    "T19n0997_002:0532c24": "者一切法無地界。體無諸結故。又阿字者一",
    "T19n0997_002:0532c25": "切法無縛。體本散滅故。又阿字者一切法無",
    "T19n0997_002:0532c26": "聚散。體本無為故。又阿字者一切法無漏。體",
    "T19n0997_002:0532c27": "惑不生故。又阿字者一切法無自生。體初無",
    "T19n0997_002:0532c28": "生故。又阿字者一切法無濁。體無有對故。又",
    "T19n0997_002:0532c29": "阿字者一切法無對。體本無作故。又阿字者",
    "T19n0997_002:0533a01": "一切法無色。體無大種故。又阿字者一切法",
    "T19n0997_002:0533a02": "無受。體無受者故。又阿字者一切法無想。體",
    "T19n0997_002:0533a03": "過諸相故。又阿字者一切法無行。體離有愛",
    "T19n0997_002:0533a04": "故。又阿字者一切法無識。體無分別故。又阿",
    "T19n0997_002:0533a05": "字者一切法無界。體空平等故。又阿字者一",
    "T19n0997_002:0533a06": "切法無入。體過境界門故。又阿字者一切法",
    "T19n0997_002:0533a07": "無境界。體無去處故。又阿字者一切法無欲。",
    "T19n0997_002:0533a08": "體離分別故。又阿字者一切法無色。體無根",
    "T19n0997_002:0533a09": "本故。又阿字者一切法無無色。體難思見故。",
    "T19n0997_002:0533a10": "又阿字者一切法無亂。體無可亂故。又阿字",
    "T19n0997_002:0533a11": "者一切法不思議。體不可得故。又阿字者一",
    "T19n0997_002:0533a12": "切法無意。體本無二故。又阿字者一切法不",
    "T19n0997_002:0533a13": "可執受。體過境界道故。又阿字者一切法無",
    "T19n0997_002:0533a14": "阿賴邪。體無因緣故。又阿字者一切法無",
    "T19n0997_002:0533a15": "常。體本無因故。又阿字者一切法無斷。體不",
    "T19n0997_002:0533a16": "礙因故。又阿字者一切法無名。體無相貌故。",
    "T19n0997_002:0533a17": "又阿字者一切法無離。體不相入故。又阿",
    "T19n0997_002:0533a18": "字者一切法無住。體無住處故。又阿字者",
    "T19n0997_002:0533a19": "一切法無熱惱。體無煩惱故。又阿字者一",
    "T19n0997_002:0533a20": "切法無憂惱。體無惡業故。又阿字者一切法",
    "T19n0997_002:0533a21": "無習氣。體本無垢故。又阿字者一切法無垢。",
    "T19n0997_002:0533a22": "體本清淨故。又阿字者一切法無本清淨。體",
    "T19n0997_002:0533a23": "無形質故又阿字者一切法無體。體無依止",
    "T19n0997_002:0533a24": "故。又阿字者一切法無依止。體無動作故。又",
    "T19n0997_002:0533a25": "阿字者一切法無動。體離執著故。又阿字者",
    "T19n0997_002:0533a26": "一切法無障礙。體同虛空故。又阿字者一切",
    "T19n0997_002:0533a27": "法同虛空。體無分別故。又阿字者一切法無",
    "T19n0997_002:0533a28": "色相體無境界因故。又阿字者一切法無顯",
    "T19n0997_002:0533a29": "示。體皆相似故。又阿字者一切法無相似。體",
    "T19n0997_002:0533b01": "無境界故。又阿字者一切法無境界。體如虛",
    "T19n0997_002:0533b02": "空常平等故。又阿字者一切法無闇。體無",
    "T19n0997_002:0533b03": "明故。又阿字者一切法無明。體無對故。又阿",
    "T19n0997_002:0533b04": "字者一切法無過。體妙善故。又阿字者一切",
    "T19n0997_002:0533b05": "法無是。體無妄故。又阿字者一切法無開解。",
    "T19n0997_002:0533b06": "體無動故。又阿字者一切法無見。體無色故。",
    "T19n0997_002:0533b07": "又阿字者一切法無聞。體無聲故。又阿字者",
    "T19n0997_002:0533b08": "一切法無嗅。體無香故。又阿字者一切法無",
    "T19n0997_002:0533b09": "嘗。體無味故。又阿字者一切法無觸。體無所",
    "T19n0997_002:0533b10": "觸故。又阿字者一切法無知。體本無法故。又",
    "T19n0997_002:0533b11": "阿字者一切法無念。體離心意識故。又阿字",
    "T19n0997_002:0533b12": "者一切法不思議。體性菩提平等平等無高",
    "T19n0997_002:0533b13": "下故。又阿字者一切法寂靜。體本不生亦不",
    "T19n0997_002:0533b14": "滅故。善男子菩薩如是。得此大聲清淨陀羅",
    "T19n0997_002:0533b15": "尼門。入第一阿字時演說諸法。或經一年或",
    "T19n0997_002:0533b16": "復十年。百年千年或百千年。或一小劫或一",
    "T19n0997_002:0533b17": "大劫。乃至無量無數大劫。說此法時不離阿",
    "T19n0997_002:0533b18": "字。如說阿字義無有盡。說餘諸字亦復如是",
    "T19n0997_002:0533b19": "不可窮盡。如是建立開示法眼。其義深遠其",
    "T19n0997_002:0533b20": "語巧妙具足清白。又善男子菩薩住此陀羅",
    "T19n0997_002:0533b21": "尼故得身清淨。威儀寂靜故。得語清淨。辯才",
    "T19n0997_002:0533b22": "無礙故。得意清淨。慈悲觀察故。得施清淨。",
    "T19n0997_002:0533b23": "財法無悋隨喜他施故。得戒清淨。無破無穿",
    "T19n0997_002:0533b24": "無缺漏故。得忍清淨。無怨無對無障礙故。得",
    "T19n0997_002:0533b25": "勤清淨。於妙事業無退轉故。得禪清淨。無著",
    "T19n0997_002:0533b26": "無慢亦無味故。得慧清淨。開智慧眼決癡膜",
    "T19n0997_002:0533b27": "故。得業清淨。普修一切勝善業故。得眼清淨。",
    "T19n0997_002:0533b28": "天眼遠見一切色故。得耳清淨。天耳遠聞諸",
    "T19n0997_002:0533b29": "佛法故。得鼻清淨。普嗅如來淨戒香故。得舌",
    "T19n0997_002:0533c01": "清淨。獲得隨心清淨味故。得身清淨。雖現處",
    "T19n0997_002:0533c02": "胎胎不染故。得意清淨。善能分別微細法故。",
    "T19n0997_002:0533c03": "得色清淨。所有色相妙莊嚴故。得聲清淨所",
    "T19n0997_002:0533c04": "聞皆是順法聲故。得香清淨。施戒聞香之所",
    "T19n0997_002:0533c05": "熏故。得味清淨。獲大丈夫上味相故。得觸",
    "T19n0997_002:0533c06": "清淨。身手所觸妙柔軟故。得法清淨。所知",
    "T19n0997_002:0533c07": "皆獲法明門故。得念清淨。所聞憶持無疑忘",
    "T19n0997_002:0533c08": "故。得心清淨。超越一切魔境界故。得行清",
    "T19n0997_002:0533c09": "淨。出過所解甚深法故。善男子菩薩得此最",
    "T19n0997_002:0533c10": "勝不共大聲清淨陀羅尼故。大聲普遍十方",
    "T19n0997_002:0533c11": "世界。光明普照。為彼一切世界眾生。分別演",
    "T19n0997_002:0533c12": "說一切如來所說妙法。令彼一切法眼開明。",
    "T19n0997_002:0533c13": "善男子我今略說此大聲清淨陀羅尼門初",
    "T19n0997_002:0533c14": "入次第一門之中少分之德。若廣說者。復有",
    "T19n0997_002:0533c15": "無數無量無邊不可說義。如說於此一阿字",
    "T19n0997_002:0533c16": "門無量無邊不可窮盡。餘一一字亦復如是。",
    "T19n0997_002:0533c17": "皆以無著智慧之門漸漸修入。",
    "T19n0997_002:0533c18": "復次善男子云何名為無盡寶篋陀羅尼門。",
    "T19n0997_002:0533c19": "善男子謂一字中說一切法皆無窮盡。何等",
    "T19n0997_002:0533c20": "一切法無有窮盡。所謂說色。無盡故。如是說",
    "T19n0997_002:0533c21": "色無常。無盡故。說色是苦。無盡故。說色無",
    "T19n0997_002:0533c22": "我。無盡故。說色寂滅無盡故。說色寂靜無盡",
    "T19n0997_002:0533c23": "故。說色如聚沫無盡故。說色如幻無盡故說",
    "T19n0997_002:0533c24": "色如焰無盡故。說色如水中月無盡故。說色",
    "T19n0997_002:0533c25": "如夢無盡故。說色如響無盡故。說色如鏡中",
    "T19n0997_002:0533c26": "像無盡故。說色無本性無盡故。說色本無無",
    "T19n0997_002:0533c27": "盡故。說色無緣會無盡故。說色空門無盡故。",
    "T19n0997_002:0533c28": "說色無相無盡故。說色無願無盡故。說色無",
    "T19n0997_002:0533c29": "行無盡故。說色生法無盡故。說色無生無盡",
    "T19n0997_002:0534a01": "故。說色前際無盡故。說色中際無盡故。說",
    "T19n0997_002:0534a02": "色後際無盡故。說色寂滅無盡故。說色親近",
    "T19n0997_002:0534a03": "寂靜無盡故。說色無心行處無盡故。說色無",
    "T19n0997_002:0534a04": "言語道無盡故。說色不可思議無盡故。說",
    "T19n0997_002:0534a05": "色不可度量無盡故。說色無我無盡故。說色",
    "T19n0997_002:0534a06": "無眾生無盡故。說色無壽者無盡故。說色無",
    "T19n0997_002:0534a07": "養育者無盡故。說色無補特伽羅無盡故。說",
    "T19n0997_002:0534a08": "色無知無盡故。說色無造作無盡故。說色如",
    "T19n0997_002:0534a09": "草木瓦礫石壁無盡故。說色無求得無盡故。",
    "T19n0997_002:0534a10": "說色大種所生無盡故。說色無聲無盡故。說",
    "T19n0997_002:0534a11": "色無表無盡故。說色不可說無盡故。說色本",
    "T19n0997_002:0534a12": "味清淨無盡故。說色從因緣生無盡故。說色",
    "T19n0997_002:0534a13": "無斷無盡故。說色無聲無盡故。說色無造者",
    "T19n0997_002:0534a14": "無盡故。說色無受者無盡故。說色無業果無",
    "T19n0997_002:0534a15": "盡故。說色法界平等無盡故。說色住真如無",
    "T19n0997_002:0534a16": "盡故。說色住實際無盡故。說色無我所無盡",
    "T19n0997_002:0534a17": "故。說色無主宰無盡故。說色無執受無盡故。",
    "T19n0997_002:0534a18": "說色不可思無盡故。說色不可稱無盡故。說",
    "T19n0997_002:0534a19": "色不可量無盡故。說色無有邊無盡故。說色",
    "T19n0997_002:0534a20": "即菩提性無盡故。說色如空平等無盡故。說",
    "T19n0997_002:0534a21": "色即涅槃性無盡故。如是廣說界處等法名",
    "T19n0997_002:0534a22": "句文身一切佛法。皆悉入於此一字聲智慧",
    "T19n0997_002:0534a23": "之門。如以四大同一身篋。此亦如是一字",
    "T19n0997_002:0534a24": "聲聞包攝出生無盡智寶甚深法門。是故名",
    "T19n0997_002:0534a25": "為無盡寶篋。我上略說此一門中少分之義。",
    "T19n0997_002:0534a26": "如地一塵。若廣說者。無量無邊阿僧祇劫不",
    "T19n0997_002:0534a27": "可窮盡。",
    "T19n0997_002:0534a28": "復次善男子。云何名為無邊旋澓陀羅尼門。",
    "T19n0997_002:0534a29": "善男子所言邊者。謂斷及常。十二因緣謂無",
    "T19n0997_002:0534b01": "明緣行行緣識。識緣名色名色緣六入。六入",
    "T19n0997_002:0534b02": "緣觸觸緣受。受緣愛愛。緣取。取緣有有緣",
    "T19n0997_002:0534b03": "生。生緣老死憂悲苦惱。言無邊者。即祕密界",
    "T19n0997_002:0534b04": "無斷常等。趣入甚深名為旋澓。是故名為無",
    "T19n0997_002:0534b05": "邊旋澓陀羅尼門。又復邊者。說名取捨。所言",
    "T19n0997_002:0534b06": "旋者說不取捨故。又復邊者說有生滅。旋者",
    "T19n0997_002:0534b07": "說無生滅故。又復邊者煩惱生死。旋者本性",
    "T19n0997_002:0534b08": "清淨故。邊者有相無相。旋者都無所行故。邊",
    "T19n0997_002:0534b09": "者麁細思惟。旋者無尋無伺故。邊者因及諸",
    "T19n0997_002:0534b10": "見。旋者智了因見故。邊者謂名及色。旋者無",
    "T19n0997_002:0534b11": "有表示故。邊者有為無為。旋者三輪清淨故。",
    "T19n0997_002:0534b12": "邊者說內及外。旋者識體無住故。邊者謂業",
    "T19n0997_002:0534b13": "及果。旋者無業果體故。邊者善及不善。旋者",
    "T19n0997_002:0534b14": "無有行體故。邊者過及無過。旋者體無有二",
    "T19n0997_002:0534b15": "故。邊者謂業煩惱。旋者體性光明故。邊者我",
    "T19n0997_002:0534b16": "及無我。旋者體性清淨故。邊者生死涅槃。旋",
    "T19n0997_002:0534b17": "者諸法本性即涅槃故。善男子如是略說。若",
    "T19n0997_002:0534b18": "廣說者說邊有無量門。說旋亦無量門。若諸",
    "T19n0997_002:0534b19": "菩薩住此旋澓陀羅尼門。隨順無邊一切深",
    "T19n0997_002:0534b20": "法。智無窮盡或字或義亦無窮盡。漸次趣入",
    "T19n0997_002:0534b21": "無邊旋澓陀羅尼門。以能隨順智光明故。隨",
    "T19n0997_002:0534b22": "順覺性本清淨故。開智慧明決癡膜故。隨",
    "T19n0997_002:0534b23": "順解脫覺體性故。",
    "T19n0997_002:0534b24": "守護國界主陀羅尼經卷第二"
}