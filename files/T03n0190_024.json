{
    "T03n0190_024:0763a16": "佛本行集經卷第二十四",
    "T03n0190_024:0763a18": "隋天竺三藏闍那崛多譯",
    "T03n0190_024:0763a19": "勸受世利品下",
    "T03n0190_024:0763a20": "[0763a20] 「爾時，菩薩又告王言：『如王前說，仁者比丘，身",
    "T03n0190_024:0763a21": "體柔軟，莫住蘭若空閑林中，眠臥坐止草鋪",
    "T03n0190_024:0763a22": "之上。大王當知，我在自宮，以妙種種諸寶為",
    "T03n0190_024:0763a23": "床，偃亞而坐，既厭離已，棄捨出家。所以者",
    "T03n0190_024:0763a24": "何？大王須識，此身危脆，敗壞無常，非牢固",
    "T03n0190_024:0763a25": "形，是破散法，隨有地處，捨之而行。猶如泥",
    "T03n0190_024:0763a26": "摶，一種無異。又復，大王！若有智人，既擲死",
    "T03n0190_024:0763a27": "屍，可還拾不？若欲更收，終無是處。",
    "T03n0190_024:0763a28": "[0763a28] 「『又復，大王！如王前言，若於我邊，生憐愍者，",
    "T03n0190_024:0763a29": "應須隨喜，而忽嫌我乞食活命，此事不然。大",
    "T03n0190_024:0763b01": "王！當知，慈愛我者，莫作是心。何以故？我今欲",
    "T03n0190_024:0763b02": "過生老病死苦患之海，行行入道，是故作此",
    "T03n0190_024:0763b03": "比丘之形，為求寂滅安樂處故，要須受此毀",
    "T03n0190_024:0763b04": "好服形，又未來世，欲除一切諸過患故。大王！",
    "T03n0190_024:0763b05": "當知，若復有人，於現在世，受彼五欲功德",
    "T03n0190_024:0763b06": "果報，深著於愛。彼等諸人，事須憐愍。若當",
    "T03n0190_024:0763b07": "有人，於現世中，不得寂定安樂之心，其未來",
    "T03n0190_024:0763b08": "生，決受諸苦。彼等眾生，心須憐愍。",
    "T03n0190_024:0763b09": "[0763b09] 「『又復，大王！我今驚畏煩惱之苦，故捨出家，欲",
    "T03n0190_024:0763b10": "求寂定涅槃真實。假使我得帝釋天宮，意亦",
    "T03n0190_024:0763b11": "不樂，況復人間麤弊果報？』而說偈言：",
    "T03n0190_024:0763b12": "「『我被煩惱箭所射，  欲求寂滅膏藥塗，",
    "T03n0190_024:0763b13": "  設使得天帝釋宮，  意猶不貪況王位。』",
    "T03n0190_024:0763b14": "[0763b14] 「菩薩復言：『大王！當知，如王前言，凡天下人，在",
    "T03n0190_024:0763b15": "於世間，一切須取三時利者，如我意觀，此則",
    "T03n0190_024:0763b16": "非是真利益言。所以者何？求財得多，會必有",
    "T03n0190_024:0763b17": "盡，求欲轉欲，無厭足時。若言求法，此是真",
    "T03n0190_024:0763b18": "利，利有深淺，要必須求，求之則有功能五種。』",
    "T03n0190_024:0763b19": "而說偈言：",
    "T03n0190_024:0763b20": "「『若無生老病死患，  此是真實大丈夫，",
    "T03n0190_024:0763b21": "  求財嗜欲悉世情，  我捨二求唯取法。』",
    "T03n0190_024:0763b22": "[0763b22] 「菩薩復言：『大王！當知，如王前言，但且治民，取",
    "T03n0190_024:0763b23": "於王位，乃至未老正少年時，且可受彼五",
    "T03n0190_024:0763b24": "欲法者，此亦不然。何以故？若少年時，是常",
    "T03n0190_024:0763b25": "住者，一切眾生應無有老，在在處處，應不為",
    "T03n0190_024:0763b26": "彼死命之鬼念念所牽。以諸眾生，壽命無定，",
    "T03n0190_024:0763b27": "是故智人，若求寂定解脫法者，不可得取世",
    "T03n0190_024:0763b28": "間王位五欲之樂。是故一切，若在少年，若",
    "T03n0190_024:0763b29": "在中年，或復老年，但須速求應所辦者，早",
    "T03n0190_024:0763c01": "令得辦，欲求解脫，或求於禪，莫使淹遲，宜速",
    "T03n0190_024:0763c02": "疾作。",
    "T03n0190_024:0763c03": "[0763c03] 「『又復，大王！如王前言，須依家法，作於祭祀，及",
    "T03n0190_024:0763c04": "行布施，隨意規求彼未來世諸果報者，大王！",
    "T03n0190_024:0763c05": "當知，我今不取如是之樂。若苦來逼，為切故",
    "T03n0190_024:0763c06": "求而得樂者，此非真樂。凡夫求於後世果",
    "T03n0190_024:0763c07": "報，祭祀諸天并及火神，必須殺害他眾生命，",
    "T03n0190_024:0763c08": "此則非理。所以者何？若人行慈，應不損害他",
    "T03n0190_024:0763c09": "身命根，假使祭祀一切諸天及於火神，殺害",
    "T03n0190_024:0763c10": "眾生，得彼常樂定果報者，猶尚不可殺害於",
    "T03n0190_024:0763c11": "命而用祭祀；況復一切所得果報，皆是無常，",
    "T03n0190_024:0763c12": "破壞盡滅，非牢固法。",
    "T03n0190_024:0763c13": "[0763c13] 「『又復，大王！凡人欲行解脫法者，無有別利，或",
    "T03n0190_024:0763c14": "無行行，或無持戒，或無禪定，猶尚不可損害",
    "T03n0190_024:0763c15": "他命，而求未來利益果報。又諸凡夫在於世",
    "T03n0190_024:0763c16": "間，以殺生故，假使得於安樂果者，此亦不",
    "T03n0190_024:0763c17": "善。所以者何？以無慈故，況復未來望得善報，",
    "T03n0190_024:0763c18": "終無是處。』而說偈言：",
    "T03n0190_024:0763c19": "「『假使人生在世間，  殺害他命以得樂，",
    "T03n0190_024:0763c20": "  智者稱說此非善，  況復來世求人天？』",
    "T03n0190_024:0763c21": "[0763c21] 「爾時，摩伽陀國頻頭娑羅王，聞於菩薩如是",
    "T03n0190_024:0763c22": "語已，便生希有奇特之心。在菩薩前，以慈悲",
    "T03n0190_024:0763c23": "故，作如是言：『善哉善哉！沙門瞿曇！大有難行",
    "T03n0190_024:0763c24": "苦行之德，於世間中，能捨諸欲。仁者比丘！",
    "T03n0190_024:0763c25": "從於何方忽然而來？何聚落生？是何種姓？父",
    "T03n0190_024:0763c26": "母何處？自名字誰？』作是語已，至心諦聽。",
    "T03n0190_024:0763c27": "[0763c27] 「爾時，菩薩正心直視，溫和言氣而報王言：『大",
    "T03n0190_024:0763c28": "王！當知，去此北方雪山之下，有大聚落，名曰",
    "T03n0190_024:0763c29": "釋種。彼有一城，名為迦毘羅婆蘇都(隋言黃頭居處)，",
    "T03n0190_024:0764a01": "彼城有一釋種之王，號名淨飯，是我之父，我",
    "T03n0190_024:0764a02": "是其子，母名摩耶(隋言幻)，我名悉達(隋言成利)。』",
    "T03n0190_024:0764a03": "[0764a03] 「時頻頭王聞此語已，泣涕悲啼，經少時頃，拭",
    "T03n0190_024:0764a04": "面淚已，白菩薩言：『希有比丘，既生如是大種",
    "T03n0190_024:0764a05": "姓家，云何在此林內獨行？諸獸猛惡，可畏可",
    "T03n0190_024:0764a06": "怖，此林不善，獨自娛樂，無有伴侶，云何得",
    "T03n0190_024:0764a07": "住坐起自安？』",
    "T03n0190_024:0764a08": "[0764a08] 「爾時菩薩報頻頭言：『大王！當知，我今不畏，諸",
    "T03n0190_024:0764a09": "惡禽獸，亦復不驚不怖不怯，設欲來者，亦復",
    "T03n0190_024:0764a10": "不能動我一毛。大王！當知，我今唯畏生老病",
    "T03n0190_024:0764a11": "死之所逼切，故來在此諸惡獸中驚畏林內，",
    "T03n0190_024:0764a12": "獨一無伴而自娛樂。",
    "T03n0190_024:0764a13": "[0764a13] 「『大王！當知，老最可畏。所以者何？老來逼時，",
    "T03n0190_024:0764a14": "能奪年少，盛壯將去，摧折身形，腰脊傴僂，不",
    "T03n0190_024:0764a15": "能行步，猶如枯樹，誰喜樂看？此最可畏。",
    "T03n0190_024:0764a16": "[0764a16] 「『又復，大王！其病來者，是名可畏。所以者何？平",
    "T03n0190_024:0764a17": "健之時，不知不覺，一朝痛切，宛轉呻吟，花色",
    "T03n0190_024:0764a18": "充鮮，忽然悴減，煩冤楚毒，眠坐不安，當於是",
    "T03n0190_024:0764a19": "時，誰能代者？臥在床枕，勢不從心。以是因",
    "T03n0190_024:0764a20": "緣，病最可畏。",
    "T03n0190_024:0764a21": "[0764a21] 「『又復，大王！死最可畏。所以者何？死來之日，減",
    "T03n0190_024:0764a22": "我壽命，忽撮將去，雖復力能統四天下，金輪",
    "T03n0190_024:0764a23": "摧伏，七寶導前，利刃強兵，不能遮制、爭奪可",
    "T03n0190_024:0764a24": "得。以是義故，死最怖人。』",
    "T03n0190_024:0764a25": "[0764a25] 「爾時，頻頭娑羅王復更重問於菩薩言：『大聖",
    "T03n0190_024:0764a26": "太子！仁今求何？』菩薩報言：『摩伽大王！我今",
    "T03n0190_024:0764a27": "求者，唯是阿耨多羅三藐三菩提，得已當轉",
    "T03n0190_024:0764a28": "無上法輪，是故求耳。』",
    "T03n0190_024:0764a29": "[0764a29] 「時，頻頭王白菩薩言：『大聖太子！如我所見，仁",
    "T03n0190_024:0764b01": "心勇猛，勤劬精進，決定得成阿耨多羅三",
    "T03n0190_024:0764b02": "藐三菩提，終無有疑，又決能轉無上法輪。善",
    "T03n0190_024:0764b03": "哉太子！我今見仁。善哉太子！我聞仁名。善哉",
    "T03n0190_024:0764b04": "太子！仁善出家。仁釋種子，我從今日，當常承",
    "T03n0190_024:0764b05": "事。大聖太子！我今請仁，恒常日日，來至我",
    "T03n0190_024:0764b06": "宮，願數見我，仁之所須四種事者，我當供養",
    "T03n0190_024:0764b07": "不令乏少。』時，頻頭王作是語已，菩薩報言：",
    "T03n0190_024:0764b08": "『大王！當知，我今不久，從此移去，更詣餘方。』",
    "T03n0190_024:0764b09": "[0764b09] 「時頻頭王聞是語已，合十指掌，白菩薩言：『大",
    "T03n0190_024:0764b10": "聖太子！仁心所求，唯願莫有諸魔障礙，所規",
    "T03n0190_024:0764b11": "獲者願早成辦。仁釋種子！願仁若得阿耨多",
    "T03n0190_024:0764b12": "羅三藐三菩提時，我於仁邊，恭敬供養，見仁",
    "T03n0190_024:0764b13": "身已，即當為仁作於聲聞如法弟子。』即便說",
    "T03n0190_024:0764b14": "偈而讚歎言：",
    "T03n0190_024:0764b15": "「『我頻頭王合掌讚，  唯願太子道速成，",
    "T03n0190_024:0764b16": "  若所作辦憶今言，  為諸眾生賜憐愍。』",
    "T03n0190_024:0764b17": "[0764b17] 「爾時，菩薩聞此語已，即報王言：『善哉大王！願",
    "T03n0190_024:0764b18": "如王言，所作誓願，彼此俱善。』時頻頭王合十",
    "T03n0190_024:0764b19": "指掌，一心頂禮白菩薩言：『善哉太子！今可為",
    "T03n0190_024:0764b20": "我受於懺悔。我以無智，惱亂大聖。太子離",
    "T03n0190_024:0764b21": "欲，以為不淨，我心染欲，以欲為淨。唯願",
    "T03n0190_024:0764b22": "恕量，除我此罪。』",
    "T03n0190_024:0764b23": "[0764b23] 「爾時，菩薩熙怡微笑，報頻頭王作如是言：『善",
    "T03n0190_024:0764b24": "哉大王！如是如是。我以受王清淨懺悔，願王",
    "T03n0190_024:0764b25": "安樂，少病少惱，謹慎身心，更莫放逸，恒行",
    "T03n0190_024:0764b26": "善法，捨離非法。若如是者，王得安隱，多受吉",
    "T03n0190_024:0764b27": "利。』是時菩薩，慰喻頻頭娑羅王心，法義說",
    "T03n0190_024:0764b28": "故，令其歡喜，勸請教示，顯說宣揚，從座而",
    "T03n0190_024:0764b29": "起，漸行餘處。",
    "T03n0190_024:0764c01": "[0764c01] 「時頻頭王，即前頂禮菩薩二足，圍遶三匝，立",
    "T03n0190_024:0764c02": "地而住，面向菩薩，觀囑少時，即從彼處，迴",
    "T03n0190_024:0764c03": "還到宮。而有偈說：",
    "T03n0190_024:0764c04": "「『菩薩印可頻頭說，  我得成道當度王。",
    "T03n0190_024:0764c05": "  思惟大聖行喜歡，  不覺從山還本國。』",
    "T03n0190_024:0764c06": "佛本行集經精進苦行品第二十九上",
    "T03n0190_024:0764c07": "[0764c07] 「爾時菩薩從般茶婆山林而出，安庠徒步",
    "T03n0190_024:0764c08": "向伽耶城，既到彼已，登上伽耶尸梨沙山(隋言象頭)，",
    "T03n0190_024:0764c09": "欲攝身心，滅除諸惡。上彼山已，選平整處，在",
    "T03n0190_024:0764c10": "一樹下，鋪草而坐。是時菩薩，內心思惟三",
    "T03n0190_024:0764c11": "種譬喻，悉是世間希有之事，未曾聞說、未曾",
    "T03n0190_024:0764c12": "&#x89A9;見、未曾證知。何等為三？一者所謂『若有沙",
    "T03n0190_024:0764c13": "門，若婆羅門，雖復身體不行於欲，而其彼",
    "T03n0190_024:0764c14": "等所有欲中，一切心意，欲愛欲惱欲熱",
    "T03n0190_024:0764c15": "欲著，而滅不盡，未得正定，猶有我相，自度",
    "T03n0190_024:0764c16": "一身；彼等沙門及婆羅門，恒受苦惱，意不喜",
    "T03n0190_024:0764c17": "者，心不樂處，不能知見，又復不得上仁之法，",
    "T03n0190_024:0764c18": "亦不能證無畏之處。然其彼等，雖無我相，不",
    "T03n0190_024:0764c19": "獨度身，不受苦惱。雖不受意，不喜不樂，而猶",
    "T03n0190_024:0764c20": "不能知見證法及無畏處。",
    "T03n0190_024:0764c21": "[0764c21] 「『譬如有人取生濕木并及濕糞，置於水上，就",
    "T03n0190_024:0764c22": "中攢火。有人故從彼岸而來，就其乞火。然",
    "T03n0190_024:0764c23": "如是人，從生濕木濕糞水上，出力攢火，有",
    "T03n0190_024:0764c24": "能得火與彼人不？若能得者，終無是處。火既",
    "T03n0190_024:0764c25": "不出，彼人從求於何而得？如是如是，若有沙",
    "T03n0190_024:0764c26": "門及婆羅門，雖不行欲，乃至不能知見證",
    "T03n0190_024:0764c27": "法。』此即是初第一譬喻，世未曾有亦未曾",
    "T03n0190_024:0764c28": "聞。",
    "T03n0190_024:0764c29": "[0764c29] 「爾時，菩薩復更第二思惟念言：『若諸沙門，及",
    "T03n0190_024:0765a01": "婆羅門，雖禁制身不行於欲，彼等所有欲",
    "T03n0190_024:0765a02": "中，意貪熱惱及著，而滅不盡，未得正定，猶有",
    "T03n0190_024:0765a03": "我相，自度一身，徒受苦惱，不喜不樂，不能知",
    "T03n0190_024:0765a04": "見證上仁法無畏之處。又復彼等，雖無我相，",
    "T03n0190_024:0765a05": "不獨度身，不受苦惱，及不受心，意不喜樂，",
    "T03n0190_024:0765a06": "不能知見證上仁法及無畏處。譬如有人，取",
    "T03n0190_024:0765a07": "生濕木，置於地上，欲攢出火。亦復有人，來",
    "T03n0190_024:0765a08": "從乞火，向其此人。從生濕木，攢欲求火，能",
    "T03n0190_024:0765a09": "得於火與彼人不？若能得者，無有是處。如",
    "T03n0190_024:0765a10": "是如是，是諸沙門、婆羅門等，雖不行欲，乃",
    "T03n0190_024:0765a11": "至不能知見證法。』此第二喻，世未聞有。[0765a11] 「爾時，",
    "T03n0190_024:0765a12": "菩薩復更第三思惟念言：『若諸沙門及婆羅",
    "T03n0190_024:0765a13": "門，雖禁節身不行於欲，彼等所有欲中，意",
    "T03n0190_024:0765a14": "愛惱熱及著，滅盡正定，此等沙門婆羅門等，",
    "T03n0190_024:0765a15": "雖得自利及以利他，心中喜樂，能知能見得",
    "T03n0190_024:0765a16": "上仁法證無畏處。譬如有人，取乾燥木及以",
    "T03n0190_024:0765a17": "乾糞，置於地上，欲攢出火。亦復有人，還從",
    "T03n0190_024:0765a18": "此岸，向其乞火。而其是人，用少功夫，即便得",
    "T03n0190_024:0765a19": "火，持與彼人。如是如是，若有沙門及婆羅",
    "T03n0190_024:0765a20": "門，離欲而行，彼等設有欲中意愛惱熱皆",
    "T03n0190_024:0765a21": "滅，乃至得彼上仁之法，證無畏處。』此是菩薩",
    "T03n0190_024:0765a22": "第三譬喻，自意念生，悉是世間未曾聞見。",
    "T03n0190_024:0765a23": "[0765a23] 「爾時菩薩從彼伽耶尸梨沙山下，來摩伽陀",
    "T03n0190_024:0765a24": "聚落內，次第而行，借問人言：『此處有何功德",
    "T03n0190_024:0765a25": "可行？有何非法宜須除斷？我今欲求最上寂",
    "T03n0190_024:0765a26": "定最妙音辭。』如是前行至伽耶南，有一聚落，",
    "T03n0190_024:0765a27": "其聚落名優婁頻螺。及至彼處，日以食時。菩",
    "T03n0190_024:0765a28": "薩著衣入彼聚落，詣一陶家，從乞瓦器，得",
    "T03n0190_024:0765a29": "已手持，歷彼聚落，次第乞食，到一村主長者",
    "T03n0190_024:0765b01": "之家，然其長者，名難提迦(隋言自喜)。至彼家已，&#x5374;",
    "T03n0190_024:0765b02": "立一面，默然而住。其難提迦自喜村主有一",
    "T03n0190_024:0765b03": "善女，名須闍多(隋言善生)，彼女端正，可喜無雙，",
    "T03n0190_024:0765b04": "為諸世人之所樂見。其善生女遙見菩薩手",
    "T03n0190_024:0765b05": "持瓦器默然立住，欲乞求食，善生見已，從其",
    "T03n0190_024:0765b06": "二乳，自然汁出。時善生女，問菩薩言：『最勝",
    "T03n0190_024:0765b07": "仁者！仁是誰子？是何種姓？名字云何？父母何",
    "T03n0190_024:0765b08": "處？今欲何求？仁者云何，有何神異？今我一",
    "T03n0190_024:0765b09": "見，使我兩乳汁自然流。』",
    "T03n0190_024:0765b10": "[0765b10] 「爾時菩薩報言：『善姊！我名悉達，此名是我父",
    "T03n0190_024:0765b11": "母所立，我今欲求阿耨多羅三藐三菩提，得",
    "T03n0190_024:0765b12": "已當轉無上法輪。』時善生女聞是語已，從菩",
    "T03n0190_024:0765b13": "薩手而取瓦器，入自家中，滿盛香美甘味飲",
    "T03n0190_024:0765b14": "食，并及種種餅果羹臛，溢瓦器中，即出胡",
    "T03n0190_024:0765b15": "跪，奉授菩薩，口作是言：『最勝仁者！我願恒常",
    "T03n0190_024:0765b16": "供養仁者，衣服飲食臥具湯藥，四事所須，悉",
    "T03n0190_024:0765b17": "令充足。唯願仁者！慈悲納受。我觀仁者父母",
    "T03n0190_024:0765b18": "立名，復見仁者精進勇猛至意專心，必當成",
    "T03n0190_024:0765b19": "就阿耨多羅三藐三菩提，決定轉於無上法",
    "T03n0190_024:0765b20": "輪，真實不疑。仁者若成菩提道時，當來我家",
    "T03n0190_024:0765b21": "受我供養，度脫於我，當與仁作聲聞弟子。』",
    "T03n0190_024:0765b22": "是時菩薩報言：『善姊！當如所願。』既受食已，",
    "T03n0190_024:0765b23": "即便捨行。",
    "T03n0190_024:0765b24": "[0765b24] 「爾時，菩薩從善生女乞得食已，於空靜處，如",
    "T03n0190_024:0765b25": "法而食。食已經行，漸到一處，地方平整，清淨",
    "T03n0190_024:0765b26": "可喜，心樂欲觀，樹林蓊&#x6B1D;，枝條繁茂，多饒",
    "T03n0190_024:0765b27": "花果，清淨流渠，香美諸水，河池泉沼，映發",
    "T03n0190_024:0765b28": "交橫，種種豐饒，無所乏少。彼等諸水，不淺不",
    "T03n0190_024:0765b29": "深，澄清皎潔，易度易取，其內無有毒惡諸",
    "T03n0190_024:0765c01": "蟲，周匝具足妙好禽獸。去離聚落，不近不",
    "T03n0190_024:0765c02": "遙，往來乞求，無疲無乏。其間道陌，土地坦",
    "T03n0190_024:0765c03": "平，不下不高，易行易涉。若當有人欲求無上",
    "T03n0190_024:0765c04": "最勝利益，易得易成，速辦速證，兼絕蚊虻，及",
    "T03n0190_024:0765c05": "諸蟲蝎，又不喧鬧，晝少行人往來擾亂，夜斷",
    "T03n0190_024:0765c06": "音響，安靜清閑，冷暖調和，風雨順節，堪可",
    "T03n0190_024:0765c07": "修道禪定修心。又往昔時有一王仙，名曰",
    "T03n0190_024:0765c08": "伽耶(隋言象)，在中停止，是彼王仙舊城居處。",
    "T03n0190_024:0765c09": "[0765c09] 「爾時菩薩見此地已，如是思惟：『此中地勢，快",
    "T03n0190_024:0765c10": "好方平，暫&#x89A9;即便為人所樂，乃至堪可修道",
    "T03n0190_024:0765c11": "行禪。若有丈夫欲求無上最勝之利、斷諸惡",
    "T03n0190_024:0765c12": "者，此地足堪安止而住。我今既欲摧伏諸惡、",
    "T03n0190_024:0765c13": "修諸善根，宜應停止，坐於此處，以求菩提，必",
    "T03n0190_024:0765c14": "令成就。』",
    "T03n0190_024:0765c15": "[0765c15] 「菩薩如是心思惟已，即便取草鋪坐此地，欲",
    "T03n0190_024:0765c16": "修習禪。既坐定已，心如是念：『令諸眾生求解",
    "T03n0190_024:0765c17": "脫者，悉行種種眾雜苦行。所謂或有諸眾生",
    "T03n0190_024:0765c18": "輩，懸住二手，以捨世間一切諸事，有為法故。",
    "T03n0190_024:0765c19": "彼等如是苦行之人，或乞食時，不從缸口內",
    "T03n0190_024:0765c20": "受於食；或有不從小口&#x9262;內受取於食；或有",
    "T03n0190_024:0765c21": "不從兩羊之間受取於食；或有不從人糞穢",
    "T03n0190_024:0765c22": "間受取於食；或有不從柱杖人邊受取於食；",
    "T03n0190_024:0765c23": "或不從執刀杖人邊受其施食；如是確間，及",
    "T03n0190_024:0765c24": "知婦人不淨來時，不從受食；或見婦人懷妊",
    "T03n0190_024:0765c25": "之時，亦復不從其邊受食；或知人家有不淨",
    "T03n0190_024:0765c26": "業，不從受食；或有不從酒醉人邊受取其食；",
    "T03n0190_024:0765c27": "或有兩人喫食之時，亦復不從其邊受食。受",
    "T03n0190_024:0765c28": "食之時，有狗來前，亦不受食；又受食時，其",
    "T03n0190_024:0765c29": "上或有蚊虻等來，不淨穢惡，亦不從受；或復",
    "T03n0190_024:0766a01": "有人，唱呼而喚，來與汝食，亦不從受；有人",
    "T03n0190_024:0766a02": "唱云，汝住與食，亦不從受；或人唱言，我作",
    "T03n0190_024:0766a03": "食施，汝當待取，亦不從受；有人故為造作於",
    "T03n0190_024:0766a04": "食，亦不從受。",
    "T03n0190_024:0766a05": "[0766a05] 「『或復有人，祭祀諸天殘餘之食，亦不從受；食",
    "T03n0190_024:0766a06": "內若有沙糖石蜜，亦不從受；有蘇油等，亦",
    "T03n0190_024:0766a07": "不從受；食內或有乳酪等物，亦不從受；食內",
    "T03n0190_024:0766a08": "若有魚雜肉等，亦不從受；或食內有興渠臭",
    "T03n0190_024:0766a09": "熏諸辛味等，亦不從受。或復止受一家之食",
    "T03n0190_024:0766a10": "齊一口止；或受二家，至兩口止；乃至或受七",
    "T03n0190_024:0766a11": "家之食，還復食於七口而止；或復一日止一",
    "T03n0190_024:0766a12": "時食；或復一日兩時而食；或一日半始喫於",
    "T03n0190_024:0766a13": "食；或經三日乃喫一食。或時一日少許而食；",
    "T03n0190_024:0766a14": "或時兩日，亦少許食；乃至七日，亦少許食。",
    "T03n0190_024:0766a15": "或唯食菜；或唯食稗；或復唯食樹嫩枝條；或",
    "T03n0190_024:0766a16": "唯食酪；或復唯食迦尼迦羅樹之枝柯；或復",
    "T03n0190_024:0766a17": "有時純食羊糞；或復有時純食牛糞，或烏麻",
    "T03n0190_024:0766a18": "滓；或食果子；或食諸種一切草根；或食藕",
    "T03n0190_024:0766a19": "根；或食種種草&#x5AF0;枝條。",
    "T03n0190_024:0766a20": "[0766a20] 「『或復有唯空飲於水而以活命；或有隨宜所",
    "T03n0190_024:0766a21": "得多少即以活命；或復有學野獸食草以活",
    "T03n0190_024:0766a22": "於命。或時立地卓然而住；或復有坐一定不",
    "T03n0190_024:0766a23": "移；或復四支柱著於地，以口受食。或有唯",
    "T03n0190_024:0766a24": "著純草之衣。",
    "T03n0190_024:0766a25": "[0766a25] 「『或有唯著塚間弊衣；或復有著種種草衣；或",
    "T03n0190_024:0766a26": "復有著憍奢耶衣；或以白桃皮作衣者；或以",
    "T03n0190_024:0766a27": "龍鬚而作衣者；或復有用諸畜生皮而作衣",
    "T03n0190_024:0766a28": "者；或復有用故畜生皮而作衣者；或有以諸",
    "T03n0190_024:0766a29": "毛[旁*毛](博蕩反)作衣；或有破諸畜生之皮為條作",
    "T03n0190_024:0766b01": "衣；或復有以糞掃作衣。",
    "T03n0190_024:0766b02": "[0766b02] 「『或有&#x8EB6;形。或臥棘上；或臥板上；或復有臥摩",
    "T03n0190_024:0766b03": "尼之上；或臥椽上；或臥塚間；或蟻垤內，猶如",
    "T03n0190_024:0766b04": "蛇居；或露地臥。或復事水；或復事火；或逐",
    "T03n0190_024:0766b05": "日轉；或有舉其兩臂而住；或有蹲坐；或復有",
    "T03n0190_024:0766b06": "用沙土&#x70DF;塵以塗坌身正立而住；或不梳洗",
    "T03n0190_024:0766b07": "頭首面目，髮如螺髻拳攣而住；或復拔髮；",
    "T03n0190_024:0766b08": "或拔髭鬚。",
    "T03n0190_024:0766b09": "[0766b09] 「『或復有事泉池井河渠源諸神，地神樹神林神",
    "T03n0190_024:0766b10": "山神石神，夜叉、羅剎、羅&#x777A;(隋言語言)阿修羅王、婆梨",
    "T03n0190_024:0766b11": "(隋言鉤)阿修羅王、毘摩質多羅(隋言妙機)睒婆利等",
    "T03n0190_024:0766b12": "阿修羅王；或事歲星；或有事醫藥王仙人；或",
    "T03n0190_024:0766b13": "事婆羅墮仙人者；或復有事瞿曇仙人；或事",
    "T03n0190_024:0766b14": "毘沙門天王者；或復有事童子之天，或自在",
    "T03n0190_024:0766b15": "天，或復事日，或復事月；或復有事那羅延天，",
    "T03n0190_024:0766b16": "或帝釋天，或事梵天，或事護世四大諸天。如",
    "T03n0190_024:0766b17": "是各事，令歡喜已，從乞求願，稱願得已，各",
    "T03n0190_024:0766b18": "求解脫。』菩薩既觀彼等如是邪求解脫，見已",
    "T03n0190_024:0766b19": "發心，欲行可畏極苦之行，而有偈說：",
    "T03n0190_024:0766b20": "「『菩薩既至尼連河，  以清淨心岸邊坐，",
    "T03n0190_024:0766b21": "  為諸求道不真故，  欲行大苦化彼耶？』",
    "T03n0190_024:0766b22": "[0766b22] 「爾時，菩薩如是觀察專正思惟，坐訖合口，以",
    "T03n0190_024:0766b23": "齒相柱，舌築上&#x816D;，一念攝心。如是繫念，調",
    "T03n0190_024:0766b24": "伏身意，以齒舌&#x816D;，攝心繫念，修習之時，腋",
    "T03n0190_024:0766b25": "下汗流。菩薩既見汗如是流，更復重發勇猛",
    "T03n0190_024:0766b26": "精進，心無所著，不錯不亂，住寂靜心，一定不",
    "T03n0190_024:0766b27": "動，如是最上苦身意口，悉皆不動。是時復",
    "T03n0190_024:0766b28": "作如是念言：『我今可入不動三昧。』",
    "T03n0190_024:0766b29": "[0766b29] 「爾時，菩薩從口喘息及以鼻氣，悉皆除滅。口",
    "T03n0190_024:0766c01": "鼻滅已，即時便從兩耳孔中，出大風聲，其風",
    "T03n0190_024:0766c02": "聲氣，猶如攢酥在大甕裏，搖攪於酪，出大",
    "T03n0190_024:0766c03": "音聲。如是如是，菩薩閉其口鼻之氣不使出",
    "T03n0190_024:0766c04": "時，於兩耳孔出風氣聲，亦復如是。菩薩復念：",
    "T03n0190_024:0766c05": "『我今已發精進之心，無處染著，捨於懈怠，乃",
    "T03n0190_024:0766c06": "至如是，最上苦行，最勝難行。』重復思惟：『我可",
    "T03n0190_024:0766c07": "更入不動三昧。』",
    "T03n0190_024:0766c08": "[0766c08] 「爾時，菩薩既寂定身及口意已，還止口鼻及",
    "T03n0190_024:0766c09": "耳喘息，一切皆杜。既口鼻耳悉寂定已，內",
    "T03n0190_024:0766c10": "風壯大，不得出故，氣衝於頂。譬如勇健，最大",
    "T03n0190_024:0766c11": "力人，取好利斧，打棒他腦。如是如是，菩薩",
    "T03n0190_024:0766c12": "從其口鼻及耳閉氣不出，內風壯故，打腦之",
    "T03n0190_024:0766c13": "聲，亦復如是。菩薩復念：『我今已發精進之心，",
    "T03n0190_024:0766c14": "無處染著，捨於懈怠，乃至如是最上苦行，最",
    "T03n0190_024:0766c15": "勝苦行。』思惟是已，即便更入不動三昧。",
    "T03n0190_024:0766c16": "[0766c16] 「爾時，菩薩從口鼻耳及頂喘息，一切皆停，",
    "T03n0190_024:0766c17": "不令其出，乃至遮止，不得出故，內風強盛，在",
    "T03n0190_024:0766c18": "兩肋間，迴轉鼓動。譬如屠兒或屠兒子，善",
    "T03n0190_024:0766c19": "解殺牛，而彼屠等，或執利劍，或捉利刀，而破",
    "T03n0190_024:0766c20": "牛肚，或復破肋。如是如是，菩薩乃至內風強",
    "T03n0190_024:0766c21": "故，兩肋間轉穿破之聲，亦復如是。思惟是已，",
    "T03n0190_024:0766c22": "乃至更發精進之心，最勝苦行，『我今還入不",
    "T03n0190_024:0766c23": "動三昧。』",
    "T03n0190_024:0766c24": "[0766c24] 「爾時，菩薩從口鼻耳閉氣不出，內風強故，",
    "T03n0190_024:0766c25": "令身熱惱。譬如最大二壯力士，取一弱人，",
    "T03n0190_024:0766c26": "各執一臂，將其向彼大火聚上，或惱或炙。",
    "T03n0190_024:0766c27": "如是如是，菩薩以內氣不出故，身受熱惱，",
    "T03n0190_024:0766c28": "亦復如是。思惟是已，乃至更發精進之心，一",
    "T03n0190_024:0766c29": "切無著，已捨懈怠，得於正念，心不散亂，一切",
    "T03n0190_024:0767a01": "寂靜，身口及意，並得正受，如是勝妙，最上苦",
    "T03n0190_024:0767a02": "行。",
    "T03n0190_024:0767a03": "[0767a03] 「爾時上界有諸天來，見於菩薩如是苦行，",
    "T03n0190_024:0767a04": "各相謂言：『今此悉達大智太子，已取命終。』",
    "T03n0190_024:0767a05": "而彼眾中，復更別有其餘天子，共相謂言：『此",
    "T03n0190_024:0767a06": "之悉達太子，現今其命未終，始欲取盡。』或復",
    "T03n0190_024:0767a07": "更有諸天子言：『此之悉達大聖太子，現亦不",
    "T03n0190_024:0767a08": "死，後亦不終。何以故？此之太子，是阿羅漢。",
    "T03n0190_024:0767a09": "凡羅漢者，有如是行，不須怪之。』",
    "T03n0190_024:0767a10": "[0767a10] 「爾時菩薩在彼蘭若，所用心處作苦行時，",
    "T03n0190_024:0767a11": "即得成於最大苦行。是時菩薩坐處，四面周",
    "T03n0190_024:0767a12": "匝，所有&#x96A3;比聚落諸人，皆來見於菩薩",
    "T03n0190_024:0767a13": "如是苦行，作如是言：『此沙門既行大苦行，是",
    "T03n0190_024:0767a14": "故立名言大沙門。』大沙門名，起於彼唱，以是",
    "T03n0190_024:0767a15": "義故，有此名稱。",
    "T03n0190_024:0767a16": "[0767a16] 「爾時菩薩復更如是思惟：『世間或有沙門或",
    "T03n0190_024:0767a17": "婆羅門，制限食故而建立行，各守清淨。彼等",
    "T03n0190_024:0767a18": "或復唯食於麥，或食&#x7151;麥，或食麥屑，或以麥",
    "T03n0190_024:0767a19": "作種種諸食，而以活命。如是更復或食烏麻，",
    "T03n0190_024:0767a20": "或食粳米，或食小豆，或食大豆，乃至或食純",
    "T03n0190_024:0767a21": "大豆飯，或大豆汁，或大豆屑，或以大豆作",
    "T03n0190_024:0767a22": "種種食，持用活命。或有沙門及婆羅門，斷一",
    "T03n0190_024:0767a23": "切食，建立淨行。我今亦可斷一切食而行苦",
    "T03n0190_024:0767a24": "行。』菩薩如是內心思惟。",
    "T03n0190_024:0767a25": "[0767a25] 「爾時，彼處忽有諸天隱身不現，來菩薩所，白",
    "T03n0190_024:0767a26": "菩薩言：『大聖仁者！願莫如是思惟此念，欲得",
    "T03n0190_024:0767a27": "全斷一切不食。所以者何？仁今若欲斷一切",
    "T03n0190_024:0767a28": "食而行行者，我等諸天，各將一切天味，下來",
    "T03n0190_024:0767a29": "入於仁者毛孔之中，而令仁者得存活命。又",
    "T03n0190_024:0767b01": "復，仁者！不損害身。』",
    "T03n0190_024:0767b02": "[0767b02] 「爾時菩薩聞此語已，如是思惟：『我今既語一",
    "T03n0190_024:0767b03": "切人言，我全不噉一切諸食。而今諸天自隱",
    "T03n0190_024:0767b04": "其身，將天味來入我毛孔，令我活命。此則是",
    "T03n0190_024:0767b05": "我最大妄語，誑惑一切。』如是念已，告彼天言：",
    "T03n0190_024:0767b06": "『汝等諸天！雖有此心，是事不然。』",
    "T03n0190_024:0767b07": "[0767b07] 「爾時菩薩斷彼諸天如是意已，日別止食一",
    "T03n0190_024:0767b08": "粒烏麻，或一粳米，小豆大豆，菉豆赤豆，大",
    "T03n0190_024:0767b09": "麥小麥，如是日日各別一粒。是時菩薩復更",
    "T03n0190_024:0767b10": "思惟：『我今可以手掌盛取少少汁飲，而活於",
    "T03n0190_024:0767b11": "命，或小豆臛，赤豆、豌豆、菉豆臛等。』",
    "T03n0190_024:0767b12": "[0767b12] 「爾時，去彼聚落不遠，其中有一最大種姓婆",
    "T03n0190_024:0767b13": "羅門，名斯那耶那(隋言將兵將)。彼婆羅門，從摩伽",
    "T03n0190_024:0767b14": "國頻頭王邊，得一聚落，以為封邑，其邑即與",
    "T03n0190_024:0767b15": "優婁頻蠡聚落相近。彼婆羅門得封邑已，",
    "T03n0190_024:0767b16": "還立字名斯那耶那。復更別有一婆羅門，名",
    "T03n0190_024:0767b17": "曰提婆(隋言天)，彼婆羅門生地在彼迦毘羅城，",
    "T03n0190_024:0767b18": "經營一事，漸漸行至斯那耶那村邑而住，少",
    "T03n0190_024:0767b19": "日為客。是時提婆婆羅門，更經營別事，因行",
    "T03n0190_024:0767b20": "漸至菩薩住林。時其提婆婆羅門，見菩薩在",
    "T03n0190_024:0767b21": "林行大苦行，見已即識，作如是言：『此是我國",
    "T03n0190_024:0767b22": "悉達太子，乃能如是行大苦行。』彼見菩薩，如",
    "T03n0190_024:0767b23": "是苦行，心大歡喜。",
    "T03n0190_024:0767b24": "[0767b24] 「爾時，菩薩見彼提婆婆羅門，心向於菩薩，生",
    "T03n0190_024:0767b25": "歡喜已，即告提婆婆羅門言：『大婆羅門！汝能",
    "T03n0190_024:0767b26": "為我辦少許食，活我已不？若小豆臛，大豆、",
    "T03n0190_024:0767b27": "菉豆、赤豆等羹，而我食之，持用活命。』彼婆",
    "T03n0190_024:0767b28": "羅門，心狹劣故，少見少知，無廣大意，欲行",
    "T03n0190_024:0767b29": "布施，述可此語，報菩薩言：『大聖太子！如是",
    "T03n0190_024:0767c01": "之食，我能辦之。』彼婆羅門，於六年中，日別如",
    "T03n0190_024:0767c02": "上所須之食，以供菩薩。菩薩日日受取此",
    "T03n0190_024:0767c03": "食，依法而食，以活身命。爾時菩薩，但以手",
    "T03n0190_024:0767c04": "掌日別從受，隨得少許而食活命，或小豆",
    "T03n0190_024:0767c05": "臛及赤豆等。是時菩薩，受食既少，隨掌所",
    "T03n0190_024:0767c06": "容，如上所說，諸豆汁食，菩薩如是食彼食",
    "T03n0190_024:0767c07": "已，身體羸瘦，喘息甚弱，如八九十衰朽老",
    "T03n0190_024:0767c08": "公，全無氣力，手&#x811A;不隨。如是如是，菩薩支節",
    "T03n0190_024:0767c09": "連骸亦然。菩薩如斯減少食飲，精勤苦行，身",
    "T03n0190_024:0767c10": "體皮膚，皆悉皺赧。譬如苦瓠，未好成熟，割",
    "T03n0190_024:0767c11": "斷其蔕，置於日中，被炙萎黃，其色以熟，肌",
    "T03n0190_024:0767c12": "枯皮皺，片片自離，如枯頭骨。如是如是，菩薩",
    "T03n0190_024:0767c13": "髑髏，猶是無異。菩薩既以少進食故，其兩眼",
    "T03n0190_024:0767c14": "睛深遠陷入，猶井底水，望見星宿。如是如",
    "T03n0190_024:0767c15": "是，菩薩兩眼，&#x89A9;之纔現，亦復如是。又復菩",
    "T03n0190_024:0767c16": "薩以少食故，其兩脅肋，離離相遠，唯有皮",
    "T03n0190_024:0767c17": "裹，譬如牛舍，或復羊舍，上著椽木。時彼聚",
    "T03n0190_024:0767c18": "落，所有羊子牛子馬子，行於彼林，見於菩",
    "T03n0190_024:0767c19": "薩如是苦行，見已各各生大歡喜發希有心，",
    "T03n0190_024:0767c20": "恒常承事供養菩薩。"
}