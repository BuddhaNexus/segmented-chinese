{
    "T26n1522_011:0186a23": "十地經論善慧地第九卷之十一",
    "T26n1522_011:0186a25": "天親菩薩造",
    "T26n1522_011:0186a26": "後魏北印度三藏菩提流支譯",
    "T26n1522_011:0186a27": "論曰：第九地中有四分差別：一、法師方便成",
    "T26n1522_011:0186a28": "就；二、智成就；三、入行成就；四、說成就。第八地",
    "T26n1522_011:0186a29": "中但淨佛國土教化眾生，此第九地中辯",
    "T26n1522_011:0186b01": "才力故，教化眾生成就一切相，能教化故、",
    "T26n1522_011:0186b02": "此勝彼故。云何法師方便成就？",
    "T26n1522_011:0186b03": "經曰：爾時金剛藏菩薩言：佛子！菩薩以如是",
    "T26n1522_011:0186b04": "無量智、善思量智，更求轉勝深寂滅解脫。復",
    "T26n1522_011:0186b05": "轉求如來究竟智慧，入如來深密法中，思惟",
    "T26n1522_011:0186b06": "選擇不思議大智慧，選擇諸陀羅尼三昧及",
    "T26n1522_011:0186b07": "智令清淨故。現諸神通廣大行，通達世界",
    "T26n1522_011:0186b08": "差別行，修如來力、無畏、不共佛法無障調柔，",
    "T26n1522_011:0186b09": "通達如來轉法輪莊嚴事，不捨大悲大願",
    "T26n1522_011:0186b10": "力，得入第九菩薩地。",
    "T26n1522_011:0186b11": "論曰：是中法師方便成就者，依他利益、自",
    "T26n1522_011:0186b12": "利益，一一五三句示現。依無色得解脫想，",
    "T26n1522_011:0186b13": "可化眾生作利益故。如經「爾時金剛藏菩",
    "T26n1522_011:0186b14": "薩言：佛子！菩薩以如是無量智、善思量智，更",
    "T26n1522_011:0186b15": "求轉勝深寂滅解脫」故。依未得究竟佛智自",
    "T26n1522_011:0186b16": "利益，如經「復轉求如來究竟智」故。依根熟",
    "T26n1522_011:0186b17": "菩薩、依邪念修行可化眾生、依未知法眾",
    "T26n1522_011:0186b18": "生，轉法輪令得知。依邪歸依眾生、依信生",
    "T26n1522_011:0186b19": "天眾生，如是次第五句示利益他行。如經",
    "T26n1522_011:0186b20": "「入如來深密法中故、思惟選擇不思議大智",
    "T26n1522_011:0186b21": "慧故、選擇諸陀羅尼三昧及智令清淨故、",
    "T26n1522_011:0186b22": "現諸神通廣大行故、通達世界差別行故、",
    "T26n1522_011:0186b23": "示清淨國土轉信生天眾生令入佛法」故。",
    "T26n1522_011:0186b24": "依正覺、依轉法輪、依涅槃，此如是次第",
    "T26n1522_011:0186b25": "三句示自利益行。如經「修如來力無畏不共",
    "T26n1522_011:0186b26": "佛法無障調柔故、通達如來轉法輪莊嚴事",
    "T26n1522_011:0186b27": "故、不捨大悲大願力得入第九菩薩地」故。",
    "T26n1522_011:0186b28": "不捨利益眾生，大涅槃示現，以得不捨大",
    "T26n1522_011:0186b29": "悲大願力故應知。如是九地法師方便成",
    "T26n1522_011:0186c01": "就分已說。云何智成就？",
    "T26n1522_011:0186c02": "經曰：是菩薩住此菩薩善慧地中，如實知",
    "T26n1522_011:0186c03": "善不善無記法行，有漏無漏法行，世間出世",
    "T26n1522_011:0186c04": "間法行，思議不思議法行，定不定法行，聲聞",
    "T26n1522_011:0186c05": "辟支佛法行，菩薩行法行，如來地法行，有",
    "T26n1522_011:0186c06": "為法行，如實知無為法行。",
    "T26n1522_011:0186c07": "論曰：是中智成就者，依何等法說法？應知",
    "T26n1522_011:0186c08": "彼法淨染不二，如經「是菩薩住此菩薩善慧",
    "T26n1522_011:0186c09": "地中，如實知善不善無記法行」故。於淨法",
    "T26n1522_011:0186c10": "中有有漏無漏，如經「有漏無漏法行」故。復",
    "T26n1522_011:0186c11": "無漏法中，有世間出世間法行，如經「世間出",
    "T26n1522_011:0186c12": "世間法行」故。復彼法有思議不思議，如經「思",
    "T26n1522_011:0186c13": "議不思議法行」故。彼思議復有定不定，如經",
    "T26n1522_011:0186c14": "「定不定法行」故。彼復於三乘中，如經「聲聞辟",
    "T26n1522_011:0186c15": "支佛法行故、菩薩行法行、如來地法行」故。彼",
    "T26n1522_011:0186c16": "復三乘法中示有為無為依順行，如經「有為",
    "T26n1522_011:0186c17": "法行，如實知無為法行」故。如是九地智成就",
    "T26n1522_011:0186c18": "分已說。云何入行成就？",
    "T26n1522_011:0186c19": "經曰：是菩薩隨順如是智慧，如實知眾生",
    "T26n1522_011:0186c20": "心行稠林、煩惱行稠林、業行稠林、根行稠林、",
    "T26n1522_011:0186c21": "信行稠林、性行稠林、深心行稠林、使行稠林、",
    "T26n1522_011:0186c22": "生行稠林、習氣行稠林，如實知三聚差別行",
    "T26n1522_011:0186c23": "稠林。",
    "T26n1522_011:0186c24": "論曰：是中入行成就者，依共依煩惱業生，",
    "T26n1522_011:0186c25": "共染煩惱染淨等，依定不定時。如經「是菩薩",
    "T26n1522_011:0186c26": "隨順如是智慧，如實知眾生心行稠林故，乃",
    "T26n1522_011:0186c27": "至三聚差別行稠林」故。彼復定不定時根等、",
    "T26n1522_011:0186c28": "次第根等、相似信等，如經「根行稠林故、信行",
    "T26n1522_011:0186c29": "稠林故、性行稠林故、深心行稠林故、使行稠",
    "T26n1522_011:0187a01": "林故、生行稠林故、習氣行稠林故，如實知三",
    "T26n1522_011:0187a02": "聚差別行稠林」故。稠林者，眾多義故、難知義",
    "T26n1522_011:0187a03": "故。行者，不正信義故。云何心行稠林差別？",
    "T26n1522_011:0187a04": "經曰：是菩薩如實知眾生諸心種種相，心雜",
    "T26n1522_011:0187a05": "相、心輕轉生不生相、心無形相、心無邊一",
    "T26n1522_011:0187a06": "切處眾多相、心清淨相、心染不染相、心縛解",
    "T26n1522_011:0187a07": "相、心幻起相、心隨道生相，乃至無量百千種",
    "T26n1522_011:0187a08": "種心差別相，皆如實知。",
    "T26n1522_011:0187a09": "論曰：是中心行稠林差別者，心種種差別異",
    "T26n1522_011:0187a10": "故，如經「是菩薩如實知眾生心種種相」故。",
    "T26n1522_011:0187a11": "彼心種種相，有八種：一、差別相，心意識六種",
    "T26n1522_011:0187a12": "差別故，如經「心雜相」故。二、行相，住異生滅行",
    "T26n1522_011:0187a13": "故，如經「心輕轉生不生相」故。三、第一義相，",
    "T26n1522_011:0187a14": "觀彼心離心，心身不可得故，如經「心無形",
    "T26n1522_011:0187a15": "相」故。四、自相順行無量境界取故，如經「心無",
    "T26n1522_011:0187a16": "邊一切處眾多相」故。五、自性不染相，如經「心",
    "T26n1522_011:0187a17": "清淨相」故。六、同煩惱不同煩惱相，如經「心染",
    "T26n1522_011:0187a18": "不染相」故。七、同使不同使相，如經「心縛解",
    "T26n1522_011:0187a19": "相」故。八、因相，諸菩薩以願力生，餘眾生自業",
    "T26n1522_011:0187a20": "力生故，如經「心幻起相故、心隨道生相故，乃",
    "T26n1522_011:0187a21": "至無量百千種種心差別相皆如實知」故，以",
    "T26n1522_011:0187a22": "自性清淨心故。第六第七心染不染故、心縛",
    "T26n1522_011:0187a23": "解故，此二句煩惱染示現。第八句心隨道",
    "T26n1522_011:0187a24": "故，生染示現。云何煩惱行稠林差別？",
    "T26n1522_011:0187a25": "經曰：是菩薩如實知諸煩惱深入相、行無邊",
    "T26n1522_011:0187a26": "相、共生不離相、煩惱使一義相、心相應不相",
    "T26n1522_011:0187a27": "應相、隨道生處得報相、三界中差別相、愛無",
    "T26n1522_011:0187a28": "明見箭大過相、三種業因不斷相，略說乃至",
    "T26n1522_011:0187a29": "如實知八萬四千煩惱行差別相。",
    "T26n1522_011:0187b01": "論曰：煩惱行稠林差別者，三種事示現：一、遠",
    "T26n1522_011:0187b02": "入，乃至有頂故，如經「是菩薩如實知煩惱深",
    "T26n1522_011:0187b03": "入相」故。二、難知，無量善根等修集行故，如經",
    "T26n1522_011:0187b04": "「行無邊相」故。三、染業，煩惱生染故。是中隨所",
    "T26n1522_011:0187b05": "縛、以何縛及所縛事，此事說煩惱染染事示",
    "T26n1522_011:0187b06": "現，如經「共生不離相故、煩惱使一義相故、心",
    "T26n1522_011:0187b07": "相應不相應相」故。是中隨所縛者，迭共同事、",
    "T26n1522_011:0187b08": "迭共相依，共生不離故。以何縛者，謂使以",
    "T26n1522_011:0187b09": "有使故不得解脫，煩惱使一義故。所縛事",
    "T26n1522_011:0187b10": "者，謂心心相應、不相應故。不相應者，示可得",
    "T26n1522_011:0187b11": "解脫故。身事生道界因故，生煩惱染示現。",
    "T26n1522_011:0187b12": "如經「隨道生處得報相故、三界中差別相故、",
    "T26n1522_011:0187b13": "於三分中業因障解脫故、隨順世間身口",
    "T26n1522_011:0187b14": "意業故、不斷起因」故。業煩惱妄想染示現，如",
    "T26n1522_011:0187b15": "經「愛無明見箭大過相故、三種業根本不斷",
    "T26n1522_011:0187b16": "相故、乃至如實知八萬四千煩惱行差別相」",
    "T26n1522_011:0187b17": "故。三分者，一、愛行欲眾生；二、無戒眾生；三、外",
    "T26n1522_011:0187b18": "道眾生。云何業行稠林差別？",
    "T26n1522_011:0187b19": "經曰：是菩薩如實知諸業善不善無記相、有",
    "T26n1522_011:0187b20": "作未作相、心共生不離相、因自性盡集果不",
    "T26n1522_011:0187b21": "失次第相、有報無報相、黑業白業黑白業不",
    "T26n1522_011:0187b22": "黑不白業正受業差別相、業因無量相、聖世",
    "T26n1522_011:0187b23": "間差別相、現報生報後報相、乘非乘定不定",
    "T26n1522_011:0187b24": "相，乃至如實知八萬四千諸業差別相。",
    "T26n1522_011:0187b25": "論曰：業行稠林差別者，道因差別示現，如經",
    "T26n1522_011:0187b26": "「是菩薩如實知諸業善不善無記相」故。自性",
    "T26n1522_011:0187b27": "差別，如經「有作未作相」故。方便差別，如經",
    "T26n1522_011:0187b28": "「心共生不離相」故。盡集果差別，如經「因自性",
    "T26n1522_011:0187b29": "盡集果不失次第相」故。已受果未受果差別，",
    "T26n1522_011:0187c01": "如經「有報無報相」故。對差別，如經「黑業白業",
    "T26n1522_011:0187c02": "黑白業不黑不白業正受業差別相」故。因緣",
    "T26n1522_011:0187c03": "差別，如經「業因無量相」故。未集已集差別，",
    "T26n1522_011:0187c04": "如經「聖世間差別相」故。定不定報差別，如經",
    "T26n1522_011:0187c05": "「現報生報後報相故、乘非乘定不定相故，乃",
    "T26n1522_011:0187c06": "至如實知八萬四千諸業差別相」故。是中自",
    "T26n1522_011:0187c07": "性差別有二種業：一、籌量時；二、作業時。方便",
    "T26n1522_011:0187c08": "差別者，心共生熏心，不別生果故。盡集果差",
    "T26n1522_011:0187c09": "別者，無始時業自然念念滅壞，集不失故，有",
    "T26n1522_011:0187c10": "為作業因盡集故。已受果未受果差別者，生",
    "T26n1522_011:0187c11": "報後報受不受應知。對差別者，黑業對白業、",
    "T26n1522_011:0187c12": "白業對黑業、不黑不白業對二業、二業對不",
    "T26n1522_011:0187c13": "黑不白業，業集成就差別應知。定不定差別",
    "T26n1522_011:0187c14": "者，三種時定不定故、三種乘定不定故。非乘",
    "T26n1522_011:0187c15": "者，世間定不定應知。云何根行稠林差別？",
    "T26n1522_011:0187c16": "經曰：是菩薩如實知諸根濡中上差別相，先",
    "T26n1522_011:0187c17": "際後際別異不別異相、上中下相，煩惱共生",
    "T26n1522_011:0187c18": "不離相，乘非乘定不定相、淳熟定相，隨根網",
    "T26n1522_011:0187c19": "輕轉壞取相相、根增上不壞相、轉不轉根差",
    "T26n1522_011:0187c20": "別相，深入共生種種差別相，略說乃至如實",
    "T26n1522_011:0187c21": "知八萬四千諸根差別相。是菩薩如實知眾",
    "T26n1522_011:0187c22": "生信濡中利相，略說乃至如實知八萬四千",
    "T26n1522_011:0187c23": "信差別相。是菩薩如實知諸性濡中上相，略",
    "T26n1522_011:0187c24": "說乃至如實知八萬四千諸性差別相。是菩",
    "T26n1522_011:0187c25": "薩如實知心濡中上相，略說乃至如實知八",
    "T26n1522_011:0187c26": "萬四千心差別相。",
    "T26n1522_011:0187c27": "論曰：根行稠林差別有九種：一、說器差別，",
    "T26n1522_011:0187c28": "如經「是菩薩如實知諸根濡中上差別相」故。",
    "T26n1522_011:0187c29": "二、根轉差別，如經「先際後際別異不別異相」",
    "T26n1522_011:0188a01": "故。三、性差別，如經「上中下相」故。四、煩惱染差",
    "T26n1522_011:0188a02": "別，如經「煩惱共生不離相」故。五、定不定差別，",
    "T26n1522_011:0188a03": "如經「乘非乘定不定相」故、「淳熟定相」故。六、順",
    "T26n1522_011:0188a04": "行差別，如經「隨根網輕轉壞取相相」故。七、聲",
    "T26n1522_011:0188a05": "聞淨差別，如經「根增上不壞相」故。八、菩薩淨",
    "T26n1522_011:0188a06": "差別，如經「轉不轉根差別相」故。九、示一切根",
    "T26n1522_011:0188a07": "攝差別，如經「深入共生種種差別相」故，「略說",
    "T26n1522_011:0188a08": "乃至如實知八萬四千諸根差別相」故。是中",
    "T26n1522_011:0188a09": "根轉差別者，前後根前根下增平故。性差別",
    "T26n1522_011:0188a10": "者，於三乘中性差別故。煩惱染差別者，喜",
    "T26n1522_011:0188a11": "樂等諸根隨煩惱習使染故。定不定差別者，",
    "T26n1522_011:0188a12": "於三乘中於世間中定不定、熟不熟故。是",
    "T26n1522_011:0188a13": "中小乘不定根眾生，菩薩令轉向大乘故；",
    "T26n1522_011:0188a14": "定根者菩薩令度，二乘中解脫報定者捨。",
    "T26n1522_011:0188a15": "順行差別者，有三種順行：一、身依順行，迭共",
    "T26n1522_011:0188a16": "相縛六入展轉故。二、生滅順行，輕壞故。三、觀",
    "T26n1522_011:0188a17": "行取相故。聲聞淨差別者，行增上障滅，能成",
    "T26n1522_011:0188a18": "義故。菩薩淨差別者，轉不轉地差別故。一切",
    "T26n1522_011:0188a19": "根攝差別者，始行方便報熟根差別故。信性",
    "T26n1522_011:0188a20": "心濡中上等無量差別相皆如實知，如經「是",
    "T26n1522_011:0188a21": "菩薩如實知眾生信濡中上相，乃至如實知",
    "T26n1522_011:0188a22": "八萬四千心差別相」故。如是性入應知。云",
    "T26n1522_011:0188a23": "何使行稠林差別？",
    "T26n1522_011:0188a24": "經曰：是菩薩如實知諸使深共生心共生相、",
    "T26n1522_011:0188a25": "心相應不相應不離相、遠入相、無始來不恐",
    "T26n1522_011:0188a26": "怖相、一切禪定解脫三昧三摩跋提神通正",
    "T26n1522_011:0188a27": "修相違相、堅繫縛三界繫相、無始來心相續",
    "T26n1522_011:0188a28": "集相、開諸入門集相、得對治實相、地入隨順",
    "T26n1522_011:0188a29": "不隨順相、不異聖道滅動相，略說乃至如實",
    "T26n1522_011:0188b01": "知八萬四千種種使差別相。",
    "T26n1522_011:0188b02": "論曰：是中使者，隨逐縛義故。此使行稠林差",
    "T26n1522_011:0188b03": "別者，何處隨逐？以何隨逐？此事差別示現。何",
    "T26n1522_011:0188b04": "處隨逐者，報非報心，如經「是菩薩如實知",
    "T26n1522_011:0188b05": "使深共生心共生相」故，心不離現事故。欲色",
    "T26n1522_011:0188b06": "無色上中下差別，如經「心相應不相應不離",
    "T26n1522_011:0188b07": "相」故。隨順乃至有頂，如經「遠入相」故。無邊",
    "T26n1522_011:0188b08": "世界唯智，怖畏如怨賊，未曾有聞思修智，是故",
    "T26n1522_011:0188b09": "不滅，如經「無始來不恐怖相」故。世間禪定等",
    "T26n1522_011:0188b10": "不能滅心隨順行，如經「一切禪定解脫三昧",
    "T26n1522_011:0188b11": "三摩跋提神通正修相違相」故。以何隨逐者，",
    "T26n1522_011:0188b12": "有六種隨逐。六種隨逐者六句說：一者有不",
    "T26n1522_011:0188b13": "斷隨逐，以有不斷相似使作縛故，如經「堅",
    "T26n1522_011:0188b14": "繫縛三界繫相」故。二、遠時隨逐故，如經「無始",
    "T26n1522_011:0188b15": "來心相續集相」故。三、一身生隨逐故，眼等諸",
    "T26n1522_011:0188b16": "入門六種生集識同生隨逐故，及阿黎耶",
    "T26n1522_011:0188b17": "熏故隨逐，如經「開諸入門集相」故。四、不實",
    "T26n1522_011:0188b18": "隨逐，對治實義故，如經「得對治實相」故。五、",
    "T26n1522_011:0188b19": "微細隨逐，於九地中六入處煩惱身隨逐故，",
    "T26n1522_011:0188b20": "如經「地入隨順不隨順相」故。六、離苦隨逐，出",
    "T26n1522_011:0188b21": "世間行餘行不能離故，如經「不異聖道滅動",
    "T26n1522_011:0188b22": "相故，略說乃至如實知八萬四千種種使差",
    "T26n1522_011:0188b23": "別相」故。云何生行稠林差別？",
    "T26n1522_011:0188b24": "經曰：是菩薩如實知諸生差別相、隨業生",
    "T26n1522_011:0188b25": "相、地獄畜生餓鬼阿修羅人天差別相、有色",
    "T26n1522_011:0188b26": "無色生差別相、有想無想生差別相。業是田、",
    "T26n1522_011:0188b27": "愛是水、無明是黑闇、識是種子，後身是生",
    "T26n1522_011:0188b28": "芽相、名色共生而不離相、有癡求愛相續",
    "T26n1522_011:0188b29": "相、欲受欲生樂眾生相續無際相、貪著三界",
    "T26n1522_011:0188c01": "相出相，皆如實知。",
    "T26n1522_011:0188c02": "論曰：生行稠林差別有八種：一、身種種，如",
    "T26n1522_011:0188c03": "經「是菩薩如實知諸生差別相」故。二、業種",
    "T26n1522_011:0188c04": "種，如經「隨業生相」故。三、住處種種，如經「地",
    "T26n1522_011:0188c05": "獄畜生餓鬼阿修羅人天差別相」故。四、色相",
    "T26n1522_011:0188c06": "上下種種，如經「有色無色生差別相」故、「有想",
    "T26n1522_011:0188c07": "無想生差別相」故。五、同外色因種種，如經「業",
    "T26n1522_011:0188c08": "是田、愛是水、無明是黑闇、識是種子，後身是生",
    "T26n1522_011:0188c09": "芽相」故。六、自相種種，如經「名色共生而不",
    "T26n1522_011:0188c10": "離相」故。七、本順生因種種，如經「有癡求愛相",
    "T26n1522_011:0188c11": "續相」故。八、集苦諦種種差別示現，如經「欲",
    "T26n1522_011:0188c12": "受欲生樂眾生相續無際相」故、「貪著三界",
    "T26n1522_011:0188c13": "相出相皆如實知」故。是中欲愛者，樂貪共",
    "T26n1522_011:0188c14": "取，處處求故。欲生者，復有樂有眾生，愛自身、",
    "T26n1522_011:0188c15": "他身，心著相往來上下界取著故。小大無量",
    "T26n1522_011:0188c16": "無想相，出有輪展轉苦諦差別示現。云何習",
    "T26n1522_011:0188c17": "氣行稠林差別？",
    "T26n1522_011:0188c18": "經曰：是菩薩如實知習氣行不行差別相，隨",
    "T26n1522_011:0188c19": "道生處熏有習氣、隨共眾生行有習氣、隨業",
    "T26n1522_011:0188c20": "煩惱有習氣、隨善不善無記法有習氣、後有",
    "T26n1522_011:0188c21": "有習氣、次第隨逐有習氣、深入不斷煩惱牽",
    "T26n1522_011:0188c22": "有習氣、有實不實有習氣、聲聞辟支佛菩薩",
    "T26n1522_011:0188c23": "如來見聞親近熏有習氣，皆如實知。",
    "T26n1522_011:0188c24": "論曰：習氣行稠林差別有十種：一、與果現在",
    "T26n1522_011:0188c25": "非現在差別，如經「是菩薩如實知習氣行不",
    "T26n1522_011:0188c26": "行相」故。二、道熏差別，如經「隨道生處熏有",
    "T26n1522_011:0188c27": "習氣」故。三親近眾生熏差別，如經「隨共眾",
    "T26n1522_011:0188c28": "生行行有習氣」故。四、功業煩惱熏差別，如",
    "T26n1522_011:0188c29": "經「隨業煩惱有習氣」故。五、善業等熏差別，",
    "T26n1522_011:0189a01": "如經「隨善不善無記法有習氣」故。六、中陰熏",
    "T26n1522_011:0189a02": "差別，如經「後有有習氣」故。七、與果次第熏",
    "T26n1522_011:0189a03": "差別，如經「次第隨逐有習氣」故。八、離世間",
    "T26n1522_011:0189a04": "禪因熏差別，遠入熏不斷煩惱煩惱牽故，",
    "T26n1522_011:0189a05": "如經「深入不斷煩惱牽有習氣」故。九、同法異",
    "T26n1522_011:0189a06": "外道行解脫熏差別，如經「有實不實有習氣」",
    "T26n1522_011:0189a07": "故。十、乘熏差別示現，如經「聲聞辟支佛菩",
    "T26n1522_011:0189a08": "薩如來見聞親近熏有習氣皆如實知」故。云",
    "T26n1522_011:0189a09": "何三聚行稠林差別？",
    "T26n1522_011:0189a10": "經曰：是菩薩如實知眾生三聚正定相、邪定",
    "T26n1522_011:0189a11": "相、離此二不定相，正見正定相、邪見邪定相、",
    "T26n1522_011:0189a12": "離此二不定相，五逆邪定相、五根正定相、",
    "T26n1522_011:0189a13": "離此二不定相，八邪邪定相、正位正定相、更",
    "T26n1522_011:0189a14": "不作故離此二不定相，妬悋惡行不轉邪定",
    "T26n1522_011:0189a15": "相、修行無上聖道正定相、離此二不定相，皆",
    "T26n1522_011:0189a16": "如實知。佛子！菩薩隨順如是智，名為安住",
    "T26n1522_011:0189a17": "菩薩善慧地。",
    "T26n1522_011:0189a18": "論曰：眾生三聚行稠林差別有五種：一、有涅",
    "T26n1522_011:0189a19": "槃法無涅槃法三乘中一向定差別，如經「是",
    "T26n1522_011:0189a20": "菩薩如實知眾生三聚正定相、邪定相、離此",
    "T26n1522_011:0189a21": "二不定相」故。二、善行惡行因差別，如經「正見",
    "T26n1522_011:0189a22": "正定相、邪見邪定相、離此二不定相」故。三、惡",
    "T26n1522_011:0189a23": "道善道因差別，如經「五逆邪定相、五根正定",
    "T26n1522_011:0189a24": "相、離此二不定相」故。四、外道聲聞因差別，如",
    "T26n1522_011:0189a25": "經「八邪邪定相、正位正定相、更不作故離此",
    "T26n1522_011:0189a26": "二不定相」故。五、菩薩差別示現，如經「妬悋",
    "T26n1522_011:0189a27": "惡行不轉邪定相、修行無上聖道正定相、離此",
    "T26n1522_011:0189a28": "二不定相皆如實知」故。捨可化眾生名妬，",
    "T26n1522_011:0189a29": "不喜施他財名悋過，能生他苦惡行不轉。",
    "T26n1522_011:0189b01": "菩薩波羅蜜相違邪定菩薩，是名法師方便",
    "T26n1522_011:0189b02": "成就、智成就、入行成就。三種事成就，此地中",
    "T26n1522_011:0189b03": "善住，如經「佛子！菩薩隨順如是智，名為安",
    "T26n1522_011:0189b04": "住菩薩善慧地」故。云何說成就？與眾生解脫",
    "T26n1522_011:0189b05": "方便故。",
    "T26n1522_011:0189b06": "經曰：是菩薩住此菩薩善慧地已，如實知",
    "T26n1522_011:0189b07": "眾生如是諸行差別相，隨其解脫而與因",
    "T26n1522_011:0189b08": "緣。是菩薩如實知化眾生法，如實知度眾生",
    "T26n1522_011:0189b09": "法，說聲聞乘法、說辟支佛乘法、說菩薩乘",
    "T26n1522_011:0189b10": "法，如實知說如來地法。是菩薩如是知已，",
    "T26n1522_011:0189b11": "如實為眾生說法令得解脫。隨心差別、隨",
    "T26n1522_011:0189b12": "使差別、隨根差別、隨信差別、隨境界差別、",
    "T26n1522_011:0189b13": "種種行習氣、隨順一切境界智、隨順性行稠",
    "T26n1522_011:0189b14": "林、隨生煩惱業習氣轉、隨聚差別、隨乘信，",
    "T26n1522_011:0189b15": "令得解脫而為說法。",
    "T26n1522_011:0189b16": "論曰：說成就者，隨其解脫而與因緣，如經",
    "T26n1522_011:0189b17": "「是菩薩住此菩薩善慧地已，如實知眾生如",
    "T26n1522_011:0189b18": "是諸行差別相，隨其解脫而與因緣」故。彼",
    "T26n1522_011:0189b19": "說成就，復三種相示現：一、智成就；二、口業成",
    "T26n1522_011:0189b20": "就；三、法師成就。智成就者，隨所知、隨所依，",
    "T26n1522_011:0189b21": "此事說應知。何者隨所知說？解脫器得熟",
    "T26n1522_011:0189b22": "故、解脫體正度故、解脫差別以三乘差別",
    "T26n1522_011:0189b23": "故，如經「是菩薩如實知化眾生法乃至如實",
    "T26n1522_011:0189b24": "知說如來地法」故。何者隨所依說？所說法",
    "T26n1522_011:0189b25": "對器故。隨應度者，授對治法故。是義二句",
    "T26n1522_011:0189b26": "說。所說法器成，隨根隨信而為說法，此義",
    "T26n1522_011:0189b27": "二句說。如經「是菩薩如是知已，如實為眾",
    "T26n1522_011:0189b28": "生說法，令得解脫，隨心差別、隨使差別、",
    "T26n1522_011:0189b29": "隨根差別、隨信差別」故。隨譬喻解器，如經",
    "T26n1522_011:0189c01": "「隨境界差別」，種種行習氣故。隨種種異行",
    "T26n1522_011:0189c02": "器，如經「隨順一切境界智」故。乃至得成就",
    "T26n1522_011:0189c03": "器，如經「隨順性行稠林」故。隨辭辯器，彼生",
    "T26n1522_011:0189c04": "煩惱業熏同行故，如經「隨生煩惱業習氣",
    "T26n1522_011:0189c05": "轉」故。定不定根轉器，如經「隨聚差別」故。隨",
    "T26n1522_011:0189c06": "乘因能乘出器，如經「隨乘信令得解脫而",
    "T26n1522_011:0189c07": "為說法」故。云何智業成就？",
    "T26n1522_011:0189c08": "經曰：是菩薩住此菩薩善慧地中，略說作",
    "T26n1522_011:0189c09": "大法師，住在大法師深妙義中，守護諸佛法",
    "T26n1522_011:0189c10": "藏。",
    "T26n1522_011:0189c11": "論曰：是中說者、持者二句示現。住在大法師",
    "T26n1522_011:0189c12": "深妙義中者，有二十種能作法師事。云何能",
    "T26n1522_011:0189c13": "作法師事？一者時；二者正意；三者頓；四者相",
    "T26n1522_011:0189c14": "續；五者漸；六者次；七者句義漸次；八者示；",
    "T26n1522_011:0189c15": "九者喜；十者勸；十一者具德；十二者不毀；十",
    "T26n1522_011:0189c16": "三者不亂；十四者如法；十五者隨眾；十六者",
    "T26n1522_011:0189c17": "慈心；十七者安隱心；十八者憐愍心；十九者",
    "T26n1522_011:0189c18": "不著利養名聞；二十者不自讚毀他。是中",
    "T26n1522_011:0189c19": "時者，無八難故。如偈說：",
    "T26n1522_011:0189c20": "「如王懷憂惱，　　病恚著諸欲，",
    "T26n1522_011:0189c21": "　險處無侍衛，　　讒佞無忠臣。",
    "T26n1522_011:0189c22": "　如是八難時，　　智臣不應語，",
    "T26n1522_011:0189c23": "　心王亦如是，　　非時不應說。」",
    "T26n1522_011:0189c24": "正意者，正威儀住，非不正住。此義云何？自立",
    "T26n1522_011:0189c25": "他坐不應為說法，如是等如戒經中廣說。",
    "T26n1522_011:0189c26": "何以故？諸佛菩薩敬重法故。以敬法故，令",
    "T26n1522_011:0189c27": "他生尊重心，聞法恭敬攝心聽故。頓者，是菩",
    "T26n1522_011:0189c28": "薩正意，為一切眾說一切法，離慳法垢故。",
    "T26n1522_011:0189c29": "相續者，說無休息，捨諸法中嫉妬意故。漸",
    "T26n1522_011:0190a01": "者，如字句次第說故。次者，如字句次第義，",
    "T26n1522_011:0190a02": "亦如是說故。句義漸次者，說同義法不說",
    "T26n1522_011:0190a03": "不同義法故。示者，示所應示等故。喜者，喜",
    "T26n1522_011:0190a04": "所應喜故。勸者，怯弱眾生助令勇猛故。具",
    "T26n1522_011:0190a05": "德者，現智、比智阿含所證具說故。不毀者，隨",
    "T26n1522_011:0190a06": "順善道說故。不亂者，不動不雜，正入非稠林",
    "T26n1522_011:0190a07": "故。如法者，具說四聖諦故。隨眾者，於四眾",
    "T26n1522_011:0190a08": "八部隨所應聞而為說法故。如是十五種",
    "T26n1522_011:0190a09": "相，菩薩隨順利益他說一切法故。慈心者，",
    "T26n1522_011:0190a10": "於怨眾生中起慈心說法故。安隱心者，於",
    "T26n1522_011:0190a11": "惡行眾生中起利益心說法故。憐愍心者，",
    "T26n1522_011:0190a12": "於受苦樂放逸眾生中起憐愍利樂心說法",
    "T26n1522_011:0190a13": "故。不著利養名聞者，心不悕望，常行遠",
    "T26n1522_011:0190a14": "離故。不自讚毀他者，離我慢嫉妬隨煩惱",
    "T26n1522_011:0190a15": "為眾生說法故。如是五種相，菩薩自心清淨",
    "T26n1522_011:0190a16": "故。具此二十事能作法師，是名住大法師",
    "T26n1522_011:0190a17": "深妙義中故。如是說成就中智成就已說。云",
    "T26n1522_011:0190a18": "何口業成就？",
    "T26n1522_011:0190a19": "經曰：通達無量智方便四無礙智，起菩薩言",
    "T26n1522_011:0190a20": "辭說法，是菩薩日夜常不壞四無礙智。何等",
    "T26n1522_011:0190a21": "為四？所謂法無礙、義無礙、辭無礙、樂說無",
    "T26n1522_011:0190a22": "礙。",
    "T26n1522_011:0190a23": "論曰：口業成就者，菩薩以四無礙言音說",
    "T26n1522_011:0190a24": "法，如經「通達無量智方便乃至樂說無礙」",
    "T26n1522_011:0190a25": "故。不壞者，不動故。是中四無礙境界者，一、法",
    "T26n1522_011:0190a26": "體；二、法境界體；三、正得與眾生；四、正求與無",
    "T26n1522_011:0190a27": "量門。是中法體者，遠離二邊生法所攝，如色",
    "T26n1522_011:0190a28": "礙相如是等。法境界體者，彼遠離二邊生法",
    "T26n1522_011:0190a29": "所攝中，如實智境界。菩薩如彼生法所攝智",
    "T26n1522_011:0190b01": "境界中住如色。何者是色？眼色等虛妄分別",
    "T26n1522_011:0190b02": "如是等。正得與眾生者，於彼如實智境界",
    "T26n1522_011:0190b03": "中隨他所喜言說正知隨他言說正知而與",
    "T26n1522_011:0190b04": "故。正求與無量門者，於彼隨他所喜言語正",
    "T26n1522_011:0190b05": "知無量種種義語隨知而與故。是四無礙智",
    "T26n1522_011:0190b06": "十種差別：一、依自相；二、依同相；三、行相；四、",
    "T26n1522_011:0190b07": "說相；五、智相；六、無我慢相；七、小乘大乘相；八、",
    "T26n1522_011:0190b08": "菩薩地相；九、如來地相；十、作住持相。後五是",
    "T26n1522_011:0190b09": "淨相。云何自相？",
    "T26n1522_011:0190b10": "經曰：是菩薩用法無礙智知諸法自相，以",
    "T26n1522_011:0190b11": "義無礙智知諸法差別相，以辭無礙智知",
    "T26n1522_011:0190b12": "不壞說諸法，以樂說無礙智知諸法次第不",
    "T26n1522_011:0190b13": "斷說。",
    "T26n1522_011:0190b14": "論曰：是中自相者，有四種：一、生法自相；二、",
    "T26n1522_011:0190b15": "差別自相；三、想堅固自相；四、彼想差別自",
    "T26n1522_011:0190b16": "相。如經「是菩薩用法無礙智知諸法自相",
    "T26n1522_011:0190b17": "故，以義無礙智知諸法差別相故，以辭無",
    "T26n1522_011:0190b18": "礙智知不壞說諸法故，以樂說無礙智知",
    "T26n1522_011:0190b19": "諸法次第不斷」故。是中不壞說者，隨所覺諸",
    "T26n1522_011:0190b20": "相，隨彼彼眾生種種說法故。次第不斷說",
    "T26n1522_011:0190b21": "者，次第不息無量眾多異名，為堅固彼義",
    "T26n1522_011:0190b22": "故。云何同相？",
    "T26n1522_011:0190b23": "經曰：復次以法無礙智知諸法無體性，以",
    "T26n1522_011:0190b24": "義無礙智知諸法生滅相，以辭無礙智知",
    "T26n1522_011:0190b25": "諸法假名而不斷假名法說，以樂說無礙智",
    "T26n1522_011:0190b26": "隨假名不壞無邊法說。",
    "T26n1522_011:0190b27": "論曰：是中同相有四種：一者一切法同相；二",
    "T26n1522_011:0190b28": "者一切有為法同相；三者一切法假名同相；",
    "T26n1522_011:0190b29": "四者假名假名同相。如經「復次以法無礙智",
    "T26n1522_011:0190c01": "知諸法無體性故，以義無礙智知諸法生",
    "T26n1522_011:0190c02": "滅相故，以辭無礙智知諸法假名而不斷",
    "T26n1522_011:0190c03": "假名法說故，以樂說無礙智隨假名不壞無",
    "T26n1522_011:0190c04": "邊法說」故。是中無常門入無我義中。第二同",
    "T26n1522_011:0190c05": "相初智境界成，是中知諸法假名而不斷假",
    "T26n1522_011:0190c06": "名法者，假名法以餘假名法說。隨假名不",
    "T26n1522_011:0190c07": "壞無邊法者，不壞前假名而能異假名說。",
    "T26n1522_011:0190c08": "云何行相？",
    "T26n1522_011:0190c09": "經曰：復次以法無礙智知現在諸法差別，",
    "T26n1522_011:0190c10": "以義無礙智知過去未來諸法差別，以辭",
    "T26n1522_011:0190c11": "無礙智知過去未來現在諸法以不壞說",
    "T26n1522_011:0190c12": "法，以樂說無礙智於一一世得無量法明",
    "T26n1522_011:0190c13": "故說法。",
    "T26n1522_011:0190c14": "論曰：是中行相者有四種：一、生行相；二、已",
    "T26n1522_011:0190c15": "生未生行相；三、物假名行相；四、說事行相。如",
    "T26n1522_011:0190c16": "經復「次以法無礙智知現在諸法差別故，",
    "T26n1522_011:0190c17": "以義無礙智知過去未來諸法差別故，以",
    "T26n1522_011:0190c18": "辭無礙智知過去未來現在諸法以不壞說",
    "T26n1522_011:0190c19": "法故，以樂說無礙智於一一世得無邊法",
    "T26n1522_011:0190c20": "明」故。說法故一一世現在世故，過去未來",
    "T26n1522_011:0190c21": "彼彼世間攝受應知，見過去未來世知現",
    "T26n1522_011:0190c22": "在世。如是彼菩薩智境界成就。事行相者，",
    "T26n1522_011:0190c23": "不出三世中應知。無量法明者，異異法明",
    "T26n1522_011:0190c24": "應知。云何說相？",
    "T26n1522_011:0190c25": "經曰：復次以法無礙智知諸法差別，以義",
    "T26n1522_011:0190c26": "無礙智知諸法義差別，以辭無礙智隨諸",
    "T26n1522_011:0190c27": "言音而為說法，以樂說無礙智隨所樂解",
    "T26n1522_011:0190c28": "而為說法。",
    "T26n1522_011:0190c29": "論曰：是中說相者，有四種：一、修多羅說相；二、",
    "T26n1522_011:0191a01": "彼解釋說相；三、隨順說相；四、相似說相。如經",
    "T26n1522_011:0191a02": "「復次以法無礙智知諸法差別故，以義無",
    "T26n1522_011:0191a03": "礙智知諸法義差別故，以辭無礙智隨諸",
    "T26n1522_011:0191a04": "言音而為說法故，以樂說無礙智隨所樂",
    "T26n1522_011:0191a05": "解而為說法」故。是中隨諸言音說者，隨彼",
    "T26n1522_011:0191a06": "眾生言音說故。隨所樂解說者，隨諸眾生",
    "T26n1522_011:0191a07": "所有心念，乃至隨所有種種譬喻說。云何智",
    "T26n1522_011:0191a08": "相？",
    "T26n1522_011:0191a09": "經曰：復次以法無礙智以法智知諸法差",
    "T26n1522_011:0191a10": "別不壞方便，以義無礙智以比智如實知",
    "T26n1522_011:0191a11": "諸法差別，以辭無礙智以世智正見故說",
    "T26n1522_011:0191a12": "法，以樂說無礙智以第一義智方便故說",
    "T26n1522_011:0191a13": "法。",
    "T26n1522_011:0191a14": "論曰：是中智相者，有四種：一、現見智；二、比",
    "T26n1522_011:0191a15": "智；三、欲得方便智；四、得智。如經「復次以法",
    "T26n1522_011:0191a16": "無礙智以法智知諸法差別不壞方便故，",
    "T26n1522_011:0191a17": "以義無礙智以比智如實知諸法差別故，",
    "T26n1522_011:0191a18": "以辭無礙智以世智正見故說法，以樂說",
    "T26n1522_011:0191a19": "無礙智以第一義智方便故說法」。是中法智",
    "T26n1522_011:0191a20": "者，知諦差別不異方便法智差別，不壞方便",
    "T26n1522_011:0191a21": "故。比智者，如此如實分別，餘亦如是。比智",
    "T26n1522_011:0191a22": "如實諦差別知故。第一義智方便者，非顛倒",
    "T26n1522_011:0191a23": "異說應知。云何無我慢相？",
    "T26n1522_011:0191a24": "經曰：復次以法無礙智知諸法一相不壞，",
    "T26n1522_011:0191a25": "以義無礙智知陰界入諦因緣集方便，以",
    "T26n1522_011:0191a26": "辭無礙智知一切世間之所歸敬善妙音聲",
    "T26n1522_011:0191a27": "字句說法，以樂說無礙智所說轉勝無量法",
    "T26n1522_011:0191a28": "明說法。",
    "T26n1522_011:0191a29": "論曰：是中無我慢相者，有四種：一、第一義諦",
    "T26n1522_011:0191b01": "無我慢相；二、世諦無我慢相；三、說美妙無我",
    "T26n1522_011:0191b02": "慢相；四、說無上無我慢相。如經「復次以法",
    "T26n1522_011:0191b03": "無礙智知諸法一相不壞故，以義無礙智",
    "T26n1522_011:0191b04": "知陰界入諦因緣集方便故，以辭無礙智",
    "T26n1522_011:0191b05": "知一切世間之所歸敬善妙音聲字句說法",
    "T26n1522_011:0191b06": "故，以樂說無礙智所說轉勝無量法明說法」",
    "T26n1522_011:0191b07": "故。是中一相不壞者，無我不壞故。我知無",
    "T26n1522_011:0191b08": "我、我證無我，如是等壞陰等方便入無我",
    "T26n1522_011:0191b09": "故，是故彼菩薩智境界成。一、聚積著我；二、異",
    "T26n1522_011:0191b10": "因著；三、欲著；四、作著。此對治如是次第，陰",
    "T26n1522_011:0191b11": "等方便應知。云何小乘大乘相？",
    "T26n1522_011:0191b12": "經曰：復次以法無礙智知諸法無有差別",
    "T26n1522_011:0191b13": "攝在一乘，以義無礙智知分別諸乘差別",
    "T26n1522_011:0191b14": "門，以辭無礙智能說諸乘不壞，以樂說無",
    "T26n1522_011:0191b15": "礙智於一一乘無量法明說。",
    "T26n1522_011:0191b16": "論曰：是中小乘大乘相者，有四種：一、觀相；",
    "T26n1522_011:0191b17": "二、性相；三、解脫相；四、念相。如經「復次以法",
    "T26n1522_011:0191b18": "無礙智知諸法無有差別攝在一乘故，以",
    "T26n1522_011:0191b19": "義無礙智知分別諸乘差別門故，以辭無",
    "T26n1522_011:0191b20": "礙智能說諸乘不壞故，以樂說無礙智於",
    "T26n1522_011:0191b21": "一一乘無量法明說」故。是中知諸法無有差",
    "T26n1522_011:0191b22": "別攝在一乘者，一觀不異應知。能說諸乘",
    "T26n1522_011:0191b23": "不壞者，依同解脫不懼。無量法明說者，種",
    "T26n1522_011:0191b24": "種法明分別說故。隨可度者依種種念行",
    "T26n1522_011:0191b25": "隨順解脫。云何菩薩地相？",
    "T26n1522_011:0191b26": "經曰：復次以法無礙智知一切菩薩行法行",
    "T26n1522_011:0191b27": "智行隨智入，以義無礙智知分別說十地義",
    "T26n1522_011:0191b28": "差別入，以辭無礙智不壞說與隨順諸地",
    "T26n1522_011:0191b29": "道，以樂說無礙智說一一地無量相。",
    "T26n1522_011:0191c01": "論曰：是中菩薩地相者，有四種：一、智相；二、",
    "T26n1522_011:0191c02": "說相；三、與方便相；四、入無量門相。如經「復次",
    "T26n1522_011:0191c03": "以法無礙智知一切菩薩行法行智行隨",
    "T26n1522_011:0191c04": "智入故，以義無礙智知分別說十地義差",
    "T26n1522_011:0191c05": "別入故，以辭無礙智知不壞說與隨順諸",
    "T26n1522_011:0191c06": "地道故，以樂說無礙智說一一地無量相」",
    "T26n1522_011:0191c07": "故。是中一切菩薩行者，法行、智行示現觀智",
    "T26n1522_011:0191c08": "說故。十地差別者，謂心說者，口言應知。不壞",
    "T26n1522_011:0191c09": "說與隨順諸地道者，不顛倒教授故。云何如",
    "T26n1522_011:0191c10": "來地相？",
    "T26n1522_011:0191c11": "經曰：復次以法無礙智知一切佛於一念",
    "T26n1522_011:0191c12": "間得正覺，以義無礙智知種種時事相差",
    "T26n1522_011:0191c13": "別，以辭無礙智隨正覺差別說，以樂說",
    "T26n1522_011:0191c14": "無礙智於一一句法無量劫說而不窮盡。",
    "T26n1522_011:0191c15": "論曰：是中如來地相者，有四種：一、法身相；",
    "T26n1522_011:0191c16": "二、色身相；三、正覺相；四、說相。如經「復次以",
    "T26n1522_011:0191c17": "法無礙智知一切佛於一念間得正覺故，",
    "T26n1522_011:0191c18": "以義無礙智知種種時事相差別故，以辭",
    "T26n1522_011:0191c19": "無礙智隨正覺差別說故，以樂說無礙智",
    "T26n1522_011:0191c20": "於一一句法無量劫說而不窮盡」故。是中",
    "T26n1522_011:0191c21": "時者，隨何劫中、成何等佛事者，隨以何等",
    "T26n1522_011:0191c22": "佛國土、隨何等佛身相者，隨名所記可得",
    "T26n1522_011:0191c23": "見聞故。隨正覺者，依十種佛如正覺應",
    "T26n1522_011:0191c24": "知。云何作住持相？",
    "T26n1522_011:0191c25": "經曰：復次以法無礙智知一切佛語力無畏",
    "T26n1522_011:0191c26": "不共佛法大悲無礙智行轉法輪隨順一切智",
    "T26n1522_011:0191c27": "智，以義無礙智知隨順如來音聲出八萬",
    "T26n1522_011:0191c28": "四千隨眾生心隨根隨信差別，以辭無礙",
    "T26n1522_011:0191c29": "智一切眾生行以如來音聲不壞說，以樂",
    "T26n1522_011:0192a01": "說無礙智以諸佛智行神通圓滿隨信說法。",
    "T26n1522_011:0192a02": "論曰：是中作住持相者，有四種：一、覺相；二、",
    "T26n1522_011:0192a03": "差別相；三、說相；四、彼無量相。如經「復次以",
    "T26n1522_011:0192a04": "法無礙智知一切佛語力無畏不共佛法大",
    "T26n1522_011:0192a05": "悲無礙智行轉法輪隨順一切智智故，以",
    "T26n1522_011:0192a06": "義無礙智知隨順如來音聲出八萬四千隨",
    "T26n1522_011:0192a07": "眾生心隨根隨信差別故，以辭無礙智一切",
    "T26n1522_011:0192a08": "眾生行以如來音聲不壞說故，以樂說無礙",
    "T26n1522_011:0192a09": "智以諸佛智行神通圓滿隨信說法」故。是中",
    "T26n1522_011:0192a10": "佛語者，能說法故。力者，能破憍慢眾生故。",
    "T26n1522_011:0192a11": "無畏者，能降伏外道故。不共佛法者，不同",
    "T26n1522_011:0192a12": "聲聞辟支佛故。大悲者，常能說法故。無礙智",
    "T26n1522_011:0192a13": "行者，依彼說法故。轉法輪者，隨順說法故。",
    "T26n1522_011:0192a14": "此一切事，一切智智通達知故。隨心者，隨",
    "T26n1522_011:0192a15": "心性應知。諸佛智行神通圓滿者，諸佛法身",
    "T26n1522_011:0192a16": "此行為利益眾生行不可壞故。言圓滿，隨",
    "T26n1522_011:0192a17": "彼信故，示現菩薩無盡樂說。如是口業成就",
    "T26n1522_011:0192a18": "已說。云何法師自在成就？四種事示現：一、持",
    "T26n1522_011:0192a19": "成就；二、說成就；三、問答成就；四、受持成就。云",
    "T26n1522_011:0192a20": "何持成就？",
    "T26n1522_011:0192a21": "經曰：佛子！菩薩如是善知無礙智，安住第九",
    "T26n1522_011:0192a22": "菩薩地，名為得諸佛法藏能作大法師。得",
    "T26n1522_011:0192a23": "眾義陀羅尼、眾法陀羅尼、起智陀羅尼、光明",
    "T26n1522_011:0192a24": "陀羅尼、善意陀羅尼、眾財陀羅尼、威德陀",
    "T26n1522_011:0192a25": "羅尼、無障礙門陀羅尼、無量陀羅尼，得種",
    "T26n1522_011:0192a26": "種義陀羅尼。得如是等陀羅尼門，滿足十",
    "T26n1522_011:0192a27": "阿僧祇百千陀羅尼門。如是十阿僧祇百",
    "T26n1522_011:0192a28": "千音聲方便，如是十阿僧祇百千無量信樂",
    "T26n1522_011:0192a29": "門差別說法。是菩薩得如是十阿僧祇百千",
    "T26n1522_011:0192b01": "無量陀羅尼門，能於無量諸佛所聽法聞已",
    "T26n1522_011:0192b02": "不忘，如所聞法能以無量差別門為人",
    "T26n1522_011:0192b03": "演說。",
    "T26n1522_011:0192b04": "論曰：持成就者，有十種陀羅尼：一、義陀羅",
    "T26n1522_011:0192b05": "尼，如經「得眾義陀羅尼」故。二、聞陀羅尼，如",
    "T26n1522_011:0192b06": "經「得眾法陀羅尼」故。三、智陀羅尼，如經「起",
    "T26n1522_011:0192b07": "智陀羅尼」故。四、放光陀羅尼，如經「光明陀羅",
    "T26n1522_011:0192b08": "尼」故。五、降伏他陀羅尼，如經「善意陀羅尼」",
    "T26n1522_011:0192b09": "故。六、供養如來布施攝取貧窮眾生陀羅尼，",
    "T26n1522_011:0192b10": "如經「得眾財陀羅尼」故。七、於大乘中狹劣",
    "T26n1522_011:0192b11": "眾生示教利益陀羅尼，如經「威德陀羅尼」故。",
    "T26n1522_011:0192b12": "八、不斷辯才陀羅尼，如經「得無障礙門陀羅",
    "T26n1522_011:0192b13": "尼」故。九、無盡樂說陀羅尼，如經「得無量陀",
    "T26n1522_011:0192b14": "羅尼」故。十、種種義樂說陀羅尼，如經「得種",
    "T26n1522_011:0192b15": "種義陀羅尼」故。乃至隨所聞無量差別說",
    "T26n1522_011:0192b16": "如是等餘經文，說成就、問答成就、受持成就，",
    "T26n1522_011:0192b17": "如經說應知，易解故不釋。餘如前說。",
    "T26n1522_011:0192b18": "經曰：是菩薩於一佛所，以十阿僧祇百千陀",
    "T26n1522_011:0192b19": "羅尼門聽受法：如從一佛聽法，餘無量無",
    "T26n1522_011:0192b20": "邊諸佛亦復如是。是菩薩於禮敬佛時，所",
    "T26n1522_011:0192b21": "聞法明門能受，非多學聲聞，得大陀羅尼力，",
    "T26n1522_011:0192b22": "於十萬劫所能受持。是菩薩得如是陀羅",
    "T26n1522_011:0192b23": "尼力及無礙智樂說力說法。說法時在於",
    "T26n1522_011:0192b24": "法座，遍一切三千大千世界，隨眾生心差",
    "T26n1522_011:0192b25": "別說法。是菩薩法座，唯除諸佛及受職菩",
    "T26n1522_011:0192b26": "薩，於一切中最為殊勝，得無量法明。是菩",
    "T26n1522_011:0192b27": "薩處於法座，或以一音說，令一切大眾悉",
    "T26n1522_011:0192b28": "得解了、即得解了。或以種種音說，令一切",
    "T26n1522_011:0192b29": "大眾各得開解、即得開解。或但放光明",
    "T26n1522_011:0192c01": "說，令一切大眾各得解法、即得解法。或以",
    "T26n1522_011:0192c02": "一切毛孔皆出法音，或以三千大千世界所",
    "T26n1522_011:0192c03": "有色物皆出法音，或以一音周遍一切法",
    "T26n1522_011:0192c04": "界皆令得解，或以一切音聲法聲住持，或",
    "T26n1522_011:0192c05": "於一切世界歌詠樂音一切音聲皆出法音，",
    "T26n1522_011:0192c06": "或於一字聲中一切法字句聲皆差別說，",
    "T26n1522_011:0192c07": "或於不可說世界無量地水火風聚細微塵",
    "T26n1522_011:0192c08": "差別一一微塵中不可說法門皆悉能說。是",
    "T26n1522_011:0192c09": "菩薩，三千大千世界所有眾生於一念間一",
    "T26n1522_011:0192c10": "時問難，彼一一眾生以無量音聲差別問",
    "T26n1522_011:0192c11": "難，如一人所問餘者異問，是菩薩於一念",
    "T26n1522_011:0192c12": "間悉受如是問難，但以一音皆令開解。",
    "T26n1522_011:0192c13": "如是二三千大千世界，若三四五，若十二十",
    "T26n1522_011:0192c14": "三十四十五十，若百三千大千世界，若千三",
    "T26n1522_011:0192c15": "千大千世界，若萬十萬百萬若億三千大千",
    "T26n1522_011:0192c16": "世界，若十億百千萬億那由他，乃至無量無",
    "T26n1522_011:0192c17": "邊不可說不可說三千大千世界，滿中眾生",
    "T26n1522_011:0192c18": "於一念間一時問難，彼一一眾生以無量",
    "T26n1522_011:0192c19": "音聲差別問難，如一人所問餘者異問，是菩",
    "T26n1522_011:0192c20": "薩於一念間悉受如是問難，但以一音皆",
    "T26n1522_011:0192c21": "令開解。",
    "T26n1522_011:0192c22": "是菩薩於不可說不可說世界遍滿其中，隨",
    "T26n1522_011:0192c23": "心、隨根、隨信為眾生說法，得法明故。求",
    "T26n1522_011:0192c24": "如來力滿足佛事，與一切眾生而作依止。",
    "T26n1522_011:0192c25": "是菩薩轉倍精進，攝取如是智明。若於一一",
    "T26n1522_011:0192c26": "毛頭處，有不可說不可說世界微塵數如來",
    "T26n1522_011:0192c27": "大會，佛在其中而為說法，一一如來為不",
    "T26n1522_011:0192c28": "可說不可說世界微塵數眾生說法，一一眾生",
    "T26n1522_011:0192c29": "心中有不可說不可說世界微塵數心生，如",
    "T26n1522_011:0193a01": "來如是隨眾生心而與法門。如一佛，一切",
    "T26n1522_011:0193a02": "佛在一一毛頭處亦如是。如是一切法界",
    "T26n1522_011:0193a03": "中，於是中生大憶念力，於一念間從一切",
    "T26n1522_011:0193a04": "佛所受一切法明而不失一句，何況所說",
    "T26n1522_011:0193a05": "一切世界中眾生。",
    "T26n1522_011:0193a06": "是菩薩住此菩薩善慧地中轉勝，晝夜更無",
    "T26n1522_011:0193a07": "餘念入佛境界，常得親近一切諸佛，通達",
    "T26n1522_011:0193a08": "甚深菩薩解脫。是菩薩隨順如是智，常入",
    "T26n1522_011:0193a09": "三昧不離親近諸佛，而於一一劫中見無量",
    "T26n1522_011:0193a10": "佛、無量百佛、無量千佛、無量百千佛、無量百千",
    "T26n1522_011:0193a11": "那由他佛、無量億佛、無量百億佛、無量千億佛、",
    "T26n1522_011:0193a12": "無量百千億佛、無量百千億那由他佛，以上",
    "T26n1522_011:0193a13": "妙供具供養恭敬尊重讚歎親近諸佛，於諸",
    "T26n1522_011:0193a14": "佛所種種問難通達說法陀羅尼。是菩薩彼",
    "T26n1522_011:0193a15": "諸善根轉勝明淨。佛子！譬如本真金，作莊嚴",
    "T26n1522_011:0193a16": "具已，繫在轉輪聖王若頸若頂，一切小王四",
    "T26n1522_011:0193a17": "天下人所有一切諸莊嚴具無能及者。如是",
    "T26n1522_011:0193a18": "佛子！菩薩住此菩薩善慧地中，彼諸善根轉",
    "T26n1522_011:0193a19": "勝明淨，一切聲聞辟支佛及下地菩薩所不",
    "T26n1522_011:0193a20": "能壞。是菩薩善根轉明，能照眾生煩惱心",
    "T26n1522_011:0193a21": "稠林處，照已還攝。佛子！譬如大梵王，二千",
    "T26n1522_011:0193a22": "世界中所有一切深稠林處皆悉能照。如是",
    "T26n1522_011:0193a23": "佛子！菩薩住此菩薩善慧地中，彼諸善根光",
    "T26n1522_011:0193a24": "明照諸眾生煩惱心稠林處，照已還攝。是菩",
    "T26n1522_011:0193a25": "薩十波羅蜜中力波羅蜜增上，餘波羅蜜非",
    "T26n1522_011:0193a26": "不修習，隨力隨分。佛子！是名略說菩薩第九",
    "T26n1522_011:0193a27": "菩薩善慧地。若廣說者，於無量劫說不可",
    "T26n1522_011:0193a28": "盡。菩薩住此地中，多作大梵天王，得大勢",
    "T26n1522_011:0193a29": "力主二千世界，於自在中而得自在，如實",
    "T26n1522_011:0193b01": "正解最為殊勝，善能宣說聲聞辟支佛菩薩",
    "T26n1522_011:0193b02": "波羅蜜行，眾生問難無能窮盡。所作善業布",
    "T26n1522_011:0193b03": "施愛語利益同事，是諸福德皆不離念佛、",
    "T26n1522_011:0193b04": "念法、念僧、念菩薩、念菩薩行、念波羅蜜、念十地、",
    "T26n1522_011:0193b05": "念不壞力、念無畏、念不共佛法，乃至不離念",
    "T26n1522_011:0193b06": "一切種一切智智。常生是心：我當於一切",
    "T26n1522_011:0193b07": "眾生中，為首為勝為大、為妙為微妙、為上",
    "T26n1522_011:0193b08": "為無上、為導為將、為師為尊，乃至為一切",
    "T26n1522_011:0193b09": "智智依止者。復從是念發精進行，以精進",
    "T26n1522_011:0193b10": "力故，於一念間得十阿僧祇百千佛國土",
    "T26n1522_011:0193b11": "微塵數三昧，見十阿僧祇百千佛國土微塵",
    "T26n1522_011:0193b12": "數佛、知十阿僧祇百千佛國土微塵數佛神",
    "T26n1522_011:0193b13": "力、能動十阿僧祇百千佛國土微塵數世界、",
    "T26n1522_011:0193b14": "能入十阿僧祇百千佛國土微塵數世界、能",
    "T26n1522_011:0193b15": "照十阿僧祇百千佛國土微塵數世界、能化",
    "T26n1522_011:0193b16": "十阿僧祇百千佛國土微塵數世界眾生、能",
    "T26n1522_011:0193b17": "住壽十阿僧祇百千佛國土微塵數劫、能知",
    "T26n1522_011:0193b18": "過去未來世各十阿僧祇百千佛國土微塵數",
    "T26n1522_011:0193b19": "劫事、能善入十阿僧祇百千佛國土微塵數",
    "T26n1522_011:0193b20": "法門、能變身為十阿僧祇百千佛國土微塵",
    "T26n1522_011:0193b21": "數，於一一身能示十阿僧祇百千佛國土",
    "T26n1522_011:0193b22": "微塵數菩薩以為眷屬。若以願力自在勝",
    "T26n1522_011:0193b23": "上，菩薩願力過於此數。示種種神通，或身、",
    "T26n1522_011:0193b24": "或光明、或神通、或眼、或境界、或音聲、或行、或莊",
    "T26n1522_011:0193b25": "嚴、或加、或信、或業。是諸神通，乃至無量百千",
    "T26n1522_011:0193b26": "萬億那由他劫不可數知。",
    "T26n1522_011:0193b27": "十地經論善慧地第九卷之十一"
}