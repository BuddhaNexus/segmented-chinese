{
    "T01n0026_055:0770a09": "中阿含經卷第五十五",
    "T01n0026_055:0770a11": "東晉罽賓三藏瞿曇僧伽提婆譯",
    "T01n0026_055:0770a12": "中阿含晡利多品(有十經)(第五後誦)",
    "T01n0026_055:0770a13": "　持齋、晡利多　　羅摩、五下分",
    "T01n0026_055:0770a14": "　心穢、箭毛二　　隨摩那修學",
    "T01n0026_055:0770a15": "　法樂比丘尼　　拘絺羅在後",
    "T01n0026_055:0770a16": "（二〇二）中阿含晡利多品持齋經第一",
    "T01n0026_055:0770a17": "我聞如是：一時，佛遊舍衛國，在於東園鹿子",
    "T01n0026_055:0770a18": "母堂。爾時，鹿子母毘舍佉平旦沐浴，著白",
    "T01n0026_055:0770a19": "淨衣，將子婦等眷屬圍繞，往詣佛所，稽首",
    "T01n0026_055:0770a20": "作禮，却住一面。世尊問曰：「居士婦！今沐浴耶？」",
    "T01n0026_055:0770a21": "答曰：「世尊！我今持齋。善逝！我今持齋。」世尊",
    "T01n0026_055:0770a22": "問曰：「居士婦！今持何等齋耶？齋有三種。云",
    "T01n0026_055:0770a23": "何為三？一者放牛兒齋，二者尼揵齋，三者聖",
    "T01n0026_055:0770a24": "八支齋。居士婦！云何名為放牛兒齋？若放",
    "T01n0026_055:0770a25": "牛兒朝放澤中，晡收還村，彼還村時，作如",
    "T01n0026_055:0770a26": "是念：『我今日在此處放牛，明日當在彼處",
    "T01n0026_055:0770a27": "放牛。我今日在此處飲牛，明日當在彼處",
    "T01n0026_055:0770a28": "飲牛。我牛今在此處宿止，明日當在彼處",
    "T01n0026_055:0770a29": "宿止。』居士婦！如是有人若持齋時，作是思",
    "T01n0026_055:0770b01": "惟：『我今日食如此之食，明日當食如彼食",
    "T01n0026_055:0770b02": "也。我今日飲如此之飲，明日當飲如彼飲",
    "T01n0026_055:0770b03": "也。我今含消如此含消，明日含消如彼含",
    "T01n0026_055:0770b04": "消。』其人於此晝夜樂著欲過，是謂名曰放",
    "T01n0026_055:0770b05": "牛兒齋。若如是持齋放牛兒齋者，不獲大",
    "T01n0026_055:0770b06": "利，不得大果，無大功德，不得廣布。「居士",
    "T01n0026_055:0770b07": "婦！云何名為尼揵齋耶？若有出家學尼揵",
    "T01n0026_055:0770b08": "者，彼勸人曰：『汝於東方過百由延外有眾",
    "T01n0026_055:0770b09": "生者，擁護彼故，棄捨刀杖，如是南方、西方、",
    "T01n0026_055:0770b10": "北方過百由延外有眾生者，擁護彼故，棄",
    "T01n0026_055:0770b11": "捨刀杖，是為彼勸進人。或有想護眾生，或",
    "T01n0026_055:0770b12": "無想不護眾生，汝當十五日說從解脫時，",
    "T01n0026_055:0770b13": "脫衣裸形，東向住立，作如是說：「我無父母，",
    "T01n0026_055:0770b14": "非父母有，我無妻子，非妻子有，我無奴婢，",
    "T01n0026_055:0770b15": "非奴婢生。」』居士婦！彼欲勸進於真諦語，而反",
    "T01n0026_055:0770b16": "勸進虛妄之言，彼人日日見其父母，便作",
    "T01n0026_055:0770b17": "此念：『是我父母。』父母日日見其兒子，亦作",
    "T01n0026_055:0770b18": "此念：『是我兒子。』彼見妻子，而作此念：『是我",
    "T01n0026_055:0770b19": "妻子。』妻子見彼，亦作此念：『是我尊長。』彼見",
    "T01n0026_055:0770b20": "奴婢，復作此念：『是我奴婢。』奴婢見彼，亦作",
    "T01n0026_055:0770b21": "此念：『是我大家。』彼用此欲，不與而用，非是",
    "T01n0026_055:0770b22": "與用，是謂名曰尼揵齋也。若如是持尼揵",
    "T01n0026_055:0770b23": "齋者，不獲大利，不得大果，無大功德，不",
    "T01n0026_055:0770b24": "得廣布。「居士婦！云何名為聖八支齋？多聞",
    "T01n0026_055:0770b25": "聖弟子若持齋時，作是思惟：『阿羅訶真人",
    "T01n0026_055:0770b26": "盡形壽離殺、斷殺，棄捨刀杖，有慙有愧，有",
    "T01n0026_055:0770b27": "慈悲心，饒益一切，乃至蜫蟲，彼於殺生淨",
    "T01n0026_055:0770b28": "除其心，我亦盡形壽離殺、斷殺，棄捨刀杖，",
    "T01n0026_055:0770b29": "有慙有愧，有慈悲心，饒益一切，乃至蜫蟲。",
    "T01n0026_055:0770c01": "我今於殺生淨除其心，我以此支於阿",
    "T01n0026_055:0770c02": "羅訶等同無異。』是故說齋。「復次，居士婦！多",
    "T01n0026_055:0770c03": "聞聖弟子若持齋時，作是思惟：『阿羅訶真人",
    "T01n0026_055:0770c04": "盡形壽離不與取、斷不與取，與而後取，樂",
    "T01n0026_055:0770c05": "於與取，常好布施，心樂放捨，歡喜無恡，不",
    "T01n0026_055:0770c06": "望其報，不以盜覆心，能自制己。彼於不與",
    "T01n0026_055:0770c07": "取淨除其心，我亦盡形壽離不與取、斷不",
    "T01n0026_055:0770c08": "與取，與而後取，樂於與取，常好布施，心樂",
    "T01n0026_055:0770c09": "放捨，歡喜無恡，不望其報，不以盜覆心，",
    "T01n0026_055:0770c10": "能自制己。我於不與取淨除其心，我以此",
    "T01n0026_055:0770c11": "支於阿羅訶等同無異。』是故說齋。「復次，",
    "T01n0026_055:0770c12": "居士婦！多聞聖弟子若持齋時，作是思惟：『阿",
    "T01n0026_055:0770c13": "羅訶真人盡形壽離非梵行、斷非梵行，修",
    "T01n0026_055:0770c14": "行梵行，至誠心淨，行無臭穢，離欲斷婬。彼",
    "T01n0026_055:0770c15": "於非梵行淨除其心，我於此日此夜離非",
    "T01n0026_055:0770c16": "梵行、斷非梵行，修行梵行，至誠心淨，行無",
    "T01n0026_055:0770c17": "臭穢，離欲斷婬。我於非梵行淨除其心，我",
    "T01n0026_055:0770c18": "以此支於阿羅訶等同無異。』是故說齋。",
    "T01n0026_055:0770c19": "「復次，居士婦！多聞聖弟子若持齋時，作是思",
    "T01n0026_055:0770c20": "惟：『阿羅訶真人盡形壽離妄言、斷妄言，真",
    "T01n0026_055:0770c21": "諦言，樂真諦，住真諦，為人所信，不欺世",
    "T01n0026_055:0770c22": "間。彼於妄言淨除其心，我亦盡形壽離妄",
    "T01n0026_055:0770c23": "言、斷妄言，真諦言，樂真諦，住真諦，為人",
    "T01n0026_055:0770c24": "所信，不欺世間。我於妄言淨除其心，我",
    "T01n0026_055:0770c25": "以此支於阿羅訶等同無異。』是故說齋。",
    "T01n0026_055:0770c26": "「復次，居士婦！多聞聖弟子若持齋時，作是思",
    "T01n0026_055:0770c27": "惟：『阿羅訶真人盡形壽離酒放逸、斷酒放",
    "T01n0026_055:0770c28": "逸。彼於酒放逸淨除其心，我亦盡形壽離",
    "T01n0026_055:0770c29": "酒放逸、斷酒放逸。我於酒放逸淨除其心，",
    "T01n0026_055:0771a01": "我以此支於阿羅訶等同無異。』是故說",
    "T01n0026_055:0771a02": "齋。「復次，居士婦！多聞聖弟子若持齋時，作是",
    "T01n0026_055:0771a03": "思惟：『阿羅訶真人盡形壽離高廣大床、斷",
    "T01n0026_055:0771a04": "高廣大床，樂下坐臥，或床或敷草。彼於高",
    "T01n0026_055:0771a05": "廣大床淨除其心，我於此日此夜離高廣",
    "T01n0026_055:0771a06": "大床、斷高廣大床，樂下坐臥，或床或敷草。",
    "T01n0026_055:0771a07": "我於高廣大床淨除其心，我以此支於",
    "T01n0026_055:0771a08": "阿羅訶等同無異。』是故說齋。「復次，居士婦！",
    "T01n0026_055:0771a09": "多聞聖弟子若持齋時，作是思惟：『阿羅訶真",
    "T01n0026_055:0771a10": "人盡形壽離華鬘、瓔珞、塗香、脂粉、歌舞、倡伎",
    "T01n0026_055:0771a11": "及往觀聽，斷華鬘、瓔珞、塗香、脂粉、歌舞、倡伎",
    "T01n0026_055:0771a12": "及往觀聽。彼於華鬘、瓔珞、塗香、脂粉、歌舞、倡",
    "T01n0026_055:0771a13": "伎及往觀聽淨除其心。我於此日此夜",
    "T01n0026_055:0771a14": "離華鬘、瓔珞、塗香、脂粉、歌舞、倡伎及往觀聽，",
    "T01n0026_055:0771a15": "斷華鬘、瓔珞、塗香、脂粉、歌舞、倡伎及往觀聽。",
    "T01n0026_055:0771a16": "我於華鬘、瓔珞、塗香、脂粉、歌舞、倡伎及往觀",
    "T01n0026_055:0771a17": "聽淨除其心，我以此支於阿羅訶等",
    "T01n0026_055:0771a18": "同無異。』是故說齋。「復次，居士婦！多聞聖弟",
    "T01n0026_055:0771a19": "子若持齋時，作是思惟：『阿羅訶真人盡形壽",
    "T01n0026_055:0771a20": "離非時食、斷非時食、一食，不夜食、樂於時",
    "T01n0026_055:0771a21": "食。彼於非時食淨除其心，我於此日此夜",
    "T01n0026_055:0771a22": "離非時食、斷非時食、一食，不夜食、樂於",
    "T01n0026_055:0771a23": "時食。我於非時食淨除其心，我以此支",
    "T01n0026_055:0771a24": "於阿羅訶等同無異。』是故說齋。「彼住此",
    "T01n0026_055:0771a25": "聖八支齋已，於上當復修習五法。云何",
    "T01n0026_055:0771a26": "為五？居士婦！多聞聖弟子若持齋時，憶念如",
    "T01n0026_055:0771a27": "來：『彼世尊、如來、無所著、等正覺、明行成為、善",
    "T01n0026_055:0771a28": "逝、世間解、無上士、道法御、天人師，號佛、眾祐。』",
    "T01n0026_055:0771a29": "彼作如是憶念如來已，若有惡伺，彼便",
    "T01n0026_055:0771b01": "得滅，所有穢污惡不善法，彼亦得滅。居士",
    "T01n0026_055:0771b02": "婦！多聞聖弟子緣如來故，心靖得喜。若",
    "T01n0026_055:0771b03": "有惡伺，彼便得滅，所有穢污惡不善法，彼亦",
    "T01n0026_055:0771b04": "得滅。「譬若如人，頭有垢膩，因膏澤、暖湯、",
    "T01n0026_055:0771b05": "人力、洗沐故，彼便得淨。如是多聞聖弟子若",
    "T01n0026_055:0771b06": "持齋時，憶念如來：『彼世尊、如來、無所著、等正",
    "T01n0026_055:0771b07": "覺、明行成為、善逝、世間解、無上士、道法御、天人",
    "T01n0026_055:0771b08": "師，號佛、眾祐。』彼作如是憶念如來已，若有",
    "T01n0026_055:0771b09": "惡伺，彼便得滅，所有穢污惡不善法，彼亦得",
    "T01n0026_055:0771b10": "滅。居士婦！多聞聖弟子緣如來故，心靖得",
    "T01n0026_055:0771b11": "喜。若有惡伺，彼便得滅，所有穢污惡不善",
    "T01n0026_055:0771b12": "法，彼亦得滅，是謂多聞聖弟子持梵齋，梵",
    "T01n0026_055:0771b13": "共會，因梵故，心靖得喜。若有惡伺，彼便得",
    "T01n0026_055:0771b14": "滅，所有穢污惡不善法，彼亦得滅。「復次，居士",
    "T01n0026_055:0771b15": "婦！多聞聖弟子若持齋時，憶念於法：『此法世",
    "T01n0026_055:0771b16": "尊善說，究竟，恒不變易，正智所知，正智所見，",
    "T01n0026_055:0771b17": "正智所覺。』彼作如是憶念法已，若有惡伺，",
    "T01n0026_055:0771b18": "彼便得滅，所有穢污惡不善法，彼亦得滅。居",
    "T01n0026_055:0771b19": "士婦！多聞聖弟子緣於法故，心靖得喜。若",
    "T01n0026_055:0771b20": "有惡伺，彼便得滅，所有穢污惡不善法，彼亦",
    "T01n0026_055:0771b21": "得滅。「猶人身有垢膩不淨，因麩、澡豆、暖湯、",
    "T01n0026_055:0771b22": "人力，極洗浴故，身便得淨。如是多聞聖弟子",
    "T01n0026_055:0771b23": "若持齋時，憶念於法：『此法世尊善說，究竟，恒",
    "T01n0026_055:0771b24": "不變易，正智所知，正智所見，正智所覺。』彼作",
    "T01n0026_055:0771b25": "如是憶念法已，若有惡伺，彼便得滅，所有",
    "T01n0026_055:0771b26": "穢污惡不善法，彼亦得滅。居士婦！多聞聖弟",
    "T01n0026_055:0771b27": "子緣於法故，心靖得喜。若有惡伺，彼便",
    "T01n0026_055:0771b28": "得滅，所有穢污惡不善法，彼亦得滅，居士",
    "T01n0026_055:0771b29": "婦！是謂多聞聖弟子持法齋，法共會，因法",
    "T01n0026_055:0771c01": "故，心靖得喜。若有惡伺，彼便得滅，所有穢",
    "T01n0026_055:0771c02": "污惡不善法，彼亦得滅。「復次，居士婦！多聞聖",
    "T01n0026_055:0771c03": "弟子若持齋時，憶念於眾：『世尊弟子眾善趣",
    "T01n0026_055:0771c04": "向質直，行要行趣，如來眾中實有阿羅訶",
    "T01n0026_055:0771c05": "真人趣、阿羅訶果證、阿那含趣、阿那含果證、",
    "T01n0026_055:0771c06": "斯陀含趣、斯陀含果證、須陀洹趣、須陀洹果",
    "T01n0026_055:0771c07": "證，是為四雙人八輩聖士。是謂世尊弟子",
    "T01n0026_055:0771c08": "眾，成就戒、定、慧、解脫、解脫見智，可呼、可請、",
    "T01n0026_055:0771c09": "可供養、可奉事、可敬重，則為天人良福之",
    "T01n0026_055:0771c10": "田。』彼作如是憶念眾已，若有惡伺，彼便",
    "T01n0026_055:0771c11": "得滅，所有穢污惡不善法，彼亦得滅。居士婦！",
    "T01n0026_055:0771c12": "多聞聖弟子緣於眾故，心靖得喜。若有惡",
    "T01n0026_055:0771c13": "伺，彼便得滅，所有穢污惡不善法，彼亦得滅。",
    "T01n0026_055:0771c14": "「猶如人衣有垢膩不淨，因灰、皂莢、澡豆、湯",
    "T01n0026_055:0771c15": "水、人力浣故，彼便得淨。如是多聞聖弟子若",
    "T01n0026_055:0771c16": "持齋時，憶念於眾：『世尊弟子眾善趣向質直，",
    "T01n0026_055:0771c17": "行要行趣，如來眾中實有阿羅訶真人趣、",
    "T01n0026_055:0771c18": "阿羅訶果證、阿那含趣、阿那含果證、斯陀",
    "T01n0026_055:0771c19": "含趣、斯陀含果證、須陀洹趣、須陀洹果證，是",
    "T01n0026_055:0771c20": "為四雙人八輩聖士。是謂世尊弟子眾，成",
    "T01n0026_055:0771c21": "就戒、定、慧、解脫、解脫見智，可呼、可請、可供",
    "T01n0026_055:0771c22": "養、可奉事、可敬重，則為天人良福之田。』彼",
    "T01n0026_055:0771c23": "作如是憶念眾已，若有惡伺，彼便得滅，所",
    "T01n0026_055:0771c24": "有穢污惡不善法，彼亦得滅。居士婦！多聞聖",
    "T01n0026_055:0771c25": "弟子緣於眾故，心靖得喜。若有惡伺，彼便",
    "T01n0026_055:0771c26": "得滅，所有穢污惡不善法，彼亦得滅，是謂",
    "T01n0026_055:0771c27": "多聞聖弟子持眾齋，眾共會，因眾故，心靖",
    "T01n0026_055:0771c28": "得喜。若有惡伺，彼便得滅，所有穢污惡不",
    "T01n0026_055:0771c29": "善法，彼亦得滅。「復次，居士婦！多聞聖弟子若",
    "T01n0026_055:0772a01": "持齋時，憶念自戒：『不缺不穿，無穢無污，極廣",
    "T01n0026_055:0772a02": "極大，不望其報，智者稱譽，善具善趣，善受善",
    "T01n0026_055:0772a03": "持。』彼作如是憶念自戒已，若有惡伺，彼便",
    "T01n0026_055:0772a04": "得滅，所有穢污惡不善法，彼亦得滅。居士",
    "T01n0026_055:0772a05": "婦！多聞聖弟子緣於戒故，心靖得喜。若有",
    "T01n0026_055:0772a06": "惡伺，彼便得滅，所有穢污惡不善法，彼亦得",
    "T01n0026_055:0772a07": "滅。「猶若如鏡，生垢不明，因石磨鋥瑩，由",
    "T01n0026_055:0772a08": "人力治，便得明淨。如是多聞聖弟子若持",
    "T01n0026_055:0772a09": "齋時，憶念自戒：『不缺不穿，無穢無污，極廣極",
    "T01n0026_055:0772a10": "大，不望其報，智者稱譽，善具善趣，善受善",
    "T01n0026_055:0772a11": "持。』彼作如是憶念自戒已，若有惡伺，彼",
    "T01n0026_055:0772a12": "便得滅，所有穢污惡不善法，彼亦得滅。居士",
    "T01n0026_055:0772a13": "婦！多聞聖弟子緣於戒故，心靖得喜。若",
    "T01n0026_055:0772a14": "有惡伺，彼便得滅，所有穢污惡不善法，彼亦",
    "T01n0026_055:0772a15": "得滅，是謂多聞聖弟子持戒齋，戒共會，因",
    "T01n0026_055:0772a16": "戒故，心靖得喜。若有惡伺，彼便得滅，所",
    "T01n0026_055:0772a17": "有穢污惡不善法，彼亦得滅。「復次，居士婦！多",
    "T01n0026_055:0772a18": "聞聖弟子若持齋時，憶念諸天：『實有四王天，",
    "T01n0026_055:0772a19": "彼天若成就信，於此命終，得生彼間，我",
    "T01n0026_055:0772a20": "亦有彼信。彼天若成就戒、聞、施、慧，於此命",
    "T01n0026_055:0772a21": "終，得生彼間，我亦有彼慧。實有三十三天、",
    "T01n0026_055:0772a22": "焰摩天、兜率哆天、化樂天、他化樂天，彼天若",
    "T01n0026_055:0772a23": "成就信，於此命終，得生彼間，我亦有彼信。",
    "T01n0026_055:0772a24": "彼天若成就戒、聞、施、慧，於此命終，得生彼",
    "T01n0026_055:0772a25": "間，我亦有彼慧。』彼作如是憶念已，及諸天",
    "T01n0026_055:0772a26": "信、戒、聞、施、慧。若有惡伺，彼便得滅，所有穢",
    "T01n0026_055:0772a27": "污惡不善法，彼亦得滅，居士婦，多聞聖弟子",
    "T01n0026_055:0772a28": "緣諸天故，心靖得喜。若有惡伺，彼便得",
    "T01n0026_055:0772a29": "滅，所有穢污惡不善法，彼亦得滅。「猶如上",
    "T01n0026_055:0772b01": "色金，生垢不淨，因火排鉆椎赤土、人力，磨",
    "T01n0026_055:0772b02": "拭瑩治，便得明淨。如是多聞聖弟子若持齋",
    "T01n0026_055:0772b03": "時，憶念諸天：『實有四王天，彼天若成就信，",
    "T01n0026_055:0772b04": "於此命終，得生彼間，我亦有彼信。彼天若",
    "T01n0026_055:0772b05": "成就戒、聞、施、慧，於此命終，得生彼間，我亦",
    "T01n0026_055:0772b06": "有彼慧。實有三十三天、焰摩天、兜率多天、",
    "T01n0026_055:0772b07": "化樂天、他化樂天，彼天若成就信，於此命",
    "T01n0026_055:0772b08": "終，得生彼間，我亦有彼信。彼天若成就戒、",
    "T01n0026_055:0772b09": "聞、施、慧，於此命終，得生彼間，我亦有彼慧。』",
    "T01n0026_055:0772b10": "彼作如是憶念已，及諸天信、戒、聞、施、慧，若",
    "T01n0026_055:0772b11": "有惡伺，彼便得滅，所有穢污惡不善法，彼",
    "T01n0026_055:0772b12": "亦得滅。「居士婦！若行如是聖八支齋，若",
    "T01n0026_055:0772b13": "有十六大國，謂一者鴦迦，二者摩竭陀，",
    "T01n0026_055:0772b14": "三者迦尸，四者拘薩羅，五者拘樓，六者",
    "T01n0026_055:0772b15": "般闍羅，七者阿攝貝，八者阿和檀提，九",
    "T01n0026_055:0772b16": "者枝提，十者跋耆，十一者跋蹉，十二跋",
    "T01n0026_055:0772b17": "羅，十三蘇摩，十四蘇羅吒，十五喻尼，十六",
    "T01n0026_055:0772b18": "劍浮。此諸國中所有錢寶、金、銀、摩尼、真珠、琉",
    "T01n0026_055:0772b19": "璃、壞伽、碧玉、珊瑚、留邵、鞞留、鞞勒、馬瑙、蝳",
    "T01n0026_055:0772b20": "蝐、赤石、旋珠，設使有人於中作王，隨用自",
    "T01n0026_055:0772b21": "在者，彼一切比丘持聖八支齋，不直十六",
    "T01n0026_055:0772b22": "分。「居士婦！我因此故說，人王者不如天樂。",
    "T01n0026_055:0772b23": "若人五十歲是四王天一晝一夜，如是三",
    "T01n0026_055:0772b24": "十晝夜為一月，十二月為一歲，如此五百",
    "T01n0026_055:0772b25": "歲是四王天壽。居士婦！必有是處，若族姓",
    "T01n0026_055:0772b26": "男、族姓女持聖八支齋，身壞命終，生四天",
    "T01n0026_055:0772b27": "王中。居士婦！我因此故說，人王者不如天",
    "T01n0026_055:0772b28": "樂。若人百歲是三十三天一晝一夜，如是",
    "T01n0026_055:0772b29": "三十晝夜為一月，十二月為一歲，如此千",
    "T01n0026_055:0772c01": "歲是三十三天壽。居士婦！必有是處，若族",
    "T01n0026_055:0772c02": "姓男、族姓女持聖八支齋，身壞命終，生三十",
    "T01n0026_055:0772c03": "三天中。「居士婦！我因此故說，人王者不如",
    "T01n0026_055:0772c04": "天樂。若人二百歲是焰摩天一晝一夜，如是",
    "T01n0026_055:0772c05": "三十晝夜為一月，十二月為一歲，如此二千",
    "T01n0026_055:0772c06": "歲是焰摩天壽。居士婦！必有是處，若族姓",
    "T01n0026_055:0772c07": "男、族姓女持聖八支齋，身壞命終，生焰摩",
    "T01n0026_055:0772c08": "天中。居士婦！我因此故說，人王者不如天",
    "T01n0026_055:0772c09": "樂。若人四百歲是兜率陀天一晝一夜，如是",
    "T01n0026_055:0772c10": "三十晝夜為一月，十二月為一歲，如此四",
    "T01n0026_055:0772c11": "千歲是兜率陀天壽。居士婦！必有是處，",
    "T01n0026_055:0772c12": "若族姓男、族姓女持聖八支齋，身壞命終，生",
    "T01n0026_055:0772c13": "兜率哆天中。「居士婦！我因此故說，人王者",
    "T01n0026_055:0772c14": "不如天樂。若人八百歲是化樂天一晝一",
    "T01n0026_055:0772c15": "夜，如是三十晝夜為一月，十二月為一歲，",
    "T01n0026_055:0772c16": "如此八千歲是化樂天壽。居士婦！必有是",
    "T01n0026_055:0772c17": "處，若族姓男、族姓女持聖八支齋，身壞命終，",
    "T01n0026_055:0772c18": "生化樂天中。居士婦！我因此故說，人王者不",
    "T01n0026_055:0772c19": "如天樂。若人千六百歲是他化樂天一晝一",
    "T01n0026_055:0772c20": "夜，如是三十晝夜為一月，十二月為一歲，",
    "T01n0026_055:0772c21": "如此萬六千歲是他化樂天壽。居士婦！必",
    "T01n0026_055:0772c22": "有是處，若族姓男、族姓女持聖八支齋，身",
    "T01n0026_055:0772c23": "壞命終，生他化樂天中。」於是，鹿子母毘舍佉",
    "T01n0026_055:0772c24": "叉手向佛，白曰：「世尊！聖八支齋甚奇！甚特！",
    "T01n0026_055:0772c25": "大利大果，有大功德，有大廣布。世尊！我從",
    "T01n0026_055:0772c26": "今始，自盡形壽持聖八支齋，隨其事力，布",
    "T01n0026_055:0772c27": "施修福。」於是，鹿子母聞佛所說，善持，稽",
    "T01n0026_055:0772c28": "首稽首佛足，繞三匝而去。佛說如是。鹿子",
    "T01n0026_055:0772c29": "母毘舍佉及諸比丘，聞佛所說，歡喜奉行。",
    "T01n0026_055:0773a01": "持齋經第一竟(四千四十九字)",
    "T01n0026_055:0773a02": "（二〇三）中阿含晡利多品晡利多經第二(第",
    "T01n0026_055:0773a03": "五後誦)",
    "T01n0026_055:0773a04": "我聞如是。一時，佛遊那難大，在波和利",
    "T01n0026_055:0773a05": "[木*奈]園之中。爾時，晡利多居士著白淨衣，",
    "T01n0026_055:0773a06": "白巾裹頭，拄杖執蓋，著世俗屣，從園至",
    "T01n0026_055:0773a07": "園，從觀至觀，從林至林，遍遊從行彷徉。",
    "T01n0026_055:0773a08": "若見諸沙門、梵志者，便作是說：「諸賢！當知",
    "T01n0026_055:0773a09": "我離俗斷俗，捨諸俗事。」彼諸沙門、梵志以",
    "T01n0026_055:0773a10": "濡軟柔和語曰：「唯然。賢晡利多離俗斷",
    "T01n0026_055:0773a11": "俗，捨諸俗事。」於是，晡利多居士遍遊行彷",
    "T01n0026_055:0773a12": "徉，往詣佛所，共相問訊，當在佛前，拄杖",
    "T01n0026_055:0773a13": "而立，世尊告曰：「居士！有座，欲坐便坐。」晡利",
    "T01n0026_055:0773a14": "多居士白曰：「瞿曇！此事不然，此事不可。",
    "T01n0026_055:0773a15": "所以者何？我離俗斷俗，捨諸俗事，而沙門",
    "T01n0026_055:0773a16": "瞿曇喚我為居士耶？」世尊答曰：「汝有相",
    "T01n0026_055:0773a17": "幖幟如居士，是故我喚汝：『居士！有座，欲",
    "T01n0026_055:0773a18": "坐便坐。』」世尊如是復至再三告曰：「居士！有",
    "T01n0026_055:0773a19": "座，欲坐便坐。」晡利多居士亦至再三白曰：",
    "T01n0026_055:0773a20": "「瞿曇！此事不然，此事不可。我離俗斷俗，捨",
    "T01n0026_055:0773a21": "諸俗事，而沙門瞿曇喚我為居士耶？」世尊",
    "T01n0026_055:0773a22": "答曰：「汝有相幖幟如居士，是故我喚汝：『居",
    "T01n0026_055:0773a23": "士！有座，欲坐便坐。』」世尊問曰：「汝云何離俗",
    "T01n0026_055:0773a24": "斷俗，捨諸俗事耶？」晡利多居士答曰：「瞿曇！",
    "T01n0026_055:0773a25": "我家一切所有財物盡持施兒，我無為無求",
    "T01n0026_055:0773a26": "遊，唯往取食，存命而已，如是我離俗斷俗，",
    "T01n0026_055:0773a27": "捨諸俗事。」世尊告曰：「居士！聖法、律中不如",
    "T01n0026_055:0773a28": "是斷絕俗事。居士！聖法、律中有八支斷俗",
    "T01n0026_055:0773a29": "事也。」於是，晡利多居士捨杖却蓋，及脫俗",
    "T01n0026_055:0773b01": "屣，叉手向佛，白曰：「瞿曇！聖法、律中云何八",
    "T01n0026_055:0773b02": "支斷俗事耶？」世尊答曰：「居士！多聞聖弟",
    "T01n0026_055:0773b03": "子依離殺、斷殺，依離不與取、斷不與取，依",
    "T01n0026_055:0773b04": "離邪婬、斷邪婬，依離妄言，斷妄言，依無貪著、",
    "T01n0026_055:0773b05": "斷貪著，依無害恚、斷害恚，依無憎嫉惱、斷憎",
    "T01n0026_055:0773b06": "嫉惱，依無增上慢、斷增上慢。居士！多聞聖弟",
    "T01n0026_055:0773b07": "子云何依離殺、斷殺耶？多聞聖弟子作是思",
    "T01n0026_055:0773b08": "惟：『殺者必受惡報，現世及後世，若我殺者，",
    "T01n0026_055:0773b09": "便當自害，亦誣謗他，天及諸智梵行者道",
    "T01n0026_055:0773b10": "說我戒，諸方悉當聞我惡名，身壞命終，必",
    "T01n0026_055:0773b11": "至惡處，生地獄中。如是殺者受此惡報，現",
    "T01n0026_055:0773b12": "世及後世，我今寧可依離殺、斷殺耶？』便依",
    "T01n0026_055:0773b13": "離殺、斷殺。如是多聞聖弟子依離殺、斷殺",
    "T01n0026_055:0773b14": "也。「居士！多聞聖弟子云何依離不與取、斷不",
    "T01n0026_055:0773b15": "與取耶？多聞聖弟子作是思惟：『不與取者",
    "T01n0026_055:0773b16": "必受惡報，現世及後世，若我不與取者，便",
    "T01n0026_055:0773b17": "當自害，亦誣謗他，天及諸智梵行者道說",
    "T01n0026_055:0773b18": "我戒，諸方悉當聞我惡名，身壞命終，必至",
    "T01n0026_055:0773b19": "惡處，生地獄中。如是不與取者受此惡報，",
    "T01n0026_055:0773b20": "現世及後世，我今寧可依離不與取、斷不",
    "T01n0026_055:0773b21": "與取耶？』便依離不與取、斷不與取。如是多",
    "T01n0026_055:0773b22": "聞聖弟子依離不與取、斷不與取也。「居士！多",
    "T01n0026_055:0773b23": "聞聖弟子云何依離邪婬、斷邪婬？多聞聖弟",
    "T01n0026_055:0773b24": "子作是思惟：『邪婬者必受惡報，現世及後",
    "T01n0026_055:0773b25": "世，若我邪婬者，便當自害，亦誣謗他，天及",
    "T01n0026_055:0773b26": "諸智梵行者道說我戒，諸方悉當聞我惡",
    "T01n0026_055:0773b27": "名，身壞命終，必至惡處，生地獄中。如是邪",
    "T01n0026_055:0773b28": "婬者受此惡報，現世及後世，我今寧可依",
    "T01n0026_055:0773b29": "離邪婬、斷邪婬耶？』便依離邪婬、斷邪婬。",
    "T01n0026_055:0773c01": "如是多聞聖弟子依離邪婬、斷邪婬也。「居",
    "T01n0026_055:0773c02": "士！多聞聖弟子云何依離妄言、斷妄言耶？多",
    "T01n0026_055:0773c03": "聞聖弟子作是思惟：『妄言者必受惡報，現世",
    "T01n0026_055:0773c04": "及後世，若我妄言者，便當自害，亦誣謗他，",
    "T01n0026_055:0773c05": "天及諸智梵行者道說我戒，諸方悉當聞",
    "T01n0026_055:0773c06": "我惡名，身壞命終，必至惡處，生地獄中。如",
    "T01n0026_055:0773c07": "是妄言者受此惡報，現世及後世，我今寧可",
    "T01n0026_055:0773c08": "依離妄言、斷妄言耶？』便依離妄言、斷妄言。",
    "T01n0026_055:0773c09": "如是多聞聖弟子依離妄言、斷妄言也。「居",
    "T01n0026_055:0773c10": "士！多聞聖弟子云何依無貪著、斷貪著耶？",
    "T01n0026_055:0773c11": "多聞聖弟子作是思惟：『貪著者必受惡報，現",
    "T01n0026_055:0773c12": "世及後世，若我貪著者，便當自害，亦誣謗",
    "T01n0026_055:0773c13": "他，天及諸智梵行者道說我戒，諸方悉當",
    "T01n0026_055:0773c14": "聞我惡名，身壞命終，必至惡處，生地獄中。",
    "T01n0026_055:0773c15": "如是貪著者受此惡報，現世及後世，我今寧",
    "T01n0026_055:0773c16": "可依無貪著、斷貪著耶？』便依無貪著、斷貪",
    "T01n0026_055:0773c17": "著。如是多聞聖弟子依無貪著、斷貪著也。",
    "T01n0026_055:0773c18": "「居士！多聞聖弟子云何依無害恚斷害恚耶？",
    "T01n0026_055:0773c19": "多聞聖弟子作是思惟：『害恚者必受惡報，現",
    "T01n0026_055:0773c20": "世及後世，若我害恚者，便當自害，亦誣謗",
    "T01n0026_055:0773c21": "他，天及諸智梵行者道說我戒，諸方悉當聞",
    "T01n0026_055:0773c22": "我惡名，身壞命終，必至惡處，生地獄中。如",
    "T01n0026_055:0773c23": "是害恚者受此惡報，現世及後世，我今寧可",
    "T01n0026_055:0773c24": "依無害恚、斷害恚耶？』便依無害恚、斷害恚。",
    "T01n0026_055:0773c25": "如是多聞聖弟子依無害恚、斷害恚也。「居",
    "T01n0026_055:0773c26": "士！多聞聖弟子云何依無憎嫉惱、斷憎嫉惱",
    "T01n0026_055:0773c27": "耶？多聞聖弟子作是思惟：『憎嫉惱者必受",
    "T01n0026_055:0773c28": "惡報，現世及後世，若我憎嫉惱者，便當自害，",
    "T01n0026_055:0773c29": "亦誣謗他，天及諸智梵行者道說我戒，諸方",
    "T01n0026_055:0774a01": "悉當聞我惡名，身壞命終，必至惡處，生地",
    "T01n0026_055:0774a02": "獄中。如是憎嫉惱者受此惡報，現世及後世，",
    "T01n0026_055:0774a03": "我今寧可依無憎嫉惱、斷憎嫉惱耶？』便依",
    "T01n0026_055:0774a04": "無憎嫉惱、斷憎嫉惱。如是多聞聖弟子依無",
    "T01n0026_055:0774a05": "憎嫉惱、斷憎嫉惱也。「居士！多聞聖弟子云何",
    "T01n0026_055:0774a06": "依無增上慢、斷增上慢耶？多聞聖弟子作是",
    "T01n0026_055:0774a07": "思惟：『增上慢者必受惡報，現世及後世，若我",
    "T01n0026_055:0774a08": "增上慢者，便當自害，亦誣謗他，天及諸智梵",
    "T01n0026_055:0774a09": "行者道說我戒，諸方悉當聞我惡名，身壞",
    "T01n0026_055:0774a10": "命終，必至惡處，生地獄中。如是增上慢者",
    "T01n0026_055:0774a11": "受此惡報，現世及後世，我今寧可依無增",
    "T01n0026_055:0774a12": "上慢、斷增上慢耶？』便依無增上慢、斷增上慢。",
    "T01n0026_055:0774a13": "如是多聞聖弟子依無增上慢、斷增上慢",
    "T01n0026_055:0774a14": "也。是謂聖法、律中有八支斷絕俗事。」居士",
    "T01n0026_055:0774a15": "問曰：「瞿曇！聖法、律中但是斷俗事，復更有耶？」",
    "T01n0026_055:0774a16": "世尊答曰：「聖法、律中不但有是斷絕俗事，更",
    "T01n0026_055:0774a17": "有八支斷絕俗事得作證也。」晡利多居士",
    "T01n0026_055:0774a18": "聞已，便脫白巾，叉手向佛，白曰：「瞿曇！聖法、",
    "T01n0026_055:0774a19": "律中云何更有八支斷絕俗事得作證耶？」",
    "T01n0026_055:0774a20": "世尊答曰：「居士！猶如有狗，飢餓羸乏，至屠",
    "T01n0026_055:0774a21": "牛處，彼屠牛師、屠牛弟子淨摘除肉，擲骨",
    "T01n0026_055:0774a22": "與狗。狗得骨已，處處咬嚙，破脣缺齒，或傷",
    "T01n0026_055:0774a23": "咽喉，然狗不得以此除飢。居士！多聞聖弟",
    "T01n0026_055:0774a24": "子亦復作是思惟：『欲如骨鏁。世尊說欲如",
    "T01n0026_055:0774a25": "骨鏁，樂少苦多，多有災患，當遠離之。』若有",
    "T01n0026_055:0774a26": "此捨離欲、離惡不善之法，謂此一切世間飲",
    "T01n0026_055:0774a27": "食永盡無餘，當修習彼。居士！猶去村不遠，",
    "T01n0026_055:0774a28": "有小肉臠，墮在露地，或烏或鵄，持彼肉去，",
    "T01n0026_055:0774a29": "餘烏鵄鳥競而逐之。於居士意云何？若",
    "T01n0026_055:0774b01": "此烏鵄不速捨此小肉臠者，致餘烏鵄競",
    "T01n0026_055:0774b02": "而逐耶？」居士答曰：「唯然。瞿曇！」「於居士意",
    "T01n0026_055:0774b03": "云何？若此烏鵄能速捨此小肉臠者，餘烏鵄",
    "T01n0026_055:0774b04": "鳥當復競逐耶？」居士答曰：「不也。瞿曇！」「居士！",
    "T01n0026_055:0774b05": "多聞聖弟子亦復作是思惟：『欲如肉臠。世尊",
    "T01n0026_055:0774b06": "說欲如肉臠，樂少苦多，多有災患，當遠離",
    "T01n0026_055:0774b07": "之。』若有此捨離欲、離惡不善之法，謂此一",
    "T01n0026_055:0774b08": "切世間飲食永盡無餘，當修習彼。居士！猶",
    "T01n0026_055:0774b09": "如有人，手把火炬、向風而行。於居士意云",
    "T01n0026_055:0774b10": "何，若使此人不速捨者，必燒其手、餘支體",
    "T01n0026_055:0774b11": "耶？」居士答曰：「唯然。瞿曇！」「於居士意云何？若",
    "T01n0026_055:0774b12": "使此人速捨炬者，當燒其手、餘支體耶？」居",
    "T01n0026_055:0774b13": "士答曰：「不也。瞿曇！」「居士！多聞聖弟子亦復作",
    "T01n0026_055:0774b14": "是思惟：『欲如火炬。世尊說欲如火炬，樂少",
    "T01n0026_055:0774b15": "苦多，多有災患，當遠離之。』若有此捨離",
    "T01n0026_055:0774b16": "欲、離惡不善之法，謂此一切世間飲食永盡",
    "T01n0026_055:0774b17": "無餘，當修習彼。居士！猶去村不遠，有大",
    "T01n0026_055:0774b18": "火坑，滿其中火，而無烟[火*僉]。若有人來，不愚",
    "T01n0026_055:0774b19": "不癡，亦不顛倒，自住本心，自由自在，用樂",
    "T01n0026_055:0774b20": "不用苦，甚憎惡苦，用活不用死，甚憎惡",
    "T01n0026_055:0774b21": "死。於居士意云何？此人寧當入火坑",
    "T01n0026_055:0774b22": "耶？」居士答曰：「不也。瞿曇！所以者何？彼見火",
    "T01n0026_055:0774b23": "坑，便作是思惟：『若墮火坑，必死無疑，設不",
    "T01n0026_055:0774b24": "死者，定受極苦。』彼見火坑，便思遠離，願求",
    "T01n0026_055:0774b25": "捨離。」「居士！多聞聖弟子亦復作是思惟：『欲如",
    "T01n0026_055:0774b26": "火坑。世尊說欲如火坑，樂少苦多，多有災",
    "T01n0026_055:0774b27": "患，當遠離之。』若有此捨離欲、離惡不善",
    "T01n0026_055:0774b28": "之法，謂此一切世間飲食永盡無餘，當修習",
    "T01n0026_055:0774b29": "彼。居士！猶去村不遠，有大毒蛇，至惡苦毒，",
    "T01n0026_055:0774c01": "黑色可畏。若有人來，不愚不癡，亦不顛倒，自",
    "T01n0026_055:0774c02": "住本心，自由自在，用樂不用苦，甚憎惡苦，",
    "T01n0026_055:0774c03": "用活不用死，甚憎惡死。於居士意云何？",
    "T01n0026_055:0774c04": "此人寧當以手授與及餘支體，作如是",
    "T01n0026_055:0774c05": "說：『蜇我蜇我耶？』」居士答曰：「不也。瞿曇！所以",
    "T01n0026_055:0774c06": "者何？彼見毒蛇，便作是思惟：『若我以手及",
    "T01n0026_055:0774c07": "餘支體使蛇蜇者，必死無疑，設不死者，定",
    "T01n0026_055:0774c08": "受極苦。』彼見毒蛇，便思遠離，願求捨離。」「居",
    "T01n0026_055:0774c09": "士！多聞聖弟子亦復作是思惟：『欲如毒蛇。",
    "T01n0026_055:0774c10": "世尊說欲如毒蛇，樂少苦多，多有災患，當",
    "T01n0026_055:0774c11": "遠離之。』若有此捨離欲、離惡不善之法，謂",
    "T01n0026_055:0774c12": "此一切世間飲食永盡無餘，當修習彼。居士！",
    "T01n0026_055:0774c13": "猶如有人，夢得具足五欲自娛，彼若悟",
    "T01n0026_055:0774c14": "已，都不見一。居士！多聞聖弟子亦復作是",
    "T01n0026_055:0774c15": "思惟：『欲如夢也。世尊說欲如夢也。樂少苦",
    "T01n0026_055:0774c16": "多，多有災患，當遠離之。』若有此捨離欲、",
    "T01n0026_055:0774c17": "離惡不善之法，謂此一切世間飲食永盡無",
    "T01n0026_055:0774c18": "餘，當修習彼。「居士！猶如有人假借樂具，",
    "T01n0026_055:0774c19": "或宮殿樓閣，或園觀浴池，或象馬車乘，或繒",
    "T01n0026_055:0774c20": "綿被，或指環、臂釧，或香瓔珞頸鉗，或金寶華",
    "T01n0026_055:0774c21": "鬘，或名衣上服，多人見已，而共歎曰：『如是為",
    "T01n0026_055:0774c22": "善，如是為快。若有財物，應作如是極自",
    "T01n0026_055:0774c23": "娛樂。』其物主者，隨所欲奪，或教人奪，即便",
    "T01n0026_055:0774c24": "自奪，或教人奪，多人見已，而共說曰：『彼假借",
    "T01n0026_055:0774c25": "者，實為欺誑，非是假借。』所以者何？其物主者，",
    "T01n0026_055:0774c26": "隨所欲奪，或教人奪，即便自奪，或教人奪。",
    "T01n0026_055:0774c27": "居士！多聞聖弟子亦復作是思惟：『欲如假",
    "T01n0026_055:0774c28": "借，世尊說欲如假借，樂少苦多，多有災患，",
    "T01n0026_055:0774c29": "當遠離之。』若有此捨離欲、離惡不善之",
    "T01n0026_055:0775a01": "法，謂此一切世間飲食永盡無餘，當修習彼。",
    "T01n0026_055:0775a02": "「居士！猶去村不遠，有大果樹，此樹常多有",
    "T01n0026_055:0775a03": "好美果。若有人來，飢餓羸乏，欲得食果，彼",
    "T01n0026_055:0775a04": "作是念：『此樹常多有好美果，我飢羸乏，",
    "T01n0026_055:0775a05": "欲得食果，然此樹下無自落果可得飽",
    "T01n0026_055:0775a06": "食及持歸去，我能緣樹，我今寧可上此樹",
    "T01n0026_055:0775a07": "耶？』念已便上。復有一人來，飢餓羸乏，欲得",
    "T01n0026_055:0775a08": "食果，持極利斧，彼作是念：『此樹常多有",
    "T01n0026_055:0775a09": "好美果，然此樹下無自落果可得飽食",
    "T01n0026_055:0775a10": "及持歸去，我不能緣樹，我今寧可斫倒",
    "T01n0026_055:0775a11": "此樹耶？』即便斫倒。於居士意云何？若樹上",
    "T01n0026_055:0775a12": "人不速來下者，樹倒地時，必折其臂、餘支",
    "T01n0026_055:0775a13": "體耶？」居士答曰：「唯然。瞿曇！」「於居士意云何？",
    "T01n0026_055:0775a14": "若樹上人速來下者，樹倒地時，寧折其臂、餘",
    "T01n0026_055:0775a15": "支體耶？」居士答曰：「不也。瞿曇！」「居士！多聞聖",
    "T01n0026_055:0775a16": "弟子亦復作是思惟，欲如樹果，世尊說欲",
    "T01n0026_055:0775a17": "如樹果，樂少苦多，多有災患，當遠離之。若",
    "T01n0026_055:0775a18": "有此捨離欲、離惡不善之法，謂此一切世",
    "T01n0026_055:0775a19": "間飲食永盡無餘，當修習彼，是謂聖法、律",
    "T01n0026_055:0775a20": "中更有此八支斷絕俗事而得作證。「居士！",
    "T01n0026_055:0775a21": "彼有覺、有觀息，內靖、一心，無覺、無觀，定生喜、",
    "T01n0026_055:0775a22": "樂，得第二禪成就遊。彼已離喜欲，捨無求",
    "T01n0026_055:0775a23": "遊，正念正智而身覺樂，謂聖所說，聖所捨、念、",
    "T01n0026_055:0775a24": "樂住、空，得第三禪成就遊。彼樂滅、苦滅，喜、",
    "T01n0026_055:0775a25": "憂本已滅，不苦不樂、捨、念、清淨，得第四禪成",
    "T01n0026_055:0775a26": "就遊。彼已如是定心清淨，無穢無煩，柔軟善",
    "T01n0026_055:0775a27": "住，得不動心，修學漏盡智通作證。彼知此",
    "T01n0026_055:0775a28": "苦如真，知此苦習、知此苦滅、知此苦滅道",
    "T01n0026_055:0775a29": "如真。知此漏如真，知此漏習、知此漏滅、",
    "T01n0026_055:0775b01": "知此漏滅道如真。彼如是知、如是見，欲漏心",
    "T01n0026_055:0775b02": "解脫，有漏、無明漏心解脫，解脫已便知解脫，",
    "T01n0026_055:0775b03": "生已盡，梵行已立，所作已辦，不更受有，知",
    "T01n0026_055:0775b04": "如真。」說此法時，晡利多居士遠塵離垢，諸法",
    "T01n0026_055:0775b05": "法眼生。於是，晡利多居士見法得法，覺白",
    "T01n0026_055:0775b06": "淨法，斷疑度惑，更無餘尊，不復由他，無",
    "T01n0026_055:0775b07": "有猶豫，已住果證，於世尊法得無所畏，",
    "T01n0026_055:0775b08": "稽首佛足，白曰：「世尊！我今自歸於佛、法及",
    "T01n0026_055:0775b09": "比丘眾，唯願世尊受我為優婆塞，從今日",
    "T01n0026_055:0775b10": "始，終身自歸，乃至命盡。世尊！我本著白淨衣，",
    "T01n0026_055:0775b11": "白巾裹頭，拄杖執蓋，及著俗屣，從園至",
    "T01n0026_055:0775b12": "園，從觀至觀，從林至林，遍遊行彷徉，若見",
    "T01n0026_055:0775b13": "諸沙門、梵志者，便作是語：『諸賢！我離俗、斷",
    "T01n0026_055:0775b14": "俗，捨諸俗事。』彼諸沙門、梵志濡軟柔和，語",
    "T01n0026_055:0775b15": "我言：『唯然。賢晡利多離俗、斷俗，捨諸俗事。』世",
    "T01n0026_055:0775b16": "尊！我於爾時，彼實無智安著智處，實無智",
    "T01n0026_055:0775b17": "祠，又無智食，實無智，奉事如智慧人。世尊！我",
    "T01n0026_055:0775b18": "從今日，諸比丘眾及世尊弟子，此實有智，",
    "T01n0026_055:0775b19": "安著智慧處，實有智祠，又有智食，實有智，",
    "T01n0026_055:0775b20": "奉事智慧人也。世尊！我今再自歸佛、法及比",
    "T01n0026_055:0775b21": "丘眾，唯願世尊受我為優婆塞，從今日始，",
    "T01n0026_055:0775b22": "終身自歸，乃至命盡。世尊！我本所信敬重",
    "T01n0026_055:0775b23": "外道沙門、梵志者，從今日斷。世尊！我從",
    "T01n0026_055:0775b24": "今三自歸佛、法及比丘眾，唯願世尊受我",
    "T01n0026_055:0775b25": "為優婆塞，從今日始，終身自歸，乃至命盡。」",
    "T01n0026_055:0775b26": "佛說如是。晡利多居士及諸比丘，聞佛所說，",
    "T01n0026_055:0775b27": "歡喜奉行。",
    "T01n0026_055:0775b28": "晡利多經第二竟(三千六百四十二字)",
    "T01n0026_055:0775b29": "中阿含經卷第五十五(七千六百九十一字)"
}