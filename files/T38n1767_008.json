{
    "T38n1767_008:0080c22": "大般涅槃經疏卷第八",
    "T38n1767_008:0080c24": "隋章安頂法師撰",
    "T38n1767_008:0080c25": "唐天台沙門湛然再治",
    "T38n1767_008:0080c26": "長壽品下",
    "T38n1767_008:0080c27": "[0080c27] 迦葉復白去。是第四番問答。先問次答。初問",
    "T38n1767_008:0080c28": "又三。初非佛旨。次譬釋非。三合譬結過。初非",
    "T38n1767_008:0080c29": "佛旨者。領上修平等心得三世福。謂此旨為",
    "T38n1767_008:0081a01": "非。次何以故下。舉譬為三。一如知法人但有",
    "T38n1767_008:0081a02": "其言。二還至家中都無其行。三是知法人結",
    "T38n1767_008:0081a03": "言行相違(云云)。三合譬結過亦為三。修習等心",
    "T38n1767_008:0081a04": "合上知法。今者世尊去合上無行。如來將無",
    "T38n1767_008:0081a05": "去合上相違。若言慈心應得長壽。而今短壽",
    "T38n1767_008:0081a06": "必有怨心。此結意行相違。不殺命長而今短",
    "T38n1767_008:0081a07": "壽。凡殺幾生此結身行相違。口行相違。已如",
    "T38n1767_008:0081a08": "上說。興皇述他釋云。迦葉恒執&#x8FF9;為難。佛恒",
    "T38n1767_008:0081a09": "用本為答。此則問答永不相關不問本&#x8FF9;。何",
    "T38n1767_008:0081a10": "以為答。而云執此生疑難耶。只約丈六一身。",
    "T38n1767_008:0081a11": "疑者不達恒言無常。達者了此即是於常。常",
    "T38n1767_008:0081a12": "若異此則非常也。此釋未明常義甚多。佛以",
    "T38n1767_008:0081a13": "何常而為答。問無常亦多。迦葉為執何無常",
    "T38n1767_008:0081a14": "耶(云云)。次佛答為兩。初彈其&#x9E81;言。次明常壽",
    "T38n1767_008:0081a15": "第一。今明&#x9E81;言者。汝以果討因。乃謂如來怨",
    "T38n1767_008:0081a16": "心殺害。汝何不以因討果。明如來命長。必無",
    "T38n1767_008:0081a17": "惡因而謂有者即是&#x9E81;言。次於諸常中最為",
    "T38n1767_008:0081a18": "第一者。於何等常而言第一。自有世間相續",
    "T38n1767_008:0081a19": "不斷名常。復有三。無為常斷煩惱。得者名數",
    "T38n1767_008:0081a20": "緣常。事緣差者名非數緣常。無此二者名虛",
    "T38n1767_008:0081a21": "空常。此之四種皆悉不及如來之常。如來常",
    "T38n1767_008:0081a22": "者即是妙有故言第一。此三藏義。又真諦之",
    "T38n1767_008:0081a23": "常對生死虛偽。謂此真常既無生死。亦無此",
    "T38n1767_008:0081a24": "真亦無照應。如來常者本自有之無所待對。",
    "T38n1767_008:0081a25": "其常實照故云第一。此約通義。又言常者出",
    "T38n1767_008:0081a26": "常無常。即是非常非無常。直常而已。此約別",
    "T38n1767_008:0081a27": "義。又如來常者即邊而中。具足三點不縱不",
    "T38n1767_008:0081a28": "橫。是故此常最為第一。約圓教義。從白佛去",
    "T38n1767_008:0081a29": "第二佛答長壽果文為二。初明佛寶常。次明",
    "T38n1767_008:0081b01": "三寶常。就初有二。先略問答。次論義。初問如",
    "T38n1767_008:0081b02": "文(云云)。次佛答舉四譬。初譬諸壽入常壽。常",
    "T38n1767_008:0081b03": "壽第一。次常壽出諸壽。常壽第一。三譬常壽",
    "T38n1767_008:0081b04": "非常非無常故。常壽第一。四常壽能出能入",
    "T38n1767_008:0081b05": "故。常壽第一。亦是生死壽命之河入涅槃河。",
    "T38n1767_008:0081b06": "涅槃河出生死河。非生死非涅槃。而生死而",
    "T38n1767_008:0081b07": "涅槃(云云)。初文者舊解八河譬四生。各有因",
    "T38n1767_008:0081b08": "果。又四生為四。人天地及虛空為八。今謂人",
    "T38n1767_008:0081b09": "中天上地及虛空。各有生陰中陰壽命。是為",
    "T38n1767_008:0081b10": "八河。若為論其出入。凡是一切生陰中陰所",
    "T38n1767_008:0081b11": "有壽命。若長若短。皆當作佛果地壽命。如八",
    "T38n1767_008:0081b12": "河流必歸於海。一切諸命悉入常命。是為入",
    "T38n1767_008:0081b13": "義。次言出者。大涅槃河常命為本。能出人天",
    "T38n1767_008:0081b14": "地及虛空長短之壽。如阿耨池流出四河。大",
    "T38n1767_008:0081b15": "品云。由般若故出生剎利婆羅門等。淨名云。",
    "T38n1767_008:0081b16": "從無住本立一切法。是為出義。三非出入者",
    "T38n1767_008:0081b17": "若定出入。何能出入故非出入舉虛空歎。四",
    "T38n1767_008:0081b18": "能出能入舉醍醐歎(云云)。次就論義文為三。一",
    "T38n1767_008:0081b19": "躡宗作請。二問世性。三問法性。初躡宗中問",
    "T38n1767_008:0081b20": "如文。次答為四。一非。二況。三結。四勸。可解。",
    "T38n1767_008:0081b21": "就世性問為二。初唱世出世兩章門。次難。難",
    "T38n1767_008:0081b22": "又二。初難兩教無異。次難兩理無異。次佛答",
    "T38n1767_008:0081b23": "中皆作異答。初答教者先佛說常教。外道盜",
    "T38n1767_008:0081b24": "常教。盜不盜異。云何不異。次理異者佛理微",
    "T38n1767_008:0081b25": "妙。是故不現。外道理偽是故不現。微妙與偽",
    "T38n1767_008:0081b26": "云何不異。答此為四。一先佛被盜。次後佛認",
    "T38n1767_008:0081b27": "歸。三結正。四勸修。初先佛章有開有合。初開",
    "T38n1767_008:0081b28": "譬中。言長者者先佛也。群牛說教也。色種種",
    "T38n1767_008:0081b29": "逗機異也。同共一群詮理等也。付放牧人弘",
    "T38n1767_008:0081c01": "經者也。令逐水草隨機化益也。唯為醍醐期",
    "T38n1767_008:0081c02": "常住也。不求乳酪不期人天二乘無常[(殼-一)/牛]以自",
    "T38n1767_008:0081c03": "食。弘經人自益也。長者命終。先佛去世也。",
    "T38n1767_008:0081c04": "賊掠群牛。佛教被盜也。無有婦女。無慈心",
    "T38n1767_008:0081c05": "也。[(殼-一)/牛]以自食。有得之利也。相謂言去。欽慕深",
    "T38n1767_008:0081c06": "理也。我等無器非根性也。設使得乳無安置",
    "T38n1767_008:0081c07": "處。設能持戒非常住基。唯有皮囊天人感報。",
    "T38n1767_008:0081c08": "設能持戒成諸有業。不知鑽搖無定慧方便",
    "T38n1767_008:0081c09": "漿譬人天善。初酪譬似道。後醍醐譬真道。加",
    "T38n1767_008:0081c10": "之以水譬起我人知見等也。一切皆失起見",
    "T38n1767_008:0081c11": "墮惡人天善失。凡夫亦爾去合又二。先略次",
    "T38n1767_008:0081c12": "廣。凡夫善者盜佛餘法。餘是像末之世。盜竊",
    "T38n1767_008:0081c13": "得起。正法時不得起也。入涅槃後合長者命",
    "T38n1767_008:0081c14": "終。雖復得是合不知鑽搖。為解脫者合加之",
    "T38n1767_008:0081c15": "以水。有少梵行合&#x246D3;已自食。實不知因少梵",
    "T38n1767_008:0081c16": "行生梵天者合無婦女。雖修行生天實不知",
    "T38n1767_008:0081c17": "因於佛法。從是故如來出世之後去。二明今",
    "T38n1767_008:0081c18": "佛認歸。又三。法譬合。初法如文。次譬中云輪",
    "T38n1767_008:0081c19": "王今佛也。群賊退散者驅逐外道遍六大城",
    "T38n1767_008:0081c20": "牛無損命認常樂等。具足還歸付放牧者。付",
    "T38n1767_008:0081c21": "弘經人。即得醍醐者自他俱契法性常住。三",
    "T38n1767_008:0081c22": "從法輪王去。合今佛出世。凡夫不能合驅外",
    "T38n1767_008:0081c23": "道。令諸菩薩去合放牧人。三如來是常不變",
    "T38n1767_008:0081c24": "去結正。是非可解。四從迦葉當知下勸修。又",
    "T38n1767_008:0081c25": "二。初勸修。次簡修。初又二。先勸迦葉。次通",
    "T38n1767_008:0081c26": "勸(云云)。次簡修者簡昔顯今。若修二字作滅相",
    "T38n1767_008:0081c27": "者昔教灰斷法性也。若修二字常住者是今",
    "T38n1767_008:0081c28": "教法性。三問答法性中。問為四。初標問作請。",
    "T38n1767_008:0081c29": "次舉昔難今。三以今難昔。四結也初可見。次",
    "T38n1767_008:0082a01": "文者然昔教身智兩捨。今問法性即是捨身。",
    "T38n1767_008:0082a02": "不言捨智者數師言。智有二種。有漏智滅即",
    "T38n1767_008:0082a03": "是涅槃。無漏智滅是非數緣。不取為涅槃。既",
    "T38n1767_008:0082a04": "有是非故不言捨智。論師云。兩智滅皆是涅",
    "T38n1767_008:0082a05": "槃。而有二義。若言道能致滅此邊則非。若言",
    "T38n1767_008:0082a06": "果盡此邊即是。涅槃既有是非故不言捨智。",
    "T38n1767_008:0082a07": "觀師云。不應爾。特是略耳。若無所有者難",
    "T38n1767_008:0082a08": "也。故以法性難身。三身若存者下。以今難昔。",
    "T38n1767_008:0082a09": "身若存者是身難法性。法性是無身即是有。",
    "T38n1767_008:0082a10": "有無相害更互相難。四身有法性下。結其不",
    "T38n1767_008:0082a11": "解。佛答為兩。先非次譬。初非者。我不曾言滅",
    "T38n1767_008:0082a12": "身滅智名為法性。此乃昔說。今則不爾。是故",
    "T38n1767_008:0082a13": "非之。次譬又二。先譬次合。譬又二。先正譬。",
    "T38n1767_008:0082a14": "次譬斥非。初云無想天者。數師云。無想初念",
    "T38n1767_008:0082a15": "猶有心起從生愛結無想樂成。即便滅心則",
    "T38n1767_008:0082a16": "有。非色非心。補處論師云。心不可滅而言無",
    "T38n1767_008:0082a17": "想者。爾時心細如蟄蟲&#x6C37;魚似無細心。而言",
    "T38n1767_008:0082a18": "無色想者不復緣於&#x9E81;色。次不應下譬非此",
    "T38n1767_008:0082a19": "中具論五陰。云何住即色陰。受樂即受陰。想",
    "T38n1767_008:0082a20": "行即兩陰。見聞即識陰。一解云。但是四陰。後",
    "T38n1767_008:0082a21": "言若為行於想心不別言行陰。次善男子下",
    "T38n1767_008:0082a22": "合譬又二。初合正譬。次合斥非。初合無想天",
    "T38n1767_008:0082a23": "成就色陰而無有色想。如來法性成就寂滅",
    "T38n1767_008:0082a24": "而無有滅。不應作滅不滅問也。次汝今不應",
    "T38n1767_008:0082a25": "下合彈訶(云云)。從復次善男子下。第二通明三",
    "T38n1767_008:0082a26": "寶一體。是常歸依文為二。初明三寶常。次論",
    "T38n1767_008:0082a27": "義。初又三。一勸修常。二明得失。三正辨歸",
    "T38n1767_008:0082a28": "依。先勸作常想。後明無無常想。次若於三法",
    "T38n1767_008:0082a29": "下明得失。舉失為誡。舉得為勸。若昔四時都",
    "T38n1767_008:0082b01": "不得言三法異想而不得戒。何以故。以作別",
    "T38n1767_008:0082b02": "體歸依故也。開善云。前已得道得戒。若不得",
    "T38n1767_008:0082b03": "者今教起時何不更受。既不更受當知已得。",
    "T38n1767_008:0082b04": "若見今時一體教起。猶執昔別不依今圓。即",
    "T38n1767_008:0082b05": "是不信故言無戒。若能於是者更重勸也。三",
    "T38n1767_008:0082b06": "譬如因樹去是正辨歸依。又三。開譬合。譬舉",
    "T38n1767_008:0082b07": "非顯是。迦葉下是論義。有兩。初番問答。次番",
    "T38n1767_008:0082b08": "領讚。皆可見(云云)。興皇云。樹譬常住。影譬如",
    "T38n1767_008:0082b09": "來。而為眾生作歸依處。迦葉難闇中有樹無",
    "T38n1767_008:0082b10": "影。譬如來滅後則不為他作歸依處。佛答闇",
    "T38n1767_008:0082b11": "中有影肉眼不見。如來常為作依。薄福不見",
    "T38n1767_008:0082b12": "而言非依。",
    "T38n1767_008:0082b13": "金剛身品",
    "T38n1767_008:0082b14": "[0082b14] 金剛能譬。身是所譬。金剛四義。一紫磨金精",
    "T38n1767_008:0082b15": "世界基本。二其體堅牢無能侵毀。三其用勁",
    "T38n1767_008:0082b16": "利所擬無前。四其色不定煜爚難視。金精譬",
    "T38n1767_008:0082b17": "法身至極攝一切法。體堅牢固譬常住不動。",
    "T38n1767_008:0082b18": "離百絕四。勁利譬寂而常照大覺大明。不定",
    "T38n1767_008:0082b19": "譬無閡自在遍一切處。然法身具足無量功",
    "T38n1767_008:0082b20": "德。此中正明離百絕四堅牢常住。答上金剛",
    "T38n1767_008:0082b21": "之問。若從能譬言金剛品。若從所譬應言法",
    "T38n1767_008:0082b22": "身品。此則法譬雙題故言金剛身品。復次上",
    "T38n1767_008:0082b23": "雖三十四問通用一意只長壽故。金剛之身即",
    "T38n1767_008:0082b24": "堅固力而不可壞。法身常身非雜食身。圓通",
    "T38n1767_008:0082b25": "無隔。若解長壽即解金剛之身。乃至諸問皆",
    "T38n1767_008:0082b26": "悉通達。若不解長壽亦不解金剛之身乃至",
    "T38n1767_008:0082b27": "諸句。為不解者更分別說。若以通當名非無",
    "T38n1767_008:0082b28": "別義。若以別當名非無通義。通不當名則通",
    "T38n1767_008:0082b29": "非通。別不當名則別非別。非通非別而通而",
    "T38n1767_008:0082c01": "別。今從別意明金剛身答第二問。有人解。長",
    "T38n1767_008:0082c02": "壽是法。此法附人。金剛是人。此人有壽。堅固",
    "T38n1767_008:0082c03": "力是用。此是人法體用之異。以判通別。今明",
    "T38n1767_008:0082c04": "等欲分別何不附文。上文云。施汝常命色力",
    "T38n1767_008:0082c05": "安無閡辯。初已略說今則廣說。言長壽者即",
    "T38n1767_008:0082c06": "是常命。金剛身者即是常色。堅固者即是常",
    "T38n1767_008:0082c07": "力。名字功德即是常安。言四相者常無閡辯。",
    "T38n1767_008:0082c08": "後廣答問亦不離此常住五果。五果故別。常",
    "T38n1767_008:0082c09": "住故通。若別若通。若束若散。皆非總非別。非",
    "T38n1767_008:0082c10": "束非散。自在無閡。直明通別一意統攬理義。",
    "T38n1767_008:0082c11": "推之自明故不多說。又他明長命短命可壞",
    "T38n1767_008:0082c12": "不可壞常無常等。各自兩邊不相關涉。非長",
    "T38n1767_008:0082c13": "非短非壞不壞非常無常在兩邊外。此則縱",
    "T38n1767_008:0082c14": "橫並別。乃是一塗非經正意。今則不然即長",
    "T38n1767_008:0082c15": "而短故枯林入滅。即短而長故榮林入滅。東",
    "T38n1767_008:0082c16": "方雙者為破無常而說於常。即非短非長雙",
    "T38n1767_008:0082c17": "樹中間。非榮非枯中道法性。第一義諦。一中",
    "T38n1767_008:0082c18": "一切中。榮即是真。一真一切真。枯即是俗。一",
    "T38n1767_008:0082c19": "俗一切俗。三諦即一諦。一諦即三諦。差別無",
    "T38n1767_008:0082c20": "差別。無差別差別。非差別非不差別。而差別",
    "T38n1767_008:0082c21": "而不差別。諸佛境界具足如此不可思議。不",
    "T38n1767_008:0082c22": "可破壞故名金剛身品。就文為二。初明法身",
    "T38n1767_008:0082c23": "果。次明法身因。上問中含兩。今答為兩章。初",
    "T38n1767_008:0082c24": "明身果又兩。一明法。身二論義。略舉五身明",
    "T38n1767_008:0082c25": "法身義。舊解。法身常身是當體得名。不可壞",
    "T38n1767_008:0082c26": "身非雜食身。從離過得名。金剛身從譬得名。",
    "T38n1767_008:0082c27": "又言四身更互相成常身故不壞。不壞故常",
    "T38n1767_008:0082c28": "身。非雜食故成法身。法身故不雜食。故金剛",
    "T38n1767_008:0082c29": "譬之。今明四句皆當體皆離過皆法皆譬。亦",
    "T38n1767_008:0083a01": "得相成。何者金剛有四。能成顯法身。法身有",
    "T38n1767_008:0083a02": "四德成於譬意。金剛立世喻法身體。堅喻常",
    "T38n1767_008:0083a03": "身。勁利喻不壞身。不定喻非雜食身。正用此",
    "T38n1767_008:0083a04": "意標品。豈可作餘釋耶。從迦葉白佛去。第二",
    "T38n1767_008:0083a05": "論義。文為三。謂問答領解。初問中二。先問次",
    "T38n1767_008:0083a06": "釋。初問者舉所見難所不見。既應入滅是無",
    "T38n1767_008:0083a07": "常身。病苦所侵是破壞身。碎為舍利是塵土",
    "T38n1767_008:0083a08": "身。受純陀供是雜食身。既不見四身亦不見",
    "T38n1767_008:0083a09": "能譬金剛之身。次何以故去。是釋初無常身。",
    "T38n1767_008:0083a10": "餘例可解。次從佛告去。答又為三。初非其所",
    "T38n1767_008:0083a11": "問。次正答。三結勸。初如文。次正答中。具百",
    "T38n1767_008:0083a12": "非者。然此百非若單數則一百六十句。若複",
    "T38n1767_008:0083a13": "數則一百句。既言百非。理應複數。然百非之",
    "T38n1767_008:0083a14": "中。或有雙非兩捨。或一存一亡。雖不常住。非",
    "T38n1767_008:0083a15": "念念滅。即雙非之意。非身是身即一存一亡。",
    "T38n1767_008:0083a16": "然古舊相承不解百非。唯釋非身是身一句。",
    "T38n1767_008:0083a17": "今出七家。一云。非身者非是食身。是身者是",
    "T38n1767_008:0083a18": "法身。又云。非身者非生身是身是法身。又云。",
    "T38n1767_008:0083a19": "非身非金剛前身。是身是金剛後身。此三家",
    "T38n1767_008:0083a20": "悉用俗為非以真為是。又非身者法身冥如。",
    "T38n1767_008:0083a21": "是身者應現十方。又云。非身者真諦。是身者",
    "T38n1767_008:0083a22": "俗諦。此二家以真為非。以俗為是。又云。非身",
    "T38n1767_008:0083a23": "者非真身。是身者是好身。此一家漫漫不知。",
    "T38n1767_008:0083a24": "何者為非何者為是。雖復漫漫終有是非。興",
    "T38n1767_008:0083a25": "皇云。法身不為是之與非。是所不能是。非所",
    "T38n1767_008:0083a26": "不能非。絕百非非百是。無是無非能是能非。",
    "T38n1767_008:0083a27": "故言是身非身。觀師云。是身非身因緣相成。",
    "T38n1767_008:0083a28": "法身非身不妨是身。終日是身而復非身。終",
    "T38n1767_008:0083a29": "日非身而復是身文。一云。是空離空雖不常",
    "T38n1767_008:0083b01": "住非念念滅。此兩家是一意。今未能精識眾",
    "T38n1767_008:0083b02": "家旨趣。且為書之。天台大師明三種四句。一",
    "T38n1767_008:0083b03": "單。二複。三具足。單四句者。謂是非。亦是亦",
    "T38n1767_008:0083b04": "非。非是非非。複四句者。是是是非。非是非非",
    "T38n1767_008:0083b05": "亦是是非。亦非是非。非是是非。非非是非。",
    "T38n1767_008:0083b06": "是是。不是是。亦是亦不是是。非是非不是是。",
    "T38n1767_008:0083b07": "前句約非。次句約是。亦應前單後複。具足者。",
    "T38n1767_008:0083b08": "是是是是。是是不是是是是。亦是是亦不是",
    "T38n1767_008:0083b09": "是。是是非是是非不是是。是名具足有句。非",
    "T38n1767_008:0083b10": "是。非不是。非亦是亦不是。非非是非不是。非",
    "T38n1767_008:0083b11": "是是。非不是是。非亦是是亦不是是。非非是",
    "T38n1767_008:0083b12": "是非非不是是。是名具足無句。餘兩具足句",
    "T38n1767_008:0083b13": "類之可解。不復能作。但依天台大師止觀文",
    "T38n1767_008:0083b14": "中三四句相則易可見。私云。既云但依止觀",
    "T38n1767_008:0083b15": "文則易見。今比望彼文。是非各作三種四句。",
    "T38n1767_008:0083b16": "先約是者。是不是。亦是亦不是。非是非不是。",
    "T38n1767_008:0083b17": "單也。是是是不是。不是是。不是。不是。亦是",
    "T38n1767_008:0083b18": "亦不是是。亦是亦不是不是。非是非不是是。",
    "T38n1767_008:0083b19": "非是非不是不是。複也。是是。是不是。是亦",
    "T38n1767_008:0083b20": "是亦不是。是非是非不是。不是是。不是不",
    "T38n1767_008:0083b21": "是。不是亦是亦不是。不是非是非不是。亦是",
    "T38n1767_008:0083b22": "亦不是是。亦是亦不是不是。亦是亦不是亦",
    "T38n1767_008:0083b23": "是亦不是。亦是亦不是非是非不是。非是非",
    "T38n1767_008:0083b24": "不是是。非是非不是不是。非是非不是亦是",
    "T38n1767_008:0083b25": "亦不是。非是非不是非是非不是。次約非中",
    "T38n1767_008:0083b26": "亦三四者。非不非。亦非亦不非。非非非不非。",
    "T38n1767_008:0083b27": "單也。非非非不非不非非不非不非。亦非亦",
    "T38n1767_008:0083b28": "不非非。亦非亦不非不非。非非非不非非。非",
    "T38n1767_008:0083b29": "非非不非不非。複也非非。非不非。非亦非亦",
    "T38n1767_008:0083c01": "不非。非非非非不非。不非非。不非不非。不",
    "T38n1767_008:0083c02": "非亦非亦不非。不非非非非不非。亦非亦不",
    "T38n1767_008:0083c03": "非非。亦非亦不非不非。亦非亦不非亦非亦",
    "T38n1767_008:0083c04": "不非。亦非亦不非非非非不非。非非非不非",
    "T38n1767_008:0083c05": "非。非非非不非不非非非非不非亦非亦不",
    "T38n1767_008:0083c06": "非。非非非不非非非非不非。仍存章安先釋",
    "T38n1767_008:0083c07": "不敢擅易。然雖是非各別成句。不非即是。不",
    "T38n1767_008:0083c08": "是即非。為成三四故須互對。將此三種四句。",
    "T38n1767_008:0083c09": "望前諸師所非。為非何四句未非何四句。非",
    "T38n1767_008:0083c10": "此等諸四句。彼但出四句之見。未出絕言之",
    "T38n1767_008:0083c11": "見。那即結為法身耶。今言非身者。非如此",
    "T38n1767_008:0083c12": "等諸見所得雜食之身。無常塵土之身。故言",
    "T38n1767_008:0083c13": "非身。即非而是。是於法身常身金剛之身。然",
    "T38n1767_008:0083c14": "佛身非是非非。能為物現非身是身。又解除",
    "T38n1767_008:0083c15": "一法相者不二也。如來身者實是雙非。而言",
    "T38n1767_008:0083c16": "法身者蓋為緣耳。故云除一法相。大品云。除",
    "T38n1767_008:0083c17": "為薩婆若心。古來非唯不釋百非亦不出其",
    "T38n1767_008:0083c18": "意。何故唱百為非何所屬當。今試言之。夫如",
    "T38n1767_008:0083c19": "來身離於百非。佛身既權實不同。百非亦淺",
    "T38n1767_008:0083c20": "深有異。百非者下文云。具足百福成於一相。",
    "T38n1767_008:0083c21": "如是展轉具足成就三十二相。言百福者持",
    "T38n1767_008:0083c22": "不殺戒有五種心。謂下中上上上上中上乃",
    "T38n1767_008:0083c23": "至正見亦復如是。是五十心名初發意決定",
    "T38n1767_008:0083c24": "成就。是五十心名百福德。如是百福成於一",
    "T38n1767_008:0083c25": "相。又云。一善具十是為百福。釋論云。大千人",
    "T38n1767_008:0083c26": "應失眼失命。有能救得其眼命者是為一福。",
    "T38n1767_008:0083c27": "如是百度名百福德。對百福論百惡。百惡為",
    "T38n1767_008:0083c28": "非。從百惡感得四趣。雜食無常塵土之身。名",
    "T38n1767_008:0083c29": "為非身。從百福感得如來相好之身。法身常",
    "T38n1767_008:0084a01": "身金剛之身。五分清淨名法身。得三無為名",
    "T38n1767_008:0084a02": "曰常身。八十億魔不能壞名金剛身。故名是",
    "T38n1767_008:0084a03": "身。此乃三藏佛身離百非也。又百福所感三",
    "T38n1767_008:0084a04": "十二相清淨之身。悉是有有。有有果報賢聖",
    "T38n1767_008:0084a05": "所訶。釋論云。毒器不任貯食。食則殺人。有心",
    "T38n1767_008:0084a06": "行行不任得道。故知迦葉正難於此。我今唯",
    "T38n1767_008:0084a07": "見雜食無常塵土之身。當知百福為非。福性",
    "T38n1767_008:0084a08": "空故為是。故曰凡有相者。悉是虛妄。若見諸",
    "T38n1767_008:0084a09": "相非相即見如來。此以空法為法身。空無生",
    "T38n1767_008:0084a10": "空為常身。空不得空。便是金剛身。是為通教",
    "T38n1767_008:0084a11": "佛身離百非。又空中無法無是無非亦復無",
    "T38n1767_008:0084a12": "身。豈可以空為是。若不是者即為非也。二乘",
    "T38n1767_008:0084a13": "得空何故不是。佛身如空不可窮盡。無相無",
    "T38n1767_008:0084a14": "閡普能顯現乃可稱是。二乘不能現者但是",
    "T38n1767_008:0084a15": "偏空。非時取證名雜食身。此空可破即無常",
    "T38n1767_008:0084a16": "身。此空須棄是塵土身。故空為非身。諸佛得",
    "T38n1767_008:0084a17": "空能現身者是中道空。中道即是法身常身",
    "T38n1767_008:0084a18": "金剛之身。是名別教佛身離百非也。又非百",
    "T38n1767_008:0084a19": "惡入百福。非百福入百空。非百空入百中。次",
    "T38n1767_008:0084a20": "第淺深縱橫並別皆為非也。次第取證即雜",
    "T38n1767_008:0084a21": "食身。前後勝劣是無常身。差別隔閡是塵土",
    "T38n1767_008:0084a22": "身。故別非也。佛身圓妙無復若干。一中無量",
    "T38n1767_008:0084a23": "無量中一。非一非無量。不一不異。具足無缺",
    "T38n1767_008:0084a24": "名大涅槃。惡即中道無二無別。一切諸法悉",
    "T38n1767_008:0084a25": "安樂性。百惡尚中。況百福空而不即中。即中",
    "T38n1767_008:0084a26": "之法法身常身金剛之身。乃可稱是。是名圓",
    "T38n1767_008:0084a27": "佛離百非也。離前三非名佛身者。他經中意",
    "T38n1767_008:0084a28": "第四即非名佛身者。今經正意古來諸師全",
    "T38n1767_008:0084a29": "不料簡。雖唱百非不知何非。徒言法身未知",
    "T38n1767_008:0084b01": "是何。此釋大意可見。此既諸佛境界玄妙難",
    "T38n1767_008:0084b02": "測鑽仰彌難。更又一解。初人天身一句。即具",
    "T38n1767_008:0084b03": "九十九句功德。後涅槃句。亦具九十九句功",
    "T38n1767_008:0084b04": "德。中間亦然。何者一句既是法身故備諸功",
    "T38n1767_008:0084b05": "德。依經又三番。前三句為一番。明非人天身",
    "T38n1767_008:0084b06": "似如非俗入真。入真之意即俗即真雙非兩",
    "T38n1767_008:0084b07": "捨。如放金剛到金剛際乃止。次八十句為一",
    "T38n1767_008:0084b08": "番。明非身是身。似如非真出俗。出俗之意即",
    "T38n1767_008:0084b09": "空即中。一出一切出。隨應度者皆得見聞。後",
    "T38n1767_008:0084b10": "十七句為一番。明無有知者。無不知者。似如",
    "T38n1767_008:0084b11": "雙非二邊。即邊入中一色一香無非中道。雖",
    "T38n1767_008:0084b12": "此分別亦不一向。若一向者不成微妙。微妙",
    "T38n1767_008:0084b13": "者即入即出即中。又即出即入即中。又即中",
    "T38n1767_008:0084b14": "即出即入。不一二三而一二三。三如來下結",
    "T38n1767_008:0084b15": "勸。又二。初結。如是乃名微妙法身具足功",
    "T38n1767_008:0084b16": "德。餘四身亦如是結。非聲聞緣覺所知結成",
    "T38n1767_008:0084b17": "常身。二乘無常不能知常非長養結成非雜",
    "T38n1767_008:0084b18": "食身。真身不同坏器結成不壞身。結金剛身",
    "T38n1767_008:0084b19": "如文。又結不壞身云。示病苦為調眾生者即",
    "T38n1767_008:0084b20": "是示破壞身。若例此文亦應示非法身鹿馬",
    "T38n1767_008:0084b21": "等身。亦應示無常身朝生暮殞等。亦應示雜",
    "T38n1767_008:0084b22": "食身為臘師食肉等。亦應示非金剛身芭蕉",
    "T38n1767_008:0084b23": "泡沫等。明五句法身即入非身意也。示五非",
    "T38n1767_008:0084b24": "法之身即出是身意也。即入即出即出即入。",
    "T38n1767_008:0084b25": "即是微妙功德之意。非入非出是不可宣說",
    "T38n1767_008:0084b26": "意也。依入五身身具百句。即五百句依出五",
    "T38n1767_008:0084b27": "身。身具百句即五百句是為一千。又即入即",
    "T38n1767_008:0084b28": "出即出即入。又是二千。非即非非即非即出",
    "T38n1767_008:0084b29": "非即入。又是二千。總為五千句。文云。如是無",
    "T38n1767_008:0084c01": "量微妙功德。豈止五千。約此經文聊作五千。",
    "T38n1767_008:0084c02": "次從汝今日去勸也。勸自行化他如文。三從",
    "T38n1767_008:0084c03": "白佛去是領解。領上兩勸(云云)。從唯然世尊",
    "T38n1767_008:0084c04": "去。是第二答法身因。因有得果之能。能名為",
    "T38n1767_008:0084c05": "力。即是答得大堅固力之問也。迦葉前疑無",
    "T38n1767_008:0084c06": "常速朽。聞佛百非非於雜食塵土等身。然後",
    "T38n1767_008:0084c07": "方顯常身不壞悟解歡喜。而猶未知法身所",
    "T38n1767_008:0084c08": "因。云何更騰疑牒問。金剛身是騰前所因。云",
    "T38n1767_008:0084c09": "何是起後。佛答為三。一正答。二領解。三勸修",
    "T38n1767_008:0084c10": "初有略廣。略為二。初明護法。次引證。初文者",
    "T38n1767_008:0084c11": "護法不壞今得常住。不壞之身取相似因而",
    "T38n1767_008:0084c12": "為答問。次我於往昔是略引證。從善男子護",
    "T38n1767_008:0084c13": "持正法去廣答。又二。初廣明護法。次廣引證。",
    "T38n1767_008:0084c14": "初又二。一在家。二出家。在家護法取其元心",
    "T38n1767_008:0084c15": "所為。棄事存理匡弘大教。故言護持正法。不",
    "T38n1767_008:0084c16": "拘小節故言不修威儀。護法有四句。出家在",
    "T38n1767_008:0084c17": "家共不能護者無名行比丘。無勢力俗人是",
    "T38n1767_008:0084c18": "也。在家出家獨不能護者還是兩種各各不",
    "T38n1767_008:0084c19": "能。出家在家獨能護者佛及仙豫是也。出家",
    "T38n1767_008:0084c20": "在家共能護者今文是也。昔是為今非。今非",
    "T38n1767_008:0084c21": "為昔是。今昔俱非。今昔俱是。昔時平而法弘",
    "T38n1767_008:0084c22": "應持戒勿持仗。今時險而法翳應持仗勿持",
    "T38n1767_008:0084c23": "戒。今昔俱險應俱持仗。今昔俱平應俱持戒。",
    "T38n1767_008:0084c24": "取捨得宜不可一向。次從迦葉白佛去。是出",
    "T38n1767_008:0084c25": "家之人護法有問有答。問中棄理存事為難。",
    "T38n1767_008:0084c26": "答中棄事存理為答。如文。二善男子過去久",
    "T38n1767_008:0084c27": "遠去。是廣引證文為四。一護法本緣。次從爾",
    "T38n1767_008:0084c28": "時有一去。明護法行。三從尋即命終去。是護",
    "T38n1767_008:0084c29": "法果報。四從爾時王者去。是結。會前二。如",
    "T38n1767_008:0085a01": "文。第三中云阿&#x95A6;者道行云無怒。放光云妙",
    "T38n1767_008:0085a02": "樂無怒妙樂二名相成。淨名云無動。王前生",
    "T38n1767_008:0085a03": "是第一。比丘後生是第二。又約四依王是初",
    "T38n1767_008:0085a04": "依第一。比丘是第二依。為聲聞者非小乘也。",
    "T38n1767_008:0085a05": "乃是大乘聲聞。舉此二人定。以何人為證。舊",
    "T38n1767_008:0085a06": "取王能護為證。或雙取為證。第四如文。次迦",
    "T38n1767_008:0085a07": "葉白佛如來常身猶如畫石是領解。我以常",
    "T38n1767_008:0085a08": "解解佛常身。耿耿不沒喻如畫石。三以是因",
    "T38n1767_008:0085a09": "緣下勸修。又二。初通舉因果以勸四眾。次別",
    "T38n1767_008:0085a10": "勸在家開執刀仗。文即為二。先勸次簡。又四。",
    "T38n1767_008:0085a11": "一問二答三領四述。就問為二。初問師之有",
    "T38n1767_008:0085a12": "無。二問戒之持犯。問者問其與持刀仗者。相",
    "T38n1767_008:0085a13": "隨猶有師德為無師德。就佛答又兩。初正答。",
    "T38n1767_008:0085a14": "後結歎。正答中二。初答戒之有無。次答師之",
    "T38n1767_008:0085a15": "有無。初文二。初正答。是無戒人與護法相隨。",
    "T38n1767_008:0085a16": "而護法者非無戒人。如文。次既自持戒。云何",
    "T38n1767_008:0085a17": "化他。更問此事。佛答與護法者俱如文。從迦",
    "T38n1767_008:0085a18": "葉夫護法者去。二答有師無師之問。先略後",
    "T38n1767_008:0085a19": "廣。略中三意。一持經二持律。三摧伏破戒。具",
    "T38n1767_008:0085a20": "此三德故可為師。正見是內解經律。遇弘緣",
    "T38n1767_008:0085a21": "摧伏惡人是外用。迦葉若有比丘下。是廣答。",
    "T38n1767_008:0085a22": "還廣前三而不次第。初廣摧伏為三。先出壞",
    "T38n1767_008:0085a23": "眾師弟。次通舉三眾。三明淨眾能壞前二眾。",
    "T38n1767_008:0085a24": "從善持律去。廣明持律能壞前二。律中明六",
    "T38n1767_008:0085a25": "種五法。一學人。二無學人。三神解。四畜弟",
    "T38n1767_008:0085a26": "子。五訓誨。六事用。此中正是神解五法得離",
    "T38n1767_008:0085a27": "依止堪為師位。四事與律問答小異。一事則",
    "T38n1767_008:0085a28": "異。律謂為誦木叉。此中名隨時教化。神解五",
    "T38n1767_008:0085a29": "法者。一是調伏眾生。二知輕。三知重。四是律",
    "T38n1767_008:0085b01": "應證。五非律不證。云何調伏。調眾生時不得",
    "T38n1767_008:0085b02": "選擇時節處所。又不得一向漫調(云云)。知重",
    "T38n1767_008:0085b03": "可見。知輕者即十三。前九無諫。後四有諫。兩",
    "T38n1767_008:0085b04": "諫不從未結具方便罪。三諫不從方結正罪。",
    "T38n1767_008:0085b05": "非律不證者。知他犯律不應證之。如有人云",
    "T38n1767_008:0085b06": "佛入凡夫中作五欲。便自忘是聖人。後遇善",
    "T38n1767_008:0085b07": "知識語云。汝是聖人那作此事。只覺自是聖",
    "T38n1767_008:0085b08": "人。又佛入地獄代眾生受苦。實受割[利-禾+皮]之痛。",
    "T38n1767_008:0085b09": "如此等言予皆不證。聖人豈然。又云。彌勒應",
    "T38n1767_008:0085b10": "為五百。我是一人。斯言皆不可證。善解一字",
    "T38n1767_008:0085b11": "者。即律一字。應約律字解五名也。如止觀(云",
    "T38n1767_008:0085b12": "云)。善持契經去。廣明經亦復如是。例律應有",
    "T38n1767_008:0085b13": "五事。一隨時教化二知有餘。三知無餘。四非",
    "T38n1767_008:0085b14": "經不證。五是經應證。二佛法無量是結歎。迦",
    "T38n1767_008:0085b15": "葉下第三領解。佛讚下第四述成(云云)。學人五",
    "T38n1767_008:0085b16": "法者。謂信戒定慧多聞。從五停心至那舍也。",
    "T38n1767_008:0085b17": "無學人五法。謂五分法身。齊第四果。神解五",
    "T38n1767_008:0085b18": "法如前。畜弟子五法者。一謂十夏。十夏是長",
    "T38n1767_008:0085b19": "宿。堪畜弟子。二持戒纖毫不犯。今時不犯。初",
    "T38n1767_008:0085b20": "篇即名不犯。後可悔故。三多聞大小內外精",
    "T38n1767_008:0085b21": "通者。若不能具會須一藏無者不可。四能除",
    "T38n1767_008:0085b22": "弟子憂悔。若退戒還俗。應說苦切之事。五能",
    "T38n1767_008:0085b23": "除弟子惡邪。弟子既無衣食勢力。即欲越濟",
    "T38n1767_008:0085b24": "應為除其惡邪。餘兩五法不論(云云)。",
    "T38n1767_008:0085b25": "名字功德品",
    "T38n1767_008:0085b26": "[0085b26] 夫世間名字有同有異。同者俱是體上之稱。",
    "T38n1767_008:0085b27": "異者名召於體。字歎其德佛法亦爾。隨順世",
    "T38n1767_008:0085b28": "間強分同異。以大般涅槃為名。其餘稱歎不",
    "T38n1767_008:0085b29": "可思議。諸佛境界正法門等悉皆是字。而此",
    "T38n1767_008:0085c01": "名字通有功德。今先分別名之功德。文中舉",
    "T38n1767_008:0085c02": "七善七譬。釋此經名。謂語善義善文善。純備",
    "T38n1767_008:0085c03": "具足是獨一善。清淨是行善。梵行是慈善。金",
    "T38n1767_008:0085c04": "剛寶藏是備具善。冶城取上中下足為十善。",
    "T38n1767_008:0085c05": "開善合為八善。今依七譬釋七善文。又餘經",
    "T38n1767_008:0085c06": "及下文皆言七善不勞足之。初譬明大是廣",
    "T38n1767_008:0085c07": "義。所謂八河入海。又是深義。所謂一方深奧",
    "T38n1767_008:0085c08": "祕密。又大是極義。所謂希望永斷。又是第一",
    "T38n1767_008:0085c09": "義。所謂象&#x8FF9;為最。又大是勝義。所謂秋耕為",
    "T38n1767_008:0085c10": "勝。又大是寂義。所謂善治亂心。又大是具足",
    "T38n1767_008:0085c11": "義。所謂八味具足。皆一一敘之。名大般涅槃。",
    "T38n1767_008:0085c12": "此即名功德。次稱歎字功德。功德有三。一是",
    "T38n1767_008:0085c13": "諸佛之師。文云無量無邊諸佛世尊之所修",
    "T38n1767_008:0085c14": "習。二是菩薩之門。文云菩薩修是大般涅槃。",
    "T38n1767_008:0085c15": "得正法門能為良醫。三杜眾生四惡之趣。文",
    "T38n1767_008:0085c16": "云眾生聞此經名墮四趣者無有是處。然涅",
    "T38n1767_008:0085c17": "槃功德無量無邊不可思議。略舉三條釋字",
    "T38n1767_008:0085c18": "功德。六卷名受持品此從能持人得名。此文",
    "T38n1767_008:0085c19": "從所持法作名。互舉一邊。此品答上云何於",
    "T38n1767_008:0085c20": "此經究竟到彼岸之問。文中明諸佛修習已",
    "T38n1767_008:0085c21": "到彼岸。菩薩得聞則是中流眾生聞名發足",
    "T38n1767_008:0085c22": "此岸。然涅槃之河非彼此中而彼此中。一問",
    "T38n1767_008:0085c23": "三答答過所問。就文為四。一勸持。二問。三",
    "T38n1767_008:0085c24": "答。四領解。初為二。一勸持。二受持。受持功",
    "T38n1767_008:0085c25": "德不墮四趣者。舊云聞經修行登於性地是",
    "T38n1767_008:0085c26": "則不墮。二云為作遠緣起惡則墮但藉此緣",
    "T38n1767_008:0085c27": "後能反本。又云聞經理解與聞慧相應理數",
    "T38n1767_008:0085c28": "不墮。興皇云聞經名者下文自云。名無名故",
    "T38n1767_008:0085c29": "聞不聞故。如此聞名無生正解。尚無人天寧",
    "T38n1767_008:0086a01": "墮四趣。當知所得功德超度有流。是佛境界",
    "T38n1767_008:0086a02": "二乘不知。今皆不然。聞經得解自是生解功",
    "T38n1767_008:0086a03": "德。何關歎於聞經功德。此不相應但持五戒",
    "T38n1767_008:0086a04": "五戒小善尚不墮惡況復修行。夫大涅槃是",
    "T38n1767_008:0086a05": "深廣極勝第一寂靜具足之名。信此為受不",
    "T38n1767_008:0086a06": "忘為持。如此聞名自不墮惡不俟深解。二白",
    "T38n1767_008:0086a07": "佛去是問為二。一問名功德。二問持功德。向",
    "T38n1767_008:0086a08": "聞勸持及以聞名既猶未了。是故更問三佛",
    "T38n1767_008:0086a09": "答其二。問即為兩章。答名為三。初判名。次明",
    "T38n1767_008:0086a10": "七善。三明七譬。初文可見。次七善者。舊釋",
    "T38n1767_008:0086a11": "序正流通為初中後善。招提云萬德是初善。",
    "T38n1767_008:0086a12": "萬善是中善。萬果為後善。果與善殊此不可",
    "T38n1767_008:0086a13": "用。經約行施是初善。持戒為中善。得報為後",
    "T38n1767_008:0086a14": "善(云云)。三七譬者。他解六譬釋大。後一譬釋",
    "T38n1767_008:0086a15": "般涅槃。今觀文初譬釋大。後六譬釋般涅槃。",
    "T38n1767_008:0086a16": "然通釋名不分別也。問此中以常釋大應以",
    "T38n1767_008:0086a17": "大釋常便為不異。答一往名異其意則同。以",
    "T38n1767_008:0086a18": "非常非無常故常。非小非大故大。故互相釋。",
    "T38n1767_008:0086a19": "降伏諸結者。即煩惱魔魔性者天魔。放捨身",
    "T38n1767_008:0086a20": "命者即陰死兩魔。餘五譬可見。最後譬中云",
    "T38n1767_008:0086a21": "八味者以譬四德。開常出恒。不為緣生故常。",
    "T38n1767_008:0086a22": "不為緣滅故恒。開樂出安。外無能壞為安。內",
    "T38n1767_008:0086a23": "無所受為樂。無垢與清涼同皆是淨。不老不",
    "T38n1767_008:0086a24": "死同皆是我。問云何是酥之八味。有人用八",
    "T38n1767_008:0086a25": "功德水為答此不爾。水乳體別本不相關(云云)。",
    "T38n1767_008:0086a26": "耎輕屬觸。不臭是香。飲時無苦調適是功能。",
    "T38n1767_008:0086a27": "云何併之而作味釋。有人以六味為答此亦",
    "T38n1767_008:0086a28": "不然。苦辛&#x918E;酢酥中永無。對義不便數又不",
    "T38n1767_008:0086a29": "足。今謂乳酪時淡其味不足。醍醐時濃味已",
    "T38n1767_008:0086b01": "純一。酥居季孟之間兼備眾味可得為譬。酥",
    "T38n1767_008:0086b02": "有生熟去酪近即酪漿二味。乳是其本即五",
    "T38n1767_008:0086b03": "味也。就甜淡膩即為八味。二善男子下答奉",
    "T38n1767_008:0086b04": "持問。上答名則廣。今答持何略。既廣達名字。",
    "T38n1767_008:0086b05": "受持功德亦復不少故不多說。白佛下領解",
    "T38n1767_008:0086b06": "也。初領名後領持。"
}