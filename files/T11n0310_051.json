{
    "T11n0310_051:0298b02": "大寶積經卷第五十一",
    "T11n0310_051:0298b04": "大唐三藏法師玄奘奉　詔譯",
    "T11n0310_051:0298b05": "菩薩藏會第十二之十七般若波羅蜜多",
    "T11n0310_051:0298b06": "品第十一之二",
    "T11n0310_051:0298b07": "「復次舍利子！菩薩摩訶薩修行般若波羅蜜",
    "T11n0310_051:0298b08": "多時，為求如是深極妙善清白覺慧故，由是",
    "T11n0310_051:0298b09": "妙善淨法明門，精勤方便如理證入觀如理",
    "T11n0310_051:0298b10": "句。舍利子！云何名為如理證入？復以何等為",
    "T11n0310_051:0298b11": "如理句？舍利子！菩薩摩訶薩如理證入者，謂",
    "T11n0310_051:0298b12": "依奢摩他證入、毘鉢舍那證入、正行證入、如",
    "T11n0310_051:0298b13": "理證入、身遠離證入、心調順證入、非斷證入、",
    "T11n0310_051:0298b14": "非常證入、因緣證入、緣起證入、無有情無命",
    "T11n0310_051:0298b15": "者無數取者證入、未來已來若有若無證入、",
    "T11n0310_051:0298b16": "無有轉移因果不壞證入。雖修集空無相無",
    "T11n0310_051:0298b17": "願證入，而不取空無相無願證故。雖於三摩",
    "T11n0310_051:0298b18": "地三摩鉢底證入，而不以如是等力受生證",
    "T11n0310_051:0298b19": "故。雖取神通智證入，而不盡諸漏證故。雖觀",
    "T11n0310_051:0298b20": "察無生證入，而不正趣決定證故。雖觀眾生",
    "T11n0310_051:0298b21": "無我證入，而不捨大悲證故。雖觀一切有生",
    "T11n0310_051:0298b22": "可怖證入，而故取諸有證故。雖於寂滅離欲",
    "T11n0310_051:0298b23": "證入，然於離欲法不作證故。雖捨樂妙欲證",
    "T11n0310_051:0298b24": "入，而不捨樂法證故。雖捨一切戲論思覺證",
    "T11n0310_051:0298b25": "入，而不捨善巧方便證故。舍利子！如是名為",
    "T11n0310_051:0298b26": "如理證入。菩薩摩訶薩欲得如是如理證入，",
    "T11n0310_051:0298b27": "應當修學般若波羅蜜多故。",
    "T11n0310_051:0298b28": "「復次舍利子！菩薩摩訶薩修行般若波羅蜜",
    "T11n0310_051:0298b29": "多時，云何學是正法如理之句？舍利子！菩薩",
    "T11n0310_051:0298c01": "摩訶薩當如是知，如理句者即出生句、即趣",
    "T11n0310_051:0298c02": "理句、即法門句、即面門句、即是因句、即積集",
    "T11n0310_051:0298c03": "句、即不相違句、即無諍論句、即是捨句、即",
    "T11n0310_051:0298c04": "無執取句、即無棄捨句、即無戲論句、即無捨",
    "T11n0310_051:0298c05": "句、即無誹謗句、即無輕蔑句、即隨足句、即",
    "T11n0310_051:0298c06": "無諍句、即無退轉句、即無對治句。又舍利子！",
    "T11n0310_051:0298c07": "如理句者實性之句、如性之句、非不如性句、",
    "T11n0310_051:0298c08": "真如之句、如理之句、三世平等句、離分別句。",
    "T11n0310_051:0298c09": "又舍利子！如理句者色識無依住句、受想行",
    "T11n0310_051:0298c10": "識識無依住句、眼色眼識性無依住句、耳聲",
    "T11n0310_051:0298c11": "耳識性無依住句、鼻香鼻識性無依住句、舌",
    "T11n0310_051:0298c12": "味舌識性無依住句、身觸身識性無依住句、",
    "T11n0310_051:0298c13": "意法意識性無依住句。又舍利子！如理句者",
    "T11n0310_051:0298c14": "即名依義句、即名依法句、即名依智句、即名",
    "T11n0310_051:0298c15": "依了義句。舍利子！如是等無量法門，是則名",
    "T11n0310_051:0298c16": "為如理之句。是故如理證入正勤方便菩薩",
    "T11n0310_051:0298c17": "摩訶薩作如是觀時，亦不見有能觀之者應",
    "T11n0310_051:0298c18": "如理觀，所謂非觀非不觀故。若有菩薩作是",
    "T11n0310_051:0298c19": "觀者名如理觀，若他觀者名非理觀。舍利子！",
    "T11n0310_051:0298c20": "如理方便菩薩，非於少法而有愚迷，非於少",
    "T11n0310_051:0298c21": "法而生障礙，無有少法非解脫門，非為斷少",
    "T11n0310_051:0298c22": "法故發勤精進，不為證小法故勇勵正勤。應",
    "T11n0310_051:0298c23": "具如是如理正見，如其所見正觀諸法。何等",
    "T11n0310_051:0298c24": "正觀？謂無所見。無所見者即是無生，言無生",
    "T11n0310_051:0298c25": "者即是無起，言無起者名無所照。舍利子！如",
    "T11n0310_051:0298c26": "是次第轉法廣如前說，乃至名為菩薩摩訶",
    "T11n0310_051:0298c27": "薩修行般若波羅蜜多故。",
    "T11n0310_051:0298c28": "「復次舍利子！菩薩摩訶薩修行般若波羅蜜",
    "T11n0310_051:0298c29": "多時，云何應學如理正觀？舍利子！是菩薩摩",
    "T11n0310_051:0299a01": "訶薩應作如是正觀諸法，所謂我如理故則",
    "T11n0310_051:0299a02": "觀諸法一切如理，我無我故則觀諸法亦復",
    "T11n0310_051:0299a03": "無我，眾生無我故則觀諸法亦復無我。舍利",
    "T11n0310_051:0299a04": "子！菩薩摩訶薩作是觀者名如理觀。舍利子！",
    "T11n0310_051:0299a05": "云何菩薩摩訶薩修行如理方便？舍利子！當",
    "T11n0310_051:0299a06": "知是菩薩摩訶薩不觀如理生死性與彼如",
    "T11n0310_051:0299a07": "理涅槃性共相交雜，作如是觀是則名為如",
    "T11n0310_051:0299a08": "理方便。又是菩薩觀煩惱性與涅槃性同一",
    "T11n0310_051:0299a09": "合相無有差異，亦不分別相應違背，作如是",
    "T11n0310_051:0299a10": "觀是則名為如理方便，亦得名為如理正觀。",
    "T11n0310_051:0299a11": "舍利子！當知菩薩摩訶薩所有一切如理方",
    "T11n0310_051:0299a12": "便，皆於無量眾生處起，若眾生處不棄捨、於",
    "T11n0310_051:0299a13": "諸法不破壞，是名菩薩如理方便。舍利子！菩",
    "T11n0310_051:0299a14": "薩摩訶薩應知如是相、如是聞、如是如理證",
    "T11n0310_051:0299a15": "入、如是如理觀察、如是如理正見等流，是名",
    "T11n0310_051:0299a16": "菩薩如理正慧。舍利子！菩薩摩訶薩應當如",
    "T11n0310_051:0299a17": "是修行正行，皆為成滿般若波羅蜜多故。",
    "T11n0310_051:0299a18": "「復次舍利子！菩薩摩訶薩修行般若波羅蜜",
    "T11n0310_051:0299a19": "多時，所有般若自性清淨，不與一切有為行",
    "T11n0310_051:0299a20": "法而共同止。舍利子，何等諸法不與同止？",
    "T11n0310_051:0299a21": "舍利子！所謂如是般若不與無明而共同止，",
    "T11n0310_051:0299a22": "不與諸行而共同止，如是廣說乃至不與老",
    "T11n0310_051:0299a23": "死而共同止。舍利子！如是般若不與身見而",
    "T11n0310_051:0299a24": "共同止，乃至不與身見為本六十二見趣而",
    "T11n0310_051:0299a25": "共同止，如是般若不與高慢而共同止，不與",
    "T11n0310_051:0299a26": "下劣而共同止，不與世間八法而共同止。舍",
    "T11n0310_051:0299a27": "利子！如是般若不與蘊界處法而共同止，乃",
    "T11n0310_051:0299a28": "至不與一切所緣作意而共同止。如是般若",
    "T11n0310_051:0299a29": "不與慢同止，不與下慢邪慢同止，乃至不與",
    "T11n0310_051:0299b01": "隨煩惱等二十一法而共同止。如是般若不",
    "T11n0310_051:0299b02": "與微細下劣中上品貪同止，乃至不與一切",
    "T11n0310_051:0299b03": "煩惱而共同止。如是般若不與愚暗翳膜障",
    "T11n0310_051:0299b04": "蓋諸纏同止，乃至不與一切隨順退分諸法",
    "T11n0310_051:0299b05": "而共同止。如是般若不與欲諍穢濁煩惱魔",
    "T11n0310_051:0299b06": "同止，不與蘊魔死魔天魔同止，乃至不與一",
    "T11n0310_051:0299b07": "切魔業而共同止。如是般若不與執我同止，",
    "T11n0310_051:0299b08": "不與有情命者數取養育意生摩納婆等同",
    "T11n0310_051:0299b09": "止，乃至不與住我見等而共同止。如是般若",
    "T11n0310_051:0299b10": "不與業障同止，不與煩惱障法障見障報障",
    "T11n0310_051:0299b11": "智障同止，乃至不與一切隨俗習氣而共同",
    "T11n0310_051:0299b12": "止。如是般若不與思惟分別同止，不與相貌",
    "T11n0310_051:0299b13": "所緣見聞念識同止，乃至不與一切結縛增",
    "T11n0310_051:0299b14": "益而共同止。如是般若不與慳捨同止，不與",
    "T11n0310_051:0299b15": "持犯忍恚勤怠靜亂愚慧同止，乃至不與一",
    "T11n0310_051:0299b16": "切波羅蜜多能治所治諸法智性而共同止。",
    "T11n0310_051:0299b17": "如是般若不與遠離同止，不與住不遠離邪",
    "T11n0310_051:0299b18": "性正性善及不善有罪無罪生死涅槃同止，",
    "T11n0310_051:0299b19": "乃至不與一切相對治法而共同止。如是般",
    "T11n0310_051:0299b20": "若不與種種差別性同止，不與國土差別性",
    "T11n0310_051:0299b21": "諸佛差別性有情差別性諸法差別性同止，",
    "T11n0310_051:0299b22": "乃至不與一切差別性而共同止。如是般若",
    "T11n0310_051:0299b23": "不與無智同止，不與智識世俗勝義乃至不",
    "T11n0310_051:0299b24": "與一切有情相貌作意而共同止。如是般若",
    "T11n0310_051:0299b25": "不與慧不現行同止，不與無身無形無相無",
    "T11n0310_051:0299b26": "為同止，乃至不與一切思惟心意識安住等",
    "T11n0310_051:0299b27": "法而共同止。舍利子！菩薩摩訶薩修行般若",
    "T11n0310_051:0299b28": "波羅蜜多時，所有般若微妙清淨，不與如是",
    "T11n0310_051:0299b29": "無量無邊有為行法而共同止。舍利子！如是",
    "T11n0310_051:0299c01": "名為修行般若波羅蜜多，菩薩摩訶薩般若",
    "T11n0310_051:0299c02": "之相應如是學。",
    "T11n0310_051:0299c03": "「復次舍利子！菩薩摩訶薩安住大乘大菩薩",
    "T11n0310_051:0299c04": "藏修行般若波羅蜜多時，獲得般若分別善",
    "T11n0310_051:0299c05": "巧。當知是菩薩摩訶薩即以此法於諸法中",
    "T11n0310_051:0299c06": "明了通達獲得善巧。舍利子！云何名為如是",
    "T11n0310_051:0299c07": "般若分別善巧？舍利子！如是善巧無量無邊，",
    "T11n0310_051:0299c08": "吾今略說十種善巧。何等為十？所謂蘊法善",
    "T11n0310_051:0299c09": "巧、界法善巧、處法善巧、諦法善巧、無礙解善",
    "T11n0310_051:0299c10": "巧、依趣善巧、資糧善巧、道法善巧、緣起善",
    "T11n0310_051:0299c11": "巧、一切法善巧。舍利子！如是十種微妙善巧",
    "T11n0310_051:0299c12": "所有分別，若通達者是則名為般若分別，菩",
    "T11n0310_051:0299c13": "薩摩訶薩於是善巧應當修學。復次舍利子！",
    "T11n0310_051:0299c14": "云何菩薩摩訶薩修行般若波羅蜜多故而",
    "T11n0310_051:0299c15": "能通達蘊法善巧？舍利子！蘊法善巧者，所謂",
    "T11n0310_051:0299c16": "依諸蘊法起於言說。何等言說？舍利子？如是",
    "T11n0310_051:0299c17": "言說猶如幻化陽焰夢中傳響光影，是故如",
    "T11n0310_051:0299c18": "來以無礙辯為諸眾生說如是法。舍利子！我",
    "T11n0310_051:0299c19": "說此色喻如聚沫。何以故？舍利子！即此聚沫",
    "T11n0310_051:0299c20": "本無有我，亦無有情、無生者、無命者、無數",
    "T11n0310_051:0299c21": "取、無養育、無意生、無摩納婆，以聚沫性即色",
    "T11n0310_051:0299c22": "自性，菩薩摩訶薩於如是法善巧知之，是則",
    "T11n0310_051:0299c23": "名為蘊法善巧。又舍利子！我說此受喻如水",
    "T11n0310_051:0299c24": "泡。何以故？舍利子！即此水泡本無有我，亦無",
    "T11n0310_051:0299c25": "有情、無生者、無命者、無數取、無養育、無意",
    "T11n0310_051:0299c26": "生、無摩納婆，以水泡性即受自性，菩薩摩訶",
    "T11n0310_051:0299c27": "薩於如是法善巧知之，是則名為蘊法善巧。",
    "T11n0310_051:0299c28": "又舍利子！我說此想喻如陽焰。何以故？舍利",
    "T11n0310_051:0299c29": "子！即此陽焰本無有我，亦無有情、無生者、無",
    "T11n0310_051:0300a01": "命者、無數取、無養育、無意生、無摩納婆，以",
    "T11n0310_051:0300a02": "陽焰性即想自性，菩薩摩訶薩於如是法善",
    "T11n0310_051:0300a03": "巧知之，是則名為蘊法善巧。又舍利子！我說",
    "T11n0310_051:0300a04": "此行喻如芭蕉。何以故？舍利子！即此芭蕉本",
    "T11n0310_051:0300a05": "無有我？亦無有情、無生者、無命者、無養育、",
    "T11n0310_051:0300a06": "無數取、無意生、無摩納婆、無作者、無受者，",
    "T11n0310_051:0300a07": "以芭蕉性即行自性，菩薩摩訶薩於如是法",
    "T11n0310_051:0300a08": "善巧知之，是則名為蘊法善巧。又舍利子！我",
    "T11n0310_051:0300a09": "說此識喻如幻事。何以故？舍利子！即此幻事",
    "T11n0310_051:0300a10": "本無有我，亦無有情、無生者、無命者、無養",
    "T11n0310_051:0300a11": "育、無數取、無意生、無摩納婆、無作者、無受",
    "T11n0310_051:0300a12": "者，以幻事性即識自性，菩薩摩訶薩於如是",
    "T11n0310_051:0300a13": "法善巧知之，是則名為蘊法善巧。舍利子！所",
    "T11n0310_051:0300a14": "言蘊者說名世間，世間之法即敗壞相，是故",
    "T11n0310_051:0300a15": "當知諸世間性即蘊自性。舍利子！何等名為",
    "T11n0310_051:0300a16": "世間性耶？謂無常性苦性無我性，如是等性",
    "T11n0310_051:0300a17": "名為蘊性，如是蘊性即世間性。菩薩摩訶",
    "T11n0310_051:0300a18": "薩若於是中善巧知者，是則名為蘊法善巧。",
    "T11n0310_051:0300a19": "舍利子！若有菩薩摩訶薩為欲修行般若波",
    "T11n0310_051:0300a20": "羅蜜多故，精勤修習蘊法善巧。",
    "T11n0310_051:0300a21": "「復次舍利子！云何菩薩摩訶薩修行般若波",
    "T11n0310_051:0300a22": "羅蜜多故，而能通達界法善巧？舍利子！界法",
    "T11n0310_051:0300a23": "善巧者，所謂法界即為地界。何以故？以彼法",
    "T11n0310_051:0300a24": "界非堅鞕相故。又法界者即為水界。何以",
    "T11n0310_051:0300a25": "故？以彼法界非濕潤相故。又法界者即為火",
    "T11n0310_051:0300a26": "界。何以故？以彼法界非成熟相故。又法界者",
    "T11n0310_051:0300a27": "即為風界。何以故？以彼法界非搖動相故。舍",
    "T11n0310_051:0300a28": "利子！菩薩摩訶薩若於是中如實了知，是則",
    "T11n0310_051:0300a29": "名為界法善巧。又舍利子！言法界者即眼識",
    "T11n0310_051:0300b01": "界。何以故？以彼法界非照明相故。又法界者",
    "T11n0310_051:0300b02": "即耳識界。何以故？以彼法界非聞聲相故。又",
    "T11n0310_051:0300b03": "法界者即鼻識界。何以故？以彼法界非嗅香",
    "T11n0310_051:0300b04": "相故。又法界者即舌識界。何以故？以彼法界",
    "T11n0310_051:0300b05": "非甞味相故。又法界者即身識界。何以故？以",
    "T11n0310_051:0300b06": "彼法界非覺觸相故。又法界者即意識界。何",
    "T11n0310_051:0300b07": "以故？以彼法界非分別相故。舍利子！菩薩摩",
    "T11n0310_051:0300b08": "訶薩若於是中如實了知，是則名為界法善",
    "T11n0310_051:0300b09": "巧。又舍利子！如是我界與法界平等，有情界",
    "T11n0310_051:0300b10": "與法界平等，欲界色界及無色界與法界平",
    "T11n0310_051:0300b11": "等，生死界涅槃界與法界平等，如是乃至虛",
    "T11n0310_051:0300b12": "空界法界及一切法界皆悉平等。舍利子！以",
    "T11n0310_051:0300b13": "何義故而得平等？謂由空平等故一切法平",
    "T11n0310_051:0300b14": "等，無變異平等故一切法平等。又舍利子！若",
    "T11n0310_051:0300b15": "有宣說有為界證入、無為界證入，如是則有",
    "T11n0310_051:0300b16": "無量無邊。若諸菩薩摩訶薩作是簡擇證入",
    "T11n0310_051:0300b17": "法界，是則名為界法善巧。舍利子！如是菩薩",
    "T11n0310_051:0300b18": "摩訶薩為欲修行般若波羅蜜多故，應勤修",
    "T11n0310_051:0300b19": "習界法善巧。",
    "T11n0310_051:0300b20": "「復次舍利子！云何菩薩摩訶薩修行般若波",
    "T11n0310_051:0300b21": "羅蜜多故，而能通達處法善巧？舍利子！處法",
    "T11n0310_051:0300b22": "善巧者，眼為是空無我我所。菩薩摩訶薩如",
    "T11n0310_051:0300b23": "實了知如是眼性，乃至意為是空無我我所。",
    "T11n0310_051:0300b24": "菩薩摩訶薩如實了知如是意性，菩薩摩訶",
    "T11n0310_051:0300b25": "薩雖於諸處不積集不善而積集於善，然於",
    "T11n0310_051:0300b26": "善不善中不起二相，如是了知是名菩薩摩",
    "T11n0310_051:0300b27": "訶薩處法善巧。又舍利子！云何菩薩摩訶薩",
    "T11n0310_051:0300b28": "於眼處色處而能通達善巧了知？舍利子！謂",
    "T11n0310_051:0300b29": "於眼色觀見離欲，然於離欲而不作證。如是",
    "T11n0310_051:0300c01": "了知，是名菩薩處法善巧。如是耳聲鼻香舌",
    "T11n0310_051:0300c02": "味身觸意法，即此意法觀見離欲，然於離欲",
    "T11n0310_051:0300c03": "而不作證。如是了知，是名菩薩處法善巧。又",
    "T11n0310_051:0300c04": "舍利子！諸佛如來說微妙法，或說聖處或非",
    "T11n0310_051:0300c05": "聖處。言聖處者堪受道法，非聖處者遠離道",
    "T11n0310_051:0300c06": "法。菩薩摩訶薩安住於道，於離道住諸眾生",
    "T11n0310_051:0300c07": "所，獲得大悲不捨道處。若有菩薩如是了知",
    "T11n0310_051:0300c08": "善通達者，是名菩薩摩訶薩處法善巧。舍利",
    "T11n0310_051:0300c09": "子！諸菩薩摩訶薩為欲修行般若波羅蜜多",
    "T11n0310_051:0300c10": "故，應勤修學處法善巧。",
    "T11n0310_051:0300c11": "「復次舍利子！云何菩薩摩訶薩修行般若波",
    "T11n0310_051:0300c12": "羅蜜多故而能通達諦法善巧？舍利子！當知",
    "T11n0310_051:0300c13": "菩薩摩訶薩有四種行入諦善巧。何等為四？",
    "T11n0310_051:0300c14": "所謂苦智、集智、滅智、道智。舍利子！云何名為",
    "T11n0310_051:0300c15": "苦智乃至道智？謂於諸蘊本無生智，如是之",
    "T11n0310_051:0300c16": "智名為苦智。於諸染愛永斷滅智，如是之智",
    "T11n0310_051:0300c17": "名為集智。謂於一切無生無壞，如是之智名",
    "T11n0310_051:0300c18": "為滅智。於一切時諸所緣法無有損益，如是",
    "T11n0310_051:0300c19": "之智名為道智。舍利子！若菩薩摩訶薩於是",
    "T11n0310_051:0300c20": "四諦以如是等智慧了知，雖復明達而不作",
    "T11n0310_051:0300c21": "證。何以故？為欲成熟諸眾生故。如是具足名",
    "T11n0310_051:0300c22": "諦善巧。又舍利子！菩薩摩訶薩諦善巧者，復",
    "T11n0310_051:0300c23": "有三種。何等為三？一者世俗諦，二者勝義諦，",
    "T11n0310_051:0300c24": "三者相諦。舍利子！世俗諦者，當知乃至世間",
    "T11n0310_051:0300c25": "所有語言文字音聲假說，如是等相名世俗",
    "T11n0310_051:0300c26": "諦。勝義諦者，所謂若於是處尚非心行，況復",
    "T11n0310_051:0300c27": "文字而能陳說，如是等法名勝義諦。相諦者，",
    "T11n0310_051:0300c28": "所謂諸相即是一相，如是一相即是無相，如",
    "T11n0310_051:0300c29": "是說者名為相諦。舍利子！菩薩摩訶薩於世",
    "T11n0310_051:0301a01": "俗諦為眾生故說無厭倦，勝義諦者於中作",
    "T11n0310_051:0301a02": "證而無退墮，於彼相諦深達本性了知無相。",
    "T11n0310_051:0301a03": "舍利子！是名菩薩摩訶薩為欲修行般若波",
    "T11n0310_051:0301a04": "羅蜜多故精勤修學諦法善巧。",
    "T11n0310_051:0301a05": "「復次舍利子！菩薩摩訶薩精勤修學諦善巧",
    "T11n0310_051:0301a06": "者，如實當知復有一諦無有第二。何等一諦？",
    "T11n0310_051:0301a07": "所謂滅諦。舍利子！諸佛如來於此一諦明了",
    "T11n0310_051:0301a08": "通達無有增益，既通達已，為處增益諸含生",
    "T11n0310_051:0301a09": "等宣說如是一諦之法，令彼修學悟無增益",
    "T11n0310_051:0301a10": "故。舍利子！若有菩薩作如是知，是名菩薩摩",
    "T11n0310_051:0301a11": "訶薩諦法善巧。",
    "T11n0310_051:0301a12": "「復次舍利子！菩薩摩訶薩復應修學諦法善",
    "T11n0310_051:0301a13": "巧。舍利子！諦善巧者，謂善通達諸聖諦故。何",
    "T11n0310_051:0301a14": "等名為通達聖諦？舍利子！苦聖諦者謂五受",
    "T11n0310_051:0301a15": "蘊，其性實苦是名苦諦。菩薩摩訶薩於是諦",
    "T11n0310_051:0301a16": "中通達五蘊皆為苦相，夫苦相者即為空相，",
    "T11n0310_051:0301a17": "如是則名為苦聖諦。舍利子！集聖諦者五受",
    "T11n0310_051:0301a18": "蘊因，隨眠愛見是名集諦。菩薩摩訶薩於此",
    "T11n0310_051:0301a19": "因法，若愛若見無有增益，無取無迷明了通",
    "T11n0310_051:0301a20": "達，如是則名為集聖諦。舍利子！滅聖諦者，若",
    "T11n0310_051:0301a21": "五受蘊究竟滅盡是名滅諦。菩薩摩訶薩觀",
    "T11n0310_051:0301a22": "是諦法，不失前際、不往後際、不住現在，明",
    "T11n0310_051:0301a23": "了通達，如是則名為滅聖諦。舍利子！道聖諦",
    "T11n0310_051:0301a24": "者，若依彼道證得苦智集智滅智，無第二智，",
    "T11n0310_051:0301a25": "是名道諦。菩薩摩訶薩於如是諦明了通達",
    "T11n0310_051:0301a26": "無有分別，是則名為趣苦滅行聖諦。是故舍",
    "T11n0310_051:0301a27": "利子！菩薩摩訶薩若於此諦以智觀察，亦",
    "T11n0310_051:0301a28": "令眾生觀察解了，是名菩薩摩訶薩諦法善",
    "T11n0310_051:0301a29": "巧。",
    "T11n0310_051:0301b01": "「復次舍利子！菩薩摩訶薩於是諦法，又應觀",
    "T11n0310_051:0301b02": "知如是四諦。云何苦諦？於諸一切能受所受",
    "T11n0310_051:0301b03": "皆是苦諦。於如是中善當簡擇，即此智性善",
    "T11n0310_051:0301b04": "簡擇覺明了通達，是名菩薩苦聖諦。云何集",
    "T11n0310_051:0301b05": "諦？若從是因諸蘊集起皆是集諦。於如此因",
    "T11n0310_051:0301b06": "如實了知，是名菩薩苦集聖諦。云何滅諦？諸",
    "T11n0310_051:0301b07": "受永息無所覺受是名滅諦。雖觀受滅而不",
    "T11n0310_051:0301b08": "作證，如是通達，是名菩薩苦滅聖諦。云何道",
    "T11n0310_051:0301b09": "諦？若善修習離受聖道是名道諦。譬如船筏",
    "T11n0310_051:0301b10": "不求於受亦不求道，是名菩薩趣苦滅行聖",
    "T11n0310_051:0301b11": "諦。如是舍利子！若有菩薩摩訶薩如是現觀，",
    "T11n0310_051:0301b12": "依寂靜定發四種見，而此四見非畢竟淨。若",
    "T11n0310_051:0301b13": "能通達如此法者，是名菩薩摩訶薩諦法善",
    "T11n0310_051:0301b14": "巧。",
    "T11n0310_051:0301b15": "「復次舍利子！菩薩摩訶薩於是諦法善巧通",
    "T11n0310_051:0301b16": "達，若證於滅則苦不生，觀無生智是名苦智。",
    "T11n0310_051:0301b17": "舍利子！有為生緣觀察此有非有非無，如是",
    "T11n0310_051:0301b18": "之智名為集智。舍利子！一切生者即是無生，",
    "T11n0310_051:0301b19": "了知此故都無所滅，此無滅智名盡滅智。舍",
    "T11n0310_051:0301b20": "利子！若如是道無所稱量、無所追尋、無所觀",
    "T11n0310_051:0301b21": "察，名廣大智，如是之智名為道智。舍利子！菩",
    "T11n0310_051:0301b22": "薩摩訶薩於此諦法善能建立，而於諦智無",
    "T11n0310_051:0301b23": "所住著，是名菩薩摩訶薩諦法善巧。舍利子！",
    "T11n0310_051:0301b24": "菩薩摩訶薩為欲修行般若波羅蜜多故精",
    "T11n0310_051:0301b25": "勤修是諦法善巧。",
    "T11n0310_051:0301b26": "「復次舍利子！云何名為菩薩摩訶薩修行般",
    "T11n0310_051:0301b27": "若波羅蜜多故獲無礙解善巧？舍利子！菩薩",
    "T11n0310_051:0301b28": "摩訶薩以具修學般若波羅蜜多故，具足四",
    "T11n0310_051:0301b29": "種無障礙解。何等為四？所謂義無礙解、法無",
    "T11n0310_051:0301c01": "礙解、詞無礙解、辯無礙解。舍利子！何等名為",
    "T11n0310_051:0301c02": "義無礙解？舍利子！諸菩薩依般若波羅蜜多",
    "T11n0310_051:0301c03": "故獲是義無礙解，謂一切法勝義處智，觀是",
    "T11n0310_051:0301c04": "智者即義無礙解。如是諸覺智、因智、緣智、和",
    "T11n0310_051:0301c05": "合智、遍隨行智、廣大緣生智、法性無雜智、如",
    "T11n0310_051:0301c06": "來隨入智、安住實際智、於空法中隨覺觀智、",
    "T11n0310_051:0301c07": "於無相法如所觀智、於無願法起願行智、於",
    "T11n0310_051:0301c08": "無加行起加行智、於一理趣觀入證智、於無",
    "T11n0310_051:0301c09": "有情觀入證智、於無我法觀入證智、於無命",
    "T11n0310_051:0301c10": "者一向入智、於無數取觀勝義智、於過去世",
    "T11n0310_051:0301c11": "觀無礙智、於未來世觀無邊智、於現在世觀",
    "T11n0310_051:0301c12": "一切處智、於諸蘊法觀如幻化智、於諸界法",
    "T11n0310_051:0301c13": "觀等毒蛇智、於諸處中觀如空燼智、於諸內",
    "T11n0310_051:0301c14": "法觀寂靜智、於諸外法觀無所行智、於諸境",
    "T11n0310_051:0301c15": "界觀無所有智、於諸念住觀安住智、於彼諸",
    "T11n0310_051:0301c16": "趣觀隨行智、於諸緣起觀現見智、於諸諦法",
    "T11n0310_051:0301c17": "觀通達智、於一切苦觀無生智、於一切集觀",
    "T11n0310_051:0301c18": "無加行智、於一切滅觀離相智、於一切道觀",
    "T11n0310_051:0301c19": "拔濟智、於諸法中觀句分析智、於諸根法觀",
    "T11n0310_051:0301c20": "證入智、於諸力法觀無屈伏智、於奢摩他觀",
    "T11n0310_051:0301c21": "所依處智、於毘鉢舍那觀明照智、於諸幻事",
    "T11n0310_051:0301c22": "觀虛集智、於諸陽焰觀迷亂智、於所夢事觀",
    "T11n0310_051:0301c23": "虛見智、於彼傳響觀緣合智、於彼光影觀無",
    "T11n0310_051:0301c24": "動智、於差別相觀一相智、於諸繫縛觀離縛",
    "T11n0310_051:0301c25": "智、於諸相續觀無相續智、於聲聞智觀隨聲",
    "T11n0310_051:0301c26": "入智、於獨覺智觀廣大緣生入一境智、於佛",
    "T11n0310_051:0301c27": "大乘觀知一切善根資糧能積集智。舍利子！",
    "T11n0310_051:0301c28": "諸如是等一切觀智，是名菩薩摩訶薩義無",
    "T11n0310_051:0301c29": "礙解。「復次舍利子！菩薩摩訶薩復有義無礙",
    "T11n0310_051:0302a01": "解。所謂依趣之義，以諸法性之所依趣。何以",
    "T11n0310_051:0302a02": "故？以一切法遍皆是空，空性義者說名為義。",
    "T11n0310_051:0302a03": "以一切法遍皆無相，無相義者說名為義。以",
    "T11n0310_051:0302a04": "一切法遍皆無願，無願義者說名為義。以一",
    "T11n0310_051:0302a05": "切法遍皆遠離，遠離義者說名為義。以一切",
    "T11n0310_051:0302a06": "法遍無有情無命者無數取無數取義，說名",
    "T11n0310_051:0302a07": "為義。菩薩摩訶薩若能隨入如是相義，是則",
    "T11n0310_051:0302a08": "名為義無礙解。舍利子！若有菩薩摩訶薩說",
    "T11n0310_051:0302a09": "是義者，當知是為說無住法、說無盡法，即說",
    "T11n0310_051:0302a10": "一切之所顯說，即說一切智者諸無礙解所",
    "T11n0310_051:0302a11": "簡擇義。當知是人即為諸佛世尊印可隨喜，",
    "T11n0310_051:0302a12": "當知此智是為真慧、是為實慧、是為無異慧、",
    "T11n0310_051:0302a13": "是為諸處簡擇無礙之慧。舍利子！菩薩摩訶",
    "T11n0310_051:0302a14": "薩如是了知，是則名為義無礙解。",
    "T11n0310_051:0302a15": "「復次舍利子！云何菩薩摩訶薩法無礙解？舍",
    "T11n0310_051:0302a16": "利子！菩薩摩訶薩修行般若波羅蜜多故獲",
    "T11n0310_051:0302a17": "是法無礙解者，謂諸法中隨證入智。何等名",
    "T11n0310_051:0302a18": "為隨證入智？舍利子！謂諸法中有所證入。何",
    "T11n0310_051:0302a19": "等諸法？謂善不善、有罪無罪、有漏無漏、世間",
    "T11n0310_051:0302a20": "出世間、有為無為、染污清淨。若有隨順生死",
    "T11n0310_051:0302a21": "及以涅槃，於如是等一切法中隨能證入法",
    "T11n0310_051:0302a22": "性平等、菩提平等，如是智性是則名為法無",
    "T11n0310_051:0302a23": "礙解。",
    "T11n0310_051:0302a24": "「復次舍利子！法無礙解者，菩薩摩訶薩以如",
    "T11n0310_051:0302a25": "是解心智證入如是貪行，如是入證假立貪",
    "T11n0310_051:0302a26": "行，或復證入方便貪行，或復證入堅固貪行，",
    "T11n0310_051:0302a27": "或復證入微薄貪行，或復證入非處貪行，或",
    "T11n0310_051:0302a28": "復證入營求貪行，或復證入宿世貪行，或復",
    "T11n0310_051:0302a29": "證入無邊異相貪行，或復證入現在眾緣貪",
    "T11n0310_051:0302b01": "行。又舍利子！菩薩摩訶薩了諸有情如是貪",
    "T11n0310_051:0302b02": "相，所謂或有眾生內貪非外貪，或有眾生外",
    "T11n0310_051:0302b03": "貪非內貪，或有眾生內外俱貪。又舍利子！或",
    "T11n0310_051:0302b04": "有眾生色貪非聲貪，或有眾生聲貪非色貪，",
    "T11n0310_051:0302b05": "或有眾生色聲俱貪。復次或有眾生色貪非",
    "T11n0310_051:0302b06": "香貪，或有眾生香貪非色貪，或有眾生色香",
    "T11n0310_051:0302b07": "俱貪。復次或有眾生色貪非味貪，或有眾生",
    "T11n0310_051:0302b08": "味貪非色貪，或有眾生色味俱貪。復次或有",
    "T11n0310_051:0302b09": "眾生色貪非觸貪，或有眾生觸貪非色貪，或",
    "T11n0310_051:0302b10": "有眾生色觸俱貪。又舍利子！或有眾生聲貪",
    "T11n0310_051:0302b11": "非香貪，或有眾生香貪非聲貪，或有眾生聲",
    "T11n0310_051:0302b12": "香俱貪。復次或有眾生聲貪非味貪，或有眾",
    "T11n0310_051:0302b13": "生味貪非聲貪，或有眾生聲味俱貪。復次或",
    "T11n0310_051:0302b14": "有眾生聲貪非觸貪，或有眾生觸貪非聲貪，",
    "T11n0310_051:0302b15": "或有眾生聲觸俱貪。又舍利子！或有眾生香",
    "T11n0310_051:0302b16": "貪非味貪，或有眾生味貪非香貪，或有眾生",
    "T11n0310_051:0302b17": "香味俱貪。復次或有眾生香貪非觸貪，或有",
    "T11n0310_051:0302b18": "眾生觸貪非香貪，或有眾生香觸俱貪。又舍",
    "T11n0310_051:0302b19": "利子！或有眾生味貪非觸貪，或有眾生觸貪",
    "T11n0310_051:0302b20": "非味貪，或有眾生味觸俱貪。又舍利子！或有",
    "T11n0310_051:0302b21": "眾生色聲貪非香貪，或有眾生香貪非色聲",
    "T11n0310_051:0302b22": "貪，或有眾生色聲香俱貪。復次或有眾生色",
    "T11n0310_051:0302b23": "聲貪非味貪，或有眾生味貪非色聲貪，或有",
    "T11n0310_051:0302b24": "眾生色聲味俱貪。復次或有眾生色聲貪非",
    "T11n0310_051:0302b25": "觸貪，或有眾生觸貪非色聲貪，或有眾生色",
    "T11n0310_051:0302b26": "聲觸俱貪。又舍利子！或有眾生聲香貪非味",
    "T11n0310_051:0302b27": "貪，或有眾生味貪非聲香貪，或有眾生聲香",
    "T11n0310_051:0302b28": "味俱貪。復次或有眾生聲香貪非觸貪，或有",
    "T11n0310_051:0302b29": "眾生觸貪非聲香貪，或有眾生聲香觸俱貪。",
    "T11n0310_051:0302c01": "又舍利子！或有眾生香味貪非觸貪，或有眾",
    "T11n0310_051:0302c02": "生觸貪非香味貪，或有眾生香味觸俱貪。又",
    "T11n0310_051:0302c03": "舍利子！或有眾生色聲香貪非味貪，或有眾",
    "T11n0310_051:0302c04": "生味貪非色聲香貪，或有眾生色聲香味俱",
    "T11n0310_051:0302c05": "貪。復次或有眾生色聲香貪非觸貪，或有眾",
    "T11n0310_051:0302c06": "生觸貪非色聲香貪，或有眾生色聲香觸俱",
    "T11n0310_051:0302c07": "貪。又舍利子！或有眾生聲香味貪非觸貪，或",
    "T11n0310_051:0302c08": "有眾生觸貪非聲香味貪，或有眾生聲香味",
    "T11n0310_051:0302c09": "觸俱貪。又舍利子！或有眾生色聲香味貪非",
    "T11n0310_051:0302c10": "觸貪，或有眾生觸貪非色聲香味貪，或有眾",
    "T11n0310_051:0302c11": "生色聲香味觸俱貪。舍利子！如是等無量眾",
    "T11n0310_051:0302c12": "生，具各起是無量貪相入於貪行。由菩薩",
    "T11n0310_051:0302c13": "摩訶薩證入是門故，入諸眾生二萬一千貪",
    "T11n0310_051:0302c14": "行門、二萬一千瞋行門、二萬一千癡行門、二",
    "T11n0310_051:0302c15": "萬一千等分行門。舍利子！若菩薩摩訶薩證",
    "T11n0310_051:0302c16": "入如是八萬四千煩惱行門者，當知如是菩",
    "T11n0310_051:0302c17": "薩摩訶薩具足成就心廣大智，及隨行說智、",
    "T11n0310_051:0302c18": "不增不減說智、不過時說智、根器有差別智、",
    "T11n0310_051:0302c19": "立言不虛說智。舍利子！菩薩摩訶薩具足如",
    "T11n0310_051:0302c20": "是諸勝智故，是名菩薩摩訶薩法無礙解。",
    "T11n0310_051:0302c21": "「復次舍利子！云何菩薩摩訶薩詞無礙解？舍",
    "T11n0310_051:0302c22": "利子！菩薩摩訶薩修行般若波羅蜜多故具",
    "T11n0310_051:0302c23": "足如是詞無礙解，所謂於諸言詞證入之智。",
    "T11n0310_051:0302c24": "獲是智已，而能了知諸天言詞、諸龍言詞、藥",
    "T11n0310_051:0302c25": "叉言詞、健達縛言詞、阿素洛言詞、揭路荼言",
    "T11n0310_051:0302c26": "詞、緊奈洛言詞、牟呼洛伽言詞、人言詞、非",
    "T11n0310_051:0302c27": "人言詞，乃至五道眾生一切含識所有言詞",
    "T11n0310_051:0302c28": "音聲籌議，菩薩悉能以智證入，又能以是言",
    "T11n0310_051:0302c29": "音為彼眾生宣說正法。舍利子！是則名為",
    "T11n0310_051:0303a01": "菩薩摩訶薩詞無礙解。又舍利子！復有詞無",
    "T11n0310_051:0303a02": "礙解，謂諸菩薩善能了知，如是言詞，唯應顯",
    "T11n0310_051:0303a03": "了如是之法；如是言詞，唯應隨辯如是之法；",
    "T11n0310_051:0303a04": "如是言詞，應以是字隱藏是法。菩薩摩訶薩",
    "T11n0310_051:0303a05": "又以是解，當應了知是一名言、是二名言、是",
    "T11n0310_051:0303a06": "多名言。又能了知是女名言、是男名言、是非",
    "T11n0310_051:0303a07": "男非女名言。又能了知是略名言、是廣名言、",
    "T11n0310_051:0303a08": "是好名言、是惡名言。又能了知過去名言、未",
    "T11n0310_051:0303a09": "來名言、現在名言。又能了知如是等相一字",
    "T11n0310_051:0303a10": "增益、如是等相多字增益。若諸菩薩能善了",
    "T11n0310_051:0303a11": "知，是則名為詞無礙解。又舍利子！復有詞無",
    "T11n0310_051:0303a12": "礙解者，菩薩摩訶薩所發言詞無量功德所",
    "T11n0310_051:0303a13": "共集成。何等是耶？舍利子！諸菩薩等所發言",
    "T11n0310_051:0303a14": "詞無有微弱，即此言詞善巧施設，無有繁重",
    "T11n0310_051:0303a15": "無有急速，詞極明了文義圓備，順悅大眾，種",
    "T11n0310_051:0303a16": "種美妙顯示深奧，世俗勝義之所莊嚴，自心",
    "T11n0310_051:0303a17": "智見通達無礙，諸佛印可悅豫眾生。舍利子！",
    "T11n0310_051:0303a18": "如是具足是名菩薩摩訶薩詞無礙解。",
    "T11n0310_051:0303a19": "「復次舍利子！云何菩薩摩訶薩辯無礙解？舍",
    "T11n0310_051:0303a20": "利子！菩薩辯者，所謂菩薩摩訶薩修行般若",
    "T11n0310_051:0303a21": "波羅蜜多故，獲是言詞無礙辯、無滯記別",
    "T11n0310_051:0303a22": "辯、宣暢無斷辯、速辯迅辯、捷疾辯、不可動",
    "T11n0310_051:0303a23": "辯、不訥鈍辯、隨問對辯、無退怯辯、不相違",
    "T11n0310_051:0303a24": "辯、無諍論辯、可樂法辯、住忍力辯、妙甚深",
    "T11n0310_051:0303a25": "辯、種種差別辯、種種微妙辯、世俗勝義辯、建",
    "T11n0310_051:0303a26": "立一切布施持戒懷忍正勤靜慮般羅若辯、",
    "T11n0310_051:0303a27": "建立一切念住正斷神足根力覺支道分奢摩",
    "T11n0310_051:0303a28": "他毘鉢舍那辯、建立一切靜慮解脫三摩地",
    "T11n0310_051:0303a29": "三摩鉢底諦廣大智辯、一切聖人所乘辯、一",
    "T11n0310_051:0303b01": "切眾生心行辯、無謇吃言辯、無梗澁言辯、無",
    "T11n0310_051:0303b02": "輕掉言辯、無麁獷言辯、愛潤音言辯、清淨言",
    "T11n0310_051:0303b03": "辯、橫逸言辯、無著言辯、教詔言辯、三摩呬多",
    "T11n0310_051:0303b04": "言辯、妙相應言辯、無關[門@龠]言辯、美妙音言辯、",
    "T11n0310_051:0303b05": "柔滑音言辯、無致譏訶言辯、眾聖所讚言辯。",
    "T11n0310_051:0303b06": "舍利子！菩薩摩訶薩以如是等所有言辯，遍",
    "T11n0310_051:0303b07": "告無邊諸佛剎土，所發言音超過一切梵音",
    "T11n0310_051:0303b08": "言詞。如是言音明了清淨，為諸如來之所印",
    "T11n0310_051:0303b09": "可。是諸菩薩具足才辯，以是言音愍諸有情",
    "T11n0310_051:0303b10": "及數取者，廣為宣說微妙正法，能令是等出",
    "T11n0310_051:0303b11": "離生死正盡眾苦。舍利子！是名菩薩摩訶薩",
    "T11n0310_051:0303b12": "辯無礙解。舍利子！如是名為無礙解善巧。由",
    "T11n0310_051:0303b13": "此無礙解善巧故，菩薩摩訶薩修行般若波",
    "T11n0310_051:0303b14": "羅蜜多精勤修習無礙解善巧。",
    "T11n0310_051:0303b15": "大寶積經卷第五十一"
}