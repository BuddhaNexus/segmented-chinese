{
    "X08n0236_018:0225a19": "華嚴懸談會玄記卷第十八",
    "X08n0236_018:0225a20": "蒼山再光寺比丘 普瑞集",
    "X08n0236_018:0225a21": "[0225a21] 疏提胃雖說戒善等者玄義云彼經但明五戒不明",
    "X08n0236_018:0225a22": "十善唯是人教則非天教縱以此為人天教者諸經",
    "X08n0236_018:0225a23": "皆明戒善亦應是人天教耶又彼經云五戒為諸佛",
    "X08n0236_018:0225a24": "之母欲求佛道讀是經欲求阿羅漢讀是經又云欲",
    "X08n0236_018:0225b01": "得不死地佩長生之符服不死之藥持長樂之印長",
    "X08n0236_018:0225b02": "生符者即三乘法是長樂印者即泥洹道是云何獨",
    "X08n0236_018:0225b03": "言人天教耶又云五戒天地之根眾靈之源天持之",
    "X08n0236_018:0225b04": "和陰陽地持之萬物生萬物之母萬神之父大道之",
    "X08n0236_018:0225b05": "元泥洹之本又四事本(四大)五陰本六衰本(六塵)四事本",
    "X08n0236_018:0225b06": "淨五陰本淨六衰本淨如是等意窮源極妙之說云",
    "X08n0236_018:0225b07": "何獨是人天教耶(餘引不起等與今抄同)言又違密&#x8FF9;經者疏",
    "X08n0236_018:0225b08": "主新加也。",
    "X08n0236_018:0225b09": "[0225b09] 鈔提胃波利者行集經云一名帝利富婆(此云胡&#x82FD;)舊",
    "X08n0236_018:0225b10": "名提胃二名跛&#x68C3;迦(此云金挺)舊名波梨此二居士者",
    "X08n0236_018:0225b11": "身居俗室道同真侶即居家士夫也百法鈔云是",
    "X08n0236_018:0225b12": "碎葉國人因與五百賈人南海採寶遂至如來成",
    "X08n0236_018:0225b13": "道之處菩提樹神現霖霪車馬泥滓不能前進遂",
    "X08n0236_018:0225b14": "祭樹神欲希止雨樹神報言悉達太子於此成道",
    "X08n0236_018:0225b15": "汝若供養功德無窮提胃聞已即往佛所說偈問",
    "X08n0236_018:0225b16": "言未審誰家子親族是何人安然寂不動今者何",
    "X08n0236_018:0225b17": "所須世尊答曰我是金輪王淨飯王太子成道來",
    "X08n0236_018:0225b18": "七日無人施我食於是提胃即獻蜜&#x9EA8;如來受已",
    "X08n0236_018:0225b19": "即說三歸五戒等言鑽龜易卜者是將此土陰陽",
    "X08n0236_018:0225b20": "之名以目西域陰陽之法也。[0225b20] ▲言四天王奉&#x9262;者",
    "X08n0236_018:0225b21": "梵語&#x9262;多羅此云應量器是過去維衛佛&#x9262;入涅",
    "X08n0236_018:0225b22": "槃後龍王將在宮中供養釋迦成道龍王送至海",
    "X08n0236_018:0225b23": "水上四天王欲取化為四&#x9262;各得一&#x9262;以奉如來",
    "X08n0236_018:0225b24": "如來受已重疊四&#x9262;在於左手以右手按合成一",
    "X08n0236_018:0225c01": "&#x9262;此是紺琉璃石&#x9262;也。[0225c01] ▲鈔此約小乘相者結前",
    "X08n0236_018:0225c02": "雖說戒善也。[0225c02] ▲不妨為大者起後得道皆通三乘",
    "X08n0236_018:0225c03": "也。[0225c03] ▲言五逆者法華疏引薩遮尼乾子經云一破",
    "X08n0236_018:0225c04": "塔壞寺焚燒經像竊盜及用三寶財物二謗三乘",
    "X08n0236_018:0225c05": "法言非聖法障礙留難隱蔽覆藏三於一切出家",
    "X08n0236_018:0225c06": "人所若有戒若無戒持戒破戒打罵訶責說其過",
    "X08n0236_018:0225c07": "失禁閉牢獄或挽袈裟逼令還俗責役&#x99C8;使責其",
    "X08n0236_018:0225c08": "法調(餘處或云課調債負)斷其命根故大集經云說一破戒",
    "X08n0236_018:0225c09": "比丘過過出萬億佛身血四殺父害母殺阿羅漢",
    "X08n0236_018:0225c10": "出佛身血破和合僧五起大邪見謗無因果長夜",
    "X08n0236_018:0225c11": "修行十不善業此是大乘五逆若小乘說五逆者",
    "X08n0236_018:0225c12": "即是此中第四所攝言四大本淨者淨是空義寂",
    "X08n0236_018:0225c13": "照云皆了本空故決擇記云悟彼性空舉體即真",
    "X08n0236_018:0225c14": "百法鈔云於四大等中二我本無故云本淨。[0225c14] ▲鈔",
    "X08n0236_018:0225c15": "得不起法忍者即無生忍菩提留支云即是初地",
    "X08n0236_018:0225c16": "無漏智印忍無生之理故或是八地仁王五忍中",
    "X08n0236_018:0225c17": "第四無生忍三品是七八九地此當中品柔順忍",
    "X08n0236_018:0225c18": "者順後無生即四五六地分順忍為三品故(五忍者一",
    "X08n0236_018:0225c19": "伏忍二信忍三順忍四無生忍五寂滅忍)明知不只是人天教也。[0225c19] ▲言",
    "X08n0236_018:0225c20": "三百龍王得不起法忍者問龍趣難身何能入聖",
    "X08n0236_018:0225c21": "答願力為龍非是業繫豈礙聖道亦猶獨覺出無",
    "X08n0236_018:0225c22": "佛世豈為難耶。[0225c22] ▲鈔又普曜等者經具云佛宿夜",
    "X08n0236_018:0225c23": "七日不從坐起觀察道樹化七十一億令生道心",
    "X08n0236_018:0225c24": "思惟寂然地六種震動時有梵天厥號識乾見佛",
    "X08n0236_018:0226a01": "新得道果快坐七日未有獻食者時有離胃波利",
    "X08n0236_018:0226a02": "五百賈人以識乾力故使躓不行天說偈言如來",
    "X08n0236_018:0226a03": "成佛道所願已滿足汝等貢上食因是轉法輪時",
    "X08n0236_018:0226a04": "五百賈人獻佛&#x9EA8;蜜四天王奉&#x9262;如來&#x546A;願畢已",
    "X08n0236_018:0226a05": "即食食已即為授記言已是得本於將來世諸賈",
    "X08n0236_018:0226a06": "客等當得作佛名曰密成如來十號具足(今云齊成應是",
    "X08n0236_018:0226a07": "密字)。[0226a07] ▲鈔提胃塔者探玄記第八云真諦三藏引十",
    "X08n0236_018:0226a08": "二因緣經八人應起塔一如來露盤八重已上二",
    "X08n0236_018:0226a09": "菩薩七重三緣覺六重四羅漢五重五那含四重",
    "X08n0236_018:0226a10": "六斯陀含三重七須陀洹二重八輪王一重見輪",
    "X08n0236_018:0226a11": "王塔不得作禮非以聖人故今提胃已得不起法",
    "X08n0236_018:0226a12": "忍即初地等應起七重露盤之塔故鈔偏舉之不",
    "X08n0236_018:0226a13": "爾何忽言其塔耶。[0226a13] ▲鈔此經即大寶等者此經總",
    "X08n0236_018:0226a14": "四十九會百二十卷今疏所引別行經檢大寶積",
    "X08n0236_018:0226a15": "當密&#x8FF9;金剛力士會四十九會中當第三會也言",
    "X08n0236_018:0226a16": "卷當第八者然第三會起自第八卷今所引者即",
    "X08n0236_018:0226a17": "第十一卷末并十二卷初文也經文稍廣不能繁",
    "X08n0236_018:0226a18": "引要者尋彼是西晉竺法護譯。",
    "X08n0236_018:0226a19": "[0226a19] 鈔揀去不定等者寂照會解皆引廣鈔云初空後",
    "X08n0236_018:0226a20": "有先大後小是不定也今揀去之則先小後大初",
    "X08n0236_018:0226a21": "有後空之判無失非謂指前不定教也(指玄等正是指前不",
    "X08n0236_018:0226a22": "定教也)彼於漸頓中不定故前抄云金光明經既非",
    "X08n0236_018:0226a23": "第一頓教又非第二漸中末後而明常住明是不",
    "X08n0236_018:0226a24": "定故頓漸中不定也此唯漸教五時中不定也故",
    "X08n0236_018:0226b01": "云揀去不定則無&#x5C05;定之失評曰今詳抄意指玄",
    "X08n0236_018:0226b02": "之義似長也既前抄云又非第二末後而明常住",
    "X08n0236_018:0226b03": "豈非亦約漸教五時明不定教耶況今抄云不違",
    "X08n0236_018:0226b04": "密&#x8FF9;等經者以上難五時之教有二例難一約所",
    "X08n0236_018:0226b05": "立時難二約所立名義難初約時者如難第二時",
    "X08n0236_018:0226b06": "中云十二年後方制廣戒又云始從得道乃至涅",
    "X08n0236_018:0226b07": "槃常說般若難第五時有小乘見難人天教即引",
    "X08n0236_018:0226b08": "密跡經鈔舉第四等上三難意云此之四難皆揀",
    "X08n0236_018:0226b09": "去之以屬前不定教攝故(非謂揀去前不定故而不用之也)故云",
    "X08n0236_018:0226b10": "揀去不定故集玄云顯不定教順理也二約所立",
    "X08n0236_018:0226b11": "名義難者如第一難有相教而言有空等乃至難",
    "X08n0236_018:0226b12": "提胃經謂通三乘等今從多分說亦不成過也故",
    "X08n0236_018:0226b13": "抄云不違自所立名義也。",
    "X08n0236_018:0226b14": "[0226b14] 疏後魏光統律師等者傳云慧光姓楊氏定州盧人",
    "X08n0236_018:0226b15": "年十三隨父入洛四月八日往佛陀禪師所從受三",
    "X08n0236_018:0226b16": "歸陀異其眼光外射如燄深惟必有奇操留之誦習",
    "X08n0236_018:0226b17": "博通人號聖沙彌也陀曰此沙彌非常人若受大戒",
    "X08n0236_018:0226b18": "先宜聽律律是慧基若初依經論必輕戒綱於道覆",
    "X08n0236_018:0226b19": "律師所聽習後從辨公參學經論聲揚趙郡會佛陀",
    "X08n0236_018:0226b20": "任少林寺主勒那初譯十地光預其席自此地論流",
    "X08n0236_018:0226b21": "傳命章開釋四分一部草創并其華嚴涅槃維摩十",
    "X08n0236_018:0226b22": "地持地等並疏其奧旨初在京洛任國僧教後轉為",
    "X08n0236_018:0226b23": "國統故云光統。",
    "X08n0236_018:0226b24": "[0226b24] 鈔孝文見重等者傳云孝文敬隆誠至別處禪林",
    "X08n0236_018:0226c01": "鑿石為龕(云云)見本傳後隨帝南遷定都伊洛復",
    "X08n0236_018:0226c02": "設靜院敕以處之而愛幽栖林谷是託屬往嵩岳",
    "X08n0236_018:0226c03": "高謝人世有敕就少室山為之造寺今之少林是",
    "X08n0236_018:0226c04": "也後知則天所取遂指山水透谷而西流尋水而",
    "X08n0236_018:0226c05": "西去時又入洛將度有緣時慧光年十二在大街",
    "X08n0236_018:0226c06": "井欄上反蹋蹀堶(音陀拋磚戲也)一連五百眾人諠競異",
    "X08n0236_018:0226c07": "而觀之佛陀因見而&#x6060;曰此小兒世戲有功道業",
    "X08n0236_018:0226c08": "亦應不昧意欲引度權以杖打頭聲響清徹既善",
    "X08n0236_018:0226c09": "聲論知堪法器乃問能出家不光曰固其本懷耳",
    "X08n0236_018:0226c10": "遂度之(前傳云四月八日&#x5F83;少林者應今許後十三歲方出家也)又令弟子道",
    "X08n0236_018:0226c11": "房度沙門僧稠此化行東夏唯此二賢得道之記",
    "X08n0236_018:0226c12": "諒有深擬言稠禪師得道者傳曰僧稠姓孫元出",
    "X08n0236_018:0226c13": "昌黎末居鉅鹿之癭陶焉幼學世典備通經史徵",
    "X08n0236_018:0226c14": "為大學博士講解墳索聲蓋朝廷將處觀國羽儀",
    "X08n0236_018:0226c15": "廟廷道機潛扣欻厭世煩一覽佛經渙然神解時",
    "X08n0236_018:0226c16": "年二十有八投鉅鹿景明寺僧寔法師出家初從",
    "X08n0236_018:0226c17": "道房禪師受行止觀房即佛陀之神足也既受禪",
    "X08n0236_018:0226c18": "法北游定州嘉魚山斂念久之得定常依涅槃聖",
    "X08n0236_018:0226c19": "行四念處法居五夏又詣趙州漳洪山道明禪師",
    "X08n0236_018:0226c20": "受小六時勝法鑽仰積序節食鞭心九旬食米唯",
    "X08n0236_018:0226c21": "四升石上單敷不覺晨夕布縷入肉挽而不脫或",
    "X08n0236_018:0226c22": "&#x7151;食未熟入定並為禽獸所噉又常修死相遭賊",
    "X08n0236_018:0226c23": "所之無畏仍為說諸業行皆摧弓箭受戒而去又",
    "X08n0236_018:0226c24": "嘗於鵲山靜坐有神來嬈抱肩築腰氣&#x5653;項上師",
    "X08n0236_018:0227a01": "以死要心因證入深定經九旬起定情想澄然覺",
    "X08n0236_018:0227a02": "世間全無樂者便詣少林呈己所證佛陀曰自&#x8471;",
    "X08n0236_018:0227a03": "嶺已東禪學之最汝其人矣(故今云得道也)乃更授深要",
    "X08n0236_018:0227a04": "住嵩岳寺等後詣懷州西王屋山修習前法聞澗",
    "X08n0236_018:0227a05": "下兩虎交&#x9B2A;咆響震巖經日不已遂持錫解之虎",
    "X08n0236_018:0227a06": "各分退廣如彼說。",
    "X08n0236_018:0227a07": "[0227a07] 疏上達下上妙智慧了達隨分階昇佛境界人也解",
    "X08n0236_018:0227a08": "脫者即作用解脫或通離障究竟果德者揀因德也",
    "X08n0236_018:0227a09": "圓極者揀偏也祕密者權小不測故六相十玄等名",
    "X08n0236_018:0227a10": "自在法門也。",
    "X08n0236_018:0227a11": "[0227a11] 鈔不同延公大小等者以後刊定難中正約機難",
    "X08n0236_018:0227a12": "頓漸故今揀此不同延公約機今亦約化儀以立",
    "X08n0236_018:0227a13": "故致刊定所難皆通也故今預揀之。",
    "X08n0236_018:0227a14": "[0227a14] 疏此亦約化儀以立者以前南中諸師所立三教約",
    "X08n0236_018:0227a15": "於化儀故此云亦更有一義如抄中釋二句疏文有",
    "X08n0236_018:0227a16": "二義釋一云上句總標二教故標寬也下句唯局漸",
    "X08n0236_018:0227a17": "教故釋狹也二云言前後者通釋三教前漸次頓後",
    "X08n0236_018:0227a18": "圓但說有前後故。",
    "X08n0236_018:0227a19": "[0227a19] 鈔義多順理者以判華嚴為圓此師創意多順道",
    "X08n0236_018:0227a20": "理故且不辨其違然於漸中不分權實亦有小違",
    "X08n0236_018:0227a21": "非全無也。[0227a21] ▲鈔同時說空不空者只是一會中說",
    "X08n0236_018:0227a22": "故名同時非一念中名同時說不濫圓教。",
    "X08n0236_018:0227a23": "[0227a23] 鈔今不以根定於頓漸者意云既昔曾受化名為",
    "X08n0236_018:0227a24": "根熟即顯根熟不約頓立根熟既非由頓立根生",
    "X08n0236_018:0227b01": "亦不約漸故。[0227b01] ▲鈔況初心下進顯一也問上達分",
    "X08n0236_018:0227b02": "階佛境分為二義似涉穿鑿答前義但置汝舉發",
    "X08n0236_018:0227b03": "心謂非分階佛境然經自說初發心時便成正覺",
    "X08n0236_018:0227b04": "豈不名分階佛境人耶又准法華玄義云光統亦",
    "X08n0236_018:0227b05": "判四宗教一因緣宗指毗曇六因四緣二假名宗",
    "X08n0236_018:0227b06": "指成論三假三誑相宗指大品三論四常住宗指",
    "X08n0236_018:0227b07": "涅槃華嚴等。",
    "X08n0236_018:0227b08": "[0227b08] 疏隋末唐初吉藏法師者傳云吉藏俗姓安本安息",
    "X08n0236_018:0227b09": "國人祖世避仇移居南海遂家于交廣之間復遷金",
    "X08n0236_018:0227b10": "陵而生藏年在孩童父引見真諦三藏乞名詺之諦",
    "X08n0236_018:0227b11": "問其所懷可為吉藏遂名焉後出家為道(云云)故內",
    "X08n0236_018:0227b12": "學之長勿過於藏注引宏廣咸由此焉講三論一百",
    "X08n0236_018:0227b13": "餘遍法華三百餘遍大品智論華嚴維摩等各數十",
    "X08n0236_018:0227b14": "遍春秋七十五武德六年五月坐滅詳本傳。",
    "X08n0236_018:0227b15": "[0227b15] 鈔依法華等者七卷成部者當第五八卷者當第",
    "X08n0236_018:0227b16": "六言從地湧出者玄贊云湧謂上昇出謂顯現明",
    "X08n0236_018:0227b17": "依四安樂行以持經湧出生死之地故(四安樂一正身行二",
    "X08n0236_018:0227b18": "正語行三意離惡自利行四正修諸善利他行遠怖曰安適悅身心曰樂)言問訊世尊",
    "X08n0236_018:0227b19": "者執言曰問通問曰訊訊者辭也言少病少惱等",
    "X08n0236_018:0227b20": "者法華鈔云依佛化相身順世俗而問也佛金剛",
    "X08n0236_018:0227b21": "體何有病惱言安樂行者行字通平去二音若平",
    "X08n0236_018:0227b22": "聲者即問四威儀安樂行不若去聲者依化身相",
    "X08n0236_018:0227b23": "順世俗為問也如有病惱即遷流造作義故名行",
    "X08n0236_018:0227b24": "也即是目於五蘊亦名五行故蓋問佛之身安樂",
    "X08n0236_018:0227c01": "不故云安樂行不法華文句云一問如來安樂二",
    "X08n0236_018:0227c02": "問眾生易度如來答安樂易度兩事相成易度則",
    "X08n0236_018:0227c03": "安樂安樂則易度為二一根利德厚始入佛慧二",
    "X08n0236_018:0227c04": "根鈍德薄後入佛慧餘如前釋。",
    "X08n0236_018:0227c05": "[0227c05] 鈔唯有大小等者以初後皆大亦不判權實中間",
    "X08n0236_018:0227c06": "枝末唯指學小乘者今以此判於法華已前諸經",
    "X08n0236_018:0227c07": "應皆是小乘故致違理故前半滿順違即此順違。",
    "X08n0236_018:0227c08": "[0227c08] ▲鈔法華別為一類滯小之機者如下立十門化",
    "X08n0236_018:0227c09": "儀此但攝末歸本門中一類機爾此一類機雖歷",
    "X08n0236_018:0227c10": "前二三等時然皆滯於小見言執三疑一者亦由",
    "X08n0236_018:0227c11": "小見不除故執三乘為了三若為了即存小乘故",
    "X08n0236_018:0227c12": "成彼見小今皆顯實小見方除也若不執小見者",
    "X08n0236_018:0227c13": "在前二三時中宜得大益則非法華所會也而天",
    "X08n0236_018:0227c14": "台亦然根鈍後熟令入佛慧故如法華唯為一類",
    "X08n0236_018:0227c15": "鈍根耳言則抑諸大乘者以經但云除小乘故。[0227c15] ▲",
    "X08n0236_018:0227c16": "鈔開宗立教中收者若考之下文正是總相會通",
    "X08n0236_018:0227c17": "中依本起末門攝末歸本門中收之初門先大後",
    "X08n0236_018:0227c18": "小即今根本法輪後起枝末也次門先小後大即",
    "X08n0236_018:0227c19": "今攝末歸本也今云開宗立教中收者恐失對會",
    "X08n0236_018:0227c20": "故或可立教中三終教說二乘得成道收此中學",
    "X08n0236_018:0227c21": "小乘者今聞法華入於佛慧五圓教中收華嚴經",
    "X08n0236_018:0227c22": "一分為本之義小教即是枝末法輪故此約義說",
    "X08n0236_018:0227c23": "而無顯文言先出經意下即前鈔文法華別為一",
    "X08n0236_018:0227c24": "類下是也正是會小歸大即攝末歸本也。",
    "X08n0236_018:0228a01": "[0228a01] 疏梁朝光宅法師者潤州江寧縣梁武帝潛龍時宅",
    "X08n0236_018:0228a02": "&#x751E;七日夜放光帝曰非我所居乃捨為寺今約處稱",
    "X08n0236_018:0228a03": "名故云光宅法師即釋法雲也姓周氏宜興陽羨人",
    "X08n0236_018:0228a04": "晉平西將軍處士之七世孫也母吳氏初產在草見",
    "X08n0236_018:0228a05": "雲氣滿室因以為名七歲出家更名法雲從師住莊",
    "X08n0236_018:0228a06": "嚴寺為室亮弟子亮每曰我之神明殊不及也方將",
    "X08n0236_018:0228a07": "必當棟梁大經矣年三十建武四年夏初於妙音寺",
    "X08n0236_018:0228a08": "開法華淨名學徒海溱時人呼為作幻法師矣講經",
    "X08n0236_018:0228a09": "之妙獨步當時齊中書周顒琅琊王融彭城劉繪東",
    "X08n0236_018:0228a10": "菀徐孝嗣等一代名貴並莫逆之交孝嗣每曰見云",
    "X08n0236_018:0228a11": "公俊發自顧缺然初雲年在息慈雅尚經術於妙法",
    "X08n0236_018:0228a12": "華研精覃思品酌理義始末照覽乃往幽&#x5D53;獨講斯",
    "X08n0236_018:0228a13": "典&#x7AEA;石為人松葉為拂自唱自導兼通難解所以垂",
    "X08n0236_018:0228a14": "名梁代誠謂有聞&#x751E;於一寺講法華經忽感天華狀",
    "X08n0236_018:0228a15": "如飛雪滿空而下延於堂內飄颻不墜訖講方去有",
    "X08n0236_018:0228a16": "寶誌神僧道超方外與雲互相敬愛呼為大林法師",
    "X08n0236_018:0228a17": "每來雲所輒停住信宿&#x751E;言欲解師子吼請法師為",
    "X08n0236_018:0228a18": "說即為剖析誌便彈指讚言善哉微妙微妙矣儀同",
    "X08n0236_018:0228a19": "陳郡袁昂云有常供養僧學雲法華日夜發願望得",
    "X08n0236_018:0228a20": "慧解等之忽夢見一僧曰雲法師燈明佛時已講此",
    "X08n0236_018:0228a21": "經那可卒敵也大通三年三月二十七日卒于住房",
    "X08n0236_018:0228a22": "春秋六十有三兩宮悲慟琅琊王筠作銘誌湘東王",
    "X08n0236_018:0228a23": "蕭譯為制文。",
    "X08n0236_018:0228a24": "[0228a24] 鈔四衢即四諦者此亦智者意文句云四衢道中",
    "X08n0236_018:0228b01": "者舊云四濁障除如四達路更得一濁除如露地",
    "X08n0236_018:0228b02": "坐(以經云於四衢道中露地而坐故也)今謂不爾五濁直明垢障之",
    "X08n0236_018:0228b03": "法未論治道不應譬衢道衢道正譬四諦四諦觀",
    "X08n0236_018:0228b04": "異名名四衢四諦同會見諦如交路頭見惑雖除",
    "X08n0236_018:0228b05": "思惑猶在不名露地三界思盡名露地住果不進",
    "X08n0236_018:0228b06": "故云而坐故今用之以譬四諦大般若中說四衢",
    "X08n0236_018:0228b07": "道為四諦故今就三乘同觀四諦理中引入真實",
    "X08n0236_018:0228b08": "一乘也。",
    "X08n0236_018:0228b09": "[0228b09] 鈔有三所以故三乘是權者由古人多不許三中",
    "X08n0236_018:0228b10": "大乘不得車故是權故立多難今出三所以辯大",
    "X08n0236_018:0228b11": "乘通索皆是權也言而義勢連環者何以三皆是",
    "X08n0236_018:0228b12": "權一俱不得故云何不得二並無體故何以得知",
    "X08n0236_018:0228b13": "無體三諸子皆索故。[0228b13] ▲鈔昔指三乘三界門外者",
    "X08n0236_018:0228b14": "法華疏云三乘之教合為門理出教外故名門外",
    "X08n0236_018:0228b15": "言菩薩出三界豈有真實證者但約教說人見道",
    "X08n0236_018:0228b16": "後出界實未出界。[0228b16] ▲鈔盡智無生智是二乘車體",
    "X08n0236_018:0228b17": "者出三乘體也據天台文句出此體云舊解小車",
    "X08n0236_018:0228b18": "者小果也果有有為無為功德正取有為以譬車",
    "X08n0236_018:0228b19": "運運入無餘也有為果中具有福慧為正福屬餘",
    "X08n0236_018:0228b20": "度具其慧有十而八通因果(一法智二類智三苦智四集智五滅智六",
    "X08n0236_018:0228b21": "道智七它心智八世俗智此八通因果九盡智十無生智)盡智無生智唯是果",
    "X08n0236_018:0228b22": "位乃取二智以譬車果以是義故車在門外若依",
    "X08n0236_018:0228b23": "大品云是乘從三界出到薩婆若中住若未出時",
    "X08n0236_018:0228b24": "已乘是乘爭出火宅何故復言車在門外若先在",
    "X08n0236_018:0228c01": "門外乘何而出然但乘通因果三十七品斷見思",
    "X08n0236_018:0228c02": "惑皆是因乘盡智無生智皆名果乘要因因乘斷",
    "X08n0236_018:0228c03": "惑盡方得果乘盡智無生智故言車在門外若內",
    "X08n0236_018:0228c04": "因斷結運義名乘外果不運云何名乘然果無斷",
    "X08n0236_018:0228c05": "惑之運要以盡無生智入無餘涅槃方是妙運也",
    "X08n0236_018:0228c06": "(上皆彼文)評曰天台引古釋亦應光宅等義也故今亦",
    "X08n0236_018:0228c07": "以盡智無生智為體然盡無生二智通大通小十",
    "X08n0236_018:0228c08": "地疏云因亡曰盡即盡智也後果不起名為無生",
    "X08n0236_018:0228c09": "即無生智也(上大乘義)智小乘者現在惑亡名為盡利",
    "X08n0236_018:0228c10": "根之人保彼煩惱更當不起名曰無生此盡無生",
    "X08n0236_018:0228c11": "是其滅體無學之智如是而知今取小義即是果",
    "X08n0236_018:0228c12": "乘車體言丈六淺智(有本云權智義或通也)是牛車體者問",
    "X08n0236_018:0228c13": "此約何智名丈六淺智耶答亦盡無生智但揀小",
    "X08n0236_018:0228c14": "乘不成丈六果佛故云丈六智也問云何知是盡",
    "X08n0236_018:0228c15": "無生耶答如光宅尚以大白牛車亦盡無生智為",
    "X08n0236_018:0228c16": "體況三中大乘不指此耶光宅云佛果究竟盡無",
    "X08n0236_018:0228c17": "生二智為車體達出五百由旬之外對昔為高具",
    "X08n0236_018:0228c18": "含萬德對昔為廣(以經云各賜諸子等一大車其車高廣等也)以此推",
    "X08n0236_018:0228c19": "之古師凡論車體皆以盡無生智為體以此二智",
    "X08n0236_018:0228c20": "皆通大小乘今取大乘義也又唯約果說乘義雖",
    "X08n0236_018:0228c21": "通因果然今正約果論故唯此也問此丈六淺智",
    "X08n0236_018:0228c22": "是大乘中佛耶小乘中佛耶答此丈六應佛通大",
    "X08n0236_018:0228c23": "小乘如天台藏通二教但是界內教並以門外三",
    "X08n0236_018:0228c24": "乘為自位果但機有利鈍分二教謂一拙一巧也",
    "X08n0236_018:0229a01": "如藏教析色明空故拙通教體色明空故巧雖巧",
    "X08n0236_018:0229a02": "拙不同而同斷見思同出分斷同證偏真故故通",
    "X08n0236_018:0229a03": "教果頭佛與藏教果頭佛齊故今通約一類從界",
    "X08n0236_018:0229a04": "內出至門外為三乘自位果也(上會解意丈六與淺智不分)若",
    "X08n0236_018:0229a05": "寂照釋云小乘中說大乘菩薩三十四心成丈六",
    "X08n0236_018:0229a06": "佛身獲生空權智是牛車體唯廣鈔第三云丈六",
    "X08n0236_018:0229a07": "佛智是牛車體及般若中說菩薩二空果智大乘",
    "X08n0236_018:0229a08": "自說大乘四智菩提皆名權智以體是有為非真",
    "X08n0236_018:0229a09": "實故皆是牛車體(准此則有三種大乘中說大乘般若中破相大乘深密等中法",
    "X08n0236_018:0229a10": "相大乘今抄唯言初一影後二也三皆是權為牛車體)若助正云丈六是化",
    "X08n0236_018:0229a11": "身權智是報身法身是所證之法此出果體唯約",
    "X08n0236_018:0229a12": "於智不可言於法身故云丈六權智而言權者對",
    "X08n0236_018:0229a13": "一乘實故昔大為權耳評曰上之解初師則有昔",
    "X08n0236_018:0229a14": "三無法相大乘之失次師則鈔文有缺略之失後",
    "X08n0236_018:0229a15": "師則有昔三無破相之失亦違光宅本義故今三",
    "X08n0236_018:0229a16": "師總取解之丈六者通小乘中說大乘成佛及通",
    "X08n0236_018:0229a17": "教中揀小乘不成為自乘成佛也言淺智者(有云權智)",
    "X08n0236_018:0229a18": "亦通三義或破相二空果智或法相四智菩提皆",
    "X08n0236_018:0229a19": "望一乘深智為淺故言二乘之智既非真實等者",
    "X08n0236_018:0229a20": "二乘果智若就自乘各實證得即有其體今以一",
    "X08n0236_018:0229a21": "乘佛慧映奪但是佛智少分功能故得出界恐認",
    "X08n0236_018:0229a22": "為究竟故奪云無體丈六權智等皆謂是實今以",
    "X08n0236_018:0229a23": "一乘佛慧映奪亦云無體非如兔角名並無體無",
    "X08n0236_018:0229a24": "有一人唯成丈六佛及般若深密等中所說佛果",
    "X08n0236_018:0229b01": "也故知皆入一乘如戲場內加三人為官二為小",
    "X08n0236_018:0229b02": "官一為大官執為實有後實官者云二小官劣既",
    "X08n0236_018:0229b03": "非實得大官更勝豈實得耶法合可知。",
    "X08n0236_018:0229b04": "[0229b04] 鈔然上不得下揀一二兩所以成別也不得二字",
    "X08n0236_018:0229b05": "指前第一所以非是遮詞有解云是遮詞也即不",
    "X08n0236_018:0229b06": "得約人就法者誤也以正是約人就法故。[0229b06] ▲鈔羊",
    "X08n0236_018:0229b07": "車鹿車下彼疏云羊多附人如聲聞鹿多靜處如",
    "X08n0236_018:0229b08": "獨覺牛能負運如菩薩二利(彼抄云因位牛車者根本智名牛有二功",
    "X08n0236_018:0229b09": "能一能證理二能引後智初如能負後如能運等)鈔一者機索者即密索也",
    "X08n0236_018:0229b10": "二口索者即顯索也。[0229b10] ▲鈔三乘之人以佛教門下",
    "X08n0236_018:0229b11": "尋言趣理出三界苦故問三乘出界俱至本果不",
    "X08n0236_018:0229b12": "答二乘到極果菩薩未到極果問三乘皆&#x8657;指何",
    "X08n0236_018:0229b13": "以偏二乘至果菩薩不至耶答二乘不求作佛得",
    "X08n0236_018:0229b14": "至小果菩薩意欲成佛至法華時三祇之行未滿",
    "X08n0236_018:0229b15": "故問既菩薩未至果何故此中謂究竟答小乘已",
    "X08n0236_018:0229b16": "得果謂為究竟菩薩但聞故說謂為究竟此時雖",
    "X08n0236_018:0229b17": "未解索一乘法已被三乘法門淘煉既久堪受一",
    "X08n0236_018:0229b18": "乘根器發起上扣擊於佛心密有索義也。[0229b18] ▲鈔三",
    "X08n0236_018:0229b19": "根者身子為上根第一周法說即解故四大聲聞",
    "X08n0236_018:0229b20": "(須菩提迦旃延迦葉目連也)為中根第二周喻說方解故富樓",
    "X08n0236_018:0229b21": "那等五百聲聞等為下根第三周聞宿世因緣始",
    "X08n0236_018:0229b22": "解故言求法求記者如方便品舍利弗三請即求",
    "X08n0236_018:0229b23": "法也如四大聲聞等聞舍利弗授記而有以譬喻",
    "X08n0236_018:0229b24": "等皆是求法求記也如方便品開示悟入即為說",
    "X08n0236_018:0229c01": "也如譬喻品授鶖子記等八處授記即與記也問",
    "X08n0236_018:0229c02": "二乘自知小果非真求記可耳菩薩自知當得大",
    "X08n0236_018:0229c03": "果何故亦求記耶答般若深密所化菩薩在見道",
    "X08n0236_018:0229c04": "前元意各趣當教之果今自生疑悔故別求一乘",
    "X08n0236_018:0229c05": "記也。[0229c05] ▲鈔彌勒序品陳四眾疑者由佛放光彌勒",
    "X08n0236_018:0229c06": "與四眾咸疑問文殊(云云)何緣世尊現斯神變放",
    "X08n0236_018:0229c07": "光照東方等徵佛定因也(欲迴未達令入實故豈彌勒猶有疑也應知菩",
    "X08n0236_018:0229c08": "薩出界方始求記亦但約教道若約證道修進記深入地之後心入實故)又偈云佛坐",
    "X08n0236_018:0229c09": "道場所得妙法為欲說此(即求法也)為當授記(即求記也)即",
    "X08n0236_018:0229c10": "一人發言言三人之心也。[0229c10] ▲鈔諸求三乘人等者",
    "X08n0236_018:0229c11": "若非三乘皆索比中文殊何故許斷三乘人疑也。",
    "X08n0236_018:0229c12": "[0229c12] ▲鈔開權顯實已是略賜未曾有法亦是許與菩",
    "X08n0236_018:0229c13": "提之記。[0229c13] ▲鈔法說索車者此直就法索一乘是當",
    "X08n0236_018:0229c14": "可聞可得故索不合前喻故云法說亦不同前喻",
    "X08n0236_018:0229c15": "中不見三車故索三車身子三請在前方便品故",
    "X08n0236_018:0229c16": "喻索三車在後譬喻品故。[0229c16] ▲鈔騰疑白佛者時舍",
    "X08n0236_018:0229c17": "利弗既得授記復白佛言我今無疑親於佛前得",
    "X08n0236_018:0229c18": "記是諸千二百心自在者昔住學地佛常教化言",
    "X08n0236_018:0229c19": "我法能離生老病死究竟涅槃而今於佛聞所未",
    "X08n0236_018:0229c20": "聞皆墮疑惑善哉世尊願說因緣令離疑悔即騰",
    "X08n0236_018:0229c21": "舉眾疑啟白世尊請說譬喻之車除彼疑悔。[0229c21] ▲鈔",
    "X08n0236_018:0229c22": "彌勒陳疑者以下方菩薩從地踴出而佛言皆是",
    "X08n0236_018:0229c23": "我化時彌勒及無數菩薩心生疑惑&#x6060;未曾有云",
    "X08n0236_018:0229c24": "何世尊於少時聞教化無量無邊阿僧祇菩薩令",
    "X08n0236_018:0230a01": "住菩提父少而子老舉世所不信。[0230a01] ▲鈔開示知見",
    "X08n0236_018:0230a02": "者答前身子三請說佛壽量答前彌勒請說果車",
    "X08n0236_018:0230a03": "由佛三身壽量長遠故能化爾許菩薩也等字等",
    "X08n0236_018:0230a04": "於譬喻品火宅喻等賜牛車答前請說喻。[0230a04] ▲鈔菩",
    "X08n0236_018:0230a05": "薩聞是法下即方便品文亦酬前身子之請即彼",
    "X08n0236_018:0230a06": "第三請中云及餘求佛者是等聞此法則生大歡",
    "X08n0236_018:0230a07": "喜今既聞已即疑網除故云歡喜既云菩薩疑網",
    "X08n0236_018:0230a08": "除明是地前菩薩疑唯分別入見即除故。[0230a08] ▲鈔故",
    "X08n0236_018:0230a09": "合喻云下初得佛知見中道智光如日無明在如",
    "X08n0236_018:0230a10": "夜自得中道智光如日慈悲入生死如夜常行悲",
    "X08n0236_018:0230a11": "智二法劫數遊戲三乘之人同入佛智故云與諸",
    "X08n0236_018:0230a12": "菩薩及聲聞眾緣覺攝在聲聞之中。",
    "X08n0236_018:0230a13": "[0230a13] 疏此則前三等者此師以法華之前皆名三乘權教",
    "X08n0236_018:0230a14": "由未明說唯為一事出現於世一切眾生皆得成佛",
    "X08n0236_018:0230a15": "法華名實教一乘則依乘及時以立四乘今一昔三",
    "X08n0236_018:0230a16": "權實異故不違教理。",
    "X08n0236_018:0230a17": "[0230a17] 鈔則抑昔大乘了義之經者華嚴圓覺等了義大",
    "X08n0236_018:0230a18": "乘皆悉為權彼亦說一切眾生皆得作佛等義何",
    "X08n0236_018:0230a19": "抑為權耶。",
    "X08n0236_018:0230a20": "[0230a20] 鈔若爾等者若昔大明權實爾(即躡前答問轉有此難也)應超",
    "X08n0236_018:0230a21": "間讀文若會三歸一昔應無實無實&#x5EFC;不抑昔時",
    "X08n0236_018:0230a22": "聖教故若會二歸一昔應無權無權則四乘之義",
    "X08n0236_018:0230a23": "不成汝何許我四乘義耶此是光宅難清涼所辨",
    "X08n0236_018:0230a24": "順違皆不應理(超下)故為釋云下清涼答也會權歸",
    "X08n0236_018:0230b01": "實則是會三為一昔時有權教大乘故許汝四乘",
    "X08n0236_018:0230b02": "之義為順理也若破小顯大即是會二歸一明昔",
    "X08n0236_018:0230b03": "有實教大乘而汝抑昔聖教故名違理也昔之權",
    "X08n0236_018:0230b04": "實二義亦存汝何不分昔大權實耶言爾耳者上",
    "X08n0236_018:0230b05": "言爾即如是也乃指此段疏文下言耳者即是語",
    "X08n0236_018:0230b06": "助(超上)。[0230b06] ▲言若作此宗難者清涼復難光宅昔有權",
    "X08n0236_018:0230b07": "教大乘故說會三歸一昔既有實教大乘會二歸",
    "X08n0236_018:0230b08": "一義則分明汝何不說耶然有本鈔是北字若北",
    "X08n0236_018:0230b09": "宗難者即唯識宗也對光宅是南宗故云北宗此",
    "X08n0236_018:0230b10": "二宗皆難清涼也所以知者以天台然師云今時",
    "X08n0236_018:0230b11": "言北宗者謂俱舍唯識據此然師與清涼同時則",
    "X08n0236_018:0230b12": "北宗正是唯識也難意云既昔有實昔三中大乘",
    "X08n0236_018:0230b13": "是實唯會二歸一義則明矣(以彼宗不立四乘故)今答意云",
    "X08n0236_018:0230b14": "約昔有實唯會二約昔有權則會三二義俱成等",
    "X08n0236_018:0230b15": "汝宗何獨立三乘耶准此則北字為勝若作清涼",
    "X08n0236_018:0230b16": "難光宅則與答文不相應也。",
    "X08n0236_018:0230b17": "[0230b17] 鈔謂有問言等者此一段鈔科分為二。",
    "X08n0236_018:0230b18": "初文前懸辨(二)",
    "X08n0236_018:0230b19": "初問答總明二段大意(二)",
    "X08n0236_018:0230b20": "初問(謂有)",
    "X08n0236_018:0230b21": "後答(二)",
    "X08n0236_018:0230b22": "初為取二字約理行(二)",
    "X08n0236_018:0230b23": "初正明(故今)",
    "X08n0236_018:0230b24": "後釋意(初會)",
    "X08n0236_018:0230b25": "後通廢二字約教果(二)",
    "X08n0236_018:0230b26": "初正明(後明)",
    "X08n0236_018:0230b27": "後釋意(若約)",
    "X08n0236_018:0230b28": "後泛明四字以彰通局(二)",
    "X08n0236_018:0230b29": "初約局(然開)",
    "X08n0236_018:0230b30": "後約通(二)",
    "X08n0236_018:0230b31": "初總明通義(若約)",
    "X08n0236_018:0230b32": "後別釋開字(言開)",
    "X08n0236_018:0230b33": "後正消疏文(今疏)",
    "X08n0236_018:0230c01": "[0230c01] 鈔約會取則下釋為取之意也問今言為取昔之",
    "X08n0236_018:0230c02": "三乘為取何乘故此答也問三乘是權一乘是實",
    "X08n0236_018:0230c03": "權實既異何故取權為實耶以其理不可分下答",
    "X08n0236_018:0230c04": "也理體無二故行雖曲直不同皆是一乘佛因故。",
    "X08n0236_018:0230c05": "[0230c05] ▲鈔若約廢音等者釋歸廢之意也問言廢昔歸",
    "X08n0236_018:0230c06": "今者昔三乘中為廢何乘故此答也問權外無實",
    "X08n0236_018:0230c07": "何須廢耶以其約教下答也彼教但假名引導眾",
    "X08n0236_018:0230c08": "生故廢果但&#x8657;指化城故廢。[0230c08] ▲鈔然開廢等者以",
    "X08n0236_018:0230c09": "科有為歸二字疏有開廢二言故鈔復泛明四字",
    "X08n0236_018:0230c10": "以彰通局也或可上總明中但有會廢二義於會",
    "X08n0236_018:0230c11": "中含開於廢中含歸今明通局則分或開會廢三",
    "X08n0236_018:0230c12": "於會中復有會為會歸故成四義以對教理行果",
    "X08n0236_018:0230c13": "四法也言約教則廢者昔三乘之教&#x8657;設故廢別",
    "X08n0236_018:0230c14": "立一乘言教昔所未說而今說之令證入故言約",
    "X08n0236_018:0230c15": "理則開等者廣鈔云各以所證為真實則無由見",
    "X08n0236_018:0230c16": "圓通法性故言約行則會三為一者以三乘之行",
    "X08n0236_018:0230c17": "各趣自果今會為究竟佛因既達真理人天施戒",
    "X08n0236_018:0230c18": "尚皆佛因況三乘行耶故云汝等所行是菩薩道",
    "X08n0236_018:0230c19": "等言約果則會三歸一下大乘教說之果皆是究",
    "X08n0236_018:0230c20": "竟佛果少分之義奪果成因咸歸一果故全性之",
    "X08n0236_018:0230c21": "果無別新生二乘之果但是三昧權教大乘之果",
    "X08n0236_018:0230c22": "但舉之以為所忻作起行方便究竟無實故華嚴",
    "X08n0236_018:0230c23": "中說修因契果行相方名生解望當所證一乘之",
    "X08n0236_018:0230c24": "果皆為方便故俱名因但前行為遠因今奪果為",
    "X08n0236_018:0231a01": "因義稍近故以為異耳。",
    "X08n0236_018:0231a02": "[0231a02] 鈔若約通者下廢但配教此猶是局謂三乘教是",
    "X08n0236_018:0231a03": "&#x8657;設一向須廢別立一乘令入證故問准前後說",
    "X08n0236_018:0231a04": "廢通於果今何唯教答果有二義一約果相&#x8657;設",
    "X08n0236_018:0231a05": "則廢二約果體為因則不廢今從後義前後廢果",
    "X08n0236_018:0231a06": "約初義也言開會等言者等取會為會歸(淮此則為歸二",
    "X08n0236_018:0231a07": "字等會字開出故舉會字從其二字)即以開為歸三義通配理行果",
    "X08n0236_018:0231a08": "三法今言並通四種者四字誤書應是三字廣抄",
    "X08n0236_018:0231a09": "中亦是三字彼疏云廢立局教餘三通三鈔釋云",
    "X08n0236_018:0231a10": "初句猶局謂三乘教是&#x8657;設名言已定一向須廢",
    "X08n0236_018:0231a11": "不可開會唯立一乘令證入故次句方通也言餘",
    "X08n0236_018:0231a12": "三者開顯攝會為會歸等也言通三者理行果以",
    "X08n0236_018:0231a13": "此照之義甚明矣(上寂照及會解等意)今詳廣鈔別是一理",
    "X08n0236_018:0231a14": "今鈔既是四字不可不同廣鈔判為錯也不錯無",
    "X08n0236_018:0231a15": "妨以此標云約通今廢字已局餘三不通於教則",
    "X08n0236_018:0231a16": "又局矣其通義安在如經云此經開方便門豈不",
    "X08n0236_018:0231a17": "約教為開豈非開字通於教耶又前云會於昔三",
    "X08n0236_018:0231a18": "歸今之一歸字亦通於教其為字者三乘之教所",
    "X08n0236_018:0231a19": "詮行果亦許為因其能詮教豈不許為一乘因之",
    "X08n0236_018:0231a20": "能詮耶又經云如世間一切語言皆與實相不相",
    "X08n0236_018:0231a21": "違背世間語言尚取況出世三乘言教耶故以四",
    "X08n0236_018:0231a22": "字為正問次段開字通中何不言通教耶答教上",
    "X08n0236_018:0231a23": "有三義一局定義二為因能詮義今約後義次約",
    "X08n0236_018:0231a24": "初義例如果上二義故鈔欲具顯二義故前後互",
    "X08n0236_018:0231b01": "彰也智者詳之言今疏從此者從此通義也但於",
    "X08n0236_018:0231b02": "疏文若開權顯實則三是一更無別一等中含此",
    "X08n0236_018:0231b03": "通意。",
    "X08n0236_018:0231b04": "[0231b04] 鈔約開三顯一者此有二釋一云取義牒疏也若",
    "X08n0236_018:0231b05": "開三(疏中權字)顯一(疏中實字)則三即是一(與疏文同)者(正牒疏文)一",
    "X08n0236_018:0231b06": "云牒通義中開字釋通以例為歸二字也後義為",
    "X08n0236_018:0231b07": "正以在後方牒疏文分科故然猶懸釋疏意也二",
    "X08n0236_018:0231b08": "義無別以今疏從通義故言今示法身是同者法",
    "X08n0236_018:0231b09": "華論云示者同義二義可知已上開義通理行果",
    "X08n0236_018:0231b10": "三法皆開無別詮取其體故若例為義通三法者",
    "X08n0236_018:0231b11": "以三別理別行別果皆為一理一行故昔三果為",
    "X08n0236_018:0231b12": "能成一果之因二乘取其果體大乘取其教說佛",
    "X08n0236_018:0231b13": "果皆以三別而為一總若例歸義通三種者以昔",
    "X08n0236_018:0231b14": "三乘理行果咸歸今一乘理行果其猶眾流歸海",
    "X08n0236_018:0231b15": "同一海故鈔疏先明已上懸解此下方消疏文。",
    "X08n0236_018:0231b16": "[0231b16] 鈔後彼經云下一段鈔文科分為二。",
    "X08n0236_018:0231b17": "初懸明兩節引文大意(二)",
    "X08n0236_018:0231b18": "初總指二段經義(彼經)",
    "X08n0236_018:0231b19": "後別顯所會大意(二)",
    "X08n0236_018:0231b20": "初總標(良以)",
    "X08n0236_018:0231b21": "後別釋(二)",
    "X08n0236_018:0231b22": "初會自行不成佛(一謂)",
    "X08n0236_018:0231b23": "二會大行非已有(二謂)",
    "X08n0236_018:0231b24": "二引彼經文次第正釋(二)",
    "X08n0236_018:0231b25": "初藥草品(二)",
    "X08n0236_018:0231b26": "初引(今初)",
    "X08n0236_018:0231b27": "後釋(二)",
    "X08n0236_018:0231b28": "初正釋(釋曰)",
    "X08n0236_018:0231b29": "後會疏(今但)",
    "X08n0236_018:0231b30": "二信解品(二)",
    "X08n0236_018:0231b31": "初引(言先)",
    "X08n0236_018:0231b32": "後釋(二)",
    "X08n0236_018:0231b33": "初正釋(釋曰)",
    "X08n0236_018:0231b34": "後會疏(今疏)",
    "X08n0236_018:0231c01": "[0231c01] 鈔故淨名云下即彼經不思議品仍是義引文云",
    "X08n0236_018:0231c02": "一切聲聞聞是不思議解脫法門皆應號泣聲振",
    "X08n0236_018:0231c03": "三千大千世界一切菩薩應大欣慶頂受此法肇",
    "X08n0236_018:0231c04": "公云所乖處重(小乘之人尚不許唯心變一切法及即空之淺義況今聞室容高座",
    "X08n0236_018:0231c05": "等不思議法豈不乖處重耶)故假言應號泣耳二乘憂悲永除",
    "X08n0236_018:0231c06": "尚無微泣況震三千乎以抑揚時聽故然上云不",
    "X08n0236_018:0231c07": "思議解脫法者即室容高座芥納須彌等法也言",
    "X08n0236_018:0231c08": "我等何為永絕其根者彼抄云永絕其根者大乘",
    "X08n0236_018:0231c09": "菩薩心根也言敗種者朽敗種子種之不生芽也",
    "X08n0236_018:0231c10": "今不能發菩提心義亦如是矣。[0231c10] ▲鈔今但引等者",
    "X08n0236_018:0231c11": "會疏也問經說行果二義疏何但引會行之言故",
    "X08n0236_018:0231c12": "此答也意云欲明三乘行今會之即為一乘行故",
    "X08n0236_018:0231c13": "若約果者三乘果非即一乘果但為因故故疏不",
    "X08n0236_018:0231c14": "引(淮此故知果教皆有二義前後互彰)又廢果是廢權約局中義今",
    "X08n0236_018:0231c15": "約通義開權故不引也。[0231c15] ▲鈔復經少時下天台疏",
    "X08n0236_018:0231c16": "云鄙棄先心欲求大道大根發也何名少時一云",
    "X08n0236_018:0231c17": "說般若竟於異處遊觀尋思所領大乘法門心生",
    "X08n0236_018:0231c18": "貪樂為失不為失如此尋思即是大機發時也此",
    "X08n0236_018:0231c19": "時去法華未遠故言少時又當說無量義時大乘",
    "X08n0236_018:0231c20": "機發既聞無量義者從一法生思惟昔三皆從一",
    "X08n0236_018:0231c21": "法生如是三乘亦應入一如是思惟漸已通泰大",
    "X08n0236_018:0231c22": "心即發故云成就大志昔受化者名子法身菩薩",
    "X08n0236_018:0231c23": "影響者為親族諸經益根興廢有時部部不同名",
    "X08n0236_018:0231c24": "國皆言第一即王彌勒等皆是等覺為大臣初地",
    "X08n0236_018:0232a01": "至九地為剎利法王種姓中生故三十心為居士",
    "X08n0236_018:0232a02": "實從我受學從我起解是我所生我實曾於二萬",
    "X08n0236_018:0232a03": "億佛所曾教大法故實是父背此大乘起無明闇",
    "X08n0236_018:0232a04": "遁入生死故言捨吾逃走伶偋者切韻云行不正",
    "X08n0236_018:0232a05": "也備經六趣故云五十餘年以修羅或天趣等攝",
    "X08n0236_018:0232a06": "故復言餘昔在下自昔法身地中常以二智觀覓",
    "X08n0236_018:0232a07": "可化之根始於今日感應道交故曰忽於等一切",
    "X08n0236_018:0232a08": "財物萬德萬行也。"
}