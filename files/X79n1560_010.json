{
    "X79n1560_010:0512a19": "禪林僧寶傳卷第十",
    "X79n1560_010:0512a21": "宋明白庵居沙門 惠洪 撰",
    "X79n1560_010:0512a22": "重雲暉禪師",
    "X79n1560_010:0512a23": "[0512a23] 禪師名智暉。咸秦人。生高氏。童稚時。至精舍。&#x8F19;留止",
    "X79n1560_010:0512a24": "如家。圭&#x5CEF;溫禪師。見而異之。為剃髮。年二十。受滿足",
    "X79n1560_010:0512b01": "戒。師事高安白水本仁禪師。十年而還洛京。愛中灘",
    "X79n1560_010:0512b02": "佳山水。創屋以居。號溫室院。日以施水給藥為事。人",
    "X79n1560_010:0512b03": "莫能淺深之。梁開平五年。忽欲還圭&#x5CEF;。山行翛然深",
    "X79n1560_010:0512b04": "往。坐巖石間。如常寢處。顧見磨衲數珠。銅缾&#x6936;笠。藏",
    "X79n1560_010:0512b05": "石壁間。觸之即壞。斂目良久曰。此吾前身道具也。因",
    "X79n1560_010:0512b06": "就其處建寺。以&#x91BB;夙心。方薙草。有祥雲出眾&#x5CEF;間。遂",
    "X79n1560_010:0512b07": "名曰重雲。虎豹引去。有龍湫。險惡不可犯。暉督役。夷",
    "X79n1560_010:0512b08": "塞之。以為路。龍亦移他處。但見雲雷隨之。後唐明宗",
    "X79n1560_010:0512b09": "聞而佳之。賜額曰長興。住持餘四十年。節度使王彥",
    "X79n1560_010:0512b10": "超微時。&#x751E;從暉游。欲為沙門。暉熟視曰。汝世緣深。當",
    "X79n1560_010:0512b11": "為我家垣牆。彥超後果鎮永興。申弟子之禮。周顯德",
    "X79n1560_010:0512b12": "三年夏。詣永興與彥超別。囑以護法。彥超泣曰。公遂",
    "X79n1560_010:0512b13": "忍棄弟子乎。暉笑曰。借千年亦一別耳。七月二十四",
    "X79n1560_010:0512b14": "日書偈一首曰。我有一間舍。父母為修蓋。住來八十",
    "X79n1560_010:0512b15": "年。近來覺損壞。早擬移別處。事涉有憎愛。待他摧毀",
    "X79n1560_010:0512b16": "時。彼此無妨礙。乃跏趺而化。閱世八十有四。坐六十",
    "X79n1560_010:0512b17": "有四夏。初暉居中灘。有病比丘。為眾惡棄之。比丘哀",
    "X79n1560_010:0512b18": "曰。我以夙業白癩。師能為我洗摩。暉為之無難色。俄",
    "X79n1560_010:0512b19": "有神光異香。方訝之。忽失所在。歸視瘡痂。亦皆異香",
    "X79n1560_010:0512b20": "也。",
    "X79n1560_010:0512b21": "瑞龍璋禪師",
    "X79n1560_010:0512b22": "[0512b22] 禪師名幼璋。唐相國夏侯孜之猶子也。大中初。伯父",
    "X79n1560_010:0512b23": "司空。出鎮廣陵。璋方七歲。游慧照寺。聞誦妙法蓮華",
    "X79n1560_010:0512b24": "經。於是跪伯父前。求出家。伯父難之。璋因不飲食。不",
    "X79n1560_010:0512c01": "得已許之。依慧遠禪師剃髮。又十年受具足戒。年二",
    "X79n1560_010:0512c02": "十五。游方。至高安。見白水。又謁署山。二大老皆器許",
    "X79n1560_010:0512c03": "焉。咸通十三年。見騰騰和尚者。於江陵。騰騰囑曰。汝",
    "X79n1560_010:0512c04": "往天台。尋靜而居。遇安即止。已而又見憨憨和尚者。",
    "X79n1560_010:0512c05": "憨拊之曰。汝&#x5374;後四十年。有巾子山下菩薩。王於江",
    "X79n1560_010:0512c06": "南。于時我法乃昌。遂去。璋至天台山。於靜安鄉建福",
    "X79n1560_010:0512c07": "唐院。已符騰騰之言。又住隱龍院。中和四年。浙東饑",
    "X79n1560_010:0512c08": "疫。璋於溫台明三郡。&#x53CE;瘞遺骸數千。時謂悲增大士。",
    "X79n1560_010:0512c09": "乾寧中。雪&#x5CEF;&#x751E;見之。以&#x6936;櫚拂子授璋而去。天祐三",
    "X79n1560_010:0512c10": "年。錢尚父遣使童建。齎衣服香藥。入山致請至府。署",
    "X79n1560_010:0512c11": "志德大師。&#x8218;于功臣院。日夕問道。辭還山。尚父不可。",
    "X79n1560_010:0512c12": "乃建瑞龍寺於城中。以延之。禪者雲趨而集。又契憨",
    "X79n1560_010:0512c13": "憨之語。&#x751E;謂門弟子曰。老僧頃年。游歷江外。嶺南荊",
    "X79n1560_010:0512c14": "湖。但有知識叢林。無不參問來。蓋為今日與諸人聚",
    "X79n1560_010:0512c15": "會。各要知箇去處。然諸方終無異說。只教諸人歇&#x5374;",
    "X79n1560_010:0512c16": "狂心。休從他&#x8994;。但隨方任真。亦無真可任。隨時受用。",
    "X79n1560_010:0512c17": "亦無時可用。設垂慈苦口。且不可呼晝作夜。更饒善",
    "X79n1560_010:0512c18": "巧。終不能指東為西。脫或能爾。自是神通作怪。非干",
    "X79n1560_010:0512c19": "我事。若是學語之流。不自省己知非。直欲向空裏採",
    "X79n1560_010:0512c20": "花。波中取月。還著得心力麼。汝今日各自退思。忽然",
    "X79n1560_010:0512c21": "肯去。始知。瑞龍老漢。事不獲已。&#x8FC3;迴太甚。還肯麼。天",
    "X79n1560_010:0512c22": "成二年丁亥四月。璋從尚父乞墳。尚父笑曰。師便爾",
    "X79n1560_010:0512c23": "乎。遣陸仁璋者。擇地於西關建塔。塔畢。璋往辭尚父。",
    "X79n1560_010:0512c24": "囑以護法卹民。還安坐而化。閱世八十有七。坐七十",
    "X79n1560_010:0513a01": "夏 詔改天台隱龍。為隱&#x8FF9;云。",
    "X79n1560_010:0513a02": "林陽端禪師",
    "X79n1560_010:0513a03": "[0513a03] 禪師名志端。福州俞氏子。受業於南澗寺。年二十四。",
    "X79n1560_010:0513a04": "謁安國弘&#x746B;禪師。有僧問。萬象之中。如何獨露身。&#x746B;",
    "X79n1560_010:0513a05": "舉一指。其僧惘然而退。端忽契悟。至夜啟&#x746B;曰。今日",
    "X79n1560_010:0513a06": "見和尚一指。乃知和尚用處。&#x746B;曰。汝見何道理。端亦",
    "X79n1560_010:0513a07": "舉一指。&#x746B;笑令去。尋住林陽。問如何是祖師西來意。",
    "X79n1560_010:0513a08": "曰木馬走似煙。石人&#x8D82;不及。問如何是佛法大意。曰",
    "X79n1560_010:0513a09": "竹箸一文一雙。有僧夜至方丈。端以衲蒙首。僧忽搴",
    "X79n1560_010:0513a10": "衲。問誰。僧曰某乙。端曰泉州沙糖。舶上檳榔。僧不解。",
    "X79n1560_010:0513a11": "端瞠目。曰會麼。曰不會。曰汝若會即廓清五蘊。吞盡十",
    "X79n1560_010:0513a12": "方。又謂門弟子曰。佛法無許多般。但凡聖一真。猶存",
    "X79n1560_010:0513a13": "見隔。見存即凡。情忘即佛。教中謂之稱性緣起。則俯",
    "X79n1560_010:0513a14": "仰進止。屈申謙敬。無一法可轉變。有生住異滅相。況",
    "X79n1560_010:0513a15": "我祖師門下。合作何理論。開寶元年八月作偈曰。來",
    "X79n1560_010:0513a16": "年二月二。與汝暫相棄。爇&#x7070;散長江。勿占檀那地。道",
    "X79n1560_010:0513a17": "俗皆寫記之。越明年正月二十八日。郡人竟入山。二",
    "X79n1560_010:0513a18": "月一日。太守亦至。從官騶史偵伺。信宿如市。二日飯",
    "X79n1560_010:0513a19": "罷。端升座敘行&#x811A;本末。辭眾。有長老應圓者。出眾問",
    "X79n1560_010:0513a20": "曰。雲愁霧慘。大眾嗚咽。未當告別。願賜一言。端垂一",
    "X79n1560_010:0513a21": "足。進曰。法鏡不臨於此土。寶月又照於何方。端曰。非",
    "X79n1560_010:0513a22": "汝境界。曰恁麼。則漚生漚滅。還歸水。師去師來。是本",
    "X79n1560_010:0513a23": "常。端作噓聲。復與數僧&#x91BB;答罷。歸方丈。至亥時問眾",
    "X79n1560_010:0513a24": "曰。世尊滅度時節是何日。對曰二月十五日子時。端",
    "X79n1560_010:0513b01": "曰吾今日子前。於是泊然而化。閱世七十八。坐六十",
    "X79n1560_010:0513b02": "夏。",
    "X79n1560_010:0513b03": "雙&#x5CEF;欽禪師",
    "X79n1560_010:0513b04": "[0513b04] 禪師名竟欽。益州人。生鄭氏。少為大僧。於峨眉谿山",
    "X79n1560_010:0513b05": "黑水寺。出蜀南抵韶石雲門。得心法。即就雙&#x5CEF;之下。",
    "X79n1560_010:0513b06": "創精舍以居。號興福。開堂之日。匡真禪師躬臨證明。",
    "X79n1560_010:0513b07": "僧問。賓頭盧應供四天下。還&#x5FA7;也無。欽曰如月入水。",
    "X79n1560_010:0513b08": "又問。如何是用而不雜。欽曰明月堂前垂玉露。水精",
    "X79n1560_010:0513b09": "殿裏撒真珠。於是匡真以謂。類己加敬焉。太平興國",
    "X79n1560_010:0513b10": "二年三月。謂門弟子曰。吾不久去。汝矣可砌箇卵塔。",
    "X79n1560_010:0513b11": "五月二十三日工畢。欽曰。後日子時行矣。及期適雲",
    "X79n1560_010:0513b12": "門爽禪師。溫門舜&#x5CEF;諸老夜話。侍者報三更。欽索香",
    "X79n1560_010:0513b13": "焚之。合掌而化。閱世六十有八。坐四十有八夏。",
    "X79n1560_010:0513b14": "九&#x5CEF;詮禪師",
    "X79n1560_010:0513b15": "[0513b15] 禪師名道詮。生劉氏。吉州安福人也。童子便棄家。師",
    "X79n1560_010:0513b16": "事思禪師。思為剃落。受具足戒。聞長沙慧輪禪師道",
    "X79n1560_010:0513b17": "價。思一見之。時馬氏竊據荊楚。與建康接壤。詮年二",
    "X79n1560_010:0513b18": "十餘。結友&#x5190;險造焉。會馬氏滅。劉言有其地。以王逵",
    "X79n1560_010:0513b19": "代劉言領其事。逵見詮輩。疑以為江表諜者。捕縛欲",
    "X79n1560_010:0513b20": "投江中。詮怡然無怖。逵異之。以問輪曰。此道人視死",
    "X79n1560_010:0513b21": "如見鼻端。何種人乃能爾。輪曰彼蓋為法忘軀之人。",
    "X79n1560_010:0513b22": "聞老僧&#x8657;名。故來決擇耳。逵釋之加敬。詮傲然而去。",
    "X79n1560_010:0513b23": "依延壽十年。輪歿詮還廬山。乾德初。庵於東南牛首",
    "X79n1560_010:0513b24": "&#x5CEF;之下。開寶五年。洪帥林仁肇。請住九&#x5CEF;。賜大沙門。",
    "X79n1560_010:0513c01": "僧問。承聞和尚。親見延壽來。是否。詮曰。山前麥熟也",
    "X79n1560_010:0513c02": "未。問九&#x5CEF;山中還有佛法也無。詮曰有。曰如何是九",
    "X79n1560_010:0513c03": "&#x5CEF;山中佛法。詮曰石頭大底大。小底小。問如何是學",
    "X79n1560_010:0513c04": "人自己。詮曰&#x7240;窄先臥。粥稀後坐。問古人云。不是風",
    "X79n1560_010:0513c05": "動。不是幡動。如何。詮曰明日路口有市。太平興國元",
    "X79n1560_010:0513c06": "年。南康牧張南金。遷以居歸宗。雍&#x7188;二年十一月二",
    "X79n1560_010:0513c07": "十八日中夜。跏趺辭眾而化。閱世五十有六。坐三十",
    "X79n1560_010:0513c08": "夏。",
    "X79n1560_010:0513c09": "龜洋忠禪師",
    "X79n1560_010:0513c10": "[0513c10] 禪師名慧忠。泉州人。生陳氏。幼依龜洋山得度。游方",
    "X79n1560_010:0513c11": "至華州。謁草庵法義道人。留十餘年。南還舊山。痛自",
    "X79n1560_010:0513c12": "韜晦。會昌初。詔天下廢釋氏教。及  宣宗即位。詔",
    "X79n1560_010:0513c13": "重興之。而忠笑曰。仙去者未必受籙。成佛者未必須",
    "X79n1560_010:0513c14": "僧。遂過中不食。不宇而禪。&#x8FF9;不出山者三十年。以三",
    "X79n1560_010:0513c15": "偈自見。曰雪後始知松&#x6822;操。雲&#x53CE;方見濟淮分。不因",
    "X79n1560_010:0513c16": "世主令還俗。那辨雞群與鶴群。多年塵土自騰騰。雖",
    "X79n1560_010:0513c17": "著伽&#x68C3;未是僧。今日歸來&#x91BB;本志。不妨留髮候然燈。",
    "X79n1560_010:0513c18": "形容雖變道常存。混俗心源亦不昏。試讀善財巡禮",
    "X79n1560_010:0513c19": "偈。當時豈例是沙門。謂門弟子曰。眾生不能解脫者。",
    "X79n1560_010:0513c20": "情累耳。悟道易。明道難。問如何得明道去。忠曰。但脫",
    "X79n1560_010:0513c21": "情見。其道自明矣。夫明之為言信也。如禁&#x8675;人。信其",
    "X79n1560_010:0513c22": "&#x546A;力藥力。以&#x8675;綰弄。揣懷袖中無難。未知&#x546A;藥等力",
    "X79n1560_010:0513c23": "者。怖駭棄去。但諦見自心。情見便破。今千疑萬慮。不",
    "X79n1560_010:0513c24": "得用者。是未見自心者也。忽索香焚罷。安坐而化。全",
    "X79n1560_010:0514a01": "身葬於無了禪師塔之東。後數年塔忽自坼裂。連階",
    "X79n1560_010:0514a02": "丈餘。寺將發僧視之。是夜宴寂中。見無了禪師曰。不",
    "X79n1560_010:0514a03": "必更發也。今為沈陳二真身。無了生沈氏。見馬祖云。",
    "X79n1560_010:0514a04": "贊曰。近世以身徇法。如此數老者鮮矣。予觀其言。皆",
    "X79n1560_010:0514a05": "約而明。校其履踐。誠而不雜。故能於死生之際。明驗",
    "X79n1560_010:0514a06": "昭著。然初不聞儼臨萬眾。四事供養者也。"
}