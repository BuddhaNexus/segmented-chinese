{
    "T47n1998A_020:0894a11": "大慧普覺禪師法語卷第二十",
    "T47n1998A_020:0894a13": "徑山能仁禪院住持嗣法",
    "T47n1998A_020:0894a14": "慧日禪師臣蘊聞　上進",
    "T47n1998A_020:0894a15": "示無相居士(鄧直殿子立)",
    "T47n1998A_020:0894a16": "欲學此道。須是具決定信。逢逆順境。心不動",
    "T47n1998A_020:0894a17": "搖。方有趣向分。佛言。信能永滅煩惱本。信能",
    "T47n1998A_020:0894a18": "專向佛功德。信於境界無所著。遠離諸難得",
    "T47n1998A_020:0894a19": "無難。又云。信能超出眾魔路。示現無上解脫",
    "T47n1998A_020:0894a20": "道。如上所說教有明文。佛豈欺人耶。若半明",
    "T47n1998A_020:0894a21": "半暗。半信半不信。則觸境遇緣。心生疑惑。乃",
    "T47n1998A_020:0894a22": "是於境界心有所著。不能於此道決定無疑。",
    "T47n1998A_020:0894a23": "滅煩惱本遠離諸難。諸難者為無決定信。被",
    "T47n1998A_020:0894a24": "自己陰魔所撓。若能一念緣起無生則不越",
    "T47n1998A_020:0894a25": "此念。即時超出魔路。所謂魔路亦非他物。乃",
    "T47n1998A_020:0894a26": "是昧却此心。於此心外妄生差別諸見。而此",
    "T47n1998A_020:0894a27": "心即隨差別妄念流轉。故成就魔境。若能直",
    "T47n1998A_020:0894a28": "下信。此心決定本來成佛頓亡諸見。即此魔",
    "T47n1998A_020:0894a29": "路。便是當人出生死菩提路也。",
    "T47n1998A_020:0894b01": "參禪人。看經教及古德入道因緣。但虛却心。",
    "T47n1998A_020:0894b02": "不用向聲名句義上求玄妙求悟入。若起此",
    "T47n1998A_020:0894b03": "心。即障却自己正知見。永劫無有入頭處。盤",
    "T47n1998A_020:0894b04": "山云。譬如擲劍揮空。莫論及之不及。不可忽。",
    "T47n1998A_020:0894b05": "淨名云。法過眼耳鼻舌身意。欲徹此法。先須",
    "T47n1998A_020:0894b06": "屏除六根門頭。使無少過患。何為過患。被色",
    "T47n1998A_020:0894b07": "聲香味觸法所轉。而不能遠離。於經教及古",
    "T47n1998A_020:0894b08": "德言句上。求知見覓解會者是。苟能於經教",
    "T47n1998A_020:0894b09": "及古德入道因緣中。不起第二念。直下知歸。",
    "T47n1998A_020:0894b10": "則於自境界他境界。無不如意。無不自在者。",
    "T47n1998A_020:0894b11": "德山見僧入門便棒。臨濟見僧入門便喝。諸",
    "T47n1998A_020:0894b12": "方尊宿。喚作劈面提持直截分付。妙喜喚作",
    "T47n1998A_020:0894b13": "第一等拕泥帶水。直饒向一棒一喝下。全身",
    "T47n1998A_020:0894b14": "擔荷得已。不是丈夫漢。被他驀頭澆一杓惡",
    "T47n1998A_020:0894b15": "水了也。況於一棒一喝下。求奇特覓妙會。乃",
    "T47n1998A_020:0894b16": "是不唧[口*留]中。又不唧[口*留]者。",
    "T47n1998A_020:0894b17": "上士聞道。如印印空。中士聞道。如印印水。",
    "T47n1998A_020:0894b18": "下士聞道。如印印泥。此印與空水泥無差別。",
    "T47n1998A_020:0894b19": "因上中下之士故。有差別耳。如今欲徑入此",
    "T47n1998A_020:0894b20": "道。和印子擊碎。然後來與妙喜相見。",
    "T47n1998A_020:0894b21": "示真如道人",
    "T47n1998A_020:0894b22": "火宅塵勞。何時是了。安樂得一日。便是千萬",
    "T47n1998A_020:0894b23": "日樣子也。於一日中。心不馳求不妄想不緣",
    "T47n1998A_020:0894b24": "諸境。便與三世諸佛諸大菩薩相契。不著和",
    "T47n1998A_020:0894b25": "會。自然成一片矣。世尊說火宅喻。正為此也。",
    "T47n1998A_020:0894b26": "經云。是舍唯有一門。而復狹小。諸子幼稚。未",
    "T47n1998A_020:0894b27": "有所識。戀著戲處。或當墮落為火所燒我當",
    "T47n1998A_020:0894b28": "為說怖畏之事。具在經中。是舍唯有一門而",
    "T47n1998A_020:0894b29": "復狹小。謂信根狹劣在火宅中。無智慧而戀",
    "T47n1998A_020:0894c01": "著塵勞之事為樂。不信有出火宅露地而坐",
    "T47n1998A_020:0894c02": "清淨妙樂故也。若在其中。信得及識得破。",
    "T47n1998A_020:0894c03": "不戀著幼稚戲處。心不馳求不妄想不緣諸",
    "T47n1998A_020:0894c04": "境。即此火宅塵勞。便是解脫出三界之處。何",
    "T47n1998A_020:0894c05": "以故。佛不云乎。於一切境。無依無住。無有分",
    "T47n1998A_020:0894c06": "別。明見法界廣大安立。了諸世間及一切法",
    "T47n1998A_020:0894c07": "平等無二。故遠行地菩薩。以自所行智慧力",
    "T47n1998A_020:0894c08": "故。出過一切二乘之上。雖得佛境界藏。而示",
    "T47n1998A_020:0894c09": "住魔境界。雖超魔道。而現行魔法。雖示同外",
    "T47n1998A_020:0894c10": "道行。而不捨佛法。雖示隨順一切世間。而常",
    "T47n1998A_020:0894c11": "行一切出世間法。此乃火宅塵勞中真方便",
    "T47n1998A_020:0894c12": "也。學般若人。捨此方便。而隨順塵勞。定為魔",
    "T47n1998A_020:0894c13": "所攝持。又於隨順境中。彊說道理。謂煩惱即",
    "T47n1998A_020:0894c14": "菩提。無明即大智。步步行有。口口談空。自不",
    "T47n1998A_020:0894c15": "責業力所牽。更教人撥無因果。便言。飲酒食",
    "T47n1998A_020:0894c16": "肉不礙菩提行盜行婬無妨般若。如此之流。",
    "T47n1998A_020:0894c17": "邪魔惡毒入其心腑。都不覺知。欲出塵勞。如",
    "T47n1998A_020:0894c18": "潑油救火可不悲哉。塵勞之儔。為如來種。教",
    "T47n1998A_020:0894c19": "有明文。譬如高原陸地不生蓮華。卑濕淤泥",
    "T47n1998A_020:0894c20": "乃生此華。在火宅塵勞中。頭出頭沒。受無量",
    "T47n1998A_020:0894c21": "苦。忽於苦中而生厭離。始發無上菩提之心。",
    "T47n1998A_020:0894c22": "塵勞之儔為如來種。正謂此也。俗人學道。與",
    "T47n1998A_020:0894c23": "出家兒。逈然不同。出家兒自小遠離塵勞。父",
    "T47n1998A_020:0894c24": "母不供甘旨。六親固以棄離。身居清淨伽藍。",
    "T47n1998A_020:0894c25": "目覩紺容聖相。念念在道。心心無間。所觀底",
    "T47n1998A_020:0894c26": "書。無非佛書。所行底事。無非佛事。不見可",
    "T47n1998A_020:0894c27": "欲。受佛禁戒。佛所讚者。方敢依而行之。佛所",
    "T47n1998A_020:0894c28": "訶者。不敢違犯。有明眼宗師。可以尋訪。有良",
    "T47n1998A_020:0894c29": "朋善友。可以咨決。縱有習漏未除者。暫時破",
    "T47n1998A_020:0895a01": "佛律儀。已為眾所擯斥。以俗人較之。萬不",
    "T47n1998A_020:0895a02": "及一。俗人在火宅中。四威儀內與貪欲瞋恚",
    "T47n1998A_020:0895a03": "癡為伴侶。所作所為。所聞所見。無非惡業。然",
    "T47n1998A_020:0895a04": "若能於此中。打得徹。其力却勝我出家兒。百",
    "T47n1998A_020:0895a05": "千萬億倍。打得徹了。方可說煩惱即菩提無",
    "T47n1998A_020:0895a06": "明即大智。本來廣大寂滅。妙心中清淨圓明。",
    "T47n1998A_020:0895a07": "蕩然無一物可作障礙。如太虛空一般。佛之",
    "T47n1998A_020:0895a08": "一字亦是外物。況更有塵勞煩惱恩愛作對",
    "T47n1998A_020:0895a09": "待耶。在火宅中打得徹了。不須求出家。造妖",
    "T47n1998A_020:0895a10": "揑怪。毀形壞服。滅天性絕祭祀。作名教中罪",
    "T47n1998A_020:0895a11": "人。佛不教人如此。只說。應以佛身得度者。即",
    "T47n1998A_020:0895a12": "現佛身而為說法。應以宰官身得度者。即現",
    "T47n1998A_020:0895a13": "宰官身而為說法。乃至應以比丘比丘尼優",
    "T47n1998A_020:0895a14": "婆塞優婆夷身得度者。即皆現之而為說法。",
    "T47n1998A_020:0895a15": "又云。治生產業。皆順正理。與實相不相違",
    "T47n1998A_020:0895a16": "背但只依本分。隨其所證。化其同類。同入",
    "T47n1998A_020:0895a17": "此門。便是報佛深恩也。但念念不要間斷。莫",
    "T47n1998A_020:0895a18": "管得不得便是夙與般若無緣。今生未打得",
    "T47n1998A_020:0895a19": "徹。臨命終時亦不被惡業所牽。於日用二六",
    "T47n1998A_020:0895a20": "時中。亦不被塵勞所困。後世出頭來亦得現",
    "T47n1998A_020:0895a21": "成受用。學道無他術。以悟為則。今生若不悟",
    "T47n1998A_020:0895a22": "儘崖。到盡未來際常存此心。今生雖未悟。亦",
    "T47n1998A_020:0895a23": "種得般若種子。在性地上。世世不落惡趣。生",
    "T47n1998A_020:0895a24": "生不失人身。不生邪見家。不入魔軍類。況忽",
    "T47n1998A_020:0895a25": "然心華發明耶。當此之時。三世諸佛證明有",
    "T47n1998A_020:0895a26": "分。諸大祖師無處安著。非是彊為。法如是",
    "T47n1998A_020:0895a27": "故。真如道人欲學此道。但只依此做工夫。久",
    "T47n1998A_020:0895a28": "久自然撞著矣。如上所說。乃一期應病與藥",
    "T47n1998A_020:0895a29": "耳。若作實法會。又却不是也。古人云。見月",
    "T47n1998A_020:0895b01": "休觀指。歸家罷問程。寫至此興雖未已而紙",
    "T47n1998A_020:0895b02": "已盡。且截斷葛藤更數日。真如道人。又連黏",
    "T47n1998A_020:0895b03": "此軸來致謝曰。聞前日老師興尚未已。更望",
    "T47n1998A_020:0895b04": "鋪華錦上。不識可否。予應之曰。已展不縮。",
    "T47n1998A_020:0895b05": "復為續此葛藤云。歸到家了。自然不問程途。",
    "T47n1998A_020:0895b06": "見真月了。自然不看指頭矣。佛說一大藏教。",
    "T47n1998A_020:0895b07": "大喻三千。小喻八百。頓漸偏圓。權實半滿。",
    "T47n1998A_020:0895b08": "無不是這箇道理。淨名云。依於義不依語。依",
    "T47n1998A_020:0895b09": "了義經不依不了義經。佛只說因語入義。不",
    "T47n1998A_020:0895b10": "說因義入語。禪家千差萬別。種種言句亦如",
    "T47n1998A_020:0895b11": "是。今時學道人。不問僧俗。皆有二種大病。",
    "T47n1998A_020:0895b12": "一種多學言句。於言句中作奇特想。一種不",
    "T47n1998A_020:0895b13": "能見月亡指。於言句悟入。而聞說佛法禪道。",
    "T47n1998A_020:0895b14": "不在言句上。便盡撥棄。一向閉眉合眼。做死",
    "T47n1998A_020:0895b15": "模樣。謂之靜坐觀心默照。更以此邪見。誘引",
    "T47n1998A_020:0895b16": "無識庸流曰。靜得一日。便是一日工夫。苦",
    "T47n1998A_020:0895b17": "哉。殊不知。盡是鬼家活計。去得此二種大",
    "T47n1998A_020:0895b18": "病。始有參學分。經云。不著眾生所言說。一",
    "T47n1998A_020:0895b19": "切有為虛妄事。雖復不依言語道。亦復不著",
    "T47n1998A_020:0895b20": "無言說。又云。觀語與義。非異非不異。觀義",
    "T47n1998A_020:0895b21": "與語。亦復如是。若語異義者。則不因語辨",
    "T47n1998A_020:0895b22": "義。而以語入義。如燈照色。所以云。依義不",
    "T47n1998A_020:0895b23": "依語。依了義經不依不了義經。語默二病不",
    "T47n1998A_020:0895b24": "能除。決定障道不可不知。知得了始有進修",
    "T47n1998A_020:0895b25": "趣向分。第一莫把知得底為事業。更不求妙",
    "T47n1998A_020:0895b26": "悟。謂我知他不知。我會他不會。墮我見網",
    "T47n1998A_020:0895b27": "中。為我相所使。於未足中生滿足想。此病尤",
    "T47n1998A_020:0895b28": "重。於語默二病。良醫拱手。此病不除。謂之",
    "T47n1998A_020:0895b29": "增上慢邪見人。除夙有靈骨。方能到這裏。得",
    "T47n1998A_020:0895c01": "轉身一路。既能轉身。即能轉物。既能轉物。方",
    "T47n1998A_020:0895c02": "謂之了義人。既了其義。即了此心。既了此心。",
    "T47n1998A_020:0895c03": "試於了處微細揣摩。元無可了。於無可了處。",
    "T47n1998A_020:0895c04": "剔起便行。有時拈一莖草作丈六金身。有時",
    "T47n1998A_020:0895c05": "將丈六金身却作一莖草。種種變化。成就一",
    "T47n1998A_020:0895c06": "切法。毀壞一切法。七顛八倒。皆不出此無",
    "T47n1998A_020:0895c07": "所了心。正當恁麼時。不是如來禪。不是祖",
    "T47n1998A_020:0895c08": "師禪。不是心性禪。不是默照禪。不是棒喝",
    "T47n1998A_020:0895c09": "禪。不是寂滅禪。不是過頭禪。不是教外別",
    "T47n1998A_020:0895c10": "傳底禪。不是五家宗派禪。不是妙喜老漢杜",
    "T47n1998A_020:0895c11": "撰底禪。既非如上所說底禪。畢竟是箇甚麼。",
    "T47n1998A_020:0895c12": "到這裏莫道別人理會不得。妙喜老漢亦自",
    "T47n1998A_020:0895c13": "理會不得。真如道人請自看取。",
    "T47n1998A_020:0895c14": "示空慧道人",
    "T47n1998A_020:0895c15": "擔荷此事。直是具決定志。一棒打不回頭底。",
    "T47n1998A_020:0895c16": "若半進半退。似信不信。縱得箇入頭處。亦",
    "T47n1998A_020:0895c17": "禁大鑪鞴烹鍛不得。況欲向千差萬別處作",
    "T47n1998A_020:0895c18": "主宰耶。妙喜這般說話。如在鬧市裏颺石頭。",
    "T47n1998A_020:0895c19": "著者方知。空慧道人。不須疑著。",
    "T47n1998A_020:0895c20": "乍得心身寧靜。切須努力。不得便向寧靜處",
    "T47n1998A_020:0895c21": "挅根。教中謂之解脫深坑可畏之處。須教轉",
    "T47n1998A_020:0895c22": "轆轆如水上葫蘆。自由自在。不受拘牽。入淨",
    "T47n1998A_020:0895c23": "入穢。不礙不沒。方於衲僧門下。有少親近",
    "T47n1998A_020:0895c24": "分。若只抱得不哭孩兒。有甚用處。空慧思",
    "T47n1998A_020:0895c25": "之。",
    "T47n1998A_020:0895c26": "大珠和尚云。心逐物為邪。物從心為正。雖一",
    "T47n1998A_020:0895c27": "期應病與藥。未免垛生招箭。而今未了底聞",
    "T47n1998A_020:0895c28": "此語而不疑。則大珠空費老婆心。已了底聞",
    "T47n1998A_020:0895c29": "此語而不疑。則心與物俱是剩法。畢竟如何。",
    "T47n1998A_020:0896a01": "不許夜行。投明要到。",
    "T47n1998A_020:0896a02": "既有箇趣向。狗子無佛性話。冷地裏謾提撕",
    "T47n1998A_020:0896a03": "則箇。若道知是般事便休。我說此人智眼未",
    "T47n1998A_020:0896a04": "明在。妙喜雖似平地起風雷。然亦不出雪峯",
    "T47n1998A_020:0896a05": "道底。",
    "T47n1998A_020:0896a06": "五通仙人問佛。佛有六通。我有五通。如何是",
    "T47n1998A_020:0896a07": "那一通。佛遂召五通仙人。五通仙人應諾。佛",
    "T47n1998A_020:0896a08": "云。那一通汝問。我今時有一種弄泥團漢。往",
    "T47n1998A_020:0896a09": "往多在那一通處。錯認定盤星。",
    "T47n1998A_020:0896a10": "國師三喚侍者話。瑞巖喚主人公話。睦州擔",
    "T47n1998A_020:0896a11": "板漢話。投子漆桶話。雪峯輥毬話。風穴佛",
    "T47n1998A_020:0896a12": "話。這六箇老古錐。各欠悟在。妙喜恁麼道。大",
    "T47n1998A_020:0896a13": "似掉棒打月。旁觀看之不為分外。",
    "T47n1998A_020:0896a14": "示廓然居士(謝機宜)",
    "T47n1998A_020:0896a15": "學世間法。全仗口議心思。學出世間法。用口",
    "T47n1998A_020:0896a16": "議心思則遠矣。佛不云乎。是法非思量分別",
    "T47n1998A_020:0896a17": "之所能解。永嘉云。損法財滅功德。莫不由茲",
    "T47n1998A_020:0896a18": "心意識。蓋心意識乃思量分別之窟宅也。決",
    "T47n1998A_020:0896a19": "欲荷擔此段大事因緣。請猛著精彩。把這箇",
    "T47n1998A_020:0896a20": "來為先鋒去為殿後底。生死魔根一刀斫斷。",
    "T47n1998A_020:0896a21": "便是徹頭時節。正當恁麼時。方用得口議心",
    "T47n1998A_020:0896a22": "思著。何以故。第八識既除。則生死魔無處捿",
    "T47n1998A_020:0896a23": "泊。生死魔無捿泊處。則思量分別底。渾是般",
    "T47n1998A_020:0896a24": "若妙智。更無毫髮許為我作障。所以道。觀法",
    "T47n1998A_020:0896a25": "先後。以智分別。是非審定。不違法印。得到這",
    "T47n1998A_020:0896a26": "箇田地了。儘作聰明。儘說道理。皆是大寂滅。",
    "T47n1998A_020:0896a27": "大究竟。大解脫境界。更非他物。故盤山云。",
    "T47n1998A_020:0896a28": "全心即佛。全佛即人。是也。未得如是。直須",
    "T47n1998A_020:0896a29": "行住坐臥勿令心意識得其便。久久純熟。自",
    "T47n1998A_020:0896b01": "然不著用力排遣矣。思之。",
    "T47n1998A_020:0896b02": "龐居士一日在草菴中獨坐。驀地云。難難十",
    "T47n1998A_020:0896b03": "碩油麻樹上攤。龐婆聞得接聲云。易易百草",
    "T47n1998A_020:0896b04": "頭上祖師意。女子靈照云。也不難也不易。飢",
    "T47n1998A_020:0896b05": "來喫飯困來睡。妙喜曰。此三人同行不同步。",
    "T47n1998A_020:0896b06": "同得不同失。若以心意識。摶量卜度。非獨不",
    "T47n1998A_020:0896b07": "見三人落著處。十二時中亦自昧却自己本",
    "T47n1998A_020:0896b08": "地風光。不見本來面目。未免被難易不難易",
    "T47n1998A_020:0896b09": "牽挽。不得自在。欲得自在。請將此三人道",
    "T47n1998A_020:0896b10": "底。作一句看。妙喜已是他泥帶水。下註脚了",
    "T47n1998A_020:0896b11": "也。古德有言。但辦肯心。必不相賺。只恐當人",
    "T47n1998A_020:0896b12": "信不及。於日用應緣處。被外境所奪。不能純",
    "T47n1998A_020:0896b13": "一做工夫。則成間斷。當間斷時。未免方寸擾",
    "T47n1998A_020:0896b14": "擾。正擾擾時。却是箇好底時節。佛言。居一切",
    "T47n1998A_020:0896b15": "時不起妄念。於諸妄心亦不息滅。住妄想境",
    "T47n1998A_020:0896b16": "不加了知。於無了知不辨真實。便是這箇道",
    "T47n1998A_020:0896b17": "理也這箇道理。說似人不得。唯證悟者舉起",
    "T47n1998A_020:0896b18": "便知落處。",
    "T47n1998A_020:0896b19": "梁武帝問達磨。朕造寺度僧。不可勝數。有何",
    "T47n1998A_020:0896b20": "功德。達磨曰。無功德。帝曰。云何無功德。達",
    "T47n1998A_020:0896b21": "磨曰。此但人天小果有漏之因。如影之隨形。",
    "T47n1998A_020:0896b22": "雖有而非實。曰如何是真功德。答曰。淨智",
    "T47n1998A_020:0896b23": "妙圓。體自空寂。如是功德。不以世求。帝始",
    "T47n1998A_020:0896b24": "問。如何是聖諦第一義。答曰。廓然無聖。曰對",
    "T47n1998A_020:0896b25": "朕者誰。答曰。不識。帝不契。達磨遂渡江之",
    "T47n1998A_020:0896b26": "魏。如今要見真功德。不用別求。只向不識處",
    "T47n1998A_020:0896b27": "薦取。若透得此二字。一生參學事畢。",
    "T47n1998A_020:0896b28": "祖師云。心隨萬境轉。轉處實能幽。隨流認得",
    "T47n1998A_020:0896b29": "性。無喜亦無憂。真實契此心者。內不見有能",
    "T47n1998A_020:0896c01": "證之人。外不見有所證之法。祖師說箇轉處",
    "T47n1998A_020:0896c02": "與隨流皆為迷。此心向外取證之者。赴箇程",
    "T47n1998A_020:0896c03": "限耳。佛說一大藏教。大喻三千。小喻八百。",
    "T47n1998A_020:0896c04": "只是說程限底文字而已。若謂如來實有恁",
    "T47n1998A_020:0896c05": "麼事。則是謗佛法僧。",
    "T47n1998A_020:0896c06": "心火熾然。熠熠不息。貪欲瞋恚癡。繼之如鉤",
    "T47n1998A_020:0896c07": "鎖連環。相續不斷。若無猛烈志氣。日月浸",
    "T47n1998A_020:0896c08": "久。不覺被五陰魔所攝持。若能一念緣起無",
    "T47n1998A_020:0896c09": "生。不離貪欲瞋恚癡。倒用魔王印。驅諸魔侶。",
    "T47n1998A_020:0896c10": "以為護法善神。且非彊為。法如是故。故淨",
    "T47n1998A_020:0896c11": "名云。佛為增上慢人。說離婬怒癡。為解脫耳。",
    "T47n1998A_020:0896c12": "若無增上慢者。佛說婬怒癡性即是解脫。增",
    "T47n1998A_020:0896c13": "上慢謂大闡提敗善根非器眾生。不信有佛",
    "T47n1998A_020:0896c14": "乘。生死岸頭可憑可仗者。如此輩人雖不信。",
    "T47n1998A_020:0896c15": "然亦於平等法無所欠少。",
    "T47n1998A_020:0896c16": "龐居士問馬大師云。如水無筋骨。能勝萬斛",
    "T47n1998A_020:0896c17": "舟時如何。祖云。我這裏無水亦無舟。更說甚",
    "T47n1998A_020:0896c18": "麼筋骨。居士於言下頓息諸緣。遂回南嶽。見",
    "T47n1998A_020:0896c19": "石頭和尚。一日石頭問居士。自見老僧後。日",
    "T47n1998A_020:0896c20": "用事作麼生。居士云。若問某甲日用事。直是",
    "T47n1998A_020:0896c21": "無開口處。頭云。知子恁麼方始問子。居士遂",
    "T47n1998A_020:0896c22": "述一偈曰。日用事無別。唯吾自偶諧。頭頭非",
    "T47n1998A_020:0896c23": "取捨。處處勿張乖。朱紫誰為號。丘山絕點埃。",
    "T47n1998A_020:0896c24": "神通并妙用。運水及搬柴。這箇是俗士中參",
    "T47n1998A_020:0896c25": "禪樣子。決欲究竟此事。請依此老法式。彼既",
    "T47n1998A_020:0896c26": "丈夫。我寧不爾。不可忽。勉之勉之。",
    "T47n1998A_020:0896c27": "示覺空居士(唐通判)",
    "T47n1998A_020:0896c28": "以斯道覺斯民。儒者之事也。吾佛亦曰。性覺",
    "T47n1998A_020:0896c29": "妙明。本覺明妙。又佛者覺也。既已自覺。而以",
    "T47n1998A_020:0897a01": "此覺覺諸群迷。故曰大覺。又德山曰。捫空追",
    "T47n1998A_020:0897a02": "響。勞汝心神。夢覺覺非。覺亦非覺。彥舉道",
    "T47n1998A_020:0897a03": "友。儒釋俱學。而不偏故。取是義而名其所居。",
    "T47n1998A_020:0897a04": "曰覺軒。以此軸來求法語。仍書尾囑之曰。覺",
    "T47n1998A_020:0897a05": "軒之義。是大神呪。是大明呪。是無上呪。是無",
    "T47n1998A_020:0897a06": "等等呪。彥舉既知是義。大神大明無上無等",
    "T47n1998A_020:0897a07": "等矣。又何必妙喜再下註脚。然彥舉之意。非",
    "T47n1998A_020:0897a08": "獨欲發明是義。以自覺而已。蓋因是義以覺",
    "T47n1998A_020:0897a09": "諸未覺者。法施之普亦佛菩薩之用心也。予",
    "T47n1998A_020:0897a10": "嘉其志。故直書以示之。凡登是軒者。當見",
    "T47n1998A_020:0897a11": "其義而亡軒可也。苟執軒以為義。則非獨不",
    "T47n1998A_020:0897a12": "了其義。而亦未覩其軒也。軒義俱亡。覺心",
    "T47n1998A_020:0897a13": "獨朗。始可與言覺也矣。覺義深遠。言不能盡。",
    "T47n1998A_020:0897a14": "繼之以偈曰。覺空空覺空空。覺覺覺空空空",
    "T47n1998A_020:0897a15": "亦空。欲識無窮好消息。都盧只在此軒中。信",
    "T47n1998A_020:0897a16": "筆信意。一揮以塞來命而已。",
    "T47n1998A_020:0897a17": "示新喻黃縣尉",
    "T47n1998A_020:0897a18": "妙喜與如是老人。素昧平昔。紹興丙子暮春。",
    "T47n1998A_020:0897a19": "邂逅渝川江亭。一見便得之。詞色之間雖未",
    "T47n1998A_020:0897a20": "相酬酢。而心已許之。既而來驛舍。吐露若",
    "T47n1998A_020:0897a21": "合符契。自慶驗人之眼不讓古人。又喜般",
    "T47n1998A_020:0897a22": "若社中得一箇英靈漢。可以扶此大法幢。然",
    "T47n1998A_020:0897a23": "此大法炬。為吾家內外護。次日同赴任宰飯。",
    "T47n1998A_020:0897a24": "飯罷復坐兀齋。如是老人盡發所蘊字字句",
    "T47n1998A_020:0897a25": "句。皆有落著。不似今時士大夫說。世之所謂",
    "T47n1998A_020:0897a26": "口鼓子禪。因說夢一巡。到這裏方信三世諸",
    "T47n1998A_020:0897a27": "佛說夢。六代祖師說夢。天下老和尚說夢。即",
    "T47n1998A_020:0897a28": "今妙喜與如是老人。又在夢中說夢。忽然有",
    "T47n1998A_020:0897a29": "箇沒量大漢。夢裏覺來。方信三世諸佛所說",
    "T47n1998A_020:0897b01": "者。不是夢。六代祖師所說者。不是夢。天下",
    "T47n1998A_020:0897b02": "老和尚所說者。不是夢。何以故。夢與覺一。",
    "T47n1998A_020:0897b03": "語與默一。說與無說一。所以云。二由一有。",
    "T47n1998A_020:0897b04": "一亦莫守。一心不生。萬法無咎。如是之法。",
    "T47n1998A_020:0897b05": "說亦如是。默亦如是。三世諸佛亦如是。六代",
    "T47n1998A_020:0897b06": "祖師亦如是。天下老和尚亦如是。妙喜即今",
    "T47n1998A_020:0897b07": "與老如是人。所說者亦如是。所證者亦如是。",
    "T47n1998A_020:0897b08": "如是老人。當如是受用。如是修行。與如是",
    "T47n1998A_020:0897b09": "人。說如是事。令未得者得入如是境界。同報",
    "T47n1998A_020:0897b10": "佛恩。使如是之法。眾生界中相續不斷。則如",
    "T47n1998A_020:0897b11": "是老人。不虛說夢。妙喜老漢不虛證明矣。且",
    "T47n1998A_020:0897b12": "道。如何是不虛證明底道理。還委悉麼。如",
    "T47n1998A_020:0897b13": "是如是(咄)且截斷葛藤。",
    "T47n1998A_020:0897b14": "示羅知縣(孟弼)",
    "T47n1998A_020:0897b15": "聰明利智之士。往往多於脚根下蹉過此事。",
    "T47n1998A_020:0897b16": "蓋聰明利智者。理路通。纔聞人舉著箇中事。",
    "T47n1998A_020:0897b17": "便將心意識領覽了。及乎根著實頭處。黑漫",
    "T47n1998A_020:0897b18": "漫地不知下落。却將平昔心意識學得底引",
    "T47n1998A_020:0897b19": "證。要口頭說得。到心裏思量計較得底。彊差",
    "T47n1998A_020:0897b20": "排。要教分曉。殊不知。家親作祟。決定不從",
    "T47n1998A_020:0897b21": "外來。故永嘉有言。損法財滅功德。莫不由茲",
    "T47n1998A_020:0897b22": "心意識。以是觀之。心意識之障道。甚於毒",
    "T47n1998A_020:0897b23": "蛇猛虎。何以故。毒蛇猛虎尚可回避。聰明利",
    "T47n1998A_020:0897b24": "智之士。以心意識為窟宅。行住坐臥未甞頃",
    "T47n1998A_020:0897b25": "刻不與之相酬酢。日久月深。不知不覺。與之",
    "T47n1998A_020:0897b26": "打作一塊。亦不是要作一塊。為無始時來行",
    "T47n1998A_020:0897b27": "得這一路子熟。雖乍識得破欲相遠離。亦不",
    "T47n1998A_020:0897b28": "可得。故曰。毒蛇猛虎尚可回避。而心意識真",
    "T47n1998A_020:0897b29": "是無爾回避處。除是夙有靈骨。於日用現行",
    "T47n1998A_020:0897c01": "處。把得住作得主識得破。直下一刀兩段。便",
    "T47n1998A_020:0897c02": "從脚跟下做將去。不必將心等悟。亦不須計",
    "T47n1998A_020:0897c03": "較得在何時。但將先聖所訶者。如避毒蛇猛",
    "T47n1998A_020:0897c04": "虎。如經蠱毒之鄉。滴水莫教入口。然後却以",
    "T47n1998A_020:0897c05": "三教聖人所讚者。茶裏飯裏。喜時怒時。與朋",
    "T47n1998A_020:0897c06": "友相酬酢時。侍奉尊長時。與妻兒聚會時。行",
    "T47n1998A_020:0897c07": "時住時坐時臥時。觸境遇緣。或好或惡時。獨",
    "T47n1998A_020:0897c08": "居暗室時。不得須臾間斷。若如此做工夫。道",
    "T47n1998A_020:0897c09": "業不成辦。三教聖人皆是妄語人矣。士大夫",
    "T47n1998A_020:0897c10": "平昔在九經十七史內。娛嬉興亡治亂。或逆",
    "T47n1998A_020:0897c11": "或順。或正或邪。無有一事不知。無有一事不",
    "T47n1998A_020:0897c12": "會。或古或今。知盡會盡。有一事一知。一事不",
    "T47n1998A_020:0897c13": "會。便被人喚作寡聞無見識漢。他人屋裏事。",
    "T47n1998A_020:0897c14": "盡知得盡。見得盡識得。下筆做文章時。如缾",
    "T47n1998A_020:0897c15": "注水。引古牽今。不妨錦心繡口。心裏也思量",
    "T47n1998A_020:0897c16": "得到。口頭亦說得分曉。他人行履處。他人逆",
    "T47n1998A_020:0897c17": "順處。他人邪正處。一一知得下落。一一指",
    "T47n1998A_020:0897c18": "摘得。無纖毫透漏。及乎緩緩地問他。爾未託",
    "T47n1998A_020:0897c19": "生張黃李鄧家作兒子時。在甚麼處安身立",
    "T47n1998A_020:0897c20": "命。即今作聰明說道理。爭人爭我。縱無明",
    "T47n1998A_020:0897c21": "使業識。檢點他人。不是能分別邪正好惡底。",
    "T47n1998A_020:0897c22": "百年後却向甚麼處去。既不知來處。即是生",
    "T47n1998A_020:0897c23": "大。既不知去處。即是死大。無常迅速生死事",
    "T47n1998A_020:0897c24": "大。便是這些道理也。儒者亦云。死生亦大矣。",
    "T47n1998A_020:0897c25": "棒打石人頭。嚗嚗論實事。臘月三十日。無常",
    "T47n1998A_020:0897c26": "殺鬼到來。不取爾口頭辦。不遷怒不貳過。",
    "T47n1998A_020:0897c27": "孔子獨稱顏回。謂聖人無怒無怒。則不為血",
    "T47n1998A_020:0897c28": "氣所遷。謂聖人無過。無過則正念獨脫。正",
    "T47n1998A_020:0897c29": "念獨脫則成一片。成一片則不二矣。邪非之",
    "T47n1998A_020:0898a01": "念纔干正。則打作兩橛。作兩撅則其過豈止",
    "T47n1998A_020:0898a02": "二而已。不遷怒不貳過之義。如是而已。不必",
    "T47n1998A_020:0898a03": "作玄妙奇特商量。士大夫學先王之道。止是",
    "T47n1998A_020:0898a04": "正心術而已。心術既正。則邪非自不相干。邪",
    "T47n1998A_020:0898a05": "非既不相干。則日用應緣處。自然頭頭上明。",
    "T47n1998A_020:0898a06": "物物上顯。心術是本。文章學問是末。近代學",
    "T47n1998A_020:0898a07": "者。多棄本逐末。尋章摘句。學華言巧語以相",
    "T47n1998A_020:0898a08": "勝。而以聖人經術。為無用之言。可不悲夫。孟",
    "T47n1998A_020:0898a09": "子所謂不揣其本。而欲齊其末。方寸之木。可",
    "T47n1998A_020:0898a10": "使高於岑樓是也。孟弼正是春秋鼎盛之時。",
    "T47n1998A_020:0898a11": "瞥地得早能回作塵勞惡業底心。要學出生",
    "T47n1998A_020:0898a12": "死法。非夙植德本。則不能如是信得及把得",
    "T47n1998A_020:0898a13": "住作得主宰。時時以生死在念。真火中蓮華",
    "T47n1998A_020:0898a14": "也。既以生死事在念。則心術已正。心術既正。",
    "T47n1998A_020:0898a15": "則日用應緣時。不著用力排遣。既不著排遣。",
    "T47n1998A_020:0898a16": "則無邪非。無邪非則正念獨脫。正念獨脫則",
    "T47n1998A_020:0898a17": "理隨事變。理隨事變。則事得理融。事得理融。",
    "T47n1998A_020:0898a18": "則省力纔覺。省力時便是學此道得力處也。",
    "T47n1998A_020:0898a19": "得力處省無限力。省力處得無限力。得如此",
    "T47n1998A_020:0898a20": "時。心意識不須按捺。自然怗怗地矣。雖然",
    "T47n1998A_020:0898a21": "如是。切忌墮在無言無說處。此病不除。與",
    "T47n1998A_020:0898a22": "心意識未寧時無異。所以黃面老子云。不取",
    "T47n1998A_020:0898a23": "眾生所言說。一切有為虛妄事。雖復不依言",
    "T47n1998A_020:0898a24": "語道。亦復不著無言說。纔住在無言說處。則",
    "T47n1998A_020:0898a25": "被默照邪禪幻惑矣。前所云毒蛇猛虎尚可",
    "T47n1998A_020:0898a26": "回避。心意識難防。便是這箇道理也。日用",
    "T47n1998A_020:0898a27": "隨緣時。撥置了得靜處便靜。雜念起時但舉",
    "T47n1998A_020:0898a28": "話頭。蓋話頭如大火聚。不容蚊蚋螻蟻所泊。",
    "T47n1998A_020:0898a29": "舉來舉去。日月浸久。忽然心無所之。不覺",
    "T47n1998A_020:0898b01": "噴地一發。當恁麼時。生也不著問人。死也",
    "T47n1998A_020:0898b02": "不著問人。不生不死底也不著問人。作如是",
    "T47n1998A_020:0898b03": "說者也不著問人。受如是說者也不著問人。",
    "T47n1998A_020:0898b04": "如人喫飯喫到飽足處自不生思食想矣。千",
    "T47n1998A_020:0898b05": "說萬說。曲說直說。只為羅孟弼。疑情不破。",
    "T47n1998A_020:0898b06": "他時後日驀然失脚蹋著鼻孔。妙喜忉忉怛",
    "T47n1998A_020:0898b07": "怛。寫許多惡口。却向甚處安著。妙喜自云。",
    "T47n1998A_020:0898b08": "因地而倒。因地而起。起倒在人。畢竟不干這",
    "T47n1998A_020:0898b09": "一片田地事。寫至此。一軸紙已盡。且截斷葛",
    "T47n1998A_020:0898b10": "藤。",
    "T47n1998A_020:0898b11": "大慧普覺禪師法語卷第二十"
}