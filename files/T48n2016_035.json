{
    "T48n2016_035:0617b05": "宗鏡錄卷第三十五",
    "T48n2016_035:0617b07": "慧日永明寺主智覺禪師延壽集",
    "T48n2016_035:0617b08": "夫說此法門。是無始終說。不定方所。亦無時",
    "T48n2016_035:0617b09": "分。以無時之時。理無間斷。無處之處。說遍十",
    "T48n2016_035:0617b10": "方故。一切佛。法爾皆於無盡世界。常轉如是",
    "T48n2016_035:0617b11": "無盡法輪。令諸眾生反本還原。窮未來際。無",
    "T48n2016_035:0617b12": "有休息。華嚴疏云。夫心冥至道。則渾一古今。",
    "T48n2016_035:0617b13": "法界無生。本亡時分。故經頌云。諸佛得菩提。",
    "T48n2016_035:0617b14": "實不計於日。又云。此圓教法門。以會緣入實",
    "T48n2016_035:0617b15": "體者有二。一以本收末。以諸聖教從真流故。",
    "T48n2016_035:0617b16": "不異於真。二會相顯性。謂彼一切差別教法。",
    "T48n2016_035:0617b17": "從緣無性。即是真如。是故虛相本盡。真性本",
    "T48n2016_035:0617b18": "現。如來言說。皆順於如。故金剛三昧經云。如",
    "T48n2016_035:0617b19": "我說者。義語非文。眾生說者。文語非義。又理",
    "T48n2016_035:0617b20": "事無礙體者。謂一切教法。雖舉體即真。不礙",
    "T48n2016_035:0617b21": "十二分等事相宛然顯現。雖真如舉體為一",
    "T48n2016_035:0617b22": "切。不礙一味湛然平等。夫一乘三乘。一性五",
    "T48n2016_035:0617b23": "性。就機則三約法則一。新熏則五。本有無",
    "T48n2016_035:0617b24": "二。若入理雙拂。則三一兩亡。若約佛化儀。則",
    "T48n2016_035:0617b25": "能三能一。是故競執是非。達無違諍。大集五",
    "T48n2016_035:0617b26": "部雖異。不離法界本原。涅槃各說身因。佛許",
    "T48n2016_035:0617b27": "無非正說。此宗鏡機。是圓教攝。則圓根所",
    "T48n2016_035:0617b28": "對。大小俱含。故先德云。教海宏深。包含無外。",
    "T48n2016_035:0617b29": "色空交映。德用重重。語其橫收。五教乃至人",
    "T48n2016_035:0617c01": "天。總無不包。方顯深廣。其猶百川不攝大海。",
    "T48n2016_035:0617c02": "大海必攝百川。雖攝百川。同一鹹味。故隨一",
    "T48n2016_035:0617c03": "滴逈異百川。前之四教不攝於圓。圓必攝四。",
    "T48n2016_035:0617c04": "雖攝於四。圓以貫之。故十善五戒。亦圓教攝。",
    "T48n2016_035:0617c05": "今依宗鏡。若約教唯依一心而說。則何教非",
    "T48n2016_035:0617c06": "心。何心非教。諸經通辯。皆以一心真法界為",
    "T48n2016_035:0617c07": "體。如來所說十二分教。親從大悲心中之所",
    "T48n2016_035:0617c08": "流出。大悲心從後得智。後得智從根本智。根",
    "T48n2016_035:0617c09": "本智從清淨法界流出。即是本原。更無所從。",
    "T48n2016_035:0617c10": "無有法離於法界而有。華嚴經頌云。未曾有一",
    "T48n2016_035:0617c11": "法。得離於法性。即一切眾生迷悟本。若不迷",
    "T48n2016_035:0617c12": "此。即不成迷。以無顛倒執著輪迴生死故。若",
    "T48n2016_035:0617c13": "不悟此即不成悟。以無如法修行證窮果故。",
    "T48n2016_035:0617c14": "所以真如一心。為迷悟依。夫立教之本。無出",
    "T48n2016_035:0617c15": "意言。以意詮量。從言開演。故基師云。至理澄",
    "T48n2016_035:0617c16": "寂。是非之論息言。般若幽玄。一異之情絕慮。",
    "T48n2016_035:0617c17": "息情慮故。非識非心。絕言論故。非聲非說。法",
    "T48n2016_035:0617c18": "非聲說。說遍塵沙。理無識心。心該法界。心該",
    "T48n2016_035:0617c19": "法界。斯乃非心作心。說遍塵沙。此亦無說為",
    "T48n2016_035:0617c20": "說。非心作心。心開二種。無說為說。說乃兩門。",
    "T48n2016_035:0617c21": "心開二種者。一心生滅門。二心真如門。釋",
    "T48n2016_035:0617c22": "生滅門者。只如三界循環斯皆妄識。四生盤",
    "T48n2016_035:0617c23": "泊。並是惑心。榮辱迅譬石光。古今駛過拍毱。",
    "T48n2016_035:0617c24": "此則生滅門也。釋真如門者。只如摩羅淨識。",
    "T48n2016_035:0617c25": "湛若太虛。佛性明珠。皎同朗月。隱顯雖異。膚",
    "T48n2016_035:0617c26": "內更明。染淨緣分。法身澄止。此則真如門也。",
    "T48n2016_035:0617c27": "言說乃兩門者。一大機受法。則教說滿乘。二",
    "T48n2016_035:0617c28": "小聖聞思。則藏開半字。神鍇和尚云。教起所",
    "T48n2016_035:0617c29": "由者。如來一代說法。欲令眾生悟佛知見。佛",
    "T48n2016_035:0618a01": "知見者。所謂平等真心。諸法無二。無二之法。",
    "T48n2016_035:0618a02": "即是實性。實性之體。離有離無。不生不滅。理",
    "T48n2016_035:0618a03": "自恒真。不由觀智所顯。道常顯露。實無翳障。",
    "T48n2016_035:0618a04": "平等真心者。若法相宗。真即是智。將智證",
    "T48n2016_035:0618a05": "真。三乘無別。即是真家之心。依主釋也。若法",
    "T48n2016_035:0618a06": "性宗。真即是心。體同名別。真心即平等。持",
    "T48n2016_035:0618a07": "業釋也。故經云。泥洹真法寶。眾生從種種",
    "T48n2016_035:0618a08": "門。入。種種之門。是能通所通唯一道。又云。經",
    "T48n2016_035:0618a09": "說門不同。或文字為門。大品經明四十二字",
    "T48n2016_035:0618a10": "門是也。或觀行為門。釋論明菩薩修三三昧",
    "T48n2016_035:0618a11": "緣諸法實相是也。或智慧為門。法華經云。其",
    "T48n2016_035:0618a12": "智慧門難解難入是也。或理為門。大品經云。",
    "T48n2016_035:0618a13": "明無生法。無來無去。即是佛也。依教門通觀。",
    "T48n2016_035:0618a14": "依觀門通智。依智門通理。理為門。復通何處。",
    "T48n2016_035:0618a15": "教觀智等諸門。悉依於理。能依是門。所依何",
    "T48n2016_035:0618a16": "得非門。雖無所通。究竟遍通。是妙門也。則眾",
    "T48n2016_035:0618a17": "妙之門。一真心之所依也。華嚴經云。譬如日",
    "T48n2016_035:0618a18": "出先照高山。日譬於佛。光譬說教。日即無緣",
    "T48n2016_035:0618a19": "之慈。非出而出。隨眾機之所扣。非照而照。說",
    "T48n2016_035:0618a20": "華嚴如高山。說方等如食時。說般若如禺中。",
    "T48n2016_035:0618a21": "說法華如正中。說涅槃如平地。若菩薩大人。",
    "T48n2016_035:0618a22": "蒙般若光。諸法之用。二乘之人。既無此用。譬",
    "T48n2016_035:0618a23": "如七日嬰兒。若視日輪。令眼失光。以無明全",
    "T48n2016_035:0618a24": "在。喪一切智明故。外道闇證。譬如夜遊。以未",
    "T48n2016_035:0618a25": "承正教之照故。菩薩利他。譬如日中。作務施",
    "T48n2016_035:0618a26": "運役之功。然平地高山。同承日照。小根大器。",
    "T48n2016_035:0618a27": "咸稟教光。約能照則無淺深。對所照自分前",
    "T48n2016_035:0618a28": "後。如大車等賜。一雨普霑。道絕始終。理無",
    "T48n2016_035:0618a29": "偏黨。若得宗鏡一乘之光。平等大慧。自他兼",
    "T48n2016_035:0618b01": "利。更無差別。故大涅槃經云。譬如有人。以新",
    "T48n2016_035:0618b02": "毒藥塗大鼓。於眾中擊令出聲。雖無心欲聞。",
    "T48n2016_035:0618b03": "若有聞者。遠近皆死。唯除一人不橫死者。謂",
    "T48n2016_035:0618b04": "一闡提。纔聞即能破無明惑。名為近死。聞未",
    "T48n2016_035:0618b05": "即益。作後世因。名為遠死。止觀釋云。一切眾",
    "T48n2016_035:0618b06": "生心性正因。譬之如乳。聞了因法。名為置毒。",
    "T48n2016_035:0618b07": "正因不斷。如乳四微。五味雖變。四微恒存。是",
    "T48n2016_035:0618b08": "故毒隨四微。味味殺人。眾生心性。亦復如是。",
    "T48n2016_035:0618b09": "正因不壞。了因之毒。隨正奢促。處處得發。或",
    "T48n2016_035:0618b10": "理發。教行證發。如辟支佛利根。根熟出無佛",
    "T48n2016_035:0618b11": "世。自然得悟。理發亦爾。久植善根。今生雖不",
    "T48n2016_035:0618b12": "聞圓教。了因之毒任運自發。若聞華嚴日照",
    "T48n2016_035:0618b13": "高山即得悟者。此是教發。聞已思惟。思惟即",
    "T48n2016_035:0618b14": "悟。是為觀行發。若是六根淨位。進破無明。是",
    "T48n2016_035:0618b15": "相似證發。若見道損生。亦是證發。今依華嚴",
    "T48n2016_035:0618b16": "立五教。天台立四教。乃至八教。且華嚴一心",
    "T48n2016_035:0618b17": "立五教。約識而論者。一如小乘教。但有六識",
    "T48n2016_035:0618b18": "賴耶。但得其名。二大乘始教。但得一分生滅",
    "T48n2016_035:0618b19": "之義。以其真理未能體通。但說凝然不作諸",
    "T48n2016_035:0618b20": "法。第三大乘終教。於此賴耶。得理事通體。不",
    "T48n2016_035:0618b21": "生滅與生滅和合。非一非異。以許真如隨緣",
    "T48n2016_035:0618b22": "而作諸法。以阿賴耶識所熏淨法。與能熏染",
    "T48n2016_035:0618b23": "法各差別。故非一。能熏所熏。但一心作無有",
    "T48n2016_035:0618b24": "他。故非異。始教約法相差別門說。終教約體",
    "T48n2016_035:0618b25": "相容門說。為第一義真心也。謂如來藏性。依",
    "T48n2016_035:0618b26": "此有諸趣等。第四頓教。即一切法。唯一真心。",
    "T48n2016_035:0618b27": "差別相盡。離言絕慮。不可說也。以一切染淨",
    "T48n2016_035:0618b28": "相盡。無有二法可以體會。故不可說。如淨名",
    "T48n2016_035:0618b29": "所顯入不二門也。第五圓教。約性海圓明法",
    "T48n2016_035:0618c01": "界所起。唯一法界性。起心。即具十德。問。云",
    "T48n2016_035:0618c02": "何一心約就諸教。得有如是差別義耶。答。約",
    "T48n2016_035:0618c03": "法通收。由此甚深所起一心。具五義門。隨以",
    "T48n2016_035:0618c04": "一行攝化眾生。一小乘。攝義從名門。二始",
    "T48n2016_035:0618c05": "教。攝理從事門。三終教。理事無礙門。四頓教",
    "T48n2016_035:0618c06": "事盡理顯門。五圓教。性海具德門。五義相",
    "T48n2016_035:0618c07": "顯。唯一心轉。祕密義記云。佛子。善聽。譬如",
    "T48n2016_035:0618c08": "暗家寶。人不知故。無燈明故。於彼撐觸誤。謂",
    "T48n2016_035:0618c09": "為蛇所毒。由誤故。毒氣入身。其身膖脹。受種",
    "T48n2016_035:0618c10": "種苦。智者見已。即將燈明。示以利寶。其所螫",
    "T48n2016_035:0618c11": "人即見此寶。身內毒氣即能除愈。以得此寶",
    "T48n2016_035:0618c12": "故。飛行無礙。見人恭敬。諸惡者。皆以慈心相",
    "T48n2016_035:0618c13": "向。惡心消滅。由無怨讐故得無所畏。無所畏",
    "T48n2016_035:0618c14": "故。安隱快樂。行者亦爾。由不知法性家內實",
    "T48n2016_035:0618c15": "德寶故。為八萬四千塵勞。由知親近善友聞",
    "T48n2016_035:0618c16": "法故。返塵勞垢。為八萬四千道品法。除自然",
    "T48n2016_035:0618c17": "執。又知因緣空。又知佛性常住。又知言語道",
    "T48n2016_035:0618c18": "亡。心行處滅。又開悟法界緣起。由是一切諸",
    "T48n2016_035:0618c19": "法。從一地不至一地。會是淨心中。是故諸煩",
    "T48n2016_035:0618c20": "惱及諸淨心。不從他方來。一手反覆耳。智者",
    "T48n2016_035:0618c21": "不須疑也。又前所譬。暗家實寶。即是顯清淨",
    "T48n2016_035:0618c22": "法門。為對治染法。對治有五。一者小乘教。即",
    "T48n2016_035:0618c23": "對治外道。不依。因緣。起自然執。二初教。即對",
    "T48n2016_035:0618c24": "治小乘。由於因緣。有執。已前總名有為緣起。",
    "T48n2016_035:0618c25": "三者終教。即對治初教。一切諸法無常苦空",
    "T48n2016_035:0618c26": "無我。執。此名無為緣起。由真如隨緣。名為無",
    "T48n2016_035:0618c27": "為緣起。四者頓教。即對治終教。念念紛紛。起",
    "T48n2016_035:0618c28": "有言說。即自體緣起。窮源盡性。一念不生。故",
    "T48n2016_035:0618c29": "為自體。五者圓教。即對治頓教。寂默言說。心",
    "T48n2016_035:0619a01": "行處滅。一切歸寂源。不能一即一切。一切即",
    "T48n2016_035:0619a02": "一自在等。此法界緣起。動靜具足。故名性起。",
    "T48n2016_035:0619a03": "圓融無礙。取捨都盡。即三毒即佛故。若小乘",
    "T48n2016_035:0619a04": "雖隨起對治。唯知第六識。不知由心有諸法",
    "T48n2016_035:0619a05": "故。言心者。即八識心王。又小乘不知常樂我",
    "T48n2016_035:0619a06": "淨心。萬法主故。不可得故。如虛空故不可治。",
    "T48n2016_035:0619a07": "雖有如是法。以不知所因故。不知由心有萬",
    "T48n2016_035:0619a08": "法故。不覺心源故。唯取小果。皆滅色取空。若",
    "T48n2016_035:0619a09": "不滅色取空。知色即是空。即得入初教。次初",
    "T48n2016_035:0619a10": "教人。如上諸次第所起法。皆言識變有。識外",
    "T48n2016_035:0619a11": "不有。識者。即第八識。約識性亦不可得。纔證",
    "T48n2016_035:0619a12": "此心。即知諸法因緣生。緣生無自性。雖證此",
    "T48n2016_035:0619a13": "法。猶有剎那生滅。故名有為。證凝然真如故。",
    "T48n2016_035:0619a14": "次終教人云。一切諸法不出一心。是一心。譬",
    "T48n2016_035:0619a15": "如大海濕性。依一心。所有諸法。如大海波瀾。",
    "T48n2016_035:0619a16": "雖攝波入水。而不滅波浪。雖波瀾紛紛起。而",
    "T48n2016_035:0619a17": "不減寂水。如是雖攝萬境入一心。而不減萬",
    "T48n2016_035:0619a18": "境。雖萬境紛紛起。而不減一心。何以故。一心",
    "T48n2016_035:0619a19": "所有故。是故真該妄末。妄達真源。性相融通。",
    "T48n2016_035:0619a20": "本末平等。雖自性無生。不失義果。雖不失業",
    "T48n2016_035:0619a21": "果。自性無生。雖得一心。不得無盡。故不得重",
    "T48n2016_035:0619a22": "重。故名一實諦。自此已前諸教。依漸次階位。",
    "T48n2016_035:0619a23": "即名漸教。次頓教者。一念不生。即是佛也。",
    "T48n2016_035:0619a24": "何以故。一切諸法從本以來。常自寂滅相。下",
    "T48n2016_035:0619a25": "自眾生。上盡諸佛。一切所作事不遺一毛。諸",
    "T48n2016_035:0619a26": "皆如夢。故成佛度生。猶此夢攝。不明一中多。",
    "T48n2016_035:0619a27": "多中一。一即多。多即一等。次圓教所明。以十",
    "T48n2016_035:0619a28": "十無盡顯其義。以十十重重辯其相。隨舉為",
    "T48n2016_035:0619a29": "主。萬法為伴。由主不防伴。伴不防主。俱周",
    "T48n2016_035:0619b01": "遍法界。問。如上所說重重無盡者。且何物",
    "T48n2016_035:0619b02": "重重。何物無盡。何法廣大。何法圓融。何法包",
    "T48n2016_035:0619b03": "含。何法祕密。答。則是一切凡聖。心相重重。",
    "T48n2016_035:0619b04": "心性無盡。是心廣大。是心圓融。是心包含。",
    "T48n2016_035:0619b05": "是心祕密。若無此。一心為宗。則教門無一法",
    "T48n2016_035:0619b06": "可興。諸佛無一字可說。既全歸心旨。廣備",
    "T48n2016_035:0619b07": "信根。圓解已周。纖疑不起。不可唯憑口說。密",
    "T48n2016_035:0619b08": "在心行。但以定水。潛澄。慧燈轉耀。若一向",
    "T48n2016_035:0619b09": "持文。求理執教談宗。如入海算。塵砂仰空。",
    "T48n2016_035:0619b10": "數星宿。終不親見。去道尤賒。昔人云。如天",
    "T48n2016_035:0619b11": "地。終日轟轟。不及真理。是故學人去文取理。",
    "T48n2016_035:0619b12": "端坐凝情。以心眼自看。是名專住一境。修定",
    "T48n2016_035:0619b13": "勝因也。又圓教義者。本末融通。理事無礙。說",
    "T48n2016_035:0619b14": "真妄。則凡聖昭昭而交徹。語法界。則理事歷",
    "T48n2016_035:0619b15": "歷而相收。佛知見一偈。開示而無遺。大涅槃",
    "T48n2016_035:0619b16": "一章。必盡其體用。如華嚴經云。無有智外如",
    "T48n2016_035:0619b17": "為智所入。亦無如外智能證於如。又云。無有",
    "T48n2016_035:0619b18": "少法與法同止。以舉心攝境。則無心外之境。",
    "T48n2016_035:0619b19": "舉境攝心。則無境外之心。以性無二相即性",
    "T48n2016_035:0619b20": "故。相隨性融。隨一皆攝。是以性外無相。則",
    "T48n2016_035:0619b21": "何法不融。理中立事。則何門不入。可謂觸",
    "T48n2016_035:0619b22": "目菩提。一念圓證。所以無量義經云。無量義",
    "T48n2016_035:0619b23": "者。從一法生。其一法者。所謂無相。古人云。",
    "T48n2016_035:0619b24": "此是出生義。法華經云。究竟至於一切智地。",
    "T48n2016_035:0619b25": "此是收入之法。則三乘萬化。從實相生。究竟",
    "T48n2016_035:0619b26": "還歸一實相。則初後不離一心。本末咸居正",
    "T48n2016_035:0619b27": "位。如法華經云。心相體信。入出無難。可以",
    "T48n2016_035:0619b28": "知大乘家業。紹佛種位。又初則一出無量。後",
    "T48n2016_035:0619b29": "乃無量歸一。今無量非無量。一亦非一。即",
    "T48n2016_035:0619c01": "證法華三昧。又先德目為教海者。以含眾法。",
    "T48n2016_035:0619c02": "喻如大海。傍無邊涯。連天一色。空徹海底。海",
    "T48n2016_035:0619c03": "映空天。即是圓教。總攝諸教歸真。並皆空淨。",
    "T48n2016_035:0619c04": "理事無礙。如交映色空。色不礙空。空不礙",
    "T48n2016_035:0619c05": "色。德用重重。即唯明唯深。具十玄門。重重無",
    "T48n2016_035:0619c06": "盡。即事事無礙。如海十德。互相周遍。即心",
    "T48n2016_035:0619c07": "海包容。深廣無際矣。所以守護國界主陀羅",
    "T48n2016_035:0619c08": "尼。經偈云。一字演說一切法。多劫無有窮盡",
    "T48n2016_035:0619c09": "時。一一字門亦復然。此住寶篋真言地。生法",
    "T48n2016_035:0619c10": "師釋。法華經。一毫之善。舉手低頭。皆已成佛。",
    "T48n2016_035:0619c11": "言。無非佛流。即涅槃意。乃至外道典籍。亦佛",
    "T48n2016_035:0619c12": "法流。況內法耶。大小等教。皆從如來大悲所",
    "T48n2016_035:0619c13": "流故。是知無有一法不從心原性空而出。如",
    "T48n2016_035:0619c14": "源出水。似空出雲。以十方如來證心成佛。佛",
    "T48n2016_035:0619c15": "即是心。所有萬善萬德悲智願行。無不從此",
    "T48n2016_035:0619c16": "流矣。又約金師子章論五教者。一此師子雖",
    "T48n2016_035:0619c17": "是因緣之法。念念生滅。實無師子可得。名愚",
    "T48n2016_035:0619c18": "人法。是聲聞教。二即此緣生諸法。各無自性。",
    "T48n2016_035:0619c19": "徹底唯空。名大乘初教。三雖復徹底唯空。不",
    "T48n2016_035:0619c20": "礙幻法宛然。緣生幻有。二相雙存。名大乘終",
    "T48n2016_035:0619c21": "教。四即此師子與金二相。互奪兩亡。情謂不",
    "T48n2016_035:0619c22": "存。俱無有力。空有雙泯。名言路絕。栖心無寄。",
    "T48n2016_035:0619c23": "名大乘頓教。五即此情盡體露之法。混成一",
    "T48n2016_035:0619c24": "塊。繁興大用。起必全真。萬像紛然。參而不雜。",
    "T48n2016_035:0619c25": "一切即一。皆同無性。一即一切。因果歷然。力",
    "T48n2016_035:0619c26": "用相收。卷舒自在。名一乘圓教。此名最上乘",
    "T48n2016_035:0619c27": "也。次天台立四教者。一藏教。明因緣生滅四",
    "T48n2016_035:0619c28": "諦理。正教小乘。傍化菩薩。二通教。三人同",
    "T48n2016_035:0619c29": "稟。明因緣即空無生四真諦。正為菩薩。傍通",
    "T48n2016_035:0620a01": "二乘。教理。智斷行位因果皆空。三人同證。此",
    "T48n2016_035:0620a02": "藏通二教。俱不識常住真心。皆以滅心為極",
    "T48n2016_035:0620a03": "果。三別教。是不共之名。明因緣假名無量",
    "T48n2016_035:0620a04": "四聖諦理。約化菩薩。不共二乘。若教別者。具",
    "T48n2016_035:0620a05": "演恒沙佛法。別為菩薩。若理別者。藏識有",
    "T48n2016_035:0620a06": "恒沙俗諦之理。乃至智斷行位因果。俱與三",
    "T48n2016_035:0620a07": "教事別。雖知一心不空無盡之理。即今未具。",
    "T48n2016_035:0620a08": "猶待次第生起。執教道而不融。據行布而成",
    "T48n2016_035:0620a09": "別。四圓教。明不思議因緣無作四諦教理。正",
    "T48n2016_035:0620a10": "說中道。即一切法圓理不偏。智圓。則一成一",
    "T48n2016_035:0620a11": "切成。斷圓。則不斷而斷。行圓。則一心具足萬",
    "T48n2016_035:0620a12": "行。位圓。則一地具足一切地。因圓。則雙照二",
    "T48n2016_035:0620a13": "諦。自然流入薩婆若海。果圓。則妙覺不思議",
    "T48n2016_035:0620a14": "三德之果。即一念心圓具法界。約觀心明四",
    "T48n2016_035:0620a15": "教者。淨名疏云。今但論即心行用。識一切",
    "T48n2016_035:0620a16": "教門。皆從初心觀行而起。四教既攝一切經",
    "T48n2016_035:0620a17": "教。若一念觀心分明。能分別一念無明因緣",
    "T48n2016_035:0620a18": "所生之心。四辯歷然。則一切經教大意。皆約",
    "T48n2016_035:0620a19": "觀心通達。就此即為四意。第一約觀心明三",
    "T48n2016_035:0620a20": "藏教相者。即是觀一念因緣所生之心生滅。",
    "T48n2016_035:0620a21": "析假入空。約觀門起一切三藏教也。若觀生",
    "T48n2016_035:0620a22": "滅四諦入道。即是脩多羅藏。故增一阿含云。",
    "T48n2016_035:0620a23": "佛告諸比丘。謂一切法者。只是一法。何等為",
    "T48n2016_035:0620a24": "一法。心是一法。離心無一切法也。智度論云。",
    "T48n2016_035:0620a25": "從初轉法輪經。至大涅槃。結修多羅藏。此只",
    "T48n2016_035:0620a26": "是約心生滅說四聖諦。即是法歸法本之義",
    "T48n2016_035:0620a27": "也。觀心出一切毘尼藏者。佛制戒時。問諸比",
    "T48n2016_035:0620a28": "丘。汝何心作。若有心作。即是犯戒。有犯故",
    "T48n2016_035:0620a29": "有持也。若無心作。則不名犯。犯義不成。不",
    "T48n2016_035:0620b01": "說持也。故重心發戒。無心則不發戒。若言。",
    "T48n2016_035:0620b02": "從心出阿毘曇藏者。四卷略說。名毘曇心。達",
    "T48n2016_035:0620b03": "磨多羅處中而說。名為雜心。如此皆是約心。",
    "T48n2016_035:0620b04": "而辯毘曇無比法者。分別諸心心數法。一切",
    "T48n2016_035:0620b05": "法不可比也。第二約觀心明通教者。觀心因",
    "T48n2016_035:0620b06": "緣所生一切法。心空則一切法空。是為體假",
    "T48n2016_035:0620b07": "入空。一切通教所明行位因果。皆從此起也。",
    "T48n2016_035:0620b08": "第三約觀心明別教者。觀心因緣所生。即假",
    "T48n2016_035:0620b09": "名。具足一切恒沙佛法。依無明阿賴耶識。分",
    "T48n2016_035:0620b10": "別無量聖諦。一切別教所明行位因果。皆從",
    "T48n2016_035:0620b11": "此起也。第四約觀心明圓教者。觀心因緣所",
    "T48n2016_035:0620b12": "生。具足一切十法界法。無所積聚。不縱不橫。",
    "T48n2016_035:0620b13": "不思議中道二諦之理。一切圓教所明行位",
    "T48n2016_035:0620b14": "因果。皆從此起。如輪王頂上明珠。是則四",
    "T48n2016_035:0620b15": "教皆從一念無明心起。上來數引華嚴經。明",
    "T48n2016_035:0620b16": "破微塵出三千大千世界經卷。義意在此也。",
    "T48n2016_035:0620b17": "又約頓漸不定祕密。通前四教總立八教。一",
    "T48n2016_035:0620b18": "頓教。如華嚴無聲聞乘。故名為頓。二漸教。",
    "T48n2016_035:0620b19": "即三藏及方等般若。漸引入圓教。三不定教。",
    "T48n2016_035:0620b20": "謂一音異解。或說大而得小果。或說小而得",
    "T48n2016_035:0620b21": "大道。故名為不定。四祕密教。此有二種。一",
    "T48n2016_035:0620b22": "顯露祕密。謂同席異聞。不得道。果互不相知。",
    "T48n2016_035:0620b23": "故名祕密。二祕密祕密。唯佛能證。密令眾",
    "T48n2016_035:0620b24": "生而得開悟。不可指示。總前四教而成八教。",
    "T48n2016_035:0620b25": "又教分五味。釋論云。旃延子明六度限劑而",
    "T48n2016_035:0620b26": "滿者。此調雜血眾生為乳也。大品云。菩薩發",
    "T48n2016_035:0620b27": "心與薩婆若相應者。此欲調乳入酪也。大品",
    "T48n2016_035:0620b28": "云。菩薩發心遊戲神通淨佛國土。又如淨名",
    "T48n2016_035:0620b29": "中得不思議解脫者。皆能變身登座。而復能",
    "T48n2016_035:0620c01": "受屈被訶者。此欲調酪為生酥就熟酥也。大",
    "T48n2016_035:0620c02": "品云。菩薩發心。即坐道樹。成正覺。轉法輪。度",
    "T48n2016_035:0620c03": "眾生者。是調熟酥為醍醐也。此乃從一開一。",
    "T48n2016_035:0620c04": "接引酥酪之機。後即會一歸一。成熟醍醐之",
    "T48n2016_035:0620c05": "眾。終無別法。更有卷舒。本迹相收。機應冥合。",
    "T48n2016_035:0620c06": "又分半滿之教。小乘為半。大乘為滿。又三",
    "T48n2016_035:0620c07": "乘為半。一乘為滿。如涅槃經明半字及滿字",
    "T48n2016_035:0620c08": "等。說半字故。半字即顯。滿字即隱。今日說滿",
    "T48n2016_035:0620c09": "字者。滿字即顯。半字即隱。此即約緣而說隱",
    "T48n2016_035:0620c10": "顯。又如月喻品。此方見半。他方見滿。而彼",
    "T48n2016_035:0620c11": "月性。本無虧盈。隨緣所見。故有增減。此即是",
    "T48n2016_035:0620c12": "大乘宗中說也。如智儼法師。依華嚴一乘宗",
    "T48n2016_035:0620c13": "辯者。不待說與不說。常半而常滿。隱顯無別",
    "T48n2016_035:0620c14": "時。如彼月性。常滿而常半。增減無異路。正同",
    "T48n2016_035:0620c15": "宗鏡所錄法門。隱則一心無相。顯則萬法標",
    "T48n2016_035:0620c16": "形。不壞前後而同時。常居一際而前後。當",
    "T48n2016_035:0620c17": "舒即卷。當卷即舒。故知以教照心。以心明",
    "T48n2016_035:0620c18": "教。諸佛所說。悉是自心。輔行記引華嚴經頌",
    "T48n2016_035:0620c19": "云。諸佛悉了知。一切從心轉。若能如是解。",
    "T48n2016_035:0620c20": "彼人真見佛。寶性論云。有神通人。見佛法滅。",
    "T48n2016_035:0620c21": "以大千經卷。藏一塵中。又華嚴云。善哉善哉。",
    "T48n2016_035:0620c22": "云何如來在於身中而不覺知。故明四諦十",
    "T48n2016_035:0620c23": "二因緣境。八萬四千法門。不出一心。若得此",
    "T48n2016_035:0620c24": "意。八年廣演法華。在乎一念。經五十劫。詎動",
    "T48n2016_035:0620c25": "剎那。例一代逗機。居于心性。十方佛事。宛然",
    "T48n2016_035:0620c26": "矚目。乃至涅槃三德。在一心中。則大經一部。",
    "T48n2016_035:0620c27": "全標方寸。無邊教法。攝一剎那。千枝萬葉。同",
    "T48n2016_035:0620c28": "宗一根。眾籍群經咸詮一法。如上所引。五味",
    "T48n2016_035:0620c29": "八教半滿等文。然雖分判一代時教。皆是一",
    "T48n2016_035:0621a01": "心融攝。一理全收。分而非多。聚而非一。散而",
    "T48n2016_035:0621a02": "不異。合而不同。恒沙義門。無盡宗趣。皆於",
    "T48n2016_035:0621a03": "一乘圓教宗鏡中現。所以古德云。契之於心。",
    "T48n2016_035:0621a04": "然後以之為法。在心為法。形言為教。法有自",
    "T48n2016_035:0621a05": "相共相。教有遮詮表詮。故知就事雖分。約",
    "T48n2016_035:0621a06": "理常合。乃至開為恒沙法門。究竟不離一心",
    "T48n2016_035:0621a07": "之旨。若從一心中方便開示成其教迹者。即",
    "T48n2016_035:0621a08": "不可定其權實時分前後。以是如來逗機一",
    "T48n2016_035:0621a09": "期方便。竊不得自生決定解耶有乖正法。如",
    "T48n2016_035:0621a10": "法華玄義云。約五味半滿相成者。若直論五",
    "T48n2016_035:0621a11": "味。猶同南師。但得方便。若直論半滿。猶同",
    "T48n2016_035:0621a12": "北師。但得其實。今明五味不離半滿。半滿不",
    "T48n2016_035:0621a13": "離五味。五味有半滿。則有慧方便解。半滿",
    "T48n2016_035:0621a14": "有五味。則有方便慧解。權實俱遊。如鳥二翼。",
    "T48n2016_035:0621a15": "雖復俱遊。行藏得所。若華嚴頓滿大乘家業。",
    "T48n2016_035:0621a16": "但明一實。不須方便。唯滿不半。於漸成乳。三",
    "T48n2016_035:0621a17": "藏客作。但是方便。唯半不滿。於漸成酪。若方",
    "T48n2016_035:0621a18": "等彈訶。則半滿相對。以滿斥半。於漸成生",
    "T48n2016_035:0621a19": "酥。若大品領教。帶半論滿。半則通為三乘。",
    "T48n2016_035:0621a20": "滿則獨為菩薩。於漸成熟酥。若法華付財。廢",
    "T48n2016_035:0621a21": "半明滿。若無半字方便調熟鈍根。則亦無滿",
    "T48n2016_035:0621a22": "字開佛知見。於漸成醍醐。如來慇懃稱歎方",
    "T48n2016_035:0621a23": "便者。半有成滿之功。意在此也。次約觀分別",
    "T48n2016_035:0621a24": "者。唯識宗立二種觀。華嚴宗立四觀。天台",
    "T48n2016_035:0621a25": "教立三觀。普賢門立十觀。唯識二觀者。一唯",
    "T48n2016_035:0621a26": "心識觀。二真如實觀。進趣大乘方便經云。若",
    "T48n2016_035:0621a27": "依一實境界修信解者。應當學習二種觀道。",
    "T48n2016_035:0621a28": "一唯心識觀。二真如實觀。學唯心識觀者。所",
    "T48n2016_035:0621a29": "謂於一切時一切處。隨身口意所有作業。悉",
    "T48n2016_035:0621b01": "當觀察。知唯是心。乃至一切境界。若心往念。",
    "T48n2016_035:0621b02": "皆當察知。勿令使心無記攀緣。不自覺知。於",
    "T48n2016_035:0621b03": "念念間。悉應觀察。隨心所有緣念。當使心隨",
    "T48n2016_035:0621b04": "逐彼念。令心自知。知已內心自生想念。非一",
    "T48n2016_035:0621b05": "切境界有念有分別也。所謂內心自生長短",
    "T48n2016_035:0621b06": "好惡。是非得失。衰利有無等見。無量諸想。而",
    "T48n2016_035:0621b07": "一切境界。未曾有想起於分別。當知一切境",
    "T48n2016_035:0621b08": "界。自無分別想。故即自非長非短。非好非惡。",
    "T48n2016_035:0621b09": "乃至非有非無。離一切相。如是觀察一切法。",
    "T48n2016_035:0621b10": "唯心想生。若使離心。則無一法一相而能自",
    "T48n2016_035:0621b11": "見有差別也。真如實觀者。思惟心性無生無",
    "T48n2016_035:0621b12": "滅。不住見聞覺知。永離一切分別之想。華嚴",
    "T48n2016_035:0621b13": "四觀者。此約一心真如法界。就理事行布圓",
    "T48n2016_035:0621b14": "融。成四種法界。對此法界。為四種觀門。此四",
    "T48n2016_035:0621b15": "觀門。法本如是。故依法而觀。故名為觀。一事",
    "T48n2016_035:0621b16": "觀。謂迷悟因果。染淨歷然。二理觀。謂我法俱",
    "T48n2016_035:0621b17": "空。平等一相。三理事無礙觀。謂彼此相遍。隱",
    "T48n2016_035:0621b18": "顯成奪。同時無礙。四事事無礙觀。謂觀事法",
    "T48n2016_035:0621b19": "以理融故。相即相入。重重無盡。若依此一心",
    "T48n2016_035:0621b20": "無礙之觀。念念即是華嚴法界。念念即是毘",
    "T48n2016_035:0621b21": "盧遮那法界。經云。若與如是觀行相應。於",
    "T48n2016_035:0621b22": "諸法中不生二解。一切佛法疾得現前。台教",
    "T48n2016_035:0621b23": "三觀者。三觀義云。夫三寸之管。氣序不衰。一",
    "T48n2016_035:0621b24": "尺之表。朝陽可測。是知得其道者。豈遠乎哉。",
    "T48n2016_035:0621b25": "三觀詣理之妙門。今明此義。故借為喻也。仰",
    "T48n2016_035:0621b26": "佛法遐蹤。神功浩曠。求茲非遠。寄以一心。",
    "T48n2016_035:0621b27": "體之有原。總乎三智。若其假方便以致殊。會",
    "T48n2016_035:0621b28": "歸一道。寂然而雙照。三觀之名。出自瓔珞。經。",
    "T48n2016_035:0621b29": "云從假入空。名二諦觀。從空入假。名平等觀。",
    "T48n2016_035:0621c01": "雙照二諦。心心寂滅。自然流入薩婆若海也。",
    "T48n2016_035:0621c02": "天台疏問曰。三觀俱照二諦。有何等殊。答",
    "T48n2016_035:0621c03": "曰。前觀雖照二諦。破用不等。次觀亦照二諦。",
    "T48n2016_035:0621c04": "破用平等。既不見中道。但是異時平等。第",
    "T48n2016_035:0621c05": "三觀者。得見中道。雙照二諦。即是一時平等",
    "T48n2016_035:0621c06": "也。若修觀心。還用前二觀雙亡雙照之方便",
    "T48n2016_035:0621c07": "也。雙亡方便者。初觀知俗非俗。即是俗空。",
    "T48n2016_035:0621c08": "次觀知真非真。即是真空。非真非俗。即是中",
    "T48n2016_035:0621c09": "道。因是二空觀。入中道第一義諦觀。今明一",
    "T48n2016_035:0621c10": "心三觀者。一明所觀不思議之境者。即是一",
    "T48n2016_035:0621c11": "念無明心。因緣所生十法界以為境也。此心",
    "T48n2016_035:0621c12": "神微妙。一念具一切三世諸心諸法。譬眠法",
    "T48n2016_035:0621c13": "覆心。一念之內。夢見一切諸心諸事。若正眠",
    "T48n2016_035:0621c14": "夢之時。謂經無量。如法華經。說夢見初發心。",
    "T48n2016_035:0621c15": "乃至成佛無量諸事。比其覺時。反觀。只是一",
    "T48n2016_035:0621c16": "念眠心也。心譬自性清淨心。眠法覆心。譬於",
    "T48n2016_035:0621c17": "無明。無量夢事。譬恒沙無知。覆一切恒沙佛",
    "T48n2016_035:0621c18": "法。夢事不實善惡憂喜。譬見思惑覆真空也。",
    "T48n2016_035:0621c19": "若不細尋夢譬。不思議之疑終無決理。故諸",
    "T48n2016_035:0621c20": "大乘經多說十喻。但諸法師。不圓取譬。意止",
    "T48n2016_035:0621c21": "偏得虛偽空邊。不見譬無量無明法性邊也。",
    "T48n2016_035:0621c22": "故三諦之境義不成也。二明能觀者。若觀此",
    "T48n2016_035:0621c23": "一念無明之心。非空非假。一切諸法亦非空",
    "T48n2016_035:0621c24": "非假。而能知心空假。即照一切法空假。是",
    "T48n2016_035:0621c25": "即一心三觀。圓照三諦之理。不斷癡愛。起諸",
    "T48n2016_035:0621c26": "明脫。若水澄清。珠相自現。此即觀行即也。三",
    "T48n2016_035:0621c27": "明證成者。若證一心三觀。即是一心三智五",
    "T48n2016_035:0621c28": "眼也。若得六根清淨。名相似證。即十信位也。",
    "T48n2016_035:0621c29": "若發真無漏。名分證真實。即此是初住也。經",
    "T48n2016_035:0622a01": "云。一念知一切法是道場。成就一切智故。大",
    "T48n2016_035:0622a02": "品經云。有菩薩從初發心。即坐道場。當知是",
    "T48n2016_035:0622a03": "菩薩為如佛也。智度論云。三智其實一心中",
    "T48n2016_035:0622a04": "得。佛。欲分別為人說。令易解故。所以次第",
    "T48n2016_035:0622a05": "說耳。又總明三種三觀。一者別相三觀。二",
    "T48n2016_035:0622a06": "者通相三觀。三者一心三觀。一別相三觀者。",
    "T48n2016_035:0622a07": "歷別觀三諦。若從假入空。但得觀真。尚不",
    "T48n2016_035:0622a08": "得觀俗。豈得觀中道也。若從空入假。但得",
    "T48n2016_035:0622a09": "觀俗。尚未得觀中道。若入中道正觀。方得",
    "T48n2016_035:0622a10": "雙照二諦。三通相三觀者。則異於此。從假",
    "T48n2016_035:0622a11": "入空。非但知俗假是空。真諦中道亦通是空",
    "T48n2016_035:0622a12": "也。若從空入假。非但知俗假是假。真空中道",
    "T48n2016_035:0622a13": "亦通是假。若入中道正觀。非但知中道是中。",
    "T48n2016_035:0622a14": "俗真通是中也。是則一空一切空。無假無中。",
    "T48n2016_035:0622a15": "而不空。一假一切假。無中無空。而不假。一",
    "T48n2016_035:0622a16": "中一切中。無假無空。而不中。但以一觀當名。",
    "T48n2016_035:0622a17": "解心無不通也。三一心三觀者。知一念心不",
    "T48n2016_035:0622a18": "可得不可說。而能圓觀三諦也。即淨名經云。",
    "T48n2016_035:0622a19": "一念知一切法是道場。成就一切智故。是以",
    "T48n2016_035:0622a20": "在境。為一諦而三諦。在心為一觀而三觀。在",
    "T48n2016_035:0622a21": "果為一智而三智。如一圓珠。珠相喻有。珠",
    "T48n2016_035:0622a22": "徹淨喻空。圓明喻中。三無前後。此喻一諦",
    "T48n2016_035:0622a23": "而三諦。若以明鏡照之。珠上。三義一時頓",
    "T48n2016_035:0622a24": "現。即喻一觀而三觀。若就鏡中觀珠。珠之與",
    "T48n2016_035:0622a25": "鏡非一非異。則喻心境二而不二。為真覺也。",
    "T48n2016_035:0622a26": "妙觀者。觀一念心為所緣境。返觀此心。從何",
    "T48n2016_035:0622a27": "處來。去至何所。淨若虛空。名空觀。觀境歷",
    "T48n2016_035:0622a28": "歷分明。名假觀。雖歷歷分明。而性常自空。而",
    "T48n2016_035:0622a29": "境觀歷然。名中觀。即三而一。即一而三。語",
    "T48n2016_035:0622b01": "默行住。不生不滅。不常不斷。不一不異。不",
    "T48n2016_035:0622b02": "來不去。不有不無。不住不著。不垢不淨。不",
    "T48n2016_035:0622b03": "愛不取。不虛不實。不縛不脫。皆不生不滅",
    "T48n2016_035:0622b04": "之異名。義無別也。即空不住空。即假不住",
    "T48n2016_035:0622b05": "假。即中不住中。是名中。何以故。為即空。空",
    "T48n2016_035:0622b06": "有何可住。即假。幻化影。復何可住。二邊既",
    "T48n2016_035:0622b07": "無可住。豈有中可住。故曰三諦無住。是名為",
    "T48n2016_035:0622b08": "中。當須如此。空中無空只勿空。假中無假只",
    "T48n2016_035:0622b09": "勿假。中中無中只勿中。當如是照。照中無照",
    "T48n2016_035:0622b10": "只勿照。若見如是理。即見萬物而自虛也。此",
    "T48n2016_035:0622b11": "三觀者。是不思議境。若闕一觀。境智不成。故",
    "T48n2016_035:0622b12": "云不思議。備收一切法。一切雖多。十法界收",
    "T48n2016_035:0622b13": "盡。既其鎔融。一則具十成百法界。一界又",
    "T48n2016_035:0622b14": "具十如。一如又具三種世間。謂五陰。眾生。國",
    "T48n2016_035:0622b15": "土。千如則有三千世間。名不思議假。此假",
    "T48n2016_035:0622b16": "即空即中。若無中。攝理不遍。若無十界。收事",
    "T48n2016_035:0622b17": "不盡。若無十如。因果不具。若無三種世間。依",
    "T48n2016_035:0622b18": "正不足。故知實相。悉總諸法。重重無盡。融",
    "T48n2016_035:0622b19": "融無礙。猶如帝網。名不思議境也。凡聖同",
    "T48n2016_035:0622b20": "有此理。故云己之三千。遍彼三千。彼彼三千。",
    "T48n2016_035:0622b21": "互遍亦爾。故得依正終日炳然。無所分別。法",
    "T48n2016_035:0622b22": "界洞朗。為顯此境。故云觀不思議境也。如三",
    "T48n2016_035:0622b23": "觀頌云。空觀如性不可得。假觀相含法界。",
    "T48n2016_035:0622b24": "邊中觀體等理無二。即一而三常宛然。又空",
    "T48n2016_035:0622b25": "觀。了諸法無自性故。二假觀。此空處具諸法",
    "T48n2016_035:0622b26": "故。三中觀。空假無別體故。唯一真心故。以",
    "T48n2016_035:0622b27": "空是心之性。即是真空。非是但空。以假是",
    "T48n2016_035:0622b28": "心之相。即是妙假。非是偏假。性相分三而非",
    "T48n2016_035:0622b29": "三。真心冥一而非一。非一而三觀宛然。非",
    "T48n2016_035:0622c01": "三而一心不動。又即一而三相不同。如鏡體",
    "T48n2016_035:0622c02": "一有光明影像差別之相。即三而一體無異。",
    "T48n2016_035:0622c03": "如影像光明。俱同一鏡。又古釋三觀義云。一",
    "T48n2016_035:0622c04": "念心起。起無起相。徹底唯空。三際寂然。了",
    "T48n2016_035:0622c05": "不可得。無見聞覺知相。無眼耳鼻舌身意相。",
    "T48n2016_035:0622c06": "空觀也。一念心起。有三千世間相。國土世間",
    "T48n2016_035:0622c07": "一千。山河大地日月星辰是也。五陰世間一",
    "T48n2016_035:0622c08": "千。染淨一切色心是也。眾生世間一千。六凡",
    "T48n2016_035:0622c09": "四聖假質是也。一念心起。三千性相一時起。",
    "T48n2016_035:0622c10": "一念心滅。三千性相一時滅也。念外無一毫",
    "T48n2016_035:0622c11": "法可得。法外無一毫念可得也。此心性圓明。",
    "T48n2016_035:0622c12": "一而能多。小而能大。染而能淨。因而能果。",
    "T48n2016_035:0622c13": "有而能無。故一一色。一一香。一一念。介爾有",
    "T48n2016_035:0622c14": "心。即具三千也。一處見多。多處見一。一念",
    "T48n2016_035:0622c15": "即多劫。多劫即一念。重重互現。喻天帝珠",
    "T48n2016_035:0622c16": "網。此假觀也。一念心起。起而無起。三際寂",
    "T48n2016_035:0622c17": "然。無起而起。三千性相。非空非假。雙照空",
    "T48n2016_035:0622c18": "假。此中觀也。說即有三名字。照時不作三",
    "T48n2016_035:0622c19": "一解。只念念見自心性。任運非三非一。亦",
    "T48n2016_035:0622c20": "不用破除身心。亦不要安立境觀。念想斷處。",
    "T48n2016_035:0622c21": "一切時中任運心常三觀也。人無圓機。自謂",
    "T48n2016_035:0622c22": "我是凡穢。我多煩惱。我智慧劣。我是生死",
    "T48n2016_035:0622c23": "人。此乃瞖眼見空華。空實無華也。圓人觀",
    "T48n2016_035:0622c24": "明。觸事全同古佛。非分同也。何以故。法性",
    "T48n2016_035:0622c25": "圓理。三德三身。只是一念。不可分故。此圓理",
    "T48n2016_035:0622c26": "亦無次位。為人未能任運常觀。觀有斷續。我",
    "T48n2016_035:0622c27": "性未破。破而未盡故。分六即四十二位。點空",
    "T48n2016_035:0622c28": "接引令至無修耳。或謂凡人但有佛法身性。",
    "T48n2016_035:0622c29": "未有報化德用。此乃別教中解。圓觀惑業苦",
    "T48n2016_035:0623a01": "三本自無性。全是三德。三德本無住處。住惑",
    "T48n2016_035:0623a02": "業苦中。三身三道。悉是假名。畢竟空中。了不",
    "T48n2016_035:0623a03": "可得。無惡可捨。無道可證。纔見有一毫理",
    "T48n2016_035:0623a04": "可依泊者。便是妄境牽生心。三觀不明也。學",
    "T48n2016_035:0623a05": "人嫌惡貪瞋癡。作意斷除。殊不知此嫌惡心",
    "T48n2016_035:0623a06": "自是惑也。若纔覺起。即照此起處。自無性不",
    "T48n2016_035:0623a07": "可取捨。三觀明也。若別作對治。別作真如實",
    "T48n2016_035:0623a08": "相解。別作佛菩薩想。別運身心遍法界想。並",
    "T48n2016_035:0623a09": "非圓意。圓人即念無念耳。若謂能覺知識別",
    "T48n2016_035:0623a10": "者是心。此是心苗。非心性也。故云動是法",
    "T48n2016_035:0623a11": "王苗。寂是法王根。心性者。三觀明時是也。",
    "T48n2016_035:0623a12": "三觀明時。不見有情無情。佛與眾生。若罪",
    "T48n2016_035:0623a13": "若福。在我觀內。在我觀外。在我觀中。皆不",
    "T48n2016_035:0623a14": "可也。若不明三觀。妄情計佛性在身中。計",
    "T48n2016_035:0623a15": "遍草木上。經中喚作遍計所執性。外道所宗。",
    "T48n2016_035:0623a16": "四教所不攝。況圓人解乎。夫中觀難明。圓",
    "T48n2016_035:0623a17": "解微妙。凡言中者。有二種中。一但中。二圓",
    "T48n2016_035:0623a18": "中。如首楞嚴經明八還義。若析前塵。見無",
    "T48n2016_035:0623a19": "還處。見性獨妙。但中也。見與見緣。元是菩",
    "T48n2016_035:0623a20": "提。妙淨明體。云何於中有是非是。此圓中",
    "T48n2016_035:0623a21": "也。又空假即中。但中也。中即空假。不但中",
    "T48n2016_035:0623a22": "也。即是圓中。如藏通二教。是但空。即析色體",
    "T48n2016_035:0623a23": "塵。歸徹底自性之空。如別圓二教。是不可",
    "T48n2016_035:0623a24": "得空。具中道佛性不空之理。傅大士頌云。獨",
    "T48n2016_035:0623a25": "自精。其實離聲名。三觀一心融萬品。荊棘叢",
    "T48n2016_035:0623a26": "林何處生。釋曰。若能內觀返照獨精自心。何",
    "T48n2016_035:0623a27": "言詮所及。故云其實離聲名。了此一念心。起",
    "T48n2016_035:0623a28": "處不可得。是名空觀。即於空處。見緣生法。似",
    "T48n2016_035:0623a29": "有現顯。故云一切法。是一切法。非於無性無",
    "T48n2016_035:0623b01": "像。而有得有像。是名假觀。求空不得空。尋假",
    "T48n2016_035:0623b02": "不得假。非空非假。全是一心。是名中觀。念念",
    "T48n2016_035:0623b03": "具三觀之法。塵塵成佛智之門。故云三觀一",
    "T48n2016_035:0623b04": "心融萬品。則煩惱荊棘。五陰叢林。生死根",
    "T48n2016_035:0623b05": "株。我慢原阜。更從何處而起。故云荊棘叢林",
    "T48n2016_035:0623b06": "何處生。普賢觀云。止觀十門者。一心行稱",
    "T48n2016_035:0623b07": "理。攝散名止。二止不滯寂。不礙觀事。三由理",
    "T48n2016_035:0623b08": "事交徹而必俱。遂使止觀無礙而雙運。四理",
    "T48n2016_035:0623b09": "事形奪而俱盡。故止觀兩亡而絕寄。五絕理",
    "T48n2016_035:0623b10": "事無礙之境。與泯止觀無礙之心。二而不二。",
    "T48n2016_035:0623b11": "故不礙心境而一味。不二而二故。不壞一味",
    "T48n2016_035:0623b12": "而心境。六由即理之事。收一切法故。即止之",
    "T48n2016_035:0623b13": "觀。亦見一切。七由此事即是彼事故。令止觀",
    "T48n2016_035:0623b14": "見此心即是彼心。八由前中六則一多相入",
    "T48n2016_035:0623b15": "而非一。七則一多相是而非異。此二不二同",
    "T48n2016_035:0623b16": "一法界。止觀無二之智。頓見即入二門。同一",
    "T48n2016_035:0623b17": "法界而無散動。九由事則重重無盡。止觀亦",
    "T48n2016_035:0623b18": "普眼齊照。十即此普門之智為主故。頓照普",
    "T48n2016_035:0623b19": "門法界時。必攝一切為伴。無盡無盡。",
    "T48n2016_035:0623b20": "宗鏡錄卷第三十五"
}