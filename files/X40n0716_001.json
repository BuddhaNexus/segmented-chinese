{
    "X40n0716_001:0181a04": "四分戒本緣起事義引",
    "X40n0716_001:0181a06": "按四分律藏世尊說戒緣起初由舍利弗啟問過",
    "X40n0716_001:0181a07": "去七佛何者佛法得久住世何者佛法不久住世",
    "X40n0716_001:0181a08": "世尊答以結戒說戒得久住世不結不說則佛法",
    "X40n0716_001:0181a09": "速滅是為戒所由興也。",
    "X40n0716_001:0181a10": "凡律不預陳必得比丘犯而後制據實定罪則人",
    "X40n0716_001:0181a11": "心服故舍利弗殷勤請說佛答非時又云佛自知",
    "X40n0716_001:0181a12": "時蓋待時而後制也。",
    "X40n0716_001:0181a13": "凡契經或諸菩薩互為所說獨毗尼佛自說之其",
    "X40n0716_001:0181a14": "他不敢措一字何謂也如世禮樂征伐自天子出",
    "X40n0716_001:0181a15": "則諸侯拱手聽命而天下治自諸侯大夫出則四",
    "X40n0716_001:0181a16": "夷交侵民無所措其手足矣佛所說律亦復如是。",
    "X40n0716_001:0181a17": "佛所結戒以十義故一攝取於僧二令僧歡喜三",
    "X40n0716_001:0181a18": "令僧安樂四令未信者信五信已令增長六難調",
    "X40n0716_001:0181a19": "者令調七慚愧者令安樂八斷現在有漏九斷未",
    "X40n0716_001:0181a20": "來有漏十令正法得久住世是故結一一戒皆先",
    "X40n0716_001:0181a21": "明乎此。",
    "X40n0716_001:0181a22": "靈山聖會是栴檀林寧有不材散木良由懸見末",
    "X40n0716_001:0181a23": "世樗材拳曲擁腫是故先示繩墨而培植之大慈",
    "X40n0716_001:0181a24": "悲故權示弄引後學視此當規自心毋疑聖世。",
    "X40n0716_001:0181b06": "四分戒本緣起事義",
    "X40n0716_001:0181b08": "雲栖弟子釋　廣莫　輯錄",
    "X40n0716_001:0181b09": "四分者一比丘戒二比丘尼戒三安居揵度四房",
    "X40n0716_001:0181b10": "舍揵度揵度此云法聚謂以法類相從者聚為一",
    "X40n0716_001:0181b11": "處故戒本者令是比丘戒別行之本也出曇無德",
    "X40n0716_001:0181b12": "部者先是佛成道後三十八年赴王舍城國王齋",
    "X40n0716_001:0181b13": "齋畢佛令羅睺羅洗鉢失手墮地碎為五片佛讖",
    "X40n0716_001:0181b14": "我滅度後諸比丘分我毗尼成五部也佛滅度後",
    "X40n0716_001:0181b15": "一百年時優波毱多尊者有五弟子果分佛律為",
    "X40n0716_001:0181b16": "五部一曇無德部二薩婆多部三迦葉遺部四彌",
    "X40n0716_001:0181b17": "沙塞部五婆蹉富羅部今本出曇無德部也曇無",
    "X40n0716_001:0181b18": "德此云法密今文初偈是宣律師刪定非藏本原",
    "X40n0716_001:0181b19": "偈。",
    "X40n0716_001:0181b20": "一婬戒　起自須提那尊者其父既歿母乃要其捨",
    "X40n0716_001:0181b21": "戒還家尊者不肯母再三要尊者終却之母云如",
    "X40n0716_001:0181b22": "不肯回可為種子于時佛未制戒尊者遂諾母命",
    "X40n0716_001:0181b23": "其妻就尊者三成其事果得子遂以種子為名後",
    "X40n0716_001:0181b24": "亦出家成道號種子尊者佛因制戒共戒同戒者",
    "X40n0716_001:0181c01": "藏本共下無戒字但云共比丘同戒謂共餘比丘",
    "X40n0716_001:0181c02": "一戒同戒等戒各同戒也不捨戒者佛謂若比丘",
    "X40n0716_001:0181c03": "不樂淨行聽捨戒還家若不捨戒及戒羸弱不自",
    "X40n0716_001:0181c04": "悔過犯不淨行是比丘波羅夷不共住共畜生者",
    "X40n0716_001:0181c05": "又一比丘林間習定一雌獼猴馴撓其前按行比",
    "X40n0716_001:0181c06": "丘伺見之白佛兼制故有此言波羅夷此云棄如",
    "X40n0716_001:0181c07": "人斬首不可復活故名棄也不共住者謂不與餘",
    "X40n0716_001:0181c08": "比丘同一羯磨同一說戒不共此二事住故下倣",
    "X40n0716_001:0181c09": "此。",
    "X40n0716_001:0181c10": "二盜戒　起自檀尼迦尊者為己造靜房不與取國",
    "X40n0716_001:0181c11": "王材木後事發攝此比丘國法盜五錢即論死王",
    "X40n0716_001:0181c12": "以比丘故但訶責而遣之故有驅出國之言。",
    "X40n0716_001:0181c13": "三殺戒　起自婆裘園中諸比丘因聞佛說不淨觀",
    "X40n0716_001:0181c14": "隨聞思修深厭色身求死不得覔刀欲自殺時有",
    "X40n0716_001:0181c15": "勿力迦難提比丘是外道種持刀入園有比丘倩",
    "X40n0716_001:0181c16": "斷己命乃以衣鉢酬之因斷六十餘僧命適有居",
    "X40n0716_001:0181c17": "士遊觀見尸滿園疑是比丘相持故殺遂起譏嫌",
    "X40n0716_001:0181c18": "世尊知之故制。",
    "X40n0716_001:0181c19": "四妄語戒　起自時世餓荒諸比丘乞食難得佛命",
    "X40n0716_001:0181c20": "隨處安居時婆裘園中諸比丘竊議方便希易得",
    "X40n0716_001:0181c21": "食乃向居士家說我已得上人法等(云云)後安居",
    "X40n0716_001:0181c22": "竟至世尊所慰問及此故制除增上慢者及一比",
    "X40n0716_001:0181c23": "丘耻未得道故妄言得後以精進實證阿羅漢果",
    "X40n0716_001:0181c24": "疑前妄語是增上慢今雖實證未了犯與不犯因",
    "X40n0716_001:0182a01": "白佛決疑佛為開除云不犯除此餘皆犯故以上",
    "X40n0716_001:0182a02": "四重戒竟。",
    "X40n0716_001:0182a03": "○十三僧伽婆尸沙　僧伽婆尸沙此云眾殘蓋僧",
    "X40n0716_001:0182a04": "伽翻眾婆尸沙翻殘如器殘闕不堪用故僧為道",
    "X40n0716_001:0182a05": "器殘則非金德不完故。",
    "X40n0716_001:0182a06": "一者　起自迦留陀夷尊者以婬欲意戲失精佛知",
    "X40n0716_001:0182a07": "之故戒又一比丘夢中失精疑犯此戒白佛決疑",
    "X40n0716_001:0182a08": "除為不犯故有除夢之言。",
    "X40n0716_001:0182a09": "二者　亦起前人於房門外伺諸女人引入看房便",
    "X40n0716_001:0182a10": "與身相觸摩佛知之故戒。",
    "X40n0716_001:0182a11": "三者　亦起前人引婦女入房麤惡語故制。",
    "X40n0716_001:0182a12": "四者　亦起前人故制。",
    "X40n0716_001:0182a13": "五者　起自迦羅尊者故制。",
    "X40n0716_001:0182a14": "六者　佛在耆闍崛山聽諸比丘各自作房有一比",
    "X40n0716_001:0182a15": "丘因作房自手斫樹彼樹神多諸子孫神念比丘",
    "X40n0716_001:0182a16": "斫樹我子孫無依欲打比丘又念若打比丘得罪",
    "X40n0716_001:0182a17": "往白世尊具說其意佛歎善哉佛言汝今速往恒",
    "X40n0716_001:0182a18": "水邊有一大樹名曰娑羅彼神始命終汝可居止",
    "X40n0716_001:0182a19": "佛因制戒。",
    "X40n0716_001:0182a20": "七者　起自闡陀尊者與優填王善友王欲作為大",
    "X40n0716_001:0182a21": "房闡陀倚有主故於拘睒彌城有大樹往來車馬",
    "X40n0716_001:0182a22": "行人常憇其下闡陀伐之人皆譏嫌佛知故戒。",
    "X40n0716_001:0182a23": "八者　佛在耆闍崛山時沓婆摩羅子尊者知眾臥",
    "X40n0716_001:0182a24": "具房舍次第差僧受食有慈地比丘後至得惡房",
    "X40n0716_001:0182b01": "惡臥具惡食疑尊者有愛憎心託妹慈比丘尼以",
    "X40n0716_001:0182b02": "波羅夷謗彼尊者無根者言無根據也見聞疑三",
    "X40n0716_001:0182b03": "中皆無根故尊者是阿羅漢具清淨行彼以嗔恚",
    "X40n0716_001:0182b04": "意欲壞淨行佛聞故制。",
    "X40n0716_001:0182b05": "九者　亦是前人慈地比丘前事治竟下耆闍崛山",
    "X40n0716_001:0182b06": "見羝羊與母羊交以羝羊比沓婆尊者以母羊比",
    "X40n0716_001:0182b07": "慈尼遂以此復謗云親見也羊本異類故云異分",
    "X40n0716_001:0182b08": "中取片片者謂異中取少分相似耳非實罪故云",
    "X40n0716_001:0182b09": "非波羅夷謗也凡與同姓同名同貌皆名異分。",
    "X40n0716_001:0182b10": "十者　起自提婆達多初句是壞和合僧之念以何",
    "X40n0716_001:0182b11": "法可壞故次句云然壞僧法彼有五事一盡形乞",
    "X40n0716_001:0182b12": "食二盡形着糞掃衣三盡形露坐四盡形不食酥",
    "X40n0716_001:0182b13": "鹽五盡形不食魚肉此五行似為善法良以立心",
    "X40n0716_001:0182b14": "破此而從彼故名壞僧法也以此矯詐諸初學輩",
    "X40n0716_001:0182b15": "不辨真偽誤信為實而從之遊也如王莽謙恭下",
    "X40n0716_001:0182b16": "士是順乎是逆乎佛以此故制。",
    "X40n0716_001:0182b17": "十一者　餘黨者是前人餘黨也達多餘黨有四一",
    "X40n0716_001:0182b18": "名文陀達多二名騫荼達多三名拘婆離四名迦",
    "X40n0716_001:0182b19": "留羅提舍。",
    "X40n0716_001:0182b20": "十二者　起自二尊者一名阿濕婆二名富那婆娑",
    "X40n0716_001:0182b21": "在羈連村舍行惡行者自種花木教人種花木自",
    "X40n0716_001:0182b22": "灌溉教人灌溉自摘花貫花教人摘花貫花自持",
    "X40n0716_001:0182b23": "花鬘與人教人持花鬘與人共女人一坐食欲笑",
    "X40n0716_001:0182b24": "雜說及種種不律儀事俱名惡行污他家者污家",
    "X40n0716_001:0182c01": "有四種一依家污家謂向彼家得物與此家與一",
    "X40n0716_001:0182c02": "家不與一家與者喜不與者嗔二依利養污家謂",
    "X40n0716_001:0182c03": "比丘所得利養與一家不與一家與者喜不與者",
    "X40n0716_001:0182c04": "嗔三依親友污家或比丘與王臣友善護一家不",
    "X40n0716_001:0182c05": "護一家護者喜不護者嗔四依僧寺污家謂比丘",
    "X40n0716_001:0182c06": "取僧寺物與一家不與一家與者喜不與者嗔若",
    "X40n0716_001:0182c07": "種花供三寶者不犯。",
    "X40n0716_001:0182c08": "十三者　起自闡陀尊者。",
    "X40n0716_001:0182c09": "結文中波利婆沙此云別住謂諸比丘不與同起",
    "X40n0716_001:0182c10": "止也摩那埵此云意喜謂比丘犯罪隨順受罸眾",
    "X40n0716_001:0182c11": "意生喜故以上十三眾殘竟。",
    "X40n0716_001:0182c12": "○二不定法　不定者謂於三法中不定治故。",
    "X40n0716_001:0182c13": "一者　佛在祇園時迦留陀夷在俗時一親友婦名",
    "X40n0716_001:0182c14": "曰齋優婆夷彼此情密尊者既出家猶與往來一",
    "X40n0716_001:0182c15": "日至彼屏處同坐說非法語有隣家正信優婆夷",
    "X40n0716_001:0182c16": "名毗舍佉聞知非法語又窺見同坐(云云)三法即",
    "X40n0716_001:0182c17": "下所出。",
    "X40n0716_001:0182c18": "二者　亦是前人露坐故除波羅夷隨二法治。",
    "X40n0716_001:0182c19": "○三十尼薩耆波逸提　梵語尼薩耆波逸提此云",
    "X40n0716_001:0182c20": "捨墮此三十事皆在衣物上治罪犯罪比丘衣物",
    "X40n0716_001:0182c21": "要向僧中捨犯此是則負墮捨其衣者即罰而治",
    "X40n0716_001:0182c22": "也又捨則免墮故名捨墮捨衣法律云此捨墮衣",
    "X40n0716_001:0182c23": "應捨與僧要眾中捨若一人處不應捨應往僧中",
    "X40n0716_001:0182c24": "偏露右肩脫屣向上座禮胡跪合掌當作是言大",
    "X40n0716_001:0183a01": "德僧聽我某甲比丘於某事犯捨墮我今持此或",
    "X40n0716_001:0183a02": "衣或鉢捨與僧捨衣竟當懺悔受懺人當作白然",
    "X40n0716_001:0183a03": "後受懺白云大德僧聽此某甲比丘於某事犯捨",
    "X40n0716_001:0183a04": "墮今持或衣或鉢捨與僧若僧時到僧忍聽我受",
    "X40n0716_001:0183a05": "某甲比丘懺悔作此白已然後受懺當與彼人言",
    "X40n0716_001:0183a06": "自責汝心彼答云敬聞所誨。",
    "X40n0716_001:0183a07": "一者　佛在祇園不聽比丘畜長衣時六群比丘故",
    "X40n0716_001:0183a08": "畜長衣早時中時晡時更衣入眾知足比丘舉白",
    "X40n0716_001:0183a09": "世尊故制初句衣已竟者指比丘三衣已足也迦",
    "X40n0716_001:0183a10": "絺那此云功德凡淨施者皆稱功德謂所長衣已",
    "X40n0716_001:0183a11": "淨施也出即施出故此指眾說得長衣經十日畜",
    "X40n0716_001:0183a12": "者佛制此戒時阿難因得貴價糞掃衣欲施大迦",
    "X40n0716_001:0183a13": "葉而迦葉行頭陀於外不在阿難疑畜此不施恐",
    "X40n0716_001:0183a14": "犯此戒往啟世尊佛問迦葉何時歸答云須十日",
    "X40n0716_001:0183a15": "佛又聽得十日畜也過十日不施則犯。",
    "X40n0716_001:0183a16": "二者　起自六群比丘以三衣寄親友比丘處去遊",
    "X40n0716_001:0183a17": "人間受寄比丘恐彼衣虫損潤壞於日中晒他比",
    "X40n0716_001:0183a18": "丘見問曰佛制不聽畜長衣此何有耶受寄人答",
    "X40n0716_001:0183a19": "(云云)白佛故制除僧羯磨者佛制此戒時有病比",
    "X40n0716_001:0183a20": "丘有事欲去人間三衣重不能持行白佛佛因集",
    "X40n0716_001:0183a21": "眾白二羯磨結不失衣法故云除僧羯磨羯磨此",
    "X40n0716_001:0183a22": "云作法(二羯磨者一治罪二成喜下倣此)。",
    "X40n0716_001:0183a23": "三者　起自一比丘大衣故壞更造新衣十日不能",
    "X40n0716_001:0183a24": "完辨故衣未能即捨因此白佛故制聽畜得一月",
    "X40n0716_001:0183b01": "為滿足故非時衣者非施衣時之衣也欲須便受",
    "X40n0716_001:0183b02": "受已疾成者謂欲須非時衣便受之受即疾造成",
    "X40n0716_001:0183b03": "衣十日不及造復開一月為其滿足造故。",
    "X40n0716_001:0183b04": "四者　起自蓮花色比丘尼所著上色衣見一比丘",
    "X40n0716_001:0183b05": "衣衲破弊生憐愍心脫已上衣易彼弊衣而自著",
    "X40n0716_001:0183b06": "之覲佛佛問何著此弊衣耶尼敘前所以佛謂汝",
    "X40n0716_001:0183b07": "衣滿足有餘聽施何以故婦人著上衣猶有所憎",
    "X40n0716_001:0183b08": "況弊衣耶故制佛制此已諸比丘以畏慎故不敢",
    "X40n0716_001:0183b09": "從親里尼取衣佛又更制非親里三字時祇園中",
    "X40n0716_001:0183b10": "二部比丘比丘尼得施衣共分時男得女衣女得",
    "X40n0716_001:0183b11": "男衣尼持衣與比丘貿換比丘不敢與換佛又開",
    "X40n0716_001:0183b12": "除貿易也。",
    "X40n0716_001:0183b13": "五者　起自迦留陀夷與偷蘭難陀比丘尼婬意相",
    "X40n0716_001:0183b14": "看故有所污尼與浣衣所事猥媟諸尼嫌之白佛",
    "X40n0716_001:0183b15": "故制諸比丘因制不敢使親里尼浣染佛更制非",
    "X40n0716_001:0183b16": "親里之言。",
    "X40n0716_001:0183b17": "六者　起自跋難陀釋子尊者舍衛城中一長者與",
    "X40n0716_001:0183b18": "其友善至祇園中謁之尊者為說妙法得法喜故",
    "X40n0716_001:0183b19": "欲有所施尊者却之彼固請云欲何所須者云唯",
    "X40n0716_001:0183b20": "當施汝所著衣此衣貴價彼云待回家即命送獻",
    "X40n0716_001:0183b21": "何以故入城無外飾故尊者即欲之彼不獲已脫",
    "X40n0716_001:0183b22": "而別去入城時守門卒云長者被劫耶何[衣〦+蓻]衣而",
    "X40n0716_001:0183b23": "歸長者訛云祇園門外被賊劫去門卒即欲追之",
    "X40n0716_001:0183b24": "長者因敘及之聞者譏嫌佛聞故制諸比丘不敢",
    "X40n0716_001:0183c01": "從居士索衣佛因更制加非親里之言除餘時者",
    "X40n0716_001:0183c02": "制時有諸比丘夏安居竟來覲佛晝熱夜行被盜",
    "X40n0716_001:0183c03": "奪衣佛又開奪失燒漂等緣此為居士乞衣不犯。",
    "X40n0716_001:0183c04": "七者　起自被盜比丘有多比丘為盜劫衣赤身至",
    "X40n0716_001:0183c05": "祇園門上諸居士聞之多持好衣來施有他比丘",
    "X40n0716_001:0183c06": "冐取轉與六群比丘佛聞故制自恣請多與衣者",
    "X40n0716_001:0183c07": "謂諸居士先自恣意請願多施僧衣不限取一取",
    "X40n0716_001:0183c08": "二是故下云當知足受。",
    "X40n0716_001:0183c09": "八者　起自跋難陀跋難陀聞一居士為其辨衣價",
    "X40n0716_001:0183c10": "次日即至彼家(云云)彼居士遂生嫌心云我私議",
    "X40n0716_001:0183c11": "未來恣請云何比丘先至說耶佛聞故制。",
    "X40n0716_001:0183c12": "九者　亦起前人聞二居士家為辦衣價(云云)佛聞",
    "X40n0716_001:0183c13": "故制。",
    "X40n0716_001:0183c14": "十者　亦起前人羅閱城中有一大臣與尊者友善",
    "X40n0716_001:0183c15": "遣使送衣價與尊者尊者即遣此使持送某長者",
    "X40n0716_001:0183c16": "代收之後大臣問前使云所送衣價曾造衣否使",
    "X40n0716_001:0183c17": "答如上大臣重遣此使云如不造衣可取原價回",
    "X40n0716_001:0183c18": "尊者聞此疾至長者處取價造衣長者適有事出",
    "X40n0716_001:0183c19": "門聞取衣價乃云小待回時何故有約若去遲即",
    "X40n0716_001:0183c20": "輸五百金錢尊者同求之長者不獲已取與然後",
    "X40n0716_001:0183c21": "去以遲故遂輸五百金錢眾皆譏嫌白佛故制。",
    "X40n0716_001:0183c22": "十一者　佛在曠野國時六群比丘作新野蚕綿臥",
    "X40n0716_001:0183c23": "具至養蚕家買蚕家云蚕未熟小待彼比丘伺待",
    "X40n0716_001:0183c24": "其傍蚕家以急故日曝蚕蠒蚕蛹煩熱作聲正信",
    "X40n0716_001:0184a01": "居士見而嫌之佛聞故制。",
    "X40n0716_001:0184a02": "十二者　毗舍離城諸年少者邪婬多欲因以純黑",
    "X40n0716_001:0184a03": "羺羊毛作氈被體夜行使人不見六群効之亦以",
    "X40n0716_001:0184a04": "純黑羺羊毛作臥具諸年少見而嫌之云我等好",
    "X40n0716_001:0184a05": "婬故作此汝等比丘亦復好婬耶佛聞故制羺音",
    "X40n0716_001:0184a06": "耨。",
    "X40n0716_001:0184a07": "十三者　起自六群比丘又作純白羊毛新臥具諸",
    "X40n0716_001:0184a08": "居士譏嫌云比丘躭富樂如王如大臣佛聞故制",
    "X40n0716_001:0184a09": "尨音傍律中又作牻云牻色也多毛狗為尨蓋取",
    "X40n0716_001:0184a10": "其毛色故。",
    "X40n0716_001:0184a11": "十四者　起自六群佛在祇園時六群比丘嫌臥具",
    "X40n0716_001:0184a12": "或重或輕或薄或厚欲作新臥具知足比丘嫌之",
    "X40n0716_001:0184a13": "白佛故制除僧羯磨者一病比丘舊臥具是糞掃",
    "X40n0716_001:0184a14": "臥具極重有事欲入人間難持以此白佛佛為白",
    "X40n0716_001:0184a15": "二羯磨聽作新臥具故云除僧羯磨。",
    "X40n0716_001:0184a16": "十五者　佛在祇園一日佛不受請遣人請食世尊",
    "X40n0716_001:0184a17": "常規諸比丘受請後徧探諸房因見故坐具處處",
    "X40n0716_001:0184a18": "狼藉佛思所以用此故物之法為壞色故者恐新",
    "X40n0716_001:0184a19": "者易壞其色故蓋舊者得以用新者不易壞故制",
    "X40n0716_001:0184a20": "此也。",
    "X40n0716_001:0184a21": "十六者　起自跋難陀因道上行杖頭多貫羊毛諸",
    "X40n0716_001:0184a22": "居士譏云如販羊毛客佛聞故制。",
    "X40n0716_001:0184a23": "十七者　起自六群比丘持羊毛使憍曇彌比丘尼",
    "X40n0716_001:0184a24": "浣染尼因覲佛佛見手黑故問尼答如上佛因制",
    "X40n0716_001:0184b01": "此諸比丘因制不敢使親里尼浣染佛因更制加",
    "X40n0716_001:0184b02": "非親里之言擘者析也。",
    "X40n0716_001:0184b03": "十八者　起自跋難陀因羅閱城中一大臣與其友",
    "X40n0716_001:0184b04": "善留食待尊者至大臣之子因節會嬉戲還家索",
    "X40n0716_001:0184b05": "食母答無他食秪有為跋難陀所留食在其子遺",
    "X40n0716_001:0184b06": "錢命買且借食之尊者至聞之索錢而去人間而",
    "X40n0716_001:0184b07": "譏之他比丘以此白佛故制。",
    "X40n0716_001:0184b08": "十九者　亦起前人因以錢易錢諸居士見而譏言",
    "X40n0716_001:0184b09": "沙門猶以錢易錢善買賣耶佛聞故制。",
    "X40n0716_001:0184b10": "二十者　亦起前人因道路行不乞食將生薑入村",
    "X40n0716_001:0184b11": "易食既去舍利弗後至乞食至易食之家食家索",
    "X40n0716_001:0184b12": "飯價舍利弗答云比丘不易食彼云向者跋難陀",
    "X40n0716_001:0184b13": "比丘以生薑易食而去大德何故不易耶又一外",
    "X40n0716_001:0184b14": "道得一貴價衣外道自念何用此貴衣為當與人",
    "X40n0716_001:0184b15": "貿之遂往祇園適跋難陀打浣故衣如新便與貿",
    "X40n0716_001:0184b16": "之外道持皈餘外道識是故衣彼外道因返皈跋",
    "X40n0716_001:0184b17": "難陀索其原衣跋難陀不與相為諍直他比丘嫌",
    "X40n0716_001:0184b18": "之白佛故制。",
    "X40n0716_001:0184b19": "二十一　起自六群比丘喜持好鉢因多留鉢眾居",
    "X40n0716_001:0184b20": "士見而譏之佛聞故制又阿難得貴價鉢欲奉大",
    "X40n0716_001:0184b21": "迦葉因出行不在阿難恐犯此制啟佛佛因開得",
    "X40n0716_001:0184b22": "十日畜也。",
    "X40n0716_001:0184b23": "二十二　起自跋難陀鉢破入城至居士家乞易新",
    "X40n0716_001:0184b24": "鉢居士買鉢與之如是歷多居士家乞易鉢皆買",
    "X40n0716_001:0184c01": "與之一日有他事眾居士集在一處偶言及此眾",
    "X40n0716_001:0184c02": "居士各說與買鉢以此嫌之他比丘聞此白佛故",
    "X40n0716_001:0184c03": "制是鉢往僧中捨者跋難陀所乞多鉢應往僧中",
    "X40n0716_001:0184c04": "捨也上座比丘取最下鉢與跋難陀持是罰意也。",
    "X40n0716_001:0184c05": "二十三　亦起前人欲縫僧伽黎入城乞線亦處處",
    "X40n0716_001:0184c06": "乞得多線自念比丘三衣難得令人織作衣自手",
    "X40n0716_001:0184c07": "牽緯督織眾居士嫌佛聞故制。",
    "X40n0716_001:0184c08": "二十四　舍衛城中一居士持線與織師織衣施跋",
    "X40n0716_001:0184c09": "難陀付線與織師即他往織師因持線往祇園報",
    "X40n0716_001:0184c10": "跋難陀跋難陀因囑要好織廣長堅緻織師云線",
    "X40n0716_001:0184c11": "少難陀遂至居士家更索線與織師彼又云工直",
    "X40n0716_001:0184c12": "少難陀云當益汝價彼居士他回問前事居士婦",
    "X40n0716_001:0184c13": "白如上因嫌之他比丘聞此白佛故制。",
    "X40n0716_001:0184c14": "二十五　難陀尊者一弟子善能勸化跋難陀喜之",
    "X40n0716_001:0184c15": "約同遊人間因與衣有他比丘私與弟子說跋難",
    "X40n0716_001:0184c16": "陀非法非律多所犯戒勿可從遊彼弟子因却之",
    "X40n0716_001:0184c17": "不與去跋難陀嗔奪取所與衣因高聲隣房比丘",
    "X40n0716_001:0184c18": "問所以(云云)因白佛故制。",
    "X40n0716_001:0184c19": "二十六　時祇園值秋月諸比丘患風疾瘡疥佛聽",
    "X40n0716_001:0184c20": "服五種藥先制不聽非時食今雖得藥不敢非時",
    "X40n0716_001:0184c21": "食服不以時病不愈因聽病比丘時非時服藥又",
    "X40n0716_001:0184c22": "佛與千二百五十人遊摩竭國界時畢陵伽婆蹉",
    "X40n0716_001:0184c23": "在此城久住所識者多大得供養諸弟子儲積甚",
    "X40n0716_001:0184c24": "豐諸居士嫌之佛聞故制。",
    "X40n0716_001:0185a01": "二十七　舍衛城中毗舍佉優婆夷設食供佛及僧",
    "X40n0716_001:0185a02": "因遣婢至祇園唱時到其時正大雨佛聽諸比丘",
    "X40n0716_001:0185a03": "雨中浴皆倮形雨中俾窺見之歸白大家食後毗",
    "X40n0716_001:0185a04": "舍佉啟佛請願施僧雨浴衣佛因聽諸比丘畜雨",
    "X40n0716_001:0185a05": "俗衣後六群比丘春夏冬時皆乞此衣諸比丘嫌",
    "X40n0716_001:0185a06": "之白佛故制春殘一月在者是三月十六日也彼",
    "X40n0716_001:0185a07": "土一年分三時是故三月十六應求雨浴衣至四",
    "X40n0716_001:0185a08": "月初一聽用若過先求過先浴者俱犯。",
    "X40n0716_001:0185a09": "二十八　時舍衛國有民叛逆王遣大臣征之大臣",
    "X40n0716_001:0185a10": "念諸比丘安居未滿猶有十日在今出征未得歸",
    "X40n0716_001:0185a11": "當先施衣設供因至祇園恣請諸比丘云但設供",
    "X40n0716_001:0185a12": "安居未竟未敢受衣以此白佛佛聽受急施衣得",
    "X40n0716_001:0185a13": "畜至衣時。",
    "X40n0716_001:0185a14": "二十九　準彼土一年分三際每際得四月今文說",
    "X40n0716_001:0185a15": "夏三月者三月是安居制法餘一月作治衣遊行",
    "X40n0716_001:0185a16": "之隙據此則以四月十六日為始七月十五為終",
    "X40n0716_001:0185a17": "故餘有一月在故云八月十五滿也逈遠等者因",
    "X40n0716_001:0185a18": "他比丘安居滿在阿蘭若住為賊劫衣坐具針筒",
    "X40n0716_001:0185a19": "什物又打傷比丘以畏賊故皆來祇園寄住佛因",
    "X40n0716_001:0185a20": "更制(云云)時六群比丘聞佛聽離衣宿遂寄衣與",
    "X40n0716_001:0185a21": "親友比丘去遊人間久而不歸受寄比丘日中晒",
    "X40n0716_001:0185a22": "衣他比丘知之白佛故更制限六日過者犯也。",
    "X40n0716_001:0185a23": "三十　舍衛城中一居士欲設供施衣至祇園請佛",
    "X40n0716_001:0185a24": "及僧時跋難陀先至彼家說眾比丘皆當足不必",
    "X40n0716_001:0185b01": "具衣食施眾僧衣可施我一人居士信之因不辦",
    "X40n0716_001:0185b02": "眾僧衣明日佛及眾僧時到彼家居士見諸比丘",
    "X40n0716_001:0185b03": "威儀德望悔不辦衣因說跋難陀事故制以上三",
    "X40n0716_001:0185b04": "十尼薩耆波逸提竟。",
    "X40n0716_001:0185b05": "○九十波逸提法　梵語波逸提此云墮前者隨衣",
    "X40n0716_001:0185b06": "鉢上治罪墮捨其物故云捨墮今此九十法皆在",
    "X40n0716_001:0185b07": "言行上治罪無可捨故故單言墮也墮是負墮有",
    "X40n0716_001:0185b08": "墮落罪故。",
    "X40n0716_001:0185b09": "一者　起自釋種象力尊者善能論議隨于沙門中",
    "X40n0716_001:0185b10": "或梵志中凡論議有不勝處即反前論知而妄語",
    "X40n0716_001:0185b11": "眾僧嫌之白佛故制。",
    "X40n0716_001:0185b12": "二者　起自六群比丘斷諍事時以卑賤種類罵辱",
    "X40n0716_001:0185b13": "比丘令彼羞耻故制。",
    "X40n0716_001:0185b14": "三者　起自六群傳彼此屏處語使彼諍事不息故",
    "X40n0716_001:0185b15": "制。",
    "X40n0716_001:0185b16": "四者　起自阿那律陀尊者因遠道行至無比丘住",
    "X40n0716_001:0185b17": "處入村覔宿唯一婬女家常止宿行客尊者求宿",
    "X40n0716_001:0185b18": "室中先敷臥具又一長者亦投止宿與尊者同一",
    "X40n0716_001:0185b19": "室彼僕從多逼近尊者時婬女憐之白言我室中",
    "X40n0716_001:0185b20": "宿得不尊者云何逐與婬女同室宿至後夜婬女",
    "X40n0716_001:0185b21": "欲心起至尊者所說如此事尊者正定現前默然",
    "X40n0716_001:0185b22": "不答彼即脫衣欲就近之尊者涌身空中婬女慚",
    "X40n0716_001:0185b23": "愧合掌求懺如是至三尊者還復本座既歸祇園",
    "X40n0716_001:0185b24": "說如上事佛因制此。",
    "X40n0716_001:0185c01": "五者　佛在曠野城時六群比丘中一人與諸長者",
    "X40n0716_001:0185c02": "共宿此僧放意眠熟轉側倮形隣臥者以衣覆之",
    "X40n0716_001:0185c03": "少時又露諸同臥者譏嫌調弄佛聞故制諸比丘",
    "X40n0716_001:0185c04": "因制不聽未受大戒人共宿時羅睺羅是佛之子",
    "X40n0716_001:0185c05": "未受大戒因遣出房無處可容去廁中宿佛以天",
    "X40n0716_001:0185c06": "眼見之往廁上引歸佛所共止一宿明日因責諸",
    "X40n0716_001:0185c07": "僧無慈驅小兒出乃更制二宿三宿也。",
    "X40n0716_001:0185c08": "六者　亦起六群與諸長者共誦佛經如婆羅門讀",
    "X40n0716_001:0185c09": "書聲亂諸禪者故制。",
    "X40n0716_001:0185c10": "七者　佛在靈鷲山時有比丘行波利婆沙摩那埵",
    "X40n0716_001:0185c11": "者在下行坐六群比丘指彼下行比丘問諸白衣",
    "X40n0716_001:0185c12": "說如許人在下行坐者犯麤惡罪故罪使下行坐",
    "X40n0716_001:0185c13": "也彼下行比丘聞之慚愧譏嫌六群因白佛故制",
    "X40n0716_001:0185c14": "除僧羯磨者時舍利弗為眾所差向王臣長者居",
    "X40n0716_001:0185c15": "士陳白提婆達多破僧等逆舍利弗恐犯此戒以",
    "X40n0716_001:0185c16": "此白佛佛與羯磨故加除僧羯磨不犯。",
    "X40n0716_001:0185c17": "八者　起自婆裘園中有比丘向諸沙彌及居士輩",
    "X40n0716_001:0185c18": "說過人之法佛聞故制。",
    "X40n0716_001:0185c19": "九者　起自迦留陀夷入舍衛城一長者家在姑前",
    "X40n0716_001:0185c20": "為兒婦就耳說法姑云說法當高聲說令我等得",
    "X40n0716_001:0185c21": "聞云何耳邊獨言耶佛聞故制結此戒後諸女人",
    "X40n0716_001:0185c22": "請比丘說法諸比丘不敢為說以此白佛佛聽與",
    "X40n0716_001:0185c23": "女人說法五六語若過五六語即犯若有智男子",
    "X40n0716_001:0185c24": "前為女人說法過者不犯故云除也。",
    "X40n0716_001:0186a01": "十者　起自六群比丘為佛修治講堂自手掘地諸",
    "X40n0716_001:0186a02": "長者嫌言自手掘地傷虫命故佛聞故制。",
    "X40n0716_001:0186a03": "十一　起自曠野比丘以自手斫樹凡一切草木鬼",
    "X40n0716_001:0186a04": "神所依今斫樹者名壞鬼神村使無依故佛聞故",
    "X40n0716_001:0186a05": "制。",
    "X40n0716_001:0186a06": "十二　起自闡陀比丘闡陀犯罪治罪比丘問言汝",
    "X40n0716_001:0186a07": "犯此罪知否彼故支吾不以正答佛聞故制。",
    "X40n0716_001:0186a08": "十三　起自慈地比丘時沓婆摩罪尊者知僧坐具",
    "X40n0716_001:0186a09": "飲食慈地於屏處說尊者有愛憎心諸比丘聞此",
    "X40n0716_001:0186a10": "訶責慈地慈地答言我但在屏處嫌之耳後猶嫌",
    "X40n0716_001:0186a11": "不已諸比丘重責彼答云不嫌但罵耳以此白佛",
    "X40n0716_001:0186a12": "故制。",
    "X40n0716_001:0186a13": "十四　時舍衛城中一長者設食飯僧時到十七群",
    "X40n0716_001:0186a14": "比丘取僧坐具在露地敷坐時到不收而去為風",
    "X40n0716_001:0186a15": "塵烏鵲所污佛聞故制十七群者十二至十七歲",
    "X40n0716_001:0186a16": "者為一類故名十七群也。",
    "X40n0716_001:0186a17": "十五　時祇園中有客比丘語舊住比丘云我在邊",
    "X40n0716_001:0186a18": "僻房中敷臥具宿後時不語不收便去臥具爛壞",
    "X40n0716_001:0186a19": "舊住比丘白佛故制。",
    "X40n0716_001:0186a20": "十六　六群與十七群比丘遠行道中至無僧住處",
    "X40n0716_001:0186a21": "十七群語六群言長老汝等先去求止宿處六群",
    "X40n0716_001:0186a22": "言何預汝事汝等先去時十七群先求宿處先敷",
    "X40n0716_001:0186a23": "臥具六群後來其中強敷臥具(云云)他比丘嫌之",
    "X40n0716_001:0186a24": "白佛故制。",
    "X40n0716_001:0186b01": "十七　亦起六群與十七群比丘自曠野道中行至",
    "X40n0716_001:0186b02": "一小住處十七群與六群言長老先敷臥具六群",
    "X40n0716_001:0186b03": "不答十七群因先灑掃房舍敷好臥具六群抵暮",
    "X40n0716_001:0186b04": "方至竟據靜房十七群分說因嗔強驅牽出十七",
    "X40n0716_001:0186b05": "群高聲隣房比丘聞而嫌之白佛故制。",
    "X40n0716_001:0186b06": "十八　祇園中有諸比丘在重閣上坐脫脚床臥不",
    "X40n0716_001:0186b07": "安庠閣下有比丘宿閣板朽爛床脚脫下打傷閣",
    "X40n0716_001:0186b08": "下比丘以此白佛故制。",
    "X40n0716_001:0186b09": "十九　起自闡陀因作大房以虫水和泥諸長者譏",
    "X40n0716_001:0186b10": "嫌白佛故制。",
    "X40n0716_001:0186b11": "二十　亦起前人作大房覆有餘草覆更重覆草尚",
    "X40n0716_001:0186b12": "有餘彼自念言我不能常求檀越既有餘草重重",
    "X40n0716_001:0186b13": "覆之屋上重故摧折破損諸居士嫌之比丘白佛",
    "X40n0716_001:0186b14": "故制二節三節即兩層三層也。",
    "X40n0716_001:0186b15": "二十一　起自大愛道比丘尼往世尊所乞願聽諸",
    "X40n0716_001:0186b16": "比丘教授尼眾佛因聽諸比丘隨次差上座大比",
    "X40n0716_001:0186b17": "丘教戒尼眾時六群比丘不差自去教授又不教",
    "X40n0716_001:0186b18": "授正法但言世諦大愛道比丘尼重白佛故制。",
    "X40n0716_001:0186b19": "二十二　起自難陀尊者僧差教授比丘尼說諸妙",
    "X40n0716_001:0186b20": "法尼眾樂聞不覺日暮尼眾皈時舍衛城門已閉",
    "X40n0716_001:0186b21": "尼眾便就城壍中宿次且門始開時尼得入城居",
    "X40n0716_001:0186b22": "士輩便譏尼眾從比丘處宿故早入城佛聞故制。",
    "X40n0716_001:0186b23": "二十三　起自六群比丘以僧不差教授尼眾生嫉",
    "X40n0716_001:0186b24": "妬心因謗差者為飲食故佛聞故制。",
    "X40n0716_001:0186c01": "二十四　起自祇園一比丘入城乞食威儀可觀尼",
    "X40n0716_001:0186c02": "眾起敬數數請彼比丘比丘不受後因祗園分衣",
    "X40n0716_001:0186c03": "彼比丘得衣出祇園門見彼尼來自念此尼數數",
    "X40n0716_001:0186c04": "請我我雖不受亦見彼敬心我將所得衣送彼彼",
    "X40n0716_001:0186c05": "必不受我以此可作相酬意耳念已即以衣送尼",
    "X40n0716_001:0186c06": "尼輙受之比丘心嫌故數向人說此尼數數請我",
    "X40n0716_001:0186c07": "鉢中私致餘物與我我却不受我送彼衣彼輙受",
    "X40n0716_001:0186c08": "之數數以此告人人聞此不堪因白佛故制結此",
    "X40n0716_001:0186c09": "戒已諸比丘因不敢與親里尼衣更加非親里之",
    "X40n0716_001:0186c10": "言又祇園分衣時二部得衣尼來貿衣比丘不與",
    "X40n0716_001:0186c11": "佛更制除貿衣也。",
    "X40n0716_001:0186c12": "二十五　起自迦留陀夷為一尼縫衣戲作婬欲之",
    "X40n0716_001:0186c13": "狀又令莫預看莫與人看待受請時著又令在尼",
    "X40n0716_001:0186c14": "眾後行此尼皆奉教至受請時著此衣隨尼後行",
    "X40n0716_001:0186c15": "眾居士見而笑曰尼著婬衣耶尼主以此白佛故",
    "X40n0716_001:0186c16": "制。",
    "X40n0716_001:0186c17": "二十六　起自迦留陀夷與偷蘭難陀比丘尼在門",
    "X40n0716_001:0186c18": "外共一處坐人見譏言如夫婦如鴛鴦佛聞故制。",
    "X40n0716_001:0186c19": "二十七　起自六群比丘與六群比丘尼同遊人間",
    "X40n0716_001:0186c20": "人皆嫌之佛聞故制結此戒已諸比丘不敢與尼",
    "X40n0716_001:0186c21": "同行比丘前行尼眾後行為賊劫衣以此白佛佛",
    "X40n0716_001:0186c22": "因更制除餘時也。",
    "X40n0716_001:0186c23": "二十八　六群比丘與六群尼共乘船行上水下水",
    "X40n0716_001:0186c24": "諸居士譏嫌佛聞故制渡恒河時比丘不敢喚尼",
    "X40n0716_001:0187a01": "同渡值夏月大雨河水泛漲水面濶日暮尼不得",
    "X40n0716_001:0187a02": "渡在此岸宿為賊所劫以此白佛故更制除直渡",
    "X40n0716_001:0187a03": "不犯。",
    "X40n0716_001:0187a04": "二十九　時舍衛城中一居士請舍利弗目犍連食",
    "X40n0716_001:0187a05": "於露地敷座時偷蘭難陀比丘尼與諸居士舊識",
    "X40n0716_001:0187a06": "偶到彼家見設供具問居士請比丘耶請何等比",
    "X40n0716_001:0187a07": "丘居士報言請舍利弗目犍連等尼言彼下賤人",
    "X40n0716_001:0187a08": "若先語我我為請龍中之龍居士問誰是龍中龍",
    "X40n0716_001:0187a09": "耶尼答云提婆達多等是也語時舍利弗等已至",
    "X40n0716_001:0187a10": "尼語居士言龍中龍已至居士語尼言向言下賤",
    "X40n0716_001:0187a11": "今何言龍今而後汝不可復至我家舍利弗等以",
    "X40n0716_001:0187a12": "此白佛故制又因羅閱城中一長者欲飯黎師達",
    "X40n0716_001:0187a13": "尊者一尼在彼家聞此語故時黎師達至此城尼",
    "X40n0716_001:0187a14": "即報長者長者遂設食往請云尼報乃知黎師達",
    "X40n0716_001:0187a15": "因不受請長者以先白佛佛因更制故云除施意",
    "X40n0716_001:0187a16": "主先意不犯。",
    "X40n0716_001:0187a17": "三十　起自阿那律陀時毗舍離女嫁舍衛國人與",
    "X40n0716_001:0187a18": "姑共諍竊皈本國時阿那律從舍衛國欲至毗舍",
    "X40n0716_001:0187a19": "離城彼女問尊者乞帶同去尊者諾與偕行後彼",
    "X40n0716_001:0187a20": "夫主追至責阿那律有何字乎故帶人妻逃走耶",
    "X40n0716_001:0187a21": "那律辨之不信即打尊者瀕死尊者忍受在下道",
    "X40n0716_001:0187a22": "趺坐入火光三昧其人惻然回善向尊者懺悔尊",
    "X40n0716_001:0187a23": "者受懺而去回祗園時自說其事佛因制戒。",
    "X40n0716_001:0187a24": "三十一　時拘薩羅國一居士向無僧居處為作居",
    "X40n0716_001:0187b01": "處接待眾僧但聽一食時六群比丘往彼得好美",
    "X40n0716_001:0187b02": "食久住不去諸居士嫌之他比丘白佛故制舍利",
    "X40n0716_001:0187b03": "弗在彼得病不敢過食扶病而去病遂增劇佛知",
    "X40n0716_001:0187b04": "之因更制無病過食者犯。",
    "X40n0716_001:0187b05": "三十二　佛與千二百五十比丘遊行阿那頻頭國",
    "X40n0716_001:0187b06": "界時有沙[少/兔]波羅門車載飲食隨佛後行以伺無",
    "X40n0716_001:0187b07": "供之日當設食供眾隨日既久無有缺供之日遂",
    "X40n0716_001:0187b08": "語阿難道其本意今供不及設離家日久欲將車",
    "X40n0716_001:0187b09": "載之物布在道上乞佛及僧脚蹈其上即為供養",
    "X40n0716_001:0187b10": "吾便別去阿難止彼代為白佛佛命作粥使眾僧",
    "X40n0716_001:0187b11": "食粥已然後赴請諸居士聞聽先食粥後赴請家",
    "X40n0716_001:0187b12": "家作粥先送僧食一大臣其日設供諸比丘先食",
    "X40n0716_001:0187b13": "美粥至大臣家食少大臣嫌之以此白佛故制不",
    "X40n0716_001:0187b14": "聽展轉食餘時下皆有因緣不能備錄。",
    "X40n0716_001:0187b15": "三十三　時提婆達多教人害佛惡名流布利養斷",
    "X40n0716_001:0187b16": "絕乃與餘黨之陀達多等家家乞食名為別眾食",
    "X40n0716_001:0187b17": "結此戒已諸病比丘有請食處不敢別眾食佛因",
    "X40n0716_001:0187b18": "更制除餘時也作衣是比丘自恣竟造衣時施衣",
    "X40n0716_001:0187b19": "是施主施衣兼設供養故云施衣時又比丘與同",
    "X40n0716_001:0187b20": "伴遠行中途乞食同伴云同我等食比丘答云不",
    "X40n0716_001:0187b21": "敢別眾食因入村乞食同伴先行比丘後行為賊",
    "X40n0716_001:0187b22": "所劫故聽行道時別眾食船行同上說又瓶沙王",
    "X40n0716_001:0187b23": "姉子名迦羅欲大集沙門施食比丘不敢赴食以",
    "X40n0716_001:0187b24": "此白佛故開大會食時。",
    "X40n0716_001:0187c01": "三十四　時舍衛大村一女嫁鬱禪國人皈寧父母",
    "X40n0716_001:0187c02": "正信施食施乞食比丘正作食時夫家來接婦云",
    "X40n0716_001:0187c03": "作食竟同去乞食僧相繼來不得去夫嗔別取妻",
    "X40n0716_001:0187c04": "又一啇人在中途造食乞食比丘至分己食與去",
    "X40n0716_001:0187c05": "乞食僧又至復分與去己食盡重造同伴先去彼",
    "X40n0716_001:0187c06": "啇後行為賊所劫諸比丘聞此白佛故制結此戒",
    "X40n0716_001:0187c07": "已病比丘不敢過受食佛因更制無病語。",
    "X40n0716_001:0187c08": "三十五　佛在祇園說比丘一食法歎譽一食法諸",
    "X40n0716_001:0187c09": "比丘聞之便受一食法不更食故形體枯瘦佛問",
    "X40n0716_001:0187c10": "阿難諸比丘何故形體枯瘦阿難答如上佛因聽",
    "X40n0716_001:0187c11": "諸比丘一座食飽滿更遇五種美食及藥不敢復",
    "X40n0716_001:0187c12": "食形體尚瘦佛問阿難阿難還答如上佛又聽僧",
    "X40n0716_001:0187c13": "食五種食五種食者飯[麩夫+少]乾餅餘淨肉於此五種",
    "X40n0716_001:0187c14": "隨得令飽足諸病比丘不能一座令飽所餘食不",
    "X40n0716_001:0187c15": "敢復食佛又聽作餘食法餘食法者彼比丘足食",
    "X40n0716_001:0187c16": "已又得食者彼比丘應食少許語他比丘言隨意",
    "X40n0716_001:0187c17": "取食此名餘食法若不作餘食法更食者犯。",
    "X40n0716_001:0187c18": "三十六　舍衛城有一比丘貪食食不厭足他比丘",
    "X40n0716_001:0187c19": "說其貪食如此彼比丘懷慚銜恨在心異時遇食",
    "X40n0716_001:0187c20": "彼貪食比丘不作餘食法慇懃勸前說者令食彼",
    "X40n0716_001:0187c21": "說者即受食之貪食比丘亦復謂前說者貪食似",
    "X40n0716_001:0187c22": "轉羞耻其人耳彼受食比丘問云汝知我足食亦",
    "X40n0716_001:0187c23": "復勸我食耶彼比丘答云然然則知我足食而勸",
    "X40n0716_001:0187c24": "者故使我犯耶以此白佛故制。",
    "X40n0716_001:0188a01": "三十七　時羅閱城中節會作眾伎樂難陀跋難陀",
    "X40n0716_001:0188a02": "二比丘往看眾白衣人相語汝等空看當供給二",
    "X40n0716_001:0188a03": "比丘飲食彼人等即相與飲食二比丘食已看伎",
    "X40n0716_001:0188a04": "向暮回靈鷲山諸比丘問云何故至晚方回二比",
    "X40n0716_001:0188a05": "丘以此白之又迦留陀夷向晚乞食一孕婦開門",
    "X40n0716_001:0188a06": "忽見驚謂是鬼即墮胎佛聞此事故制。",
    "X40n0716_001:0188a07": "三十八　靈鷲山迦羅尊者乞食時作念云何用日",
    "X40n0716_001:0188a08": "日乞食入城瘦苦今當所食之餘存於明日明日",
    "X40n0716_001:0188a09": "之餘存於後日時諸比丘於小食大食中不見迦",
    "X40n0716_001:0188a10": "羅因查問知此具白世尊故制。",
    "X40n0716_001:0188a11": "三十九　時祇園一比丘作是念言我當常乞食著",
    "X40n0716_001:0188a12": "糞掃衣便行此行乞食時見他男婦在河邊或城",
    "X40n0716_001:0188a13": "下為先亡祭祀設食彼比丘竟取食之不從人受",
    "X40n0716_001:0188a14": "者名不受食彼祭祀人見而嫌言比丘不與取食",
    "X40n0716_001:0188a15": "佛聞故制若藥著口中者謂凡所有若酥若[麩夫+少]若",
    "X40n0716_001:0188a16": "藥不與取著口中者犯。",
    "X40n0716_001:0188a17": "四十　時跋難陀尊者先有一啇主為檀越乞食時",
    "X40n0716_001:0188a18": "到至啇主家云我欲雜美食食當為我辨啇主問",
    "X40n0716_001:0188a19": "云得何患耶比丘答云無患啇主云既無患比丘",
    "X40n0716_001:0188a20": "猶思美食我等作啇勞苦尚不得美食食也他比",
    "X40n0716_001:0188a21": "丘聞此向白世尊故制。",
    "X40n0716_001:0188a22": "四十一　佛與諸比丘從拘薩羅國向舍衛國途間",
    "X40n0716_001:0188a23": "諸檀越供養大得餅食佛命阿難為眾僧分餅有",
    "X40n0716_001:0188a24": "餘佛命分與乞兒乞兒中有一倮形外道女顏貌",
    "X40n0716_001:0188b01": "端正分餅至女偶兩餅粘住阿難不覺分與之傍",
    "X40n0716_001:0188b02": "人相問知女得二傍人以謂阿難於女有情諸比",
    "X40n0716_001:0188b03": "丘白佛故制。",
    "X40n0716_001:0188b04": "四十二　舍衛城中一長者因跋難陀兼請眾僧食",
    "X40n0716_001:0188b05": "眾僧已集跋難陀且往餘家食時已到彼猶未來",
    "X40n0716_001:0188b06": "眾僧索食長者云待跋難陀至眾僧云食時過則",
    "X40n0716_001:0188b07": "食不足矣又一居士因跋難陀遣使持新果入祇",
    "X40n0716_001:0188b08": "園供僧囑使云待跋難陀分其日跋難陀又至餘",
    "X40n0716_001:0188b09": "家食時過方回使眾僧不得食新果以此白佛故",
    "X40n0716_001:0188b10": "制除餘時者有因緣如前說至餘家囑餘比丘者",
    "X40n0716_001:0188b11": "囑人令知不待而食故也。",
    "X40n0716_001:0188b12": "四十三　起自迦留陀夷至齋優婆夷家齋婦與食",
    "X40n0716_001:0188b13": "尊者食已久坐不去其夫連次遣去故不去其夫",
    "X40n0716_001:0188b14": "見嫌佛聞故制寶者兼制金銀餘物等。",
    "X40n0716_001:0188b15": "四十四　亦起前人至齋優婆夷家屏處坐故。",
    "X40n0716_001:0188b16": "四十五　亦起前人亦是彼家。",
    "X40n0716_001:0188b17": "四十六　起自跋難陀與一比丘共鬪欲與懺悔結",
    "X40n0716_001:0188b18": "恨在心故邀彼僧入城與食周遍行遊食時至不",
    "X40n0716_001:0188b19": "與食而遣之彼比丘入祇園不得食跋難陀既遣",
    "X40n0716_001:0188b20": "彼已往至食家足食而歸佛聞故制。",
    "X40n0716_001:0188b21": "四十七　佛在迦維羅國時摩訶男釋種供眾僧藥",
    "X40n0716_001:0188b22": "敬上座故施與好藥求亦與不求亦與六群中相",
    "X40n0716_001:0188b23": "謂我等當至彼家求索既至索時偶乏藥當轉買",
    "X40n0716_001:0188b24": "與六郡訶言汝家無藥何以供僧汝有愛憎又復",
    "X40n0716_001:0188c01": "妄語釋摩男云我先有誓家有當供無則買與何",
    "X40n0716_001:0188c02": "言我妄我今不供僧藥矣他比丘嫌六群僧妄訶",
    "X40n0716_001:0188c03": "彼故使彼斷眾僧藥具白世尊故制聽僧四月受",
    "X40n0716_001:0188c04": "藥四月者三際中一際也時病比丘過四月已不",
    "X40n0716_001:0188c05": "敢復受佛聞更制無病受者犯又有居士常請受",
    "X40n0716_001:0188c06": "藥釋摩男更請供藥又有分請施者又有盡形施",
    "X40n0716_001:0188c07": "者佛皆聽受故除(云云)。",
    "X40n0716_001:0188c08": "四十八　時波斯匿王行軍六群往觀王心嫌之以",
    "X40n0716_001:0188c09": "石蜜一囊寄奉世尊佛因六群汝往觀耶故制有",
    "X40n0716_001:0188c10": "督軍主師名黎師達欲見比丘遣使往請世尊聽",
    "X40n0716_001:0188c11": "往故除因緣往者不犯。",
    "X40n0716_001:0188c12": "四十九　時六群比丘有事往軍中宿見者嫌之他",
    "X40n0716_001:0188c13": "比丘白佛故制。",
    "X40n0716_001:0188c14": "五十　時六群有事軍中宿因看鬪戰一僧為箭所",
    "X40n0716_001:0188c15": "射衣裹輿還人問及此眾皆嫌之佛聞故制。",
    "X40n0716_001:0188c16": "五十一　起自娑伽陀尊者本是六群中人至一梵",
    "X40n0716_001:0188c17": "志家借宿彼云有一空室不堪與宿尊者問何故",
    "X40n0716_001:0188c18": "彼答中有毒龍恐害汝故者云但宿無害即敷坐",
    "X40n0716_001:0188c19": "具而坐中夜果有毒龍見僧宿此遂吐火烟娑伽",
    "X40n0716_001:0188c20": "陀入火光定亦放火龍怒甚大放火娑伽陀亦放",
    "X40n0716_001:0188c21": "大火彼此相然娑伽陀念言滅彼毒火龍火漸滅",
    "X40n0716_001:0188c22": "伽陀火愈熾遂降彼龍置鉢內明日示梵志時拘",
    "X40n0716_001:0188c23": "睒彌王適在梵志家信敬尊者別時囑梵志若尊",
    "X40n0716_001:0188c24": "者再來報我當一供養異時娑伽陀再到梵志家",
    "X40n0716_001:0189a01": "梵志報王王自躬請六群比丘為王說言所食易",
    "X40n0716_001:0189a02": "為能持比丘難得者為供可耳王問何者難得報",
    "X40n0716_001:0189a03": "言唯黑酒難得明日時到娑伽陀至王所設種種",
    "X40n0716_001:0189a04": "美食過飲黑酒皈時為酒所醉倒地而吐鳥鵲食",
    "X40n0716_001:0189a05": "吐亂鳴佛知而故問阿難具白如上佛言癡人昔",
    "X40n0716_001:0189a06": "降大龍如今不能降小蛇矣故制。",
    "X40n0716_001:0189a07": "五十二　起自十七群比丘在阿耆跋提河中浴水",
    "X40n0716_001:0189a08": "中嬉戲順流逆流出沒拋擲時匿王與末利夫人",
    "X40n0716_001:0189a09": "高樓上望見之王與夫人相談年少出家佛法未",
    "X40n0716_001:0189a10": "深故耳夫人下樓遣那陵婆羅門致訊世尊具白",
    "X40n0716_001:0189a11": "此事故制。",
    "X40n0716_001:0189a12": "五十三　六群中一人擊櫪十七群一人至死他比",
    "X40n0716_001:0189a13": "丘白佛故制。",
    "X40n0716_001:0189a14": "五十四　起自闡陀比丘欲犯戒諸比丘諫而不從",
    "X40n0716_001:0189a15": "白佛故制。",
    "X40n0716_001:0189a16": "五十五　佛在波羅黎毗國在經行處經行時那迦",
    "X40n0716_001:0189a17": "波羅尊者奉侍左右初夜請佛歸房以至中夜後",
    "X40n0716_001:0189a18": "夜天將明佛猶不皈那迦念言屢請不皈我當恐",
    "X40n0716_001:0189a19": "怖之使歸乃反被惡衣作恐怖聲佛不能怖佛誡",
    "X40n0716_001:0189a20": "勑已因制。",
    "X40n0716_001:0189a21": "五十六　佛在摩竭陀國王有溫泉恒施僧浴時六",
    "X40n0716_001:0189a22": "群比丘於後夜時浴適王與婇女等來浴聞僧浴",
    "X40n0716_001:0189a23": "令莫驚待僧浴畢六群久浴以至天明不去王竟",
    "X40n0716_001:0189a24": "不得浴而去故制時諸比丘盛熱汙污病比丘及",
    "X40n0716_001:0189b01": "風雨遠行俱不得浴以此白佛故更制聽餘時也。",
    "X40n0716_001:0189b02": "五十七　起自六群佛在曠野城時六群自相謂言",
    "X40n0716_001:0189b03": "我等在上座前不得隨意言語即出房外露地拾",
    "X40n0716_001:0189b04": "野柴枝然火炙身不意朽樹中有毒蛇藏於內因",
    "X40n0716_001:0189b05": "火烟透入蛇驚出六群逆走將火株散擲延燒講",
    "X40n0716_001:0189b06": "堂故制此後病比丘及各色因緣俱不敢然火故",
    "X40n0716_001:0189b07": "除。",
    "X40n0716_001:0189b08": "五十八　佛在祇園有居士請食時十七群比丘持",
    "X40n0716_001:0189b09": "衣鉢掛在一面於經行處經行以俟時到六群比",
    "X40n0716_001:0189b10": "丘戲藏他衣聞白時到尋衣無獲六群藏衣餘比",
    "X40n0716_001:0189b11": "丘見遂白六群調弄故藏佛因制戒。",
    "X40n0716_001:0189b12": "五十九　時六群比丘先以衣施人後又不問衣主",
    "X40n0716_001:0189b13": "取著佛聞故制。",
    "X40n0716_001:0189b14": "六十　時六群比丘著白色新衣居士嫌之佛因制",
    "X40n0716_001:0189b15": "作三種色青黑木蘭者以三色互作非青非黑木",
    "X40n0716_001:0189b16": "蘭色故。",
    "X40n0716_001:0189b17": "六十一　起自迦留陀夷不喜聞鴉聲故作弓射死",
    "X40n0716_001:0189b18": "堆積諸居士譏嫌佛聞故制。",
    "X40n0716_001:0189b19": "六十二　起自六群取雜虫水或飲或用居士見嫌",
    "X40n0716_001:0189b20": "故制。",
    "X40n0716_001:0189b21": "六十三　十七群比丘請問六群諸禪四果之法六",
    "X40n0716_001:0189b22": "群答言汝等妄語得上人法犯波羅夷十七群往",
    "X40n0716_001:0189b23": "上座處別問上座報言無犯上座以此白佛故制。",
    "X40n0716_001:0189b24": "六十四　起自跋難陀與一比丘親厚跋難陀數犯",
    "X40n0716_001:0189c01": "罪向親厚者云我犯如是如是罪勿向他說後與",
    "X40n0716_001:0189c02": "親厚僧共鬪彼僧即向餘比丘說除僧問言何時",
    "X40n0716_001:0189c03": "犯何時說覆至於今以此白佛故制。",
    "X40n0716_001:0189c04": "六十五　佛在迦蘭陀竹園時羅閱城中有十七群",
    "X40n0716_001:0189c05": "白衣童幼最大者十七最小者十二有富者貧者",
    "X40n0716_001:0189c06": "互相勉勵欲求出家時諸比丘度令出家受大戒",
    "X40n0716_001:0189c07": "諸童幼小習學不堪一食夜半患饑高聲啼哭佛",
    "X40n0716_001:0189c08": "知故問阿難答如上故制。",
    "X40n0716_001:0189c09": "六十六　時六群比丘鬪諍滅已更發故制。",
    "X40n0716_001:0189c10": "六十七　祇園有多比丘欲往毗舍離城時有賈客",
    "X40n0716_001:0189c11": "欲漏關稅期僧同往既至稅處為關人所捉關法",
    "X40n0716_001:0189c12": "偷稅當殺波斯匿王勑令放僧佛聞故制。",
    "X40n0716_001:0189c13": "六十八　時祇園有阿黎吒比丘作此惡見諸比丘",
    "X40n0716_001:0189c14": "三諫不止佛聞故制。",
    "X40n0716_001:0189c15": "六十九　亦是前人惡見不捨世尊令僧白四羯磨",
    "X40n0716_001:0189c16": "六群猶故供給止宿共同羯磨言語故制。",
    "X40n0716_001:0189c17": "七十　時祇園跋難陀有二沙彌一名羯那二名摩",
    "X40n0716_001:0189c18": "睺迦共行不淨又自相謂言(云云)諸比丘嫌貴二",
    "X40n0716_001:0189c19": "沙彌以此白佛故制滅去者即為作滅擯羯磨遠",
    "X40n0716_001:0189c20": "遣滅跡而去故也時六群僧誘引畜養止宿故制",
    "X40n0716_001:0189c21": "如此。",
    "X40n0716_001:0189c22": "七十一　時闡陀比丘餘比丘如法諫反發此言自",
    "X40n0716_001:0189c23": "不學戒又欲轉難餘比丘佛聞故制又開苦求解",
    "X40n0716_001:0189c24": "戒相問者不犯。",
    "X40n0716_001:0190a01": "七十二　時祇園有多比丘一處講法誦戒六群比",
    "X40n0716_001:0190a02": "丘見彼誦戒自相謂言彼等誦戒通利頻來舉罪",
    "X40n0716_001:0190a03": "我等止他不必誦此雜碎戒相若欲誦者當誦四",
    "X40n0716_001:0190a04": "重及十三僧殘足矣(云云)以此白佛故制。",
    "X40n0716_001:0190a05": "七十三　佛在祇園時六群中有一比丘自知犯戒",
    "X40n0716_001:0190a06": "當說戒時故作癡呆欲免舉罪諸比丘以此白佛",
    "X40n0716_001:0190a07": "故制更增無知罪者治本犯罪外又加無知一罪。",
    "X40n0716_001:0190a08": "七十四　時舀婆摩羅尊者因知僧事無暇赴外請",
    "X40n0716_001:0190a09": "由是衣服破損諸比丘常赴外請一日得貴儥衣",
    "X40n0716_001:0190a10": "皆發心施與沓婆尊者因於僧中白二羯磨如法",
    "X40n0716_001:0190a11": "施與時六群僧故作此言以衣施所親僧諸比丘",
    "X40n0716_001:0190a12": "聞已嫌之白佛故制。",
    "X40n0716_001:0190a13": "七十五　時祇園中眾僧既集欲作羯磨六群中自",
    "X40n0716_001:0190a14": "謂欲舉我等過犯不若先去令彼所舉不成言已",
    "X40n0716_001:0190a15": "即去諸比丘言汝等勿去有事故去耶以此白佛",
    "X40n0716_001:0190a16": "故制。",
    "X40n0716_001:0190a17": "七十六　時祇園中六群中有犯事者恐眾僧舉因",
    "X40n0716_001:0190a18": "相隨逐黨獲眾僧見彼強暴暫止異時六群作衣",
    "X40n0716_001:0190a19": "眾僧乘隙以他事喚彼六群答云作衣不暇喚者",
    "X40n0716_001:0190a20": "云若無暇可令一二人持欲去便了因令一二人",
    "X40n0716_001:0190a21": "去即與白眾舉治後因不服更訶故制。",
    "X40n0716_001:0190a22": "七十七　時六群比丘彼此鬪亂令諍事不息故制。",
    "X40n0716_001:0190a23": "七十八　六群中有一人嗔打十七群比丘故制。",
    "X40n0716_001:0190a24": "七十九　六群嗔十七群比丘故搏搏者扭撲也。",
    "X40n0716_001:0190b01": "八十　亦是六群嗔十七群妄加謗瀆故制。",
    "X40n0716_001:0190b02": "八十一　起自迦留陀夷入波斯匿王宮中王與末",
    "X40n0716_001:0190b03": "利夫人晝日共眠未起夫人遙見尊者即起披衣",
    "X40n0716_001:0190b04": "敷座令坐夫人失衣墮地因蹲而不起迦留陀夷",
    "X40n0716_001:0190b05": "即出宮尊者還祇園中說如上事佛聞故制剎利",
    "X40n0716_001:0190b06": "是梵語具云剎帝利此云王種水澆頭者輪王初",
    "X40n0716_001:0190b07": "紹住時金瓶盛四大海水王親執瓶灌太子頂方",
    "X40n0716_001:0190b08": "授與王位故名水澆頭也未藏寶者即夫人未避",
    "X40n0716_001:0190b09": "兼制金寶等也。",
    "X40n0716_001:0190b10": "八十二　有外道從柏薩羅國中途止息遺却千兩",
    "X40n0716_001:0190b11": "金囊眾多比丘後行拾得共云待來尋者付還彼",
    "X40n0716_001:0190b12": "外道去久方面尋覓比丘即付還原囊彼反詐言",
    "X40n0716_001:0190b13": "金少以至經官鞫審情實外道理虧金囊入官諸",
    "X40n0716_001:0190b14": "比丘聞之嫌彼比丘多事拾遺以此白佛故制後",
    "X40n0716_001:0190b15": "因節食毗舍佉優婆夷便道覲佛念云覲佛不必",
    "X40n0716_001:0190b16": "嚴飾如此故卸却置一樹下始入見佛去時忘取",
    "X40n0716_001:0190b17": "一比丘見之因制不取往白世尊故開云除僧伽",
    "X40n0716_001:0190b18": "藍中又一比丘寄宿居士家室中有寶僧為守護",
    "X40n0716_001:0190b19": "竟夜不眠以此白佛故并開除。",
    "X40n0716_001:0190b20": "八十三　起自跋難陀非時入村與居士樗蒲比丘",
    "X40n0716_001:0190b21": "勝故居士嫉之便嫌比丘非時入村佛聞故制樗",
    "X40n0716_001:0190b22": "蒲即賻錢也。",
    "X40n0716_001:0190b23": "八十四　起自迦留陀夷預知佛從此道來即於道",
    "X40n0716_001:0190b24": "中敷高廣座白佛云看我床座佛故制之。",
    "X40n0716_001:0190c01": "八十五　時六群僧作兜羅綿臥具居士見嫌兜羅",
    "X40n0716_001:0190c02": "此云細輭律云白楊花蒲臺花等也佛聞故制。",
    "X40n0716_001:0190c03": "八十六　羅閱城中有信樂工師為比丘作牙角針",
    "X40n0716_001:0190c04": "筒諸比丘皆令作故家業盡廢衣食缺之知足比",
    "X40n0716_001:0190c05": "丘白佛故制。",
    "X40n0716_001:0190c06": "八十七　佛在祇園一日不赴請施王送食世尊常",
    "X40n0716_001:0190c07": "規不受請時遍觀僧房見幽僻處以眾僧臥具敷",
    "X40n0716_001:0190c08": "在露地不淨所污為暴雨所漬故制聽作尼師壇",
    "X40n0716_001:0190c09": "障諸臥具時六群僧便多作廣長尼師壇故更制",
    "X40n0716_001:0190c10": "此。",
    "X40n0716_001:0190c11": "八十八　時祇園中諸比丘患癰瘡故膿血污身佛",
    "X40n0716_001:0190c12": "聽作覆瘡衣又衣麤毛著瘡舉衣患痛佛因命作",
    "X40n0716_001:0190c13": "細軟覆瘡衣六群便作廣長之衣他比丘以此白",
    "X40n0716_001:0190c14": "佛故制。",
    "X40n0716_001:0190c15": "八十九　時毗舍佉乞願為作雨浴衣六群便作廣",
    "X40n0716_001:0190c16": "大浴衣故制。",
    "X40n0716_001:0190c17": "九十　時難陀尊者身量短佛四指諸比丘遙見難",
    "X40n0716_001:0190c18": "陀來疑為是佛皆起奉迎既至乃是難陀眾僧以",
    "X40n0716_001:0190c19": "此白佛佛命難陀常著黑衣以別之時六群僧與",
    "X40n0716_001:0190c20": "如來等量作衣或過量作佛聞故制以上九十波",
    "X40n0716_001:0190c21": "逸提竟。",
    "X40n0716_001:0190c22": "○四波羅提提舍尼法　梵語波羅提提舍尼此云",
    "X40n0716_001:0190c23": "向彼悔謂犯此可向彼對首懺悔也。",
    "X40n0716_001:0190c24": "一者　時舍衛國世儉糓貴人民饑餓死者無限諸",
    "X40n0716_001:0191a01": "比丘乞食難得蓮花色比丘尼初日所得食施與",
    "X40n0716_001:0191a02": "比丘二日所得三日所得皆施比丘一時在道上",
    "X40n0716_001:0191a03": "乞食一長者來車從多蓮花色尼避著道傍以饑",
    "X40n0716_001:0191a04": "暈故墮落坑中深泥掩面長者見之急令扶起問",
    "X40n0716_001:0191a05": "得何患尼乃報言為饑所患耳因問答如上結此",
    "X40n0716_001:0191a06": "戒後病比丘不敢受非親里尼食佛因更制無病",
    "X40n0716_001:0191a07": "之言。",
    "X40n0716_001:0191a08": "二者　時祇園諸比丘與六群比丘同在白衣家受",
    "X40n0716_001:0191a09": "食有六群尼為六群僧索羮索飯於此越役參互",
    "X40n0716_001:0191a10": "與食餘比丘以此白佛故制。",
    "X40n0716_001:0191a11": "三者　時羅閱城中有一居士夫婦皆正信樂施比",
    "X40n0716_001:0191a12": "丘乞食常相供養施無虗日以此貧乏諸居士說",
    "X40n0716_001:0191a13": "言彼家先時饒富因施僧食輙令貧乏比丘聞此",
    "X40n0716_001:0191a14": "往白世尊佛因聽僧與居士作學家白二羯磨作",
    "X40n0716_001:0191a15": "此羯磨不令比丘向他家乞食學家者謂學道而",
    "X40n0716_001:0191a16": "貧者之家也故為結此戒又有比丘先受學家請",
    "X40n0716_001:0191a17": "因制不敢復往病比丘亦不敢受學家食以此白",
    "X40n0716_001:0191a18": "佛佛乃更制故加先請及無病之言。",
    "X40n0716_001:0191a19": "四者　佛在迦維羅國尼拘類園中在城婦女持飯",
    "X40n0716_001:0191a20": "食往僧寺中途為賊觸撓佛聞故制謂若比丘在",
    "X40n0716_001:0191a21": "阿蘭若及逈遠恐怖處住故僧伽藍外不受食在",
    "X40n0716_001:0191a22": "僧伽藍內受食當向餘比丘悔過時病比丘因制",
    "X40n0716_001:0191a23": "不敢受持來食以此白佛故更制用無病之言以",
    "X40n0716_001:0191a24": "上四悔過法竟。",
    "X40n0716_001:0191b01": "○一百眾學法　律藏云式叉迦羅尼法此云應當",
    "X40n0716_001:0191b02": "學又云突吉羅此云惡作此罪之至輕者下一百",
    "X40n0716_001:0191b03": "事皆是六群比丘所為文相可解不必繁引六群",
    "X40n0716_001:0191b04": "名者一闡提二迦留陀夷三文陀達多四摩醯沙",
    "X40n0716_001:0191b05": "達多五馬師六滿宿百中第六十五云富羅者是",
    "X40n0716_001:0191b06": "梵語未詳藏中不翻他處有云婆蹉富羅此翻犢",
    "X40n0716_001:0191b07": "子今此必是略梵語其云如上疑是犢鼻裩也愽",
    "X40n0716_001:0191b08": "考俱未詳故名義集云富羅正言腹羅譯云短靿",
    "X40n0716_001:0191b09": "靴。",
    "X40n0716_001:0191b10": "○七滅諍法　以此七法能滅過去現在及諸未來",
    "X40n0716_001:0191b11": "一切諍事故。",
    "X40n0716_001:0191b12": "一者應與現前毗尼當與現前毗尼　現前即是現",
    "X40n0716_001:0191b13": "在毗尼此云滅惡上句是審實度量下句是與治",
    "X40n0716_001:0191b14": "息諍下倣此謂治事上座比丘審實此事應與現",
    "X40n0716_001:0191b15": "在滅惡當與四目對首懺悔則諍事滅矣。",
    "X40n0716_001:0191b16": "二者應與憶念毗尼當與憶念毗尼　憶念是過去",
    "X40n0716_001:0191b17": "事或有比丘先時作惡後時方舉作者忘之則令",
    "X40n0716_001:0191b18": "憶念有則對眾懺悔豈彼無而妄舉耶然或以無",
    "X40n0716_001:0191b19": "根妄舉亦有之故念憶念有則改之無則如勉則",
    "X40n0716_001:0191b20": "諍事息矣。",
    "X40n0716_001:0191b21": "三者應與不痴毗尼當與不痴毗尼　不痴者謂有",
    "X40n0716_001:0191b22": "比丘顛狂心亂多犯眾罪後狂疾已愈諸比丘舉",
    "X40n0716_001:0191b23": "其所犯罪問言汝憶念否答言我不憶念但我顛",
    "X40n0716_001:0191b24": "狂時誤犯眾罪此非故作諸比丘猶舉不止因白",
    "X40n0716_001:0191c01": "佛佛令與作不痴毗尼白四羯磨眾中作法白竟",
    "X40n0716_001:0191c02": "諍事遂滅名不痴也。",
    "X40n0716_001:0191c03": "四者應與自言治當與自言治　自言者犯罪比丘",
    "X40n0716_001:0191c04": "自言罪相如有比丘所行惡事或波羅夷或僧殘",
    "X40n0716_001:0191c05": "或捨墮等彼能據犯言罪如自言治謂犯罪比丘",
    "X40n0716_001:0191c06": "應至清淨比丘所偏袒露頂禮足合掌自說罪名",
    "X40n0716_001:0191c07": "自說罪種從長老懺悔不覆藏眾僧受懺悔已則",
    "X40n0716_001:0191c08": "諍事滅也。",
    "X40n0716_001:0191c09": "五者應與多覔罪相當與多覔罪相　按四分律藏",
    "X40n0716_001:0191c10": "五應與覔罪相當與覔罪相六應多人覔罪相當",
    "X40n0716_001:0191c11": "與多人覔罪相坊本以第六作第五也多覔罪相",
    "X40n0716_001:0191c12": "即多人覔罪相也按事細審確實之意或有比丘",
    "X40n0716_001:0191c13": "作事在疑貳之間則與按實所以多人細審究其",
    "X40n0716_001:0191c14": "罪相輕重使其心腹於所治無辭則諍事滅矣。",
    "X40n0716_001:0191c15": "六者應與覔罪相當與覔罪相　按四分律四十八",
    "X40n0716_001:0191c16": "中即現前受懺悔者是也覔罪相者對眾說罪意",
    "X40n0716_001:0191c17": "也謂若比丘所作顯實無疑乃與按事治罪以顯",
    "X40n0716_001:0191c18": "實故不必多覔故簡多字治事有衡則諍事滅矣。",
    "X40n0716_001:0191c19": "七者應與如艸覆地當與如艸覆地　此約喻說按",
    "X40n0716_001:0191c20": "四分律四十八云謂比丘多犯眾罪非沙門法惡",
    "X40n0716_001:0191c21": "言無度出入非儀犯罪者自念多犯罪等恐罪深",
    "X40n0716_001:0191c22": "重不如佛教令大眾住止不安因至長老上座前",
    "X40n0716_001:0191c23": "陳白己罪望諸長老忍聽甘作如艸覆地懺悔己",
    "X40n0716_001:0191c24": "罪是名如艸覆地法則諍事滅也又如艸覆地是",
    "X40n0716_001:0192a01": "隨順服下之美何者良以上德臨眾不威而嚴又",
    "X40n0716_001:0192a02": "畏其德則服膺而順如艸之覆下也又如魯語所",
    "X40n0716_001:0192a03": "謂君子德風小人德艸艸迎風而必偃矣義亦近",
    "X40n0716_001:0192a04": "是律藏但標七事不出其相散見別處故此會其",
    "X40n0716_001:0192a05": "意而潤其辭訂義如上若欲詳覈可閱瑜伽論。",
    "X40n0716_001:0192a06": "附白四羯磨",
    "X40n0716_001:0192a07": "　集眾已為彼作舉作舉已為作憶念作憶念已應",
    "X40n0716_001:0192a08": "與罪。",
    "X40n0716_001:0192a10": "四分戒本緣起事義(終)"
}