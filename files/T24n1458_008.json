{
    "T24n1458_008:0569a24": "根本薩婆多部律攝卷第八",
    "T24n1458_008:0569a26": "尊者勝友集",
    "T24n1458_008:0569a27": "三藏法師義淨奉　制譯",
    "T24n1458_008:0569a28": "服過七日藥學處第三十",
    "T24n1458_008:0569a29": "爾時薄伽梵在王舍城竹依園中，由畢隣陀",
    "T24n1458_008:0569b01": "婆蹉依止弟子受惡觸藥，行與飲食更相雜",
    "T24n1458_008:0569b02": "糅或自類相染，亦復不知此等諸藥何者應",
    "T24n1458_008:0569b03": "捨？何者不應捨？時與非時隨意食噉。因病",
    "T24n1458_008:0569b04": "藥事煩惱同前，制斯學處。",
    "T24n1458_008:0569b05": "如世尊說：「聽諸病苾芻所有諸藥隨意服食，",
    "T24n1458_008:0569b06": "謂酥油糖蜜，於七日中應自守持觸宿而服。",
    "T24n1458_008:0569b07": "若苾芻過七日服者，泥薩祇波逸底迦。」",
    "T24n1458_008:0569b08": "言如世尊說者，謂於毘奈耶中說醫藥處。言",
    "T24n1458_008:0569b09": "世尊者，舉教主也。病有二種：一、主病；二、客",
    "T24n1458_008:0569b10": "病。由此常應於食噉時作療病想，然後方食。",
    "T24n1458_008:0569b11": "因明瞻病所有行法，若鄔波馱耶、若阿遮利",
    "T24n1458_008:0569b12": "耶，若親教弟子、若依止弟子、同鄔波馱耶、",
    "T24n1458_008:0569b13": "同阿遮利耶及親友知識，當於病者好心瞻",
    "T24n1458_008:0569b14": "視。若無依怙，此應合眾共看、或作番次。若",
    "T24n1458_008:0569b15": "同界者，日應三迴往問。看病之人於病者處",
    "T24n1458_008:0569b16": "置諸坐物，令問疾者坐，諸問疾人不應久住。",
    "T24n1458_008:0569b17": "若病人貧無藥直者，師主知識等應為辦之、",
    "T24n1458_008:0569b18": "或施主邊求、或用僧伽物、或窣覩波物、或幡",
    "T24n1458_008:0569b19": "蓋等莊嚴之具，依價賣之以供藥直。若後病",
    "T24n1458_008:0569b20": "差應償，若無力者不還無犯。大師之子是父",
    "T24n1458_008:0569b21": "財故，若看病苾芻供給病者，除性罪已，餘皆",
    "T24n1458_008:0569b22": "應作。若病者命欲終時，其看病人應移病者，",
    "T24n1458_008:0569b23": "置私臥具上善為方便，勿令瞋惱。若索衣鉢",
    "T24n1458_008:0569b24": "等，應急呈現。身亡之後所有喪事，若亡者無",
    "T24n1458_008:0569b25": "物，用僧伽物；或看病人為病者乞。若有病人",
    "T24n1458_008:0569b26": "為病所困，便將衣鉢隨處布施，其受施者不",
    "T24n1458_008:0569b27": "應即分，應於餘日問其進不？若重索者應還，",
    "T24n1458_008:0569b28": "若言不取者應分。然諸病人及瞻病者，所有",
    "T24n1458_008:0569b29": "行法隨教應作，不依行者得惡作罪。言隨意",
    "T24n1458_008:0569c01": "者，謂隨順病人所宜之事。言服食者，謂聽噉",
    "T24n1458_008:0569c02": "嚼。言諸藥者，總有四種：一、時藥；二、更藥；三、",
    "T24n1458_008:0569c03": "七日藥；四、盡壽藥。然此四種皆能療疾，並名",
    "T24n1458_008:0569c04": "為藥，病者所須非無病者。即此四種服食之",
    "T24n1458_008:0569c05": "時，皆應先作療病心已，然後受用。",
    "T24n1458_008:0569c06": "言時藥者，謂五正食：一、[麩夫+少]；二、飯；三、麥豆飯；四、",
    "T24n1458_008:0569c07": "肉；五、餅及五嚼食等。此並時中合食，故名時",
    "T24n1458_008:0569c08": "藥。言更藥者，謂八種漿。云何為八？",
    "T24n1458_008:0569c09": "一、招者漿(西方樹名，亦名顛呾梨角，同皂莢。其味如梅角，寬一兩指、長三四寸)。",
    "T24n1458_008:0569c10": "二、毛者漿(即芭蕉子，以少胡椒安在果上，手極捼之，皆變成水)。",
    "T24n1458_008:0569c11": "三、孤洛迦漿(狀如酸棗)。四、阿說也子漿(是菩提樹子也)。",
    "T24n1458_008:0569c12": "五、烏曇跋羅漿(其果大如李)。",
    "T24n1458_008:0569c13": "六、鉢魯灑漿(其果狀如蘡薁子)。",
    "T24n1458_008:0569c14": "七、蔑栗墜漿(即是蒲萄果)。",
    "T24n1458_008:0569c15": "八、渴樹羅漿(形如小棗，甜而澁，樹多獨立，形若椶櫚。此等諸漿皆須淨洗手、淨濾漉，然後堪飲)。",
    "T24n1458_008:0569c16": "除此八已，若橘柚、櫻梅、甘蔗、糖蜜等，亦聽作",
    "T24n1458_008:0569c17": "漿。味若甜者，應知醋及醋漿醋果，依夜分",
    "T24n1458_008:0569c18": "齊故，名更藥。",
    "T24n1458_008:0569c19": "言七日藥者，謂酥油、粆糖及蜜。",
    "T24n1458_008:0569c20": "言盡壽者，有其五種：謂根、莖、葉、華、果。根謂菖",
    "T24n1458_008:0569c21": "蒲、薑、藕鬚。莖謂天木、旃檀。葉謂瓜葉、楝葉。",
    "T24n1458_008:0569c22": "華謂龍華、蓮華。果謂訶梨得枳、菴摩洛迦、鞞",
    "T24n1458_008:0569c23": "醯得枳、胡椒、蓽茇。又有五種黏藥：一、阿魏；二、",
    "T24n1458_008:0569c24": "烏糖；三、紫礦；四、黃蠟；五、諸餘樹膠。又有五煎",
    "T24n1458_008:0569c25": "灰藥：一、[麩夫+廣]麥灰；二、[麩夫+廣]麥芒灰；三、油麻根灰；四、",
    "T24n1458_008:0569c26": "牛膝草灰；五、諸餘雜灰。此等諸灰水淋煎之，",
    "T24n1458_008:0569c27": "隨意應用。又有五種鹽藥：一、先陀婆(因河為名)；",
    "T24n1458_008:0569c28": "二、毘鄧伽(因水為名)；三、騷跋折攞(因山為名)；四、鶻路磨",
    "T24n1458_008:0569c29": "(因地為名)；五、三沒達攞(煮海為之)。又有五種澁物藥：一、",
    "T24n1458_008:0570a01": "菴摩洛迦；二、誑婆；三、瞻部；四、失利灑；五、高",
    "T24n1458_008:0570a02": "苫薄迦(此並樹名，東夏既無，不可翻也)。斯等咸是舉類而言，若",
    "T24n1458_008:0570a03": "更有餘用皆無犯。",
    "T24n1458_008:0570a04": "時藥者，謂於時中食噉，不許非時。若苾芻等",
    "T24n1458_008:0570a05": "病困，餘藥不除，醫令與食者，應在屏處非時",
    "T24n1458_008:0570a06": "噉食，無犯。然此四藥各隨強勢而服用之，謂",
    "T24n1458_008:0570a07": "前前強、後後弱，時長是弱、時促為強。若後",
    "T24n1458_008:0570a08": "三藥與初相雜者，應隨勢而服，後二隨一、",
    "T24n1458_008:0570a09": "後一隨一，時過分限皆不應服。若烏鵄、鵰",
    "T24n1458_008:0570a10": "鷲、白鷺、鵂鶹、象馬、龍蛇、獼猴、犬狢、食屍禽獸，",
    "T24n1458_008:0570a11": "並不應食。若皮是不淨，其肉筋骨亦皆不",
    "T24n1458_008:0570a12": "淨。不食彪殘及以人肉。若食人肉得窣吐羅",
    "T24n1458_008:0570a13": "罪。凡行食時，若有肉食，上座應問：「此是何肉？」",
    "T24n1458_008:0570a14": "觀彼答已，知是合食，方可食之。若上座不",
    "T24n1458_008:0570a15": "言，次座應問，若不問者俱得惡作。有三種肉",
    "T24n1458_008:0570a16": "是不應食：若見、若聞、若疑，為我殺害而噉食",
    "T24n1458_008:0570a17": "者，得越法罪。或有病人醫處方藥，隨病所宜",
    "T24n1458_008:0570a18": "聽食人肉。若性不便見時變吐者，應以物掩",
    "T24n1458_008:0570a19": "目令其噉食。食了除去，安餘美膳方解掩物。",
    "T24n1458_008:0570a20": "其肉，應令敬信之人於彼屠處而簡取之。不",
    "T24n1458_008:0570a21": "應飲人乳，作藥服者無犯。有五種人聽於",
    "T24n1458_008:0570a22": "小食時食五正食：一、病人；二、看病人；三、客初",
    "T24n1458_008:0570a23": "來至；四、將欲行者；五、守寺人。若在儉時，於小",
    "T24n1458_008:0570a24": "食上亦聽食飯。若寺內無淨地處與食同宿，",
    "T24n1458_008:0570a25": "內煮自煮皆不應食，惟除儉年。若煮飯欲熟，",
    "T24n1458_008:0570a26": "魚肉、果菜其色變，常煎乳三沸。若無淨人，溢",
    "T24n1458_008:0570a27": "時須觸者，食之無犯；若不食者應施貧人。若",
    "T24n1458_008:0570a28": "先有施主設食之時，後更有人持飯來施，問",
    "T24n1458_008:0570a29": "先施主方可受之。若有施主稱三寶名，以衣",
    "T24n1458_008:0570b01": "食等施苾芻者，應返問彼：「所云佛陀即兩足",
    "T24n1458_008:0570b02": "尊耶？」若云：「如是。」便不應受。若彼報云：「仁即是",
    "T24n1458_008:0570b03": "我佛陀者。」應受。達摩、僧伽准此應問。凡於食",
    "T24n1458_008:0570b04": "處塗拭令淨，地敷淨葉不應足踏葉上。若至牧",
    "T24n1458_008:0570b05": "牛人處乏少水者，酪漿飯汁洗足無犯。或於",
    "T24n1458_008:0570b06": "俗家已足食竟，若有餘食更欲食者，即用前",
    "T24n1458_008:0570b07": "受重食無犯。若須殘食應自持去。若施主持",
    "T24n1458_008:0570b08": "食別在眾前，施心已成，事急須去，無人授",
    "T24n1458_008:0570b09": "者，苾芻應作北洲想，自取而食。菴沒羅果，核",
    "T24n1458_008:0570b10": "未成者不應食，若核成者無犯。又更藥者，",
    "T24n1458_008:0570b11": "有六種醋物：一、大醋；二、麥醋；三、藥醋；四、小",
    "T24n1458_008:0570b12": "醋；五、酪漿；六、鑽酪漿。此等醋物飲用之時，應",
    "T24n1458_008:0570b13": "以少水渧之作淨，絹疊羅濾色如竹荻，時",
    "T24n1458_008:0570b14": "與非時病及無病隨意飲用。大醋者，謂以粆",
    "T24n1458_008:0570b15": "糖和水置諸雜果、或以蒲萄木榓餘甘子",
    "T24n1458_008:0570b16": "等，久釀成醋。麥醋者，謂磨[麩夫+廣]麥等雜物，令",
    "T24n1458_008:0570b17": "碎釀以成醋。藥醋者，謂以根莖等藥酸棗等",
    "T24n1458_008:0570b18": "果漬之成醋。小醋者，謂於飯中投熱饙汁及",
    "T24n1458_008:0570b19": "以飯漿，續取續添長用不壞。酪漿者，謂酪中",
    "T24n1458_008:0570b20": "漿水。鑽酪漿者，謂鑽酪取酥餘漿水是。若",
    "T24n1458_008:0570b21": "粆糖以水和者，體若未變，應加守持為七日",
    "T24n1458_008:0570b22": "藥。諸雜果等欲作漿者，若時中受取，淨手搦",
    "T24n1458_008:0570b23": "碎水和澄清，但持中飲；若在非時自料理",
    "T24n1458_008:0570b24": "者，聽非時飲；若令未近圓人作者，時非時得",
    "T24n1458_008:0570b25": "飲。若欲作漿齊更飲者，時中料理，時中受取，",
    "T24n1458_008:0570b26": "對人加法至初夜盡自取而飲；若過此時便不",
    "T24n1458_008:0570b27": "應飲。時中飲者隨濾不濾，非時飲者必須澄",
    "T24n1458_008:0570b28": "濾。其六醋物准此應知。又七日藥者，一受已",
    "T24n1458_008:0570b29": "後作法守持，齊七日內食之無犯。若有病緣",
    "T24n1458_008:0570c01": "非時須服，欲求他授復無淨人，應七日守持、",
    "T24n1458_008:0570c02": "或時隨路自持而行。有五種人得守持七日",
    "T24n1458_008:0570c03": "藥：一、行路人；二、斷食人；三病人；四、守護寺人；",
    "T24n1458_008:0570c04": "五、營作人。作粆糖團須安[麩夫+少]末是作處淨，非",
    "T24n1458_008:0570c05": "時得食。行路之時，若以粆糖內於米中，手拍",
    "T24n1458_008:0570c06": "去米應食。若置[麩夫+少]中，應以水洗；若黏著者，",
    "T24n1458_008:0570c07": "竹片刮除重以水洗，食之無犯。若不能令無",
    "T24n1458_008:0570c08": "染涉者，先水洗已手捼令碎，投以淨水將",
    "T24n1458_008:0570c09": "物濾之，不由此染便成染過，非時得飲。然此",
    "T24n1458_008:0570c10": "糖等，時與非時、病及無病食皆無犯。應知更",
    "T24n1458_008:0570c11": "藥及以盡壽，類此應知。許五種脂時中煮熟，",
    "T24n1458_008:0570c12": "濾使淨潔，從他受取作法守持，乃至病差隨",
    "T24n1458_008:0570c13": "意應服。雖復病差亦得畜持，擬為餘人須者",
    "T24n1458_008:0570c14": "應與，或可安在瞻病堂中，若有須者任彼服",
    "T24n1458_008:0570c15": "用，若不爾者得惡作罪。不如法脂不應噉食，",
    "T24n1458_008:0570c16": "若塗身灌鼻及以揩身者無犯。甘蔗、牛乳、油",
    "T24n1458_008:0570c17": "麻及肉，若苾芻非時受取非時料理，雖濾守",
    "T24n1458_008:0570c18": "持並不應食。若蜜以水渧淨，時與非時隨意",
    "T24n1458_008:0570c19": "應食。有智猨猴、智馬、智象及以師子虎豹等",
    "T24n1458_008:0570c20": "脂，用塗足者，得惡作罪。又盡壽藥者，若患疥",
    "T24n1458_008:0570c21": "者應用前五種澁果陰乾擣末，以水熟煎，",
    "T24n1458_008:0570c22": "先揩疥瘡，後將汁洗。若病差已同前五脂，餘",
    "T24n1458_008:0570c23": "盡壽藥隨病所須，如藥事中說。",
    "T24n1458_008:0570c24": "若患眼者，醫人處方，用五安膳那注眼者無",
    "T24n1458_008:0570c25": "犯(但是眼藥咸名安膳那也)：一、華安膳那；二、汁安膳那；三、末",
    "T24n1458_008:0570c26": "安膳那；四、丸安膳那；五、騷毘羅安膳那。若病",
    "T24n1458_008:0570c27": "差安置亦同前法。若是華藥安盆器中，汁",
    "T24n1458_008:0570c28": "藥安小合內，末藥置在筩裏，後二安置",
    "T24n1458_008:0570c29": "帒中，或可以物裹而繫之，不依教者得越法",
    "T24n1458_008:0571a01": "罪。不應為嚴身故莊注其眼，應畜二種注眼",
    "T24n1458_008:0571a02": "藥鎚：一、熟鐵；二、赤銅。凡曝藥時或陰乾、或",
    "T24n1458_008:0571a03": "日曬，天雨將至，無未近圓人自收無犯。若",
    "T24n1458_008:0571a04": "藥相雜，簡取應用。若有病緣，醫人教服非常",
    "T24n1458_008:0571a05": "藥者，亦應服之。為消諸毒故，令信心者為取。",
    "T24n1458_008:0571a06": "此有四種：一、新生犢子糞尿。二、掘路陀樹灰、",
    "T24n1458_008:0571a07": "或菩提樹灰、或烏曇跋羅樹灰。三、甘草灰。四、",
    "T24n1458_008:0571a08": "入地四指，取其下土四事和擣、或塗或服。",
    "T24n1458_008:0571a09": "若苾芻無病，蒜胡葱澤蒜並不應食，為病服",
    "T24n1458_008:0571a10": "者無犯。凡食葷辛應知行法，若服蒜為藥",
    "T24n1458_008:0571a11": "者，僧伽臥具大小便處咸不應受用。不入眾",
    "T24n1458_008:0571a12": "中、不禮尊像、不繞制底，有俗人來不為說法，",
    "T24n1458_008:0571a13": "設有請喚亦不應往，應住邊房。服藥既了，更",
    "T24n1458_008:0571a14": "停七日待臭氣銷散，浴洗身衣並令清潔，其",
    "T24n1458_008:0571a15": "所居處牛糞淨塗。若服胡葱應停三日，澤蒜",
    "T24n1458_008:0571a16": "一日。若欲停貯先陀婆鹽者，內牛角中還將",
    "T24n1458_008:0571a17": "角合，或以蠟裹能令不銷。問：「頗有一物成四",
    "T24n1458_008:0571a18": "藥耶？」「有，謂甘蔗，體是時藥、汁為更藥、糖為七",
    "T24n1458_008:0571a19": "日、灰為盡壽。」自餘諸物類此應知。此四藥中",
    "T24n1458_008:0571a20": "或不受不守持、或受而不守持、或守持而不",
    "T24n1458_008:0571a21": "受，咸不應食；若受而守持者應服。若於寺",
    "T24n1458_008:0571a22": "界內不淨地中有果樹者，子不合食。若淨地",
    "T24n1458_008:0571a23": "生、墮不淨地，若經宿者亦不應食。若淨地果",
    "T24n1458_008:0571a24": "樹還落淨地，雖復經夜應食。諸有制聽不依",
    "T24n1458_008:0571a25": "行者，隨一一事得惡作罪。於藥所須器具雜",
    "T24n1458_008:0571a26": "物亦皆聽畜，謂函杓、大鉢、吸咽鼻筩。此筩",
    "T24n1458_008:0571a27": "法，長十二指，應以鐵作，或一[此/束]、雙[此/束]，吸咽",
    "T24n1458_008:0571a28": "入鼻可治諸疾。飲藥銅盞、貯藥之合、承足小",
    "T24n1458_008:0571a29": "枮斯等器物，咸不得以寶作。若須煖水應作",
    "T24n1458_008:0571b01": "鐵鎚，安鼻著鎖燒令極熱，投之於水。先置淨",
    "T24n1458_008:0571b02": "水、次安觸水，病人浸身。聽畜鐵槽及木槽",
    "T24n1458_008:0571b03": "等，煎藥所須用銅鐵釜。若營作時所須釜鑿",
    "T24n1458_008:0571b04": "鎌刀器物，杵石并軸須塗足等油及油器，此",
    "T24n1458_008:0571b05": "並應畜。器有三種：大者一抄，小者半抄，此內",
    "T24n1458_008:0571b06": "名中。諸雜類人既出家已，不應輒顯昔時",
    "T24n1458_008:0571b07": "技業，亦不得畜工巧器具。若先是醫人，聽",
    "T24n1458_008:0571b08": "畜針筩及盛刀子帒；若先書人，聽留墨瓶。又",
    "T24n1458_008:0571b09": "諸苾芻，為遮雨熱聽持傘蓋，其蓋應織竹縫",
    "T24n1458_008:0571b10": "葉及用布等，不應全白狀似人王，亦不雕飾",
    "T24n1458_008:0571b11": "及用孔雀毛等。若無雨熱即不應持。其柄不",
    "T24n1458_008:0571b12": "應寶作及塗赤色，亦不大長量與蓋等。若入",
    "T24n1458_008:0571b13": "聚落不應正擎，應偏持而去。若乞食時恐天",
    "T24n1458_008:0571b14": "雨者，亦應持行柄應護淨。初入村時應寄俗",
    "T24n1458_008:0571b15": "舍，乞食既了應取而還。為寒熱故，開皮革屣。",
    "T24n1458_008:0571b16": "若有棘刺沙礫之處，底應二重，足柔軟者不",
    "T24n1458_008:0571b17": "令生苦，乃至六重過便不合，富羅頂帽聽著",
    "T24n1458_008:0571b18": "無犯。又寒雪國著立播衣及厚大帔，隨意披",
    "T24n1458_008:0571b19": "服。為除極熱聽畜諸扇。此有二種，謂多羅",
    "T24n1458_008:0571b20": "葉及以衣角、或復竹等，並不應寶作，亦不用",
    "T24n1458_008:0571b21": "寶釘校雕裝。為遮蚊蟲聽作拂扇，或用麻紵",
    "T24n1458_008:0571b22": "白[疊*毛]破衣諸葉，其馬尾等不應為拂，若為僧",
    "T24n1458_008:0571b23": "伽受取無犯。為持瓶鉢聽畜網絡，若患肩痛",
    "T24n1458_008:0571b24": "應挂杖頭荷之而行。",
    "T24n1458_008:0571b25": "有二種人開許乘輿：一、謂老弱；二、謂病苦。諸",
    "T24n1458_008:0571b26": "有病人聽帶雜香及香塗身，不應入眾及為",
    "T24n1458_008:0571b27": "俗人說法，設有請喚亦不應往。若後病愈，並",
    "T24n1458_008:0571b28": "應除棄香熏之衣，咸須淨洗并身沐浴，方可",
    "T24n1458_008:0571b29": "如常。無病為者得惡作罪。或有信心以馨香",
    "T24n1458_008:0571c01": "物持來奉施，宜應受取安在床頭、或塗戶扇",
    "T24n1458_008:0571c02": "時以鼻嗅，能令眼明；華亦如是。或時施主",
    "T24n1458_008:0571c03": "請食之時，以諸塗香塗苾芻足，應受勿遮，食",
    "T24n1458_008:0571c04": "了之時即應洗去。若復有時為講誦故，踞師",
    "T24n1458_008:0571c05": "子座几案承足，案有塗香應將物替，方以足",
    "T24n1458_008:0571c06": "躡。餘義已了。言諸藥者是總摽，言此中所論",
    "T24n1458_008:0571c07": "但唯七日。言酥者，是牛羊等。摽油者，謂苣藤",
    "T24n1458_008:0571c08": "蔓菁及木榓等，并五種脂，如法澄濾。蜜謂，",
    "T24n1458_008:0571c09": "蜂蜜。糖謂蔗糖。此中酥者，亦攝生酥；糖攝石",
    "T24n1458_008:0571c10": "蜜。然諸病緣不過三種：謂風、熱、痰癊。此三",
    "T24n1458_008:0571c11": "種病，三藥能除。蜜及陳沙糖能除痰癊，酥與",
    "T24n1458_008:0571c12": "石蜜除黃熱病，油除風氣。稀糖一種能除三",
    "T24n1458_008:0571c13": "病。言七日者，舉其極時，中間多少隨意服之。",
    "T24n1458_008:0571c14": "言應自守持者，謂在時中先淨洗手受取其",
    "T24n1458_008:0571c15": "藥，對一苾芻置左手中，右手掩上作如是",
    "T24n1458_008:0571c16": "說：「具壽存念！我苾芻某甲有是病緣，此清",
    "T24n1458_008:0571c17": "淨藥我今守持，於七日內自服，及同梵行者。」",
    "T24n1458_008:0571c18": "如是至三。應知盡壽及以更藥，皆准此法而",
    "T24n1458_008:0571c19": "守持之。言觸宿而服者，謂得自觸共宿而食，",
    "T24n1458_008:0571c20": "不須更受。時、更、盡壽未越期限，皆無自觸等",
    "T24n1458_008:0571c21": "過。藥有二種：謂時、非時。從旦至中名之為時，",
    "T24n1458_008:0571c22": "過中已後總名非時，時與非時聽食無犯。言",
    "T24n1458_008:0571c23": "若過食者，八日已去名之為過，服食生犯故。",
    "T24n1458_008:0571c24": "此中犯者，若苾芻須酥藥等，或一、或多、或月",
    "T24n1458_008:0571c25": "一日、或於餘日得而守持，於七日中應服。若",
    "T24n1458_008:0571c26": "日欲滿，或時全棄、或與淨人、或與餘人、或求",
    "T24n1458_008:0571c27": "寂、或塗足等用，若異此者隨有少多，至八日",
    "T24n1458_008:0571c28": "時得捨墮罪。若月一日守持七日藥或一或",
    "T24n1458_008:0571c29": "多，至第二日更得餘藥，亦復守持隨意應食，",
    "T24n1458_008:0572a01": "至日欲滿准前處分。若不爾者，至八日時盡",
    "T24n1458_008:0572a02": "泥薩祇。如是乃至第七日得，由初日染，咸犯",
    "T24n1458_008:0572a03": "捨墮。既守持訖，應生心念：「我此藥七日當",
    "T24n1458_008:0572a04": "服。」若不標心服食，咽咽得惡作罪。若不須滿",
    "T24n1458_008:0572a05": "七日，欲少日守持者，可隨日而稱，此據極時",
    "T24n1458_008:0572a06": "故。言七日日滿作滿想疑，得泥薩祇。不滿作",
    "T24n1458_008:0572a07": "滿想疑，得惡作罪。不滿不滿想、滿不滿想無",
    "T24n1458_008:0572a08": "犯。為好容儀或著滋味、或求肥盛、或詐偽心",
    "T24n1458_008:0572a09": "服食諸藥，皆惡作罪。受七日藥正服之時，應",
    "T24n1458_008:0572a10": "告同梵行者，作如是語：「我已一日服藥訖，餘",
    "T24n1458_008:0572a11": "六日在，我當服之。」乃至七日皆應准知。上來",
    "T24n1458_008:0572a12": "已依別別學處隨有相應略說其事，次於三",
    "T24n1458_008:0572a13": "十事中總決其要，若苾芻隨犯一一泥薩祇",
    "T24n1458_008:0572a14": "罪。其物不捨、夜不為隔、罪不說悔，或於三中",
    "T24n1458_008:0572a15": "闕一不作，若更得餘物、或同類、或異類，謂諸",
    "T24n1458_008:0572a16": "衣物網絡水羅及腰絛等，但是出家沙門資",
    "T24n1458_008:0572a17": "具而受畜者，初入手時即得泥薩祇罪，由",
    "T24n1458_008:0572a18": "前罪勢相染生故。無犯者，謂物已捨、復為間",
    "T24n1458_008:0572a19": "隔、罪已說悔。言捨物者，謂持有犯物捨與無",
    "T24n1458_008:0572a20": "犯清淨苾芻。言間隔者，謂今日捨衣，至第三",
    "T24n1458_008:0572a21": "日明相出已方名為隔，由其中間全隔一日",
    "T24n1458_008:0572a22": "故。有處說云：「唯經一宿。」其罪說悔者，謂說露",
    "T24n1458_008:0572a23": "其罪。為三事已方取本物。捨物之時，咸對別",
    "T24n1458_008:0572a24": "人不應對眾，設令對眾亦不應共分此物，除",
    "T24n1458_008:0572a25": "第二鉢，此鉢令捨與眾故。諸衣服等對近圓",
    "T24n1458_008:0572a26": "人，金銀等寶對未近圓人及在家俗人，其七",
    "T24n1458_008:0572a27": "日藥對非近圓等，瞋奪他衣還彼奪處。凡捨",
    "T24n1458_008:0572a28": "物時所對之人，有其四種，謂：可委信不解律",
    "T24n1458_008:0572a29": "藏、或解律藏不可委信、或俱非、俱是。應持犯",
    "T24n1458_008:0572b01": "物對第四人而為捨法應如是說：「具壽存念！",
    "T24n1458_008:0572b02": "此是我物犯捨墮，今捨與具壽隨意所為。」此",
    "T24n1458_008:0572b03": "物如前作間隔已，應還彼苾芻，告言：「具壽！此",
    "T24n1458_008:0572b04": "是汝物，可隨意用。」犯罪苾芻應對一苾芻，隨",
    "T24n1458_008:0572b05": "其所應具威儀已，應如是說：「具壽存念！我苾",
    "T24n1458_008:0572b06": "芻某甲畜長衣，犯泥薩祇波逸底迦，及不敬",
    "T24n1458_008:0572b07": "教波逸底迦，各有方便突色訖里多罪(隨犯應說)。",
    "T24n1458_008:0572b08": "此所犯罪，我今於具壽前並皆發露說罪，",
    "T24n1458_008:0572b09": "我不覆藏。由發露說罪故得安樂，不發露說",
    "T24n1458_008:0572b10": "罪不安樂。」第二、第三亦如是說，彼應問言：",
    "T24n1458_008:0572b11": "「汝見罪不？」答言：「我見。」「將來諸戒能善護不？」",
    "T24n1458_008:0572b12": "答言「善護。」所對苾芻應云：「爾。」其說罪者報言：",
    "T24n1458_008:0572b13": "「善。」若受捨人得他物已不肯還者，應強奪取，",
    "T24n1458_008:0572b14": "此乃為作淨法故捨，非決心捨。諸餘捨法，准",
    "T24n1458_008:0572b15": "此應知。",
    "T24n1458_008:0572b16": "◎九十波逸底迦法",
    "T24n1458_008:0572b17": "總攝頌曰：",
    "T24n1458_008:0572b18": "　故妄及種子，　　不差并數食，",
    "T24n1458_008:0572b19": "　蟲水命伴行，　　傍生賊徒請。",
    "T24n1458_008:0572b20": "初別攝頌曰：",
    "T24n1458_008:0572b21": "　妄毀及離間，　　發舉說同聲，",
    "T24n1458_008:0572b22": "　說罪得上人，　　隨親輒輕毀。",
    "T24n1458_008:0572b23": "故妄語學處第一",
    "T24n1458_008:0572b24": "佛在王舍城竹林園中時，具壽羅怙羅，諸人",
    "T24n1458_008:0572b25": "來問世尊所在，妄說方處以惱於他。又因",
    "T24n1458_008:0572b26": "室羅伐城法手苾芻共南方善論義師，剋日",
    "T24n1458_008:0572b27": "論義，遂便詭詐而不往赴，欺誑於彼。由違",
    "T24n1458_008:0572b28": "心事覆藏煩惱，制斯學處。",
    "T24n1458_008:0572b29": "「若復苾芻，故妄語者，波逸底迦。」",
    "T24n1458_008:0572c01": "故者，是決定心，表非謬誤。言妄語者，謂對",
    "T24n1458_008:0572c02": "了知人違心異說，作詭誑言，名為妄語。此中",
    "T24n1458_008:0572c03": "妄語始從二種，極增至九。言九種者，謂五",
    "T24n1458_008:0572c04": "部罪及四破行。八謂三根及五部罪。七謂三",
    "T24n1458_008:0572c05": "根及四破行。六謂三時及以三根。五謂五部",
    "T24n1458_008:0572c06": "罪。四謂四破行。三謂三根。又有三種，謂妄語",
    "T24n1458_008:0572c07": "人生如是念：「我當妄語、我正妄語、我已妄語。」",
    "T24n1458_008:0572c08": "二謂正妄語時及妄語已。是故妄語極少唯",
    "T24n1458_008:0572c09": "二，無有一種成妄語者。言入波羅市迦妄語",
    "T24n1458_008:0572c10": "者，謂自稱言得上人法。入僧伽伐尸沙妄語",
    "T24n1458_008:0572c11": "者，謂以無根毀他淨行。入窣吐羅妄語者，謂",
    "T24n1458_008:0572c12": "在眾中非法說法。入突色訖里多妄語者，謂",
    "T24n1458_008:0572c13": "說戒時自知有犯，作覆藏心默然而住。入波",
    "T24n1458_008:0572c14": "逸底迦妄語者，除向所說四種妄語，諸餘妄",
    "T24n1458_008:0572c15": "語皆是波逸底迦，由罪事殊妄成五部。言波",
    "T24n1458_008:0572c16": "逸底迦者，謂是燒煮墮惡趣義。又波逸底迦",
    "T24n1458_008:0572c17": "但目於墮，燒煮指其墮處，雖復餘罪皆是其",
    "T24n1458_008:0572c18": "墮，依共許聲斯得墮稱。猶如瞿聲目其行義，",
    "T24n1458_008:0572c19": "於人等處行義亦通，眾許瞿聲，於牛處轉。",
    "T24n1458_008:0572c20": "墮亦如是，故無有過。又諸學處於方便位，皆",
    "T24n1458_008:0572c21": "悉許有不敬聖教波逸底迦，據斯少分墮義",
    "T24n1458_008:0572c22": "皆通。若實不見聞覺知，言見聞覺知，皆得墮",
    "T24n1458_008:0572c23": "罪。若忘不忘、或疑不疑、於不見等處有見等",
    "T24n1458_008:0572c24": "想、於見等處有不見等想，起決斷心違情而",
    "T24n1458_008:0572c25": "說；或於見等四事之中，更互而說；或時忘一",
    "T24n1458_008:0572c26": "餘皆不忘、或時疑一餘皆不疑，參雜而說，意",
    "T24n1458_008:0572c27": "欲迷彼。一一說時，各各得罪。起心欲誑，得責",
    "T24n1458_008:0572c28": "心罪。乃至發言前人未解，咸得對說惡作之",
    "T24n1458_008:0572c29": "罪。語所言事身亦表知，同得本罪。實見見想",
    "T24n1458_008:0573a01": "而言不見者，得根本罪。實見生疑便云：「我見。」",
    "T24n1458_008:0573a02": "或云：「不見。」得惡作罪。若實不見而有見想，說",
    "T24n1458_008:0573a03": "見無犯。若實不見而有疑心，便云：「我見。」得",
    "T24n1458_008:0573a04": "惡作罪。此皆由想有差別故而罪輕重，然",
    "T24n1458_008:0573a05": "於境事或有或無。若苾芻身著俗衣、或外道",
    "T24n1458_008:0573a06": "服，他有問言：「汝是何人？」答云：「俗人。」或云：「外",
    "T24n1458_008:0573a07": "道。」者，得波逸底迦。凡著外道服及作俗形者，",
    "T24n1458_008:0573a08": "得惡作罪。若作裸形外道容儀者，得窣吐羅",
    "T24n1458_008:0573a09": "罪。不由於此，便成捨學。無犯者，稱彼三根、依",
    "T24n1458_008:0573a10": "想陳說。此妄語罪，四支成犯：一、是苾芻；二、作",
    "T24n1458_008:0573a11": "妄心；三、說語分明；四、前人領解。所餘學處與",
    "T24n1458_008:0573a12": "言相應者，咸應類知。佛之弟子言常說實，不",
    "T24n1458_008:0573a13": "應為盟自雪，表他不信故；設被誣謗，亦不應",
    "T24n1458_008:0573a14": "作誓。",
    "T24n1458_008:0573a15": "毀訾語學處第二",
    "T24n1458_008:0573a16": "佛在室羅伐城給孤獨園，時六眾罵諸苾芻",
    "T24n1458_008:0573a17": "為攣跛等。由出家事不忍煩惱，制斯學處。",
    "T24n1458_008:0573a18": "「若復苾芻，毀訾語故，波逸底迦。」",
    "T24n1458_008:0573a19": "言毀訾語者，明所犯事。故者，第五轉聲目因",
    "T24n1458_008:0573a20": "起義，由此為因，得波逸底迦罪；若無故字，義",
    "T24n1458_008:0573a21": "不相屬。諸餘故字類此應知。若苾芻作毀",
    "T24n1458_008:0573a22": "訾意、或由瞋忿、或因傲慢，於苾芻處八種毀",
    "T24n1458_008:0573a23": "訾，不問前人生恥不生恥，咸皆有罪。言八種",
    "T24n1458_008:0573a24": "者，一、氏族；二、工巧；三、形相；四、疾病；五、破戒；",
    "T24n1458_008:0573a25": "六煩惱；七、無戒；八、非類。言氏族者，謂婆羅門、",
    "T24n1458_008:0573a26": "剎帝利、薜舍、戍達羅。若言：「汝是婆羅門、剎帝",
    "T24n1458_008:0573a27": "利種。」得惡作罪，由作毀他心故。若言：「婆羅門、",
    "T24n1458_008:0573a28": "剎帝利所有工巧汝當學之。」亦惡作罪。若言：",
    "T24n1458_008:0573a29": "「汝是薜舍、戍達羅種，或下賤所生。」皆得本罪。",
    "T24n1458_008:0573b01": "言工巧者，營業不同，復有多種，謂捕魚人、",
    "T24n1458_008:0573b02": "客縫人、鐵瓦、竹木、剃髮等人；舞樂、奴婢、賤品、",
    "T24n1458_008:0573b03": "傭賃，以斯等業譏罵前人；或言：「汝當學此。」或",
    "T24n1458_008:0573b04": "言：「汝當營作。」言形相者，謂攣跛、侏儒等。言疾",
    "T24n1458_008:0573b05": "病者，疥癩、癰疽等。言破戒者，謂五部罪等。言",
    "T24n1458_008:0573b06": "煩惱者，謂瞋恨惱嫉等。言無戒者，謂先犯重",
    "T24n1458_008:0573b07": "人，謂求寂時及近圓後而犯重禁、或近圓日",
    "T24n1458_008:0573b08": "眾不和合，是賊住人、半擇迦類、壞苾芻尼、或",
    "T24n1458_008:0573b09": "是非人狂心惱逼聾盲瘖瘂。此等諸事毀訾",
    "T24n1458_008:0573b10": "他人，若實若虛，他領解時咸得本罪。言非",
    "T24n1458_008:0573b11": "類者，如言：「汝是苾芻尼、式叉摩拏、室羅末",
    "T24n1458_008:0573b12": "尼羅、室羅末尼離。」皆得惡作罪。若毀苾芻",
    "T24n1458_008:0573b13": "尼乃至俗人，咸得惡作。若苾芻尼毀苾芻",
    "T24n1458_008:0573b14": "尼時，亦得墮罪；若毀苾芻等，得惡作罪；若求",
    "T24n1458_008:0573b15": "寂等，於苾芻等以上諸事而毀訾言，咸得惡",
    "T24n1458_008:0573b16": "作。諸餘學處類此應知。對中方人作邊地語、",
    "T24n1458_008:0573b17": "對邊地人作中方語，若他解者得根本罪；若",
    "T24n1458_008:0573b18": "不解者得惡作罪。為書印等亦皆惡作。此事",
    "T24n1458_008:0573b19": "此事想，於六句中四犯、二無犯。其無犯者，若",
    "T24n1458_008:0573b20": "以種姓簡名而說，謂婆羅門苾芻某甲。又無",
    "T24n1458_008:0573b21": "犯者，先非惡心錯誤而說、或為教誨意、或作",
    "T24n1458_008:0573b22": "饒益心，犯緣同上。",
    "T24n1458_008:0573b23": "離間語學處第三",
    "T24n1458_008:0573b24": "佛在室羅伐城給孤獨園，因六眾苾芻依門",
    "T24n1458_008:0573b25": "徒事。由攝受門徒煩惱，制斯學處。",
    "T24n1458_008:0573b26": "「若復苾芻，離間語故，波逸底迦。」",
    "T24n1458_008:0573b27": "言苾芻離間語故者，謂作惡心令他離間而",
    "T24n1458_008:0573b28": "發其語，或求資生、或作無益、或性嫉妬、或",
    "T24n1458_008:0573b29": "為福業事，謂讀誦依止等。若苾芻於一離一、",
    "T24n1458_008:0573c01": "於一離二、於一離多、於一離眾；或於二離一",
    "T24n1458_008:0573c02": "等，乃至於眾離眾，句亦如是。然於此中事有",
    "T24n1458_008:0573c03": "輕重，罪名無別。若苾芻有離間意，向餘苾芻",
    "T24n1458_008:0573c04": "作毀訾語，欲令鬪諍，言：「某甲苾芻曾於某處，",
    "T24n1458_008:0573c05": "數作如是不饒益語。」作此語時得惡作罪。若",
    "T24n1458_008:0573c06": "以氏族等而陳說者，隨事輕重得罪不同。為",
    "T24n1458_008:0573c07": "離間語時，令他解了便得本罪，不要待他為",
    "T24n1458_008:0573c08": "離間事，或身在空前人在地、或身在地前人",
    "T24n1458_008:0573c09": "處空、或身在界內他在界外、或身在界外他",
    "T24n1458_008:0573c10": "在界內、或俱界內、或俱界外，皆得本罪。若離",
    "T24n1458_008:0573c11": "授學人同善苾芻、或於求寂離間苾芻、或復",
    "T24n1458_008:0573c12": "翻此及先犯人等，並得惡作。為離間意他不",
    "T24n1458_008:0573c13": "了時，但惡作罪。此事此事想，六句如上。其無",
    "T24n1458_008:0573c14": "犯者，作利益心、或於惡友令其離間，犯緣",
    "T24n1458_008:0573c15": "同上。",
    "T24n1458_008:0573c16": "發舉殄諍羯磨學處第四",
    "T24n1458_008:0573c17": "佛在室羅伐城給孤獨園，時六眾苾芻如法",
    "T24n1458_008:0573c18": "羯磨，殄諍已而更發舉。由起諍事不忍煩",
    "T24n1458_008:0573c19": "惱，制斯學處。",
    "T24n1458_008:0573c20": "「若復苾芻，知和合僧伽如法斷諍事已，後於",
    "T24n1458_008:0573c21": "羯磨更發舉者，波逸底迦。」",
    "T24n1458_008:0573c22": "言知者，謂知羯磨事是如法，或自能知、或因",
    "T24n1458_008:0573c23": "他知。言和合者，非是別住也，謂諸苾芻界內",
    "T24n1458_008:0573c24": "和合現前作法，應與欲者與欲、應呵者不呵。",
    "T24n1458_008:0573c25": "有十四人是不應呵：一、愚小者，謂思其惡思",
    "T24n1458_008:0573c26": "說其惡說，不應為事而強為之。二、無知者，謂",
    "T24n1458_008:0573c27": "不持三藏。三、不分明者，謂不閑文義。四、不",
    "T24n1458_008:0573c28": "善巧者，於諸言義不善分別。五、無羞恥者，謂",
    "T24n1458_008:0573c29": "犯波羅市迦。六、有瑕隙者，謂曾鬪諍人。七、在",
    "T24n1458_008:0574a01": "界外者，謂居界外或雖界內而離聞處。八、異",
    "T24n1458_008:0574a02": "居者，謂居界內而處於空。九、治罰者，謂在界",
    "T24n1458_008:0574a03": "內被眾捨置。十、言無軌則者，謂具口四過。十",
    "T24n1458_008:0574a04": "一、捨威儀者，謂從座起去。十二、不住本性者，",
    "T24n1458_008:0574a05": "謂苾芻學處不肯勤修，於非所為而常樂作。",
    "T24n1458_008:0574a06": "十三、盡形治者，謂授學人。十四、眾為作如法",
    "T24n1458_008:0574a07": "羯磨。何者是應呵人？謂清淨人，言有軌則，住",
    "T24n1458_008:0574a08": "在眾中威儀不捨，住本性人。若秉非法羯磨",
    "T24n1458_008:0574a09": "呵並成呵，雖為其人秉如法事，情不樂欲",
    "T24n1458_008:0574a10": "呵亦成呵，如差十二種：若求寂及正學女為",
    "T24n1458_008:0574a11": "受具時、或求寂女與二六法及與遍住，乃",
    "T24n1458_008:0574a12": "至出罪，若解其事呵亦成呵。言僧伽者，謂四",
    "T24n1458_008:0574a13": "人等，若少一人非僧伽故，作法不成。若以授",
    "T24n1458_008:0574a14": "學人而足眾數、或以俗人、或扇侘類、或先犯",
    "T24n1458_008:0574a15": "重、或壞尼者、或造無間、或是外道、或歸外道",
    "T24n1458_008:0574a16": "者、或賊住者、或眾不和、或不共住、或行遍",
    "T24n1458_008:0574a17": "住、或是聾人、或不解語、或黨足非黨、或",
    "T24n1458_008:0574a18": "復翻此、或眾在地彼在空中、或時翻此，用如",
    "T24n1458_008:0574a19": "此等足眾數者，不成作法，得惡作罪。若眾為",
    "T24n1458_008:0574a20": "眾作羯磨者，得窣吐羅罪，以是破僧方便故。",
    "T24n1458_008:0574a21": "言如法者，謂如佛所說法如人和，名為如法。",
    "T24n1458_008:0574a22": "若異此者，名為非法。此有五種：一、非法別；二、",
    "T24n1458_008:0574a23": "非法和；三、如法別；四、似法別；五、似法和。言非",
    "T24n1458_008:0574a24": "法者，謂不合解而解，或白二、白四不作白而",
    "T24n1458_008:0574a25": "作羯磨，或復翻此，是名非法。言似法者，謂不",
    "T24n1458_008:0574a26": "合羯磨而作羯磨、或前作羯磨後作白，是名",
    "T24n1458_008:0574a27": "似法。羯磨之法，過便成就、減則不成，若以授",
    "T24n1458_008:0574a28": "學人等為行籌者，應知此亦不成羯磨。若為",
    "T24n1458_008:0574a29": "作捨置羯磨，當時睡者聞白亦成，若睡眠入",
    "T24n1458_008:0574b01": "定人但得聞白咸成足數，或時合眾既作白",
    "T24n1458_008:0574b02": "已並皆睡者亦成捨置；若於睡時而作白者，",
    "T24n1458_008:0574b03": "不成捨置。若作白時有難事起，乃至一人得",
    "T24n1458_008:0574b04": "聞其白，亦成捨置。乃至七種羯磨有成不成，",
    "T24n1458_008:0574b05": "准上應說。苾芻羯磨，望苾芻尼所作羯磨，其",
    "T24n1458_008:0574b06": "事皆別，唯除二部共所作法。言諍事者，事是",
    "T24n1458_008:0574b07": "諍所依，由託此事諍競便生。諍有四種：一、",
    "T24n1458_008:0574b08": "評論諍事；二、非言諍事；三、犯罪諍事；四、",
    "T24n1458_008:0574b09": "作事諍事。此中差別有其多種，如廣文說。",
    "T24n1458_008:0574b10": "言如法斷諍事已除滅者，謂事消殄。言發",
    "T24n1458_008:0574b11": "舉者，謂於其諍善為斷訖，惡心遮止欲毀破",
    "T24n1458_008:0574b12": "故，名為發舉。此中犯者。若知此評論諍",
    "T24n1458_008:0574b13": "事、或餘諍事如法除殄，為除殄想、或復生疑",
    "T24n1458_008:0574b14": "而毀更發舉，得波逸底迦。不如法殄作如",
    "T24n1458_008:0574b15": "法想疑而遮止者，得惡作罪。法與非法作非",
    "T24n1458_008:0574b16": "法想而發舉時，二俱非犯。有五種人發舉",
    "T24n1458_008:0574b17": "羯磨：一、是主人；二、秉法人；三與欲人；四、述",
    "T24n1458_008:0574b18": "情見人；五、是客人。於所秉事若初中後咸悉",
    "T24n1458_008:0574b19": "知者，名為主人。當時眾內秉羯磨者，名秉法",
    "T24n1458_008:0574b20": "人。有緣不集名與欲人。於此諍中宣陳己見，",
    "T24n1458_008:0574b21": "名述情見人。有五種人非法宣陳己見：一、別",
    "T24n1458_008:0574b22": "部住人；二、未近圓人；三、已被治人；四、法所被",
    "T24n1458_008:0574b23": "人；五、犯重人。此五言時咸非應法。若於初中",
    "T24n1458_008:0574b24": "後不能了知，名之為客。前三發舉，便得本",
    "T24n1458_008:0574b25": "罪；後二破時，但得惡作。苾芻毀尼，亦得惡",
    "T24n1458_008:0574b26": "作。若發舉時，以言告彼前人知解，便得本",
    "T24n1458_008:0574b27": "罪。",
    "T24n1458_008:0574b28": "與女人說法過五六語學處第五",
    "T24n1458_008:0574b29": "佛在室羅伐城給孤獨園，時鄔陀夷苾芻善",
    "T24n1458_008:0574c01": "知身相，見諸女人說其陰處，有異記驗因為",
    "T24n1458_008:0574c02": "說法，招致譏嫌，遂便遮制。由觀利益，復更開",
    "T24n1458_008:0574c03": "聽齊五六句。時六眾苾芻故增句說，以獼猴",
    "T24n1458_008:0574c04": "等為有智人，因說法事婬染過限，待緣譏嫌",
    "T24n1458_008:0574c05": "煩惱，制斯學處。",
    "T24n1458_008:0574c06": "「若復苾芻，為女人說法過五六語，除有智男",
    "T24n1458_008:0574c07": "子，波逸底迦。」",
    "T24n1458_008:0574c08": "言女人者，謂能解知善惡言義。言法者，謂是",
    "T24n1458_008:0574c09": "如來親所宣說，或聲聞所說亦名為法。言過",
    "T24n1458_008:0574c10": "者，謂於五六語更多為說。言五六者，五謂五",
    "T24n1458_008:0574c11": "蘊，如言色是無常，受想行識亦復無常。六謂",
    "T24n1458_008:0574c12": "六根，如言眼是無常，乃至意亦無常。五六相",
    "T24n1458_008:0574c13": "應所有言語，名五六語。此中犯者，謂過五至",
    "T24n1458_008:0574c14": "六、過六至七。其無犯者，對有智男子，謂是人",
    "T24n1458_008:0574c15": "趣識善惡言、或在家人、或出家者，言說容",
    "T24n1458_008:0574c16": "儀皆無婬濫，名有智人。又有釋云：「設對女人",
    "T24n1458_008:0574c17": "說亦無犯。猶如捨戒對有智男，雖曰女人智",
    "T24n1458_008:0574c18": "同男子，由對此女無邪說故。」又無犯者，謂於",
    "T24n1458_008:0574c19": "閣上為說五語，下至中層足成六語，下至地",
    "T24n1458_008:0574c20": "時加至七語。此由處別，雖說無犯。或時彼女",
    "T24n1458_008:0574c21": "所誦之業過數諮問、或是聰明轉生疑問、或",
    "T24n1458_008:0574c22": "苾芻語吃、或性急頻言、若答若過並皆無犯。",
    "T24n1458_008:0574c23": "無智男子無想及疑等、若過五六語作過五",
    "T24n1458_008:0574c24": "六想疑境想，句數如上應思。若半擇迦等、或",
    "T24n1458_008:0574c25": "無識知人、或蔑戾車、或眠醉入定、或愚憃、",
    "T24n1458_008:0574c26": "或男無欲意女有染心、或時翻此，皆得惡作。",
    "T24n1458_008:0574c27": "縱是聰敏，亦不應說。◎",
    "T24n1458_008:0574c28": "根本薩婆多部律攝卷第八"
}