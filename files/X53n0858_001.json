{
    "X53n0858_001:0932b06": "No. 858-A",
    "X53n0858_001:0932b07": " 因明入正理論直疏敘",
    "X53n0858_001:0932b08": "[0932b08] 夫三相立因。徹諸法之本因。五聲定理。入諸法之正",
    "X53n0858_001:0932b09": "理。故三支無過。宗藉能所以肇因。多理極成。喻假異",
    "X53n0858_001:0932b10": "同而生果。若能立俱真。能破俱偽。雖秦儀之辯。莫能",
    "X53n0858_001:0932b11": "斥其非。盧駱之文。莫能飾其過。繇是毀呰魔外&#x9244;鍱。",
    "X53n0858_001:0932b12": "以是而偃伏。導引天人金輪。以是而依崇。所謂言生",
    "X53n0858_001:0932b13": "智了。正顯邪摧。自悟悟他靡越于此。故於曲女城中。",
    "X53n0858_001:0932b14": "立唯識量。十有八日。列國群賢無敢譸議。詎非因明",
    "X53n0858_001:0932b15": "證真之力歟。原其茲論。自奘師始譯。永明繼陳。漸爾",
    "X53n0858_001:0932b16": "鮮聞。邈焉垂絕。高原大師遠續餘光。志興厥旨。慨其",
    "X53n0858_001:0932b17": "義趣隱微。初學臨文難曉。以質直詞。疏通蹊逕。令諸",
    "X53n0858_001:0932b18": "覽者。眼底無全牛矣。余企慕斯文。慶逢法席。愧無所",
    "X53n0858_001:0932b19": "諳。為師&#x76B7;吹。冀諸同志。無泯斯因。",
    "X53n0858_001:0932b20": "[0932b20] 萬曆歲次壬子端陽前二日武林後學大善和南書",
    "X53n0858_001:0932b21": "於南屏山中",
    "X53n0858_001:0932c02": "No. 858",
    "X53n0858_001:0932c03": "因明入正理論直疏",
    "X53n0858_001:0932c05": "商羯羅主菩薩 造",
    "X53n0858_001:0932c06": "三藏法師 玄奘 譯",
    "X53n0858_001:0932c07": "西蜀沙門 明昱 疏",
    "X53n0858_001:0932c08": "[0932c08] △將釋此論。科文分四。一釋題目。二釋論主。三釋",
    "X53n0858_001:0932c09": "譯師。四釋論文。且初釋題目。",
    "X53n0858_001:0932c10": "[0932c10] 因者。格諸法之比量。明者。照諸法之正智。非正智",
    "X53n0858_001:0932c11": "無以照諸法本因。非比量無以格諸法自相。是以",
    "X53n0858_001:0932c12": "據比量正智能入諸法正理也。故論主以極成有",
    "X53n0858_001:0932c13": "法極成能別為宗。&#x5FA7;是宗法為因。顯因同品為喻。",
    "X53n0858_001:0932c14": "豈非因明入正理乎&#x8462;因。者是比量義。而有三支。",
    "X53n0858_001:0932c15": "以三支比量為因。名因言生智了為果名明。趨進",
    "X53n0858_001:0932c16": "得本名入。簡別偏邪名正。諸法自相名理。賓主較",
    "X53n0858_001:0932c17": "言名論。故云因明入正理論。斯乃觀察義中秘鍵",
    "X53n0858_001:0932c18": "關鑰。權衡智畔妙轉靈樞。詮論量之指歸。敘折邪",
    "X53n0858_001:0932c19": "之軌式。苟於一法因明。入一法正理。萬法因明。入",
    "X53n0858_001:0932c20": "萬法正理。正理既得。正智昭然。如是則能徹窮諸",
    "X53n0858_001:0932c21": "法源頭。事事無礙。豈易言哉。但患見諦不親。立量",
    "X53n0858_001:0932c22": "不真耳。或謂斯典無宜於此方。愚未能知也。[0932c22] △一",
    "X53n0858_001:0932c23": "釋題目竟。下二釋論主。",
    "X53n0858_001:0932c24": "[0932c24] 商羯羅主菩薩造",
    "X53n0858_001:0933a01": "[0933a01] 梵語商羯羅。此云天。主者唐言也。譯師存梵兼唐",
    "X53n0858_001:0933a02": "為名。故云天主。菩薩者。梵語從略。若具足。應云菩",
    "X53n0858_001:0933a03": "提薩埵。菩提云覺。薩埵云情。以論主自既覺已。復",
    "X53n0858_001:0933a04": "覺有情。故以菩提薩埵稱之。今從略。唯名菩薩。造",
    "X53n0858_001:0933a05": "者為也。雖義祖先覺。又從自製。故云造也。[0933a05] △二釋",
    "X53n0858_001:0933a06": "論主竟。下三釋譯師。",
    "X53n0858_001:0933a07": "[0933a07] 三藏法師玄奘譯",
    "X53n0858_001:0933a08": "[0933a08] 三藏者。經律論也。經以貫理。律以嚴戒。論較是非",
    "X53n0858_001:0933a09": "簡別邪正。法師俱善。故以三藏稱之。既善三藏。為",
    "X53n0858_001:0933a10": "人所師。復以法師為名耳。[0933a10] △三釋譯師竟。下四釋",
    "X53n0858_001:0933a11": "論文分三。一總標。二通釋。三結顯。且初總標。",
    "X53n0858_001:0933a12": " 能立與能破  及似唯悟他  現量與比量",
    "X53n0858_001:0933a13": " 及似唯自悟",
    "X53n0858_001:0933a14": "[0933a14] 此頌一論之綱宗。揭示八門二益之梗&#x69E9;。欲令學",
    "X53n0858_001:0933a15": "者知其要也。能立者。三支無過。能破者。正顯其非。",
    "X53n0858_001:0933a16": "似能立者。三十三種過隨之。似能破者。不定不成",
    "X53n0858_001:0933a17": "等謬斥。現量者。謂離名言所有分別。比量者。謂藉",
    "X53n0858_001:0933a18": "眾相而觀於義。似現量者。於義異轉。似比量者。不",
    "X53n0858_001:0933a19": "能正解。唯悟他者。以前四門。俱是顯示益他之義。",
    "X53n0858_001:0933a20": "故云悟他。唯自悟者。以後四門。俱是自證自解境",
    "X53n0858_001:0933a21": "界。故云自悟。是以八門二益。總該一論之旨矣。",
    "X53n0858_001:0933a22": "[0933a22] 如是總攝諸論要義。",
    "X53n0858_001:0933a23": "[0933a23] 結成頌中所詮。該諸論之要義也。[0933a23] △一總標竟。下",
    "X53n0858_001:0933a24": "二通釋分八。一能立門。二似能立門。三現量門。四",
    "X53n0858_001:0933b01": "比量門。五似現量門。六似比量門。七能破門。八似",
    "X53n0858_001:0933b02": "能破門。一又分三。一總標能立。二別釋三支。三結",
    "X53n0858_001:0933b03": "成立義。且初總標能立。",
    "X53n0858_001:0933b04": "[0933b04] 此中宗等多言。名為能立。由宗因喻多言。開示諸有",
    "X53n0858_001:0933b05": "問者未了義故。",
    "X53n0858_001:0933b06": "[0933b06] 謂此能立門中所詮宗因喻之多言無過。名為能",
    "X53n0858_001:0933b07": "立。問。何用三支。方為能立。答。由宗因喻多言。方能",
    "X53n0858_001:0933b08": "開示諸有問者未了義故。謂諸問者。不了諸法本",
    "X53n0858_001:0933b09": "因。於常無常等宗。猶豫不決。論主立三支比量。使",
    "X53n0858_001:0933b10": "知因為宗法。喻為明訓。於無常等宗。了然自決矣。",
    "X53n0858_001:0933b11": "又宗因喻。各有多理。名為多言。宗中多言有九。一",
    "X53n0858_001:0933b12": "現量不相違。二比量不相違。三自教不相違。四世",
    "X53n0858_001:0933b13": "間不相違。五自語不相違。六能別宗體極成。七所",
    "X53n0858_001:0933b14": "別宗依極成。八能所俱極成。九無相符極成。因中",
    "X53n0858_001:0933b15": "多言有三。一能成。二決定。三不相違。能成有四。一",
    "X53n0858_001:0933b16": "兩俱能成。立敵共許故。二隨一能成敵者亦許故",
    "X53n0858_001:0933b17": "三決定能成。無猶豫故。四所依能成。有有法故。決",
    "X53n0858_001:0933b18": "定有六。一決定非共。因於異品無故。二決定非不",
    "X53n0858_001:0933b19": "共。因於同品有故。三決定非同品一分轉。異品&#x5FA7;",
    "X53n0858_001:0933b20": "轉。四決定非異品一分轉。唯許同品宜&#x5FA7;轉。五決",
    "X53n0858_001:0933b21": "定非俱品一分轉。六決定非相違。不相違有四。一",
    "X53n0858_001:0933b22": "因不相違法自相。二因不相違法差別。三因不相",
    "X53n0858_001:0933b23": "違有法自相。四因不相違有法差別。喻中多言有",
    "X53n0858_001:0933b24": "二。一同喻。二異喻。一同喻有五。一同喻能成因。二",
    "X53n0858_001:0933c01": "同喻能成宗。三宗因俱能成。四三支配合辭。五辭",
    "X53n0858_001:0933c02": "不顛倒合。二異喻有五。一異喻能遣宗。二異喻能",
    "X53n0858_001:0933c03": "遣因。三宗因俱能遣。四三支配離辭。五辭不顛倒",
    "X53n0858_001:0933c04": "離。應知多言。皆理為過。則三十三過名似能立。反",
    "X53n0858_001:0933c05": "過為理。亦三十三理名真能立。故龍樹云。即此多",
    "X53n0858_001:0933c06": "言。說名能立。及似能立。隨其所應。為開悟他。說此",
    "X53n0858_001:0933c07": "能立。及似能立。[0933c07] △一總標能立竟。下二別釋三支",
    "X53n0858_001:0933c08": "分三。一釋宗。二釋因。三釋喻。且初釋宗。",
    "X53n0858_001:0933c09": "[0933c09] 此中宗者。謂極成有法。極成能別。差別性故。隨自樂",
    "X53n0858_001:0933c10": "為。所成立性。是名為宗。如有成立聲是無常。",
    "X53n0858_001:0933c11": "[0933c11] 法不孤起。仗境方生。凡所立宗。須前陳一法為宗",
    "X53n0858_001:0933c12": "依。法中無過。故云極成有法。推尋此法。是真是妄。",
    "X53n0858_001:0933c13": "常無常等。立為宗旨。以能辯別此法無謬。故云極",
    "X53n0858_001:0933c14": "成能別。後陳宗體既為能別。則前陳宗依為所別",
    "X53n0858_001:0933c15": "也。又宗者本也。導也崇也。立宗為本。則導引眾義",
    "X53n0858_001:0933c16": "崇之。故立無常為宗。因喻亦宜無常。立常為宗。因",
    "X53n0858_001:0933c17": "喻亦宜為常。是立宗無過。故云極成能別也。差別",
    "X53n0858_001:0933c18": "性故隨自樂為者。謂前陳有法中有差別義。隨自",
    "X53n0858_001:0933c19": "意樂取一義為宗。如以玉為前陳有法成立宗依。",
    "X53n0858_001:0933c20": "論玉之質為堅。玉之色為白。是為差別性。於差別",
    "X53n0858_001:0933c21": "中。立堅立白。隨自樂為也。所成立性是名為宗者。",
    "X53n0858_001:0933c22": "釋成宗體也。所成立者。即宗之名。對後因說。名所",
    "X53n0858_001:0933c23": "成立。以宗為所成。由因為能成。謂雖立宗。其理未",
    "X53n0858_001:0933c24": "確。必舉因成。宗義方定。故以因為能成立。宗為所",
    "X53n0858_001:0934a01": "成立也。復舉例云。如立聲為前陳有法。是無常為",
    "X53n0858_001:0934a02": "宗。聲有生滅。理必無常。是為極成。[0934a02] △一釋宗竟。下",
    "X53n0858_001:0934a03": "二釋因。",
    "X53n0858_001:0934a04": "[0934a04] 因有三相。何等為三。謂&#x5FA7;是宗法性。同品定有性。異",
    "X53n0858_001:0934a05": "品&#x5FA7;無性。云何名為同品異品。謂所立法均等義品。",
    "X53n0858_001:0934a06": "說名同品。如立無常。瓶等無常。是名同品。異品者。謂",
    "X53n0858_001:0934a07": "於是處。無其所立。若有是常。見非所作。如&#x8657;空等。此",
    "X53n0858_001:0934a08": "中所作性。或勤勇無間所發性。&#x5FA7;是宗法。於同品定",
    "X53n0858_001:0934a09": "有性。異品&#x5FA7;無性。是無常等因。",
    "X53n0858_001:0934a10": "[0934a10] 因是宗之法性。故以宗法為因。品是一切義名。都",
    "X53n0858_001:0934a11": "以三支名品。定有&#x5FA7;無。俱顯因性。因有三相者。謂",
    "X53n0858_001:0934a12": "俱品同品異品也。言&#x5FA7;是宗法性者。是顯俱品義。",
    "X53n0858_001:0934a13": "以同品之因。唯&#x5FA7;同品之宗。異品之因。唯&#x5FA7;異品",
    "X53n0858_001:0934a14": "之宗。名&#x5FA7;是宗法。故龍樹以&#x5FA7;是宗法為俱品。同",
    "X53n0858_001:0934a15": "品定有性異品&#x5FA7;無性者。謂同品之因定有。於異",
    "X53n0858_001:0934a16": "品中&#x5FA7;無。以同品之因不轉異品。是為無過。云何",
    "X53n0858_001:0934a17": "下。雙徵。謂所下。別釋。言所立法者。即是所成立之",
    "X53n0858_001:0934a18": "宗。謂宗與因。其義均平。是同品義。如立下。舉例。謂",
    "X53n0858_001:0934a19": "立無常為宗。瓶等為喻。以瓶等是無常義故。是名",
    "X53n0858_001:0934a20": "同品者。結成所立之宗。同於瓶等喻也。異品下。別",
    "X53n0858_001:0934a21": "釋異品。謂於是處無其所立者。謂異品因處。無同",
    "X53n0858_001:0934a22": "品所立之宗。若有是常者。謂異品處若有所立。定",
    "X53n0858_001:0934a23": "是常法。故立異品三支云。是常為宗。見非所作為",
    "X53n0858_001:0934a24": "因。如&#x8657;空等喻。以常宗異無常。非所作性異於所",
    "X53n0858_001:0934b01": "作。&#x8657;空等喻異於瓶等。故名異品。此中下。結成因",
    "X53n0858_001:0934b02": "義。言所作性者。謂有為法。是所作性。殷勤勇猛無",
    "X53n0858_001:0934b03": "間所發。亦是所作義故。&#x5FA7;是宗法者。謂上所作性。",
    "X53n0858_001:0934b04": "於無常宗為同品。於常宗為異品。故名&#x5FA7;是宗法。",
    "X53n0858_001:0934b05": "於同品定有性異品&#x5FA7;無性者。意謂無常為宗。則",
    "X53n0858_001:0934b06": "所作性同有異無。若常為宗。則所作性同無異有。",
    "X53n0858_001:0934b07": "同品有故。&#x5FA7;於同品。異品有故。&#x5FA7;於異品。故論云",
    "X53n0858_001:0934b08": "無常等者。等於常宗。結顯此因&#x5FA7;無常宗之同品。",
    "X53n0858_001:0934b09": "亦&#x5FA7;常宗之異品。故云&#x5FA7;是宗法。[0934b09] △二釋因竟。下",
    "X53n0858_001:0934b10": "三釋喻。",
    "X53n0858_001:0934b11": "[0934b11] 喻有二種。一者同法。二者異法。同法者。若於是處。顯",
    "X53n0858_001:0934b12": "因同品。決定有性。謂若所作。見彼無常。譬如瓶等。異",
    "X53n0858_001:0934b13": "法者。若於是處。說所立無。因&#x5FA7;非有。謂若是常。見非",
    "X53n0858_001:0934b14": "所作。如&#x8657;空等。此中常言。表非無常。非所作言。表無",
    "X53n0858_001:0934b15": "所作。如有非有。說名非有。",
    "X53n0858_001:0934b16": "[0934b16] 一同法者。法即宗因。宗依名有法。宗體但名法。因",
    "X53n0858_001:0934b17": "名宗法。故宗因俱名法。以喻必同同品宗因。故名",
    "X53n0858_001:0934b18": "同法。二異法者。謂異品喻。雖同異品之宗因。必不",
    "X53n0858_001:0934b19": "同於同品之法。故名異法。同法者下。釋成同喻之",
    "X53n0858_001:0934b20": "義。若於是處者。即同法喻處也。顯因同品者。顯能",
    "X53n0858_001:0934b21": "成立之因。同於喻也。決定有性者。謂同法喻中。決",
    "X53n0858_001:0934b22": "定有同品之因性。謂若下。舉例。以所作性故之因。",
    "X53n0858_001:0934b23": "見彼無常之宗。譬如瓶等為喻。異法者下。釋成異",
    "X53n0858_001:0934b24": "喻。是處者。即異喻之處。說所立無者。謂無同品所",
    "X53n0858_001:0934c01": "立之宗。因&#x5FA7;非有者。謂同品之因。於異品中。&#x5FA7;非",
    "X53n0858_001:0934c02": "有故。復立異品云。謂若是常為宗。見非所作為因。",
    "X53n0858_001:0934c03": "如&#x8657;空等為喻。此中不。釋成異品異於同品之義。",
    "X53n0858_001:0934c04": "謂此異品中常宗之言。表非同品無常之宗。非所",
    "X53n0858_001:0934c05": "作言。表無同品所作之因。如有下。舉例釋成同品",
    "X53n0858_001:0934c06": "異品義。謂如有有。必有非有。言有即同品。非有即",
    "X53n0858_001:0934c07": "異品。以異品中非有同品之義。故說異品名為非",
    "X53n0858_001:0934c08": "有。故下論云。對彼有論。有即同品。對非有論。即對",
    "X53n0858_001:0934c09": "異品。[0934c09] △三釋喻竟。通上二別釋三支竟。下三結成",
    "X53n0858_001:0934c10": "立義。",
    "X53n0858_001:0934c11": "[0934c11] 已說宗因等如是多言。開悟他時。說名能立。如說聲",
    "X53n0858_001:0934c12": "無常者。是立宗言。所作性故者。是宗法言。若是所作。",
    "X53n0858_001:0934c13": "見彼無常。如瓶等者。是隨同品言。若是其常。見非所",
    "X53n0858_001:0934c14": "作。如&#x8657;空者。是遠離言。惟此三分。說名能立。",
    "X53n0858_001:0934c15": "[0934c15] 已說下。謂前已立三支無過。開曉於人。故名能立。",
    "X53n0858_001:0934c16": "如說下。釋成所立三支名義。原於立宗。必先有法",
    "X53n0858_001:0934c17": "為宗依。故舉聲為前陳。推聲之體無常。非實有性。",
    "X53n0858_001:0934c18": "故立後陳無常為宗。是為立宗言也。聲有所作。理",
    "X53n0858_001:0934c19": "必無常。無常之宗。法於所作。故云所作性故者。是",
    "X53n0858_001:0934c20": "宗法言為因也。若是所作下。舉合詞明同品。因明",
    "X53n0858_001:0934c21": "之法。合必先能後所。離則先所後能。故云若是所",
    "X53n0858_001:0934c22": "作者是先舉能成立之因。見彼無常者次合所成",
    "X53n0858_001:0934c23": "立之宗。然後合喻故如瓶等。是隨同品言者。結成",
    "X53n0858_001:0934c24": "合詞。若是其常下。舉離詞明異品。離則先所後能",
    "X53n0858_001:0935a01": "故先舉所成立之常宗。次陳能成立之非所作因",
    "X53n0858_001:0935a02": "然後舉喻。如&#x8657;空等。謂是遠離言者。結成離詞。復",
    "X53n0858_001:0935a03": "總結云。唯此宗因喻之三分無過。說名能立。[0935a03] △三",
    "X53n0858_001:0935a04": "結成立義竟。通上一釋能立門竟。下二釋似能立",
    "X53n0858_001:0935a05": "門分四。一釋似宗。二釋似因。三釋似喻。四結前科。",
    "X53n0858_001:0935a06": "一釋似宗分二。一總標帶過。",
    "X53n0858_001:0935a07": "[0935a07] 唯樂成立。由與現量等相違。故名似立宗。謂現量相",
    "X53n0858_001:0935a08": "違。比量相違。自教相違。世間相違。自語相違。能別不",
    "X53n0858_001:0935a09": "極成。所別不極成。俱不極成。相符極成。",
    "X53n0858_001:0935a10": "[0935a10] 雖樂下。總標似宗。謂現量下。明九種帶過。[0935a10] △一總",
    "X53n0858_001:0935a11": "標帶過竟。下二別釋九種。",
    "X53n0858_001:0935a12": "[0935a12] 此中現量相違者。如說聲。非所聞。",
    "X53n0858_001:0935a13": "[0935a13] 一釋現量相違過。謂現量者。取境清明。不帶名言",
    "X53n0858_001:0935a14": "數量。猶如鏡面。現諸影像。非無其像。去則無留。今",
    "X53n0858_001:0935a15": "立者既說聲塵為有法。又立非所聞為宗。如說鏡",
    "X53n0858_001:0935a16": "像。非鏡面現豈不相違。",
    "X53n0858_001:0935a17": "[0935a17] 比量相違者。如說瓶等是常。",
    "X53n0858_001:0935a18": "[0935a18] 二釋比量相違過。言比量者。理門論說。為顯所比",
    "X53n0858_001:0935a19": "故說宗言。應知立宗。於所比義。能觀察故。名為比",
    "X53n0858_001:0935a20": "量今立者以瓶等為有法。定常為宗。然常非所作。",
    "X53n0858_001:0935a21": "瓶等不成。瓶等所作。常義非有。龍樹云。所作非常",
    "X53n0858_001:0935a22": "故。常非所作故。較之比量相違。明如指掌。",
    "X53n0858_001:0935a23": "[0935a23] 自教相違者。如勝論師。立聲為常。",
    "X53n0858_001:0935a24": "[0935a24] 三釋自教相違過。外道所計。不出四句。謂有句。無",
    "X53n0858_001:0935b01": "句俱句。不俱句。勝論計異。即是無句。今以聲為宗",
    "X53n0858_001:0935b02": "依。定常為宗體。則常非無句。亦非異句。故與自教",
    "X53n0858_001:0935b03": "無句異句俱相違也。",
    "X53n0858_001:0935b04": "[0935b04] 世間相違者。如說懷兔非月有故。又如說言。人頂骨",
    "X53n0858_001:0935b05": "淨。眾生分故。猶如螺貝。",
    "X53n0858_001:0935b06": "[0935b06] 四釋世間相違過。諸世間人。說兔望月踏影成胎",
    "X53n0858_001:0935b07": "今說懷兔非月有故故與世間所說相違。又如下。",
    "X53n0858_001:0935b08": "復立比量。顯與世相違。量云。人頂骨為宗依。立淨",
    "X53n0858_001:0935b09": "為宗體。眾生分故為因。猶如螺貝為喻。世人謂餘",
    "X53n0858_001:0935b10": "屍骸頂骨皆為不淨。以從青瘀膀脹爛壞。至白骨",
    "X53n0858_001:0935b11": "等。皆不淨故。今立淨為宗。豈不相違。如他國中。以",
    "X53n0858_001:0935b12": "人頂骨為[日*(門@可)]喇碗。及為數珠。是此類故。",
    "X53n0858_001:0935b13": "[0935b13] 自語相違者。如言我母。是其石女。",
    "X53n0858_001:0935b14": "[0935b14] 五釋自語相違過。為我母者。必能生育。方有我身。",
    "X53n0858_001:0935b15": "若言我母是其石女。石女不育。我從何生。是為自",
    "X53n0858_001:0935b16": "語相違之過。",
    "X53n0858_001:0935b17": "[0935b17] 能別不極成者。如佛弟子。對數論師。立聲滅壞。",
    "X53n0858_001:0935b18": "[0935b18] 六釋能別宗體帶過。能別者。謂能辯別宗依之義。",
    "X53n0858_001:0935b19": "立為宗體。故說宗體。名為能別。不極成者。以立宗",
    "X53n0858_001:0935b20": "體。敵者不許。名帶過故。原佛弟子。立聲滅壞。是無",
    "X53n0858_001:0935b21": "常義。其理極成。但對數論師立。便不極成。以數論",
    "X53n0858_001:0935b22": "師。執一執有為宗。俱是常義。不許滅壞。今以聲為",
    "X53n0858_001:0935b23": "所別有法。滅壞為能別宗體。彼既不許。是不極成。",
    "X53n0858_001:0935b24": "以因明之法。立敵共許。方成宗體。苟非其制。便為",
    "X53n0858_001:0935c01": "帶過。",
    "X53n0858_001:0935c02": "[0935c02] 所別不極成者。如數論師。對佛弟子。說我是思。",
    "X53n0858_001:0935c03": "[0935c03] 七釋所別宗依帶過。言所別者。是前陳宗依。以帶",
    "X53n0858_001:0935c04": "過故。名不極成。數論師。以神我為宗依。立思為宗",
    "X53n0858_001:0935c05": "體。雖則不違自教。對佛弟子。便不極成。以佛說法。",
    "X53n0858_001:0935c06": "一切無我。故佛弟子。不許有我。則所別我。為不極",
    "X53n0858_001:0935c07": "成。",
    "X53n0858_001:0935c08": "[0935c08] 俱不極成者。如勝論師。對佛弟子。立我以為和合因",
    "X53n0858_001:0935c09": "緣。",
    "X53n0858_001:0935c10": "[0935c10] 八釋能所二俱帶過。所言俱不極成者。是能別所",
    "X53n0858_001:0935c11": "別二俱帶過。為俱不成。據佛弟子無我為宗。則於",
    "X53n0858_001:0935c12": "所別我上不成。以勝論師執異為宗。無和合義。又",
    "X53n0858_001:0935c13": "執無句。即無因緣。故於能別和合因緣亦不極成。",
    "X53n0858_001:0935c14": "今詳能別所別俱不極成者。唯在宗依宗體上說。",
    "X53n0858_001:0935c15": "以宗中云。此中宗者。謂極成有法。極成能別。應知",
    "X53n0858_001:0935c16": "立宗。必得彼此共許。無諸過難。名為極成。若不共",
    "X53n0858_001:0935c17": "許。是無圓滿極成就義。",
    "X53n0858_001:0935c18": "[0935c18] 相符極成者。如說聲是所聞。",
    "X53n0858_001:0935c19": "[0935c19] 九釋相符極成之過。言相符者。於聲有法。立所聞",
    "X53n0858_001:0935c20": "為宗。則諸世間。及與聖教。皆同此義。故名相符。問。",
    "X53n0858_001:0935c21": "若謂相符。於理極成。何名為過。答。因明之法。立敵",
    "X53n0858_001:0935c22": "共諍。是為宗體。今既相符。無共諍義。亦是帶過。",
    "X53n0858_001:0935c23": "[0935c23] 如是多言。是遣諸法自相門故。不容成故。立無果故。",
    "X53n0858_001:0935c24": "名似立宗過。",
    "X53n0858_001:0936a01": "[0936a01] 結前九種帶過。所言遣者。是遠離義。言自相者。是",
    "X53n0858_001:0936a02": "法性義。如瓶衣等。無常為自相。&#x8657;空等義。常為自",
    "X53n0858_001:0936a03": "相。若以瓶衣為常。&#x8657;空等義又為無常。是謂遣諸",
    "X53n0858_001:0936a04": "法自相門。故不容成。立亦無果。以不生智。是無果",
    "X53n0858_001:0936a05": "義。故名似立宗過。[0936a05] △二別釋九種竟。通上一釋似",
    "X53n0858_001:0936a06": "宗竟。下二釋似因分二。一結前總標。",
    "X53n0858_001:0936a07": "[0936a07] 已說似宗。當說似因。不成不定。及與相違。是名似因。",
    "X53n0858_001:0936a08": "[0936a08] 結前已說似宗。起後當說似因。不成不定及相違",
    "X53n0858_001:0936a09": "者。總標三科名似立因。下文別釋。[0936a09] △一結前總標",
    "X53n0858_001:0936a10": "竟。下二別釋似因分三。一釋不成。二釋不定。三釋",
    "X53n0858_001:0936a11": "相違。且初釋不成。",
    "X53n0858_001:0936a12": "[0936a12] 不成有四。一兩俱不成。二隨一不成。三猶豫不成。四",
    "X53n0858_001:0936a13": "所依不成。",
    "X53n0858_001:0936a14": "[0936a14] 總分不成有四種過。下文一一別釋。",
    "X53n0858_001:0936a15": "[0936a15] 如成立聲為無常等。若言是眼所見性故。兩俱不成。",
    "X53n0858_001:0936a16": "[0936a16] 一釋兩俱不成過。立聲為無常等者。謂以聲為宗",
    "X53n0858_001:0936a17": "依。或立無常及常為宗體。若言眼所見性故為因。",
    "X53n0858_001:0936a18": "聲非眼家所見。彼此共知。是故立者敵者。俱不許",
    "X53n0858_001:0936a19": "聲為眼所見。名俱不成。又據龍樹云。若有彼此不",
    "X53n0858_001:0936a20": "同許者。定非宗法。如有成立聲是無常。眼所見性",
    "X53n0858_001:0936a21": "故。彼謂聲是耳聞。云眼所見。立敵兩家俱不聽許。",
    "X53n0858_001:0936a22": "是故說為兩俱不成。",
    "X53n0858_001:0936a23": "[0936a23] 所作性故。對聲顯論。隨一不成。",
    "X53n0858_001:0936a24": "[0936a24] 二釋隨一不成過。謂將所作性故之因。對彼聲顯",
    "X53n0858_001:0936b01": "外道論無常義。彼不許聲是所作性。是為隨一不",
    "X53n0858_001:0936b02": "成之過。龍樹云。又若敵論不同許者。如對顯論。所",
    "X53n0858_001:0936b03": "作性故。彼以顯字為敵者之名。敵者不許聲為所",
    "X53n0858_001:0936b04": "作。是故說為隨一不成。問。此中彼此不許。與宗中",
    "X53n0858_001:0936b05": "彼此不許何別。答。宗中不許。通於宗依宗體。說為",
    "X53n0858_001:0936b06": "不極成過。以立宗時。必具極成有法。極成能別。名",
    "X53n0858_001:0936b07": "為能立。若彼不許。是不極成。此中不許。唯在宗法",
    "X53n0858_001:0936b08": "性上說不成過。宗法性者是生起因。名能成立。彼",
    "X53n0858_001:0936b09": "若不許。是不能成。雖則許與不許彼此皆同。而於",
    "X53n0858_001:0936b10": "極成了因。及能成生因。有差別故。龍樹云。此中乃",
    "X53n0858_001:0936b11": "言宗者。唯取有法。或有宗聲。唯詮於法(宗也)。此中宗",
    "X53n0858_001:0936b12": "法(因也)。唯取立論。及敵論者。決定同許。何以故。今此",
    "X53n0858_001:0936b13": "唯依證了因故(因證宗也)。但由智力了所說義(宗也)。非如",
    "X53n0858_001:0936b14": "生因。由能起用(因也)。彼中難云。若爾。既取智為了因。",
    "X53n0858_001:0936b15": "是言便失能成立義。彼復答云。此亦不然。令彼憶",
    "X53n0858_001:0936b16": "念本極成故(極成有法。極成能別)。是故此中。唯取彼此俱定",
    "X53n0858_001:0936b17": "許義。即為善說。",
    "X53n0858_001:0936b18": "[0936b18] 於霧等性。起疑惑時。為成大種。和合火有。而有所說。",
    "X53n0858_001:0936b19": "猶豫不成。",
    "X53n0858_001:0936b20": "[0936b20] 三釋猶豫不成過。霧等性者。等於煙性。霧為水大",
    "X53n0858_001:0936b21": "之種。煙為和合火有。謂若於霧於煙猶豫不決。不",
    "X53n0858_001:0936b22": "能定知諸法本因。是似因過。以霧等性。是宗法性。",
    "X53n0858_001:0936b23": "名之為因。於因不決。故名猶豫不成因之過也。",
    "X53n0858_001:0936b24": "[0936b24] &#x8657;空實有。德所依故。對無空論。所依不成。",
    "X53n0858_001:0936c01": "[0936c01] 四釋所依不成過。勝論所宗六句義中。實句有九。",
    "X53n0858_001:0936c02": "空居第五。德句義有二十四種。謂色香味觸等。俱",
    "X53n0858_001:0936c03": "以空為所依。故立&#x8657;空為有法。實有為宗。德所依",
    "X53n0858_001:0936c04": "故為因。對無空論。有不成過。以有外道。謂色與空。",
    "X53n0858_001:0936c05": "質礙是有。空性是無。不見&#x8657;空有往來故。彼不許",
    "X53n0858_001:0936c06": "有。則德所依空性不成。亦是因中之過也。[0936c06] △一釋",
    "X53n0858_001:0936c07": "不成竟。下二釋不定。",
    "X53n0858_001:0936c08": "[0936c08] 不定有六。一共。二不共。三同品一分轉。異品&#x5FA7;轉。四",
    "X53n0858_001:0936c09": "異品一分轉。同品&#x5FA7;轉。五俱品一分轉。六相違決定。",
    "X53n0858_001:0936c10": "[0936c10] 總標不定有六種過。下文一一別釋。",
    "X53n0858_001:0936c11": "[0936c11] 此中共者。如言聲常。所量性故。常無常品。皆共此因。",
    "X53n0858_001:0936c12": "是故不定。為如瓶等。所量性故。聲是無常。為如空等。",
    "X53n0858_001:0936c13": "所量性故。聲是其常。",
    "X53n0858_001:0936c14": "[0936c14] 一釋共中因不定過。如言聲是有法。定常為宗。所",
    "X53n0858_001:0936c15": "量性故為因。此中標定所立宗因。復出過云。常無",
    "X53n0858_001:0936c16": "常品。皆共此因。是故不定。以所量性故之因。於常",
    "X53n0858_001:0936c17": "宗喻。及無常宗喻。皆是共故。為如下。釋成不定義。",
    "X53n0858_001:0936c18": "為如瓶等。所量性故。喻聲有法。宗是無常。以彼瓶",
    "X53n0858_001:0936c19": "有大小淺深。皆所量故。為如空等。所量性故。喻聲",
    "X53n0858_001:0936c20": "有法。宗是其常。以彼&#x8657;空遠近方圓。俱可量故。是",
    "X53n0858_001:0936c21": "為所量性故之因寬。於常無常品中共有為過。",
    "X53n0858_001:0936c22": "[0936c22] 言不共者。如說聲常。所聞性故。常無常品。皆離此因。",
    "X53n0858_001:0936c23": "常無常外。餘非有故。是猶豫因。此所聞性。其猶何等。",
    "X53n0858_001:0936c24": "[0936c24] 二釋不共因不定過。聲是有法。定常為宗。所聞性",
    "X53n0858_001:0937a01": "故為因。此中標定宗因。復顯不定過云。常無常品",
    "X53n0858_001:0937a02": "皆離此因。謂所聞性。於常宗喻。及無常喻。皆遠離",
    "X53n0858_001:0937a03": "故。何則。為如瓶等。非所聞性。喻聲有法。宗是無常",
    "X53n0858_001:0937a04": "為如空等非所聞性。喻聲有法。宗是其常。以瓶與",
    "X53n0858_001:0937a05": "空。皆眼見故。非所聞性。是故相離。常無常外。餘非",
    "X53n0858_001:0937a06": "有故。是猶豫因者。明不定義。此所聞性。其猶何等",
    "X53n0858_001:0937a07": "者是。明不共義。",
    "X53n0858_001:0937a08": "[0937a08] 同品一分轉。異品&#x5FA7;轉者。如說聲。非勤勇無間所發。",
    "X53n0858_001:0937a09": "無常性故。此中非勤勇無間所發宗。以電空等為其",
    "X53n0858_001:0937a10": "同品。此無常性。於電等有。於空等無。非勤勇無間所",
    "X53n0858_001:0937a11": "發宗。以瓶等為異品。於彼&#x5FA7;有。此因以電以瓶為同",
    "X53n0858_001:0937a12": "法故。亦是不定。為如瓶等。無常性故。彼是勤勇無間",
    "X53n0858_001:0937a13": "所發。為如電等。無常性故。彼非勤勇無間所發。",
    "X53n0858_001:0937a14": "[0937a14] 三釋同品一分轉。異品&#x5FA7;轉過。如說下。標定宗因。",
    "X53n0858_001:0937a15": "非勤勇無間所發為宗。無常性故為因。此中下。牒",
    "X53n0858_001:0937a16": "宗引喻。此無常下。明因於喻一分不轉為過。以電",
    "X53n0858_001:0937a17": "無常。於因得轉。空性是常。因非有故。非勤勇下。復",
    "X53n0858_001:0937a18": "牒同宗引異品喻。於彼&#x5FA7;有者。顯因與瓶。皆是無",
    "X53n0858_001:0937a19": "常。是&#x5FA7;轉義。此因下。顯不定過。謂電瓶二喻。同是",
    "X53n0858_001:0937a20": "無常法故。為如下。釋成因喻分轉&#x5FA7;轉。明不定義",
    "X53n0858_001:0937a21": "謂瓶等之喻無常。是勤勇無間所發。合無常性故",
    "X53n0858_001:0937a22": "之因。能成異品之宗。是勤勇無間所發。為如電等",
    "X53n0858_001:0937a23": "之喻無常。非勤勇無間所發。合無常性故之因。能",
    "X53n0858_001:0937a24": "成同品之宗。非勤勇無間所發。則知無常性故因",
    "X53n0858_001:0937b01": "寬。於同品異品為不定過。以於異品不當轉處。而",
    "X53n0858_001:0937b02": "反&#x5FA7;轉。同品盡當轉處。唯得一分。豈非過耶。",
    "X53n0858_001:0937b03": "[0937b03] 異品一分轉。同品&#x5FA7;轉者。如立宗言。聲是勤勇無間",
    "X53n0858_001:0937b04": "所發。無常性故。勤勇無間所發宗。以瓶等為同品。其",
    "X53n0858_001:0937b05": "無常性。於此&#x5FA7;有。以電空等為異品。於彼一分電等",
    "X53n0858_001:0937b06": "是有。空等是無。是故如前。亦為不定。",
    "X53n0858_001:0937b07": "[0937b07] 四釋異品一分轉。同品&#x5FA7;轉過。異品下。牒科標舉。",
    "X53n0858_001:0937b08": "如立下。標定宗因。以是勤勇無間所發為宗。無常",
    "X53n0858_001:0937b09": "性故為因。勤勇無間下。牒宗引喻。其無常性。於此",
    "X53n0858_001:0937b10": "&#x5FA7;有者。顯因同品。是&#x5FA7;轉義。以電空等下。引異品",
    "X53n0858_001:0937b11": "喻。顯不定過。謂無常性故之因。會於電等是無常",
    "X53n0858_001:0937b12": "性。故說是有。會於空等是常性故。說彼是無。是故",
    "X53n0858_001:0937b13": "如前。以電以瓶為同法故。亦為不定。以不當於異",
    "X53n0858_001:0937b14": "品一分電上轉故。",
    "X53n0858_001:0937b15": "[0937b15] 俱品一分轉者。如說聲常。無質礙故。此中常宗。以&#x8657;",
    "X53n0858_001:0937b16": "空極微等為同品。無質礙性。於&#x8657;空等有。於極微等",
    "X53n0858_001:0937b17": "無。以瓶樂等為異品。於樂等有。於瓶等無。是故此因。",
    "X53n0858_001:0937b18": "以樂以空為同法故。亦名不定。",
    "X53n0858_001:0937b19": "[0937b19] 五釋俱品一分轉過。言俱品者。謂因於同品異品",
    "X53n0858_001:0937b20": "各有一分轉。如說聲常無質礙故者。標定宗因。以",
    "X53n0858_001:0937b21": "常為宗。無質礙為因。此中下。牒宗引喻。以立常宗。",
    "X53n0858_001:0937b22": "&#x8657;空性常。極微亦常。宜為同品。無質礙下。釋成同",
    "X53n0858_001:0937b23": "品一分轉義。謂無質礙故之因。空無質礙。故說為",
    "X53n0858_001:0937b24": "有。極微質礙。說之為無。以瓶樂等為異品者。瓶等",
    "X53n0858_001:0937c01": "無常。苦樂亦非常。宜於同品所立常宗。為異品喻。",
    "X53n0858_001:0937c02": "於樂等有。於瓶等無者。釋成異品一分轉義。謂無",
    "X53n0858_001:0937c03": "質礙故之因。樂無質礙。故說為有。瓶有質礙。說之",
    "X53n0858_001:0937c04": "為無。是故下。結成不定。",
    "X53n0858_001:0937c05": "[0937c05] 相違決定者。如立宗言。聲是無常。所作性故。譬如瓶",
    "X53n0858_001:0937c06": "等。有立聲常。所聞性故。譬如聲性。此二皆是猶豫因",
    "X53n0858_001:0937c07": "故。俱名不定。",
    "X53n0858_001:0937c08": "[0937c08] 六釋相違決定過。言相違決定者。即決定相違也。",
    "X53n0858_001:0937c09": "語出譯師。詞倒意順。故宗鏡釋云。夫決定相違不",
    "X53n0858_001:0937c10": "定過。立敵共諍一有法。因喻各異。皆具三相。&#x5FA7;是",
    "X53n0858_001:0937c11": "宗法性。同品定有性。異品&#x5FA7;無性。但互不生其正",
    "X53n0858_001:0937c12": "智。兩家猶豫。不能定成一宗。名決定相違不定過。",
    "X53n0858_001:0937c13": "如立下。標定三支。有立下。復立三支。此二下。顯不",
    "X53n0858_001:0937c14": "定過。言相違者。常與無常是相違義。既二相違。互",
    "X53n0858_001:0937c15": "為同異。常宗為同。無常為異。無常為同。常宗為異。",
    "X53n0858_001:0937c16": "言決定者。以立二宗。各具三支。皆具三相。是為決",
    "X53n0858_001:0937c17": "定。謂同品之因&#x5FA7;於同品。異品之因&#x5FA7;於異品。為",
    "X53n0858_001:0937c18": "&#x5FA7;是宗法性。同品之因不轉異品。是於同品定有",
    "X53n0858_001:0937c19": "性。異品之因不轉同品。是於異品&#x5FA7;無性。雖則兩",
    "X53n0858_001:0937c20": "宗並出。然於一有法上。不能決定。說之為過。[0937c20] △二",
    "X53n0858_001:0937c21": "釋不定竟。下三釋相違。",
    "X53n0858_001:0937c22": "[0937c22] 相違有四。謂法自相相違因。法差別相違因。有法自",
    "X53n0858_001:0937c23": "相相違因。有法差別相違因等。",
    "X53n0858_001:0937c24": "[0937c24] 總標相違有四種過。下文一一別釋。",
    "X53n0858_001:0938a01": "[0938a01] 此中法自相相違因者。如說聲常。所作性故。或勤勇",
    "X53n0858_001:0938a02": "無間所發性故。此因唯於異品中有。是故相違。",
    "X53n0858_001:0938a03": "[0938a03] 一釋法自相相違因過。言法自相者。謂諸法各有",
    "X53n0858_001:0938a04": "自相。即是所立宗體。言相違者。謂因與宗相違。如",
    "X53n0858_001:0938a05": "說勤勇無間所發性故。豈成非所作之常宗。如說",
    "X53n0858_001:0938a06": "下。標定宗因。以常為宗。所作性故。或勤勇無間所",
    "X53n0858_001:0938a07": "發性故為因。此因下。牒因顯過。謂宗是常。性非所",
    "X53n0858_001:0938a08": "作。則所作性故之因。唯於異品無常中有。是故相",
    "X53n0858_001:0938a09": "違。以諸無常所作性故。",
    "X53n0858_001:0938a10": "[0938a10] 法差別相違因者。如說眼等。必為他用。積聚性故。如",
    "X53n0858_001:0938a11": "臥具等。此因如能成立眼等必為他用。如是亦能成",
    "X53n0858_001:0938a12": "立所立法差別。相違積聚他用。諸臥具等。為積聚他",
    "X53n0858_001:0938a13": "所受用故。",
    "X53n0858_001:0938a14": "[0938a14] 二釋法差別相違因過。言法差別相違因者。是諸",
    "X53n0858_001:0938a15": "法中有差別義因不能成。說為相違。如說下。標定",
    "X53n0858_001:0938a16": "三支。謂眼等五根為有法。必為他用為宗。積聚性",
    "X53n0858_001:0938a17": "故為因。如臥具等為喻。以眼等根不自用故。必眼",
    "X53n0858_001:0938a18": "等識以為根用。故立宗言必為他用。又眼等根元",
    "X53n0858_001:0938a19": "為地水火風色香味觸八法所成。是積聚義。故以",
    "X53n0858_001:0938a20": "積聚性故為因。以臥具等眾緣所成。亦必為他用。",
    "X53n0858_001:0938a21": "故說為喻。此因下。牒因成宗。如是下。顯法差別相",
    "X53n0858_001:0938a22": "違因過。余觀諸家解此章意。俱引金七十論為證。",
    "X53n0858_001:0938a23": "彼此語勢含胡。發明未透。令學者視此不爽。今以",
    "X53n0858_001:0938a24": "三分之理明之。其意似暢。試更言之。法差別者。為",
    "X53n0858_001:0938b01": "眼等根。作前陳有法。推根之義有差別故。所立之",
    "X53n0858_001:0938b02": "法亦有差別。根是相分。為眼等識之所依。識是見",
    "X53n0858_001:0938b03": "分。為眼等根之所發。相見各異。故說眼自積聚。必",
    "X53n0858_001:0938b04": "為他識所用。即立宗云。必為他用。又相見分。為自",
    "X53n0858_001:0938b05": "證分之用。其自證分為相見分之體。體持業用。用",
    "X53n0858_001:0938b06": "不為他。復立宗云。必不為他用。故以眼等根名有",
    "X53n0858_001:0938b07": "法自相。必為他用。必不為他用。名法之差別。今之",
    "X53n0858_001:0938b08": "積聚性故因。會於如臥具等喻。但成必為他用宗。",
    "X53n0858_001:0938b09": "不得成必不為他用宗。是因與差別宗相違。故論",
    "X53n0858_001:0938b10": "中云。此因如能成立眼等必為他用者。縱許成立",
    "X53n0858_001:0938b11": "宗中一分義。如是亦能成立所立法差別者。顯宗",
    "X53n0858_001:0938b12": "中亦有差別一分義。於因亦當能成立。但以必不",
    "X53n0858_001:0938b13": "為他用宗。會積聚之因。他用之宗。俱相違故。故云",
    "X53n0858_001:0938b14": "相違積聚他用。又云諸臥具等為積聚他所受用",
    "X53n0858_001:0938b15": "故者。釋成因喻俱為他用。故於宗中差別一分。必",
    "X53n0858_001:0938b16": "不為他用相違。",
    "X53n0858_001:0938b17": "[0938b17] 有法自相相違因者。如說有性。非實非德非業。有一",
    "X53n0858_001:0938b18": "實故。有德業故。如同異性。此因如能成遮實等。如是",
    "X53n0858_001:0938b19": "亦能成遮有性。俱決定故。",
    "X53n0858_001:0938b20": "[0938b20] 三釋有法自相相違因過。有法自相者。即前陳宗",
    "X53n0858_001:0938b21": "依之自相。言相違者。因不能成有法自相。故說相",
    "X53n0858_001:0938b22": "違。原於勝論師計六句義。第四句為大有句。實德",
    "X53n0858_001:0938b23": "業三。同一有故。離實德業外。別有一法為體。由此",
    "X53n0858_001:0938b24": "大有有實等故。今言有性。即彼大有句義。如說下。",
    "X53n0858_001:0938c01": "標定三支。以大有性為前陳宗依。由此有性。離實",
    "X53n0858_001:0938c02": "德業別有實體。故說非實非德非業為宗。又此有",
    "X53n0858_001:0938c03": "性元為實德業三同一有故。故說有一實故有德",
    "X53n0858_001:0938c04": "業故為因。又此有性有實德業為同。非實德業為",
    "X53n0858_001:0938c05": "異。故說如同異性為喻。此因下。牒因成宗。顯相違",
    "X53n0858_001:0938c06": "過。謂有一實等因。成非實等宗。豈不互相遮止。故",
    "X53n0858_001:0938c07": "云遮實等之非實等宗。如是下。顯因展轉與有法",
    "X53n0858_001:0938c08": "自相相違。謂有一實等因。既遮非實等宗。則有法",
    "X53n0858_001:0938c09": "中亦有非實等義。豈不亦遮。故云如是亦能成遮",
    "X53n0858_001:0938c10": "有性中之非實等。俱決定故者。謂宗及有法。與因",
    "X53n0858_001:0938c11": "相違。俱決定故。",
    "X53n0858_001:0938c12": "[0938c12] 有法差別相違因者。如即此因。即於前宗有法差別。",
    "X53n0858_001:0938c13": "作有緣性。亦能成立與此相違作非有緣性。如遮實",
    "X53n0858_001:0938c14": "等。俱決定故。",
    "X53n0858_001:0938c15": "[0938c15] 四釋有法差別相違因過。言有法差別者。謂前陳",
    "X53n0858_001:0938c16": "宗依有差別義。言相違者。因不能成差別義故。如",
    "X53n0858_001:0938c17": "即下。牒因成有法。即此因者。即前有一實等因。即",
    "X53n0858_001:0938c18": "於前宗有法差別者。即前大有性中非實德業有",
    "X53n0858_001:0938c19": "實德業之差別。作有緣性者。以有一實等因。成有",
    "X53n0858_001:0938c20": "實等有性。謂之有緣。亦能下。釋成相違義。謂有一",
    "X53n0858_001:0938c21": "實等因。既能成立有法中有實等一分。亦能成立",
    "X53n0858_001:0938c22": "與此有實等相違非實等一分。以有一實等因。成",
    "X53n0858_001:0938c23": "非實等之有法。是作非有緣性。既非有緣。則有一",
    "X53n0858_001:0938c24": "實等因。不能成有法中非實等。亦不能成有法中",
    "X53n0858_001:0939a01": "有實等。故云如遮實等。俱決定故。謂前章宗及有",
    "X53n0858_001:0939a02": "法俱遮。則此有法中差別二義亦爾。[0939a02] △三釋相違",
    "X53n0858_001:0939a03": "竟。通上二釋似因竟。下三釋似喻分二。一結前總",
    "X53n0858_001:0939a04": "標。",
    "X53n0858_001:0939a05": "[0939a05] 已說似因。當說似喻。似同法喻有其五種。一能立法",
    "X53n0858_001:0939a06": "不成。二所立法不成。三俱不成。四無合。五倒合。似異",
    "X53n0858_001:0939a07": "法喻亦有五種。一所立不遣。二能立不遣。三俱不遣。",
    "X53n0858_001:0939a08": "四不離。五倒離。",
    "X53n0858_001:0939a09": "[0939a09] 結前已說似因。起後當說似喻。似同法喻。似異法",
    "X53n0858_001:0939a10": "喻。各有五過。名為似喻。下文別釋。[0939a10] △一結前總標",
    "X53n0858_001:0939a11": "竟。下二別釋同異分二。一同喻五種。",
    "X53n0858_001:0939a12": "[0939a12] 能立法不成者。如說聲常。無質礙故。諸無質礙。見彼",
    "X53n0858_001:0939a13": "是常。猶如極微。然彼極微。所成立法常性是有。能成",
    "X53n0858_001:0939a14": "立法無質礙無。以諸極微。質礙性故。",
    "X53n0858_001:0939a15": "[0939a15] 一釋似同法喻中能立不成過。因是能成立法。喻",
    "X53n0858_001:0939a16": "於因上不轉。故曰不成。如說下。標定宗因以常為",
    "X53n0858_001:0939a17": "宗。無質礙故為因。諸無下。牒因及宗。引喻合成。然",
    "X53n0858_001:0939a18": "彼下。牒喻顯過。謂極微性常。於所成立宗常性是",
    "X53n0858_001:0939a19": "有。極微質礙。於能成立因無質礙無。故云以諸極",
    "X53n0858_001:0939a20": "微。質礙性故。",
    "X53n0858_001:0939a21": "[0939a21] 所立法不成者。謂說如覺。然一切覺。能成立法無質",
    "X53n0858_001:0939a22": "礙有。所成立法常住性無。以一切覺。皆無常故。",
    "X53n0858_001:0939a23": "[0939a23] 二釋似同法喻中所立不成過。宗是所成立法。喻",
    "X53n0858_001:0939a24": "於宗上不轉。故曰不成。謂說如覺者。引喻合前宗",
    "X53n0858_001:0939b01": "因。謂以常為宗。無質礙為因。如覺為喻。然一切下。",
    "X53n0858_001:0939b02": "牒喻顯過。一切覺者。即有分別生滅心也。覺性無",
    "X53n0858_001:0939b03": "礙。於能成立因無質礙有。覺性無常。於所成立宗",
    "X53n0858_001:0939b04": "常性是無。故云以一切覺。皆無常故。",
    "X53n0858_001:0939b05": "[0939b05] 俱不成者。復有二種。有及非有。若言如瓶有俱不成。",
    "X53n0858_001:0939b06": "若說如空對非有論。無俱不成。",
    "X53n0858_001:0939b07": "[0939b07] 三釋似同法喻中能所俱不成過。謂喻於宗因上",
    "X53n0858_001:0939b08": "俱不能轉。名俱不成。復有二種。有及非有者。分開",
    "X53n0858_001:0939b09": "同品異品兩章。以有名同品。非有名異品。即前能",
    "X53n0858_001:0939b10": "立門中云如有非有。說名非有。文出於此。若言如",
    "X53n0858_001:0939b11": "瓶者。引喻合前同品宗因。有俱不成者。顯過。謂瓶",
    "X53n0858_001:0939b12": "體無常。會前同品常宗不成。瓶有質礙。會前無質",
    "X53n0858_001:0939b13": "礙因不成。有即同品。故云有俱不成。以瓶等之喻",
    "X53n0858_001:0939b14": "於同品宗因俱不成故。若說如空對非有論者。引",
    "X53n0858_001:0939b15": "喻合異品宗因。以前同品常宗。異品應無常宗。同",
    "X53n0858_001:0939b16": "品之因是無質礙。異品之因為有質礙。說如空者。",
    "X53n0858_001:0939b17": "空性是常。不成異品無常之宗。空性無礙。不成異",
    "X53n0858_001:0939b18": "品有礙之因。非有即無。無即異品。故云無俱不成。",
    "X53n0858_001:0939b19": "以如空之喻於異品宗因俱不成故。",
    "X53n0858_001:0939b20": "[0939b20] 無合者。謂於是處。無有配合。但於瓶等雙現能立所",
    "X53n0858_001:0939b21": "立二法。如言於瓶。見所作性。及無常性。",
    "X53n0858_001:0939b22": "[0939b22] 四釋似同法喻中無有合詞過。謂於下。標定具三",
    "X53n0858_001:0939b23": "支義。如言下。明無合詞顯過。謂立量之法。雖有三",
    "X53n0858_001:0939b24": "支。必具合離二詞。以為同異之式。合必先因後宗。",
    "X53n0858_001:0939c01": "離則先宗後因。以因為能成立法。故先之。宗是所",
    "X53n0858_001:0939c02": "成立法。故次之。喻為宗因之明訓。故又次之。今同",
    "X53n0858_001:0939c03": "品中雖具瓶等為喻。所作性故為因。及無常性為",
    "X53n0858_001:0939c04": "宗。而無合詞之式。是為有過。",
    "X53n0858_001:0939c05": "[0939c05] 倒合者。謂應說言。諸所作者。皆是無常。而倒說言。諸",
    "X53n0858_001:0939c06": "無常者。皆是所作。",
    "X53n0858_001:0939c07": "[0939c07] 五釋似同法喻中倒置合詞過。謂應下。正顯合詞。",
    "X53n0858_001:0939c08": "而倒下。顯倒合之過。",
    "X53n0858_001:0939c09": "[0939c09] 如是名似同法喻品。",
    "X53n0858_001:0939c10": "[0939c10] 結成似同法喻中五種過。[0939c10] △一同喻五種竟。下二",
    "X53n0858_001:0939c11": "異喻五種。",
    "X53n0858_001:0939c12": "[0939c12] 似異法中所立不遣者。且如有言。諸無常者。見彼質",
    "X53n0858_001:0939c13": "礙。譬如極微。由於極微。所成立法常性不遣。彼立極",
    "X53n0858_001:0939c14": "微是常性故。能成立法無質礙無。",
    "X53n0858_001:0939c15": "[0939c15] 一釋似異法喻中所立不遣過。遣者。是遠離義。謂",
    "X53n0858_001:0939c16": "異品喻。必遠離於同品宗因。是為異喻體。今既不",
    "X53n0858_001:0939c17": "遣。說之為過。且如下。標定離詞。離則先宗後因。故",
    "X53n0858_001:0939c18": "以無常宗先之。質礙因次之。極微喻又次之。由於",
    "X53n0858_001:0939c19": "下。牒喻顯過。謂極微性常。於前同品所成立法常",
    "X53n0858_001:0939c20": "宗不遣。故云。彼立極微是常性故。極微質礙能遣",
    "X53n0858_001:0939c21": "同品無質礙因。故云。無質礙無。無即遣義。",
    "X53n0858_001:0939c22": "[0939c22] 能立不遣者。謂說如業。但遣所立。不遣能立。彼說諸",
    "X53n0858_001:0939c23": "業。無質礙故。",
    "X53n0858_001:0939c24": "[0939c24] 二釋似異法喻中能立不遣過。謂說如業者。引喻",
    "X53n0858_001:0940a01": "會同品宗因顯過。業性無常。於前同品所立常宗",
    "X53n0858_001:0940a02": "有遠離義。故云但遣所立。業性無礙。於同品中無",
    "X53n0858_001:0940a03": "質礙因相順。故云不遣能立。",
    "X53n0858_001:0940a04": "[0940a04] 俱不遣者。對彼有論。說如&#x8657;空。由彼&#x8657;空。不遣常性",
    "X53n0858_001:0940a05": "無質礙性。以說&#x8657;空。是常性故。無質礙故。",
    "X53n0858_001:0940a06": "[0940a06] 三釋似異法喻中能所俱不遣過。俱不遣者。謂異",
    "X53n0858_001:0940a07": "品喻。與同品中宗因相順。名俱不遣。對彼有論。說",
    "X53n0858_001:0940a08": "如&#x8657;空者。有即同品。對前同品宗因。引喻配合。由",
    "X53n0858_001:0940a09": "彼下。顯過。謂空性是常。不遣同品常性之宗。空性",
    "X53n0858_001:0940a10": "無礙。不遣同品無礙之因。故云。以說&#x8657;空。是常性",
    "X53n0858_001:0940a11": "故。無質礙故。",
    "X53n0858_001:0940a12": "[0940a12] 不離者。謂說如瓶。見無常性。有質礙性。",
    "X53n0858_001:0940a13": "[0940a13] 四釋似異法喻中無離詞過。立量之法。合成同品",
    "X53n0858_001:0940a14": "必有離詞顯異品式。今者但有異品三支之名。闕",
    "X53n0858_001:0940a15": "於離詞。不合軌式。說之為過。",
    "X53n0858_001:0940a16": "[0940a16] 倒離者。謂如說言。諸質礙者。皆是無常。",
    "X53n0858_001:0940a17": "[0940a17] 五釋似異法喻中倒置離詞過。因明之法。離則先",
    "X53n0858_001:0940a18": "宗後因。今以因先宗後。是為倒置。說之為過。[0940a18] △二",
    "X53n0858_001:0940a19": "異喻五種竟。通上三釋似喻竟。下四結前科。",
    "X53n0858_001:0940a20": "[0940a20] 如是等似宗因喻言。非正能立。",
    "X53n0858_001:0940a21": "[0940a21] 通結前來似宗似因似喻之言。共成三十三過。故",
    "X53n0858_001:0940a22": "云非正能立。[0940a22] △四結前科竟。通上二釋似能立門",
    "X53n0858_001:0940a23": "竟。下三釋現量門。",
    "X53n0858_001:0940a24": "[0940a24] 復次為自開悟。當知唯有現比二量。此中現量謂無",
    "X53n0858_001:0940b01": "分別。若有正智。於色等義。離名種等所有分別。現現",
    "X53n0858_001:0940b02": "別轉。故名現量。",
    "X53n0858_001:0940b03": "[0940b03] 復次下。雙標二量者。以現比量。俱是自證自解境",
    "X53n0858_001:0940b04": "界。故云為自開悟。此中現量。謂無分別者。標定現",
    "X53n0858_001:0940b05": "量是不起分別義。若有下。釋成。謂正智起時。於色",
    "X53n0858_001:0940b06": "聲香味觸邊。不起名言種子所有分別。而能於五",
    "X53n0858_001:0940b07": "塵上現現別轉。故名現量。名言種者是習所成。明",
    "X53n0858_001:0940b08": "記不忘念念熏習。成種子義。如孩孺時。眼見於色。",
    "X53n0858_001:0940b09": "人言為色。積習於心。耳聞於聲。人言為聲。積習於",
    "X53n0858_001:0940b10": "心。日積月累。熏成種子。後於聲色門中。從種發起",
    "X53n0858_001:0940b11": "聲色名言。謂之名種。今說離名種等所有分別。而",
    "X53n0858_001:0940b12": "又言現現別轉者。是於聲色門中。無分別義。如鏡",
    "X53n0858_001:0940b13": "現像。歷歷分明。是於五塵現現別轉。鏡無留礙。是",
    "X53n0858_001:0940b14": "離名種所有分別。[0940b14] △三釋現量門竟。下四釋比量",
    "X53n0858_001:0940b15": "門。",
    "X53n0858_001:0940b16": "[0940b16] 言比量者。謂藉眾相而觀於義。相有三種。如前已說。",
    "X53n0858_001:0940b17": "由彼為因。於所比義。有正智生。了知有火。或無常等。",
    "X53n0858_001:0940b18": "是名比量。於二量中。即智名果。是證相故。如有作用",
    "X53n0858_001:0940b19": "而顯現故。亦名為量。",
    "X53n0858_001:0940b20": "[0940b20] 言比量者。牒科標舉。謂藉眾相而觀於義者。釋比",
    "X53n0858_001:0940b21": "量二字。眾相釋比。觀義釋量。相有下。釋成眾相。言",
    "X53n0858_001:0940b22": "三種者。即宗因喻。如前已說者。能立門中已說三",
    "X53n0858_001:0940b23": "支。問。此中三相。與因中何異。答。因中三相。唯屬於",
    "X53n0858_001:0940b24": "因。與宗為因。名能成立。此中三相。總攝三支。與智",
    "X53n0858_001:0940c01": "為因。名為比量。是故不同。由彼下。釋比量。謂由無",
    "X53n0858_001:0940c02": "過三支為因。比之生智為果。故云於所比義。有正",
    "X53n0858_001:0940c03": "智生。正智既生。了知有火。或無常等。是比量義。於",
    "X53n0858_001:0940c04": "二量中即智名果者。謂現比量。皆以生智為果。比",
    "X53n0858_001:0940c05": "量以三支為因。生有分別正智為果。能證所比義",
    "X53n0858_001:0940c06": "故。現量以色等為因。生無分別正智為果。能證色",
    "X53n0858_001:0940c07": "等自相。故云是證相故。如有作用而顯現故。亦名",
    "X53n0858_001:0940c08": "為量者。別明世[嫩-束]等量。謂遷流作用顯現世量。塵",
    "X53n0858_001:0940c09": "點作用。顯現數量。質礙作用。顯現色量。頑&#x8657;作用。",
    "X53n0858_001:0940c10": "顯現空量。屈曲作用。顯現形量。光明作用。顯現影",
    "X53n0858_001:0940c11": "量。如是等量。皆以作用而顯現故。[0940c11] △四釋比量門",
    "X53n0858_001:0940c12": "竟。下五釋似現量門。",
    "X53n0858_001:0940c13": "[0940c13] 有分別智。於義異轉。名似現量。謂諸有智。了瓶衣等。",
    "X53n0858_001:0940c14": "分別而生。由彼於義。不以自相為境界故。名似現量。",
    "X53n0858_001:0940c15": "[0940c15] 智有分別。於諸法中不證自相。隨起名言。名為異",
    "X53n0858_001:0940c16": "轉。由不了知無常等義。又非比量。但於見聞隨起",
    "X53n0858_001:0940c17": "名言種子所有分別。名似現量。故釋云。謂諸有智。",
    "X53n0858_001:0940c18": "了瓶衣等。分別而生。何以故。由彼於義。不以自相",
    "X53n0858_001:0940c19": "為境界故。[0940c19] △五釋似現量門竟。下六釋似比量門。",
    "X53n0858_001:0940c20": "[0940c20] 若似因智。為先所起諸似義智。名似比量。似因多種。",
    "X53n0858_001:0940c21": "如先已說。用彼為因。於似所比。諸有智生。不能正解。",
    "X53n0858_001:0940c22": "名似比量。",
    "X53n0858_001:0940c23": "[0940c23] 似因智者。因是比量。謂似比量所生之智。名似因",
    "X53n0858_001:0940c24": "智。為先所起諸似義智。名似比量者。即前帶過三",
    "X53n0858_001:0941a01": "支。於諸義中。似有所知。不能正了無常等義。但名",
    "X53n0858_001:0941a02": "相似比量。似因多種下。釋成。謂前已說三十三過。",
    "X53n0858_001:0941a03": "名為多種。即是多言。用彼多過為因。於所比義。雖",
    "X53n0858_001:0941a04": "有智生。不能正解。故說名似。[0941a04] △六釋似比量門竟。",
    "X53n0858_001:0941a05": "下七釋能破門。",
    "X53n0858_001:0941a06": "[0941a06] 復次若顯示能立過失。說名能破。謂初能立。缺減過",
    "X53n0858_001:0941a07": "性。立宗過性。不成因性。不定因性。相違因性。及喻過",
    "X53n0858_001:0941a08": "性。顯示此言。開曉問者。故名能破。",
    "X53n0858_001:0941a09": "[0941a09] 能立門中。若有過失。正能顯示。是能破義。謂初下。",
    "X53n0858_001:0941a10": "釋成顯過。初能立者。即是前陳宗依。依彼有法。宗",
    "X53n0858_001:0941a11": "可立故。若得圓滿成就。謂之有法極成。稍有缺減。",
    "X53n0858_001:0941a12": "說之為過。立宗過者。即前九種。因不成者。即前四",
    "X53n0858_001:0941a13": "種。因不定者。即前六種。因相違者。即前四種。喻有",
    "X53n0858_001:0941a14": "過者。即前十種。若能顯示三十三種過言。開曉問",
    "X53n0858_001:0941a15": "者。故名能破。[0941a15] △七釋能破門竟。下八釋似能破門。",
    "X53n0858_001:0941a16": "[0941a16] 若不實顯能立過言。名似能破。謂於圓滿能立。顯示",
    "X53n0858_001:0941a17": "缺減性言。於無過宗。有過宗言。於成就因。不成因言。",
    "X53n0858_001:0941a18": "於決定因。不定因言。於不相違因。相違因言。於無過",
    "X53n0858_001:0941a19": "喻。有過喻言。如是言說。名似能破。以不能顯他宗過",
    "X53n0858_001:0941a20": "失。彼無過故。且止斯事。",
    "X53n0858_001:0941a21": "[0941a21] 似能破門。容有二義。若能立門自帶有過。敵者不",
    "X53n0858_001:0941a22": "能正顯其非。是似能破。以不能顯他宗過故。若能",
    "X53n0858_001:0941a23": "立門本無有過。岡&#x5190;於他。亦非真破。以彼無過。且",
    "X53n0858_001:0941a24": "止斯事。餘義如文。詞不繁贅。[0941a24] △八釋似能破門竟。",
    "X53n0858_001:0941b01": "通上二通釋竟。下三結顯。",
    "X53n0858_001:0941b02": " 已宣少句義  為始立方隅  其間理非理",
    "X53n0858_001:0941b03": " 妙辯在餘處",
    "X53n0858_001:0941b04": "[0941b04] 謂已宣演微少句義。為始立一隅擴充之。則六合",
    "X53n0858_001:0941b05": "皆然。苟得其旨。於聲色門。不唯了知常無常義。亦",
    "X53n0858_001:0941b06": "有親證實相者在。其間理者。即前無過三支。言非",
    "X53n0858_001:0941b07": "理者。即前三十三過。餘處妙辯。皆是此中理非理",
    "X53n0858_001:0941b08": "義。故以少句立方隅也。[0941b08] △三結顯竟。"
}