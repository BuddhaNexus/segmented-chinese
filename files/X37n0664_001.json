{
    "X37n0664_001:0628c02": "No. 664-A",
    "X37n0664_001:0628c03": " 南本大般涅槃經會疏敘",
    "X37n0664_001:0628c05": "[0628c05] 夫大般涅槃經者。乃如來顧命之言也。蘊成矌劫而",
    "X37n0664_001:0628c06": "久祕不談。方便調機而待時方說。所以小大對帶半",
    "X37n0664_001:0628c07": "滿開宗。頓漸偏圓初中後唱。惟此奧旨最後極談。其",
    "X37n0664_001:0628c08": "由庫內之珍財臨終始付。海中之神寶劫盡乃亡。大",
    "X37n0664_001:0628c09": "哉世尊。慈悲莫並。精求竭力。等救沉淪。伺機四十九",
    "X37n0664_001:0628c10": "年。本懷未罄。唱滅二月十五。盡吐肝腸。故得十外歸",
    "X37n0664_001:0628c11": "依闡提亦悟。昆蟲草木悉已沾恩。象馬蛇虺咸皆被",
    "X37n0664_001:0628c12": "澤。內凡外凡而功超曠劫。天類人類而果證無生。能",
    "X37n0664_001:0628c13": "事既畢即告涅槃。於是日月無光而山林變白。大地",
    "X37n0664_001:0628c14": "震動而鳥獸哀鳴。是凡是聖盡失所天。情與無情誰",
    "X37n0664_001:0628c15": "非號慕。是知此經一唱無復遺餘。至矣盡矣。他莫能",
    "X37n0664_001:0628c16": "尚。舊經四十卷譯拙辭繁。靈運削成言簡理直。開宗",
    "X37n0664_001:0628c17": "判教五七八家。灌頂精詳互存得失。由是重參至理",
    "X37n0664_001:0628c18": "註此玄文。惜乎陳隋兵亂疏未入經。彼此分張勢同",
    "X37n0664_001:0628c19": "吳越。況復藏中久匿。學者&#x5C20;窺。末世澆漓盡疲至道。",
    "X37n0664_001:0628c20": "致使法眼朦垢佛日沉埋。哀哉痛哉。實傷心腑。故予",
    "X37n0664_001:0628c21": "不揣愚庸而輒敢&#x52B9;顰。欲會此經而發心有日。再三",
    "X37n0664_001:0628c22": "披閱宗趣粗知。奈何旨奧文深。有倣郭象。錯綜前後",
    "X37n0664_001:0628c23": "多苦亡羊。於是不懼闡提之罪。甘負謗法之愆。削繁",
    "X37n0664_001:0628c24": "錄實。貴在貫通。罪歟福歟。並伸懺悔。",
    "X37n0664_001:0629a01": "[0629a01] 時",
    "X37n0664_001:0629a02": "皇明萬曆歲次辛亥如來誕生日",
    "X37n0664_001:0629a06": "南本大般涅槃經五分圖",
    "X37n0664_001:0629a07": " 品題總目",
    "X37n0664_001:0629a08": "△初召請涅槃眾",
    "X37n0664_001:0629a09": "序品第一 卷(之一)",
    "X37n0664_001:0629a10": "△二開演涅槃施",
    "X37n0664_001:0629a11": "純陀品第二(此品施常住五果對此土雜眾) 卷(之二)",
    "X37n0664_001:0629a12": "哀歎品第三(此品施勝三修對此土聲聞眾)",
    "X37n0664_001:0629a13": "長壽品第四(此品訖大眾問品隨問而施對此土菩薩眾) 卷(之三)",
    "X37n0664_001:0629a14": "金剛身品第五",
    "X37n0664_001:0629a15": "名字功德品第六",
    "X37n0664_001:0629a16": "四相品第七 卷(四之五)",
    "X37n0664_001:0629a17": "四依品第八 卷(之六)",
    "X37n0664_001:0629a18": "邪正品第九 卷(之七)",
    "X37n0664_001:0629a19": "四諦品第十",
    "X37n0664_001:0629a20": "四倒品第十一",
    "X37n0664_001:0629a21": "如來性品第十二 卷(之八)",
    "X37n0664_001:0629a22": "文字品第十三",
    "X37n0664_001:0629a23": "鳥喻品第十四",
    "X37n0664_001:0629a24": "月喻品第十五 卷(之九)",
    "X37n0664_001:0629b01": "菩薩品第十六",
    "X37n0664_001:0629b02": "大眾所問品第十七 卷(之十)",
    "X37n0664_001:0629b03": "△三示現涅槃行",
    "X37n0664_001:0629b04": "現病品第十八",
    "X37n0664_001:0629b05": "聖行品第十九 卷(十一之十三)",
    "X37n0664_001:0629b06": "梵行品第二十(此品末指雜華經明天行) 卷(十四之十八)",
    "X37n0664_001:0629b07": "嬰兒行品第二十一",
    "X37n0664_001:0629b08": "高貴德王品第二十二 卷(十九之二十四)",
    "X37n0664_001:0629b09": "△四問答涅槃義",
    "X37n0664_001:0629b10": "獅子吼品第二十三 卷(二十五之三十)",
    "X37n0664_001:0629b11": "△五折攝涅槃用",
    "X37n0664_001:0629b12": "迦葉菩薩品第二十四 卷(三十一之三十四)",
    "X37n0664_001:0629b13": "憍陳如品第二十五 卷(三十五之三十六)",
    "X37n0664_001:0629b14": "[0629b14] 又四品半後時所至文分為二。",
    "X37n0664_001:0629b15": "○初折惡攝邪用",
    "X37n0664_001:0629b16": "陳如品末至遺教還源二品半",
    "X37n0664_001:0629b17": "○二化周掩&#x8FF9;用",
    "X37n0664_001:0629b18": "茶毗品至廓潤品",
    "X37n0664_001:0629c03": "南本大般涅槃經會疏解卷第一",
    "X37n0664_001:0629c05": "北天竺三藏法師曇無讖奉 詔譯",
    "X37n0664_001:0629c06": "晉沙門慧嚴慧觀同謝靈運重治",
    "X37n0664_001:0629c07": "隋灌頂法師疏 高足湛然再治",
    "X37n0664_001:0629c08": "元傳天台教崇聖院沙門師正分科",
    "X37n0664_001:0629c09": "明會稽後學沙門湛然圓澄會疏註",
    "X37n0664_001:0629c10": "嘉善沈豫昌 仁和張 顯同校",
    "X37n0664_001:0629c12": "[0629c12] 卍云。此會疏解與大日本續藏經第五十六七",
    "X37n0664_001:0629c13": "套所收重訂交科本無大差。仍單錄序跋而已。",
    "X37n0664_001:0629c15": "No. 664-B",
    "X37n0664_001:0629c17": "[0629c17] 今北本已具有四品半。謂是後分陳如末品具載",
    "X37n0664_001:0629c18": "須跋然身報本之意。有遺教品還源品茶毗品廓",
    "X37n0664_001:0629c19": "潤品。與居士請僧經品目不同。意實一貫也。(澄)不",
    "X37n0664_001:0629c20": "揣己德。妄意會入。倘有&#x609E;脫之謬。三寶慈悲懺悔。",
    "X37n0664_001:0629c21": "將此微因。上祝",
    "X37n0664_001:0629c22": "聖皇福壽萬延。下禱黎民菩提共證。生生藉此為",
    "X37n0664_001:0629c23": "法船。不登覺岸誓不捨離。世世持以為寶鑑。未出",
    "X37n0664_001:0629c24": "魔罥。願長相保。現生父母與曠劫父母同悟一乘",
    "X37n0664_001:0630a01": "之佛性。積生冤親及法界冤親共持六念。以勳修",
    "X37n0664_001:0630a02": "五行。堅持十德。圓備眾生界盡。方取菩提。地獄未",
    "X37n0664_001:0630a03": "空。誓不成佛。",
    "X37n0664_001:0630a05": "No. 664-C",
    "X37n0664_001:0630a07": "[0630a07] 比丘圓澄廣山真密明宗通達清朗",
    "X37n0664_001:0630a08": "會首沈豫昌葉明琪張顯成廣易沈大雲盧明淳",
    "X37n0664_001:0630a09": "朱廣蕃沈明潮俞明濡沈明瀚信女大霽杭州",
    "X37n0664_001:0630a10": "鄒門信女廣奇洎眾姓等。發心刊此大涅槃經",
    "X37n0664_001:0630a11": "疏一部。伏願在會眾等。承此功德。積生父母各途超",
    "X37n0664_001:0630a12": "昇。歷劫冤親俱蒙解脫。大涅槃日爍破昏衢。秘密義",
    "X37n0664_001:0630a13": "天普含法界。六念三修世世熏聞。五行十德在在成",
    "X37n0664_001:0630a14": "就。共證圓滿菩提。各受最後付囑。龍華三會初會相",
    "X37n0664_001:0630a15": "逢淨土九品上品授記者。謹疏。",
    "X37n0664_001:0630a16": "[0630a16] 劉廣盤呂鳴治吳孝延嚴大參沈國彥沈憲",
    "X37n0664_001:0630a17": "朱常新胡奕訓沈兆槐曾慶芳沈受祉沈受祺",
    "X37n0664_001:0630b02": "No. 664-D",
    "X37n0664_001:0630b04": "[0630b04] 壬寅中秋。湛大師自會稽過。訪見予。案頭有南藏涅",
    "X37n0664_001:0630b05": "槃經疏。問曰居士從何處得來。予曰。從殘書中檢出。",
    "X37n0664_001:0630b06": "乃先世所遺。師喟然嘆曰。此疏昔灌頂老人當隋陳",
    "X37n0664_001:0630b07": "之亂。拾糊&#x7A93;紙錄疏。艱辛萬狀。上首湛然欲會經而",
    "X37n0664_001:0630b08": "不遂。埋&#x5374;藏中幾千年。學者罕得寓目。我將分疏會",
    "X37n0664_001:0630b09": "入經文。有願而未逮。如果居士為我流通。予唯唯。越",
    "X37n0664_001:0630b10": "十有三載。乙卯孟冬。師來我郡。說法於福城東塔。暇",
    "X37n0664_001:0630b11": "日相見於麟水之&#x6FF5;。師曰。涅槃疏會成矣。出稿相示。",
    "X37n0664_001:0630b12": "且云。幾為病魔所沮。向佛悲哀者累日。願延殘喘。以",
    "X37n0664_001:0630b13": "畢此願。亡何病愈。廣延書家。焚膏繼&#x6677;。又數月而始",
    "X37n0664_001:0630b14": "成。居士不忘前諾乎。予曰。古德未了之案。得師不惜",
    "X37n0664_001:0630b15": "身命。以利樂有情。敢食前諾。遂於臘月八日。紏工授",
    "X37n0664_001:0630b16": "梓。幸賴同志。樂助竣事。於丁巳秋。謹識其緣起歲月",
    "X37n0664_001:0630b17": "云爾。[0630b17] 丁巳孟冬朔日武塘沈豫昌識",
    "X37n0664_001:0630c02": "No. 664-E",
    "X37n0664_001:0630c04": "[0630c04] 琪本名祺胤。自幼知崇三寶。丁巳春。會湛大師講楞",
    "X37n0664_001:0630c05": "嚴經於福城東塔。日往聽焉。遂皈依大師。得錫今法",
    "X37n0664_001:0630c06": "名。先是涅槃會疏付刻流通。功繁貲儉。師甚憂之。琪",
    "X37n0664_001:0630c07": "遂有幹蠱之思。不覺悲淚。是夕得一夢。夢大師上堂",
    "X37n0664_001:0630c08": "前設一大浴槃。大師體沾泥。從槃沐浴而出。頭長躍",
    "X37n0664_001:0630c09": "尺。琪自視兩足沾泥。次第亦入浴。便覺。覺而占之。數",
    "X37n0664_001:0630c10": "然自喜曰。夜來所夢分明。其象為涅槃。師弘大法。固",
    "X37n0664_001:0630c11": "宜頭長數尺。而琪亦濯足。當是收功於後之兆。是夕",
    "X37n0664_001:0630c12": "四月初四也。遂發心代募。得門下弟張顯慨助四十",
    "X37n0664_001:0630c13": "金。而相繼助者有差。兼程告竣。于七月終旬。計夢之",
    "X37n0664_001:0630c14": "夜迄工之竣。僅一百二十日。因紀其事如此。以見法",
    "X37n0664_001:0630c15": "之流通。非偶然也。檀越姓名初議不必刻。以善信發",
    "X37n0664_001:0630c16": "心。龍天洞鑒。但世間法恐有昧因果者。故琪所募一",
    "X37n0664_001:0630c17": "一備書。師講法華經於海鹽。偷兒竊其侍者兩匣去。",
    "X37n0664_001:0630c18": "中多募票。因而失所或不得登名經尾。惟護法韋馱",
    "X37n0664_001:0630c19": "證之。實無他也。後零搜得姓名若干。因附于左。",
    "X37n0664_001:0630c20": "[0630c20] 弟子明琪識",
    "X37n0664_001:0631a02": "[0631a02] 涅槃經末後句(一卷)",
    "X37n0664_001:0631a04": "清 淨挺 著"
}