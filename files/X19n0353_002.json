{
    "X19n0353_002:0936c04": "勝鬘經疏義私鈔卷之二",
    "X19n0353_002:0936c06": "【疏】就第三有一受名攝善法戒亦分為二第一直",
    "X19n0353_002:0936c07": "明不忘攝受正法。",
    "X19n0353_002:0936c08": "世尊我從今日乃至菩提攝受正法終不忘失。",
    "X19n0353_002:0936c09": "【疏】攝受正法終不忘失者既云攝受正法是八地",
    "X19n0353_002:0936c10": "以上行故云他分行今勝鬘迹在七地而言不忘",
    "X19n0353_002:0936c11": "者但願得八地以上故攝受正法之心暫不敢忘",
    "X19n0353_002:0936c12": "非言自得而不忘也。第二釋不忘。",
    "X19n0353_002:0936c13": "何以故忘失法者則忘大乘忘大乘者則忘波羅蜜",
    "X19n0353_002:0936c14": "忘波羅蜜者則不欲大乘若菩薩不決定大乘者則",
    "X19n0353_002:0936c15": "不能得攝正法欲隨所樂入永不堪任越凡夫地。",
    "X19n0353_002:0936c16": "【疏】就第二釋中凡有三行三欲三行是八地以上",
    "X19n0353_002:0936c17": "行三欲謂七地以還故。",
    "X19n0353_002:0936c18": "【鈔】三欲判在七地已還者瓔珞云十信菩薩今復",
    "X19n0353_002:0936c19": "修行無量功德所謂十波羅蜜乃至集一切善法",
    "X19n0353_002:0936c20": "八萬四千波羅蜜一切諸法門攝我心中念念不",
    "X19n0353_002:0936c21": "去心此是今經三欲意彼經文中已有二欲大乘",
    "X19n0353_002:0936c22": "欲可知。",
    "X19n0353_002:0936c23": "【疏】三行者一攝受正法行二大乘行三波羅蜜行",
    "X19n0353_002:0936c24": "七地以還非不大乘但大義未顯何者七地以還",
    "X19n0353_002:0937a01": "斷結與二乘齊同出三界。",
    "X19n0353_002:0937a02": "【鈔】七地以還斷結與二乘齊等者瓔珞釋七地菩",
    "X19n0353_002:0937a03": "薩心所觀法中謂盡果報無障無礙智所謂以三",
    "X19n0353_002:0937a04": "空智觀三界習色心果報滅無餘一切功德功用",
    "X19n0353_002:0937a05": "造作已竟。",
    "X19n0353_002:0937a06": "【疏】而未及八地以上冥合眾流更無異趣故大義",
    "X19n0353_002:0937a07": "不明。",
    "X19n0353_002:0937a08": "【鈔】冥合眾流者彼經釋八地中不思議無功用觀",
    "X19n0353_002:0937a09": "所謂無相大慧方便大用無有色習無明亦盡百",
    "X19n0353_002:0937a10": "萬劫事無量佛土事以一念心一時得現如佛形",
    "X19n0353_002:0937a11": "示一切眾生形以一念心中一時行以無功用故",
    "X19n0353_002:0937a12": "華嚴三十八云菩薩住第八不動地即捨一切功",
    "X19n0353_002:0937a13": "用行得無功用法身口意業念務皆息住於報行",
    "X19n0353_002:0937a14": "又云佛子此地菩薩本願力故諸佛世尊親現其",
    "X19n0353_002:0937a15": "前與如來智令其得入法流門中譬如乘船欲入",
    "X19n0353_002:0937a16": "大海未至於海多用功力若至海已但隨風去不",
    "X19n0353_002:0937a17": "假人力以至大海一日所行此未至其未至時設",
    "X19n0353_002:0937a18": "經百歲亦不能及佛子菩薩亦如是積集廣大善",
    "X19n0353_002:0937a19": "根資糧乘大乘船至菩薩行海於一念頃以無功",
    "X19n0353_002:0937a20": "用智入一切智智境界等本有功用行經於無量",
    "X19n0353_002:0937a21": "百千億那由他劫所不能及。",
    "X19n0353_002:0937a22": "【疏】波羅蜜者名到彼岸七地以還亦是無相彼岸",
    "X19n0353_002:0937a23": "但未能並照故波羅蜜義亦未彰七地以還亦修",
    "X19n0353_002:0937a24": "萬行但一念之中不能齊故亦不得攝受之名。",
    "X19n0353_002:0937b01": "【鈔】並照者十波羅蜜一念心中一時行照之以無",
    "X19n0353_002:0937b02": "相七地已還次第行萬行故云不齊。",
    "X19n0353_002:0937b03": "【疏】所以攝受大乘波羅蜜皆名八地以上為明三",
    "X19n0353_002:0937b04": "欲即是願得此三行之心故七地以還許其有也",
    "X19n0353_002:0937b05": "而此三行皆是八地以上一心上用但隨義立別",
    "X19n0353_002:0937b06": "名耳故云若忘失法即三行都忘三行既忘即三",
    "X19n0353_002:0937b07": "行之欲亦皆忘也應有波羅欲略無也列行則以",
    "X19n0353_002:0937b08": "攝受為先列欲則以大乘為初是葢逐便無大意",
    "X19n0353_002:0937b09": "也。",
    "X19n0353_002:0937b10": "【鈔】逐便等者逐三行中第三波羅蜜行便列波羅",
    "X19n0353_002:0937b11": "蜜欲故也經既失三行忘三欲。",
    "X19n0353_002:0937b12": "【疏】從隨所樂入以下明失行即起惡也。",
    "X19n0353_002:0937b13": "【鈔】隨所樂入法門不得入又不能超過凡夫地豈",
    "X19n0353_002:0937b14": "非大過哉此一段文總取七地已還三欲以為攝",
    "X19n0353_002:0937b15": "善法戒故疏云許其有也。",
    "X19n0353_002:0937b16": "【疏】第三結不忘。",
    "X19n0353_002:0937b17": "我見如是無量大過又見未來攝受正法菩薩摩訶",
    "X19n0353_002:0937b18": "薩無量福利故受此大受。",
    "X19n0353_002:0937b19": "【疏】從我見如是以下第三結不忘言忘則致禍不",
    "X19n0353_002:0937b20": "忘得福故受不忘。",
    "X19n0353_002:0937b21": "【鈔】無名疏統收今後兩章亦不出七地已還行與",
    "X19n0353_002:0937b22": "今意同彼云報勝則道高行精則果能在己進德",
    "X19n0353_002:0937b23": "曰行及物勝曰願故十受以守戒不犯為先三願",
    "X19n0353_002:0937b24": "以安慰眾生為首也十受中五明止惡五說修善",
    "X19n0353_002:0937c01": "而修善以攝受正法為原止惡以戒慎為本故建",
    "X19n0353_002:0937c02": "此兩端以統萬行修善進德以慈悲為首故前兩",
    "X19n0353_002:0937c03": "行以明慈後二行以明悲將明得失之深大故階",
    "X19n0353_002:0937c04": "節以言欲者向道之初門波羅蜜者大乘之妙行",
    "X19n0353_002:0937c05": "大乘者理極之都稱攝正法者人法之合名也夫",
    "X19n0353_002:0937c06": "遺終則忘始數之然矣開此章義彰于下。",
    "X19n0353_002:0937c07": "【疏】從法主世尊以下章中第三立誓斷疑就中亦",
    "X19n0353_002:0937c08": "有四第一佛前立誓。",
    "X19n0353_002:0937c09": "法主世尊現為我證雖佛世尊現前證知而諸眾生",
    "X19n0353_002:0937c10": "善根微薄戒起疑網以十大受極難度故彼或長夜",
    "X19n0353_002:0937c11": "非義饒益不得安樂為安彼故今於佛前說誠實誓",
    "X19n0353_002:0937c12": "我受此十大受如說行者以此誓故於大眾中當雨",
    "X19n0353_002:0937c13": "天華出天妙音。",
    "X19n0353_002:0937c14": "【鈔】第三立誓斷疑中引佛為證者無名云證者證",
    "X19n0353_002:0937c15": "其受必能行信薄則生疑疑生則入網既入生死",
    "X19n0353_002:0937c16": "之密網焉得涅槃之安樂哉。",
    "X19n0353_002:0937c17": "【疏】第二從說是語時以下明雨華出聲為證。",
    "X19n0353_002:0937c18": "說是語時於虗空中雨眾天華出妙聲言如是如是",
    "X19n0353_002:0937c19": "如汝所說真實無異。",
    "X19n0353_002:0937c20": "【疏】言有聲必有言故以聲證言非虗有華必有實",
    "X19n0353_002:0937c21": "故以華證行必果。第三從彼見妙華以下明眾",
    "X19n0353_002:0937c22": "疑得斷仍發願。",
    "X19n0353_002:0937c23": "彼見妙華及聞音聲一切眾會疑惑悉除喜踊無量",
    "X19n0353_002:0937c24": "而發願言恒與勝鬘常共俱會同其所行。",
    "X19n0353_002:0938a01": "【疏】第四明佛為賜記可見。",
    "X19n0353_002:0938a02": "世尊悉記一切大眾如其所願。",
    "X19n0353_002:0938a03": "【疏】從爾時勝鬘復於佛前以下自分行中第三三",
    "X19n0353_002:0938a04": "大願章歸依受戒既殊於昔故願亦更發勝願遠",
    "X19n0353_002:0938a05": "期常住法身異於昔日願身滅智亡就中開為三",
    "X19n0353_002:0938a06": "第一明為願作願第二從以此善根以下正發三",
    "X19n0353_002:0938a07": "願第三從爾時世尊以下明佛述成。",
    "X19n0353_002:0938a08": "爾時勝鬘復於佛前發三大願而作是言以此實願",
    "X19n0353_002:0938a09": "安慰無量無邊眾生。",
    "X19n0353_002:0938a10": "【疏】以此實願者通言以我今將願三大願也明大",
    "X19n0353_002:0938a11": "士立懷非但自為必先為物故云安慰眾生一云",
    "X19n0353_002:0938a12": "實願者必行其行。",
    "X19n0353_002:0938a13": "【鈔】第三三大願章為願作願者為三大願對佛發願",
    "X19n0353_002:0938a14": "願行此三願也願必行其行願不虗故云實願也。",
    "X19n0353_002:0938a15": "【疏】就第二正發三願中自有三願第一願願得正",
    "X19n0353_002:0938a16": "法智。",
    "X19n0353_002:0938a17": "以此善根於一切生得正法智是名第一大願。",
    "X19n0353_002:0938a18": "【疏】正法智者謂常住之智。",
    "X19n0353_002:0938a19": "【鈔】以此善根者指前歸依常住戒行之善根。正",
    "X19n0353_002:0938a20": "法智者歸依三德常住正法依此起解故云常住",
    "X19n0353_002:0938a21": "智自行若成必化他也化他之功必嚴自行。",
    "X19n0353_002:0938a22": "【疏】第二願願為眾生說。",
    "X19n0353_002:0938a23": "我得正法智已以無厭心為眾生說是名第二大願。",
    "X19n0353_002:0938a24": "【疏】第三願願護法。",
    "X19n0353_002:0938b01": "我於攝受正法捨身命財護持正法是名第三大願。",
    "X19n0353_002:0938b02": "【疏】第一第三二願要就自行兼明化他中間一願",
    "X19n0353_002:0938b03": "因明化他并顯自行即與上十大受同。",
    "X19n0353_002:0938b04": "【疏】第三如來述成可見。",
    "X19n0353_002:0938b05": "爾時世尊即記勝鬘三大誓願如一切色悉入空界",
    "X19n0353_002:0938b06": "如是菩薩恒沙諸願皆悉入此三大願中此三願者",
    "X19n0353_002:0938b07": "真實廣大。",
    "X19n0353_002:0938b08": "【疏】而此三願並是住前之願而言攝受諸願者此",
    "X19n0353_002:0938b09": "但取住前諸願非兼八地以上願也。",
    "X19n0353_002:0938b10": "【鈔】疏取住前諸願者瓔珞上卷釋十住前十信心",
    "X19n0353_002:0938b11": "信心有十故修行百法明門常發無量有行無行",
    "X19n0353_002:0938b12": "大願得入習種姓中廣行一切願經文廣十信心",
    "X19n0353_002:0938b13": "者信進念定慧戒迴向護法捨願習種姓謂十信",
    "X19n0353_002:0938b14": "是一賢位。經恒沙諸願皆悉入此三大願中者",
    "X19n0353_002:0938b15": "瓔珞云我因果願悉已具足一切願行攝在其中",
    "X19n0353_002:0938b16": "今於諸佛前受大願願今已滿修進餘行一切菩",
    "X19n0353_002:0938b17": "薩若入是願無不得入薩婆若海彼在住上義通",
    "X19n0353_002:0938b18": "住前已上三章自分行訖。",
    "X19n0353_002:0938b19": "【疏】從爾時勝鬘白佛言以下明乘體中第二舉二",
    "X19n0353_002:0938b20": "章明他分行二章即自為二第一攝受正法章明",
    "X19n0353_002:0938b21": "萬善出生義言八地以上一念心中能生五乘諸",
    "X19n0353_002:0938b22": "善第二入一乘章收入一義言總取能生八地之",
    "X19n0353_002:0938b23": "行所生五乘諸善皆入一乘。",
    "X19n0353_002:0938b24": "【鈔】第四攝受正法章。言萬善出生義等者此乃",
    "X19n0353_002:0938c01": "辨兩章之同異攝受章八地已上一念心中攝諸",
    "X19n0353_002:0938c02": "願行以得名此心能出生五乘因果故名為能生",
    "X19n0353_002:0938c03": "也一乘章總収能所皆入一乘也。",
    "X19n0353_002:0938c04": "【疏】一往釋攝受正法能攝萬行之心為攝受所修",
    "X19n0353_002:0938c05": "之善當理非邪故言正為物軌則故言法而釋此",
    "X19n0353_002:0938c06": "攝受正法種種不同。",
    "X19n0353_002:0938c07": "【鈔】一往釋攝受正法下釋名體寬狹先釋名從一",
    "X19n0353_002:0938c08": "往至為攝受釋攝受二字所修之善釋法字當理",
    "X19n0353_002:0938c09": "非邪故釋正字。",
    "X19n0353_002:0938c10": "【疏】或云夫善皆能攝生眾生諸行故自凡至聖皆",
    "X19n0353_002:0938c11": "取以為攝受正法。",
    "X19n0353_002:0938c12": "【鈔】從攝生眾生已下釋體寬狹攝生眾生諸行故",
    "X19n0353_002:0938c13": "等言攝受正法能攝諸行故從初信乃至妙覺之",
    "X19n0353_002:0938c14": "善皆取。",
    "X19n0353_002:0938c15": "【疏】或云外凡之善皆以相心而作故不得為攝受",
    "X19n0353_002:0938c16": "正法但內凡以上可取。",
    "X19n0353_002:0938c17": "【鈔】或云下除十信外凡從十住內凡已上皆取。",
    "X19n0353_002:0938c18": "【疏】或云內凡猶未得真解故亦未足取但初地以",
    "X19n0353_002:0938c19": "上正是真觀故從此可取而今所須者八地以上",
    "X19n0353_002:0938c20": "一念之中備修萬行之心為攝受所修之行當理",
    "X19n0353_002:0938c21": "非邪故言正為物軌則故言法初地以上七地以",
    "X19n0353_002:0938c22": "還之行實是真無漏故亦應言正為物軌則故亦",
    "X19n0353_002:0938c23": "可稱法然但一念之中不能備修萬行亦未並觀",
    "X19n0353_002:0938c24": "故猶不得攝受之名且臨文自證若盡并取七地",
    "X19n0353_002:0939a01": "以下以為攝受正法者那得言菩薩所有恒沙諸",
    "X19n0353_002:0939a02": "願一切皆入一大願中所謂攝受正法所言自分",
    "X19n0353_002:0939a03": "他分以此為辨也就中初開為二第一從初訖有",
    "X19n0353_002:0939a04": "大功德有大利益明願攝第二從勝鬘白佛言我",
    "X19n0353_002:0939a05": "當承佛神力竟章明行攝受。",
    "X19n0353_002:0939a06": "【鈔】或內凡已下從初地已上皆取如上三師自是",
    "X19n0353_002:0939a07": "一途今家自取八地已上願攝受者華嚴云八地",
    "X19n0353_002:0939a08": "菩薩十波羅蜜中願波羅蜜增上。",
    "X19n0353_002:0939a09": "【疏】私釋少異此章正以出生義為宗但物聞上三",
    "X19n0353_002:0939a10": "願便謂願極於此故一往從初訖有大利益先明",
    "X19n0353_002:0939a11": "七地以下恒沙諸願皆入八地以上一念願中若",
    "X19n0353_002:0939a12": "論其至極正在於此第二從勝鬘白佛我當承佛",
    "X19n0353_002:0939a13": "以下正明出生義第一明願攝中亦有二第一正",
    "X19n0353_002:0939a14": "明願攝第二明如來讚成就第一正明願攝中即",
    "X19n0353_002:0939a15": "有三第一明勝鬘受命。",
    "X19n0353_002:0939a16": "【鈔】私釋已上疏主義判非即用此為正科文言出",
    "X19n0353_002:0939a17": "生為宗者此一意明攝受正法菩薩能出生五乘",
    "X19n0353_002:0939a18": "義此為章中之宗要也。",
    "X19n0353_002:0939a19": "爾時勝鬘白佛言我今當復承佛威神說調伏大願",
    "X19n0353_002:0939a20": "真實無異。",
    "X19n0353_002:0939a21": "【疏】承佛威神者外形端肅曰威內心難測曰神而",
    "X19n0353_002:0939a22": "今承者直是如來許已有說恣其所辨非謂異術",
    "X19n0353_002:0939a23": "相加木石使能言之前三章不求承威但從此章",
    "X19n0353_002:0939a24": "乃請承威則所謂自分他分亦可證調伏大願者",
    "X19n0353_002:0939b01": "心恒附理為調伏無德不期為大願真實無異者",
    "X19n0353_002:0939b02": "言與佛昔願無異也又云如佛所說無異。",
    "X19n0353_002:0939b03": "【鈔】如來許已有說者金剛論云於菩薩身佛與功",
    "X19n0353_002:0939b04": "德智慧之力故名加也。言自分他分亦可證者",
    "X19n0353_002:0939b05": "七地已還是自分行不假承威八地他分非自能",
    "X19n0353_002:0939b06": "述必假威神葢從迹以判也大願者八地已上願",
    "X19n0353_002:0939b07": "必順理故云心恒附理三德四義及恒沙萬德為",
    "X19n0353_002:0939b08": "無德不期廣則恒沙萬德略則三德四義攝一功",
    "X19n0353_002:0939b09": "德盡也。",
    "X19n0353_002:0939b10": "【疏】第二明佛許說。",
    "X19n0353_002:0939b11": "佛告勝鬘恣聽汝說。",
    "X19n0353_002:0939b12": "【疏】許聽可見。",
    "X19n0353_002:0939b13": "【鈔】許聽者聽(地丁反)提也(亦他定反)。",
    "X19n0353_002:0939b14": "【疏】第三從勝鬘白佛以下正明願攝。",
    "X19n0353_002:0939b15": "勝鬘白佛言菩薩所有恒沙諸願一切皆入一大願",
    "X19n0353_002:0939b16": "中所謂攝受正法攝受正法者真為大願。",
    "X19n0353_002:0939b17": "【疏】第三正明願攝恒沙諸願皆入一大願中者一",
    "X19n0353_002:0939b18": "願謂八地以上一念心中願言七地以下恒沙諸",
    "X19n0353_002:0939b19": "願皆入八地以上一念願中故云皆入一大願中",
    "X19n0353_002:0939b20": "所謂攝受正法者出一願體與萬行正法即是八",
    "X19n0353_002:0939b21": "地以上一念上用故云攝受正法真為大願也。",
    "X19n0353_002:0939b22": "【鈔】八地已上一念上用者自行化他之用悉有一",
    "X19n0353_002:0939b23": "念如引華嚴經經文云此菩薩十波羅蜜中願波",
    "X19n0353_002:0939b24": "羅蜜增上餘波羅蜜非不修行隨力隨分。",
    "X19n0353_002:0939c01": "【疏】從佛讚勝鬘以下明願攝中第二如來讚成就",
    "X19n0353_002:0939c02": "中亦有五第一讚其現德。",
    "X19n0353_002:0939c03": "佛讚勝鬘善哉善哉智慧方便甚深微妙。",
    "X19n0353_002:0939c04": "【鈔】疏讚其現德者無名云智以照空權以入有能",
    "X19n0353_002:0939c05": "體空說有者可曰甚深微妙也。",
    "X19n0353_002:0939c06": "【疏】第二從汝已長夜以下歎其往因。",
    "X19n0353_002:0939c07": "汝已長夜植諸善本來世眾生久種善根者乃能解",
    "X19n0353_002:0939c08": "汝所說。",
    "X19n0353_002:0939c09": "【鈔】長夜等者於無明夜種諸善本智慧為諸善之",
    "X19n0353_002:0939c10": "本也故經云大智本行也。",
    "X19n0353_002:0939c11": "【疏】第三從汝之所說以下歎其所說與諸佛同。",
    "X19n0353_002:0939c12": "汝之所說攝受正法皆是過去未來現在諸佛已說",
    "X19n0353_002:0939c13": "今說當說。",
    "X19n0353_002:0939c14": "【鈔】三歎同諸佛者無名云三世諸佛雖殊而其道",
    "X19n0353_002:0939c15": "不二不二之道汝能一之得一者豈遠乎哉道無",
    "X19n0353_002:0939c16": "二宗其能得異乎自以為證。",
    "X19n0353_002:0939c17": "【疏】第四從我今得無上菩提以下嘆說與釋迦同。",
    "X19n0353_002:0939c18": "我今得無上菩提亦常說此攝受正法。",
    "X19n0353_002:0939c19": "【疏】然釋迦即入諸佛但是一化之主故更別舉。",
    "X19n0353_002:0939c20": "第五從如是我說以下歎攝受正法所有功德。",
    "X19n0353_002:0939c21": "如是我說攝受正法所有功德不得邊際如來智慧",
    "X19n0353_002:0939c22": "辯才亦無邊際何以故是攝受正法有大功德有大",
    "X19n0353_002:0939c23": "利益。",
    "X19n0353_002:0939c24": "【疏】不得邊際者只是攝受正法理深幽遠說不可",
    "X19n0353_002:0940a01": "盡故云不得邊際如來智慧辯才亦無邊際者釋",
    "X19n0353_002:0940a02": "疑若攝受功德不得邊際者亦應無能解此理者",
    "X19n0353_002:0940a03": "誰以此理為說眾生耶故釋曰佛智從無邊理而",
    "X19n0353_002:0940a04": "生故佛智亦無邊際今以無邊際之智還照無邊",
    "X19n0353_002:0940a05": "際之理為佛何難所以稱為一切種智從何以故",
    "X19n0353_002:0940a06": "以下仍釋佛智無邊際標疑云何以如來慧智亦",
    "X19n0353_002:0940a07": "無邊際耶釋曰此攝受正法之理有大功德利益",
    "X19n0353_002:0940a08": "故所生佛智亦無邊際也亦釋何以攝受所有功",
    "X19n0353_002:0940a09": "德無邊際者此攝受正法上能感種智下能化眾",
    "X19n0353_002:0940a10": "生如是功德利益說不可盡故不得邊際也。",
    "X19n0353_002:0940a11": "【鈔】智慧辯才等者辯有四種一義無礙辯二法無",
    "X19n0353_002:0940a12": "礙辯三辭無礙辯四樂無礙辯此四通名無礙辯",
    "X19n0353_002:0940a13": "者如來於此四法智慧捷疾分別了了通達無滯",
    "X19n0353_002:0940a14": "故通名無礙智也一義無礙智者知諸法義了了",
    "X19n0353_002:0940a15": "通達無滯故又能知一切義皆入實相故二法無",
    "X19n0353_002:0940a16": "礙智者法名一切義名字為知義故悉通達諸法",
    "X19n0353_002:0940a17": "名字分別無滯又能以是法無礙智分別三乘而",
    "X19n0353_002:0940a18": "不壞法性於所說語言中無有滯礙也三辭無礙",
    "X19n0353_002:0940a19": "智者以語言說名字義種種莊嚴言語隨其所應",
    "X19n0353_002:0940a20": "能令解了所謂一切眾生殊方異語若一語若二",
    "X19n0353_002:0940a21": "語略男女等語過去未來現在語如此等語言能",
    "X19n0353_002:0940a22": "令各各得解辯無礙一切聞者悉解其言說也四",
    "X19n0353_002:0940a23": "樂說無礙智者於一字中能說一切字一語中說",
    "X19n0353_002:0940a24": "一切語一法中說一切法於是所說法皆是真實",
    "X19n0353_002:0940b01": "皆隨可度者有所利益所謂十二部經八萬四千",
    "X19n0353_002:0940b02": "法藏隨一切眾生根性樂聞善赴機緣言方無滯",
    "X19n0353_002:0940b03": "聞者無厭乃至無量劫說為佛何難者用智照理",
    "X19n0353_002:0940b04": "得成為佛雖無邊際說何難無差機之過已上並",
    "X19n0353_002:0940b05": "是經論誠文。",
    "X19n0353_002:0940b06": "【疏】從我當承佛神力以下第二明攝行私云正明",
    "X19n0353_002:0940b07": "出生義又開為二第一正明行攝第二從爾時世",
    "X19n0353_002:0940b08": "尊於勝鬘所說以下竟章亦明如來讚成就第一",
    "X19n0353_002:0940b09": "正明行攝又分為三第一先出行攝之體亦可能",
    "X19n0353_002:0940b10": "生之體第二從譬如劫初成時以下正明出生義",
    "X19n0353_002:0940b11": "第三從世尊攝受正法攝受正法者以下明相即",
    "X19n0353_002:0940b12": "以釋物疑第一中亦有三第一受命。",
    "X19n0353_002:0940b13": "勝鬘白佛我當承佛神力更復演說攝受正法廣大",
    "X19n0353_002:0940b14": "之義。",
    "X19n0353_002:0940b15": "【疏】第二許聽。",
    "X19n0353_002:0940b16": "佛言便說。",
    "X19n0353_002:0940b17": "【疏】第三從白佛以下正出行體皆可見。",
    "X19n0353_002:0940b18": "勝鬘白佛言攝受正法廣大義者則是無量得一切",
    "X19n0353_002:0940b19": "佛法攝八萬四千法門。",
    "X19n0353_002:0940b20": "【疏】廣大義者謂行體也一云牒前句從則是無量",
    "X19n0353_002:0940b21": "以下皆釋廣大八萬四千法門餘疏有記而今不",
    "X19n0353_002:0940b22": "記。",
    "X19n0353_002:0940b23": "【鈔】八萬四千法門者結八地三行之體不出八萬",
    "X19n0353_002:0940b24": "四千法門大小乘經論所出不同今存一釋賢劫",
    "X19n0353_002:0940c01": "經云佛初發心至分舍利凡有三百五十度門一",
    "X19n0353_002:0940c02": "一皆有六度合二千一百又對四分合八千四百",
    "X19n0353_002:0940c03": "一變為十合八萬四千彼經文相稍隱古來皆用",
    "X19n0353_002:0940c04": "以為准的然諸經所出雖多不出四諦八萬四千",
    "X19n0353_002:0940c05": "法藏即苦諦塵勞門即集諦對治門三三昧門諸",
    "X19n0353_002:0940c06": "陀羅尼門此三合為道諦諸波羅蜜門即滅諦大",
    "X19n0353_002:0940c07": "論問三昧與陀羅尼何別答陀羅尼慧性三昧定",
    "X19n0353_002:0940c08": "性故將此二合為道諦但是對治之義。",
    "X19n0353_002:0940c09": "【疏】就第二明其出生義凡有四譬分為二第一初",
    "X19n0353_002:0940c10": "二譬明法能出生第二後二譬明人能出生所以",
    "X19n0353_002:0940c11": "知者前二譬直言攝受正法而不見善男女後二",
    "X19n0353_002:0940c12": "譬即合中皆言善男女就第一明法能出生中二",
    "X19n0353_002:0940c13": "譬自分為二第一雲興譬。",
    "X19n0353_002:0940c14": "譬如劫初成時普興大雲雨眾色雨及種種寶如是",
    "X19n0353_002:0940c15": "攝受正法雨無量福報及無量善根之雨。",
    "X19n0353_002:0940c16": "【疏】明其蔭覆之義言八地以上攝受正法能蔭覆",
    "X19n0353_002:0940c17": "眾生貧人亦第二有大水譬明其洗蕩之用言八",
    "X19n0353_002:0940c18": "地以上攝受正法亦能洗蕩眾生垢累就第一雲",
    "X19n0353_002:0940c19": "譬即開合為二譬中即有四句初句譬如劫初成",
    "X19n0353_002:0940c20": "時譬八地以上真身初建第二句普興大雲譬應",
    "X19n0353_002:0940c21": "身說法此二句皆為能生攝受作譬第三句雨眾",
    "X19n0353_002:0940c22": "色雨譬能生五乘因第四句及種種寶亦譬能生",
    "X19n0353_002:0940c23": "五乘果此二句皆為所生五乘作譬第二合譬有",
    "X19n0353_002:0940c24": "三句初句如是攝受正法併合上能生中劫成雲",
    "X19n0353_002:0941a01": "興二譬言八地以上真身初建垂應化物則義同",
    "X19n0353_002:0941a02": "劫成雲興第二句雨無量福報退合上所生中及",
    "X19n0353_002:0941a03": "種種寶言八地以上攝受能生五乘果即義同雨",
    "X19n0353_002:0941a04": "種種寶第三句及無量善根之雨超合上所生中",
    "X19n0353_002:0941a05": "雨眾色雨言能生五乘因即義同雨眾色雨。",
    "X19n0353_002:0941a06": "【鈔】蔭覆眾生貧人等者眾生乏五乘之法財蘊五",
    "X19n0353_002:0941a07": "住之惑垢也。真身初建應身說法者瓔珞云從",
    "X19n0353_002:0941a08": "初地至佛地有二種法身一極果法身二應化法",
    "X19n0353_002:0941a09": "身於第一義諦法流水中從實性生智故實智為",
    "X19n0353_002:0941a10": "法身法名自體集義為身一切眾生善根感此實",
    "X19n0353_002:0941a11": "智法身故法身能現應無量法身所謂一切世界",
    "X19n0353_002:0941a12": "國土身一切眾生身一切佛菩薩身皆悉能現不",
    "X19n0353_002:0941a13": "可思議國土亦然應身說法相具如釋迦一化所",
    "X19n0353_002:0941a14": "演半滿之教無異也。",
    "X19n0353_002:0941a15": "【疏】就第二大水譬開為三第一開比。",
    "X19n0353_002:0941a16": "世尊又如劫初成時有大水聚出生三千大千界藏",
    "X19n0353_002:0941a17": "及四百億種種類洲。",
    "X19n0353_002:0941a18": "【疏】比中亦有四句初句又如劫成時亦比八地以",
    "X19n0353_002:0941a19": "上真身初建第二句有大水聚亦比應身說法此",
    "X19n0353_002:0941a20": "二句亦皆為能生攝受作比第三句出生三千大",
    "X19n0353_002:0941a21": "千界藏者比能生菩薩大乘第四句及四百億種",
    "X19n0353_002:0941a22": "種類州比能生四乘。第二合比。",
    "X19n0353_002:0941a23": "如是攝受正法出生大乘無量界藏一切菩薩神通",
    "X19n0353_002:0941a24": "之力一切世間安穩快樂一切世間如意自在及出",
    "X19n0353_002:0941b01": "世間安樂。",
    "X19n0353_002:0941b02": "【疏】第二合比即有五句初句如是攝受正法亦併",
    "X19n0353_002:0941b03": "合上能生中劫成大水二比言八地真身初建垂",
    "X19n0353_002:0941b04": "應說法即義同劫成有大水聚也第二句出生大",
    "X19n0353_002:0941b05": "乘無量界藏一切菩薩神通之力者合上所生中",
    "X19n0353_002:0941b06": "出生三千大千界藏第三句一切世間安穩快樂",
    "X19n0353_002:0941b07": "舉人乘合上四百中一百州第四句一切世間如",
    "X19n0353_002:0941b08": "意自在舉天乘合上四百中二百州第五句及出",
    "X19n0353_002:0941b09": "世間安樂舉二乘共合上四百中三四百州明二",
    "X19n0353_002:0941b10": "乘同出三界故共合也。第三雙結開合。",
    "X19n0353_002:0941b11": "劫成乃至天人本所未得皆於中出。",
    "X19n0353_002:0941b12": "【疏】劫成乃至天人本所未得皆於中出者第三雙",
    "X19n0353_002:0941b13": "結開合劫成取開比之初天人本所未得取合比",
    "X19n0353_002:0941b14": "之末出世間安樂是天人本所未得比取其初合",
    "X19n0353_002:0941b15": "取其末中間為略故云乃至皆於中出者雙結大",
    "X19n0353_002:0941b16": "千界藏及四百億類州皆從劫中而出亦天人本",
    "X19n0353_002:0941b17": "所未得皆從攝受而生也此二比有三可辨一為",
    "X19n0353_002:0941b18": "本作比即二比皆云劫初成時故文意皆同二為",
    "X19n0353_002:0941b19": "迹作比前比普興大雲後比有大水聚故意一文",
    "X19n0353_002:0941b20": "異三為所生作比前比合人而辨因果後比辨人",
    "X19n0353_002:0941b21": "而合因果故文意皆異然亦無大意但聖人說法",
    "X19n0353_002:0941b22": "互舉而明也。",
    "X19n0353_002:0941b23": "【鈔】有三可辨者雲興大水二比之中皆有劫成並",
    "X19n0353_002:0941b24": "喻八地已上真身之本此即文同其意亦同二比",
    "X19n0353_002:0941c01": "之中皆有垂應之迹此即文異而意同文異者即",
    "X19n0353_002:0941c02": "普興大雲有大水聚也二比之中前比但言雨眾",
    "X19n0353_002:0941c03": "色雨是因及種種寶是果而不明人人合在因果",
    "X19n0353_002:0941c04": "之中後比但言菩薩神通及安隱等而不明因果",
    "X19n0353_002:0941c05": "因果合在人中故文意皆異互舉而明者言初本",
    "X19n0353_002:0941c06": "中一切菩薩真身之本皆同故文意皆同以顯之",
    "X19n0353_002:0941c07": "一切菩薩從本垂迹雖同而化迹各異故意同文",
    "X19n0353_002:0941c08": "異以第三所生中前比但出法後比但出人者互",
    "X19n0353_002:0941c09": "舉而明也何者八地真身初建垂應說法不出五",
    "X19n0353_002:0941c10": "乘因果或舉法以顯人故如前比或舉人顯法即",
    "X19n0353_002:0941c11": "如後比一代教門此即極多溢敷經論表之所化",
    "X19n0353_002:0941c12": "五乘或開因果而顯人不同或開於人而顯因果",
    "X19n0353_002:0941c13": "有異故云互舉而明也然亦不出從真起應說五",
    "X19n0353_002:0941c14": "乘法化五乘人說因說果或離或合即収一化人",
    "X19n0353_002:0941c15": "之興法能化所化聲無不盡即是菩薩一念無功",
    "X19n0353_002:0941c16": "用行中攝受一切諸行等法故云行攝也。",
    "X19n0353_002:0941c17": "【疏】從又如大地以下明出生中第二明人能出成",
    "X19n0353_002:0941c18": "就中亦有二比自為二第一名重擔比明八地以",
    "X19n0353_002:0941c19": "上大士荷負眾生之義第二名寶藏比明八地以",
    "X19n0353_002:0941c20": "上大士為眾生蘊藏之義就第一重擔比即開合",
    "X19n0353_002:0941c21": "為二就開比即有二第一初二句為八地以上能",
    "X19n0353_002:0941c22": "負人作比。",
    "X19n0353_002:0941c23": "【鈔】荷負眾生之義者菩薩垂形九道同事而攝故",
    "X19n0353_002:0941c24": "經云而生五道以現其身為大醫王善療眾病蘊",
    "X19n0353_002:0942a01": "藏之義者一念含藏五乘之法故經云集眾法寶",
    "X19n0353_002:0942a02": "如海導師。",
    "X19n0353_002:0942a03": "又如大地持四重擔。",
    "X19n0353_002:0942a04": "【疏】第二從何等為四以下為所負法作比。",
    "X19n0353_002:0942a05": "何等為四一者大海二者諸山三者草木四者眾生。",
    "X19n0353_002:0942a06": "【疏】有四句一大海比菩薩言廣抱眾生即如大海",
    "X19n0353_002:0942a07": "抱納無窮故以為比二諸山比緣覺乘言真高出",
    "X19n0353_002:0942a08": "亦如眾山之高故以為喻三草木比聲聞乘言其",
    "X19n0353_002:0942a09": "頭數繁多如草木故以為比四眾生共比人天乘",
    "X19n0353_002:0942a10": "人天乘但在生死中如眾生處處受生故以為況。",
    "X19n0353_002:0942a11": "【鈔】緣覺出聲聞之上故喻之以山菩薩可不高耶",
    "X19n0353_002:0942a12": "菩薩垂形六道和光同塵利物故喻之以海廣抱。",
    "X19n0353_002:0942a13": "【疏】第二合比分為三第一正合第二結合第三讚",
    "X19n0353_002:0942a14": "歎能負人就第一正合中亦有二第一合能負人",
    "X19n0353_002:0942a15": "比。",
    "X19n0353_002:0942a16": "如是攝受正法善男子善女人建立大地堪能荷負",
    "X19n0353_002:0942a17": "四種重任踰彼大地。",
    "X19n0353_002:0942a18": "【疏】踰彼大地者地唯負形不如大士兼負形神教",
    "X19n0353_002:0942a19": "令改惡修善故云踰彼大地。",
    "X19n0353_002:0942a20": "【鈔】經建立大地者真應二身之地以能生五乘故",
    "X19n0353_002:0942a21": "踰者(羊朱反)越也度也。",
    "X19n0353_002:0942a22": "【疏】第二合所負法比。",
    "X19n0353_002:0942a23": "何等為四謂離善知識無聞非法眾生以人天善根",
    "X19n0353_002:0942a24": "而成就之求聲聞者授聲聞乘求緣覺者授緣覺乘",
    "X19n0353_002:0942b01": "求大乘者授以大乘。",
    "X19n0353_002:0942b02": "【疏】第二合所負法唯倒合先合眾生比可見從聲",
    "X19n0353_002:0942b03": "聞以下合上草木比從緣覺以下合上諸山比從",
    "X19n0353_002:0942b04": "大乘以下合上大海比言八地以上大士能負五",
    "X19n0353_002:0942b05": "乘眾生則義同大地負此四種也。第二結合可",
    "X19n0353_002:0942b06": "見。",
    "X19n0353_002:0942b07": "是名攝受正法善男子善女人建立大地堪能荷負",
    "X19n0353_002:0942b08": "四種重任。",
    "X19n0353_002:0942b09": "【疏】從世尊以下合中第三讚歎能負人亦可見。",
    "X19n0353_002:0942b10": "世尊如是攝受正法善男子善女人建立大地堪能",
    "X19n0353_002:0942b11": "荷負四種重任普為眾生作不請之友大悲安慰哀",
    "X19n0353_002:0942b12": "愍眾生為世法母。",
    "X19n0353_002:0942b13": "【疏】友是相救為義然請而後救即非真友故云作",
    "X19n0353_002:0942b14": "不請之友菩薩化物知慈母就嬰兒故云為世法",
    "X19n0353_002:0942b15": "母。",
    "X19n0353_002:0942b16": "【鈔】不請友者世以同志為友菩薩四攝有同事攝",
    "X19n0353_002:0942b17": "善巧同根緣修五乘善令得無漏果故經云我等",
    "X19n0353_002:0942b18": "二人亦共汝作淨名云眾人不請友而安者未安",
    "X19n0353_002:0942b19": "道諦即令安道諦即與今經大悲安慰全同無名",
    "X19n0353_002:0942b20": "云大悲內興救不待請哀愍安慰猶如慈母舉此",
    "X19n0353_002:0942b21": "結終以明地德之厚戴也。",
    "X19n0353_002:0942b22": "【疏】從又如大地有四種寶藏以下第二寶藏比明",
    "X19n0353_002:0942b23": "八地為眾生蘊藏之義即開合為二開比中亦有",
    "X19n0353_002:0942b24": "二第一正比。",
    "X19n0353_002:0942c01": "又如大地有四種寶藏何等為四一者無價二者上",
    "X19n0353_002:0942c02": "價三者中價四者下價。",
    "X19n0353_002:0942c03": "【疏】正比中亦有二第一初二句為能蘊藏作比可",
    "X19n0353_002:0942c04": "見第二為所蘊藏法作比有四句無價比菩薩乘",
    "X19n0353_002:0942c05": "上價比緣覺乘中價比聲聞乘下價比人天乘。",
    "X19n0353_002:0942c06": "第二結比。",
    "X19n0353_002:0942c07": "是名大地四種寶藏。",
    "X19n0353_002:0942c08": "【疏】是名有四種寶藏者第二結。就第二合比亦",
    "X19n0353_002:0942c09": "有三第一正合第二讚歎第三明即正合中亦有",
    "X19n0353_002:0942c10": "二第一合能蘊藏比。",
    "X19n0353_002:0942c11": "如是攝受正法善男子善女人建立大地得眾生四",
    "X19n0353_002:0942c12": "種最上大寶。",
    "X19n0353_002:0942c13": "【疏】得眾生四種最大寶者解有四種第一解言五",
    "X19n0353_002:0942c14": "乘之善義屬眾生八地大士備之在心故言得眾",
    "X19n0353_002:0942c15": "生寶第二云八地以上大士得教化四種眾生之",
    "X19n0353_002:0942c16": "寶故云得眾生寶第三云攝受正法由教化四種",
    "X19n0353_002:0942c17": "眾生而得故言得眾生寶第四解四種眾生善根",
    "X19n0353_002:0942c18": "並由八地菩薩為得故云得眾生寶而第一第二",
    "X19n0353_002:0942c19": "解但言本末有異大意似同。",
    "X19n0353_002:0942c20": "【鈔】但言本末有異者初備在心即自行成以為本",
    "X19n0353_002:0942c21": "將此法化眾生以為末合此二文總成今家出生",
    "X19n0353_002:0942c22": "義。",
    "X19n0353_002:0942c23": "【疏】第三第四解但其處得上下各異故語意皆不",
    "X19n0353_002:0942c24": "同。",
    "X19n0353_002:0943a01": "【鈔】但其處得等者第三得之於下第四得之於上。",
    "X19n0353_002:0943a02": "【疏】且第四解於文即便但此未合所蘊藏。",
    "X19n0353_002:0943a03": "【鈔】且第四解於文即便者文云如是得大寶眾生",
    "X19n0353_002:0943a04": "皆由攝受正法善男女得此奇特希有功德此乃",
    "X19n0353_002:0943a05": "讚歎能蘊藏人不合所蘊藏。",
    "X19n0353_002:0943a06": "【疏】然以後結文為推亦所是也。",
    "X19n0353_002:0943a07": "【鈔】然以結文為推者即此章末結勸文云是故勝",
    "X19n0353_002:0943a08": "鬘當以攝受正法開示眾生教化眾生建立眾生",
    "X19n0353_002:0943a09": "也此文與初二師解同是故今用並是能蘊藏。",
    "X19n0353_002:0943a10": "【疏】第三解好即好矣但其取之甚遠也。",
    "X19n0353_002:0943a11": "【鈔】取之甚遠者由教化四種眾生方成攝受正法",
    "X19n0353_002:0943a12": "者其義太遠矣。",
    "X19n0353_002:0943a13": "【疏】第一第二隨念為用而四種寶中唯無價最上",
    "X19n0353_002:0943a14": "那得皆是最上者以勝兼劣故通稱最上又云餘",
    "X19n0353_002:0943a15": "三始終會成上價故通稱最上。",
    "X19n0353_002:0943a16": "【鈔】餘三始終會成上價者會始歸終同成一乘故",
    "X19n0353_002:0943a17": "云通稱最上。",
    "X19n0353_002:0943a18": "【疏】第二合所蘊藏比。",
    "X19n0353_002:0943a19": "何等為四攝受正法善男子善女人無聞非法眾生",
    "X19n0353_002:0943a20": "以人天功德善根而授與之求聲聞者授聲聞乘求",
    "X19n0353_002:0943a21": "緣覺者授緣覺乘求大乘者授以大乘。",
    "X19n0353_002:0943a22": "【疏】從何等為四以下第二合所蘊藏法從無聞以",
    "X19n0353_002:0943a23": "下合上下價從聲聞以下合上中價從緣覺以下",
    "X19n0353_002:0943a24": "合上上價從大乘以下合上無價。從如是以下",
    "X19n0353_002:0943b01": "合中第二歎。",
    "X19n0353_002:0943b02": "如是得大寶眾生皆由攝受正法善男子善女人得",
    "X19n0353_002:0943b03": "此奇特希有功德。",
    "X19n0353_002:0943b04": "【疏】從世尊以下合中第三明即。",
    "X19n0353_002:0943b05": "世尊大寶藏者即是攝受正法。",
    "X19n0353_002:0943b06": "【疏】而前重擔譬但結而不明即今此寶藏譬即而",
    "X19n0353_002:0943b07": "不結者前重擔譬即言以身為負於事可難而負",
    "X19n0353_002:0943b08": "非他身故即義可信所以結而不明即也寶藏譬",
    "X19n0353_002:0943b09": "況言有寶故即義難明而非以身負故於事可易",
    "X19n0353_002:0943b10": "所以即以不結且前重擔譬既言踰彼大地今此",
    "X19n0353_002:0943b11": "寶藏譬直言得眾生寶此亦同此意也。",
    "X19n0353_002:0943b12": "【鈔】第三相即者世尊大寶藏等者即喻八地已上",
    "X19n0353_002:0943b13": "攝受正法也。而前重擔譬已下明二比中即結",
    "X19n0353_002:0943b14": "互有出沒何者前比立譬自即於義易信更不用",
    "X19n0353_002:0943b15": "別出即文言將身為負於事實難故結出也後比",
    "X19n0353_002:0943b16": "立譬不即於義難明所以別出即文言不以身為",
    "X19n0353_002:0943b17": "負於事實易故不用結也雖有結即不同而二譬",
    "X19n0353_002:0943b18": "俱勝理無優劣故云此亦意同也。",
    "X19n0353_002:0943b19": "【疏】從世尊攝受正法攝受正法者以下正明行攝",
    "X19n0353_002:0943b20": "中第三明相即以釋物疑上正明出成中前二比",
    "X19n0353_002:0943b21": "明法能出成後二比明人能出成物謂人非法法",
    "X19n0353_002:0943b22": "非人二體各異故今致比亦不同又因此廣生諸",
    "X19n0353_002:0943b23": "疑諸萬行正法異於攝受正法攝受正法異於波",
    "X19n0353_002:0943b24": "羅蜜故舉此相即為釋也就中開為二第一從初",
    "X19n0353_002:0943c01": "訖攝受正法即是波羅蜜先明法法相即第二從",
    "X19n0353_002:0943c02": "世尊我今承佛威神更說大義以下明人法相即",
    "X19n0353_002:0943c03": "然疑本但在人法此情即一往難遣所以先明法",
    "X19n0353_002:0943c04": "法相即因令稍解後明人法相即以遣之也就第",
    "X19n0353_002:0943c05": "一法法相即中分為二第一萬行正法即攝受之",
    "X19n0353_002:0943c06": "心。",
    "X19n0353_002:0943c07": "世尊攝受正法攝受正法者無異正法無異攝受正",
    "X19n0353_002:0943c08": "法正法即是攝受正法。",
    "X19n0353_002:0943c09": "【鈔】雙明無異中皆取上句來無異下句何者且如",
    "X19n0353_002:0943c10": "初釋無異正法一句者即取上雙牒中下句來故",
    "X19n0353_002:0943c11": "云能攝之心無異所攝萬行正法也次釋無異攝",
    "X19n0353_002:0943c12": "受正法一句者即取上無異正法句來故云所攝",
    "X19n0353_002:0943c13": "萬行正法無異能攝之心也此勢下文屢有此中",
    "X19n0353_002:0943c14": "故委明之。",
    "X19n0353_002:0943c15": "【疏】正法即是攝受正法者明萬行正法即是攝受",
    "X19n0353_002:0943c16": "之心次應言攝受正法即是正法經文闕也言八",
    "X19n0353_002:0943c17": "地以上既是法身故以萬行正法為心以心為萬",
    "X19n0353_002:0943c18": "行正法心法一體更無二相故云萬行正法即是",
    "X19n0353_002:0943c19": "心心即萬行正法也七地以下非未法身且不能",
    "X19n0353_002:0943c20": "一念備修故不得然。",
    "X19n0353_002:0943c21": "【鈔】言七地以下非未法身者瓔珞云佛子初地一",
    "X19n0353_002:0943c22": "念無相法身智成就百萬阿僧祇功德雙照二諦",
    "X19n0353_002:0943c23": "心心寂滅法流水中不可以凡夫心識思量二種",
    "X19n0353_002:0943c24": "之法身何況二地乃至妙覺地。",
    "X19n0353_002:0944a01": "【疏】第二明波羅蜜即萬行法分為三第一正明相",
    "X19n0353_002:0944a02": "即。",
    "X19n0353_002:0944a03": "世尊無異波羅蜜無異攝受正法攝受正法即是波",
    "X19n0353_002:0944a04": "羅蜜。",
    "X19n0353_002:0944a05": "【疏】第二從無異波羅蜜以下明波羅蜜即萬行正",
    "X19n0353_002:0944a06": "法無異波羅蜜者謂攝受正法無異於波羅蜜也",
    "X19n0353_002:0944a07": "攝受正法即是波羅蜜者明即文不足亦闕也。",
    "X19n0353_002:0944a08": "第二舉六度釋正法即波羅蜜。",
    "X19n0353_002:0944a09": "何以故攝受正法善男子善女人應以施成就者以",
    "X19n0353_002:0944a10": "施成就乃至捨身支節將護彼意而成就之彼所成",
    "X19n0353_002:0944a11": "就眾生建立正法是名檀波羅蜜應以戒成就者以",
    "X19n0353_002:0944a12": "守護六根淨身口意業乃至正四威儀將護彼意而",
    "X19n0353_002:0944a13": "成就之彼所成就眾生建立正法是名尸羅波羅蜜",
    "X19n0353_002:0944a14": "應以忍成就者若彼眾生罵詈毀辱誹謗恐怖以無",
    "X19n0353_002:0944a15": "恚心饒益心第一忍力乃至顏色無變將護彼意而",
    "X19n0353_002:0944a16": "成就之彼所成就眾生建立正法是名羼提波羅蜜",
    "X19n0353_002:0944a17": "應以精進成就者於彼眾生不起懈心生大欲心第",
    "X19n0353_002:0944a18": "一精進乃至苦四威儀將護彼意而成就之彼所成",
    "X19n0353_002:0944a19": "就眾生建立正法是名毗棃耶波羅蜜應以禪成就",
    "X19n0353_002:0944a20": "者於彼眾生以不亂心不外向心第一正念乃至久",
    "X19n0353_002:0944a21": "時所作久時所說終不忘失將護彼意而成就之彼",
    "X19n0353_002:0944a22": "所成就眾生建立正法是名禪波羅蜜應以智慧成",
    "X19n0353_002:0944a23": "就者彼諸眾生問一切義以無畏心而為演說一切",
    "X19n0353_002:0944a24": "論一切工巧究竟明處乃至種種工巧諸事將護彼",
    "X19n0353_002:0944b01": "意而成就之彼所成就眾生建立正法是名般若波",
    "X19n0353_002:0944b02": "羅蜜。",
    "X19n0353_002:0944b03": "【疏】第二從何以故以下舉六度法釋正法即波羅",
    "X19n0353_002:0944b04": "蜜義標疑云何以正法即是波羅蜜耶正釋曰八",
    "X19n0353_002:0944b05": "地大士欲以隨機度物故一念之中修此六度而",
    "X19n0353_002:0944b06": "此六度行當理非邪故即是正法為物軌則故即",
    "X19n0353_002:0944b07": "是法無相修行故即是波羅蜜故云即正法也此",
    "X19n0353_002:0944b08": "中六度皆以此意為釋也彼者謂彼八地以上。",
    "X19n0353_002:0944b09": "【鈔】八地大士欲以隨機度物等者華嚴釋八地中",
    "X19n0353_002:0944b10": "此菩薩隨諸眾生身心信解種種差別於彼佛國",
    "X19n0353_002:0944b11": "會眾會之中而現其身所謂於沙門中示沙門形",
    "X19n0353_002:0944b12": "波羅門剎利毗舍首陀居士四天王三十三天乃",
    "X19n0353_002:0944b13": "至阿迦尼吒天聲聞緣覺菩薩如來皆示其形一",
    "X19n0353_002:0944b14": "切國土亦復如是放大智光普滅眾生煩惱黑闇",
    "X19n0353_002:0944b15": "能善開闡智慧門故。",
    "X19n0353_002:0944b16": "【疏】第三從是故世尊以下結即義。",
    "X19n0353_002:0944b17": "是故世尊無異波羅蜜無異攝受正法攝受正法即",
    "X19n0353_002:0944b18": "是波羅蜜。",
    "X19n0353_002:0944b19": "【疏】從世尊我今以下明相即中第二明人法相即",
    "X19n0353_002:0944b20": "又分為三第一正明人法相即。",
    "X19n0353_002:0944b21": "世尊我今承佛威神更說大義佛言便說勝鬘白佛",
    "X19n0353_002:0944b22": "攝受正法攝受正法者無異攝受正法無異攝受正",
    "X19n0353_002:0944b23": "法者攝受正法善男子善女人即是攝受正法。",
    "X19n0353_002:0944b24": "【疏】攝受正法攝受正法者亦牒上句牒法下句牒",
    "X19n0353_002:0944c01": "人無異攝受正法者謂人無異於法無異攝受正",
    "X19n0353_002:0944c02": "法者謂法無異於人此二句雙明無異次應明即",
    "X19n0353_002:0944c03": "文不足亦闕也所以知此明人法相即者此則言",
    "X19n0353_002:0944c04": "攝受正法善男女故也第二從何以故以下亦釋",
    "X19n0353_002:0944c05": "相即義。",
    "X19n0353_002:0944c06": "何以故若攝受正法善男子善女人為攝受正法捨",
    "X19n0353_002:0944c07": "三種分。",
    "X19n0353_002:0944c08": "【疏】第二釋相即義標疑云何以人即法耶釋曰八",
    "X19n0353_002:0944c09": "地以上人為攝受正法捨三種分此捨之心即是",
    "X19n0353_002:0944c10": "攝受正法之心即以此心既成此行人然即此攝",
    "X19n0353_002:0944c11": "受正法之心安得異於捨此三種分人。",
    "X19n0353_002:0944c12": "【鈔】二釋相即義中即以此心既成此行人者言以",
    "X19n0353_002:0944c13": "此攝受正法之心能成此捨三分人故知正法之",
    "X19n0353_002:0944c14": "心即是捨三分人無名云能捨之主目人所捨之",
    "X19n0353_002:0944c15": "理曰法故人即法也為攝受正法而捨三分可名",
    "X19n0353_002:0944c16": "人也第二願開其端此章成其義。",
    "X19n0353_002:0944c17": "【疏】第三從何等為三以下出捨三分義第三出捨",
    "X19n0353_002:0944c18": "三分義因上焰明之也。",
    "X19n0353_002:0944c19": "【鈔】因上焰明之者因前將捨三分人未釋相即義",
    "X19n0353_002:0944c20": "故今仍明三分義也。",
    "X19n0353_002:0944c21": "【疏】又分為四第一正明三分義第二從世尊如是",
    "X19n0353_002:0944c22": "以下讚嘆捨三分人第三從世尊又善男子以下",
    "X19n0353_002:0944c23": "明捨三分時節第四從世尊我見攝受正法以下",
    "X19n0353_002:0944c24": "引佛為證就第一正明捨三分中即有二第一直",
    "X19n0353_002:0945a01": "總舉三分何等為三謂身命財是。",
    "X19n0353_002:0945a02": "何等為三謂身命財。",
    "X19n0353_002:0945a03": "【疏】第二從捨身者以下別出三分體。",
    "X19n0353_002:0945a04": "善男子善女人捨身者生死後際等離老病死得不",
    "X19n0353_002:0945a05": "壞常住無有變易不可思議功德如來法身捨命者",
    "X19n0353_002:0945a06": "生死後際等畢竟離老病死得無邊常住不可思議",
    "X19n0353_002:0945a07": "功德通達一切甚深佛法捨財者生死後際等得不",
    "X19n0353_002:0945a08": "共一切眾生無盡無減畢竟常住不可思議具足功",
    "X19n0353_002:0945a09": "德得一切眾生殊勝供養。",
    "X19n0353_002:0945a10": "【疏】從捨身以下別明捨身從捨命以下明捨命從",
    "X19n0353_002:0945a11": "捨財以下明捨財舊釋捨身謂自放為奴捨命為",
    "X19n0353_002:0945a12": "人取死今云捨命捨身皆是死也但建意異耳若",
    "X19n0353_002:0945a13": "如投身餓虎本在捨身若義士見色授命意在捨",
    "X19n0353_002:0945a14": "命捨財謂身外之物後際等者謂未來未來則無",
    "X19n0353_002:0945a15": "際謂常捨明矣又云金剛心為後際離老病死者",
    "X19n0353_002:0945a16": "謂分段生死無有變易者謂變易生死也此言得",
    "X19n0353_002:0945a17": "者謂令得眾生也功德法財非如世財五家共有",
    "X19n0353_002:0945a18": "得一切眾生殊勝供養者語少倒應言得供養殊",
    "X19n0353_002:0945a19": "勝一切眾生或順文直釋得人天殊勝供養。",
    "X19n0353_002:0945a20": "【鈔】若如投身餓虎等者即是金光明第四薩埵王",
    "X19n0353_002:0945a21": "子捨身緣彼捨身品中因菩提樹神問如來昔日",
    "X19n0353_002:0945a22": "苦行之事如來神力大地震動有七寶塔從地踊",
    "X19n0353_002:0945a23": "出佛禮塔訖令阿難取舍利示此大眾佛言此舍",
    "X19n0353_002:0945a24": "利者是戒定慧乃至無量波羅蜜之所薰修爾時",
    "X19n0353_002:0945b01": "世尊斷眾疑故說舍利往昔因緣過去世有王名",
    "X19n0353_002:0945b02": "摩訶羅陀而有三子一名摩訶波那羅次名摩訶",
    "X19n0353_002:0945b03": "提婆小名摩訶薩埵於是三子因遊園林見有一",
    "X19n0353_002:0945b04": "虎新產七子身體羸損命將欲絕其薩埵王子自",
    "X19n0353_002:0945b05": "觀己身不淨深生厭離誓求無上涅槃故於高山",
    "X19n0353_002:0945b06": "王上投身虎前其虎食噉唯留餘骨等佛告樹神",
    "X19n0353_002:0945b07": "爾時薩埵今我身是第一王子彌勒是第二王子",
    "X19n0353_002:0945b08": "調達是虎者瞿夷是七子者今五比丘舍利弗及",
    "X19n0353_002:0945b09": "目連是光明施頭者大方便佛報恩經第四云昔",
    "X19n0353_002:0945b10": "波羅柰國王名大光明心惠一切不違人意小國",
    "X19n0353_002:0945b11": "嫉之雇婆羅門從其乞頭王自思惟從無始來未",
    "X19n0353_002:0945b12": "曾為法空度生死勞我精神今此身欲求菩提王",
    "X19n0353_002:0945b13": "言大善即者不與違我本心何當得成無上菩提",
    "X19n0353_002:0945b14": "王言大善即自以[至*頁]髮繫後園樹上令婆羅門斷",
    "X19n0353_002:0945b15": "頭將去光明王者即釋迦是。五家共有者一水",
    "X19n0353_002:0945b16": "二火三怨家四責主五王難。",
    "X19n0353_002:0945b17": "【疏】從世尊以下第二嘆捨三分人可見也。",
    "X19n0353_002:0945b18": "世尊如是捨三分善男子善女人攝受正法常為一",
    "X19n0353_002:0945b19": "切諸佛所記一切眾生之所瞻仰。",
    "X19n0353_002:0945b20": "【疏】從世尊又善男子以下第三明捨三分時節言",
    "X19n0353_002:0945b21": "夫護法之功在法將滅滅而更興護功乃顯也就",
    "X19n0353_002:0945b22": "中有二第一正明捨三分時節。",
    "X19n0353_002:0945b23": "世尊又善男子善女人攝受正法者法欲滅時比丘",
    "X19n0353_002:0945b24": "比丘尼優婆塞優婆夷朋黨諍訟破壞離散以不謟",
    "X19n0353_002:0945c01": "曲不欺誑不幻偽愛樂正法攝受正法入法朋中。",
    "X19n0353_002:0945c02": "【疏】明要在法欲將滅時必以正道心乃可為也。",
    "X19n0353_002:0945c03": "【鈔】必以正道心者經文從以不謟曲已下並是。",
    "X19n0353_002:0945c04": "【疏】第二從入法朋者以下明佛賜記得時捨三分",
    "X19n0353_002:0945c05": "人皆可見也。",
    "X19n0353_002:0945c06": "入法朋者必為諸佛之所授記。",
    "X19n0353_002:0945c07": "【疏】從世尊我見以下出三分義中第四引佛為證",
    "X19n0353_002:0945c08": "證言行虗也。",
    "X19n0353_002:0945c09": "世尊我見攝受正法如是大力佛為實眼實智為法",
    "X19n0353_002:0945c10": "根本為通達法為正法依亦悉知見。",
    "X19n0353_002:0945c11": "【鈔】引佛為證者無名云實眼則見實智則知為法",
    "X19n0353_002:0945c12": "根本則照其始為通達法則鑒其終為正法依人",
    "X19n0353_002:0945c13": "所敬信佛既知見願垂顯證。",
    "X19n0353_002:0945c15": "勝鬘經疏義私鈔卷之二"
}