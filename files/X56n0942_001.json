{
    "X56n0942_001:0671c06": " 天台宗未決　問答十",
    "X56n0942_001:0671c08": "最澄在唐日問　邃座主決義",
    "X56n0942_001:0671c09": "一　有別教菩薩登二地已上位迴入圓位乎",
    "X56n0942_001:0671c10": "二　通教第十地菩薩迴入圓教何位",
    "X56n0942_001:0671c11": "三　帶方便圓教為具四一",
    "X56n0942_001:0671c12": "四　造境即中造字訓",
    "X56n0942_001:0671c13": "五　三乘入住時有優劣否",
    "X56n0942_001:0671c14": "六　小乘者未斷所知障亦未滿地前利他功德",
    "X56n0942_001:0671c15": "何等二利菩薩乘乎",
    "X56n0942_001:0671c16": "七　三車四車從來有諍今天台所傳其車數何",
    "X56n0942_001:0671c17": "八　天台與華嚴四車同異",
    "X56n0942_001:0671c18": "九　唯識與一心同異",
    "X56n0942_001:0671c19": "十　唯識與唯心同異",
    "X56n0942_001:0671c20": "一最澄問曰別教菩薩三賢位究竟入初地時即",
    "X56n0942_001:0671c21": "迴入圓教初住更不涉二地三地(云云)今所疑若",
    "X56n0942_001:0671c22": "有別教菩薩登二地乃至十地及等覺位迴入圓",
    "X56n0942_001:0671c23": "教位乎。",
    "X56n0942_001:0671c24": "座主答曰大師教中有其二說一者教道說二者證",
    "X56n0942_001:0672a01": "道說別人初地即是初住以證道同故更無二三等",
    "X56n0942_001:0672a02": "地也此約證道說也教道說者為有一分機緣宜聞",
    "X56n0942_001:0672a03": "淺深隔歷不融之法則說十地深淺證位各異下地",
    "X56n0942_001:0672a04": "不知上地功德但有教道無人也。",
    "X56n0942_001:0672a05": "二最澄問曰通教第十地者名佛地若到此地菩",
    "X56n0942_001:0672a06": "薩迴入圓教何位乎。",
    "X56n0942_001:0672a07": "座主答曰此菩薩入有二種一接入圓先既得空發",
    "X56n0942_001:0672a08": "此心時若破塵沙位在十信若破無明即入初住雖",
    "X56n0942_001:0672a09": "是圓解麤垢先落故如此也若至法華以開顯即並",
    "X56n0942_001:0672a10": "入初住故云汝等所行是菩薩道也。",
    "X56n0942_001:0672a11": "三最澄問華嚴方等大品等所說帶方便圓教為",
    "X56n0942_001:0672a12": "具四一為當不具乎。",
    "X56n0942_001:0672a13": "座主答曰諸經圓說圓人行之不隔漸四一無殊偏",
    "X56n0942_001:0672a14": "機情隔不能得入隨權人增減之異故有諸教不同",
    "X56n0942_001:0672a15": "也。",
    "X56n0942_001:0672a16": "四最澄問曰造境即中者造字訓未得也。",
    "X56n0942_001:0672a17": "座主答曰造詣詣於理故即中也圓人觀一念因緣",
    "X56n0942_001:0672a18": "生心即具一法界一法互具即十界百界即三千性",
    "X56n0942_001:0672a19": "相二千正報一千依報三千只一念中心悉皆具足",
    "X56n0942_001:0672a20": "情與無情本來不二若言二者則一心外更有法若",
    "X56n0942_001:0672a21": "別有法則不成圓觀此一念依正不二三觀觀之並",
    "X56n0942_001:0672a22": "是法界如來藏法性即佛性不異也故華嚴塵剎說",
    "X56n0942_001:0672a23": "法國土說法眾生說法也。",
    "X56n0942_001:0672a24": "五最澄問曰三乘人同入初住時若有優劣否。",
    "X56n0942_001:0672b01": "座主答曰疏中自云無別也。",
    "X56n0942_001:0672b02": "六最澄問曰或人問曰小乘者未斷所知障亦未",
    "X56n0942_001:0672b03": "滿地前利他功德何等二利菩薩乘乎。",
    "X56n0942_001:0672b04": "座主答曰被法華開一切權同歸一實一實外無法",
    "X56n0942_001:0672b05": "無空假中殊故利鈍人證理不異也。",
    "X56n0942_001:0672b06": "七最澄問曰三車四車從來有諍今天台所傳其",
    "X56n0942_001:0672b07": "車數何。",
    "X56n0942_001:0672b08": "座主答曰天台所傳其車數有四師師相傳此義不",
    "X56n0942_001:0672b09": "謬也。",
    "X56n0942_001:0672b10": "八最澄問曰若天台所傳車數有四者與華嚴宗",
    "X56n0942_001:0672b11": "法藏師所立四車同異如何。",
    "X56n0942_001:0672b12": "座主答曰大異少同也藏公所立四車者相對三乘",
    "X56n0942_001:0672b13": "別立一車即於同時有四車也未會三乘故天台所",
    "X56n0942_001:0672b14": "傳四車以所開三車合能開一車為先三後一以為",
    "X56n0942_001:0672b15": "四車是故先三之時一車隱三更無一車後一之時",
    "X56n0942_001:0672b16": "三車泯一更無三車是以不同彼藏公所立四車也。",
    "X56n0942_001:0672b17": "九最澄問曰唯識與一心同異如何。",
    "X56n0942_001:0672b18": "座主答曰唯識與一心其義不同唯識者未泯境故",
    "X56n0942_001:0672b19": "唯心心境不二故。",
    "X56n0942_001:0672b20": "十最澄問曰唯識與唯心廣狹如何。",
    "X56n0942_001:0672b21": "座主答曰唯識者亦狹亦淺所以者何存境故唯心",
    "X56n0942_001:0672b22": "者亦廣亦深何以故不存境故。",
    "X56n0942_001:0672c01": "已上十問者最澄[弟*頁]還學求法到入大唐國向",
    "X56n0942_001:0672c02": "天台山宿台州龍興寺極樂淨土院值遇天台",
    "X56n0942_001:0672c03": "座主道邃和尚所學問決義如右。",
    "X56n0942_001:0672c04": "大唐貞元二十一年二月二十九日"
}