{
    "X77n1524_005:0395c08": "補續高僧傳卷第五",
    "X77n1524_005:0395c10": "明吳郡華山寺沙門 明河 撰",
    "X77n1524_005:0395c11": "  義解篇",
    "X77n1524_005:0395c12": "明 古庭學法師傳",
    "X77n1524_005:0395c13": "[0395c13] 善學。自號古庭。生儒家馬氏。傳華嚴之教於寶覺法",
    "X77n1524_005:0395c14": "師簡公。凡清&#x51C9;大疏鈔。及圓覺楞嚴起信諸部。皆能",
    "X77n1524_005:0395c15": "融會甚深微妙之旨。遐邇嗜學之子。斂&#x88B5;&#x9061;瞻。不翅",
    "X77n1524_005:0395c16": "卿雲德星。以獲一見為快。雖老師宿學。亦推之為人",
    "X77n1524_005:0395c17": "望。別傳教公。無言宣公。前後主報恩之席。皆欲攝受",
    "X77n1524_005:0395c18": "師為弟子。師笑曰。吾得法於寶覺。忍背之乎。力拒不",
    "X77n1524_005:0395c19": "聽。賦曹溪水四章以見志。尋還東林隱居。掌教者尊",
    "X77n1524_005:0395c20": "師之道。不容肥遯自逸。強主陽山之大慈。師植心平",
    "X77n1524_005:0395c21": "易。不屑沉溺專家。以殊戶異軌。為高理之所在。輒翻",
    "X77n1524_005:0395c22": "然從之。每升堂示眾曰。吾宗法界還源。非徒事于空",
    "X77n1524_005:0395c23": "言。能於禪定而獲證入者。乃為有得耳。既而又曰。吾",
    "X77n1524_005:0395c24": "早通法華。雖累入法華三昧。然長水璿問道於琅&#x7458;",
    "X77n1524_005:0396a01": "覺。又從靈光敏。傳賢首教。露光天台之人也。古人為",
    "X77n1524_005:0396a02": "法乃爾。吾徒可專守一門乎。君子美其至公無我。一",
    "X77n1524_005:0396a03": "掃近代互相矛盾之陋。 皇明龍興。師將大弘賢首",
    "X77n1524_005:0396a04": "之教。以續物慧命。雖當儉歲。躬分衛以食眾。士民踵",
    "X77n1524_005:0396a05": "集。方思有所建置院僧。以官賦違期。當徙虔州。有司",
    "X77n1524_005:0396a06": "知師專任講道。欲與辯析之。師曰。吾為主僧。法當坐。",
    "X77n1524_005:0396a07": "敢累他人耶。遂毅然請行。或讓師為迂。師曰。宿業已",
    "X77n1524_005:0396a08": "定。不可逭也。行抵池陽馬當山。示疾而化。洪武庚戌",
    "X77n1524_005:0396a09": "四月也。春秋六十有四。師形貌&#x5C2B;瘠。退然有不勝衣。",
    "X77n1524_005:0396a10": "戒檢精嚴。護持三業。唯恐有所染污。獨居屋漏。法衣",
    "X77n1524_005:0396a11": "不離體。三藏諸文。未&#x751E;釋手。雖盎無斗儲。處之裕如。",
    "X77n1524_005:0396a12": "謙恭自牧。&#x7AEA;子來見。亦無墯容。勤於誘掖。有不領解",
    "X77n1524_005:0396a13": "者。方便比喻。至于反覆數四。必俟其心悟。始罷云。見",
    "X77n1524_005:0396a14": "諸著述者。咸有可觀。法華問答若干篇。法華隨品贊",
    "X77n1524_005:0396a15": "三十篇。辯正教門關鍵錄若干卷。及詩文。&#x7ADD;行于世。",
    "X77n1524_005:0396a16": "宋文憲公曰。濂於諸宗之文。頗&#x751E;習讀。每病台衡賢",
    "X77n1524_005:0396a17": "首二家。不能相通。欲和會而融貫之。恨鮮有可言斯",
    "X77n1524_005:0396a18": "事者。不知世上乃復有師乎。于是。發不及見之歎。其",
    "X77n1524_005:0396a19": "為賢者追慕。如此。",
    "X77n1524_005:0396a20": "東溟日法師傳(附智明)",
    "X77n1524_005:0396a21": "[0396a21] 慧日。號東溟。天台赤城人。軀榦修偉。眉長三寸。目光",
    "X77n1524_005:0396a22": "射人。&#x751E;從柏子庭和尚習教。解悟甚深。有戒行。人師",
    "X77n1524_005:0396a23": "法之。洪武初。以有道徵。 上御奉天殿引見。時丞相",
    "X77n1524_005:0396a24": "御史大夫。暨百僚咸在。而僧伽魚貫而上。師年最高。",
    "X77n1524_005:0396b01": "白眉朱顏。其班前列。 上親問勞之。顧眾而言曰。邇",
    "X77n1524_005:0396b02": "來學佛者。唯飽食優游。沉霾歲月。如金剛楞伽諸經。",
    "X77n1524_005:0396b03": "皆攝心之要典。何不研窮某義。苟有不通。質諸白眉",
    "X77n1524_005:0396b04": "法師可也。自後數召見。從容問道。字而不名。及建鍾",
    "X77n1524_005:0396b05": "山法會。請師敦說戒法。聞者開懌。既而辭歸杭。居上",
    "X77n1524_005:0396b06": "天竺。一志安養。冥心合道。不&#x894D;餘念。洪武十二年七",
    "X77n1524_005:0396b07": "月朔。夢青蓮華生方池中。華色敷腴。清芬襲人。既寤。",
    "X77n1524_005:0396b08": "召弟子妙修曰。此生淨土之祥也。吾將行矣。至四日。",
    "X77n1524_005:0396b09": "趺坐書頌。合爪而寂。閱世八十九。僧臘七十。師居常",
    "X77n1524_005:0396b10": "面嚴冷。片言不妄發。對王公大臣。未&#x751E;出一軟媚語。",
    "X77n1524_005:0396b11": "至於誘進後學。溫然如春陽云。",
    "X77n1524_005:0396b12": "[0396b12] 智明。字月溪。杭湯鎮楊氏子。從南山圓炤才法師受",
    "X77n1524_005:0396b13": "學。後於城東結菴。杜絕諸緣。一心蓮業。戒行孤潔。甚",
    "X77n1524_005:0396b14": "為緇白皈從。年七十二。書偈而化。",
    "X77n1524_005:0396b15": "能義傳",
    "X77n1524_005:0396b16": "[0396b16] 能義。字無言。別號損菴。四明象山高氏子。&#x9834;悟聰敏。",
    "X77n1524_005:0396b17": "年十三出家智門寺。精行業。稍長。見復原報公於徑",
    "X77n1524_005:0396b18": "山。公默識之。授以楞嚴。講誦通貫。旋主藏于雪竇。恍",
    "X77n1524_005:0396b19": "然有得。作偈。有掃空文字五千卷。流出胸襟一&#x8462;天。",
    "X77n1524_005:0396b20": "復原深嘉許之。洪武中。住餘杭普寧。巋剎竿而皈。四",
    "X77n1524_005:0396b21": "眾久而退席。隱居徑山之蒙堂。永樂丙戌。 太宗皇",
    "X77n1524_005:0396b22": "帝。命僧錄司。遴選精通楞嚴經旨者。以師應 詔。師",
    "X77n1524_005:0396b23": "為說以進。 上覽之。心甚契合。乙未。纂修永樂大典。",
    "X77n1524_005:0396b24": "命師總釋典之綱。極承 眷顧。既而靈谷定巖戒公。",
    "X77n1524_005:0396c01": "延師為上座。模範後學。定巖示寂。靈谷席&#x8657;。 仁宗",
    "X77n1524_005:0396c02": "皇帝在青宮。儗師補其處。令入朝。 上見師道容。喜",
    "X77n1524_005:0396c03": "甚。除僧錄左覺義。賜錦衣一襲貉裘煖帽靴襪。并鈔",
    "X77n1524_005:0396c04": "二百錠。遣中官送回南京。於鍾山第一禪林。舉唱宗",
    "X77n1524_005:0396c05": "乘。緇素悅服。未幾復入朝。陞左講經。寓慶壽寺疾作。",
    "X77n1524_005:0396c06": "上聞賜醫藥。中使相望于道。集眾說偈曰。已住閻浮",
    "X77n1524_005:0396c07": "七十年。 皇恩如海浩無邊。如今撒手西歸也。萬里",
    "X77n1524_005:0396c08": "無雲月正圓。擲筆而逝。 上&#x89A7;偈為之感歎。 賜諭",
    "X77n1524_005:0396c09": "祭。命工部作龕。茶毗于平則門外。上有五色雲現。拾",
    "X77n1524_005:0396c10": "骨得舍利數十顆。弟子請回鍾山。 仁宗踐位。復遣",
    "X77n1524_005:0396c11": "祭命。以靈骨舍利歸徑山。建塔於寂炤祖&#x58E0;之傍。師",
    "X77n1524_005:0396c12": "梵貌清整。人見而意消。善韻語。應制和 御韻。送大",
    "X77n1524_005:0396c13": "寶法王。有云有時論到無言處。心融神會堯眉開。頗",
    "X77n1524_005:0396c14": "為人傳誦云。",
    "X77n1524_005:0396c15": "清天傳",
    "X77n1524_005:0396c16": "[0396c16] 一清天者。江右廬陵人也。別號潔祖。為歐陽族。自幼",
    "X77n1524_005:0396c17": "&#x9834;悟。深厭塵俗。依多寶正宗忠公受業焉。宣德改元。",
    "X77n1524_005:0396c18": "右街雲海法師為落髮。入大天界。見弘慈普應禪師。",
    "X77n1524_005:0396c19": "命侍香掌藏鑰。進第一座。正統初。得古剎廢址于都",
    "X77n1524_005:0396c20": "城西山之麓。慨然有興復之志。繇是。罄鬻衣資。募眾",
    "X77n1524_005:0396c21": "緣。度工庀材。雖片瓦隻椽。皆自手之。事聞于 上。賜",
    "X77n1524_005:0396c22": "額弘慶禪寺。師為開山第一代。即今黑塔是也。師&#x39DE;",
    "X77n1524_005:0396c23": "萃超&#x7FA3;。卓然如孤鶴之在&#x9DC4;&#x7FA3;。初主水月。次遷南通",
    "X77n1524_005:0396c24": "法至。既又開山弘慶。自此道風浩蕩。朝野知名。丙寅",
    "X77n1524_005:0397a01": "右街善世兩菴宗師。薦師于春官。大宗伯胡公。及諸",
    "X77n1524_005:0397a02": "鉅卿名公。莫不推賞。遂有雙徑之行。覺山馮寧。印施",
    "X77n1524_005:0397a03": "華嚴大經。并函繡幡。金臺諸檀。如沈福誠杜弘真輩。",
    "X77n1524_005:0397a04": "皆欣然發心。鑄銕佛三軀。及諸供具。隨師而往。以明",
    "X77n1524_005:0397a05": "年丁卯入院。遠近欽仰。罔不嘉獎勸助。師所履之事",
    "X77n1524_005:0397a06": "大有逕庭。翰林張公益謂。師根性堅利。志力勤篤。遂",
    "X77n1524_005:0397a07": "能因師之教。悟玄義于&#x894D;華。視師之行。絕三業于滿",
    "X77n1524_005:0397a08": "分。&#x8462;寔錄也。",
    "X77n1524_005:0397a09": "洪蓮傳",
    "X77n1524_005:0397a10": "[0397a10] 洪蓮。字獨芳。山西太原吳氏子。賦性嚴敏。孩提時已",
    "X77n1524_005:0397a11": "若成人。出家饒益寺。二十具戒。見休雲。蒙印可。授以",
    "X77n1524_005:0397a12": "信衣。入天龍洞結足。刺十指血書。寫五大部經。又于",
    "X77n1524_005:0397a13": "名仙洞。立曼怛囉座。設燄口食。賑濟幽類者三年。",
    "X77n1524_005:0397a14": " 晉王聞之。延致問道。奉衣饌。請住鴻祐寺。自是聲德",
    "X77n1524_005:0397a15": "遐播。永樂中。奉 旨。箋註大明三藏法數。較勘藏經。",
    "X77n1524_005:0397a16": "又 命入香殿。與進法主。問答楞嚴大旨。又 命於",
    "X77n1524_005:0397a17": "海印寺。較寫三藏。前後從事。皆得 聖心。繼承 仁",
    "X77n1524_005:0397a18": "宣二廟恩眷。除僧錄司右講經。正統七年。轉左講經。",
    "X77n1524_005:0397a19": "以年老。上謝事之請。遂免師朝參。職事如故。至景泰",
    "X77n1524_005:0397a20": "七年七月四日。端坐書偈而逝。 上聞悲悼。命禮官",
    "X77n1524_005:0397a21": "致祭。贈淨梵翊教禪師。壽九十一。僧臘七十一。茶毗",
    "X77n1524_005:0397a22": "得舍利百顆。 &#x52D1;歸西山萬佛寺。造塔安厝。師資貌",
    "X77n1524_005:0397a23": "魁特。襟度豁如。議論磊落。一出于正。解行兼全。以身",
    "X77n1524_005:0397a24": "任道。故得列聖。禮遇殷至。景泰四年。日本僧入貢。其",
    "X77n1524_005:0397b01": "僧。本國大禪伯也。少所與可。獨服膺于師。偕來者。各",
    "X77n1524_005:0397b02": "有所問。言人人殊。師應答如流。皆得所請。歎未曾有",
    "X77n1524_005:0397b03": "而退。其辯才服人。又如此。聊述應跡粗&#x69E9;。以備傳。其",
    "X77n1524_005:0397b04": "潛德密行。與證悟所及。可想見于語言之外也。",
    "X77n1524_005:0397b05": "鳳頭祖師傳",
    "X77n1524_005:0397b06": "[0397b06] 道孚。字信庵。江浦劉氏子。善習表於兒戲。利根發于",
    "X77n1524_005:0397b07": "童心。七歲入學堂。先生授以書。不肯讀。讀又不肯竟。",
    "X77n1524_005:0397b08": "曰。此書非我所喜。先生亦非我師。乃依靈谷慶叟。為",
    "X77n1524_005:0397b09": "弟子。落髮衣緇。昕夕禮觀音。發聰智。通唯識涅槃諸",
    "X77n1524_005:0397b10": "大乘經論。&#x7FA3;言所涉。一&#x89A7;無遺。精旨妙義。囊括而川",
    "X77n1524_005:0397b11": "注。滔滔然莫能窺其涯涘。復禮天童觀翁。時觀公道",
    "X77n1524_005:0397b12": "望高天下。 宣廟在潛。每承顧問。宣德歲丙午。召至",
    "X77n1524_005:0397b13": "京師。館於慶壽丈室。師執侍惟謹。 上嘉之。賜西服",
    "X77n1524_005:0397b14": "茜衣。師牢讓不服。尋游江浙。受滿分戒。入五臺。&#x89A9;聖",
    "X77n1524_005:0397b15": "相攝身光中。奇幻百出。轉念之頃。&#x5010;忽不見。歎曰。古",
    "X77n1524_005:0397b16": "人所云。一翳在眼。空華亂墜。因自號知幻子。 英廟",
    "X77n1524_005:0397b17": "聞師名。召見大悅。呼為鳳頭和尚。&#x8462;以師頭前銳起",
    "X77n1524_005:0397b18": "也。尋授僧錄講經。未幾告退。結茆于山中。扁曰松樾。",
    "X77n1524_005:0397b19": "屏息諸緣。不妄交接。唯苦心真寔之士。得以相依。餐",
    "X77n1524_005:0397b20": "服遐異。悠然自適。若將終身焉。先是。司禮阮公簡。得",
    "X77n1524_005:0397b21": "京西馬鞍山廢寺。欲興之。思得大知識主宗風。與議。",
    "X77n1524_005:0397b22": "非師不可。修詞致懇。至于再四。不許。後掘地獲斷&#x7891;。",
    "X77n1524_005:0397b23": "阮持&#x7891;。泣請曰。&#x7891;雖不完。猶可讀。惟師寓目焉。師讀",
    "X77n1524_005:0397b24": "之。始知此寺乃遼普賢大師所建。四眾受戒之所。師",
    "X77n1524_005:0397c01": "喟然曰。釋迦如來。三千餘年遺教。幾乎泯絕。吾為佛",
    "X77n1524_005:0397c02": "弟子。詎忍視其廢而不興耶。乃幡然而起。於是鏟荒",
    "X77n1524_005:0397c03": "夷險。&#x9B31;起層搆。散己貲以鳩工。擇幹僧以董役。匠成",
    "X77n1524_005:0397c04": "于心。受規於手。日不笠而雨不屐。趨風望景者。翼如",
    "X77n1524_005:0397c05": "而至。百年癈剎。復興於頃刻。廊廡龍象。煥然一新。始",
    "X77n1524_005:0397c06": "末具載大學士楊公士奇所譔&#x7891;記。黔寧昭靖王。復",
    "X77n1524_005:0397c07": "以宣武門府第。施為梵剎。 賜額承恩。為師往來憩",
    "X77n1524_005:0397c08": "息之處。師善書。筆法遒&#x5FA4;。&#x751E;於文華殿。大書扁額。",
    "X77n1524_005:0397c09": " 上俛案視之。稱善。贈之詩。有高僧書法勝中書之句。",
    "X77n1524_005:0397c10": "又&#x751E;施食於內庭。開法于秘殿。 上皆親御視聞。無",
    "X77n1524_005:0397c11": "不擊節歎賞。當是時。耆舊凋喪。獨師法聞四方。學子",
    "X77n1524_005:0397c12": "趨參。唯恐或後。僧中之傑出者。一人而已。以是奇德",
    "X77n1524_005:0397c13": "妙行。足以駕苦海之慈航。躋迷途于覺岸也。景泰丙",
    "X77n1524_005:0397c14": "子夏六月十日。集眾升堂。說偈曰。昔本不生。今亦不",
    "X77n1524_005:0397c15": "滅。雲散長空。碧天皓月。遂端坐而逝。計聞。 上震悼。",
    "X77n1524_005:0397c16": "遣宮諭祭命。公&#x77E6;以下。咸從弔臨。茶毗獲舍利。建塔",
    "X77n1524_005:0397c17": "于寺之南原。世壽五十有五。僧臘四十有九。年度弟",
    "X77n1524_005:0397c18": "子數萬。得戒四眾百億。門弟子千餘輩。皆縛禪秉律。",
    "X77n1524_005:0397c19": "闡化一方。著述。有定制戒本戒牒。并偈頌詩章若干",
    "X77n1524_005:0397c20": "卷。傳于叢林。胡忠安公熒。稱師學之博。行之修。功之",
    "X77n1524_005:0397c21": "盛。能光大法門云。",
    "X77n1524_005:0397c22": "萬松千松百松傳",
    "X77n1524_005:0397c23": "[0397c23] 慧林。字萬松。杭之仁和人。生稟異質。稍長&#x8EAD;玩佛書。",
    "X77n1524_005:0397c24": "授以世典。棄佛觀。父母察其志如是。遂捨為法輪寺",
    "X77n1524_005:0398a01": "僧。見諸僧所習卑鄙。師不樂。愀然歎曰。此豈可了生",
    "X77n1524_005:0398a02": "死大事耶。雅聞天目平舒老人道行。往依之。一日宴",
    "X77n1524_005:0398a03": "坐林間。聞猿鳥聲。豁然有悟。是時。伏牛空幻叟。寓廣",
    "X77n1524_005:0398a04": "德禪林。乃詣叟。自陳所見。遂嗣空幻之門。歷游諸方。",
    "X77n1524_005:0398a05": "歸杭隱徑山。絕跡於城府。師持身約。守律嚴。素通三",
    "X77n1524_005:0398a06": "藏。尤精於法華圓覺楞嚴等諸經。善于開誘。析義宣",
    "X77n1524_005:0398a07": "旨。如慈父母之訓其子。必至領解而後已。道日益崇。",
    "X77n1524_005:0398a08": "修日益起。而四方從學者。日益以眾。嘉靖丁巳。忽謂",
    "X77n1524_005:0398a09": "眾曰。時至矣。絕穀。日啜澗水數杯者。月餘而化。得年",
    "X77n1524_005:0398a10": "七十有六。",
    "X77n1524_005:0398a11": "[0398a11] 明得。號月亭。以紹萬松禪師法。又號千松。烏程周氏",
    "X77n1524_005:0398a12": "子。幼歧嶷不凡。&#x751E;隨父赴西資佛會。指畫像問曰。是",
    "X77n1524_005:0398a13": "非僧耶。父曰然。遂求出家。依慶善庵祝髮。初習瑜伽",
    "X77n1524_005:0398a14": "佛事。知非而棄之。謁海百川求出世。法機不契。遍參",
    "X77n1524_005:0398a15": "名宿。備歷艱辛。益發憤厲志。詣武林上竺哀籲大士。",
    "X77n1524_005:0398a16": "求值明師。乃遇萬松於中竺。問以來意。以禮普門對。",
    "X77n1524_005:0398a17": "萬松。&#x7AEA;一指曰。汝去見了觀音來。師方下頓有所省。",
    "X77n1524_005:0398a18": "再拜。求了生死之訣。萬松授以攝心念佛法。因留侍",
    "X77n1524_005:0398a19": "左右。朝夕參承。凡十載。一日閱楞嚴。至清淨本然云",
    "X77n1524_005:0398a20": "何忽生山河大地。豁然契入。又入徑山。結茆凌霄峰",
    "X77n1524_005:0398a21": "絕頂。獨坐三年。四方禪侶。接踵而來。師隨機響應。無",
    "X77n1524_005:0398a22": "不迎刃而解遷傳衣菴。講楞嚴。既游天台。彼中緇素。",
    "X77n1524_005:0398a23": "邪正淆混。師為講華嚴等經。化外道以千計。講甫畢。",
    "X77n1524_005:0398a24": "堂內寶花遍生。今扁為湧蓮堂云。比歸。司&#x5BBC;韞庵吳",
    "X77n1524_005:0398b01": "公。時為杭守。延師演法於靈隱。僉憲東溟管君。以天",
    "X77n1524_005:0398b02": "池請。儀部觀頤沈君。延主圓證寺。五臺陸公。復延講",
    "X77n1524_005:0398b03": "華嚴於秀水之東禪。師樂其雅僻。乃相與葺法雲堂",
    "X77n1524_005:0398b04": "以居。遂為師示寂之所矣。師為人。修榦玉立。性度。高",
    "X77n1524_005:0398b05": "簡伉直。以道自重。遇公卿。未&#x751E;降禮。作卑諂態。&#x7FA3;小",
    "X77n1524_005:0398b06": "或憎詬之。百折不回。保護正法。毅然不為身謀。其寓",
    "X77n1524_005:0398b07": "天池日。有豪貴挾妓游僧寮。師會眾逐之。無所顧憚。",
    "X77n1524_005:0398b08": "世方崇事真武。師以彼不過玄武之神主。治一隅耳。",
    "X77n1524_005:0398b09": "何至奔走天下若狂也。我薄伽梵。為天人師。何不易",
    "X77n1524_005:0398b10": "彼事此耶。往往改像設而更廟貌。性喜汲引後學。而",
    "X77n1524_005:0398b11": "視外道如&#x8B90;。同衣有過。譏彈不少借。以故招忌者之",
    "X77n1524_005:0398b12": "口。非有諸縉紳。為之金湯。幾不免矣。以萬曆十六年",
    "X77n1524_005:0398b13": "歸寂。壽僅五十有八。師與五臺公。有法喜深緣。而為",
    "X77n1524_005:0398b14": "銘王村之塔曰。惟師以苦行得見地。以強毅任永法。",
    "X77n1524_005:0398b15": "余獲交師三十年。所受教益非一。期晚年相與修東",
    "X77n1524_005:0398b16": "林故事。而師先化去。誰為余作蓮邦指南車耶。塔。後",
    "X77n1524_005:0398b17": "遷於徑山。",
    "X77n1524_005:0398b18": "[0398b18] 真覺。號百松。蘇之崑山人。姓王氏。已蓄妻矣。偶逐方",
    "X77n1524_005:0398b19": "僧游杭。遂入鍋子山祝髮。居月餘。往吳門受具戒。其",
    "X77n1524_005:0398b20": "時。議鋒已不可當。未幾。謁千松於湖州。聽講位下以",
    "X77n1524_005:0398b21": "敏出。為聽眾所抑。首座道元憐之。為言于千松。錄置",
    "X77n1524_005:0398b22": "下座。後出世。遂為千松拈香而嗣焉。嘉靖甲子。受天",
    "X77n1524_005:0398b23": "台之請。遠近嚮風。趨赴如不及。所講楞嚴若干座。法",
    "X77n1524_005:0398b24": "華若干座。妙宗鈔若干座。惟法華玄義。一座而已。所",
    "X77n1524_005:0398c01": "得檀施。輒緣手盡。真寔居士云。妙峰師梵相奇古。身",
    "X77n1524_005:0398c02": "不踰中人。而言論風采。如大火輪。不可攖觸。於是。江",
    "X77n1524_005:0398c03": "南有二法師。師與東禪月亭得師。師出東禪之門。東",
    "X77n1524_005:0398c04": "禪不專賢首。而師獨精天台。遂有同異。然其妙辯縱",
    "X77n1524_005:0398c05": "橫。凌厲千眾。俱東南無畏光明幢也。",
    "X77n1524_005:0398c06": "麓亭住法師傳",
    "X77n1524_005:0398c07": "[0398c07] 祖住。字幻依。麓亭其別號也。生丹徒楊氏。沉密不貪。",
    "X77n1524_005:0398c08": "世緣十七。從剃染。十九領具戒。通曉諸經大義。走少",
    "X77n1524_005:0398c09": "室依大章。入伏牛依高安。凡經十二夏。次至都下。謁",
    "X77n1524_005:0398c10": "松秀二師。至南京。謁無極老人。為西堂。犍槌之暇。即",
    "X77n1524_005:0398c11": "入作務。晝夜不休。尋演華嚴鈔於京口萬壽寺。緇白",
    "X77n1524_005:0398c12": "聽者。日以千數。老人率其徒觀焉。既而謂眾曰。吾殆",
    "X77n1524_005:0398c13": "不如也。雖然有不如我者一。吾嚮者。彼上人為我西",
    "X77n1524_005:0398c14": "堂。今西堂有彼上人者否。自是道價&#x9B31;跂叢林傾挹。",
    "X77n1524_005:0398c15": "師智崇禮卑。如常不輕。提獎唱誘。孜孜不倦。前後登",
    "X77n1524_005:0398c16": "法座者。以十指數。能使所至立成寶坊。然而三衣之",
    "X77n1524_005:0398c17": "外。一衲周身。虀粥僅延。猶存五觀。其諸襯施。不以掛",
    "X77n1524_005:0398c18": "眼。且奉律精嚴。纖過無犯。以萬曆之甲申。入吳山之",
    "X77n1524_005:0398c19": "蓮華峰。登支道林講座。山林隱秀。有終焉意。未幾遷",
    "X77n1524_005:0398c20": "化。茶毗。斂靈骨。塔於本山。",
    "X77n1524_005:0398c21": "素庵法師傳(附兀齋．幻齋二比丘)",
    "X77n1524_005:0398c22": "[0398c22] 素庵法師。諱某。生於襄陽鍾氏。壯歲棄儒。遍訪知識。",
    "X77n1524_005:0398c23": "至南陽留山寺。禮泯庵休公落髮。瓢然一&#x9262;。歷伏牛",
    "X77n1524_005:0398c24": "清&#x51C9;受具。依秀法師。習經論凡十一載。精其業。南禮",
    "X77n1524_005:0399a01": "普陀。過白下。白下名流。針芥自合。以攝山講席留師。",
    "X77n1524_005:0399a02": "道聲大振。師亦樂茲山幽邃。遂誅茆築室。棲遲十年。",
    "X77n1524_005:0399a03": "一日扶杖將行。留偈淨業堂云。自入棲霞已十年。東",
    "X77n1524_005:0399a04": "修西補未曾閒。掀翻瓦礫成禪院。除剪荊榛作菜園。",
    "X77n1524_005:0399a05": "每煉蔬&#x7FAE;供海眾。恒宜大教繼先賢。如斯弗為兒孫",
    "X77n1524_005:0399a06": "業。留與同袍萬古傳。其氣韻可想矣。已而為眾復留。",
    "X77n1524_005:0399a07": "師身長幾七尺。頭顱方直。面目有光。隆顙豐&#x9825;。音聲",
    "X77n1524_005:0399a08": "如鐘。生平履踐。如&#x6C37;雪。隨所&#x9167;應。春溫日旭。人自意",
    "X77n1524_005:0399a09": "消。說法直截簡易。不為峻語。而格頑導愚。遠近欽悅。",
    "X77n1524_005:0399a10": "凡講華嚴大鈔法華楞嚴諸大乘經論。各若干座。以",
    "X77n1524_005:0399a11": "萬曆癸巳十一月十三日後夜。端坐念佛而逝。三日",
    "X77n1524_005:0399a12": "中夜。火滿山。若列炬。閱世七十五。法臘五十。師生平",
    "X77n1524_005:0399a13": "瑞跡甚多。初至攝山演華嚴。至入法界品。塔放五色",
    "X77n1524_005:0399a14": "光。又一日講法華。至寶塔品。見空中光相儼然。汪司",
    "X77n1524_005:0399a15": "馬道昆。為作銘記。司馬公兩舉無遮大會。於新安焦",
    "X77n1524_005:0399a16": "山。見異人數十曹。伏師前以脫苦謝。司馬親見之。丙",
    "X77n1524_005:0399a17": "戌大饑。僧眾絕食。而蕪陰郝氏。裹百斛米至。初登殿",
    "X77n1524_005:0399a18": "禮佛。驚謂曰。是夢中教我賑米佛也。辛卯冬。講法華",
    "X77n1524_005:0399a19": "於婁東之淮雲。至地湧品。毫光繚繞法座下。經久不",
    "X77n1524_005:0399a20": "散。應蕪湖講。期度江。風浪大作。師&#x546A;觀音力。應聲寂",
    "X77n1524_005:0399a21": "然。其他毛舉未易悉數。",
    "X77n1524_005:0399a22": "[0399a22] 兀齋．幻齋二比丘。俱出襄陰鍾氏。為同祖兄弟。同師",
    "X77n1524_005:0399a23": "素庵法師。稱高足。兀齋。名如慧。法師與慧。在俗父子",
    "X77n1524_005:0399a24": "也。母汪腹之時。師已入留山矣。慧生三歷不語。一日",
    "X77n1524_005:0399b01": "父歸省其祖。一見喜曰。我父子同出家去。家人異之。",
    "X77n1524_005:0399b02": "五歲失母。養於伯母江。即幻齋之母也。慧。幼習世典",
    "X77n1524_005:0399b03": "通大意。會法師集講京師。因來省。遂祝髮座下。時十",
    "X77n1524_005:0399b04": "三歲。初聽楞嚴。至徵心辯見會五陰三科處。愕然自",
    "X77n1524_005:0399b05": "失。乃登壇受具。晝夜六時。除聽講外。即跏趺習定。兀",
    "X77n1524_005:0399b06": "然如槁木者三年。同學呼為兀齋。一日定中。見大光",
    "X77n1524_005:0399b07": "明身等&#x8657;空。自是掩關不語。妙悟益發。內外典籍。寓",
    "X77n1524_005:0399b08": "目即了。無滯義矣。",
    "X77n1524_005:0399b09": "[0399b09] 幻齋。名如念。為人溫厚老成。嗜學經論如渴。二人同",
    "X77n1524_005:0399b10": "心執侍。如阿難難陀。以故栖霞法席。為江南最。二公",
    "X77n1524_005:0399b11": "俱善達觀老人。觀方佩南宗心印。勘辯諸方。而二公",
    "X77n1524_005:0399b12": "與之出入議論。時蒙許可。其人可知矣。丙戌十一月",
    "X77n1524_005:0399b13": "初七日。慧忻然謂弟子曰。我願畢將去矣。遂七日不",
    "X77n1524_005:0399b14": "食。而精神挺然。至十三日。端坐將逝。弟子請曰。&#x7740;甚",
    "X77n1524_005:0399b15": "麼衣好。曰。不干他。遂逝。其夕。觀師在京之潭柘。夢慧",
    "X77n1524_005:0399b16": "掉臂西行而無侶。呼之不答。訃至。方&#x9A10;其異。又三年",
    "X77n1524_005:0399b17": "戊子十一月十三日。慧方大祥。而念忽歎曰。我更十",
    "X77n1524_005:0399b18": "日逝矣。至期果逝。與慧同塔龍化庵後。慧。世壽四十",
    "X77n1524_005:0399b19": "四。僧臘三十二。念。世壽三十八。僧臘二十五。方今叢",
    "X77n1524_005:0399b20": "林衰替。二公俱精進光明幢。使不奪其年。庶幾為大",
    "X77n1524_005:0399b21": "法棟梁。而竟為報緣所局。未終下壽。遂棄人天。傷哉。",
    "X77n1524_005:0399b22": "月川法師傳",
    "X77n1524_005:0399b23": "[0399b23] 鎮澄。字月川。別號空印。金臺宛平李氏子。幼聰慧弗",
    "X77n1524_005:0399b24": "&#x7FA3;。十五禮西山廣應寺引公為師。得度為沙彌。登壇",
    "X77n1524_005:0399c01": "受具。時一江澧西峰深守庵中諸大法師。弘教於大",
    "X77n1524_005:0399c02": "都。師親依輪下。參窮性相宗旨。靡不該練。尤醉心華",
    "X77n1524_005:0399c03": "嚴圓頓法門。如是者十餘年。復從小山笑巖二老。究",
    "X77n1524_005:0399c04": "西來密意。殊有會焉。自是聲光動遠近。後學仰而歸",
    "X77n1524_005:0399c05": "之。妙峰舉無遮會于五臺。師首其眾。罷會。居紫霞蘭",
    "X77n1524_005:0399c06": "若。面迫冷壁者三年。適塔院主人。請修清&#x51C9;傳。隨以",
    "X77n1524_005:0399c07": "法席。延致四方。學士大集。至室無所容。尋與友人雪",
    "X77n1524_005:0399c08": "峰。創獅子窟。建萬佛琉璃塔。遂成一大叢林。日遶數",
    "X77n1524_005:0399c09": "千指。演大華嚴。寒巖&#x6C37;雪中。儼然金剛窟對談也。時",
    "X77n1524_005:0399c10": " 兩宮興福。尤注意臺山。聞師雅重之。特 賜龍藏。",
    "X77n1524_005:0399c11": "尋延師入京。館于千佛慈因二寺。講大乘諸經。 賜",
    "X77n1524_005:0399c12": "賚隆厚。奉 旨馳驛還山。開古竹林居之。有終焉意。",
    "X77n1524_005:0399c13": "復修古南臺。南臺竹林。皆文殊現身處。久廢。得師而",
    "X77n1524_005:0399c14": "復興。聖賢之蹟隱顯在人也。師自是疲於津梁。謝遣",
    "X77n1524_005:0399c15": "諸弟子。默然兀坐。一切無預於懷。眾固請說法。師曰。",
    "X77n1524_005:0399c16": "學者以究心為要。多說何為。爾曹勉之。吾將行矣。中",
    "X77n1524_005:0399c17": "夜端坐而逝。時萬曆丁巳六月也。師安重寡言笑。律",
    "X77n1524_005:0399c18": "身至嚴。御眾甚寬。說法三十餘年。處廣眾若無人。不",
    "X77n1524_005:0399c19": "受飲食。雖天&#x53A8;薦至。而粗糲自如。居恒專注理觀。安",
    "X77n1524_005:0399c20": "坐如山。物莫之動。度生衛法之心。至老彌篤。故出師",
    "X77n1524_005:0399c21": "之門者。皆凝厚之士。諸方取法焉。其於講演。提綱挈",
    "X77n1524_005:0399c22": "要。時出新義。北方法席之盛。稽之前輩。無出師右者。",
    "X77n1524_005:0399c23": "著述。有楞嚴正觀金剛正眼般若照真論因明起信",
    "X77n1524_005:0399c24": "攝論永嘉集諸解。皆盛行于世。",
    "X77n1524_005:0400a01": "&#x5FA7;融師傳",
    "X77n1524_005:0400a02": "[0400a02] 真圓。字大方。&#x5FA7;融其別號也。蜀之營山人。姓鮮氏。幼",
    "X77n1524_005:0400a03": "業儒。身長七尺餘。音吐洪亮。年將立。感生死無常。遂",
    "X77n1524_005:0400a04": "捨家入雲華山。禮可和尚為師。落髮受具。一&#x9262;東下。",
    "X77n1524_005:0400a05": "至洪州。葺馬祖庵居之。復捨庵入京師。&#x5FA7;游講席。深",
    "X77n1524_005:0400a06": "入華嚴法界。心念口演。不離此經。復束&#x9262;入匡山。值",
    "X77n1524_005:0400a07": "歲凶。鬻薪度日。採薪遇有材堅寔可為器杖者。輒削",
    "X77n1524_005:0400a08": "成。&#x894D;薪中。賣之不論價。隨得錢米無多少。一以供眾。",
    "X77n1524_005:0400a09": "為之不避風雨寒暑。如是二十餘年。庵居獅子巖。地",
    "X77n1524_005:0400a10": "幽僻多魈倀。常橫一棒坐巖口。行&#x811A;僧來。輒棒之出。",
    "X77n1524_005:0400a11": "竟無契其機者。前後四入京師。初住龍華寺。聽通公",
    "X77n1524_005:0400a12": "講法。次住柏林閱藏。又移世剎海。接待雲水。最後",
    "X77n1524_005:0400a13": " 慈聖太后。建千佛叢林。請師居之。陳文端趙文肅二",
    "X77n1524_005:0400a14": "公。為護持。道望赫然。&#x751E;在杲日寺。講華嚴經。有狂僧。",
    "X77n1524_005:0400a15": "觸太宰下獄。詞連師。因併逮師下獄。兩獄卒甚苦患",
    "X77n1524_005:0400a16": "師。置師于匣。師不勝苦。口稱大方廣佛華嚴經。鐵栓",
    "X77n1524_005:0400a17": "檀匣。轟然盡裂。獄卒駭異感化。因不復為獄卒。師在",
    "X77n1524_005:0400a18": "獄時。送供入獄者甚眾。然必獄眾均沾。精好一如始",
    "X77n1524_005:0400a19": "受。否即力&#x5374;。終不獨入口。獄眾以此感動。相率皈依。",
    "X77n1524_005:0400a20": "圜扉之中。佛聲浩浩矣。師在獄凡三閱月。文肅公疏",
    "X77n1524_005:0400a21": "請。得免。師念苦緣當百日。今未滿。且不能捨獄眾。堅",
    "X77n1524_005:0400a22": "不肯出。比出。隱穀積山。塊然獨坐。見人不起。亦不舉",
    "X77n1524_005:0400a23": "手。會中貴楊某。奉 慈聖命。請居世剎海。 賜內帑",
    "X77n1524_005:0400a24": "紫衣寶旛龍藏。時江陵方柄國。&#x751E;詣師。侍者屢促師",
    "X77n1524_005:0400b01": "迎。不應。江陵至榻前。始徐起。執其手曰。公來何為。曰",
    "X77n1524_005:0400b02": "來問佛法。師曰。盡心佐理 朝廷。此真佛法。舍此俱",
    "X77n1524_005:0400b03": "為戲論耳。張默然。張。又&#x751E;偕文肅謁師。問如何是文",
    "X77n1524_005:0400b04": "殊智。曰。不隨心外境。如何是普賢行。曰。調理一切心。",
    "X77n1524_005:0400b05": "師性耿直。高聲硬語。聞者凜然。不能為豪貴人溫&#x611E;。",
    "X77n1524_005:0400b06": "此亦其&#x69E9;也。初師法軀修偉。而不甚肥大。自住剎海。",
    "X77n1524_005:0400b07": "日漸豐碩。至須人扶掖始得行。隆冬沍寒。日必數浴。",
    "X77n1524_005:0400b08": "居恒危坐。默持法界觀。或誦華嚴無停&#x6677;。甲申九月。",
    "X77n1524_005:0400b09": "師命梓人造龕。促其期曰。宜速成。緩無及也。前三日。",
    "X77n1524_005:0400b10": "孤雁集方丈。師撫之點頭曰。爾來乎。&#x8462;雁去而師滅。",
    "X77n1524_005:0400b11": "師原無疾。獨覺氣力漸微弱。至重九日。尚坐繩床。聽",
    "X77n1524_005:0400b12": "誦晚課。聞願生西方句。泊然而化。世壽七十九。僧臘",
    "X77n1524_005:0400b13": "五十。全身瘞德勝門外。普同塔。",
    "X77n1524_005:0400b14": "如幻傳",
    "X77n1524_005:0400b15": "[0400b15] 如幻。閩人也。林氏子。少為儒。以事忤督學使者。拂衣",
    "X77n1524_005:0400b16": "而出。之廬山。從&#x5FA7;融和尚落髮。時&#x5FA7;融晦&#x8FF9;眾中。為",
    "X77n1524_005:0400b17": "常住斫柴。幻亦斫柴。後&#x5FA7;融之京為國師。幻從之京。",
    "X77n1524_005:0400b18": "名起諸公卿間籍甚。後散去。之姑蘇南海楚蘄黃間。",
    "X77n1524_005:0400b19": "所到說法。從之者如雲。萬曆己卯。來九&#x5CEF;講涅槃經。",
    "X77n1524_005:0400b20": "楚藩臬大夫往詢之。時弟子有私賣田數畝。為常住",
    "X77n1524_005:0400b21": "者。以所置券。請印於當道。幻聞之曰。非我法也。一夜",
    "X77n1524_005:0400b22": "遁去。諸弟子莫知所之。當道聞之。益重。幻為人。生平",
    "X77n1524_005:0400b23": "無嗜好。人有所施。輒以施人。每行手持一&#x9262;。肩擔一",
    "X77n1524_005:0400b24": "袈裟。赤&#x811A;麻鞋。不厭艱苦。與人言佛法。滾滾如大海",
    "X77n1524_005:0400c01": "水不可竭。又善談名理皇極經世性理諸書。一生不",
    "X77n1524_005:0400c02": "見喜怒之色。復來九&#x5CEF;。講楞嚴。郭祭酒正域。從之問",
    "X77n1524_005:0400c03": "道。言甚相得。後入廬山。講法華經。一日端坐示疾。弟",
    "X77n1524_005:0400c04": "子請偈。幻曰。浮生本無偈。癡人迷夢&#x8E2A;。&#x8657;空無面目。",
    "X77n1524_005:0400c05": "面目問&#x8657;空。弟子曰。靈骨可更之蘄乎。幻曰。愛重娑",
    "X77n1524_005:0400c06": "婆苦。無情極樂仙。何須懷舊影。寂照滿三千。言畢而",
    "X77n1524_005:0400c07": "逝。時年五十九。",
    "X77n1524_005:0400c08": "方念傳",
    "X77n1524_005:0400c09": "[0400c09] 方念。號清&#x51C9;。古唐楊氏子。剃染從師。頗習文義。後捨",
    "X77n1524_005:0400c10": "之入少林。謁幻休。幻休。提大事因緣。激發之。曉夕體",
    "X77n1524_005:0400c11": "究。至寢食俱忘。一日至五乳&#x5CEF;前。忽有得。呈偈曰。五",
    "X77n1524_005:0400c12": "乳&#x5CEF;前。好箇消息。大小石頭。塊塊著地。幻休可之。尋",
    "X77n1524_005:0400c13": "入京。依暹禮二師。探性相宗旨。曰。差別智不可不明",
    "X77n1524_005:0400c14": "也。自是肆游諸方。所見非一人。所修非一行。喫水齋。",
    "X77n1524_005:0400c15": "刺血書華嚴經。斷三日食。或斷七日。岩間枯坐。六時",
    "X77n1524_005:0400c16": "課誦。行大悲&#x546A;穢跡&#x546A;。日各千遍。跽閱雜華。放施食。",
    "X77n1524_005:0400c17": "喫麩糠吞菜。閉關禁足。凡一切苦行。人所頞蹙者。師",
    "X77n1524_005:0400c18": "甘之如飴。然亦不廢講演。結冬度夏。從人渴仰引進。",
    "X77n1524_005:0400c19": "作佛事耳。萬曆丁亥。在古華嚴石城。精厲過分。忽雙",
    "X77n1524_005:0400c20": "目失明。思惟曰。幻身非有。病從何來。身心一時放下。",
    "X77n1524_005:0400c21": "硬坐七日。而復見。隨至秀州天寧。飯僧十萬八千。過",
    "X77n1524_005:0400c22": "越中。寓廣濟蘭若。有澄上座者。拜侍為弟子。禪者仰",
    "X77n1524_005:0400c23": "&#x5CEF;從杭來。夢師踞法座。放頂光普蔭越地。其後。澄上",
    "X77n1524_005:0400c24": "座法道大行越中。斯其兆也。又行化入吳。於天池開",
    "X77n1524_005:0401a01": "火場煉魔。回秀州。修福城東塔。復遊江西。歷雲居匡",
    "X77n1524_005:0401a02": "廬。將入五臺。而越中緇白。念德之深。力挽之。歸後竟",
    "X77n1524_005:0401a03": "莫知所終。其在越。獨眷眷于寶林道場。焉知非清&#x51C9;",
    "X77n1524_005:0401a04": "國師後身。又焉知後日不復卓錫也。",
    "X77n1524_005:0401a05": "雲棲蓮池宏師傳",
    "X77n1524_005:0401a06": "[0401a06] 蓮池袾宏。字佛慧。仁和沈氏子。父號明齋。母周氏。師",
    "X77n1524_005:0401a07": "生而&#x9834;異。試屢冠諸生。於科第猶掇之也。顧志在出",
    "X77n1524_005:0401a08": "世。几案間。輟書生死事大以自警。一日閱慧燈集。失",
    "X77n1524_005:0401a09": "手碎茶甌。有省。乃視妻子為鶻臭布衫。于世相一筆",
    "X77n1524_005:0401a10": "盡勾。作歌寄意。棄而專事佛。雖學使者力挽之。不回",
    "X77n1524_005:0401a11": "也。從蜀師性天剃度。乞昭慶無塵玉律師受具。即單",
    "X77n1524_005:0401a12": "瓢隻杖遊諸方。北遊五臺。感文殊放光。至伏牛。坐煉",
    "X77n1524_005:0401a13": "囈語。忽現舊習。入京師。參&#x5FA7;融笑巖二大老。皆有開",
    "X77n1524_005:0401a14": "發。經東昌府。忽有省。作偈曰。二十年前事可疑。三千",
    "X77n1524_005:0401a15": "里外遇何奇。焚香擲戟渾如夢。魔佛空爭是與非。時",
    "X77n1524_005:0401a16": "以母服未闋。懷木主以遊。每食必供。居必奉。至金陵",
    "X77n1524_005:0401a17": "瓦官寺。病劇。幾為主者舁就茶毗。病間。歸得古雲棲",
    "X77n1524_005:0401a18": "寺舊址。結茅默坐。懸鐺&#x7151;糜。曾絕糧七日。倚壁危坐",
    "X77n1524_005:0401a19": "而已。胸掛鐵牌。題曰。鐵若開花。方與人說。久之檀越",
    "X77n1524_005:0401a20": "爭為構室。漸成叢林。清規肅然。為諸方道場冠。而師",
    "X77n1524_005:0401a21": "始啟口說法。弟子日進。六時觀念。中夜警策。慈顏溫",
    "X77n1524_005:0401a22": "諭。無異花開見佛矣。師以精嚴律制。為第一行。著沙",
    "X77n1524_005:0401a23": "彌要略具戒便蒙。梵網經疏。以發明之。又從參究念",
    "X77n1524_005:0401a24": "佛得力。遂開淨土一門。著彌陀疏鈔。融會事理。指歸",
    "X77n1524_005:0401b01": "唯心。又以高&#x5CEF;語錄。最極精銳。乃并匡山永明。及古",
    "X77n1524_005:0401b02": "德機緣中喫緊語&#x5F5A;一編。名曰禪關策進。以示參究",
    "X77n1524_005:0401b03": "之訣。自是道風大播。朝野歸心。若大司馬宋公應昌。",
    "X77n1524_005:0401b04": "太宰陸公光祖。宮諭張公元忭。大司成馮公夢禎。陶",
    "X77n1524_005:0401b05": "公望齡。并一時諸縉紳先生。次第及門。問道者。以百",
    "X77n1524_005:0401b06": "計。靡不心折。盡入陶鑄。觀興浦菴偈所謂。一朝踏破",
    "X77n1524_005:0401b07": "香巖&#x9262;。雙報 君恩與佛恩。始知東昌之悟真。戴角",
    "X77n1524_005:0401b08": "虎。不但稱理而談已也。師持論嚴正。詁解精微。監司",
    "X77n1524_005:0401b09": "守相。下車就語。侃侃略無少屈。諸賢豪候參者。無加",
    "X77n1524_005:0401b10": "禮。皆忘形屈勢。至則空其所有。非精誠感物。何能至",
    "X77n1524_005:0401b11": "是哉。侍御左公宗郢。問念佛得悟否。師曰。返聞聞自",
    "X77n1524_005:0401b12": "性。性成無上道。又何疑返念念自性耶。仁和令樊公",
    "X77n1524_005:0401b13": "問。心雜亂如何得靜。師曰。置之一處。無事不辦。坐中",
    "X77n1524_005:0401b14": "一士曰。專格一物。是置之一處。辦得何事。師曰。論格",
    "X77n1524_005:0401b15": "物。只當依朱子。豁然貫通去。何事不辦得。或問。師何",
    "X77n1524_005:0401b16": "不貴前知。師云。譬如兩人觀琵琶記。一人不曾經見。",
    "X77n1524_005:0401b17": "一人曾見。而預道之。畢竟同觀終場。能增減一齣否。",
    "X77n1524_005:0401b18": "侍郎王公宗沐問。夜來老鼠唧唧。說盡一部華嚴經。",
    "X77n1524_005:0401b19": "師云。&#x732B;兒突出時如何。王無語。師代云。走&#x5374;法師。留",
    "X77n1524_005:0401b20": "下講案。又書頌云。老鼠唧唧。華嚴歷歷。奇哉王侍郎。",
    "X77n1524_005:0401b21": "&#x5374;被畜生惑。&#x732B;兒突出畫堂前。床頭說法無消息。無",
    "X77n1524_005:0401b22": "消息大方廣佛華嚴經。世主妙嚴品第一。師直擯曲",
    "X77n1524_005:0401b23": "說。語無回互。而世所宗。天主寔義。又期立論破之。淨",
    "X77n1524_005:0401b24": "慈僧性蓮。請師講圓覺經。聽者日數萬指。大釜日炊",
    "X77n1524_005:0401c01": "兩度。眾猶不給。募贖寺前萬工池。植蓮放生。因盟朝",
    "X77n1524_005:0401c02": "士。修天聖故事者二紀。後師八十誕辰。又增拓之。合",
    "X77n1524_005:0401c03": "城中上方長壽兩池。皆為放生設。著放生文。行於世。",
    "X77n1524_005:0401c04": "海內多尊奉之 孝定慈聖皇太后。崇重三寶。偶見",
    "X77n1524_005:0401c05": "師放生文。甚嘉歎。遣內侍&#x8CF7;紫袈裟齋資。往供。問法",
    "X77n1524_005:0401c06": "要。師拜受以偈答之。師極意悲幽冥苦趣。自習燄口。",
    "X77n1524_005:0401c07": "時親設放。&#x751E;有見師座上現如來相者。觀力之使然",
    "X77n1524_005:0401c08": "也。師天性朴實。簡淡無緣飾。&#x8657;懷應物。貌溫粹。胸無",
    "X77n1524_005:0401c09": "崖岸。而守若嚴城。畫叢林。日用量。施利厚薄。因果覈。",
    "X77n1524_005:0401c10": "罪福明。雖粒米莖菜。未&#x751E;&#x8657;費。五十年中。不設化主。",
    "X77n1524_005:0401c11": "養老病供眾僧。海內衲子。擔簦負笈而至者。肩摩轂",
    "X77n1524_005:0401c12": "擊。食指日以千計。稍有盈餘。輒散施諸山。庫無儲蓄。",
    "X77n1524_005:0401c13": "別有供師者。咸納之。以為衣藥貧病施。略無&#x8657;日。簡",
    "X77n1524_005:0401c14": "私記近七載中。實用五千餘金。師生平惜福。&#x751E;著三",
    "X77n1524_005:0401c15": "十二條自箴。垂老躬自浣濯出溺器。終身衣布素。一",
    "X77n1524_005:0401c16": "麻布幃。乃丁母艱時物。今尚存。他可知已。師以平等",
    "X77n1524_005:0401c17": "大悲。攝化一時。非佛言不言。非佛行不行。非佛事不",
    "X77n1524_005:0401c18": "作。佛囑末世護持正法者。依四安樂行。師實以之。憨",
    "X77n1524_005:0401c19": "公云。歷觀從上諸祖。單提正令。未必盡修萬行。若夫",
    "X77n1524_005:0401c20": "即萬行以彰一心。即塵勞而見佛性者。古今除永明。",
    "X77n1524_005:0401c21": "唯師一人而已。先儒稱。寂音為僧中班馬。予則謂。師",
    "X77n1524_005:0401c22": "為法門之周孔也。萬曆乙卯六月。入城。別諸弟子首",
    "X77n1524_005:0401c23": "及宋守一等遍。及故舊。但曰。吾將他往矣。人皆莫測。",
    "X77n1524_005:0401c24": "還山。具茶湯設供。與眾話別云。此處吾不住。將他往。",
    "X77n1524_005:0402a01": "眾罔知。七月朔。晚入堂坐。囑大眾曰。我言眾不聽。我",
    "X77n1524_005:0402a02": "如風中燭。燈盡油乾矣。次夜入丈室。示微疾。瞑目無",
    "X77n1524_005:0402a03": "語。弟子圍繞。師復開目云。大眾。老實念佛毋&#x63D1;怪。毋",
    "X77n1524_005:0402a04": "壞我規矩。眾問誰可主叢林。師曰。解行雙全者。又問",
    "X77n1524_005:0402a05": "目前。師曰。姑依戒次。言訖面西念佛。端然而逝。師。生",
    "X77n1524_005:0402a06": "於嘉靖乙未。世壽八十一。僧臘五十。師自卜寺左嶺",
    "X77n1524_005:0402a07": "下。遂全身塔於此。其先耦湯氏。亦後師祝髮。建孝義",
    "X77n1524_005:0402a08": "菴。為女叢林主。先一載而化。亦塔於寺外之右山。師",
    "X77n1524_005:0402a09": "得度弟子廣孝等。為最初上首。其及門受戒得度者。",
    "X77n1524_005:0402a10": "不下數千計。而在家無與焉。縉紳士君子及門者。亦",
    "X77n1524_005:0402a11": "以千計。而私淑者無與焉。其所著述。除經疏外。有戒",
    "X77n1524_005:0402a12": "疏事義問辯。疏鈔事義。楞嚴摸象記。遺教節要。水陸",
    "X77n1524_005:0402a13": "儀文。竹&#x7255;隨筆。二筆三筆。四十八問答。淨土疑辨。往",
    "X77n1524_005:0402a14": "生集。崇行錄。名僧輯略。正訛集。自知錄。雲棲紀事。山",
    "X77n1524_005:0402a15": "房雜錄等。二十餘種行世。"
}