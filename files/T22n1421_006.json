{
    "T22n1421_006:0037b10": "五分律卷第六(彌沙塞)",
    "T22n1421_006:0037b12": "宋罽賓三藏佛陀什",
    "T22n1421_006:0037b13": "共竺道生等譯",
    "T22n1421_006:0037b14": "初分之五墮初(九十一墮法)",
    "T22n1421_006:0037b15": "佛在舍衛城。爾時有法師比丘，名沙蘭，聰明",
    "T22n1421_006:0037b16": "才辯，一切四眾、外道、沙門、婆羅門無能及",
    "T22n1421_006:0037b17": "者；遂乃以非為是、以是為非，知言非知、非知",
    "T22n1421_006:0037b18": "言知，恒以辯巧，勝人之口。諸比丘見，莫不歎",
    "T22n1421_006:0037b19": "伏，問言：「汝與人論議，以非為是。意為謂是，為",
    "T22n1421_006:0037b20": "知非耶？」答：「我實知非，恥墮負處，故妄語耳！」諸",
    "T22n1421_006:0037b21": "長老比丘種種呵責：「佛常讚歎不妄語，亦教",
    "T22n1421_006:0037b22": "人不妄語。汝今云何為勝負故，作此妄語？」以",
    "T22n1421_006:0037b23": "是白佛。佛以是事集比丘僧，問沙蘭：「汝實爾",
    "T22n1421_006:0037b24": "不？」答言：「實爾。世尊！」佛種種呵責已，告諸比丘：",
    "T22n1421_006:0037b25": "「今為諸比丘結戒，從今是戒應如是說：「若比",
    "T22n1421_006:0037b26": "丘，妄語，波逸提。」爾時諸比丘見比丘尼，言是",
    "T22n1421_006:0037b27": "比丘；見比丘，言是比丘尼；或見男，言女；或見",
    "T22n1421_006:0037b28": "女，言男；或見外道，言是釋子；或見釋子，言是",
    "T22n1421_006:0037b29": "外道。如是種種見異、言異，便生慚愧：「我等將",
    "T22n1421_006:0037c01": "無犯波逸提耶？」以是白佛。佛以是事集比丘",
    "T22n1421_006:0037c02": "僧，告諸比丘：「若比丘從心想說，犯波逸提者，",
    "T22n1421_006:0037c03": "無有是處。從今是戒應如是說：「若比丘，故妄",
    "T22n1421_006:0037c04": "語，波逸提。」故妄語者：如妄語得過人法中說。",
    "T22n1421_006:0037c05": "比丘尼亦如是。式叉摩那、沙彌、沙彌尼，突吉",
    "T22n1421_006:0037c06": "羅(一事竟)。",
    "T22n1421_006:0037c07": "佛在舍衛城。爾時諸比丘與和尚、阿闍梨，同",
    "T22n1421_006:0037c08": "和尚、阿闍梨共勤學問，初夜、後夜，未曾睡眠。",
    "T22n1421_006:0037c09": "六群比丘作是念：「今諸比丘展轉相教，晝夜",
    "T22n1421_006:0037c10": "不廢，如是不久當勝我等，當見我過，當求我",
    "T22n1421_006:0037c11": "失。我等當共毀呰，惱使廢業。」便往語言：「汝",
    "T22n1421_006:0037c12": "是下賤種姓，工師小人！汝曾作諸大惡，無仁",
    "T22n1421_006:0037c13": "善行！」諸比丘聞，便生憂惱，廢退學業。六群比",
    "T22n1421_006:0037c14": "丘語餘人言：「我已壞彼讀誦、坐禪行道。」諸長",
    "T22n1421_006:0037c15": "老比丘種種呵責：「汝云何毀壞諸比丘，令廢",
    "T22n1421_006:0037c16": "學業？」以是白佛。佛以是事集比丘僧，問六群",
    "T22n1421_006:0037c17": "比丘：「汝實爾不？」答言：「實爾。世尊！」佛種種呵責",
    "T22n1421_006:0037c18": "已，告諸比丘：「往昔有城名得叉尸羅。時彼城",
    "T22n1421_006:0037c19": "中彼婆羅門，有一特牛行疾多力；復有居",
    "T22n1421_006:0037c20": "士亦有一牛，與彼無異。二人便共捔二牛力，",
    "T22n1421_006:0037c21": "要不如者，賭金錢五十。彼婆羅門牛即便",
    "T22n1421_006:0037c22": "得勝，於是居士恥失金錢，更得一牛倍勝前",
    "T22n1421_006:0037c23": "者，重斷倍賭。彼婆羅門即語牛言：『彼居士更",
    "T22n1421_006:0037c24": "得一牛，其力非凡，欲倍賭之。汝能為不？』答言：",
    "T22n1421_006:0037c25": "『我能！』即集一處，捔二牛力。「時婆羅門恐牛不",
    "T22n1421_006:0037c26": "如，便毀呰摧督：『曲角！痛挽，薄領痛與！汝今",
    "T22n1421_006:0037c27": "行步何以不正？』牛聞此語，便大失力，不如彼",
    "T22n1421_006:0037c28": "牛。彼婆羅門倍輸物已，而問牛言：『汝向云能，",
    "T22n1421_006:0037c29": "今何故不如？』答言：『我實堪能，聞毀呰故，力便",
    "T22n1421_006:0038a01": "都盡。可更斷賭，復使倍上，要牽百車上于峻",
    "T22n1421_006:0038a02": "坂；當捔力時，美言見誘，可言：「觠角！汝行步周",
    "T22n1421_006:0038a03": "正，形體姝好，閑挽百車上于峻坂。」於是更賭，",
    "T22n1421_006:0038a04": "果便得勝。』」佛因是事，即說偈言：",
    "T22n1421_006:0038a05": "「當說可意言，　　勿為不可語；",
    "T22n1421_006:0038a06": "　畜生聞尚悅，　　引重拔峻坂，",
    "T22n1421_006:0038a07": "　由是無有敵，　　獲倍生歡喜。",
    "T22n1421_006:0038a08": "　何況於人倫，　　毀譽無增損？",
    "T22n1421_006:0038a09": "「諸比丘！彼畜生聞毀呰語，猶尚失力，況於",
    "T22n1421_006:0038a10": "人乎！今為諸比丘結戒，從今是戒應如是說：",
    "T22n1421_006:0038a11": "「若比丘，毀呰比丘，波逸提。」毀呰者：言下賤工",
    "T22n1421_006:0038a12": "師種。如是等，雖說實而欲毀之。若彼聞解，語",
    "T22n1421_006:0038a13": "語波逸提；若不聞、不解，突吉羅。",
    "T22n1421_006:0038a14": "若言：「汝是下賤。」而彼言非；猶證為是，語語波",
    "T22n1421_006:0038a15": "逸提。若比丘毀呰比丘尼、式叉摩那、沙彌、沙",
    "T22n1421_006:0038a16": "彌尼，突吉羅。比丘尼毀呰比丘、比丘尼，波逸",
    "T22n1421_006:0038a17": "提；毀呰式叉摩那、沙彌、沙彌尼，突吉羅。式",
    "T22n1421_006:0038a18": "叉摩那、沙彌、沙彌尼毀呰五眾，突吉羅。不犯",
    "T22n1421_006:0038a19": "者：欲利益語、教誡語、同意語(二事竟)。",
    "T22n1421_006:0038a20": "佛在舍衛城。爾時諸比丘精勤學問，如毀呰",
    "T22n1421_006:0038a21": "中說。六群比丘復恐勝己，便鬪亂之。至此",
    "T22n1421_006:0038a22": "比丘間，語言：「汝與我知厚，而彼說汝是下賤",
    "T22n1421_006:0038a23": "種姓，工師小人，曾作大惡，無仁善行。我聞其",
    "T22n1421_006:0038a24": "語，與說我無異。」至彼比丘間，亦復如是。彼此",
    "T22n1421_006:0038a25": "聞之，心皆散亂，廢退學業，更相忿恚，不復共",
    "T22n1421_006:0038a26": "語。有一比丘問諸比丘：「汝等何故，不共我語？」",
    "T22n1421_006:0038a27": "比丘答言：「有人云，汝道說我惡！」彼言：「誰道？」答",
    "T22n1421_006:0038a28": "言：「六群比丘。」彼言：「六群比丘亦云，汝等道說",
    "T22n1421_006:0038a29": "我惡。」諸長老比丘聞，種種呵責六群比丘：「汝",
    "T22n1421_006:0038b01": "等云何兩舌鬪亂！」以是白佛。佛以是事集比",
    "T22n1421_006:0038b02": "丘僧，問六群比丘：「汝實爾不？」答言：「實爾。世",
    "T22n1421_006:0038b03": "尊！」佛種種呵責：「汝愚癡人！如何同在一法，而",
    "T22n1421_006:0038b04": "兩舌鬪亂？」告諸比丘：「過去世時，有師子名",
    "T22n1421_006:0038b05": "曰善牙，有虎名曰善抓，共作親厚。有一野",
    "T22n1421_006:0038b06": "狐常隨覓食，師子及虎不與共語。野狐後時，",
    "T22n1421_006:0038b07": "作是念：『今此二獸甚相愛重，我當鬪亂，使各",
    "T22n1421_006:0038b08": "求食，所殘必多，我當得之。』便至虎邊，而說偈",
    "T22n1421_006:0038b09": "言：",
    "T22n1421_006:0038b10": "「『善抓汝雄猛，　　生處色力妙，",
    "T22n1421_006:0038b11": "　　善牙說汝惡，　　我聞心不喜。』",
    "T22n1421_006:0038b12": "「復至師子邊，亦說偈言：",
    "T22n1421_006:0038b13": "「『善牙汝雄猛，　　生處色力妙，",
    "T22n1421_006:0038b14": "　　善抓說汝惡，　　我聞心不喜。』",
    "T22n1421_006:0038b15": "「二獸聞偈各不相喜，善牙聰明，尋作是念：『善",
    "T22n1421_006:0038b16": "抓不與我語，必是野狐鬪亂所致。』後得一犢",
    "T22n1421_006:0038b17": "與虎，虎不肯食。於是善牙即以偈問：",
    "T22n1421_006:0038b18": "「『輟我持相與，　　何故而不食？",
    "T22n1421_006:0038b19": "　　親厚謂無過，　　反更不相喜，",
    "T22n1421_006:0038b20": "　　將無信狐言，　　以間吾子意；",
    "T22n1421_006:0038b21": "　　若遂懷恨情，　　終當成怨結。",
    "T22n1421_006:0038b22": "　　推此非有他，　　必是野狐讒，",
    "T22n1421_006:0038b23": "　　下賤離吾好，　　今當殺去之！』」",
    "T22n1421_006:0038b24": "告諸比丘：「畜生尚以鬪亂為非，況於人乎！今",
    "T22n1421_006:0038b25": "為諸比丘結戒，從今是戒應如是說：「若比丘，",
    "T22n1421_006:0038b26": "兩舌鬪亂比丘，波逸提。」餘如毀呰中說(三事",
    "T22n1421_006:0038b27": "竟)。",
    "T22n1421_006:0038b28": "佛在舍衛城。爾時跋難陀常出入一居士家",
    "T22n1421_006:0038b29": "為其說法，斷理官事，救諸病苦。其家後時",
    "T22n1421_006:0038c01": "衰喪殆盡，餘唯婦姑二人而已。時跋難陀以",
    "T22n1421_006:0038c02": "親厚意為姑說法，婦來則止；為婦說法，姑來",
    "T22n1421_006:0038c03": "亦爾。各生疑意，謂其必欲作不淨行；遂相道",
    "T22n1421_006:0038c04": "說，聞乎遠近。諸不信樂佛法者，便譏呵言：「沙",
    "T22n1421_006:0038c05": "門釋子行於非法，過於世間蕩逸之人！無沙",
    "T22n1421_006:0038c06": "門行，破沙門法！」諸長老比丘聞，種種呵責，以",
    "T22n1421_006:0038c07": "是白佛。佛以是事集比丘僧，問跋難陀：「汝實",
    "T22n1421_006:0038c08": "爾不？」答言：「實爾。世尊！」佛種種呵責已，告諸比",
    "T22n1421_006:0038c09": "丘：「今為諸比丘結戒，從今是戒應如是說：「若",
    "T22n1421_006:0038c10": "比丘為女人說法，波逸提。」爾時有大威德比",
    "T22n1421_006:0038c11": "丘，至時著衣持鉢入城乞食；次到一家，婦人",
    "T22n1421_006:0038c12": "出，為敷座設美飲食，食訖以小床於前坐，白",
    "T22n1421_006:0038c13": "言：「大德！為我說法。」比丘觀之，知此婦人須臾",
    "T22n1421_006:0038c14": "之間刀風當發，死墮地獄；若為說法，便於座",
    "T22n1421_006:0038c15": "上遠塵離垢。雖見知此，而作是念：「佛制不聽",
    "T22n1421_006:0038c16": "為女人說法，乃至沒命不應有犯。」便答言：「姊",
    "T22n1421_006:0038c17": "妹且安，不得有說。」語已而去。去未久，婦人果",
    "T22n1421_006:0038c18": "風發而死。比丘愍之，還至僧房向餘人說。諸",
    "T22n1421_006:0038c19": "比丘將至佛所，以是白佛。佛以是事集比丘",
    "T22n1421_006:0038c20": "僧，問彼比丘：「汝實爾不？」答言：「實爾。世尊！」佛",
    "T22n1421_006:0038c21": "又問比丘：「汝若為說法，幾語得解。」答言：「五、六",
    "T22n1421_006:0038c22": "語。」於是佛讚少欲知足、讚戒、讚持戒已，告諸",
    "T22n1421_006:0038c23": "比丘：「從今聽諸比丘，為女人說法至五六語。",
    "T22n1421_006:0038c24": "從今是戒應如是說：「若比丘，為女人說法，過",
    "T22n1421_006:0038c25": "五六語，波逸提。」爾時諸比丘入他家，婦人請",
    "T22n1421_006:0038c26": "說法，比丘為說五六語已，默然而住。諸婦人",
    "T22n1421_006:0038c27": "言：「我等未解，願更說之。」諸比丘言：「姊妹！佛",
    "T22n1421_006:0038c28": "不聽我等為女說法過五六語。」諸婦人言：「可",
    "T22n1421_006:0038c29": "為餘比丘說，我因得解。」諸比丘言：「佛未聽我",
    "T22n1421_006:0039a01": "等因比丘，為女人說法。」以是白佛，佛以是事",
    "T22n1421_006:0039a02": "集比丘僧，告諸比丘：「從今聽因比丘，為女人",
    "T22n1421_006:0039a03": "說法。」爾時有一比丘入大臣家，無比丘伴，諸",
    "T22n1421_006:0039a04": "婦人請說法，答言：「佛不聽我為女人說法過",
    "T22n1421_006:0039a05": "五六語。」諸婦人便呼小兒在前立，白言：「大德！",
    "T22n1421_006:0039a06": "可為此兒說法，我因得解。」答言：「佛未聽我因",
    "T22n1421_006:0039a07": "小兒，為女人說法。」以是白佛，佛以是事集比",
    "T22n1421_006:0039a08": "丘僧，告諸比丘：「從今聽因有知男子，為女人",
    "T22n1421_006:0039a09": "說法。」時諸比丘作是念：「佛雖聽我因有知男",
    "T22n1421_006:0039a10": "子，為女人說法，而有知男子雖知難遇。」復不",
    "T22n1421_006:0039a11": "為說。以是白佛，佛以是事集比丘僧，告諸比",
    "T22n1421_006:0039a12": "丘：「從今聽因別知善惡語男子，為女人說法。",
    "T22n1421_006:0039a13": "從今是戒應如是說：「若比丘，為女人說法，過",
    "T22n1421_006:0039a14": "五六語，除有別知善惡語男子，波逸提。」爾時",
    "T22n1421_006:0039a15": "有優婆塞取不奉法家女為婦，語諸比丘：",
    "T22n1421_006:0039a16": "「大德！為我婦說法，令信樂三寶；為受三歸五",
    "T22n1421_006:0039a17": "戒、八分戒；為說十善、十不善道。」諸比丘悉不",
    "T22n1421_006:0039a18": "為說。以是白佛。佛以是事集比丘僧，告諸比",
    "T22n1421_006:0039a19": "丘：「從今聽與女人受三歸五戒、八分戒，說十",
    "T22n1421_006:0039a20": "善、十不善道。」比丘尼亦如是。式叉摩那、沙彌",
    "T22n1421_006:0039a21": "沙彌尼，突吉羅。五語者：色無常，受想行識無",
    "T22n1421_006:0039a22": "常。六語者：眼無我，耳鼻舌身心無我。若比丘",
    "T22n1421_006:0039a23": "為女人說五六語竟，語言：「姊妹！法正齊此。」從",
    "T22n1421_006:0039a24": "坐起去。更有因緣，還復來坐，為說不犯。若說",
    "T22n1421_006:0039a25": "五六語竟，更有女人來，為後女人說。如是相",
    "T22n1421_006:0039a26": "因，為無量女人說，皆不犯。若自誦經，女人來",
    "T22n1421_006:0039a27": "聽；若女人問義，要使得解，過五六語，皆不犯",
    "T22n1421_006:0039a28": "(四事竟)。",
    "T22n1421_006:0039a29": "佛在舍衛城。爾時六群比丘有勢力，餘善比",
    "T22n1421_006:0039b01": "丘無勢力；六群比丘恒遮其五種羯磨，呵責",
    "T22n1421_006:0039b02": "羯磨、驅出羯磨、依止羯磨、舉罪羯磨、下意",
    "T22n1421_006:0039b03": "羯磨；若比丘被五種羯磨，僧欲解亦遮不聽。",
    "T22n1421_006:0039b04": "後六群比丘無勢力，諸善比丘有勢力；眾僧",
    "T22n1421_006:0039b05": "應有羯磨事，六群比丘作衣時至，諸比丘言：",
    "T22n1421_006:0039b06": "「今當呼六群比丘共行僧事。若不捨衣來，自",
    "T22n1421_006:0039b07": "當囑授，我等便得如法行事。」即便集僧，遣人",
    "T22n1421_006:0039b08": "語六群比丘：「汝等可來，僧今集會。」六群比丘",
    "T22n1421_006:0039b09": "言：「我等有事，今遣囑授。」即囑授一比丘來詣",
    "T22n1421_006:0039b10": "大眾，僧應與作五種羯磨者，與作五種羯磨；",
    "T22n1421_006:0039b11": "應與解五種羯磨者，與解五種羯磨。羯磨已，",
    "T22n1421_006:0039b12": "所囑授比丘還到六群比丘所。六群問言：「僧",
    "T22n1421_006:0039b13": "作何事？」答言：「我等所欲羯磨，僧都不作；所不",
    "T22n1421_006:0039b14": "欲者，僧反作之。」六群比丘便往彼羯磨比",
    "T22n1421_006:0039b15": "丘所，語言：「汝等莫愁，我當與汝作力。我向不",
    "T22n1421_006:0039b16": "知為汝作羯磨，故囑授耳！若知者，當廢事往。",
    "T22n1421_006:0039b17": "何緣使彼成此羯磨？」復往解羯磨比丘所語",
    "T22n1421_006:0039b18": "言：「我不與汝解羯磨，不受汝懺悔！」諸長老比",
    "T22n1421_006:0039b19": "丘聞，呵責六群比丘：「云何僧如法斷事竟，還",
    "T22n1421_006:0039b20": "發起？」將至佛所，以是白佛。佛以是事集比丘",
    "T22n1421_006:0039b21": "僧，問六群比丘：「汝實爾不？」答言：「實爾。世尊！」佛",
    "T22n1421_006:0039b22": "種種呵責已，告諸比丘：「今為諸比丘結戒，從",
    "T22n1421_006:0039b23": "今是戒應如是說：「若比丘，僧斷事竟，還發起，",
    "T22n1421_006:0039b24": "波逸提。」時諸比丘不知僧斷事竟，還發起；後",
    "T22n1421_006:0039b25": "知，生慚愧心，或有出罪悔過者。諸長老比丘",
    "T22n1421_006:0039b26": "以是白佛。佛以是事集比丘僧，告諸比丘：「若",
    "T22n1421_006:0039b27": "不知僧斷事竟，還發起，犯波逸提者，無有是",
    "T22n1421_006:0039b28": "處。從今是戒應如是說：「若比丘，知僧斷事竟，",
    "T22n1421_006:0039b29": "還發起，波逸提。」復有不如法斷事諸比丘，作",
    "T22n1421_006:0039c01": "是念：「佛若聽我等不如法斷事，還發起者善。」",
    "T22n1421_006:0039c02": "以是白佛。佛以是事集比丘僧，告諸比丘：「今",
    "T22n1421_006:0039c03": "聽僧不如法斷事，還發起。從今是戒應如是",
    "T22n1421_006:0039c04": "說：「若比丘，知僧如法斷事竟，還發起，波逸提。」",
    "T22n1421_006:0039c05": "若僧如法斷事而發起者，波逸提；若僧不",
    "T22n1421_006:0039c06": "羯磨斷事，而發起者，突吉羅；若發起私事，突",
    "T22n1421_006:0039c07": "吉羅。比丘尼亦如是。式叉摩那、沙彌、沙彌尼，",
    "T22n1421_006:0039c08": "突吉羅(五事竟)。",
    "T22n1421_006:0039c09": "佛在舍衛城，與五百比丘僧至阿荼脾邑。時",
    "T22n1421_006:0039c10": "彼居士作是念：「佛久乃來此，尋當復去。我等",
    "T22n1421_006:0039c11": "應親近諸比丘學誦經偈，問所不解。世尊去後，",
    "T22n1421_006:0039c12": "得有所怙。」即到諸比丘所，作是語：「大德！教我",
    "T22n1421_006:0039c13": "誦讀經偈。」諸比丘言：「佛未聽我等教白衣誦",
    "T22n1421_006:0039c14": "經。」以是白佛，佛言：「聽教白衣誦經。」時諸比丘",
    "T22n1421_006:0039c15": "種種國出家，誦讀經偈音句不正，諸居士便",
    "T22n1421_006:0039c16": "譏呵言：「云何比丘晝夜親承，而不知男、女、黃",
    "T22n1421_006:0039c17": "門、二根人語及多少語法？」諸比丘聞，各各羞",
    "T22n1421_006:0039c18": "恥，以是白佛。佛以是事集比丘僧，問諸比丘：",
    "T22n1421_006:0039c19": "「汝等實爾不？」答言：「實爾。世尊！」佛即遙責諸居",
    "T22n1421_006:0039c20": "士：「汝愚癡人！如何譏呵異國誦經，音句不正？」",
    "T22n1421_006:0039c21": "告諸比丘：「今為諸比丘結戒，從今是戒應如",
    "T22n1421_006:0039c22": "是說：「若比丘，教未受具戒人誦經，波逸提。」後",
    "T22n1421_006:0039c23": "復有諸居士求受誦經，諸比丘言：「汝之等輩，",
    "T22n1421_006:0039c24": "嫌我音句，不從我受！汝今復來，徒自勞苦！」答",
    "T22n1421_006:0039c25": "言：「大德！我不毀佛法，不求餘福田。豈可以彼",
    "T22n1421_006:0039c26": "人有過，而不教我耶？」復有諸沙彌亦欲受經，",
    "T22n1421_006:0039c27": "諸比丘言：「須受具戒，當教授汝。」諸沙彌言：「我",
    "T22n1421_006:0039c28": "等出家應誦經偈，如何受具戒，乃當教授？」諸",
    "T22n1421_006:0039c29": "比丘以是白佛。佛以是事集比丘僧，告諸比",
    "T22n1421_006:0040a01": "丘：「今聽教未受具戒人誦經，不得竝誦。從今",
    "T22n1421_006:0040a02": "是戒應如是說：「若比丘，教未受具足人經，竝",
    "T22n1421_006:0040a03": "誦者，波逸提。」並誦者：俱時誦；或授聲未絕，彼",
    "T22n1421_006:0040a04": "已誦；或彼誦未竟此復授，句句皆波逸提。先",
    "T22n1421_006:0040a05": "應教言：「待我語竟，然後誦。」比丘尼亦如是。式",
    "T22n1421_006:0040a06": "叉摩那、沙彌、沙彌尼，突吉羅(六事竟)。",
    "T22n1421_006:0040a07": "佛在阿荼脾邑。彼諸居士以佛當去，皆來至",
    "T22n1421_006:0040a08": "比丘所，共諸比丘同屋坐禪、或共經行，初夜",
    "T22n1421_006:0040a09": "後夜都不睡臥。時諸比丘五日則一竟夜說",
    "T22n1421_006:0040a10": "法，疲極而臥。有一比丘不專繫念，便大睡眠，",
    "T22n1421_006:0040a11": "蹋衣離身，形起露現。居士見之以衣還覆，如",
    "T22n1421_006:0040a12": "是至三，便瞋呵言：「此等常聞種種呵欲，而今",
    "T22n1421_006:0040a13": "發露形起。如是若不樂道，何不還俗？」彼比丘",
    "T22n1421_006:0040a14": "聞，生羞恥心；諸長老比丘聞，亦大慚愧，以是",
    "T22n1421_006:0040a15": "白佛。佛以是事集比丘僧，問彼比丘：「汝實爾",
    "T22n1421_006:0040a16": "不？」答言：「實爾。世尊！」佛種種呵責彼比丘：「我常",
    "T22n1421_006:0040a17": "讚歎不亂心眠，無有五惡。汝今何故而不繫",
    "T22n1421_006:0040a18": "念？若比丘於經行、坐禪、坐立、臥處，作非威儀，",
    "T22n1421_006:0040a19": "人見不喜，不生信心，已信者退，則非為世而",
    "T22n1421_006:0040a20": "作大明。」告諸比丘：「今為諸比丘結戒，從今是",
    "T22n1421_006:0040a21": "戒應如是說：「若比丘，與未受具戒人共宿，波逸",
    "T22n1421_006:0040a22": "提。」後諸居士，復欲就諸比丘坐禪行道，諸比",
    "T22n1421_006:0040a23": "丘驅出不聽。諸居士言：「大德！莫見驅遣，我等",
    "T22n1421_006:0040a24": "不求餘福田，唯歸大德。豈可以一人有過，都",
    "T22n1421_006:0040a25": "見棄忽！」諸居士中有勢力者便突入房，諸比",
    "T22n1421_006:0040a26": "丘不能制止，便出露宿，為蚊虻、風雨、塵土所",
    "T22n1421_006:0040a27": "困。時佛從阿荼脾邑到拘舍彌國瞿師羅",
    "T22n1421_006:0040a28": "園。羅睺羅別到婆耆羅僧坊，掃灑一房敷",
    "T22n1421_006:0040a29": "臥具，取水竟閉戶至佛所。去後，分臥具比丘",
    "T22n1421_006:0040b01": "更與餘人，彼比丘即入房住。羅睺羅初夜",
    "T22n1421_006:0040b02": "聽法已，還所得房。彼比丘聞，問言：「是誰！」答",
    "T22n1421_006:0040b03": "言：「是羅睺羅！」彼比丘言：「汝何以來？」答言：「此",
    "T22n1421_006:0040b04": "是我房。」彼比丘言：「分臥具比丘以此與我。」",
    "T22n1421_006:0040b05": "羅睺羅言：「我先掃除，敷置臥具，暫至佛所，",
    "T22n1421_006:0040b06": "聽受法教。如何便欲不復還我？」彼比丘言：「汝",
    "T22n1421_006:0040b07": "雖料理，我是上座應得此住。」羅睺羅言：「得共",
    "T22n1421_006:0040b08": "我住不？」彼言：「不得！」求入坐立及住簷前，皆亦",
    "T22n1421_006:0040b09": "不得。於是羅睺羅作是念：「我至餘房，亦當如",
    "T22n1421_006:0040b10": "是，唯有廁上乃得安耳！」便往廁中。爾時廁",
    "T22n1421_006:0040b11": "中有一黑蛇，佛天眼見，念言：「我若不往，羅睺",
    "T22n1421_006:0040b12": "羅須臾之間為蛇所殺。」便往廁前彈指[口*磬]咳，",
    "T22n1421_006:0040b13": "羅睺羅亦作聲應。佛問言：「汝是誰？」答言：「是羅",
    "T22n1421_006:0040b14": "睺羅！」又問：「何以在此？」具以事答。於是世尊",
    "T22n1421_006:0040b15": "將羅睺羅還所住房，於夜過已集比丘僧，問",
    "T22n1421_006:0040b16": "彼比丘：「汝實不容羅睺羅不？」答言：「實爾。世",
    "T22n1421_006:0040b17": "尊！」佛種種呵責：「汝愚癡人！云何野狐驅逐",
    "T22n1421_006:0040b18": "師子？」時諸比丘因此，復以上諸居士入房露",
    "T22n1421_006:0040b19": "宿白佛。佛種種讚少欲知足、讚戒、讚持戒",
    "T22n1421_006:0040b20": "已，告比丘：「今聽諸比丘共未受具戒人二",
    "T22n1421_006:0040b21": "宿。從今是戒應如是說：「若比丘，與未受具",
    "T22n1421_006:0040b22": "戒人宿，過二夜，波逸提。」共宿者：共一房宿。",
    "T22n1421_006:0040b23": "若上有覆，有四壁；或上有覆，無一壁、二壁，皆",
    "T22n1421_006:0040b24": "波逸提；無三壁，不犯。若有四壁，上已覆半、若",
    "T22n1421_006:0040b25": "未半、若過半，皆波逸提；若少多覆，不犯。於此",
    "T22n1421_006:0040b26": "諸處，若過二宿，至後夜時，以脇著床及轉",
    "T22n1421_006:0040b27": "側，皆波逸提。不犯者：同覆各有隔；若病不能",
    "T22n1421_006:0040b28": "起居；若有諸難；若常坐不臥；若彼臥，比丘坐；",
    "T22n1421_006:0040b29": "彼坐，比丘臥。比丘尼亦如是(七事竟)。",
    "T22n1421_006:0040b30": "佛在毘舍離。時世飢饉乞求難得，告諸比丘：",
    "T22n1421_006:0040c01": "「各隨知識安居。」有諸比丘在婆求末河邊安",
    "T22n1421_006:0040c02": "居者，種種因緣，如自稱得過人法中說，乃至",
    "T22n1421_006:0040c03": "佛問：「汝等更相讚歎，為實、為虛？」答言：「有實、有",
    "T22n1421_006:0040c04": "虛。」佛言：「虛者，得波羅夷。」種種呵責實有比丘",
    "T22n1421_006:0040c05": "言：「汝等云何向未受具戒人自說得過人",
    "T22n1421_006:0040c06": "法？」呵已，告諸比丘：「今為諸比丘結戒，從今是",
    "T22n1421_006:0040c07": "戒應如是說：「若比丘，向未受具戒人自說得",
    "T22n1421_006:0040c08": "過人法，言：『我如是知，如是見。』實者，波逸提。」過",
    "T22n1421_006:0040c09": "人法如上說。若向未受具戒人，自說得過人",
    "T22n1421_006:0040c10": "法，語語波逸提。若受大戒人不問，而向說，語",
    "T22n1421_006:0040c11": "語突吉羅。比丘尼亦如是。式叉摩那、沙彌、沙",
    "T22n1421_006:0040c12": "彌尼，突吉羅。不犯者：泥洹時說；受具戒人問，",
    "T22n1421_006:0040c13": "而後說(八事竟)。",
    "T22n1421_006:0040c14": "佛在舍衛城。爾時諸比丘犯僧伽婆尸沙罪，",
    "T22n1421_006:0040c15": "或故出不淨、或與女人身相觸、或向女人麁",
    "T22n1421_006:0040c16": "惡語、或向女人自歎供養身；有從僧乞別住，",
    "T22n1421_006:0040c17": "僧與別住者，或行摩那埵、或行本日、或有出",
    "T22n1421_006:0040c18": "罪者。時六群比丘於僧中皆調弄之，諸比丘",
    "T22n1421_006:0040c19": "倍增羞恥。復有一比丘犯故出不淨，僧與別",
    "T22n1421_006:0040c20": "住。時彼比丘檀越請僧中食，別為彼比丘敷",
    "T22n1421_006:0040c21": "好坐具，六群比丘先往請家，在好坐具上坐，",
    "T22n1421_006:0040c22": "居士言：「莫坐是處！我供養比丘，當於上坐。」六",
    "T22n1421_006:0040c23": "群比丘言：「彼比丘不應坐此！」居士言：「應與不",
    "T22n1421_006:0040c24": "應，我自知之！」六群比丘言：「先應坐此，而今乃",
    "T22n1421_006:0040c25": "應在最下坐。」居士復問：「何故如是？」答言：「彼比",
    "T22n1421_006:0040c26": "丘有罪。」居士復問：「為犯何罪？」答言：「犯故出不",
    "T22n1421_006:0040c27": "淨。」居士便譏呵言：「此等沙門常說除欲想、滅",
    "T22n1421_006:0040c28": "欲熱、斷欲覺；而今如此，為道作穢。無沙門行，",
    "T22n1421_006:0040c29": "破沙門法！」諸長老比丘聞，種種呵責六群比",
    "T22n1421_006:0041a01": "丘：「汝等云何向未受具戒人，說他麁罪？」以是",
    "T22n1421_006:0041a02": "白佛。佛以是事集比丘僧，問六群比丘：「汝實",
    "T22n1421_006:0041a03": "爾不？」答言：「實爾。世尊！」佛種種呵責已，告諸比",
    "T22n1421_006:0041a04": "丘：「今為諸比丘結戒，從今是戒應如是說：「若",
    "T22n1421_006:0041a05": "比丘，向未受具戒人說他麁罪，波逸提。」有諸",
    "T22n1421_006:0041a06": "比丘，不知是麁罪，向未受具戒人說，後知生",
    "T22n1421_006:0041a07": "疑：「我將無犯波逸提？」以是白佛。佛以是事集",
    "T22n1421_006:0041a08": "比丘僧，告諸比丘：「若比丘不知他是麁罪，向",
    "T22n1421_006:0041a09": "未受具戒人說，犯波逸提者，無有是處。從今",
    "T22n1421_006:0041a10": "是戒應如是說：「若比丘，知他麁罪，向未受具",
    "T22n1421_006:0041a11": "戒人說，波逸提。」爾時世尊勅僧，羯磨差舍利",
    "T22n1421_006:0041a12": "弗，往調達眾中唱言：「若有受調達五法者，彼",
    "T22n1421_006:0041a13": "為不見佛法僧。」諸比丘作是念：「若向未受具",
    "T22n1421_006:0041a14": "戒人說他麁罪，為要須羯磨？為不必耶？」以是",
    "T22n1421_006:0041a15": "白佛。佛以是事集比丘僧，告諸比丘：「若僧不",
    "T22n1421_006:0041a16": "羯磨，不得向未受具戒人說他麁罪。從今是",
    "T22n1421_006:0041a17": "戒應如是說：「若比丘，知他比丘麁罪，向未受",
    "T22n1421_006:0041a18": "具戒人說，除僧羯磨，波逸提。」麁罪者：若波羅",
    "T22n1421_006:0041a19": "夷、若僧伽婆尸沙。僧所羯磨人，當隨僧所教，",
    "T22n1421_006:0041a20": "若教向甲說，而向乙說；教說此罪，而說彼罪，",
    "T22n1421_006:0041a21": "皆波逸提。比丘說比丘尼麁罪，突吉羅。比丘",
    "T22n1421_006:0041a22": "尼說比丘、比丘尼麁罪，波逸提。式叉摩那、沙",
    "T22n1421_006:0041a23": "彌、沙彌尼，說比丘、比丘尼麁罪，突吉羅。若未",
    "T22n1421_006:0041a24": "受具戒人已聞彼比丘犯麁罪，問比丘。比丘",
    "T22n1421_006:0041a25": "反問：「汝所聞云何？」彼言：「我聞如是如是！」然後",
    "T22n1421_006:0041a26": "言：「我聞亦如是！」不犯(九事竟)。",
    "T22n1421_006:0041a27": "佛在舍衛城。爾時世尊種種讚歎比尼、讚歎",
    "T22n1421_006:0041a28": "誦比尼、讚歎持比尼、讚歎優波離，說持律",
    "T22n1421_006:0041a29": "比丘有五功德：一、自堅護戒品；二、能斷慚愧",
    "T22n1421_006:0041b01": "者疑；三、自住正法中；四、於僧中所說無畏；五、",
    "T22n1421_006:0041b02": "降伏怨敵。時諸比丘作是念：「佛為我等作如",
    "T22n1421_006:0041b03": "是說，我等云何而不勤修誦問比尼？」即苦誦",
    "T22n1421_006:0041b04": "習，晝夜不懈。時六群比丘作是念：「今諸比丘",
    "T22n1421_006:0041b05": "晝夜勤受誦問比尼，必大聰明解諸罪相，見",
    "T22n1421_006:0041b06": "我等過，終為我損。我今當共毀呰比尼、學",
    "T22n1421_006:0041b07": "比尼者，令其廢業不復誦習。」便往諸比丘",
    "T22n1421_006:0041b08": "所問言：「汝誦習何等？」答言：「比尼。」六群比丘",
    "T22n1421_006:0041b09": "言：「何用誦習雜碎戒為？何不誦習五陰、六入",
    "T22n1421_006:0041b10": "等諸義經耶？誦比尼，不過四事、十三事、二不",
    "T22n1421_006:0041b11": "定法。何用多知？多知、多見，增益人疑。」諸比丘",
    "T22n1421_006:0041b12": "言：「多知、多疑，我亦謂爾！」便不復誦習。六群比",
    "T22n1421_006:0041b13": "丘自相謂言：「彼諸比丘不復誦習比尼，我等",
    "T22n1421_006:0041b14": "泰然，快得安樂！」諸比丘聞，問言：「汝等何所說？」",
    "T22n1421_006:0041b15": "即如實答。時諸長老比丘種種呵責，以是白",
    "T22n1421_006:0041b16": "佛。佛以是事集比丘僧，問六群比丘：「汝實爾",
    "T22n1421_006:0041b17": "不？」答言：「實爾。世尊！」佛種種呵責已，告諸比丘：",
    "T22n1421_006:0041b18": "「今為諸比丘結戒，從今是戒應如是說：「若比",
    "T22n1421_006:0041b19": "丘，作是語：『何用是雜碎戒為？說是戒時，令人",
    "T22n1421_006:0041b20": "憂惱！』作如是毀呰戒者，波逸提。」戒者：波羅",
    "T22n1421_006:0041b21": "提木叉、半月布薩所說戒經。若比丘發心作",
    "T22n1421_006:0041b22": "念，欲令人遠離比尼，不誦、不讀，而毀呰戒，",
    "T22n1421_006:0041b23": "波逸提。若比丘發心作是念：「我當毀呰，令波",
    "T22n1421_006:0041b24": "羅提木叉不得久住。」而毀呰戒，偷羅遮。若",
    "T22n1421_006:0041b25": "教人遠離佛所說諸經，而毀呰者，波逸提；若",
    "T22n1421_006:0041b26": "欲令法不久住，而毀呰者，偷羅遮。若比丘毀",
    "T22n1421_006:0041b27": "呰比丘戒，波逸提；毀呰比丘尼、式叉摩那、沙",
    "T22n1421_006:0041b28": "彌、沙彌尼戒，突吉羅。若比丘尼毀呰比丘、比",
    "T22n1421_006:0041b29": "丘尼戒，波逸提；毀呰式叉摩那、沙彌、沙彌尼",
    "T22n1421_006:0041c01": "戒，突吉羅。若式叉摩那、沙彌、沙彌尼，毀呰五",
    "T22n1421_006:0041c02": "眾戒，皆突吉羅。若五眾毀呰優婆塞、優婆夷",
    "T22n1421_006:0041c03": "戒，皆突吉羅。若恐新受戒人生疑廢、退心，教",
    "T22n1421_006:0041c04": "未可誦戒，不犯(十事竟)。",
    "T22n1421_006:0041c05": "佛從拘薩羅國與五百比丘俱，向阿荼脾邑。",
    "T22n1421_006:0041c06": "時彼比丘聞佛當來，作是念：「此諸居士不信",
    "T22n1421_006:0041c07": "樂佛法，無大講堂，佛與大眾當於何住？」即集",
    "T22n1421_006:0041c08": "共議，便自斫伐草木，而營理之。時諸居士譏",
    "T22n1421_006:0041c09": "呵言：「我等白衣斫伐草木，出家之人何緣復",
    "T22n1421_006:0041c10": "爾？此等常說慈忍，護念眾生，而今斫伐，傷",
    "T22n1421_006:0041c11": "害無道。無沙門行，破沙門法！」佛既至已，到新",
    "T22n1421_006:0041c12": "講堂，就座而坐，問諸比丘：「此堂誰造？」答言：",
    "T22n1421_006:0041c13": "「我等所造。」又問：「草木誰所斫伐？」答言：「亦是我",
    "T22n1421_006:0041c14": "等。」佛種種呵責言：「汝愚癡人，不應作此！草木",
    "T22n1421_006:0041c15": "之中，人生命想。汝作此事，使人懷惡！」呵已，告",
    "T22n1421_006:0041c16": "諸比丘：「今為諸比丘結戒，從今是戒應如是",
    "T22n1421_006:0041c17": "說：「若比丘，殺生草木，波逸提。」時諸比丘使守",
    "T22n1421_006:0041c18": "園人、若沙彌，斫伐草木。諸長老比丘問言：「佛",
    "T22n1421_006:0041c19": "豈不制殺生草木耶？」答言：「我等使人為之，不",
    "T22n1421_006:0041c20": "違佛制。」諸長老比丘言：「自殺、使人殺，有何等",
    "T22n1421_006:0041c21": "異？」以是白佛。佛以是事集比丘僧，問諸比丘：",
    "T22n1421_006:0041c22": "「汝等實爾不？」答言：「實爾。世尊！」佛種種呵責已，",
    "T22n1421_006:0041c23": "告諸比丘：「從今是戒應如是說：「若比丘，自殺",
    "T22n1421_006:0041c24": "生草木，若使人殺，波逸提。」時諸比丘作新房",
    "T22n1421_006:0041c25": "舍，有諸居士案行所住，語比丘言：「善哉，大德！",
    "T22n1421_006:0041c26": "此房舍物皆我所施，速作成之，使我等得施",
    "T22n1421_006:0041c27": "用之福。」諸比丘言：「佛不聽我自殺草木、若使",
    "T22n1421_006:0041c28": "人殺。云何得成？」於是諸比丘，無房舍住，庭草",
    "T22n1421_006:0041c29": "沒人，又欠齒木。不知云何？以是白佛。佛以是",
    "T22n1421_006:0042a01": "事集比丘僧，告諸比丘：「有四種種子：根種",
    "T22n1421_006:0042a02": "子、莖種子、節種子、實種子。凡諸草木從四",
    "T22n1421_006:0042a03": "種子生，若比丘一一所須，語淨人言：『汝知是！』",
    "T22n1421_006:0042a04": "若不解，復語言：『汝看是！』若不解，復語言：『我須",
    "T22n1421_006:0042a05": "是！』若不解，復語言：『與我是！』從今是戒應如是",
    "T22n1421_006:0042a06": "說：「若比丘，自伐鬼村，若使人言：『伐是！』波逸提。」",
    "T22n1421_006:0042a07": "若生草，生草想、生草疑，皆波逸提；乾草，生草",
    "T22n1421_006:0042a08": "想、乾草疑，突吉羅；乾草，乾草想，不犯。若以刀",
    "T22n1421_006:0042a09": "斧斫，斫斫波逸提。比丘尼亦如是。式叉摩那、",
    "T22n1421_006:0042a10": "沙彌、沙彌尼，無故殺生草木，突吉羅。若為火",
    "T22n1421_006:0042a11": "燒、若析、若斫，知必不生，不犯(十一事竟)。",
    "T22n1421_006:0042a12": "佛在舍衛城。爾時六群比丘數數犯罪：上床、",
    "T22n1421_006:0042a13": "下床皆不如法，數數食，別眾食，非時入聚落",
    "T22n1421_006:0042a14": "不白善比丘。諸比丘見，語言：「汝等莫數數犯",
    "T22n1421_006:0042a15": "此諸罪，當自見罪，向人悔過。勿負信施，長夜",
    "T22n1421_006:0042a16": "受苦！」六群比丘言：「我犯何罪？」諸比丘言：「汝犯",
    "T22n1421_006:0042a17": "如是如是罪。」六群比丘不答犯不犯，更說餘",
    "T22n1421_006:0042a18": "事。諸比丘言：「我不問汝，汝何以不答犯不犯，",
    "T22n1421_006:0042a19": "而說是事？」六群比丘言：「我知汝等不問是事，",
    "T22n1421_006:0042a20": "我自說耳！」諸比丘種種呵責，以是白佛。佛以",
    "T22n1421_006:0042a21": "是事集比丘僧，問六群比丘：「汝等實爾不？」答",
    "T22n1421_006:0042a22": "言：「實爾。世尊！」佛種種呵責已，告諸比丘：「今為",
    "T22n1421_006:0042a23": "諸比丘結戒，從今是戒應如是說：「若比丘，不",
    "T22n1421_006:0042a24": "隨順答，而作餘語，波逸提。」時六群比丘猶犯",
    "T22n1421_006:0042a25": "前惡，諸比丘復如上教誨，六群比丘默然不",
    "T22n1421_006:0042a26": "應。諸比丘問言：「佛制戒不聽不隨順答，汝何",
    "T22n1421_006:0042a27": "故默然？」六群比丘言：「佛制不隨順答，我今不",
    "T22n1421_006:0042a28": "語有何等罪？」諸比丘言：「餘語、不語，有何等",
    "T22n1421_006:0042a29": "異？」種種呵責已，以是白佛。佛以是事集比丘",
    "T22n1421_006:0042b01": "僧，問六群比丘：「汝等實爾不？」答言：「實爾。世",
    "T22n1421_006:0042b02": "尊！」佛種種呵責：「餘語、不語，有何等異？」呵責已，",
    "T22n1421_006:0042b03": "告諸比丘：「從今是戒應如是說：「若比丘，故不",
    "T22n1421_006:0042b04": "隨問答，波逸提。」若不隨問答，問問皆波逸提。",
    "T22n1421_006:0042b05": "比丘尼亦如是。式叉摩那、沙彌、沙彌尼，突吉",
    "T22n1421_006:0042b06": "羅。若誤取他語而答，及先相恨不共語故不",
    "T22n1421_006:0042b07": "答，不犯(十二竟)。",
    "T22n1421_006:0042b08": "佛在王舍城。爾時慈地比丘作是語：「陀婆比",
    "T22n1421_006:0042b09": "丘隨欲恚癡畏！」諸比丘聞，呵責言：「汝何以",
    "T22n1421_006:0042b10": "誣說僧所差人，隨欲恚癡畏？」以是白佛。佛",
    "T22n1421_006:0042b11": "以是事集比丘僧，問慈地比丘：「汝實爾不？」",
    "T22n1421_006:0042b12": "答言：「實爾。世尊！」佛種種呵責已，告諸比丘：",
    "T22n1421_006:0042b13": "「今為諸比丘結戒，從今是戒應如是說：「若",
    "T22n1421_006:0042b14": "比丘，人前誣說僧所差人，波逸提。」於是慈地",
    "T22n1421_006:0042b15": "不復得在人前誣說，便獨處誣說陀婆比丘，",
    "T22n1421_006:0042b16": "隨欲恚癡畏。諸長老比丘聞，呵責言：「佛已",
    "T22n1421_006:0042b17": "前制，汝何故猶誣說僧所差人！」以是白佛。佛",
    "T22n1421_006:0042b18": "以是事集比丘僧，問慈地：「汝實爾不？」答言：「實",
    "T22n1421_006:0042b19": "爾。世尊！」佛種種呵責：「人前、獨語，有何等異？」呵",
    "T22n1421_006:0042b20": "已，告諸比丘：「從今是戒應如是說：「若比丘，誣",
    "T22n1421_006:0042b21": "說僧所差人，波逸提。」若僧白羯磨、白二羯磨、",
    "T22n1421_006:0042b22": "白四羯磨所差人，而誣說此人，隨欲瞋癡畏，",
    "T22n1421_006:0042b23": "語語皆波逸提；若僧差而不羯磨及餘人，作",
    "T22n1421_006:0042b24": "此誣說，語語突吉羅。比丘尼亦如是。式叉摩",
    "T22n1421_006:0042b25": "那、沙彌、沙彌尼，突吉羅。若實隨欲恚癡畏，語",
    "T22n1421_006:0042b26": "言：「我當說彼聽。」不犯(十三竟)。",
    "T22n1421_006:0042b27": "佛在毘舍離。有一住處下濕，有比丘得下濕",
    "T22n1421_006:0042b28": "房，出臥具露地敷曬；至時著衣持鉢入城",
    "T22n1421_006:0042b29": "乞食，去後大雨，水漲漂沒；食還不見，即便",
    "T22n1421_006:0042c01": "急覓，或得大床、或得小床、或得拘攝、或得被",
    "T22n1421_006:0042c02": "褥。諸比丘見，問言：「汝何從得此臥具諸物？」答",
    "T22n1421_006:0042c03": "以上事。諸長老比丘呵責言：「汝所作非法！為",
    "T22n1421_006:0042c04": "僧作臥具人難得；既敷，又無能隨收斂者。云",
    "T22n1421_006:0042c05": "何去時不舉，致使漂沒？若當遂失，便空此一",
    "T22n1421_006:0042c06": "房！」呵已，白佛。佛以是事集比丘僧，問彼比丘：",
    "T22n1421_006:0042c07": "「汝實爾不？」答言：「實爾。世尊！」佛種種如上呵責",
    "T22n1421_006:0042c08": "已，告諸比丘：「今為諸比丘結戒，從今是戒應",
    "T22n1421_006:0042c09": "如是說：「若比丘，露地敷僧臥具，去時不舉，波",
    "T22n1421_006:0042c10": "逸提。」爾時六群比丘使守園人、沙彌露地敷",
    "T22n1421_006:0042c11": "僧臥具，去時不教舉，為鳥啄嚙、埿雨爛破。諸",
    "T22n1421_006:0042c12": "長老比丘見，語言：「汝不聞佛制不聽露地敷",
    "T22n1421_006:0042c13": "僧臥具，去時不舉耶？」答言：「我使人敷，不違",
    "T22n1421_006:0042c14": "佛制。」諸比丘言：「自敷、使人，有何等異？」以是",
    "T22n1421_006:0042c15": "白佛。佛以是事集比丘僧，問六群比丘：「汝",
    "T22n1421_006:0042c16": "實爾不？」答言：「實爾。世尊！」佛種種呵責已，告",
    "T22n1421_006:0042c17": "諸比丘：「從今是戒應如是說：「若比丘，於露地",
    "T22n1421_006:0042c18": "自敷僧臥具，若使人敷；去時，不自舉、不教人",
    "T22n1421_006:0042c19": "舉，波逸提。」有諸比丘於露地敷僧臥具，六群",
    "T22n1421_006:0042c20": "比丘後來於臥具上或坐、或臥，去時不舉。前",
    "T22n1421_006:0042c21": "比丘謂六群比丘應舉，六群比丘謂前比丘",
    "T22n1421_006:0042c22": "應舉。諸比丘不知云何？以是白佛。佛以是事",
    "T22n1421_006:0042c23": "集比丘僧，告諸比丘：「前比丘應囑後比丘，後",
    "T22n1421_006:0042c24": "比丘應舉。從今是戒應如是說：「若比丘，於露",
    "T22n1421_006:0042c25": "地自敷僧臥具，若使人敷；若他敷，若坐、若臥，",
    "T22n1421_006:0042c26": "去時，不自舉、不教人舉、不囑舉，波逸提。」有諸",
    "T22n1421_006:0042c27": "比丘見僧臥具，污埿不淨，或以灰土、或以牛",
    "T22n1421_006:0042c28": "屎，著上曬之，在於界內不敢遠離。以是白佛。",
    "T22n1421_006:0042c29": "佛言：「若雨得收，聽離。」有諸比丘曬僧臥具，不",
    "T22n1421_006:0043a01": "敢出界外。以是白佛。佛言：「若審還不雨，聽出",
    "T22n1421_006:0043a02": "界外。」復有諸比丘曬僧臥具，在邊坐禪、或熟",
    "T22n1421_006:0043a03": "眠寢語。諸比丘以是白佛，佛言：「不聽曬臥具，",
    "T22n1421_006:0043a04": "於邊坐禪、熟眠，犯者突吉羅！」復有諸比丘曬",
    "T22n1421_006:0043a05": "僧臥具，不即收舉，日曝損壞。諸比丘以是白",
    "T22n1421_006:0043a06": "佛。佛言：「若不時收舉，突吉羅。」復有諸比丘見",
    "T22n1421_006:0043a07": "僧臥具，敷在露地，以不自敷、不使人敷、己不",
    "T22n1421_006:0043a08": "坐臥，而不收舉。諸比丘以是白佛。佛言：「若見",
    "T22n1421_006:0043a09": "僧臥具敷在露地，而不舉者，波逸提。」有諸白",
    "T22n1421_006:0043a10": "衣來入僧坊，索僧臥具，欲露地敷。諸比丘不",
    "T22n1421_006:0043a11": "與，便大譏嫌。以是白佛。佛言：「聽與！」既與，欲",
    "T22n1421_006:0043a12": "得早舉，教令速去，白衣復瞋。以是白佛。佛",
    "T22n1421_006:0043a13": "言：「不應教令速去，應伺候去時舉。若不舉，波",
    "T22n1421_006:0043a14": "逸提。」復有白衣請僧，借僧臥具，於家敷之。諸",
    "T22n1421_006:0043a15": "比丘坐，去不舉。佛言：「應舉。若不舉，波逸提。」若",
    "T22n1421_006:0043a16": "諸比丘到比丘尼僧坊，露地敷比丘尼僧臥",
    "T22n1421_006:0043a17": "具，謂非僧臥具，而不舉者，亦波逸提。復有諸",
    "T22n1421_006:0043a18": "比丘自擔床席，諸居士譏呵言：「此諸沙門如",
    "T22n1421_006:0043a19": "諸伎兒、如作幻人！」諸比丘以是白佛。佛言：「不",
    "T22n1421_006:0043a20": "聽自擔，犯者突吉羅！」又大會時，露地敷僧臥",
    "T22n1421_006:0043a21": "具，諸比丘一坐一起，輒皆舉之，由是速壞，以",
    "T22n1421_006:0043a22": "是白佛。佛言：「若不雨，聽事都畢，然後舉之。」佛",
    "T22n1421_006:0043a23": "既聽囑，後來坐臥臥具比丘，便囑和尚阿闍",
    "T22n1421_006:0043a24": "梨、同和尚阿闍梨等諸大德，及病比丘。諸比",
    "T22n1421_006:0043a25": "丘以是白佛。佛言：「不應囑和尚阿闍梨、同",
    "T22n1421_006:0043a26": "和尚阿闍梨等諸大德，及病比丘，犯者突吉",
    "T22n1421_006:0043a27": "羅！」諸比丘囑一比丘，一比丘獨舉疲頓，以是",
    "T22n1421_006:0043a28": "白佛。佛言：「隨臥具多少，若少，囑少比丘；若多，",
    "T22n1421_006:0043a29": "囑多比丘。」諸比丘不知云何名受囑、不受囑？",
    "T22n1421_006:0043b01": "以是白佛。佛言：「使彼知受，是名受囑。」若不自",
    "T22n1421_006:0043b02": "舉、不教人舉、不囑舉，一脚出界外，突吉羅；兩",
    "T22n1421_006:0043b03": "脚出，波逸提。比丘尼亦如是。式叉摩那、沙彌",
    "T22n1421_006:0043b04": "沙彌尼，突吉羅(十四竟)。",
    "T22n1421_006:0043b05": "佛在毘舍離。有一住處下濕，時十七群比丘",
    "T22n1421_006:0043b06": "在一房中安居，去時不舉僧臥具，悉皆爛",
    "T22n1421_006:0043b07": "壞。後六群比丘來，語舊住比丘言：「為我開房，",
    "T22n1421_006:0043b08": "示臥具處。」舊比丘即開十七群比丘所安居",
    "T22n1421_006:0043b09": "房與之。入已，手摸臥具爛壞成土，問舊比丘：",
    "T22n1421_006:0043b10": "「先誰住此？」答：「十七群比丘。」於是六群比丘種",
    "T22n1421_006:0043b11": "種呵責十七群比丘，以是白佛。佛以是事集",
    "T22n1421_006:0043b12": "比丘僧，問十七群比丘：「汝實爾不？」答言：「實爾。",
    "T22n1421_006:0043b13": "世尊！」佛種種呵責已，告諸比丘：「今為諸比丘",
    "T22n1421_006:0043b14": "結戒，從今是戒應如是說：「若比丘，於僧房內",
    "T22n1421_006:0043b15": "自敷僧臥具，若使人敷；若他敷，若坐、若臥，去",
    "T22n1421_006:0043b16": "時，不自舉、不教人舉、不囑舉，波逸提。」餘皆如",
    "T22n1421_006:0043b17": "露地敷臥具中說(十五竟)。",
    "T22n1421_006:0043b18": "佛在舍衛城。爾時十七群比丘新作房舍，六",
    "T22n1421_006:0043b19": "群比丘後來，語舊住比丘言：「為我次第開房！」",
    "T22n1421_006:0043b20": "舊比丘問：「汝樂何者？」答言：「我樂十七群比丘",
    "T22n1421_006:0043b21": "所作新屋。」便差與之。六群比丘即到其所，語",
    "T22n1421_006:0043b22": "言：「汝出去，我等當於中住！」十七群比丘言：「此",
    "T22n1421_006:0043b23": "房幸大，自可共住。」時六群比丘，作是念：「此諸",
    "T22n1421_006:0043b24": "比丘有慚愧，學戒法，初夜、後夜不睡、不臥，必",
    "T22n1421_006:0043b25": "見我罪，不宜共住。」便語言：「我等不樂共住，汝",
    "T22n1421_006:0043b26": "可更索餘房。」十七群比丘言：「若不樂共住，上",
    "T22n1421_006:0043b27": "座可在前房，我等住於後屋。」六群比丘言：「此",
    "T22n1421_006:0043b28": "亦不得！」復求在簷下、庭中露住，皆悉不聽。彼",
    "T22n1421_006:0043b29": "既不聽，此不肯去，便強牽出，十七群比丘即",
    "T22n1421_006:0043c01": "大喚。諸比丘出，問：「汝何故大喚？」答言：「六群比",
    "T22n1421_006:0043c02": "丘強牽我出！」諸比丘呵責六群比丘：「汝云何",
    "T22n1421_006:0043c03": "強牽人出？」以是白佛。佛以是事集比丘僧，問",
    "T22n1421_006:0043c04": "六群比丘：「汝實爾不？」答言：「實爾。世尊！」佛種種",
    "T22n1421_006:0043c05": "呵責已，告諸比丘：「今為諸比丘結戒，從今是",
    "T22n1421_006:0043c06": "戒應如是說：「若比丘，於僧房中強牽比丘出，",
    "T22n1421_006:0043c07": "波逸提。」六群比丘既不得自牽，便使守園人、",
    "T22n1421_006:0043c08": "沙彌牽出。諸比丘見，問言：「佛不制牽比丘出",
    "T22n1421_006:0043c09": "僧房耶？」答言：「我不自牽。」諸比丘言：「自牽、使人，",
    "T22n1421_006:0043c10": "有何等異？」以是白佛。佛以是事集比丘僧，問",
    "T22n1421_006:0043c11": "六群比丘：「汝實爾不？」答言：「實爾。世尊！」佛種種",
    "T22n1421_006:0043c12": "呵責已，告諸比丘：「從今是戒應如是說：「若比",
    "T22n1421_006:0043c13": "丘，於僧房中牽比丘出，若自牽、若使人牽，波",
    "T22n1421_006:0043c14": "逸提。」有病比丘在房，欲出庭中，不能起居，語",
    "T22n1421_006:0043c15": "諸比丘：「善哉，長老！牽我出房。」諸比丘言：「佛不",
    "T22n1421_006:0043c16": "聽我牽比丘出房。」復有比丘，浴室中浴，熱悶",
    "T22n1421_006:0043c17": "倒地。諸比丘不敢牽出，氣絕而死，并以白佛。",
    "T22n1421_006:0043c18": "佛以是事集比丘僧，告諸比丘：「若病人須牽",
    "T22n1421_006:0043c19": "出房，牽出犯波逸提者，無有是處。從今是戒",
    "T22n1421_006:0043c20": "應如是說：「若比丘，瞋不喜，於僧房中自牽比",
    "T22n1421_006:0043c21": "丘出，若使人牽，作是語：『出去，滅去！莫此中住！』",
    "T22n1421_006:0043c22": "波逸提。」若於後屋，牽至前屋；若於前屋，牽出",
    "T22n1421_006:0043c23": "戶外；若於戶外，牽至庭中；若於庭中，牽出庭",
    "T22n1421_006:0043c24": "外，皆波逸提。若牽出其衣鉢，突吉羅。若將其",
    "T22n1421_006:0043c25": "所不喜人來共房住，欲令自出；若出、若不出，",
    "T22n1421_006:0043c26": "皆突吉羅。比丘牽比丘尼出，突吉羅。比丘尼",
    "T22n1421_006:0043c27": "牽比丘、比丘尼出，波逸提。比丘、比丘尼牽式",
    "T22n1421_006:0043c28": "叉摩那、沙彌、沙彌尼出，突吉羅。式叉摩那、沙",
    "T22n1421_006:0043c29": "彌、沙彌尼牽五眾出，突吉羅。若牽無慚愧人，",
    "T22n1421_006:0044a01": "若欲降伏弟子，而牽出者，皆不犯(十六竟)。",
    "T22n1421_006:0044a02": "佛在拘薩羅國，與大比丘僧千二百五十人",
    "T22n1421_006:0044a03": "俱。爾時諸比丘分臥具，或得房中、或得樹下。",
    "T22n1421_006:0044a04": "六群比丘至時著衣持鉢入村乞食，食後於",
    "T22n1421_006:0044a05": "四衢道中，共諸居士、外道、沙門、婆羅門，論說",
    "T22n1421_006:0044a06": "王事、鬪戰事、利害事，如是等種種俗事。彼諸",
    "T22n1421_006:0044a07": "人等皆譏呵言：「我等俗人家事因緣故，在此",
    "T22n1421_006:0044a08": "中有所論說；沙門釋子亦復在此論說俗事，",
    "T22n1421_006:0044a09": "與我何異？」投暮來還，於所住處與守園人、諸",
    "T22n1421_006:0044a10": "沙彌輩復更語說；乃至夜闇，方覓房舍。到一",
    "T22n1421_006:0044a11": "屋中，問先住比丘：「汝等幾歲？」答言：「我若干",
    "T22n1421_006:0044a12": "歲。」六群比丘言：「汝小出去，上座應住！」諸比丘",
    "T22n1421_006:0044a13": "言：「長老！何意闇來？」答言：「我隨佛後來。」諸比丘",
    "T22n1421_006:0044a14": "言：「我亦隨佛後來。我若更索餘房，復應惱諸",
    "T22n1421_006:0044a15": "比丘，如今長老惱觸於我。」六群比丘便敷臥",
    "T22n1421_006:0044a16": "具在其中住；初夜、後夜，高聲經唄，更相問難；",
    "T22n1421_006:0044a17": "中夜，鼾睡，妨諸比丘坐禪行道。諸長老比丘",
    "T22n1421_006:0044a18": "聞，種種呵責六群比丘：「汝作此惱諸比丘，非",
    "T22n1421_006:0044a19": "惜佛法！」以是事白佛。佛以是事集比丘僧，",
    "T22n1421_006:0044a20": "問六群比丘：「汝實爾不？」答言：「實爾。世尊！」佛種",
    "T22n1421_006:0044a21": "種呵責已，告諸比丘：「今為諸比丘結戒，從今",
    "T22n1421_006:0044a22": "是戒應如是說：「若比丘，諸比丘先敷臥具竟，",
    "T22n1421_006:0044a23": "後來復敷，波逸提。」有諸比丘先敷臥具竟，暫",
    "T22n1421_006:0044a24": "出。六群比丘於後，使白衣復敷臥具。諸比丘",
    "T22n1421_006:0044a25": "見，問言：「汝不聞佛制，他敷臥具竟，不得復敷",
    "T22n1421_006:0044a26": "耶？」答曰：「我使白衣，不違此制。」諸比丘言：「自",
    "T22n1421_006:0044a27": "敷、使人，有何等異？」以是白佛。佛以是事集比",
    "T22n1421_006:0044a28": "丘僧，問六群比丘：「汝實爾不？」答言：「實爾。世尊！」",
    "T22n1421_006:0044a29": "佛種種呵責已，告諸比丘：「從今是戒應如是",
    "T22n1421_006:0044b01": "說：「若比丘，諸比丘先敷臥具竟，後來若自敷、",
    "T22n1421_006:0044b02": "若使人敷，波逸提。」有諸比丘先敷臥具竟，暫",
    "T22n1421_006:0044b03": "出；後來比丘不知，復敷臥具；先敷臥具比丘",
    "T22n1421_006:0044b04": "還，後敷臥具比丘便生疑：「我將不犯波逸提",
    "T22n1421_006:0044b05": "耶？」以是白佛。佛以是事集比丘僧，告諸比丘：",
    "T22n1421_006:0044b06": "「若不知比丘先敷臥具，後來復敷，犯波逸提",
    "T22n1421_006:0044b07": "者，無有是處。從今是戒應如是說：「若比丘，知",
    "T22n1421_006:0044b08": "他先敷臥具，後來若自敷、若使人敷，波逸提。」",
    "T22n1421_006:0044b09": "爾時大會多比丘集，房舍雖大而間數少，後",
    "T22n1421_006:0044b10": "來比丘無有住處，先敷臥具比丘呼入共住，",
    "T22n1421_006:0044b11": "彼恐犯墮不敢入。以是白佛。佛以是事集比",
    "T22n1421_006:0044b12": "丘僧，告諸比丘：「若不相觸惱，犯墮，無有是處。",
    "T22n1421_006:0044b13": "從今是戒應如是說：「若比丘，知他先敷臥具，",
    "T22n1421_006:0044b14": "後來強自敷、若使人敷，作是念：『若不樂者，自",
    "T22n1421_006:0044b15": "當出去。』波逸提。」比丘尼亦如是。式叉摩那、沙",
    "T22n1421_006:0044b16": "彌、沙彌尼，突吉羅(十七竟)。",
    "T22n1421_006:0044b17": "佛在舍衛城。時一住處有重閣屋，有一比丘",
    "T22n1421_006:0044b18": "止住其上，敷尖脚床，常繫其念，坐臥上下，初",
    "T22n1421_006:0044b19": "不卒暴。時有客比丘來，以上座故，轉以與之；",
    "T22n1421_006:0044b20": "此比丘身體重大，不一其心頓身床上，床脚",
    "T22n1421_006:0044b21": "下脫打下比丘頭；頭破大喚，閣上比丘即下",
    "T22n1421_006:0044b22": "辭謝，閣下比丘呵責言：「先住比丘，我初不聞",
    "T22n1421_006:0044b23": "坐起之聲。汝云何適來便有是事？汝豈不聞",
    "T22n1421_006:0044b24": "世尊讚歎繫念耶？」諸長老比丘聞，即來問之，",
    "T22n1421_006:0044b25": "答以上事。諸比丘種種呵責，以是白佛。佛以",
    "T22n1421_006:0044b26": "是事集比丘僧，問彼比丘：「汝實爾不？」答言：「實",
    "T22n1421_006:0044b27": "爾。世尊！」佛種種呵責已，告諸比丘：「今為諸比",
    "T22n1421_006:0044b28": "丘結戒，從今是戒應如是說：「若比丘，僧重閣",
    "T22n1421_006:0044b29": "上，尖脚繩床、木床，用力坐臥，波逸提。」住閣",
    "T22n1421_006:0044c01": "屋，應以尖脚床著下，非尖脚者著上；若無非",
    "T22n1421_006:0044c02": "尖脚，應以大物支；若無支，應縛橫；若無橫，應",
    "T22n1421_006:0044c03": "覆著地；若不爾，而坐臥，乃至坐臥一脚尖床，",
    "T22n1421_006:0044c04": "皆波逸提。比丘尼亦如是。式叉摩那、沙彌、沙",
    "T22n1421_006:0044c05": "彌尼，突吉羅。若板覆閣及木簀，知必不下脫，",
    "T22n1421_006:0044c06": "不犯(十八竟)。",
    "T22n1421_006:0044c07": "佛在拘舍彌國。爾時闡陀比丘常出入諸",
    "T22n1421_006:0044c08": "家，乃至見其慇懃，難相違逆，皆如上有主為",
    "T22n1421_006:0044c09": "身作房中說。闡陀於是求於屋地，得一好處",
    "T22n1421_006:0044c10": "便起高基，以墼薄累作於四壁，極重覆之；",
    "T22n1421_006:0044c11": "覆重壁圯一時崩倒，填押傷殺婆羅門麥，彼",
    "T22n1421_006:0044c12": "便瞋呵言：「此沙門輩，為欲住壽一劫，為欲",
    "T22n1421_006:0044c13": "為子孫計？一兩重覆，足以終身，何為過厚，致",
    "T22n1421_006:0044c14": "此崩倒？」復言：「此輩所用，不損父母，自可極意",
    "T22n1421_006:0044c15": "作此惡業。無沙門行，破沙門法！」諸長老比丘",
    "T22n1421_006:0044c16": "聞種種呵責，以是白佛。佛以是事集比丘僧，",
    "T22n1421_006:0044c17": "問闡陀：「汝實爾不？」答言：「實爾。世尊！」佛種種",
    "T22n1421_006:0044c18": "呵責已，告諸比丘：「今為諸比丘結戒，從今是",
    "T22n1421_006:0044c19": "戒應如是說：「若比丘，作大房舍，從平地累",
    "T22n1421_006:0044c20": "留窓戶處，極令堅牢再三重覆；若過，波逸提。」",
    "T22n1421_006:0044c21": "若至第四重，若草、若瓦、若板覆，一一草瓦板，",
    "T22n1421_006:0044c22": "皆波逸提；方便及燒、斫時，皆突吉羅；覆竟，波",
    "T22n1421_006:0044c23": "逸提。沙彌，突吉羅(十九竟)。",
    "T22n1421_006:0044c24": "佛在拘舍彌國。爾時闡陀作大房舍，用有虫",
    "T22n1421_006:0044c25": "水澆於埿草，亦使人澆。優陀夷用有虫水飲",
    "T22n1421_006:0044c26": "食、澆浴。諸居士見闡陀用有虫水，澆於泥草；",
    "T22n1421_006:0044c27": "從優陀夷索飲，以虫水與之。居士語言：「此水",
    "T22n1421_006:0044c28": "有虫。」答言：「但飲水，勿飲虫！」諸居士言：「大德！既",
    "T22n1421_006:0044c29": "飲水，如何不飲虫？」便不復答。諸居士譏呵言：",
    "T22n1421_006:0045a01": "「此等沙門常說慈愍護念眾生，而今以虫水",
    "T22n1421_006:0045a02": "澆埿、飲食、澆浴，無憐愍心！無沙門行，破沙",
    "T22n1421_006:0045a03": "門法！」諸長老比丘聞，種種呵責，以是事白佛。",
    "T22n1421_006:0045a04": "佛以是事集比丘僧，問闡陀、優陀夷：「汝等實",
    "T22n1421_006:0045a05": "爾不？」答言：「實爾。世尊！」佛種種呵責已，告諸比",
    "T22n1421_006:0045a06": "丘：「今為諸比丘結戒，從今是戒應如是說：「若",
    "T22n1421_006:0045a07": "比丘，知水有虫，若取澆埿，若飲食諸用，波逸",
    "T22n1421_006:0045a08": "提。」有虫水者：囊漉所得，肉眼所見。若澆埿、",
    "T22n1421_006:0045a09": "若飲食，虫虫波逸提。若有虫，虫想、有虫疑，皆",
    "T22n1421_006:0045a10": "波逸提；無虫，虫想、無虫疑，皆突吉羅。用虫水，",
    "T22n1421_006:0045a11": "有內外用。內用者：飲食之屬；外用者：澆埿、",
    "T22n1421_006:0045a12": "洗浴、浣濯之屬。比丘尼亦如是。式叉摩那、沙",
    "T22n1421_006:0045a13": "彌、沙彌尼，突吉羅。若諦視不見，囊漉不得，不",
    "T22n1421_006:0045a14": "犯(二十竟)。",
    "T22n1421_006:0045a15": "佛在舍衛城。爾時諸比丘不教誡比丘尼，不",
    "T22n1421_006:0045a16": "為說法，由此故空無所得；而反呵罵：「由汝輩",
    "T22n1421_006:0045a17": "故，令佛正法減五百歲！使一切人不敬沙門，",
    "T22n1421_006:0045a18": "輕賤比丘，不加供養！」時波闍波提比丘尼與",
    "T22n1421_006:0045a19": "五百比丘尼來詣佛所，頭面禮足，却住一面。",
    "T22n1421_006:0045a20": "佛問瞿曇彌：「頗有上座比丘教誡比丘尼，為",
    "T22n1421_006:0045a21": "說法，有所得不？」答言：「無也！世尊！由諸比丘不",
    "T22n1421_006:0045a22": "教誡，不說法故，諸比丘尼空無所得；而反呵",
    "T22n1421_006:0045a23": "罵：『由汝輩故，令佛正法減五百歲，眾人不復",
    "T22n1421_006:0045a24": "恭敬供養沙門！』」於是世尊，為比丘尼種種說",
    "T22n1421_006:0045a25": "法，示教利喜已，遣還所住。佛以是事集比丘",
    "T22n1421_006:0045a26": "僧，問諸比丘：「汝等上座，實不教誡比丘尼，不",
    "T22n1421_006:0045a27": "為說法，而反呵罵不？」答言：「實爾。世尊！」佛種種",
    "T22n1421_006:0045a28": "呵責已，告諸比丘：「不應如是呵罵，犯者突吉",
    "T22n1421_006:0045a29": "羅。從今諸比丘應教誡比丘尼，應為說法。」於",
    "T22n1421_006:0045b01": "是諸比丘便教誡比丘尼，為說法，即有所得。",
    "T22n1421_006:0045b02": "後六群比丘，亦往比丘尼住處，語言：「諸姊妹",
    "T22n1421_006:0045b03": "集，我當教誡說法。」諸比丘尼即集一處，六群",
    "T22n1421_006:0045b04": "比丘便為說婬欲麁惡語。諸比丘尼中，有得",
    "T22n1421_006:0045b05": "諸禪解脫三昧正受者，皆不聽受。時六群",
    "T22n1421_006:0045b06": "比丘尼咸讚歎言：「此諸比丘善能教誡，無復",
    "T22n1421_006:0045b07": "過者！」於是波闍波提比丘尼，復與五百比丘",
    "T22n1421_006:0045b08": "尼往到佛所。佛問瞿曇彌：「諸比丘教誡比丘",
    "T22n1421_006:0045b09": "尼，為說法不？」答言：「有諸比丘教誡比丘尼，為",
    "T22n1421_006:0045b10": "說法，多有所得。復有六群比丘來，令比丘尼",
    "T22n1421_006:0045b11": "集，云當教誡，反說婬欲麁惡語，六群比丘尼",
    "T22n1421_006:0045b12": "讚以為善，無復過者。」佛為諸比丘尼說法已，",
    "T22n1421_006:0045b13": "遣還所住。以是事集比丘僧，問六群比丘：「汝",
    "T22n1421_006:0045b14": "等實爾不？」答言：「實爾。世尊！」佛種種呵責已，告",
    "T22n1421_006:0045b15": "諸比丘：「若僧不差教誡比丘尼，而教誡者，波",
    "T22n1421_006:0045b16": "逸提。」時六群比丘，便出界場，自共相差教誡",
    "T22n1421_006:0045b17": "比丘尼，便往比丘尼住處，語言：「僧今差我來",
    "T22n1421_006:0045b18": "教誡汝！」諸比丘尼如上集一處，六群比丘復",
    "T22n1421_006:0045b19": "為說麁惡語，乃至波闍波提比丘尼往到佛",
    "T22n1421_006:0045b20": "所，遣還所住，亦如上說。佛以是事集比丘僧，",
    "T22n1421_006:0045b21": "問六群比丘：「汝等實出界場，自共相差教誡",
    "T22n1421_006:0045b22": "比丘尼不？」答言：「實爾。世尊！」佛種種呵責已，告",
    "T22n1421_006:0045b23": "諸比丘：「比丘成就十法，僧應差教誡比丘尼。",
    "T22n1421_006:0045b24": "何等為十？一者、戒成就、威儀成就、恒畏小罪；",
    "T22n1421_006:0045b25": "二者、多聞，諦能了達，知佛所說初中後善，善義、",
    "T22n1421_006:0045b26": "善味，具足清白，梵行之相；三者、善能誦解二",
    "T22n1421_006:0045b27": "部戒律；四者、善能言說，暢理分明；五者、族姓",
    "T22n1421_006:0045b28": "出家，諸根殊特；六者、於佛法中，未曾穢濁；七",
    "T22n1421_006:0045b29": "者、舉止安詳，身無傾邪，被服法衣淨潔齊整；",
    "T22n1421_006:0045c01": "八者、為比丘尼眾之所敬重；九者、能隨順說",
    "T22n1421_006:0045c02": "法，示教利喜；十者、滿二十歲，若過二十。有五",
    "T22n1421_006:0045c03": "法不應差，若已差應捨：一者、所誦經戒而悉",
    "T22n1421_006:0045c04": "忘失；二者、諸根不具；三者、多欲；四者、現為惡",
    "T22n1421_006:0045c05": "相；五者、教比丘尼親近惡人。今為諸比丘結",
    "T22n1421_006:0045c06": "戒，從今是戒應如是說：「若比丘，僧不差，教誡",
    "T22n1421_006:0045c07": "比丘尼，波逸提。」不差者：不白二羯磨差。教誡",
    "T22n1421_006:0045c08": "者：說八敬法。若不差，教誡比丘尼，語語波逸",
    "T22n1421_006:0045c09": "提；教誡式叉摩那、沙彌尼，突吉羅。沙彌突",
    "T22n1421_006:0045c10": "吉羅(二十一竟)。",
    "T22n1421_006:0045c11": "五分律第六"
}