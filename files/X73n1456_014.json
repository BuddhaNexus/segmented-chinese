{
    "X73n1456_014:0553a15": "憨山老人夢遊集卷第十四",
    "X73n1456_014:0553a17": "侍 者  福 善 日錄",
    "X73n1456_014:0553a18": "門 人  通 炯 編輯",
    "X73n1456_014:0553a19": "嶺南弟子 劉起相 重較",
    "X73n1456_014:0553a20": "  書問",
    "X73n1456_014:0553a21": "與棲霞嬾菴師",
    "X73n1456_014:0553a22": "[0553a22] 吾師高臥煙霞。燒松葉鬻鹿泉。蓋三十餘年矣。其視",
    "X73n1456_014:0553a23": "塵類。如緣&#x9262;蟲耳。況此瘴鄉逐客乎。楞伽筆記。蓋紅",
    "X73n1456_014:0553a24": "盔下。驢前馬後生涯。奉供山中諸大士。聊以洩此中",
    "X73n1456_014:0553b01": "毒氣耳。聚首想發一大笑也。",
    "X73n1456_014:0553b02": "與密藏開公",
    "X73n1456_014:0553b03": "[0553b03] 昨日侵晨繞塔畢。即抽身贊經。及至奇哉是法華經",
    "X73n1456_014:0553b04": "藏。深固幽遠。無人能到。此中可容無數分身諸佛。是",
    "X73n1456_014:0553b05": "故遊戲林閒。相與謦欬彈指。必聲震大千。但此中眾",
    "X73n1456_014:0553b06": "生。不覺不知耳。公法緣若畢。可來共坐食頃。若未畢。",
    "X73n1456_014:0553b07": "當究竟真實。無以疲勞生厭倦也。法身不動。於何不",
    "X73n1456_014:0553b08": "樂。某和南。",
    "X73n1456_014:0553b09": "與悟心首座",
    "X73n1456_014:0553b10": "[0553b10] 昔調達害佛。佛以慈心三昧攝之。竟以成就佛之忍",
    "X73n1456_014:0553b11": "力。達磨初至少林。中毒者五。思大師以弘法被害者",
    "X73n1456_014:0553b12": "七。此佛祖之&#x69E9;可見者。況吾輩生末法。道德愧不若",
    "X73n1456_014:0553b13": "佛祖。其時又更遠。何足怪哉。但老人本心為曹谿祖",
    "X73n1456_014:0553b14": "庭。生平切以六祖不欠汝命一語。作如幻三昧。觀其",
    "X73n1456_014:0553b15": "定業。必欲&#x91BB;償。期于生死路上。無少罣礙。果若欠渠",
    "X73n1456_014:0553b16": "宿債。亦任&#x91BB;之而已。若其不欠。如以禮從人。其人不",
    "X73n1456_014:0553b17": "受耳。此中大光明藏。纖塵不立。方是真實大受用處。",
    "X73n1456_014:0553b18": "子其安心。勉力盡道。",
    "X73n1456_014:0553b19": "與體玄小師",
    "X73n1456_014:0553b20": "[0553b20] 朽夫投身火宅。真成毒海。自非銕石肝膽。冰霜心地。",
    "X73n1456_014:0553b21": "何以坐消白日。諸所堪能。惟浮漚脆質。幻化死生。不",
    "X73n1456_014:0553b22": "識可能苟存一息。以待諸子。掀髯長笑於高空明月",
    "X73n1456_014:0553b23": "閒否。顧多劫塵習。非此不足鎔冶。儻仗諸佛神力。於",
    "X73n1456_014:0553b24": "此煆煉薰修。使金剛種子。脫體光明。直令微細緣影。",
    "X73n1456_014:0553c01": "蕩然淨盡。成就最上因緣。彌感 聖恩。何惜一死。公",
    "X73n1456_014:0553c02": "萬萬勿以常情。為朽。夫憂也。",
    "X73n1456_014:0553c03": "寄無相禪人",
    "X73n1456_014:0553c04": "[0553c04] 佛言人身難得。中國難生。正信難發。正法難聞。今座",
    "X73n1456_014:0553c05": "下生塵勞中。具此正信。臨於晚年。為佛弟子。得遇善",
    "X73n1456_014:0553c06": "知識。幸聞正法。此難中之難。蓋無量劫來。善根種子",
    "X73n1456_014:0553c07": "薰發故。遇緣而熟。非偶然也。今後將念佛話頭。把作",
    "X73n1456_014:0553c08": "命根。一息不可放過。閒忙動靜。一切不失。乃至念得",
    "X73n1456_014:0553c09": "夢中純熟。即於大限。生死頭上。少分相應。切要從前",
    "X73n1456_014:0553c10": "一切世俗煩惱習氣。一齊斬斷。於二六時中。切不可",
    "X73n1456_014:0553c11": "橫發。縱然發時。就要照破。決不記憶。再結生死業。又",
    "X73n1456_014:0553c12": "作地獄種子也。",
    "X73n1456_014:0553c13": "與龍華主人",
    "X73n1456_014:0553c14": "[0553c14] 嘗聞菩薩捨身喂虎。割肉喂鷹。臨當捨時。實為難割。",
    "X73n1456_014:0553c15": "乃作種種觀門。所謂觀身如幻。觀世如空。百千方便",
    "X73n1456_014:0553c16": "而後捨者何也。以其苦行難行耳。今者賢師弟子。捨",
    "X73n1456_014:0553c17": "此身肉手足。喂諸菩薩之貪虎。飼諸知識之餓鷹。此",
    "X73n1456_014:0553c18": "身有限。食者無窮。且又歡喜無厭。不假方便。不生一",
    "X73n1456_014:0553c19": "念退墮之心。若非賢師弟子。以此求無上道。即是來",
    "X73n1456_014:0553c20": "此末法。&#x91BB;償宿債也。若&#x91BB;之過當。返徵其剩。是則將",
    "X73n1456_014:0553c21": "來諸方知識。定作今之龍華主人。而賢師弟子。定作",
    "X73n1456_014:0553c22": "諸大知識也。此乃諸佛誠言。非&#x8657;語也。唯海印一人。",
    "X73n1456_014:0553c23": "怕結來生債。時時思算。現前&#x91BB;償。當願以法供養。而",
    "X73n1456_014:0553c24": "準折對之。所謂於食等者。於法亦等。此本懷也。但此",
    "X73n1456_014:0554a01": "時法力未充。貧於法財。待積畜三年。定箕踞龍華樹",
    "X73n1456_014:0554a02": "下。作師子[口*后]。以謦欬之聲。振動三千世界也。是時譬",
    "X73n1456_014:0554a03": "如然香燒指。無始宿債。定要一時&#x91BB;畢。呵呵。",
    "X73n1456_014:0554a04": "與月清上人",
    "X73n1456_014:0554a05": "[0554a05] 生滅去來。聚散起止。皆病眼空花。苟幻&#x7796;未除。不無",
    "X73n1456_014:0554a06": "顛倒見耳。朽夫生平。志向上事。於徹骨冰雪中。死者",
    "X73n1456_014:0554a07": "不一。唯&#x613D;得胸中無事。此外更無所有。將謂修行無",
    "X73n1456_014:0554a08": "靈驗。及經此段因緣。於痛徹骨髓處。拶破從前關捩",
    "X73n1456_014:0554a09": "子。於生死臺前。如入黃檗之室。及遠投萬里。飲瘴煙",
    "X73n1456_014:0554a10": "面忍飢&#x8657;。日坐屍陀林中。唯披閱楞伽。忽見從上佛",
    "X73n1456_014:0554a11": "祖。不是恁般知見。始知從前。皆沈幻化光影門頭。惟",
    "X73n1456_014:0554a12": "此足超三十年行&#x811A;。看來古人出家了生死。不是等",
    "X73n1456_014:0554a13": "閒事。作真佛弟子者。亦不是等閒人。說禪道佛法。亦",
    "X73n1456_014:0554a14": "不是兒戲。朽夫所謂因王法而入佛法者。是知諸佛",
    "X73n1456_014:0554a15": "神力。調伏眾生。不止一方便。今日可謂。將此身心奉",
    "X73n1456_014:0554a16": "塵剎。是則名為報佛恩也。萬里無可為信。特此報公",
    "X73n1456_014:0554a17": "歡喜耳。其佗復何所云。",
    "X73n1456_014:0554a18": "與印庵法師",
    "X73n1456_014:0554a19": "[0554a19] 臨行相視於圄中。悲喜之狀。宛然在目。別來雖坐瘴",
    "X73n1456_014:0554a20": "鄉。飲毒霧時。復以此高懷。消熱惱耳。罪夫年來。此中",
    "X73n1456_014:0554a21": "法味不少。古人云。銕輪旋頂。定慧不失。罪夫何敢有",
    "X73n1456_014:0554a22": "此。蓋三十年中。歷此工夫。差亦可見。公知我者。諒不",
    "X73n1456_014:0554a23": "以為妄也。",
    "X73n1456_014:0554a24": "與方山衲雲師",
    "X73n1456_014:0554b01": "[0554b01] 惟座下踞棗柏之室。受天人之供。挹性海之波。運悲",
    "X73n1456_014:0554b02": "花之&#x6A9D;。蓋已十年於方山石堀閒也。其所享法樂。過",
    "X73n1456_014:0554b03": "於四禪。尚以智眼。&#x89A9;迷方之客乎。不慧身臨瘴壑。心",
    "X73n1456_014:0554b04": "入寒空。遙聆梵音嘹喨。幾墮無想。若非座下聲震塵",
    "X73n1456_014:0554b05": "剎。則是不慧耳聞十方也。不慧墮此炎荒。不減銕圍。",
    "X73n1456_014:0554b06": "昔聞菩薩亦向此中作大佛事。而如來光照兩山黑",
    "X73n1456_014:0554b07": "暗之間。皆成淨土。此非諸佛大言也。近於穹廬中。所",
    "X73n1456_014:0554b08": "作公案。聊持一葉。奉供九會之眾。想十方諸佛。見此",
    "X73n1456_014:0554b09": "希有事。亦再嘆奇哉。天南雁飛不到。尺素難通。獨有",
    "X73n1456_014:0554b10": "文殊右手。可伸而至。儻不捨有緣。惟願攝之。",
    "X73n1456_014:0554b11": "與幻一律師",
    "X73n1456_014:0554b12": "[0554b12] 古云。割髮宜及膚。剪爪宜親體。蓋爪髮&#x758E;。而膚體親",
    "X73n1456_014:0554b13": "也。憶下劣被罪之秋。法門震蕩。神鬼驚泣。座下辟&#x7CD3;",
    "X73n1456_014:0554b14": "飲水。再四周旋。恨不得以身代之。非有切於肌膚者。",
    "X73n1456_014:0554b15": "又何以至此哉。是所謂關心法門。有同體之休戚者。",
    "X73n1456_014:0554b16": "是以法為懷。願以法謝。楞伽一部。是足以&#x91BB;之。",
    "X73n1456_014:0554b17": "與廬山圓通寺大眾",
    "X73n1456_014:0554b18": "[0554b18] 曹谿糞埽頭陀。敬白廬山圓通合山大眾。惟吾曹谿",
    "X73n1456_014:0554b19": "六祖大師法道。由南岳馬祖大唱於江西。至有宋時。",
    "X73n1456_014:0554b20": "最盛於廬岳。而圓通甲於諸剎。為第一弘法之所。訥",
    "X73n1456_014:0554b21": "師峻節。大覺高風。迄今五百餘年。水鳥樹林。谿聲山",
    "X73n1456_014:0554b22": "色。不異當年諸老陞堂入室時也。況殿宇巍&#x5CE9;。鐘鼓",
    "X73n1456_014:0554b23": "交參。向來無恙。惜乎聖人已遠。此道無聞。汝等諸人。",
    "X73n1456_014:0554b24": "墮於流俗。但知粥飯氣息。不知有從前佛祖向上事",
    "X73n1456_014:0554c01": "黑業更深。心光埋沒。以致龍天見怒。回祿生瞋。一旦",
    "X73n1456_014:0554c02": "遂為煨燼。使琳宮梵宇。委為荒榛。是雖五運使然。寔",
    "X73n1456_014:0554c03": "由汝等業火所燒。變淨土而為火宅也。汝等能知及",
    "X73n1456_014:0554c04": "此乎。所幸佛祖有靈。先得總持。作汝等依歸。心忘人",
    "X73n1456_014:0554c05": "我。力合異同。令汝等各捨貪癡。共為一命。從前法道",
    "X73n1456_014:0554c06": "盛時。不過合千萬人如一身耳。今既如此。又何患叢",
    "X73n1456_014:0554c07": "林不重興。祖道不再振耶。苟從茲以往。心心不退。念",
    "X73n1456_014:0554c08": "念專精。一直向前。至死不二。即可化穢邦成淨土。變",
    "X73n1456_014:0554c09": "火宅為蓮池。況片瓦根椽。咸出十方之力。復何難哉。",
    "X73n1456_014:0554c10": "所大患者。心不等。誓不堅耳。總持長老來曹谿。具述",
    "X73n1456_014:0554c11": "大眾懇意。欲老夫權為汝等作導師。此雖法門所當",
    "X73n1456_014:0554c12": "為吾徒分內事。但老夫夙業未消。罪根未拔。安敢率",
    "X73n1456_014:0554c13": "意妄為。重為法門笑具。儻蒙佛祖冥資 聖恩浩蕩。",
    "X73n1456_014:0554c14": "使老夫頭顱。光爍此時。第一瓣香。以祝吾 皇聖壽。",
    "X73n1456_014:0554c15": "第二瓣香。以&#x91BB;佛祖深恩。第三瓣香。則當供養南岳",
    "X73n1456_014:0554c16": "廬山諸大知識。定當熏及圓通。是時汝等聞香。悉知",
    "X73n1456_014:0554c17": "憨山老人。降生出胎時節也。汝等勉力。幸勿遲疑。珍",
    "X73n1456_014:0554c18": "重珍重。",
    "X73n1456_014:0554c19": "與宗玄禪人",
    "X73n1456_014:0554c20": "[0554c20] 公靈根夙植。不失正因。閉關藏修。屏絕外緣。正是吾",
    "X73n1456_014:0554c21": "輩真實行履。但不審曾蒙善知識開示。得正修心法",
    "X73n1456_014:0554c22": "門否。關中定非悠悠歲月者比也。書中具云。因看老",
    "X73n1456_014:0554c23": "人金剛決疑。夜夢通身骨肉。俱被換&#x5374;。但求換心不",
    "X73n1456_014:0554c24": "可得。此是公夙習般若。靈機渙發。因公靜中。妄念潛",
    "X73n1456_014:0555a01": "消。不覺夢中。現此境界耳。雖是夢幻。正是用心得力",
    "X73n1456_014:0555a02": "處。若以此夢。時時參究。向心不可得處。著力看&#x89B0;。&#x89B0;",
    "X73n1456_014:0555a03": "來&#x89B0;去。久久自有真光獨露時也。豈不見二祖侍達",
    "X73n1456_014:0555a04": "磨。乞師安心。磨云。將心來與汝安。祖云。覓心了不可",
    "X73n1456_014:0555a05": "得。磨云。與汝安心竟。祖於言下大悟。遂受西來衣&#x9262;。",
    "X73n1456_014:0555a06": "公求老人換心。正好與此公案同參。即今老人。問公",
    "X73n1456_014:0555a07": "將心來與汝換。公又作麼生。把作夢中語會耶。不作",
    "X73n1456_014:0555a08": "夢中語會耶。豈不見。佛言生死涅槃。皆如昨夢。政恐",
    "X73n1456_014:0555a09": "公將夢中事。作實法會耳。金剛以六喻。為入般若之",
    "X73n1456_014:0555a10": "玄門。且夢為六喻之首。公能以此夢事。例觀諸法。則",
    "X73n1456_014:0555a11": "法法如夢。畢竟不可得。不可得處。為般若歸極。公若",
    "X73n1456_014:0555a12": "未了。但將二祖問達磨公案。時時參究。自有忽然夢",
    "X73n1456_014:0555a13": "破時節也。",
    "X73n1456_014:0555a14": "與雲棲寺大眾",
    "X73n1456_014:0555a15": "[0555a15] 老朽仰暮大師。三十餘年。向以業牽。未及一造丈室。",
    "X73n1456_014:0555a16": "自恨生平闕緣。昨持瓣香。贍禮龕前。儼在常寂光中。",
    "X73n1456_014:0555a17": "與諸法侶周旋謦欬。想大師必發一熙怡微笑也。老",
    "X73n1456_014:0555a18": "朽自還匡山。緬念大師存日。說法不減靈山。其調眾",
    "X73n1456_014:0555a19": "條章。因事制宜。即乘時律部。精詳曲盡。惟諸大德。受",
    "X73n1456_014:0555a20": "化日深。根已淳熟。況枝葉不存。唯有真實。故叢林安",
    "X73n1456_014:0555a21": "逸。四事充盈。宛然大師踞華座時。不減毫髮。故大眾",
    "X73n1456_014:0555a22": "身心恬怡寂靜。如明鏡止水。何容纖塵妄想念慮哉。",
    "X73n1456_014:0555a23": "誠如世尊言。末法比丘。能奉波羅提木叉。如親我無",
    "X73n1456_014:0555a24": "異。由是而知。山中法侶。從今日去。至盡未來。受用大",
    "X73n1456_014:0555b01": "師白毫光中一分功德。猶不能盡。何所欠少。所欠少",
    "X73n1456_014:0555b02": "者。一片休歇心耳。若人人放下身心。各各單求。大休",
    "X73n1456_014:0555b03": "歇地。則大明國裏。無容更覓佛法禪道矣。此中纖塵",
    "X73n1456_014:0555b04": "不立。若生一念無慚愧心。則不惟負恩。而自負多矣。",
    "X73n1456_014:0555b05": "聞惠文法師在山。與古德法師。二友相與。夾輔叢林。",
    "X73n1456_014:0555b06": "調和大眾。如侍大師白槌之日。但願在諦觀法王法。",
    "X73n1456_014:0555b07": "法王法如是一語。覿面不昧。即大師日夜放光動地",
    "X73n1456_014:0555b08": "也。老朽老矣。後會無期。故增忉怛。言不盡意。",
    "X73n1456_014:0555b09": "與巢松一雨二法師",
    "X73n1456_014:0555b10": "[0555b10] 頃人來。知公閉關誦華嚴經數卷。尚有餘功閱疏鈔",
    "X73n1456_014:0555b11": "此等精神入法性海。舉世讓公一籌矣。念老朽老矣。",
    "X73n1456_014:0555b12": "棲息空山。舉目寥寥。以是於二公伯仲。不能去於寤",
    "X73n1456_014:0555b13": "寐也。自恨生逢盛世。竟未&#x89A9;其盛。豈特佛前佛後之",
    "X73n1456_014:0555b14": "難。今哲人俱往。獨遺朽物。且幸有伯仲在。況復各天。",
    "X73n1456_014:0555b15": "欲一言笑。而不可得。抑恐終身無再見之日。老朽此",
    "X73n1456_014:0555b16": "際諸念皆&#x7070;。獨以伯仲為懷者。所重在法門也。老朽",
    "X73n1456_014:0555b17": "山中雨雪連月。擁衲石&#x7240;。纂華嚴經要。至十地品。夢",
    "X73n1456_014:0555b18": "中偶有一偈。最可為公道。或佛神力。故假老朽。以發",
    "X73n1456_014:0555b19": "伯仲悲願也。別錄寄覽。用發一笑。只作夢語看耳。頃",
    "X73n1456_014:0555b20": "檢楞嚴通議前卷中。破執文中。似初機難於埋會。儻",
    "X73n1456_014:0555b21": "於中果有不通處。願公為我通之。以法忘情。正不當",
    "X73n1456_014:0555b22": "有人我見耳。匡山景物。最是愜心。第助緣為難。頃於",
    "X73n1456_014:0555b23": "七賢峰下。如蓮華中。結一草廬。可稱極奇絕處。思二",
    "X73n1456_014:0555b24": "公相對一談。亦萬古快事也。有懷不禁。燈下草草。",
    "X73n1456_014:0555c01": "與黃檗無念禪師",
    "X73n1456_014:0555c02": "[0555c02] 心光洞照。為日久矣。不慧忝在法門。道不勝習。泛泛",
    "X73n1456_014:0555c03": "一生。無所建立。至於曹谿為六祖道場。又以障重。不",
    "X73n1456_014:0555c04": "能卒業。往承師重念祖道。託梅公為護法。比時不慧",
    "X73n1456_014:0555c05": "已之南岳。機緣不偶。有負慈念。今來曹谿。但了人情。",
    "X73n1456_014:0555c06": "非敢妄意有為。況年已衰。時已過。縱有夙願。亦待來",
    "X73n1456_014:0555c07": "生耳。昨過廬陵諸君子。皆以青原未了公案。切切痛",
    "X73n1456_014:0555c08": "心。頃聞梅公轉虔臺。舉皆相慶。意將仰借文殊遙伸",
    "X73n1456_014:0555c09": "右手。一摩其頂。令其速證此莊嚴佛土大解脫門。然",
    "X73n1456_014:0555c10": "曹谿青原嫡骨父子。惟師以未盡曹谿之願。施之於",
    "X73n1456_014:0555c11": "青原。師以荷擔此道為心。安住平等法界。必不&#x608B;一",
    "X73n1456_014:0555c12": "彈指也。何如。",
    "X73n1456_014:0555c13": "答&#x613D;山無異禪師",
    "X73n1456_014:0555c14": "[0555c14] 老朽自愧。道不勝習。無補法門。向為業力遷&#x8B4C;於海",
    "X73n1456_014:0555c15": "外者。二十年所。遠託異國。若無聞見。即令師大建法",
    "X73n1456_014:0555c16": "幢。竟未一通消息。丙辰夏。避暑匡山。因頑石。乃能悉",
    "X73n1456_014:0555c17": "其道妙一班。且恨未及見也。頃聞令師入滅。傷嗟乎。",
    "X73n1456_014:0555c18": "法門薄怙。哀悼久之。比知座下開法於&#x613D;山。喜不自",
    "X73n1456_014:0555c19": "勝。辱書幣遠及。以令師塔銘見委。喜懼交心。義且不",
    "X73n1456_014:0555c20": "敢固讓。因念我 明二百年來。禪道寥寥。傳燈闕典。",
    "X73n1456_014:0555c21": "何幸得令師蹶起一代之衰。所係匪細。苟不能開正",
    "X73n1456_014:0555c22": "眼綱宗。則使後學無以接響。此再四鄭重。而不敢輕",
    "X73n1456_014:0555c23": "舉者也。然老朽自信。不謂非令師之知己。故深入其",
    "X73n1456_014:0555c24": "三昧。而略其麤&#x8FF9;。況為文之體。亦不能冗載。銘中但",
    "X73n1456_014:0556a01": "舉其正令。其餘實行。別作一錄可也。深愧不文。聊足",
    "X73n1456_014:0556a02": "以寫萬一。其中無一字敢苟且。恐將來為傳燈所采。",
    "X73n1456_014:0556a03": "自有具眼者。幸諭諸弟子。不可妄意增換。不唯傷文",
    "X73n1456_014:0556a04": "體。且減令師之光明。是可懼也。幸心諒之。在老朽為",
    "X73n1456_014:0556a05": "法門義當讚揚。辱來儀斖疊。增愧多矣。敬為莊嚴三",
    "X73n1456_014:0556a06": "寶以重法乳之誠不盡。",
    "X73n1456_014:0556a07": "[0556a07] 又。",
    "X73n1456_014:0556a08": "[0556a08] 咫尺相望。如在眉睫。音聲相及。不隔一毫。乃辱惠問",
    "X73n1456_014:0556a09": "勤勤。復承慧炬遠照。破我暗冥。相對&#x7070;心。益我三昧。",
    "X73n1456_014:0556a10": "法愛之厚。無踰此者。念茲末法。宗門寥落。正賴維持。",
    "X73n1456_014:0556a11": "所悲後輩澆薄。真實者少。多恣黠慧。偷心更甚。非大",
    "X73n1456_014:0556a12": "冶紅爐。不能鎔此陋習。更願不倦津梁。益加鉗錘。是",
    "X73n1456_014:0556a13": "所至望。所云若而人者。以老朽為法門故。曾有口業。",
    "X73n1456_014:0556a14": "無怪爾爾。普賢以&#x8657;空舌。稱讚諸佛。固其本行。豈在",
    "X73n1456_014:0556a15": "報乎。公當默然。再不必以此置脣吻也。",
    "X73n1456_014:0556a16": "與雲門湛然禪師",
    "X73n1456_014:0556a17": "[0556a17] 西來一脈。至我 明百餘年。一絲垂絕久。未見有力",
    "X73n1456_014:0556a18": "振者。何幸得公蹶起東南。建大法幢。獨揚單傳之道。",
    "X73n1456_014:0556a19": "以開&#x7FA3;蒙。使法門後進。頓捨陋習而歸之。如水赴壑。",
    "X73n1456_014:0556a20": "誠一代之偉事也。老朽昨遊吳越。幸&#x89A9;光儀。慶法道",
    "X73n1456_014:0556a21": "之盛。讚莫能已。老朽愧辱法門。一毫無補。且今老矣。",
    "X73n1456_014:0556a22": "比匿&#x8FF9;匡山。以送餘日。閉關絕緣。一息待盡而已。廬",
    "X73n1456_014:0556a23": "山故稱西江名勝。不惟蓮社肇基。即歸宗自晉開山。",
    "X73n1456_014:0556a24": "有唐赤眼禪師。大闡宗風。下至佛印真淨諸大老。三",
    "X73n1456_014:0556b01": "十七人。皆傳燈盛烈。墮荒榛者。百餘年矣。近以達師",
    "X73n1456_014:0556b02": "發起因緣。重興以來。二十餘年。猶然故物。老朽但有",
    "X73n1456_014:0556b03": "慨嘆而已。護法汪公。邢居士。擬奉迎座下。以光揚道",
    "X73n1456_014:0556b04": "&#x5872;。老朽聞之。歡喜讚歎。惟公正當盛化之時。名山勝",
    "X73n1456_014:0556b05": "地。地靈人傑。因緣不偶。想必欣然。命錫大千掌果。定",
    "X73n1456_014:0556b06": "不以山川遠近為懷也。",
    "X73n1456_014:0556b07": "答四一授公",
    "X73n1456_014:0556b08": "[0556b08] 投老匡山。掩關養&#x75B4;。僅存一息。遠遣手書。以經論二",
    "X73n1456_014:0556b09": "疏見示。辱委為序。衰病連年。眼目昏花。頭重眩暈。不",
    "X73n1456_014:0556b10": "敢展卷久視。日唯昏睡。是以未能盡閱始終。不得妙",
    "X73n1456_014:0556b11": "指。安敢妄擬。以此不及奉命。儻天假之年。衰病少愈。",
    "X73n1456_014:0556b12": "尚當讚嘆有分。",
    "X73n1456_014:0556b13": "與關主修六逸公",
    "X73n1456_014:0556b14": "[0556b14] 昨來一&#x5872;惑亂。想已平貼。此事不是挾帶做得的。要",
    "X73n1456_014:0556b15": "須斬斷命根處下手。一直做將去。更不當佗如何。我",
    "X73n1456_014:0556b16": "又如何。纔有絲毫存在胸中。便被佗掉弄矣。今日此",
    "X73n1456_014:0556b17": "段因緣。乃百千劫求不得的。若是早有今日之緣。則",
    "X73n1456_014:0556b18": "不流浪到今日矣。今日幸有此大因緣。豈可輕易放",
    "X73n1456_014:0556b19": "過。百年光陰頃刻耳。偷此三年工夫。眨眼便過。咬定",
    "X73n1456_014:0556b20": "牙關。轉頭便是。得做且做。待三年後。憑佗如何。縱不",
    "X73n1456_014:0556b21": "悟道。也了此學道初心。乃是出生死第一步。又豈可",
    "X73n1456_014:0556b22": "出門便打退鼓也。從此著實放下。更莫管佗如何。就",
    "X73n1456_014:0556b23": "是刀鎗&#x5292;戟中。也須放身命。況平地白日見鬼作顛",
    "X73n1456_014:0556b24": "倒想耶。切莫狐疑。直須斬斷。快著精彩。不可被佗纏",
    "X73n1456_014:0556c01": "繞也。",
    "X73n1456_014:0556c02": "[0556c02] 又。",
    "X73n1456_014:0556c03": "[0556c03] 久雨苦人。不能遣訊。此心未常一念放下也。知公安",
    "X73n1456_014:0556c04": "居寂靜。身心泰然。妄念久自銷落矣。但當妄念銷落",
    "X73n1456_014:0556c05": "之中。自一輕安快活。不可以輕安為受用也。若以此",
    "X73n1456_014:0556c06": "為得。則從此墮於任病。只圖幽幽綿綿。以無事為妙。",
    "X73n1456_014:0556c07": "殊不知此病最毒。久久抱守。則毫無增進。潛長無明。",
    "X73n1456_014:0556c08": "流注業識。命根不斷。終是以唾擦死水銀。絕無用處。",
    "X73n1456_014:0556c09": "當此妄念銷落時。正好著力提持話頭。切切參究。重",
    "X73n1456_014:0556c10": "下疑情。若疑情得力。靠定話頭。晝夜審究。愈究愈深。",
    "X73n1456_014:0556c11": "終有冷&#x7070;爆豆之時。若認定無事。不起疑情。終非真",
    "X73n1456_014:0556c12": "實工夫也。高峰語錄。正好為師。且不作玄妙道理會",
    "X73n1456_014:0556c13": "也。勉之勉之。",
    "X73n1456_014:0556c14": "與漢月藏公",
    "X73n1456_014:0556c15": "[0556c15] 聞公以向上一路。極力為人。此末法中最為難得。但",
    "X73n1456_014:0556c16": "眾生識情深固。苟學人以思惟為參究。以玄妙為悟",
    "X73n1456_014:0556c17": "門。恐不能透祖師關。亦難出妄想窠堀也。公如真實",
    "X73n1456_014:0556c18": "為人。切不可以偈語。引發初機。直使死偷心。泯知見。",
    "X73n1456_014:0556c19": "為第一著。庶不負此段因緣耳。若曰。如來禪。祖師禪。",
    "X73n1456_014:0556c20": "如何如何。皆餖飣耳。聞寒&#x7070;同居。誠為益友。幸同以",
    "X73n1456_014:0556c21": "此見勉。",
    "X73n1456_014:0556c22": "答頑石上人",
    "X73n1456_014:0556c23": "[0556c23] 善知識為人。如師子調兒。雖一欠一伸。必盡全力。老",
    "X73n1456_014:0556c24": "朽向為公者。誠不惜眉毛。所幸入博山之室。將謂脫",
    "X73n1456_014:0557a01": "體俱化矣。適見來書。猶然故吾。悲矣。足見入道之難",
    "X73n1456_014:0557a02": "也。若此爐&#x97B2;不化。則將為不祥之金矣。公其勉力哉。",
    "X73n1456_014:0557a03": "所須無足以當法眼。姑置之。幸以本分著力為望。",
    "X73n1456_014:0557a04": "上山東德王",
    "X73n1456_014:0557a05": "[0557a05] 伏惟賢王殿下。聰明天縱。善果夙培。慈德內融。仁恩",
    "X73n1456_014:0557a06": "外著。深居宮壺。存想山林。此實般若因深。誠福慧兩",
    "X73n1456_014:0557a07": "足者也。切念貧道雲外野人。屢荷垂慈。眷顧殷勤。馳",
    "X73n1456_014:0557a08": "情再四。感激甚深。慚愧無地。昨幸親覲威光。仰勞玉",
    "X73n1456_014:0557a09": "體。問道談心。超塵脫俗。此實千載奇逢。三生慶幸。雖",
    "X73n1456_014:0557a10": "瞬息片時。已勝多劫矣。且感信心彌篤。采納不疑。句",
    "X73n1456_014:0557a11": "句投機。心心在道。況以有限生死為懼。無常病苦為",
    "X73n1456_014:0557a12": "懷。此在富貴所不留心者。賢王令所刻意。斯實迥出",
    "X73n1456_014:0557a13": "濁世之表。歸依淨土之門。若非多生善根。何能如此。",
    "X73n1456_014:0557a14": "伏承問日用工夫。敬陳如左。",
    "X73n1456_014:0557a15": "[0557a15] 戒殺生可以延年壽。寡婬欲可以&#x5374;疾病。息妄想可",
    "X73n1456_014:0557a16": "以明真心。斷煩惱可以出苦趣。念佛可以生淨土。寬",
    "X73n1456_014:0557a17": "仁可以治國家。懺悔可以滅罪障。慈悲可以養臣民。",
    "X73n1456_014:0557a18": "歌唱盈耳。不如念佛千聲。嬉遊終朝。不如靜坐一日。",
    "X73n1456_014:0557a19": "此上功德。乃&#x5374;病延年。多嗣永祚之妙法也。真心本",
    "X73n1456_014:0557a20": "來清淨。因妄想染污。而苦惱旋生。佛身元是自心。因",
    "X73n1456_014:0557a21": "無明障蔽。而光明不現。即心是佛。自心作佛。念佛念",
    "X73n1456_014:0557a22": "心。觀心觀佛。一念妄心起。佛做眾生。一念惡心起。佛",
    "X73n1456_014:0557a23": "即造業。一念覺心起。眾生即化佛。一念善心起。地獄",
    "X73n1456_014:0557a24": "即變天堂。所以道三界唯心。萬法唯識。心造天堂。心",
    "X73n1456_014:0557b01": "造地獄。心淨則佛土淨。心穢則佛土穢。除此心外。無",
    "X73n1456_014:0557b02": "片事可得。是故心想穢濁。則夜夢夢顛倒。心想淨。則",
    "X73n1456_014:0557b03": "夢遊勝景。然而生死如夜旦。境界如夢幻。皆從自心",
    "X73n1456_014:0557b04": "之所變現。若人心心念佛。念念淨土。則現前觀想成",
    "X73n1456_014:0557b05": "就。過去罪業消除。臨終病苦不纏。一念往生淨土。即",
    "X73n1456_014:0557b06": "得見佛聞法。親近彌陀。與安養極樂世界。諸大菩薩。",
    "X73n1456_014:0557b07": "同遊蓮池海會。將來垂悲願力。轉去十方度生。不被",
    "X73n1456_014:0557b08": "生死拘留。往來得大自在。此修行直捷法門。除此心",
    "X73n1456_014:0557b09": "外。皆是邪魔邪法也。故曰惟有徑路修行。但念阿彌",
    "X73n1456_014:0557b10": "陀佛。切不可錯認穢濁五欲之樂。遮障本有清淨真",
    "X73n1456_014:0557b11": "心。失&#x5374;本有清淨極樂也。",
    "X73n1456_014:0557b12": "與蒲州山陰王",
    "X73n1456_014:0557b13": "[0557b13] 憶念往昔。乞食人閒。持&#x9262;大檀之門。即辱法眼相看。",
    "X73n1456_014:0557b14": "忘形屈勢。使野人區區。自不知其固陋。出入朱戶。側",
    "X73n1456_014:0557b15": "傍玉顏。若遊蓬蓽。而狎鷗鷺。自非達人。深證無生。兩",
    "X73n1456_014:0557b16": "忘物我者。不能如此德香薰人。不覺點染心骨。別來",
    "X73n1456_014:0557b17": "十載。端若須臾。縱居冷地徹髓冰霜時。或隱隱妄想",
    "X73n1456_014:0557b18": "潛興。妙音色相。儼然現我心鏡也。自入臺山。深賴妙",
    "X73n1456_014:0557b19": "師&#x787A;磨之力。然雖上愧古人。要且不失初心。頗有自",
    "X73n1456_014:0557b20": "信之地。未敢有負知己。自爾雲散清涼。妙師振&#x8FF9;蘆",
    "X73n1456_014:0557b21": "芽。山野潛形東海。亦復數年。日坐海印光中。安居澂",
    "X73n1456_014:0557b22": "平世界。塵境幽然。身心日遠。是於大檀音問。竟歸寂",
    "X73n1456_014:0557b23": "滅矣。適萬固老衲。隨緣海上。入我堀中。詢及大檀所",
    "X73n1456_014:0557b24": "證法門。且云日深如幻三昧諸有併空。寸心無住。山",
    "X73n1456_014:0557c01": "野喜不自勝。嘗聞輕拱璧駟馬。而重坐進此道。至有",
    "X73n1456_014:0557c02": "善入塵勞而作佛事者。未見其人。是今見之大檀。足",
    "X73n1456_014:0557c03": "不負我輩知己者耳。然雖山川幽邈。且心光炤明。纖",
    "X73n1456_014:0557c04": "毫不隔。第恐情生故自隔耳。嗟乎。此生已矣。言笑無",
    "X73n1456_014:0557c05": "期。惟願大檀。安心一境。平視死生。是則把臂寂場。至",
    "X73n1456_014:0557c06": "無盡際。豈直千里同風者比哉。未遂接足。故託此寂",
    "X73n1456_014:0557c07": "音。以扣玄默。冀神珠朗炤。不在多言。",
    "X73n1456_014:0557c08": "[0557c08] 又。",
    "X73n1456_014:0557c09": "[0557c09] 不覲光相。屈指十五秋矣。人生悠悠夢幻。顧如此耶。",
    "X73n1456_014:0557c10": "惟妙契忘言。真俗不二。若檀越之於貧道兄弟者。法",
    "X73n1456_014:0557c11": "親骨肉。兩閒屬目。難再其人。每妄想一興。心光瞥爾。",
    "X73n1456_014:0557c12": "頓現法身。是知三千里外。不隔寸絲。殆非&#x8657;語。龍華",
    "X73n1456_014:0557c13": "譚上人來。得奉法言。手之三復。足見深入無量義處。",
    "X73n1456_014:0557c14": "但貧道黃楊木禪。進寸退尺。乃不自知量。偶落語人",
    "X73n1456_014:0557c15": "閒。遂為好事揭露。不意遙塵天眼。實增慚愧。何敢更",
    "X73n1456_014:0557c16": "辱印證。過譽如此。儻不吝法愛。并流無窮。使千載之",
    "X73n1456_014:0557c17": "下。想見同風。豈直音聲相和已耶。妙師齎藏往雞足",
    "X73n1456_014:0557c18": "此誠一椎兩當。但萬里雲遊。此心不無縣縣。向未有",
    "X73n1456_014:0557c19": "問。達師當代師子也。向云遊目三秦。囑過門下一會。",
    "X73n1456_014:0557c20": "未審至否。然此師風骨。真橫空寶&#x5292;。使人一傍。則愛",
    "X73n1456_014:0557c21": "根永斷。豈但能輕萬戶耶。嘗謂像代。可無臨濟德山。",
    "X73n1456_014:0557c22": "而末法不可無此老也。",
    "X73n1456_014:0557c23": "[0557c23] 又。",
    "X73n1456_014:0557c24": "[0557c24] 數年不通音問。想檀越髮無遺墨矣。人生夢幻如此。",
    "X73n1456_014:0558a01": "豈不重增悲慨耶。妙師造無縫塔。已呈其樣。必收檀",
    "X73n1456_014:0558a02": "越祕密藏中。他日儻至借觀。不識如何拈出。山野住",
    "X73n1456_014:0558a03": "那羅堀中。修行無力。被山鬼搬弄。直嚷動三十三天。",
    "X73n1456_014:0558a04": "致驚天王震怒。擲於大&#x97B4;爐中。通身鍛鍊一番。且使",
    "X73n1456_014:0558a05": "身心俱化。骨肉全銷。以至家破人亡。迄今投之瘴海。",
    "X73n1456_014:0558a06": "孤征萬里。且喜火枷脫卸。慶快行&#x811A;。將補三十年前",
    "X73n1456_014:0558a07": "未完公案。意檀越聞之。必心生痛癢耳。今已長發就",
    "X73n1456_014:0558a08": "道。恐檀越愛心不斷。必作天南地北。夢想顛倒。撓亂",
    "X73n1456_014:0558a09": "禪悅。特此問訊。乃報喜非報憂也。惟檀越與妙師。眉",
    "X73n1456_014:0558a10": "閒光明。炤萬八千土。然此萬里。猶在眉睫閒。不知何",
    "X73n1456_014:0558a11": "以攝受我也。",
    "X73n1456_014:0558a12": "[0558a12] 又。",
    "X73n1456_014:0558a13": "[0558a13] 一往夢事。前書具見。既皆顛倒。夫復何言。第在世相",
    "X73n1456_014:0558a14": "有成虧於法性無加損。智眼明炤。諒不以之撓泰定",
    "X73n1456_014:0558a15": "耳。山野以幻化空身。投之蠻煙毒霧中。如坐千尺寒",
    "X73n1456_014:0558a16": "巖。萬年冰雪。即有骨未融。而亦為之銷爍也。不審異",
    "X73n1456_014:0558a17": "日賢王。於何處索空生耶。山野近在五羊。得奉法旨。",
    "X73n1456_014:0558a18": "讀之深委慈念眷注之切。細披諸作。皆精心中出。自",
    "X73n1456_014:0558a19": "當光耀千古。比於邸報。見斷髮表誡疏此。實賢王歷",
    "X73n1456_014:0558a20": "劫菩提習氣。於此感發。亦乃負荷眾生願力所持。山",
    "X73n1456_014:0558a21": "野以為賢王。果能親生死如一髮。則必能以一髮引",
    "X73n1456_014:0558a22": "千鈞。以此上為社稷。下為蒼生。致君堯舜。夫復何難。",
    "X73n1456_014:0558a23": "是不待越三界。而取菩提。儻或習發於忠。以忠資習。",
    "X73n1456_014:0558a24": "是不免於徉狂。雖博名高。難收實效。而世出世法。兩",
    "X73n1456_014:0558b01": "皆失之。意賢王必有所以自處矣。便當幸以教我。翹",
    "X73n1456_014:0558b02": "首德音。慰此縣切。",
    "X73n1456_014:0558b03": "[0558b03] 又。",
    "X73n1456_014:0558b04": "[0558b04] 塞北天南。相縣萬里。在智眼圓觀。曾無間隔。而妄情",
    "X73n1456_014:0558b05": "自蔽。寧無去來之思乎。不審比來檀越。以法自娛。能",
    "X73n1456_014:0558b06": "無衰惱耶。嘗聞佛為波斯匿王。指不遷之見。以觀河",
    "X73n1456_014:0558b07": "印之。惟我賢王。終日臨流。賭逝者如斯。而見未嘗往",
    "X73n1456_014:0558b08": "者乎。昔者每聆談者。謂四大無常。而佛性真常。則以",
    "X73n1456_014:0558b09": "為祕印。今則謂之不然。何也。以法性&#x5FA7;在無情。而法",
    "X73n1456_014:0558b10": "法皆真。是則五蘊元&#x8657;。四大又何加損。觀佛骨金剛",
    "X73n1456_014:0558b11": "舍利之光。是以無生之念。薰有漏之軀。而成佛性常",
    "X73n1456_014:0558b12": "住不壞者。比瞻六祖全身。信乎佛言不妄矣。賢王以",
    "X73n1456_014:0558b13": "此視幻軀。如水月鏡像乎。果於是中。覓之而不得。回",
    "X73n1456_014:0558b14": "視目前。皆曰幻化。而憂惱之情。亦無地可寄矣。鈍根",
    "X73n1456_014:0558b15": "未入此番爐&#x97B4;。未免墮半生半滅之見。今入楞伽法",
    "X73n1456_014:0558b16": "性海中。則洞達昔之知見。正若貴魚目耳。由是知古",
    "X73n1456_014:0558b17": "人不肯輕易可人。必到窮原絕&#x8FF9;之地。殆非以知見",
    "X73n1456_014:0558b18": "凌物。殊非把住放行之說。此皆戲論。觀永嘉之見六",
    "X73n1456_014:0558b19": "祖。則一切狐疑。頓然冰釋矣。賢王智炤。以此為何如",
    "X73n1456_014:0558b20": "耶楞伽筆記。皆鈍根年來懺悔公案。寄上賢王。同妙",
    "X73n1456_014:0558b21": "師判之。若此中有容鍼地。則鈍根又當貶入鐵圍矣。",
    "X73n1456_014:0558b22": "[0558b22] 又。",
    "X73n1456_014:0558b23": "[0558b23] 計與老居士一別。幾三十年。瞬息頃耳。信乎念劫同",
    "X73n1456_014:0558b24": "一時也。第恐人生浮世。幻影幾何。良友勝緣。不能再",
    "X73n1456_014:0558c01": "得。況參復商異路。宛如隔世。縱精神洞達。而形&#x8FF9;靡",
    "X73n1456_014:0558c02": "從。言之令人悲慨耳。前大義自河中。持法旨來。今忽",
    "X73n1456_014:0558c03": "屈指又三年矣。日月欺人。亦至於此。讀札語知法體",
    "X73n1456_014:0558c04": "耐老。筋骨益強。此老居士。多劫以般若薰蒸。金剛種",
    "X73n1456_014:0558c05": "子。以為胚胎。況為造物遷流者而作真宰。於何不健。",
    "X73n1456_014:0558c06": "深以為慰。山野幻軀入此爐冶。所賴 天恩陶鎔。渣",
    "X73n1456_014:0558c07": "滓漸見消落。撫心感愧。無以報稱。雖坐瘴鄉。不敢一",
    "X73n1456_014:0558c08": "念忘 君恩佛慈也。",
    "X73n1456_014:0558c09": "[0558c09] 又。",
    "X73n1456_014:0558c10": "[0558c10] 人生天地閒。忽如遠行客。況以一息餘生。持浮脆之",
    "X73n1456_014:0558c11": "軀。而為客中之客。當此炎荒瘴海。毒氣薰蒸者乎。知",
    "X73n1456_014:0558c12": "賢王以此念我。而不知我以此念賢王也。自入罪鄉。",
    "X73n1456_014:0558c13": "三接法音。琅琅在耳。回想舊遊。不隔纖毫。是知古人",
    "X73n1456_014:0558c14": "不遷之旨。即在當人日用中也。山野年來。此中法味",
    "X73n1456_014:0558c15": "不淺。但不得與知己共之耳。昨某來。具悉賢王起居",
    "X73n1456_014:0558c16": "狀。備審長殿下。仁孝純至。此自般若種性中來。況今",
    "X73n1456_014:0558c17": "得入聖胎。又得滋培長養之力。何慮不臻其妙。且又",
    "X73n1456_014:0558c18": "喜以貧養志。以恬養知。此又從願力而得。燄燄火宅",
    "X73n1456_014:0558c19": "中。求此清涼人物。豈易見哉。惟賢王幻遊浮世。百無",
    "X73n1456_014:0558c20": "可心。可心者。惟此淡薄滋味耳。妙師無縫塔。一手託",
    "X73n1456_014:0558c21": "出其樣子。又在賢王&#x5E5E;頭角邊。即今如從地涌。而分",
    "X73n1456_014:0558c22": "身之眾。未知集否。又不知誰為彈指。開寶塔戶。普集",
    "X73n1456_014:0558c23": "人天。盡見多寶全身也。又不知幽暗眾生。可能盡睹",
    "X73n1456_014:0558c24": "此段光明否。",
    "X73n1456_014:0559a01": "與曾見齋太常",
    "X73n1456_014:0559a02": "[0559a02] 惟公信心篤厚。念道情真。殊非聲音色相者比。至若",
    "X73n1456_014:0559a03": "冥二利之行。蘊護法之心。而以斯道為任。若公與二",
    "X73n1456_014:0559a04": "三君子者。無多讓已。末法之幸。何幸如之。鄙人私念。",
    "X73n1456_014:0559a05": "塵中作主。最難得人。以其現處五濁煩惱深坑。今欲",
    "X73n1456_014:0559a06": "就路還家。不離當處而證菩提。非勇猛丈夫。不敢自",
    "X73n1456_014:0559a07": "視。若果真為生死大事者。第一要具金剛正眼。&#x89B7;破",
    "X73n1456_014:0559a08": "目前種種幻化。不為五欲技兒之所引弄。不為是非",
    "X73n1456_014:0559a09": "人我之所障蔽。不為功名富貴之所惑亂。不為身心",
    "X73n1456_014:0559a10": "世界之所籠罩。不為妄想憎愛之所牽纏。如是則處",
    "X73n1456_014:0559a11": "世如空。居塵不染。可謂善入無礙大解脫門。所以慶",
    "X73n1456_014:0559a12": "喜示溺。世尊獨以如幻三昧示之。正謂此耳。惟公特",
    "X73n1456_014:0559a13": "為生死事切。願試入此三昧。若入得其真。則如大火",
    "X73n1456_014:0559a14": "聚。觸處洞然。彼何物而敢攖傍耶。世人學道。舉皆捨",
    "X73n1456_014:0559a15": "&#x5374;目前。別求玄妙。不知妙在目前。往往多作障礙。不",
    "X73n1456_014:0559a16": "得真實受用。且又別生無量臆見。橫談&#x7AEA;說。殊不知",
    "X73n1456_014:0559a17": "即在見聞覺知之閒。但只識破&#x8657;偽。不被其瞞昧耳。",
    "X73n1456_014:0559a18": "佛祖說法。如猜謎之技。止以空拳示人。昧者不知。謂",
    "X73n1456_014:0559a19": "將果有奇特之物。生無量圖度之想。若智者看破。殊",
    "X73n1456_014:0559a20": "發一笑。由是觀之。則佛祖亦無奇特。止是不為諸幻",
    "X73n1456_014:0559a21": "誘惑之人耳。故云。諸優戲場中。一貴復一賤。心知本",
    "X73n1456_014:0559a22": "是同。所以無欣厭。看破則無欣厭。無欣厭則無取著。",
    "X73n1456_014:0559a23": "無取著則無障礙。無障礙則得解脫。得解脫則無法",
    "X73n1456_014:0559a24": "無縛。無法無縛。則不被生死拘留。如此可稱具金剛",
    "X73n1456_014:0559b01": "眼大智人矣。不出生死而證真常。不涉程途而登佛。",
    "X73n1456_014:0559b02": "地。豈非雄猛大丈夫哉。鄙人憶昔。偶以無礙大解脫",
    "X73n1456_014:0559b03": "門。一語突出公前。然公著意扣之。鄙人常數舉其玦。",
    "X73n1456_014:0559b04": "觀公眼目動定。似未全身擔荷。故雖去百餘城。而法",
    "X73n1456_014:0559b05": "愛之心撲落不下。不惜遙伸一手。再為舉之。殊不覺",
    "X73n1456_014:0559b06": "舌長拖地也。",
    "X73n1456_014:0559b07": "[0559b07] 又。",
    "X73n1456_014:0559b08": "[0559b08] 緬惟道誼真期。頓超色相。妙契忘言。初無彼此。良以",
    "X73n1456_014:0559b09": "獨居幽眇。寂寞情深。心境寥寥。豈不依依法中骨肉。",
    "X73n1456_014:0559b10": "頃月清上人來。承動定勝常。知己善於日用工夫。漸",
    "X73n1456_014:0559b11": "增綿密。逆順境緣。無非佛事。第恐於佛事中。增益知",
    "X73n1456_014:0559b12": "見。以為病刺耳。看來此事。原一平等真際。任運現前。",
    "X73n1456_014:0559b13": "了無遮障。吾人所以不得真實受用者。誠所謂四相",
    "X73n1456_014:0559b14": "潛神。非覺違拒者也。悲夫末法。五慾熾盛。盡被燒然。",
    "X73n1456_014:0559b15": "孰肯留心冷地。惟公力荷擔之。自非般若緣深。何能",
    "X73n1456_014:0559b16": "篤信如此。更冀順時勉圖。志登彼岸。庶不負法門知",
    "X73n1456_014:0559b17": "己所望也。那延僻處東鄙。為蔑戾車眾。埋沒倒置久",
    "X73n1456_014:0559b18": "矣。鄙人不自量。適當其衝。非敢振起名山。抑願度諸",
    "X73n1456_014:0559b19": "難度。自非內恃寸心。外仗諸大知識神力所被。則所",
    "X73n1456_014:0559b20": "不敢留影石室也。",
    "X73n1456_014:0559b21": "[0559b21] 又。",
    "X73n1456_014:0559b22": "[0559b22] 十月得接西來法音。儼如色相臨我石室。不獨憶念",
    "X73n1456_014:0559b23": "精真。抑及道心濃厚。皎然徹見高抱矣。忻躍何如。悲",
    "X73n1456_014:0559b24": "夫世道交喪。人心汩溺。火馳而不返。&#x69E9;不知其誰為",
    "X73n1456_014:0559c01": "己有也。豈得挂齒於生死大事哉。惟公所云以此事",
    "X73n1456_014:0559c02": "為大。且痛切如此。實雄猛丈夫之所能者。但不知於",
    "X73n1456_014:0559c03": "日用一切順逆境緣。能炤破否。於一切煩惱習氣。能",
    "X73n1456_014:0559c04": "消磨否。然此事鄙人早年。切切用志。將謂萬分奇特。",
    "X73n1456_014:0559c05": "只今十五年中。窮歷冰雪。冷地看來。原無異樣。願公",
    "X73n1456_014:0559c06": "但只於此身心世界。圓觀一念炤破。如鏡中像。來無",
    "X73n1456_014:0559c07": "所黏。去無蹤&#x8FF9;。直令此智現前。如大冶紅爐。一切境",
    "X73n1456_014:0559c08": "界。煩惱習氣妄想。觸之如片雪輕霜。不可依傍。又如",
    "X73n1456_014:0559c09": "太阿當空。誰敢攖其鋒者。此則名為大自在人矣。何",
    "X73n1456_014:0559c10": "者。良以吾人本體。原是妙明真心。圓炤法界。本無身",
    "X73n1456_014:0559c11": "心我人世界生死之相。因最初一念妄動而有生。因",
    "X73n1456_014:0559c12": "生有滅。既有生滅。即名生死。既有生死。則有身心世",
    "X73n1456_014:0559c13": "界&#x8657;妄之相。宛然具足。被其籠罩。所謂迷本圓明。是",
    "X73n1456_014:0559c14": "生&#x8657;妄者也。由是吾人認以為實。不能炤破。故為生",
    "X73n1456_014:0559c15": "死拘留。故於一切境界。若功名富貴。人我是非。喜怒",
    "X73n1456_014:0559c16": "哀樂。妄想情慮。兒女眷屬。種種意態。諸生死業。皆在",
    "X73n1456_014:0559c17": "目前。念念與之打交滾矣。安有一念暫息哉。一念暫",
    "X73n1456_014:0559c18": "息且不能。又安能圓觀洞炤。當下消滅。如片雪紅爐",
    "X73n1456_014:0559c19": "者乎。是則雖為生死。而不知生死之根本也。由其不",
    "X73n1456_014:0559c20": "能於此炤破。加之求道之志。與之角立。便起無量欣",
    "X73n1456_014:0559c21": "厭思算之念。思算日深。則厭離日切。苦惱日重。將謂",
    "X73n1456_014:0559c22": "必待捨離而後能。若終身不能。則終身於此絕分矣。",
    "X73n1456_014:0559c23": "豈不&#x8657;生浪死哉。此蓋世有志者之通弊也。至若有",
    "X73n1456_014:0559c24": "志於塵勞境緣上作工夫者。又以見聞覺知昭昭靈",
    "X73n1456_014:0560a01": "靈。緣塵對境生滅之念。認為真實。都謂即此便是。此",
    "X73n1456_014:0560a02": "又病中之病。最難治者也。良以縱滅一切見聞覺知。",
    "X73n1456_014:0560a03": "內守幽閒。猶為法塵分別影事。此正所謂識神之影",
    "X73n1456_014:0560a04": "明。妄想之機關。生死之堀穴。所知之大障。此尚非真。",
    "X73n1456_014:0560a05": "況彼緣塵擾擾者乎。由其無真知見人。與之決擇。大",
    "X73n1456_014:0560a06": "都流入此弊。見之不明。炤之不破。若是則雖為生死。",
    "X73n1456_014:0560a07": "而實重增生死。豈不謂病中之病也。惟公既為生死",
    "X73n1456_014:0560a08": "痛切。則願不可坐在此中。亦不可思算厭離等待將",
    "X73n1456_014:0560a09": "來。但只日用工夫。將一切境緣煩惱身心世界。一一",
    "X73n1456_014:0560a10": "炤破。目前無有一法當情單單的的。於一念妄想未",
    "X73n1456_014:0560a11": "生以前。一&#x89B7;&#x89B7;定。任他種種變幻起滅。切不可追隨。",
    "X73n1456_014:0560a12": "譬如明鏡當臺。雖現色相。而無去來之&#x8FF9;。如此鑑炤。",
    "X73n1456_014:0560a13": "久自圓明。圓明則生滅無寄。生滅無寄。則生死何從",
    "X73n1456_014:0560a14": "而寄之耶。此則雖非要妙。乃初心第一步之要緊處",
    "X73n1456_014:0560a15": "也。惟公以道相看。即道中骨肉。既為生死痛切。就當",
    "X73n1456_014:0560a16": "隨處下手。更不可思算等待。&#x8657;拋日月也。信口不知",
    "X73n1456_014:0560a17": "所裁。願公朗炤而力圖之。",
    "X73n1456_014:0560a18": "與汪南溟司馬",
    "X73n1456_014:0560a19": "[0560a19] 某憶往昔。參長者於毗耶離城。辱慈光洞炤。不以下",
    "X73n1456_014:0560a20": "劣。授我金剛如幻三昧。是時猶住音聲色相閒。雖其",
    "X73n1456_014:0560a21": "心領神會。尚成眼鈍頭迷。至於廣大自在無礙解脫",
    "X73n1456_014:0560a22": "門。深信長者獨證之餘。皆無入者。某固識之而未能",
    "X73n1456_014:0560a23": "也。蒙以法示我。動之以定。拔之以智。喫喫相為。恨不",
    "X73n1456_014:0560a24": "能令我七日掩關。一超直入。爾時某雖暗鈍。豈不勇",
    "X73n1456_014:0560b01": "猛躍然。良以絲毫未透。如隔千山。此古人親證實到",
    "X73n1456_014:0560b02": "真切語也。既而長者隱宰官身去。復教某善事良友",
    "X73n1456_014:0560b03": "妙峰禪師。長者無他念。蓋悲法門寥落。屬望區區。將",
    "X73n1456_014:0560b04": "有以負荷耳。臨行迴旋。說偈叮嚀。懇懇言外。不啻骨",
    "X73n1456_014:0560b05": "肉。斯豈常情哉。盡皆法愛也。清涼分錫。某傾一命。以",
    "X73n1456_014:0560b06": "事知識。如妙師者無二志。是故十年巖穴。耿耿孤明。",
    "X73n1456_014:0560b07": "一念冰霜。心心獨炤。雖痛徹骨髓。有愧古人。至若比",
    "X73n1456_014:0560b08": "比小歇場。亦頗自信。此皆自我長者大智光中所流",
    "X73n1456_014:0560b09": "出也。敢忘所自。有負於知己哉。比知長者深證無生。",
    "X73n1456_014:0560b10": "遊戲人世。某固願一振錫。走繞禪床三&#x5E00;。以謝慈惠。",
    "X73n1456_014:0560b11": "良為宿業所引。至於東海。愛此深山大澤。志卜納此",
    "X73n1456_014:0560b12": "枯骨以休。其於長者妙音色相。未嘗去於三昧也。&#x3B05;",
    "X73n1456_014:0560b13": "室老人。豈不時時遙伸右手。過有餘城。為一摩頂攝",
    "X73n1456_014:0560b14": "受乎。",
    "X73n1456_014:0560b15": "與周幼海天球",
    "X73n1456_014:0560b16": "[0560b16] 往從長者。遊王舍城。嘗坐四衢高樓。共談不二。爾來",
    "X73n1456_014:0560b17": "瞬息十年。都成夢幻法門矣。鄙人居五臺十七年。寒",
    "X73n1456_014:0560b18": "徹心骨。幻體不禁。遠尋東海暘谷。結廬以居。所居二",
    "X73n1456_014:0560b19": "牢。東海名勝。乃佛經所載。古那羅延堀者。鄙人卜於",
    "X73n1456_014:0560b20": "最深幽絕處。其形則背負眾山。面吞滄海。&#x7FA3;峰擁抱。",
    "X73n1456_014:0560b21": "中藏一菴。天然奇妙。建立禪堂數楹。聊為裝點化工。",
    "X73n1456_014:0560b22": "容此幻眾。上倚重霄。下臨無際。儼如蜃結。長波入座。",
    "X73n1456_014:0560b23": "魚龍繞階。而梵侶經行。影沉空水。端入琉璃之鏡。竊",
    "X73n1456_014:0560b24": "憶長者年高。苦無濟勝之具。似不能入此海印三昧。",
    "X73n1456_014:0560c01": "敢求妙書數篇。縣之高閣。再得長題數篇。競秀乾坤。",
    "X73n1456_014:0560c02": "則是長者法身。常住此中矣。長者能如願乎。",
    "X73n1456_014:0560c03": "與瞿太&#x8657;",
    "X73n1456_014:0560c04": "[0560c04] 貧道往持一&#x9262;。走王舍城。首參長者。重辱慧眼相炤。",
    "X73n1456_014:0560c05": "頓入不二法門。連&#x7240;促膝。每為終夜之談。令諸初心",
    "X73n1456_014:0560c06": "大士。皆發無上菩提。此一段般若勝緣。皆吾長者宿",
    "X73n1456_014:0560c07": "願所持也。慨茲末法。斯道寥寥。求之真諦。凡在色相",
    "X73n1456_014:0560c08": "之閒者。宛若陳人。未嘗不拊髀深悼。若夫揭疑霧於",
    "X73n1456_014:0560c09": "性天。索玄珠於智海。非長者罔象之手。誰可當之。西",
    "X73n1456_014:0560c10": "郊慰別。雪滿祇林。片言見心。痛徹骨髓。直使天華錯",
    "X73n1456_014:0560c11": "落。釋梵欽崇。慧日圓明。魔宮震坼。惟此因緣。又非淺",
    "X73n1456_014:0560c12": "尟也。別後三千里外跬步不移。百萬法門。寸心無住。",
    "X73n1456_014:0560c13": "在路沿緣。長至日方抵白下。諸凡無恙。所持大藏入",
    "X73n1456_014:0560c14": "寺之期。舍利散於重霄。祥光現於塔表。光光北向。網",
    "X73n1456_014:0560c15": "網交羅。瓦礫叢林。普皆金色。人天瞻仰。不可勝計。感",
    "X73n1456_014:0560c16": "應之徵。一至於此。豈非長者末後半偈。預為授記耶。",
    "X73n1456_014:0560c17": "期月效事。即歸海上。逼除二十五日業以入堀。與諸",
    "X73n1456_014:0560c18": "龍象誦長者無量義。各各皆發正等心。但不審維摩",
    "X73n1456_014:0560c19": "室中諸大士。身心能無疲厭否。",
    "X73n1456_014:0560c20": "與顧朗哉",
    "X73n1456_014:0560c21": "[0560c21] 別來坐此瘴鄉。&#x98E1;嵐煙而飲毒霧。頗與嚙雪吞氈同",
    "X73n1456_014:0560c22": "味。每念龍華樹下。細語論心。海印光中。長吟發嘯。此",
    "X73n1456_014:0560c23": "境此時。但一興懷。炎蒸頓失。是又足下洗我此心也。",
    "X73n1456_014:0560c24": "斯又夢想所不到耳。長安火宅不減炎方。誰與足下",
    "X73n1456_014:0561a01": "清涼熱惱耶。山野此中冰雪心腸。受用不盡者。具在",
    "X73n1456_014:0561a02": "新刻數種之中。願與足下共之。",
    "X73n1456_014:0561a03": "謝毛文源待御",
    "X73n1456_014:0561a04": "[0561a04] 鄙人初念世道寥寥。自知匏落。甘伏巖穴。尋見末法",
    "X73n1456_014:0561a05": "之餘。人心不古。大都皮膚損益倒置。故逃遯海上以",
    "X73n1456_014:0561a06": "自休焉。不意 聖澤無私。法雲廣布。光被海宇。濫及",
    "X73n1456_014:0561a07": "草茅。降斯盛典。置此名山。以垂萬世。然而雖為正治",
    "X73n1456_014:0561a08": "之餘。實所謂治天下者。將以為真治之事。爰自受命",
    "X73n1456_014:0561a09": "以來。夙夜惶悚。人微事重。不能敷揚教化。誠恐有負",
    "X73n1456_014:0561a10": " 聖心。湮沒聖典。懼徹心骨。比者天幸明公。現宰官",
    "X73n1456_014:0561a11": "身而作佛事。一彈指頃。頓令海印發光。須彌涌動。天",
    "X73n1456_014:0561a12": "人忻悅。磨幻傾摧。使我法王正令全彰。&#x7FA3;生向化。非",
    "X73n1456_014:0561a13": "夫妙契契靈山。亦乃乘宿願力。以緣會象形。鼓簧斯",
    "X73n1456_014:0561a14": "道者耶。誠可謂世出世法。真俗交歸。人非人等。歡喜",
    "X73n1456_014:0561a15": "無量。恭惟盛世功德。實並山海同其高深。明公法身。",
    "X73n1456_014:0561a16": "當與 社稷相為常住矣。營建之業。奉承法旨。獨檄",
    "X73n1456_014:0561a17": "鄙人一力任之。此實省煩費。所司尤為便益。但寺居",
    "X73n1456_014:0561a18": "深山。道路隔絕。凡百運用。不無艱難。幸馬即墨。力任",
    "X73n1456_014:0561a19": "持之。邊鄙書刻無人。多不如法。止完三&#x7891;。尚有一後",
    "X73n1456_014:0561a20": "序。即續圖之。其木植南方。求之未至。天氣逼寒。&#x7891;亭",
    "X73n1456_014:0561a21": "&#x7AE2;於春融興造。姑此先報。以了現前公案。惟此勝緣",
    "X73n1456_014:0561a22": "不易。願乞明公。會同大中丞。各垂一機。以當法施。不",
    "X73n1456_014:0561a23": "獨山靈增重。萬世之下。猶闚妙音色相。於孤峰片石",
    "X73n1456_014:0561a24": "間也。草&#x51DF;威嚴。不勝惶悚。",
    "X73n1456_014:0561b01": "與張守菴",
    "X73n1456_014:0561b02": "[0561b02] 嘗聞佛說學般若菩薩。即為擔荷如來。今見我公。如",
    "X73n1456_014:0561b03": "是用心。求無上菩提。誠信世尊言不&#x8657;也。切念末法。",
    "X73n1456_014:0561b04": "法門衰替。若非我公全身擔荷。何得慈尊光炤十方。",
    "X73n1456_014:0561b05": "且如天人多受欲樂。不省發菩提心。又非我公天鼓",
    "X73n1456_014:0561b06": "音聲。無思說法。何由能解佛之智慧耶。是則公為真",
    "X73n1456_014:0561b07": "報佛恩者。不知誰為報公之恩耳。嘗念常不輕菩薩。",
    "X73n1456_014:0561b08": "授記人人成佛。即有以惡罵捶打。菩薩皆悉能忍。此",
    "X73n1456_014:0561b09": "乃吾佛觀此末法眾生。多剛強難化。若菩薩願於此",
    "X73n1456_014:0561b10": "時。弘通佛法者。須具堅忍力。精進力。大慈悲力。方能",
    "X73n1456_014:0561b11": "善入塵勞。而作佛事。若此三力不充。但生一念退墮",
    "X73n1456_014:0561b12": "之心。則不能頓超五濁矣。鄙人自謂世尊現身東方。",
    "X73n1456_014:0561b13": "安坐海印道場。日每諷誦華嚴。六時不斷。且又善巧",
    "X73n1456_014:0561b14": "說法。而以種種譬喻因緣。演說諸法。頓使天龍欣悅。",
    "X73n1456_014:0561b15": "頑石點頭。十方雲集。菩薩推擁不開。但毗耶室內。多",
    "X73n1456_014:0561b16": "有小乘。每於齋時。見&#x9262;中無水。&#x7AC8;裏斷煙。人人皆生",
    "X73n1456_014:0561b17": "疲厭望食之想。鄙人雖善談不二。愧無維摩神通。遣",
    "X73n1456_014:0561b18": "人前往香積請飯。以解大眾之飢耳。承慈恩重會普",
    "X73n1456_014:0561b19": "光明殿。昨構木南方。今已登彼岸。其法海無涯。全仗",
    "X73n1456_014:0561b20": "神運耳。喜不可言。鄙思再得。充滿三千。則可三展淨",
    "X73n1456_014:0561b21": "土。可容十方分身諸佛矣。若少一毫端。則不免又勞",
    "X73n1456_014:0561b22": "彈指也。",
    "X73n1456_014:0561b23": "[0561b23] 又。",
    "X73n1456_014:0561b24": "[0561b24] 昔人多為法忘身。未見實事。今于公見之矣。今目前",
    "X73n1456_014:0561c01": "誰不強口高談。向佛門中做地獄種子。及拔一毛。皆",
    "X73n1456_014:0561c02": "生死相關。何人能似公生平解脫。視生死如遊戲。一",
    "X73n1456_014:0561c03": "切禍患了然不動於心。古偁大力量人。便是此等樣",
    "X73n1456_014:0561c04": "子也。嘗聞菩薩。為一切眾生。甘受三途之苦。公為大",
    "X73n1456_014:0561c05": "地眾生。捨此身命。猶是本少利多也。記得與公別時",
    "X73n1456_014:0561c06": "語云願老和尚。說法利生。我安心歡喜。為法門死。只",
    "X73n1456_014:0561c07": "此一言。入在貧道金剛心中。窮劫不壞。直至成佛。亦",
    "X73n1456_014:0561c08": "不能昧。此非大菩薩人安能如是。貧道自入瘴鄉。因",
    "X73n1456_014:0561c09": "此一言。不能傾刻怠惰。專以度生為事。以佛法為命",
    "X73n1456_014:0561c10": "也。今將三年內所著諸書。皆發明佛祖心印。究明大",
    "X73n1456_014:0561c11": "教旨趣。以此祝 聖壽無疆。報護法之德。萬分之一",
    "X73n1456_014:0561c12": "也。但願公仗此法力。早蒙解脫。尚冀未盡之年。廣作",
    "X73n1456_014:0561c13": "無邊佛事耳。",
    "X73n1456_014:0561c14": "答龔修吾",
    "X73n1456_014:0561c15": "[0561c15] 尋繹所問三則。皆從山僧無念一語中來。然非公真",
    "X73n1456_014:0561c16": "切工夫於本分事者。究論不能至此大段。今人作工",
    "X73n1456_014:0561c17": "夫。多墮識情窠臼。錯認光影門頭。但以昭昭靈靈為",
    "X73n1456_014:0561c18": "妙悟。&#x5374;不知昭昭靈靈者。正熠熠妄想耳。且又將心",
    "X73n1456_014:0561c19": "待悟。以謂此中實實有箇光景。為所得之地。此皆未",
    "X73n1456_014:0561c20": "達究竟心原。而以有思維心。圖度無思維境界也。然",
    "X73n1456_014:0561c21": "山僧所言。無念如空者。非是斷滅無知豁達空也。論",
    "X73n1456_014:0561c22": "云。心體離念。離念相者。等&#x8657;空界。以其吾人心體。本",
    "X73n1456_014:0561c23": "自靈明廓徹。廣大&#x8657;寂。本無纖毫妄想情慮。清淨光",
    "X73n1456_014:0561c24": "明。了無一法。永離諸見。本無身心世界之相。但有一",
    "X73n1456_014:0562a01": "念妄見。即是生死根本。何況種種思算計較耶。吾人",
    "X73n1456_014:0562a02": "做工夫。第一要諦信自心。本來清淨光明廣大。而觀",
    "X73n1456_014:0562a03": "此現在身心世界。皆是幻化不實。如夢中事。如太&#x8657;",
    "X73n1456_014:0562a04": "浮雲。&#x5010;起&#x5010;滅。起滅自彼。而吾心體寂滅。湛然不動。",
    "X73n1456_014:0562a05": "雖有種種分別計較之心。總是妄想。以清淨心中本",
    "X73n1456_014:0562a06": "無此事。由其心本無生。所以山僧說無念耳。是則所",
    "X73n1456_014:0562a07": "無者。但無一切分別妄念耳。豈是斷滅頑然無知耶。",
    "X73n1456_014:0562a08": "故老龐云。但願空諸所有。切勿實諸所無。是以山僧",
    "X73n1456_014:0562a09": "示人作工夫。先有的的信得自心。如此而於一切時",
    "X73n1456_014:0562a10": "中。但任運觀之。凡有一念起處。即是妄想。當下一&#x89B0;",
    "X73n1456_014:0562a11": "&#x89B0;定。勘此念畢竟向何處起。不知起處。莫道不疑。疑",
    "X73n1456_014:0562a12": "至極處。當自了知。不知亦不許思算。亦不得相續攀",
    "X73n1456_014:0562a13": "緣。如此看來。久久純熟。自然心體靈明寂滅。現前一",
    "X73n1456_014:0562a14": "切妄想情慮。如湯消冰。應念化為真心矣。到此方信",
    "X73n1456_014:0562a15": "自心。真個如此廣大靈明寂滅。始信心佛眾生。本來",
    "X73n1456_014:0562a16": "平等。了然不疑。無復他念耳。若果無他念。不妨念念",
    "X73n1456_014:0562a17": "而竟何念哉。至此亦無光景可得。即此便是工夫。不",
    "X73n1456_014:0562a18": "用別求主宰。然此段工夫。切不可將心待悟。亦不可",
    "X73n1456_014:0562a19": "向光影門頭。把作實事。亦不可將他古人言句。存在",
    "X73n1456_014:0562a20": "胸中。當作自己知見。亦不可作道理玄會。亦不得除",
    "X73n1456_014:0562a21": "去目前。別尋好處。心境本來一如。不可話作兩橛。亦",
    "X73n1456_014:0562a22": "不可說心在腔子裏黑漫漫地。古人目為黑山鬼。堀",
    "X73n1456_014:0562a23": "若墮此中。最難出頭。若心體離念。即是常寂光土。何",
    "X73n1456_014:0562a24": "用別求淨土。若一念圓明。心體離念。觸處逢原。可謂",
    "X73n1456_014:0562b01": "大自在人耳。公果的信山僧此說。則前來三疑頓斷。",
    "X73n1456_014:0562b02": "不必分星擘兩也。若一一搜求差排。更增馳求妄想",
    "X73n1456_014:0562b03": "耳。惟公為道真切。但願從今以去。將前一切伎倆知",
    "X73n1456_014:0562b04": "見放下。再將求玄尋妙。佛法知見一切放下。若一切",
    "X73n1456_014:0562b05": "聖凡情盡。非真而何。所謂但盡凡情。別無聖解耳。"
}