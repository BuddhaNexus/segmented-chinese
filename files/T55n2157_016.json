{
    "T55n2157_016:0886a06": "貞元新定釋教目錄卷第十六",
    "T55n2157_016:0886a08": "西京西明寺沙門圓照撰",
    "T55n2157_016:0886a09": "總集群經錄上之十六",
    "T55n2157_016:0886a10": "[0886a10] 時左右六軍使&#x89A9;此慶雲陳表奉賀。永泰元",
    "T55n2157_016:0886a11": "年九月三日特進右龍武大將軍知軍事上",
    "T55n2157_016:0886a12": "柱國徐國公臣劉仙智等上表。臣仙智等言。",
    "T55n2157_016:0886a13": "昨日迎新譯仁王護國般若波羅蜜多經。伏",
    "T55n2157_016:0886a14": "有慶雲應見瑞呈五色彩散一天。抱慧日而",
    "T55n2157_016:0886a15": "逾鮮。順祥風而表聖。伏惟陛下以大道賴物",
    "T55n2157_016:0886a16": "以至德臨邦。精誠感神靈應斯降。臣等職忝",
    "T55n2157_016:0886a17": "侍衛。久沐淳風親&#x89A9;禎祥。無任慶幸。謹詣右",
    "T55n2157_016:0886a18": "銀臺門。奉表陳賀以聞。臣仙智等誠惶誠恐",
    "T55n2157_016:0886a19": "頓首頓首謹言。寶應元聖文武皇帝批曰。不",
    "T55n2157_016:0886a20": "二之門早傳祕藏。重宣其義庶廣其言。將敷",
    "T55n2157_016:0886a21": "貝葉之文用啟蓮宮之會。天浮瑞色日麗慶",
    "T55n2157_016:0886a22": "雲。見以神通彰其瑞應。和平之兆慶慰同",
    "T55n2157_016:0886a23": "懷。所賀知。從是初日至白月終。兩上講經二",
    "T55n2157_016:0886a24": "時行道。飲食茶藥並出有司。六律五聲晝夜",
    "T55n2157_016:0886a25": "不絕。至十六日西明散齊。鼓樂絃歌百戲",
    "T55n2157_016:0886a26": "彌日。西明講終陳表奉賀。永泰元年九月十",
    "T55n2157_016:0886a27": "日西明寺上座沙門懷感等上表。西明寺上座",
    "T55n2157_016:0886a28": "沙門懷感等言。特奉恩命令開百座講仁王",
    "T55n2157_016:0886a29": "護國般若波羅蜜經。以今日經周設齋慶",
    "T55n2157_016:0886b01": "畢。凡是生靈不勝抃躍。伏惟陛下再造天地",
    "T55n2157_016:0886b02": "明齊日月。垂衣之暇重譯真經。聖心佛心同",
    "T55n2157_016:0886b03": "歸一理。唐言梵語不隔殊方。貫花之偈備聞。",
    "T55n2157_016:0886b04": "傳燈之僧可&#x89A9;。金繩之界彌勒下生。玉京之",
    "T55n2157_016:0886b05": "中輪王出見。秋天麗景稼穡將成。彩雲浮空",
    "T55n2157_016:0886b06": "祓氛必盡。吾君至聖佛力至慈。法潤恒沙天",
    "T55n2157_016:0886b07": "下幸甚。懷感等忝棲祇樹喜躍無涯。稽首焚",
    "T55n2157_016:0886b08": "香何&#x5826;上答。其功德數別狀封進。謹奉表陳",
    "T55n2157_016:0886b09": "謝以聞。沙門懷感等誠歡誠喜謹言。寶應元",
    "T55n2157_016:0886b10": "聖文武皇帝批曰。師等演暢真經弘宣妙旨。",
    "T55n2157_016:0886b11": "用滋仁壽拯護生靈。法會既終當同慶也。時",
    "T55n2157_016:0886b12": "大寧郡王僕固懷恩分第列。士位至太師背",
    "T55n2157_016:0886b13": "逆天恩。遠自靈武合聚蕃醜馮陵涇陽。",
    "T55n2157_016:0886b14": "[0886b14] &#x52C5;下西明百座大德。同赴資聖寺百座道",
    "T55n2157_016:0886b15": "場。永泰元年九月十七日。高品李希逸奉",
    "T55n2157_016:0886b16": "&#x52C5;。應先西明寺百座法師大德。並赴資聖寺",
    "T55n2157_016:0886b17": "佛殿為國轉經行道。其資聖寺百座法師良",
    "T55n2157_016:0886b18": "賁五十座。依前講說仁王般若護國密嚴等",
    "T55n2157_016:0886b19": "經普及蒼生。其京城諸寺觀僧道等並二時",
    "T55n2157_016:0886b20": "於當處轉經行道。仍令三綱差了事僧專知",
    "T55n2157_016:0886b21": "撿校。務在精修不得疏怠。爾時兩街大德",
    "T55n2157_016:0886b22": "百座法師准&#x52C5;咸皆萃資聖寺。二時講唱兩",
    "T55n2157_016:0886b23": "上轉經行道。午時及與日暮。供設音樂無易。",
    "T55n2157_016:0886b24": "於初夜後夜悉集大講堂內。齊聲稱念摩訶",
    "T55n2157_016:0886b25": "般若波羅蜜多。為國為家願無憂懼。京城寺",
    "T55n2157_016:0886b26": "觀轉念亦然。時制使關內河中副元帥司。徒",
    "T55n2157_016:0886b27": "兼中書令上柱國汾陽郡王郭子儀杖節",
    "T55n2157_016:0886b28": "出師。親總戎律發于帝里。洎彼涇陽馮恃",
    "T55n2157_016:0886b29": "天威。賴茲經力兩軍交對。列陣相望。鉦鼓",
    "T55n2157_016:0886c01": "發聲劍戟如雪。時汾陽王單騎直出挺立軍",
    "T55n2157_016:0886c02": "前。感激一言懷恩屏退西戎北狄各自相攻。",
    "T55n2157_016:0886c03": "浹旬之間王國大定。是知仁王護國般若。真",
    "T55n2157_016:0886c04": "經聖心佛心子育萬姓其義一也。然後收軍",
    "T55n2157_016:0886c05": "整律振旅還京親對。天顏特蒙賜齎。&#x52C5;資",
    "T55n2157_016:0886c06": "聖寺百座道場。取閏十月二十三日。設無遮",
    "T55n2157_016:0886c07": "齋以成慶散。是日也寺南門外陳布道場盡",
    "T55n2157_016:0886c08": "正一坊。東西街內弈幕雲布幡花麗天。尊容",
    "T55n2157_016:0886c09": "煥然光照人里。飯僧既畢。六樂爭陳百戲充",
    "T55n2157_016:0886c10": "衢歌吹盡日。京城大德各嚫三十。不空三",
    "T55n2157_016:0886c11": "藏賜九百匹絹帛綿綵以充數焉侍者小僧",
    "T55n2157_016:0886c12": "各十五匹。又特降恩旨賜資聖寺講堂。名為",
    "T55n2157_016:0886c13": "永泰善法之堂。御札題牓。此即萬古千秋法",
    "T55n2157_016:0886c14": "門故事也。自蕃戎入境。夜集僧徒於大講堂",
    "T55n2157_016:0886c15": "齊聲念摩訶般若波羅蜜多。一志一心更無",
    "T55n2157_016:0886c16": "異想。未盈累月果得清平。此乃聖力經威感",
    "T55n2157_016:0886c17": "斯福應。翻經百座錫齎珍財。自佛法東流莫",
    "T55n2157_016:0886c18": "尚於茲日也。至十一月一日恩旨荐臻 &#x52C5;",
    "T55n2157_016:0886c19": "不空三藏和上。故金剛三藏可贈開府儀同",
    "T55n2157_016:0886c20": "三司。仍賜號大弘教三藏。已如前述。同日又",
    "T55n2157_016:0886c21": "降鴻恩延及不空三藏。&#x52C5;不空三藏蓮宮釋",
    "T55n2157_016:0886c22": "種香界導師。性表真如學精祕藏。承紺園",
    "T55n2157_016:0886c23": "之妙旨開示四依。譯金口之微言津梁六趣。",
    "T55n2157_016:0886c24": "身持梵夾遠涉流沙。傳燈益明甘露溥潤。散",
    "T55n2157_016:0886c25": "慈雲於火宅揚慧日於幽塗。頃者躬問勝因",
    "T55n2157_016:0886c26": "弘示方便。永決疑網滋予智芽。雖出塵之心",
    "T55n2157_016:0886c27": "齊謝於名位。而褒崇之典式旌於賢哲。俾應",
    "T55n2157_016:0886c28": "嘉命用&#x53F6;朝章。可特進試鴻臚卿。仍賜號大",
    "T55n2157_016:0886c29": "廣智不空三藏。伏聞母以子貴俗禮恒規。師",
    "T55n2157_016:0887a01": "因弟榮釋門罕有。恭受榮命喜懼感懷捧戴",
    "T55n2157_016:0887a02": "屏營。陳表謝曰。永泰元年十一月五日特進",
    "T55n2157_016:0887a03": "試鴻臚卿。三藏大興善寺沙門大廣智不空",
    "T55n2157_016:0887a04": "表進。詞曰。三藏沙門不空言。奉今月一日制",
    "T55n2157_016:0887a05": "錫。故大和上金剛三藏可贈開府儀同三司",
    "T55n2157_016:0887a06": "仍贈號大弘教三藏。不空特進試鴻臚卿仍",
    "T55n2157_016:0887a07": "賜號大廣智不空三藏。一雨自天潤流根葉。",
    "T55n2157_016:0887a08": "圓毫發&#x8276;照及幽明。捧戴傍惶悲喜交集。不",
    "T55n2157_016:0887a09": "空誠歡誠喜以悽以懼不空聞。十號者表德",
    "T55n2157_016:0887a10": "之殊稱。九卿者象河之重位。故大和上道洽",
    "T55n2157_016:0887a11": "傳燈。誠以彰其遺烈不空法慚紹搆。虛並荷",
    "T55n2157_016:0887a12": "於鴻私。猶燕石之混光。同齊竿之濫吹。榮",
    "T55n2157_016:0887a13": "兼存歿寵及師資祇奉兢驚瞻言靦恧。況",
    "T55n2157_016:0887a14": "出家落彩本志榮辱潔誠報國僧者通規。陛",
    "T55n2157_016:0887a15": "下廣運金輪曲收瓦礫。引安禪於中禁。旌",
    "T55n2157_016:0887a16": "褎崇之殊禮。雖負山無力而踐跡近賓。虧高",
    "T55n2157_016:0887a17": "謝之法流。點少欲之清躅。是以面奏三讓言",
    "T55n2157_016:0887a18": "煩九重。冀殷鑒於懇誠。豈礭然之不拔。羊",
    "T55n2157_016:0887a19": "車稚子慚廣智而茫然。鹿苑卑材愧鴻臚而",
    "T55n2157_016:0887a20": "甚矣。無任感戴之至。謹奉表陳謝以聞。沙",
    "T55n2157_016:0887a21": "門不空誠歡誠喜謹言。寶應元聖文武皇帝",
    "T55n2157_016:0887a22": "批曰。和上道祕雙林功超正覺。遠從天竺來",
    "T55n2157_016:0887a23": "布真言。頃得歸依親承付囑。褎崇之典禮秩",
    "T55n2157_016:0887a24": "攸先。俾增印綬之榮。式重師資之敬。兼申寵",
    "T55n2157_016:0887a25": "贈庶表追榮也。表謝已訖答制又宣。存歿哀",
    "T55n2157_016:0887a26": "榮但增感慰。次譯。",
    "T55n2157_016:0887a27": "大虛空藏菩薩所問經八卷",
    "T55n2157_016:0887a28": "[0887a28] 右一部八卷。准永泰元年六月十八日&#x52C5;。鄜",
    "T55n2157_016:0887a29": "坊等州都防禦使特進試太常卿使持節",
    "T55n2157_016:0887b01": "鄜州諸軍事鄜州刺史兼御史中丞上柱國",
    "T55n2157_016:0887b02": "鄭國公杜冕奏。宣州實封壹伯戶寶應元年",
    "T55n2157_016:0887b03": "五月十九日&#x52C5;賜。臣素無功勳。曲霑恩渥謬",
    "T55n2157_016:0887b04": "踐寵錫。願答聖慈。今迴寶應元年已後至永",
    "T55n2157_016:0887b05": "泰元年。以前約計錢一萬餘貫。臣請為國",
    "T55n2157_016:0887b06": "迴造功德。其寶應元年封先請得二千五百",
    "T55n2157_016:0887b07": "餘貫到京分付興善寺不空三藏助翻譯佛",
    "T55n2157_016:0887b08": "經。其所請到封物錢請充給道場齋儭。翻譯",
    "T55n2157_016:0887b09": "抄寫糧食等用。其請未到者先差。弟紞請受",
    "T55n2157_016:0887b10": "望請。各下所由發遣續供。其佛經或有梵夾",
    "T55n2157_016:0887b11": "未翻。冀聞傳譯古本雖著義味不周。特望天",
    "T55n2157_016:0887b12": "恩。委龍武軍將軍李元琮句當與三藏及興",
    "T55n2157_016:0887b13": "善寺大德潛真。僉量京城義學大德十人同",
    "T55n2157_016:0887b14": "參會翻詳。各寫二十一本。頒示諸道及京",
    "T55n2157_016:0887b15": "城大寺。即傳諸千界流布萬年。使不臣者滅",
    "T55n2157_016:0887b16": "蜂蠆之形狂虜者掃&#x72B2;狼之跡。伏惟陛下納",
    "T55n2157_016:0887b17": "無疆之福膺無疆之休。即愚臣微誠生死願",
    "T55n2157_016:0887b18": "畢。特望聖慈允臣所請。&#x52C5;旨依奏。從是翻譯",
    "T55n2157_016:0887b19": "諸大乘經。先仁王經及密嚴經及仁王經念",
    "T55n2157_016:0887b20": "誦法念誦儀軌。永泰二年景午十一月十二",
    "T55n2157_016:0887b21": "日改為大曆元年歲仍景午。次譯虛空藏經。",
    "T55n2157_016:0887b22": "此經從晉至。唐凡經五譯。一西秦沙門。聖",
    "T55n2157_016:0887b23": "賢或云法堅。或云堅公。初譯一本。名方等",
    "T55n2157_016:0887b24": "主虛空藏經。或加云所問經。或云勸發菩薩",
    "T55n2157_016:0887b25": "莊嚴菩提經。二北涼曇無讖三藏。又譯方等",
    "T55n2157_016:0887b26": "大集經六十卷。中與漢支讖及姚秦羅什出",
    "T55n2157_016:0887b27": "者並同。此即大集經之一分也。舊錄合入大",
    "T55n2157_016:0887b28": "集經中。今以理義幽深。又別翻出耳。時大曆",
    "T55n2157_016:0887b29": "四年十二月十九日三藏不空及京城大德具",
    "T55n2157_016:0887c01": "狀奏聞。尋有制曰。大聖文殊師利菩薩。右京",
    "T55n2157_016:0887c02": "城大德特進試鴻臚卿大興善寺三藏沙門大",
    "T55n2157_016:0887c03": "廣智不空等奏。忝跡緇門久修梵行。習譯聖",
    "T55n2157_016:0887c04": "典頗悟玄門。大聖文殊師利菩薩大乘密教",
    "T55n2157_016:0887c05": "皆因流演。今鎮在臺山福滋兆庶。伏惟寶應",
    "T55n2157_016:0887c06": "元聖皇帝陛下。德合乾坤明並日月。無疆之",
    "T55n2157_016:0887c07": "福康我生人。伏望自今已後令天下食堂中",
    "T55n2157_016:0887c08": "於賓頭盧上特置文殊師利形像以為上座。",
    "T55n2157_016:0887c09": "諸聖典具有明文。僧祇如來尚承訓旨。凡出",
    "T55n2157_016:0887c10": "家者固合摳衣。普賢觀音猶執拂而為侍。聲",
    "T55n2157_016:0887c11": "聞緣覺亦擁篲而居後。斯乃五天竺國皆然。",
    "T55n2157_016:0887c12": "非僧等鄙見。仍請永為恒式。中書門下牒祠",
    "T55n2157_016:0887c13": "部牒。奉&#x52C5;。大聖文殊師利菩薩法王之子威",
    "T55n2157_016:0887c14": "德特尊為諸佛之導師。洗群生之心目康我",
    "T55n2157_016:0887c15": "兆庶是德無邊。不有尊崇人何瞻仰。今京城",
    "T55n2157_016:0887c16": "大德懇慈申奏。雅合聖典所請宜依。牒至准",
    "T55n2157_016:0887c17": "&#x52C5;。故牒其虛空藏菩薩所問經。即代宗睿文",
    "T55n2157_016:0887c18": "孝武皇帝大曆年中當第五譯也。特進試鴻",
    "T55n2157_016:0887c19": "臚卿大興善寺三藏沙門大廣智不空宣譯梵",
    "T55n2157_016:0887c20": "文。伏以三藏和上學藝崇深神儀秀邈。瑜伽",
    "T55n2157_016:0887c21": "三密獨步南天。專精一乘共推東夏。曉二方",
    "T55n2157_016:0887c22": "之世論尤善聲明。達五部之真言妙窮法印。",
    "T55n2157_016:0887c23": "奉詔翻譯善得其真。然此經是法性大乘文",
    "T55n2157_016:0887c24": "理照顯。傳譯雖久世未受持。若明珠繫於衣",
    "T55n2157_016:0887c25": "中金寶隱於室內。能發撣者其惟大師歟。前",
    "T55n2157_016:0887c26": "鄜坊防禦使兼御使中丞鄭國公杜冕。忠以",
    "T55n2157_016:0887c27": "奉主孝以寧親。重義輕財施封請譯。又請",
    "T55n2157_016:0887c28": "京城三學大德同崇法會。講論大德大安國",
    "T55n2157_016:0887c29": "寺上座沙門子鄜筆受。大興善寺上座沙",
    "T55n2157_016:0888a01": "門潛真潤文。臨壇大德西明寺上座沙門乘",
    "T55n2157_016:0888a02": "如證義。講論大德章敬寺上座沙門奉國臨",
    "T55n2157_016:0888a03": "壇大德千福寺沙門飛錫。講論大德勝光沙",
    "T55n2157_016:0888a04": "門神曉西明寺主沙門道液。西明寺都維那",
    "T55n2157_016:0888a05": "沙門歸性。臨壇大德大薦福寺沙門如淨。大",
    "T55n2157_016:0888a06": "興善寺主沙門圓敬等並同證義。譯語大德",
    "T55n2157_016:0888a07": "千福寺沙門法崇證梵文。兼譯大虛空藏菩",
    "T55n2157_016:0888a08": "薩念誦法一卷。再三詳挍刊削繁蕪。函帙莊",
    "T55n2157_016:0888a09": "嚴光炫人目。至大曆六年十月十二日。特",
    "T55n2157_016:0888a10": "進試鴻臚卿三藏沙門大廣智不空。謹因代",
    "T55n2157_016:0888a11": "宗皇帝降誕之晨隨表進上。沙門不空言不",
    "T55n2157_016:0888a12": "空爰自幼年承事先師大弘教三藏和上。二",
    "T55n2157_016:0888a13": "十有四載稟受瑜伽法門。後遊五天尋求所",
    "T55n2157_016:0888a14": "未受者并諸經論更重學習。凡得梵本瑜伽",
    "T55n2157_016:0888a15": "真言經論五百餘部。奉為國家詳譯聖言廣",
    "T55n2157_016:0888a16": "崇福祐。天寶五載&#x5374;至上都。奉玄宗皇帝恩",
    "T55n2157_016:0888a17": "命於內建立道場。所齎梵經盡許翻譯。肅宗",
    "T55n2157_016:0888a18": "皇帝配天繼聖。特奉綸旨於內道場建立護",
    "T55n2157_016:0888a19": "魔及灌頂法。又為國譯經助宣皇化。累奉二",
    "T55n2157_016:0888a20": "聖恩&#x52C5;。先代三藏所有梵文並使搜訪。其",
    "T55n2157_016:0888a21": "中有&#x7D59;索脫落便令修補。其未經翻譯者續",
    "T55n2157_016:0888a22": "譯奏聞伏惟陛下纘承皇運大庇含靈。廣闢",
    "T55n2157_016:0888a23": "福田重明日月。恩波遠被法雨分流。四海宅",
    "T55n2157_016:0888a24": "心萬方欣戴。是知佛之付囑允在聖君。不空",
    "T55n2157_016:0888a25": "明承渥澤榮幸實深。日夜思之如何報國。",
    "T55n2157_016:0888a26": "先奉先皇聖制令闡微言。又奉陛下恩命恭",
    "T55n2157_016:0888a27": "遵遺旨。再遣翻譯利濟群生。雖復四時精勤",
    "T55n2157_016:0888a28": "未酬萬一。是以區區於日夕詳譯真言及大",
    "T55n2157_016:0888a29": "乘經典。冀&#x52B9;涓微上資皇道。其所譯金剛頂",
    "T55n2157_016:0888b01": "瑜伽法門是成佛速疾之路。其修行者必能",
    "T55n2157_016:0888b02": "頓超凡境達于彼岸。餘部真言諸佛方便其",
    "T55n2157_016:0888b03": "徒不一。所譯諸大乘經典皆是上資邦國息",
    "T55n2157_016:0888b04": "滅災危。星辰不愆風雨順序。仰恃佛力輔",
    "T55n2157_016:0888b05": "成國家。謹纘集前後所翻譯訖者。自開元",
    "T55n2157_016:0888b06": "至今大曆六年。凡一百一卷七十六部并目",
    "T55n2157_016:0888b07": "一卷。及題筆受僧俗名字繕寫已訖謹因降",
    "T55n2157_016:0888b08": "誕之晨謹具進奉。庶得真言福祐長護聖躬。",
    "T55n2157_016:0888b09": "大乘威力永康國界。其未翻梵本經中。但有",
    "T55n2157_016:0888b10": "護持於國澤潤生靈者續譯奏聞。不勝虔誠",
    "T55n2157_016:0888b11": "之至謹奉表以聞。沙門不空。誠惶誠恐謹言。",
    "T55n2157_016:0888b12": "寶應元聖文武皇帝批曰。和尚夙事先朝弘",
    "T55n2157_016:0888b13": "闡妙教。演茲貝葉廣示迷津。朕嗣纘丕圖恭",
    "T55n2157_016:0888b14": "承睿旨。和上再加詳譯今卷軸續畢。永濟生",
    "T55n2157_016:0888b15": "靈深可嘉歎仍宣付中外編入一切經目錄。",
    "T55n2157_016:0888b16": "至其月二十二日中使李憲誠奉宣&#x52C5;旨。大",
    "T55n2157_016:0888b17": "德比翻譯多勞也。不空三藏宜賜錦綵絹等",
    "T55n2157_016:0888b18": "共八百匹。同翻經十大德各賜綵三十匹。敬",
    "T55n2157_016:0888b19": "問諸德漸寒各得好在。時大德等明日謝聞。",
    "T55n2157_016:0888b20": "大曆六年十月二十三日翻譯經大德大興善",
    "T55n2157_016:0888b21": "寺上座沙門潛真等上表。沙門潛真等言。伏",
    "T55n2157_016:0888b22": "奉今月二十二日中使李憲誠至奉宣聖旨。",
    "T55n2157_016:0888b23": "翻經十大德各賜綵三十匹者。潛真聞。垂教",
    "T55n2157_016:0888b24": "者法王。王三界而示跡行教者。人主主四海",
    "T55n2157_016:0888b25": "而流傳。非法王無以開四句之文。非人主無",
    "T55n2157_016:0888b26": "以闡一乘之理。伏惟寶應元聖文武皇帝陛",
    "T55n2157_016:0888b27": "下。道合天地恩加草木。轉輪馭極灌頂稱尊。",
    "T55n2157_016:0888b28": "運慈悲方便之門。當付囑弘宣之位。然所譯",
    "T55n2157_016:0888b29": "仁王虛空藏密嚴等八十部經者。並圓音至",
    "T55n2157_016:0888c01": "教寶界真說。無來無去即身為常住之身。不",
    "T55n2157_016:0888c02": "滅不生諸佛是自心之佛。指虛空為庫藏。現",
    "T55n2157_016:0888c03": "色相而莊嚴。演瑜伽之無窮。知真言而不竭。",
    "T55n2157_016:0888c04": "自非才行兼美定慧俱融。安能發揚幽微弘",
    "T55n2157_016:0888c05": "宣祕奧。大廣智不空三藏和上。言善兩方行",
    "T55n2157_016:0888c06": "通三密。得淨滿如來加持之力。奉寶應明主",
    "T55n2157_016:0888c07": "弘護之緣。由是理義昭彰文句炳煥。潛真等",
    "T55n2157_016:0888c08": "靈山細塵祇樹小葉。識智荒鄙學藝庸淺。幸",
    "T55n2157_016:0888c09": "蒙天睠濫在翻經。承聖力而俯被。得讚潤",
    "T55n2157_016:0888c10": "而終畢。雖曰愚瞽猶知慶慰。況上契天慈許",
    "T55n2157_016:0888c11": "宣中外。仍錫綵帛以光愚拙。凡在法門不勝",
    "T55n2157_016:0888c12": "慶幸。無任戴荷殊常之至。謹附中使李憲誠",
    "T55n2157_016:0888c13": "表陳謝以聞。謹言。寶應元聖文武皇帝批曰。",
    "T55n2157_016:0888c14": "師等道行精深智識弘遠。三乘奧旨十葉遺",
    "T55n2157_016:0888c15": "編。翻譯流行利濟國家。薄申錫命煩至謝恩。",
    "T55n2157_016:0888c16": "至大曆七年正月二十七日。特進試鴻臚卿",
    "T55n2157_016:0888c17": "大興善寺三藏沙門大廣智不空三藏。既荷",
    "T55n2157_016:0888c18": "墨制特許流行。踊躍屏營。陳表奉謝。沙門不",
    "T55n2157_016:0888c19": "空言。中使李憲誠奉宣聖旨。送新翻經目",
    "T55n2157_016:0888c20": "錄。&#x52C5;一道制答進經表。&#x52C5;一道。特令中外施",
    "T55n2157_016:0888c21": "行。仍入一切經目錄奉戴。忻躍喜荷。無任誠",
    "T55n2157_016:0888c22": "歡誠悚再歎再愧。伏惟陛下承法王之付囑",
    "T55n2157_016:0888c23": "滿人心之志願。持普賢之密印。行天子之正",
    "T55n2157_016:0888c24": "教。浹辰之際朗慧日於八方。在於頃刻注洪",
    "T55n2157_016:0888c25": "澤于萬物。斯乃普天幸甚而況在不空者焉。",
    "T55n2157_016:0888c26": "然不空所翻聖典。四十餘年三朝已來贊修",
    "T55n2157_016:0888c27": "功德志在宣傳。上資王室下潤生靈。豈意夙",
    "T55n2157_016:0888c28": "心一朝願滿。聖恩廣大累劫難酬。況更特許",
    "T55n2157_016:0888c29": "翻譯所是未翻梵本。倍增悲喜敢罄竭心力。",
    "T55n2157_016:0889a01": "承奉聖旨續譯進奉。不勝歡悚懷恩之至。謹",
    "T55n2157_016:0889a02": "因中使李憲誠奉表以聞。沙門不空誠喜",
    "T55n2157_016:0889a03": "誠媿謹言。寶應元聖文武皇帝批曰。和上久",
    "T55n2157_016:0889a04": "證菩提入佛知見。所翻經典皆洞精微。爰命",
    "T55n2157_016:0889a05": "施行式傳惠照。頒示寰宇廣濟含靈。未光",
    "T55n2157_016:0889a06": "慈航煩至陳謝也。又至其年十月十六日。中",
    "T55n2157_016:0889a07": "書門下牒不空三藏。牒奉&#x52C5;。京城及天下僧",
    "T55n2157_016:0889a08": "尼寺內。各揀一勝處置大聖文殊師利菩薩",
    "T55n2157_016:0889a09": "院。仍各委本州府長官即旬當修葺。并塑文",
    "T55n2157_016:0889a10": "殊像裝飾綵畫。功畢各畫圖具狀聞奏。不得",
    "T55n2157_016:0889a11": "更於寺外別造。牒至准&#x52C5;故牒。其月二十七",
    "T55n2157_016:0889a12": "日三藏沙門大廣智不空上表謝曰。沙門不",
    "T55n2157_016:0889a13": "空言。伏見今月十六日特&#x52C5;。京城及天下僧",
    "T55n2157_016:0889a14": "尼寺內。各棟一勝處置大聖文殊師利菩薩",
    "T55n2157_016:0889a15": "院。并塑文殊像裝飾綵畫者。不空聞。惟聖",
    "T55n2157_016:0889a16": "作法其德動天。澤潤生靈懸之日月。不空誠",
    "T55n2157_016:0889a17": "歡誠荷載忻載躍。伏惟陛下開法王之玄造",
    "T55n2157_016:0889a18": "闢非常之福田。建文殊真容使普天瞻仰。在",
    "T55n2157_016:0889a19": "於緇侶光幸光深。且文殊聖者即諸佛祖師。",
    "T55n2157_016:0889a20": "大悲弘願不取正覺。大乘引導利益無垠。",
    "T55n2157_016:0889a21": "釋迦如來先有懸記。一乘典誥興在中華。",
    "T55n2157_016:0889a22": "當有至聖帝王必以大乘理國。八百餘載歷",
    "T55n2157_016:0889a23": "代帝王聖賢多矣。實未有如陛下者也。不空",
    "T55n2157_016:0889a24": "何幸生遇聖朝。分修大乘奉事文殊師利。常",
    "T55n2157_016:0889a25": "以此聖真言奉為國家。持誦每蒙護念。恩德",
    "T55n2157_016:0889a26": "逾深。日夜思之無諧上報。不為忽然天慈",
    "T55n2157_016:0889a27": "普洽垂沃宿誠。廢寢忘&#x98E1;無任悲喜。不勝戴",
    "T55n2157_016:0889a28": "荷之至謹附中使楊貴珍奉表陳賀以聞。不",
    "T55n2157_016:0889a29": "空誠歡誠悅謹言。寶應元聖文武皇帝批曰。",
    "T55n2157_016:0889b01": "大聖文殊久登正覺。拯生人於三界。鎮毒龍",
    "T55n2157_016:0889b02": "於五&#x5CEF;。慈悲道深弘濟功遠。故令釋眾同此",
    "T55n2157_016:0889b03": "歸依。三藏梵域宗師當深慰愜也。所賀知",
    "T55n2157_016:0889b04": "洎大曆八年正月八日中書門下&#x52C5;。新譯大",
    "T55n2157_016:0889b05": "虛空藏經(興善寺大德潛真法師請保壽寺講資聖寺大德道液法師請西明寺講)右特進",
    "T55n2157_016:0889b06": "試鴻臚卿大興善寺。三藏沙門大廣智不空",
    "T55n2157_016:0889b07": "奏。前件經奉詔頒行。曾未開闡。若不稱讚寧",
    "T55n2157_016:0889b08": "表聖功。上件大德並述疏已成。請東西兩街",
    "T55n2157_016:0889b09": "各於一寺常講此經。冀福河潛流上資聖壽。",
    "T55n2157_016:0889b10": "牒奉&#x52C5;宜依牒至准&#x52C5;。故牒。先於六年有&#x52C5;。",
    "T55n2157_016:0889b11": "請三藏譯。",
    "T55n2157_016:0889b12": "[0889b12] 大聖文殊師利菩薩佛剎功德莊嚴經按傳錄",
    "T55n2157_016:0889b13": "所說。此經自晉至唐凡經三譯。一西晉惠帝",
    "T55n2157_016:0889b14": "太熙元年庚戌之歲竺法護譯。名文殊師利",
    "T55n2157_016:0889b15": "佛土嚴淨經兩卷。亦名嚴淨佛土經。文勢多",
    "T55n2157_016:0889b16": "古語簡理幽。二皇唐天后久視元年庚子歲",
    "T55n2157_016:0889b17": "于闐三藏實叉難陀唐言喜學。於京清禪寺",
    "T55n2157_016:0889b18": "譯。名文殊師利授記經三卷。玄範法師筆受。",
    "T55n2157_016:0889b19": "復禮法師潤文。體勢類於華嚴。梵旨近於巧",
    "T55n2157_016:0889b20": "略。三代宗睿文孝武皇帝大曆六年所譯者",
    "T55n2157_016:0889b21": "也。翻譯大德與虛空藏經同。御史中丞杜",
    "T55n2157_016:0889b22": "冕捨封請譯。八年五月裝寫方成。端午之",
    "T55n2157_016:0889b23": "晨寶函封進。沙門不空言。伏奉恩旨翻譯",
    "T55n2157_016:0889b24": "大聖文殊師利菩薩佛剎功德莊嚴經。天力",
    "T55n2157_016:0889b25": "護持卷軸功畢。證義筆受僧俗名字年月處",
    "T55n2157_016:0889b26": "所咸列終篇。今因端午之晨謹以進奉。不",
    "T55n2157_016:0889b27": "空誠歡誠悚。不空聞。開教者如來弘傳者君",
    "T55n2157_016:0889b28": "主。施行佛事非聖主而誰。伏惟陛下&#x5EFB;日",
    "T55n2157_016:0889b29": "月於黃道。垂雨露於蒼生。霑潤物情僧侶偏",
    "T55n2157_016:0889c01": "幸。循涯撫己未知何報。然此經者眾行之本",
    "T55n2157_016:0889c02": "源淨土之殊稱。菩薩大願功德莊嚴三昧神",
    "T55n2157_016:0889c03": "通如來法印無不具足。暫聞隨喜福尚無窮。",
    "T55n2157_016:0889c04": "況讀誦受持功德何限。冀茲法利酬恩萬一。",
    "T55n2157_016:0889c05": "特望天恩令天下大寺七僧小寺三僧於新置",
    "T55n2157_016:0889c06": "文殊院。長時為國講宣讀誦。有闕續填。務使",
    "T55n2157_016:0889c07": "法音相續傳燈不絕永康率土長護聖躬。不",
    "T55n2157_016:0889c08": "勝誠願謹奉表陳進以聞。沙門不空誠悚",
    "T55n2157_016:0889c09": "謹言。又至十月十三日三藏沙門大廣智不",
    "T55n2157_016:0889c10": "空狀進。",
    "T55n2157_016:0889c11": "大聖文殊師利菩薩佛剎功德莊嚴經一部三",
    "T55n2157_016:0889c12": "卷(并寶鈿函)",
    "T55n2157_016:0889c13": "[0889c13] 右不空先奉綸旨今譯此經。天恩曲臨並已",
    "T55n2157_016:0889c14": "成辦。參校唐梵譯定言音。年月處所筆受",
    "T55n2157_016:0889c15": "證義僧俗之名咸題卷中。文殊事跡緣起根",
    "T55n2157_016:0889c16": "由。始于發心至成正覺莊嚴淨土。此經具載。",
    "T55n2157_016:0889c17": "諸佛理體菩薩行門。法界有情無生實相。分",
    "T55n2157_016:0889c18": "明表示。功德廣大餘經罕儔。願此勝因上資",
    "T55n2157_016:0889c19": "聖祚伏乞宣示寰宇以福生靈。特望天恩所",
    "T55n2157_016:0889c20": "是新置文殊院。大寺七僧小寺三僧。於文殊",
    "T55n2157_016:0889c21": "院中長時為國講宣誦習。有闕續填。是使法",
    "T55n2157_016:0889c22": "燈繼明不絕。靈神庶類孰不歡心。幸因輪王",
    "T55n2157_016:0889c23": "降誕之晨天人喜賀同歡之日。冀茲景福上",
    "T55n2157_016:0889c24": "益壽山。願以法流添於聖海。謹隨狀陳進以",
    "T55n2157_016:0889c25": "聞。天恩允許請降墨&#x52C5;依。大廣智不空三藏",
    "T55n2157_016:0889c26": "和上。本諱智藏。號不空金剛。梵曰阿目佉跋",
    "T55n2157_016:0889c27": "日囉(二合)本西域人也。昔事大弘教金剛智",
    "T55n2157_016:0889c28": "三藏和上稟受真言。二十四年摳衣請益。大",
    "T55n2157_016:0889c29": "師歿後還詣五天。梵本瑜伽備皆披閱。周遊",
    "T55n2157_016:0890a01": "遍覽旋赴帝京或化河西或居嶺表。或居關",
    "T55n2157_016:0890a02": "內或處王宮。翻譯真經不遑寢食。屬天寶未",
    "T55n2157_016:0890a03": "歲胡馬入關。至德二年剋復京洛。和上親承",
    "T55n2157_016:0890a04": "聖旨為灌頂師。妃主降階六宮羅拜。三朝寵",
    "T55n2157_016:0890a05": "遇恒建道場詳考幽微卷不釋手。內宮譯者",
    "T55n2157_016:0890a06": "隨竟上聞。或已宣行或留中禁。其已得者具",
    "T55n2157_016:0890a07": "錄如前。其未獲者一心求訪耳。和上精勤不",
    "T55n2157_016:0890a08": "怠多歷歲時。洎大曆九年示有微疾制使勞",
    "T55n2157_016:0890a09": "問。天降名醫針藥相仍曉夕繼至。疾將未損",
    "T55n2157_016:0890a10": "宸極不安。天慈曲臨錫以官封。大曆九年六",
    "T55n2157_016:0890a11": "月十一日&#x52C5;。大道之行同合於異相。王者至",
    "T55n2157_016:0890a12": "理總歸於正法。方化城之齊致。何儒釋之殊",
    "T55n2157_016:0890a13": "途。故前代帝王罔不崇奉法教弘闡與時偕",
    "T55n2157_016:0890a14": "行。特進試鴻臚卿大興善寺三藏沙門大廣",
    "T55n2157_016:0890a15": "智不空我之宗師人之舟&#x6A9D;。超悟三學坐離",
    "T55n2157_016:0890a16": "於見取。修持萬行常示於化滅。執律捨縛護",
    "T55n2157_016:0890a17": "戒為儀。繼明善教之志來受人王之請。朕往",
    "T55n2157_016:0890a18": "在先朝早聞道要。及當付囑常所歸依。每執",
    "T55n2157_016:0890a19": "經內殿開法前席。馮几同膠序之禮。順風比",
    "T55n2157_016:0890a20": "崆峒之問。而妙音圓演密行內持。扣待如說",
    "T55n2157_016:0890a21": "自涯皆晤。滌除昏妄調伏魔怨。天人洗心於",
    "T55n2157_016:0890a22": "度門。龍鬼受識於神印。固以氣消災厲福",
    "T55n2157_016:0890a23": "致吉祥。實惟弘我之多。寧止利吾之美。&#x751E;有",
    "T55n2157_016:0890a24": "命秩用申優禮而得師。為盛味道滋深。思復",
    "T55n2157_016:0890a25": "強名載明前志。夫妙界有莊嚴之土。內品有",
    "T55n2157_016:0890a26": "果地之殊。本乎尚德敬順時典。可開府儀同",
    "T55n2157_016:0890a27": "三司仍封肅國公食邑三千戶。餘如故。三藏",
    "T55n2157_016:0890a28": "和上再蒙恩寵官封增新。然氣力轉微無由",
    "T55n2157_016:0890a29": "謁見。至十五日開府儀同三司肅國公三藏",
    "T55n2157_016:0890b01": "沙門大廣智不空修表上辭。文曰。沙門不空",
    "T55n2157_016:0890b02": "言。不空幼事先師已過二紀。早承天澤四十",
    "T55n2157_016:0890b03": "餘年。演瑜伽之法門奉累聖之恩[盻-八]。自從陛",
    "T55n2157_016:0890b04": "下臨御殊私轉深。賜黃閤以宴居。降紫微",
    "T55n2157_016:0890b05": "而問道。積恩重疊日月相繼。雖復精懇豈酬",
    "T55n2157_016:0890b06": "萬一。而露電難駐蒲柳易衰。一從伏枕自春",
    "T55n2157_016:0890b07": "徂夏。陛下深睠存問再三。中使名醫相望道",
    "T55n2157_016:0890b08": "路。但以膏盲之病。雖針藥而難生。生滅之質",
    "T55n2157_016:0890b09": "寧戀惜而能固。忽從昨夜已來。頓覺氣力",
    "T55n2157_016:0890b10": "彌惙身非己有。瞬息掩忽心神浸微。違謝聖",
    "T55n2157_016:0890b11": "朝不任戀慕不空者年過中壽未為夭逝。但",
    "T55n2157_016:0890b12": "以往時越度南海周遊五天。尋其未聞集其",
    "T55n2157_016:0890b13": "未解所得金剛頂瑜伽十萬頌。諸部真言及",
    "T55n2157_016:0890b14": "經論等五十餘萬頌。冀總翻譯少答國恩。何",
    "T55n2157_016:0890b15": "夙願之未終。忽生涯之已盡。此不空所以為",
    "T55n2157_016:0890b16": "恨也。伏惟陛下。降諸佛之慈惠。下從人之所",
    "T55n2157_016:0890b17": "願。不空先進大聖文殊佛剎經。聖情尋許頒",
    "T55n2157_016:0890b18": "示中外。伏願哀愍念臨終之一言。冀福皇家",
    "T55n2157_016:0890b19": "滋吉祥之萬劫。實為僧人生死榮幸。五鈷金",
    "T55n2157_016:0890b20": "剛鈴杵先師所傳。并銀盤子菩提子及水精",
    "T55n2157_016:0890b21": "念珠并合子並謹隨表進奉。臨紙涕泣悲淚",
    "T55n2157_016:0890b22": "交流。永辭聖代不勝戀慕之至。謹附監使李",
    "T55n2157_016:0890b23": "憲誠奉表陳辭以聞。沙門不空誠悲誠戀謹",
    "T55n2157_016:0890b24": "言。大曆九年六月十五日開府儀同三司肅",
    "T55n2157_016:0890b25": "國公三藏沙門大廣智不空上表。寶應元聖",
    "T55n2157_016:0890b26": "文武皇帝批曰。和上行登十地來自五天。敷",
    "T55n2157_016:0890b27": "演瑜伽宣流梵夾。周遊萬里踐歷三朝。光",
    "T55n2157_016:0890b28": "澤聖言親承師授。當下武之興運。繼前薪之",
    "T55n2157_016:0890b29": "火傳。而弘菩薩心為眾生。病彌留有問震悼",
    "T55n2157_016:0890c01": "增深。宜依所請也。爾時開府儀同三司試",
    "T55n2157_016:0890c02": "鴻臚卿肅國公大廣智不空三藏和上上表陳",
    "T55n2157_016:0890c03": "情。聖恩垂涕墨制旋降。所請皆依和上情禮。",
    "T55n2157_016:0890c04": "獲申一心觀行。右&#x8107;累足怗然而薨。弟子號",
    "T55n2157_016:0890c05": "踊無算。中使奏聞聖上宸悼殊深廢朝三日。",
    "T55n2157_016:0890c06": "爰降中使詣于僧藍。宣慰眾徒乃錫賻贈。",
    "T55n2157_016:0890c07": "絹三百匹。布二百端。白米粳米各五車。白麵",
    "T55n2157_016:0890c08": "亦爾。柴十車。油七石。炭三車。並如京宣。索",
    "T55n2157_016:0890c09": "如無准擬奏來當別支送。至其月二十八日",
    "T55n2157_016:0890c10": "&#x52C5;。內侍韋守宗送絹七百五十二匹。充先師",
    "T55n2157_016:0890c11": "造靈塔直。洎七月五日追贈司空。聖睠殊深。",
    "T55n2157_016:0890c12": "又錫諡號&#x52C5;。寂滅為樂。所以歸於真。付屬有",
    "T55n2157_016:0890c13": "緣。所以尊其稱。修其故事其或強名故開府",
    "T55n2157_016:0890c14": "儀同三司試鴻臚卿肅國公大興善寺三藏大",
    "T55n2157_016:0890c15": "廣智不空。德盛道高朕所師仰。心密法印行",
    "T55n2157_016:0890c16": "超度門。精微有說廣大無相。一雨之潤傳洽",
    "T55n2157_016:0890c17": "於群生。百燈所傳遍明於正覺。傍達義趣博",
    "T55n2157_016:0890c18": "通儒玄。聖人之情合若符契。朕順風前席積",
    "T55n2157_016:0890c19": "有歲年。慈航不留梁木其壞。徽音永隔震悼",
    "T55n2157_016:0890c20": "殊深。論道之官追嚴師禮。仍加諡號用副名",
    "T55n2157_016:0890c21": "實。可贈司空仍諡號大辯正廣智不空三藏",
    "T55n2157_016:0890c22": "和上。洎六日癸卯陳設葬儀。遷神城南荼毘",
    "T55n2157_016:0890c23": "供養。皇帝遣內給事劉仙鶴。以香茶之奠",
    "T55n2157_016:0890c24": "敬祭于故大辯正廣智三藏和上之靈。惟靈",
    "T55n2157_016:0890c25": "智識明晤天姿聰達。夙植梵行生知勝因。挺",
    "T55n2157_016:0890c26": "秀五天周遊萬里。心蘊海藏音通華夷。貝葉",
    "T55n2157_016:0890c27": "傳經瑜伽演教。弘利兆庶出入三朝。道在不",
    "T55n2157_016:0890c28": "言理均無跡。涅槃常寂至聖同歸。焚香澡身",
    "T55n2157_016:0890c29": "與化而盡。朕頃承了義禮具師資。永訣之",
    "T55n2157_016:0891a01": "晨攸深震慟。香茶之奠有靈照之。是月也",
    "T55n2157_016:0891a02": "宰臣中貴神策六軍御史大夫及京兆尹尚書",
    "T55n2157_016:0891a03": "僕射侍郎列卿諸衛將軍各申奠祭。其餘緇",
    "T55n2157_016:0891a04": "素不可具陳。七日平晨又陳表謝。草堂沙門",
    "T55n2157_016:0891a05": "惠朗等言。昨六日先師茶毘之夕。聖慈哀",
    "T55n2157_016:0891a06": "悼追贈司空。仍諡號大辯正廣智不空三藏",
    "T55n2157_016:0891a07": "和上。昭宣國禮寵光神道。三公之贈有越舊",
    "T55n2157_016:0891a08": "章。和上之稱先經未載是知高天之澤浸江",
    "T55n2157_016:0891a09": "海而無涯。幽途之靈蒙日月而下照。凡百弟",
    "T55n2157_016:0891a10": "子數千眾人。悲感聖恩無任載荷。謹附中使",
    "T55n2157_016:0891a11": "李憲誠奉表陳謝以聞。沙門惠朗等誠惶誠",
    "T55n2157_016:0891a12": "愧謹言。寶應元聖文武皇帝批曰。和上發&#x8FF9;",
    "T55n2157_016:0891a13": "五天周遊萬里。宣演正法拯晤生靈。涅槃",
    "T55n2157_016:0891a14": "歸常考行崇諡。禮經斯在煩以謝恩。同日又",
    "T55n2157_016:0891a15": "奉&#x52C5;語僧惠朗。專知撿挍院事兼及教授後",
    "T55n2157_016:0891a16": "學。一尊一契有次第者聞奏。其日僧惠勝附",
    "T55n2157_016:0891a17": "奏請於塔所供養三年。敢&#x52B9;丹勤常修香火。",
    "T55n2157_016:0891a18": "又奉&#x52C5;語惠勝。和上在日阿師子偏得意旨。",
    "T55n2157_016:0891a19": "今聞於塔所焚香火守護。先於和上邊受得",
    "T55n2157_016:0891a20": "普賢念誦法與朕同尊。努力精修。三年滿後",
    "T55n2157_016:0891a21": "即來對朕。與商量本尊法。所請任依。是時",
    "T55n2157_016:0891a22": "也火滅已後收得遺身。髏頂等中皆有舍利。",
    "T55n2157_016:0891a23": "光相瑩淨&#x6648;若琉璃。具以上聞。聖情哀悼內",
    "T55n2157_016:0891a24": "宮稽首置在道場。至十五日又&#x52C5;語句當京",
    "T55n2157_016:0891a25": "城寺觀修功德使開府儀同三司右龍武軍大",
    "T55n2157_016:0891a26": "將軍知軍事上柱國涼國公李元琮。故大",
    "T55n2157_016:0891a27": "辯正廣智不空三藏和上塔所修造宜令且",
    "T55n2157_016:0891a28": "停。別擇好地起修。洎八月二十八日又&#x52C5;語",
    "T55n2157_016:0891a29": "元琮故辯正三藏荼毘得舍利。令於當寺院",
    "T55n2157_016:0891b01": "造舍利塔。至造塔畢建立豐碑。銀青光祿",
    "T55n2157_016:0891b02": "大夫御史大夫上柱國憑翊縣開國公嚴郢撰",
    "T55n2157_016:0891b03": "文。銀青光祿大夫彭王傅上柱國會稽郡開",
    "T55n2157_016:0891b04": "國公徐浩書字。",
    "T55n2157_016:0891b05": "[0891b05] 論曰。自古高僧碩德寵遇殊恩。生時則榮歿",
    "T55n2157_016:0891b06": "則已矣。今大辯正三藏和上則不如是。生承",
    "T55n2157_016:0891b07": "恩渥歷事三朝。授以列卿品加特進。及臥疾",
    "T55n2157_016:0891b08": "也勞問相仍。中使名醫晨夕相繼。特加開府",
    "T55n2157_016:0891b09": "封肅國公。洎乎薨焉上彌震悼。輟朝三日錫",
    "T55n2157_016:0891b10": "贈增優。授以司空諡大辯正仍號和上。先",
    "T55n2157_016:0891b11": "古未聞。城外茶毘寺中起塔不日不月悉成",
    "T55n2157_016:0891b12": "就焉。兼樹豐碑紀其德行。冠絕今古。首出僧",
    "T55n2157_016:0891b13": "論。亞相作文。王傅書字。斯乃萬代不朽也。",
    "T55n2157_016:0891b14": "此之所述略舉大綱。若欲具知備如司空大",
    "T55n2157_016:0891b15": "辯正廣智三藏表制集中廣說。然所譯經一",
    "T55n2157_016:0891b16": "百一十部都一百四十三卷。無失一部一",
    "T55n2157_016:0891b17": "卷。事歷三朝准上&#x52C5;文。編入貞元新定釋教",
    "T55n2157_016:0891b18": "目錄中矣。"
}