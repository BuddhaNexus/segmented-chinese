{
    "X25n0471_006:0031c04": "金剛般若波羅蜜經宗通卷六",
    "X25n0471_006:0031c06": "○十七斷無為何有相好疑",
    "X25n0471_006:0031c07": "[0031c07] 此疑從前如來者即諸法如義而來。如義者。如如",
    "X25n0471_006:0031c08": "不動義也。即是無為法。既言無為法身是佛。何以",
    "X25n0471_006:0031c09": "成就相好亦名為佛。此約法身疑色身也。故經云。",
    "X25n0471_006:0031c10": "[0031c10] 須菩提。於意云何。佛可以具足色身見不。不也。世尊。",
    "X25n0471_006:0031c11": "如來不應以具足色身見。何以故。如來說具足色身。",
    "X25n0471_006:0031c12": "即非具足色身。是名具足色身。須菩提。於意云何。如",
    "X25n0471_006:0031c13": "來可以具足諸相見不。不也。世尊。如來不應以具足",
    "X25n0471_006:0031c14": "諸相見。何以故。如來說諸相具足。即非具足。是名諸",
    "X25n0471_006:0031c15": "相具足。",
    "X25n0471_006:0031c16": "[0031c16] 傅大士頌曰。八十隨形好。相分三十二。應物萬般",
    "X25n0471_006:0031c17": "形。理中非一異。人．法兩俱遣。色．心齊一棄。所以證",
    "X25n0471_006:0031c18": "菩提。實由諸相離。",
    "X25n0471_006:0031c19": "[0031c19] 通曰。傅大士本彌勒化身。應此方機。頌出金剛般",
    "X25n0471_006:0031c20": "若甚深義。實此經之鐍鑰也。諸相非相之旨。言之",
    "X25n0471_006:0031c21": "不啻再三。豈至重出而無意味。緣須菩提已得人",
    "X25n0471_006:0031c22": "空。故知三十二相即是非相。明得法身邊事。至此",
    "X25n0471_006:0031c23": "又空其法。故知非相是名為相。明得法身向上事。",
    "X25n0471_006:0031c24": "所謂人法兩俱遣也。明得非相。已棄色矣。明得非",
    "X25n0471_006:0032a01": "非相。又棄心矣。所謂色心齊一棄也。人法俱空。色",
    "X25n0471_006:0032a02": "心齊棄。所以證於菩提。非空非色。非一非異。說法",
    "X25n0471_006:0032a03": "身非是色身。而色身未嘗不是法身。法身固不可",
    "X25n0471_006:0032a04": "以相見。而亦不可以離相見。相而無相。無相而相。",
    "X25n0471_006:0032a05": "其斯為至妙至妙者乎。[0032a05] 功德施論曰。法身畢竟非",
    "X25n0471_006:0032a06": "色身。如三十二相。八十種好。皆色身也。法身畢竟",
    "X25n0471_006:0032a07": "非法相。如具足八萬四千相好。具足十身靈相。皆",
    "X25n0471_006:0032a08": "法相也。[0032a08] 彌勒菩薩偈曰。法身畢竟體。非彼相好身。",
    "X25n0471_006:0032a09": "以非相成就。非彼法身故。[0032a09] 所以經云。不應以具足",
    "X25n0471_006:0032a10": "色身見。不應以具足諸相見也。然此相好二種。亦",
    "X25n0471_006:0032a11": "非不佛。此二不離法身故。如金畢竟非師子。亦非",
    "X25n0471_006:0032a12": "無金。以師子不離於金故。[0032a12] 彌勒菩薩偈曰。不離於",
    "X25n0471_006:0032a13": "法身。彼二非不佛。故重說成就。亦無二及有。[0032a13] 所以",
    "X25n0471_006:0032a14": "經云。是名具足色身。是名諸相具足也。依第一義",
    "X25n0471_006:0032a15": "不應以色相見於法身。故說非身。依世俗言說。即",
    "X25n0471_006:0032a16": "於色相而見法身。故說具足。亦得言無。亦得言有。",
    "X25n0471_006:0032a17": "故曰亦無二及有也。無而不無。是謂真無。有而不",
    "X25n0471_006:0032a18": "有。是謂妙有。非具甚深般若智。固難了此。[0032a18] 黃檗云。",
    "X25n0471_006:0032a19": "十方諸佛。實無少法可得。名為阿耨菩提。祇是一",
    "X25n0471_006:0032a20": "心。實無異相。亦無光彩。亦無勝負。無勝故無佛相。",
    "X25n0471_006:0032a21": "無負故無眾生相。[0032a21] 僧云。心既無相。豈得全無三十",
    "X25n0471_006:0032a22": "二相．八十種好。化度眾生耶。檗云。三十二相屬相。",
    "X25n0471_006:0032a23": "凡所有相。皆是&#x8657;妄。八十種好屬色。若以色見我。",
    "X25n0471_006:0032a24": "是人行邪道。不能見如來。黃檗此語。單明非句。令",
    "X25n0471_006:0032b01": "人直下見性。[0032b01] 僧問洞山。如何是佛。山云。麻三斤。雪",
    "X25n0471_006:0032b02": "竇頌云。金烏急。玉兔速。善應何曾有輕觸。展事投",
    "X25n0471_006:0032b03": "機見洞山。跛鱉盲龜入空谷。華簇簇。錦簇簇。南地",
    "X25n0471_006:0032b04": "竹兮北地木。因思長慶陸大夫。解道合笑不合哭。",
    "X25n0471_006:0032b05": "咦。僧問智門。洞山道麻三斤。意旨如何。智門云。華",
    "X25n0471_006:0032b06": "簇簇。錦簇簇。會麼。僧云。不會。智門云。南地竹兮北",
    "X25n0471_006:0032b07": "地木。僧回舉似洞山。山云。我不為汝說。我為大眾",
    "X25n0471_006:0032b08": "說。遂上堂云。言無展事。語不投機。承言者喪。滯句",
    "X25n0471_006:0032b09": "者迷。[0032b09] 又陸&#x4E98;大夫久參南泉。泉遷化。&#x4E98;入寺下祭。",
    "X25n0471_006:0032b10": "&#x5374;呵呵大笑。院主云。先師與大夫有師資之義。何",
    "X25n0471_006:0032b11": "不哭。大夫云。道得即哭。院主無語。&#x4E98;大哭云。蒼天",
    "X25n0471_006:0032b12": "蒼天。先師去世遠矣。後來長慶聞云。大夫合笑不",
    "X25n0471_006:0032b13": "令哭。雪竇牽合成此一頌。後下一咦字。&#x5374;與洞山",
    "X25n0471_006:0032b14": "相見。於此明得。方知所謂麻三斤云者。是相。是非",
    "X25n0471_006:0032b15": "相。是可見佛。是不可見佛。當別具一隻眼。",
    "X25n0471_006:0032b16": "○十八斷無身何以說法疑",
    "X25n0471_006:0032b17": "[0032b17] 此疑從上身相不可得見而來。若第一義佛境界。",
    "X25n0471_006:0032b18": "不可以身相得見。如來亦必離身相而說法也。聲",
    "X25n0471_006:0032b19": "不自聲。依色而發。既無所依之色。何以有能依之",
    "X25n0471_006:0032b20": "聲。為遣此疑。故經云。",
    "X25n0471_006:0032b21": "[0032b21] 須菩提。汝勿謂如來作是念。我當有所說法。莫作是",
    "X25n0471_006:0032b22": "念。何以故。若人言如來有所說法。即為謗佛。不能解",
    "X25n0471_006:0032b23": "我所說故。須菩提。說法者。無法可說。是名說法。(下段魏譯)。",
    "X25n0471_006:0032b24": "[0032b24] 爾時。慧命須菩提白佛言。世尊。頗有眾生。於未來世。",
    "X25n0471_006:0032c01": "聞說是法。生信心不。佛言。須菩提。彼非眾生。非不眾",
    "X25n0471_006:0032c02": "生。何以故。須菩提。眾生眾生者。如來說非眾生。是名",
    "X25n0471_006:0032c03": "眾生。(唐長慶二年。釋靈幽暴亡。見閻羅天子。問幽。習何行業。幽對曰。常持金剛般若經。天子合掌賜坐。命",
    "X25n0471_006:0032c04": "幽朗誦一&#x5FA7;。天子曰。念此經中而少一章。如貫華之線。中有不續。真本在濠州鍾離寺石&#x7891;上。可往查對。",
    "X25n0471_006:0032c05": "&#x5FA7;告人間。幽既還魂。奏聞其事。增入此段)。",
    "X25n0471_006:0032c06": "[0032c06] 通曰。如來不可以身相見。亦不可以離身相見。非",
    "X25n0471_006:0032c07": "身而身。是為妙身。如佛法亦然。佛法不可以言說",
    "X25n0471_006:0032c08": "顯。亦不可以離言說顯。無說而說。是為妙說。前謂",
    "X25n0471_006:0032c09": "無有定法如來可說。法無定法。猶帶法在。說無定",
    "X25n0471_006:0032c10": "說。猶帶說在。不能無說。焉可無身。既已無身。將誰",
    "X25n0471_006:0032c11": "說法。至此一法也無。本無可說。身即無身之身。說",
    "X25n0471_006:0032c12": "即無說之說。非上聖之資。固難信也。[0032c12] 刊定記曰。汝",
    "X25n0471_006:0032c13": "勿謂如來有所說法。法身無為。實無能說之者。猶",
    "X25n0471_006:0032c14": "如空谷響答。實無作響之者。凡有所說法。必先作",
    "X25n0471_006:0032c15": "是念。佛雖說法。而無說法之心。猶如谷雖應聲。而",
    "X25n0471_006:0032c16": "無應聲之念。能說所說二種差別。皆無所有。汝莫",
    "X25n0471_006:0032c17": "作是念。謂如來有所說法也。以何義故莫作是念",
    "X25n0471_006:0032c18": "耶。如來本際。不離於法界。法界平等。語即默。默即",
    "X25n0471_006:0032c19": "語。說無自相。即本無說。若謂如來有所說法者。即",
    "X25n0471_006:0032c20": "謗佛也。不能解我無說之說故。夫說法者。當如法",
    "X25n0471_006:0032c21": "說。名真說法。法本離一切名相分別。不見少有真",
    "X25n0471_006:0032c22": "實體性而可說者。說既無體。將何為說。若稱此說。",
    "X25n0471_006:0032c23": "是如法說。故名說法也。[0032c23] 彌勒菩薩偈曰。如佛法亦",
    "X25n0471_006:0032c24": "然。所說二差別。不離於法界。說法無自相。[0032c24] 法身既",
    "X25n0471_006:0033a01": "不離法界。所說之法亦復不離法身。故成非有。夫",
    "X25n0471_006:0033a02": "說法如是。何嘗有所說哉。須菩提解空第一。以慧",
    "X25n0471_006:0033a03": "為命。聞說是法。信心不逆。未足為難。故問未來眾",
    "X25n0471_006:0033a04": "生。正法日遠。頗有聞是言說。而生信心者乎。世尊",
    "X25n0471_006:0033a05": "則以眾生非一定是眾生也。一切眾生皆有佛性。",
    "X25n0471_006:0033a06": "安知其無能信者。故謂彼非眾生。非不眾生。言彼",
    "X25n0471_006:0033a07": "能信者。原有聖體。非是眾生。然未離凡品。非不是",
    "X25n0471_006:0033a08": "眾生也。以何義故說非眾生又名眾生耶。眾生眾",
    "X25n0471_006:0033a09": "生云者。如來說非眾生。以第一義中。即五蘊異五",
    "X25n0471_006:0033a10": "蘊。推求其體。悉不可得。故說非眾生也。云何非不",
    "X25n0471_006:0033a11": "眾生。以俗諦言說。依於五蘊業果相應施設。故說",
    "X25n0471_006:0033a12": "是名眾生也。是則名眾生實不眾生。眾生具有聖",
    "X25n0471_006:0033a13": "性。能為信之根本。何患其不能信此甚深法界耶。",
    "X25n0471_006:0033a14": "[0033a14] 彌勒菩薩偈曰。所說說者深。非無能信者。非眾生",
    "X25n0471_006:0033a15": "眾生。非聖非不聖。[0033a15] 謂非眾生之眾生。不可謂聖。未",
    "X25n0471_006:0033a16": "嘗不可為聖也。能如是觀於眾生。即眾生離眾生。",
    "X25n0471_006:0033a17": "又何疑於無說之說哉。須菩提尊者在巖中宴坐。",
    "X25n0471_006:0033a18": "諸天雨華讚歎。者曰。空中雨華讚歎。復是何人。云",
    "X25n0471_006:0033a19": "何讚歎。天曰。我是梵天。敬重尊者善說般若。者曰。",
    "X25n0471_006:0033a20": "我於般若未嘗說一字。汝云何讚歎。天曰。如是。尊",
    "X25n0471_006:0033a21": "者無說。我乃無聞。無說無聞。是真說般若。[0033a21] 又維摩",
    "X25n0471_006:0033a22": "詰問文殊師利。何等是菩薩入不二法門。文殊師",
    "X25n0471_006:0033a23": "利曰。如我意者。於一切法無言無說。無示無識。離",
    "X25n0471_006:0033a24": "諸問答。是為入不二法門。於是文殊師利問維摩",
    "X25n0471_006:0033b01": "詰言。我等各自說已。仁者當說何等是菩薩入不",
    "X25n0471_006:0033b02": "二法門。維摩默然。天童頌云。曼殊問疾老毗耶。不",
    "X25n0471_006:0033b03": "二門開看作家。泯表粹中誰賞鑑。忘前失後莫咨",
    "X25n0471_006:0033b04": "嗟。區區投璞兮楚庭臏士。璨璨報珠兮隋城斷蛇。",
    "X25n0471_006:0033b05": "休點破。絕玼瑕。俗氣渾無&#x5374;較些。然則無說之說。",
    "X25n0471_006:0033b06": "諸佛菩薩皆然。又何疑於世尊。",
    "X25n0471_006:0033b07": "○十九斷無法如何修證疑",
    "X25n0471_006:0033b08": "[0033b08] 此疑從前十二．十三疑中無法得阿耨菩提而來。",
    "X25n0471_006:0033b09": "[0033b09] 功德施論曰。若第一義佛境界。色身．言說身皆不",
    "X25n0471_006:0033b10": "可得。曾無有法是所覺知者。云何離於正知次第",
    "X25n0471_006:0033b11": "而名無上正等覺耶。既無法體。其誰修證。為遣此",
    "X25n0471_006:0033b12": "疑。故經云。",
    "X25n0471_006:0033b13": "[0033b13] 須菩提白佛言。世尊。佛得阿耨多羅三藐三菩提。為",
    "X25n0471_006:0033b14": "無所得耶。佛言。如是。如是。須菩提。我於阿耨多羅三",
    "X25n0471_006:0033b15": "藐三菩提。乃至無有少法可得。是名阿耨多羅三藐",
    "X25n0471_006:0033b16": "三菩提。復次。須菩提。是法平等。無有高下。是名阿耨",
    "X25n0471_006:0033b17": "多羅三藐三菩提。以無我．無人．無眾生．無壽者。修一",
    "X25n0471_006:0033b18": "切善法。即得阿耨多羅三藐三菩提。須菩提。所言善",
    "X25n0471_006:0033b19": "法者。如來說。即非善法。是名善法。",
    "X25n0471_006:0033b20": "[0033b20] 唐譯云。復次善現。是法平等。於其中間無不平等。故",
    "X25n0471_006:0033b21": "名無上正等菩提。以無我性。無有情性。無命者性。無",
    "X25n0471_006:0033b22": "士夫性。無補特伽羅等性平等。故名無上正等菩提。",
    "X25n0471_006:0033b23": "一切善法無不現證。一切善法無不妙覺。善現。善法",
    "X25n0471_006:0033b24": "善法者。如來一切說為非法。是故如來說名善法善",
    "X25n0471_006:0033c01": "法。",
    "X25n0471_006:0033c02": "[0033c02] 傅大士頌曰。水陸同真際。飛行體一如。法中何彼",
    "X25n0471_006:0033c03": "此。理上豈親疏。自他分別遣。高下識情除。了斯平",
    "X25n0471_006:0033c04": "等性。咸共入無餘。",
    "X25n0471_006:0033c05": "[0033c05] 通曰。前十二．十三疑中。如來說實無有法得無上",
    "X25n0471_006:0033c06": "菩提。須菩提豈不信其無。第恐未來眾生。以非身",
    "X25n0471_006:0033c07": "非說一切皆無。遂謂法身亦無。故問佛得無上菩",
    "X25n0471_006:0033c08": "提為無得耶。其所云無得者良是。非謂其無得而",
    "X25n0471_006:0033c09": "遂無無上菩提也。故曰是名無上正等菩提。有少",
    "X25n0471_006:0033c10": "法在。即有高下。惟一法也無。故一切平等。以平等",
    "X25n0471_006:0033c11": "故。聖凡一體。以此自證。即無身相可得。以此度生。",
    "X25n0471_006:0033c12": "即無言說相可得。令一切眾生皆入無餘涅槃。實",
    "X25n0471_006:0033c13": "無一眾生得滅度者。蓋以此也。[0033c13] 秦譯云。修一切善",
    "X25n0471_006:0033c14": "法。則得阿耨多羅三藐三菩提。前云無有少法。此",
    "X25n0471_006:0033c15": "云修一切善法。前云無得。此云則得。覺語意相戾。",
    "X25n0471_006:0033c16": "唐譯云。以平等故名無上正等菩提。一切善法無",
    "X25n0471_006:0033c17": "不現證。一切善法無不妙覺。此於菩提。但言名而",
    "X25n0471_006:0033c18": "不言得。一切善法。但言證而不言修。似於向上一",
    "X25n0471_006:0033c19": "路。更為精切。[0033c19] 刊定記曰。前文中皆言無法得菩提。",
    "X25n0471_006:0033c20": "若如來不得一法。云何轉捨二障。轉得二果。既若",
    "X25n0471_006:0033c21": "轉得菩提。豈是不得一法。佛答有三。一答無法可",
    "X25n0471_006:0033c22": "得為正覺。二答平等為正覺。三答正助修善為正",
    "X25n0471_006:0033c23": "覺。初答如文可見。無有少法可得者。即菩提處也。",
    "X25n0471_006:0033c24": "無有少法可證菩提。即無有少法能過之者。故名",
    "X25n0471_006:0034a01": "無上。此以無法為正覺也。復次須菩提下四句。以",
    "X25n0471_006:0034a02": "平等為正覺也。如來清淨法身平等無差別故。其",
    "X25n0471_006:0034a03": "法無不齊等。無有少增。故名無上。在聖不增故無",
    "X25n0471_006:0034a04": "高。居凡不減故無下。一切平等。本來不失。更何有",
    "X25n0471_006:0034a05": "得。[0034a05] 彌勒菩薩偈曰。彼處無少法。知菩提無上。法界",
    "X25n0471_006:0034a06": "不增減。淨平等自相。[0034a06] 然雖無法。然雖平等。非謂不",
    "X25n0471_006:0034a07": "修得成正覺。又復其法是無我等相。遠離諸相。即",
    "X25n0471_006:0034a08": "是平等。又彼法無我。自體真實。竟無一法可得。故",
    "X25n0471_006:0034a09": "名無上。又復於諸方便。亦是無上。所有善法皆圓",
    "X25n0471_006:0034a10": "滿故。名為無上。云何善法有體可得。而能證無所",
    "X25n0471_006:0034a11": "得理。法不相似。豈得成因。所言善法者。如來說為",
    "X25n0471_006:0034a12": "非法。由有漏性不能持故。說名非善。由無漏性決",
    "X25n0471_006:0034a13": "定能持。是善性故。彼漏非是淨法。此離於漏法。即",
    "X25n0471_006:0034a14": "是清淨法。故曰彼法。若有漏法故。名非善法。以無",
    "X25n0471_006:0034a15": "有漏法故。是故名為善法。以決定無漏善法故。猶",
    "X25n0471_006:0034a16": "云君子人與君子人也。[0034a16] 彌勒菩薩偈曰。有無上方",
    "X25n0471_006:0034a17": "便。及離於漏法。是故非淨法。即是清淨法。[0034a17] 故修證",
    "X25n0471_006:0034a18": "平等性者。雖非淨法。然修而無修。證而無證。即無",
    "X25n0471_006:0034a19": "有少法可得。故謂之曰清淨也。[0034a19] 溈山一日指田問",
    "X25n0471_006:0034a20": "仰山曰。這丘田。那頭高。這頭低。仰曰。&#x5374;是這頭高。",
    "X25n0471_006:0034a21": "那頭低。溈曰。你若不信。向中間立。看兩頭。仰曰。不",
    "X25n0471_006:0034a22": "必立中間。亦莫住兩頭。溈曰。若如是。著水看。水能",
    "X25n0471_006:0034a23": "平物。仰曰。水亦無定。但高處高平。低處低平。溈便",
    "X25n0471_006:0034a24": "休。甚矣證平等之難也。住兩頭則不平。立中間則",
    "X25n0471_006:0034b01": "不平。以水能平。物則不平。乃至無有少法則平。高",
    "X25n0471_006:0034b02": "也平。低也平。惟如是見得。足知自他同一涅槃性",
    "X25n0471_006:0034b03": "海也。",
    "X25n0471_006:0034b04": "○二十斷所說無記非因疑",
    "X25n0471_006:0034b05": "[0034b05] 此疑從上修善法而來。如云修一切善法則得菩",
    "X25n0471_006:0034b06": "提者。是善法攝。非無記攝也。若前所云持說四句",
    "X25n0471_006:0034b07": "偈等。但以名句文三者無記性攝。無記性法中無",
    "X25n0471_006:0034b08": "因果故。豈有能得菩提之理耶。為遣此礙故經云。",
    "X25n0471_006:0034b09": "[0034b09] 須菩提。若三千大千世界中所有諸須彌山王。如是",
    "X25n0471_006:0034b10": "等七寶聚。有人持用布施。若人以此般若波羅蜜經。",
    "X25n0471_006:0034b11": "乃至四句偈等。受持．讀誦．為他人說。於前福德百分",
    "X25n0471_006:0034b12": "不及一。千萬億分。乃至算數譬喻所不能及。",
    "X25n0471_006:0034b13": "[0034b13] 傅大士頌曰。施寶如沙數。唯成有漏因。不如無我",
    "X25n0471_006:0034b14": "觀。了妄乃名真。欲證無生忍。要假離貪瞋。人法知",
    "X25n0471_006:0034b15": "無我。逍遙出六塵。",
    "X25n0471_006:0034b16": "[0034b16] 通曰。較量寶施何啻再三。而此又舉之。以破無記",
    "X25n0471_006:0034b17": "非因之疑。謂修一切善法。不著於相。是為菩提因。",
    "X25n0471_006:0034b18": "固矣。然佛所說法。皆自無漏善性中流出。離言說",
    "X25n0471_006:0034b19": "相。而持說者。實能示菩提之因。此可見般若之妙。",
    "X25n0471_006:0034b20": "不但一切善法。以離相故而證菩提。雖文字無記",
    "X25n0471_006:0034b21": "性法。亦以無相故而證菩提也。此豈寶施如沙成",
    "X25n0471_006:0034b22": "有漏因者可及哉。故佛舉三千大千世界。一世界",
    "X25n0471_006:0034b23": "中有一須彌山王。高廣無量。而七寶聚積。與之齊",
    "X25n0471_006:0034b24": "等。有人持此布施。福德可謂多矣。若人以此無相",
    "X25n0471_006:0034c01": "無住般若波羅蜜經。乃至四句偈等。以之受持。自",
    "X25n0471_006:0034c02": "利也。以之演說。利他也。此於經中於詮真理。因之",
    "X25n0471_006:0034c03": "悟解起行。能趣菩提。由非離此。能得菩提。故知藉",
    "X25n0471_006:0034c04": "斯菩提方契。故此宣說法寶量等&#x8657;空。不可思議。",
    "X25n0471_006:0034c05": "於前無數寶施福德。不啻千百萬億倍。算數譬喻",
    "X25n0471_006:0034c06": "皆不能及。[0034c06] 彌勒菩薩偈曰。雖言無記法。而說示彼",
    "X25n0471_006:0034c07": "因。是故一法寶。勝無量珍寶。數力無似勝。無似因",
    "X25n0471_006:0034c08": "亦然。一切世間法。不可得為喻。[0034c08] 謂是算勢類因四",
    "X25n0471_006:0034c09": "種差別。無有其喻能比況者。一者數勝。乃至算數",
    "X25n0471_006:0034c10": "所不能及。二者勢勝。如強弱力不相並。三者類勝。",
    "X25n0471_006:0034c11": "如貴賤人不相似。四者因勝。言彼不可與此為因。",
    "X25n0471_006:0034c12": "持說之功德若是。可不益勤精進勇猛心哉。[0034c12] 昔香",
    "X25n0471_006:0034c13": "至王施無價寶珠於二十七祖般若多羅尊者。祖",
    "X25n0471_006:0034c14": "以所施珠問三王子曰。此珠圓明。有能及否。第一",
    "X25n0471_006:0034c15": "王子．第二王子皆曰。此珠七寶中尊。固無踰也。非",
    "X25n0471_006:0034c16": "尊者道力。執能受之。第三王子曰。此是世寶。未足",
    "X25n0471_006:0034c17": "為上。於諸寶中。法寶為上。此是世光。未足為上。於",
    "X25n0471_006:0034c18": "諸光中。智光為上。此是世明。未足為上。於諸明中。",
    "X25n0471_006:0034c19": "心明為上。此珠光明。不能自照。要假智光。光辨於",
    "X25n0471_006:0034c20": "此。既辨此已。即知是珠。既知是珠。即明其寶。若明",
    "X25n0471_006:0034c21": "其寶。寶不自寶。若辨其珠。珠不自珠。珠不自珠者。",
    "X25n0471_006:0034c22": "要假智珠以辨世珠。寶不自寶者。要假智寶以明",
    "X25n0471_006:0034c23": "法寶。然則師有其道。其寶即現。眾生有道。心寶亦",
    "X25n0471_006:0034c24": "然。祖歎其辨慧。乃復問曰。於諸物中。何物無相。曰。",
    "X25n0471_006:0035a01": "於諸物中。不起無相。又問。於諸物中。何物最大。曰。",
    "X25n0471_006:0035a02": "於諸物中。法性最大。祖知是法嗣。以如來正法眼",
    "X25n0471_006:0035a03": "付之。後六祖亦曰。乘船永世求珠。不知身是七寶。",
    "X25n0471_006:0035a04": "是二祖師。深明法寶。非世寶可及。",
    "X25n0471_006:0035a05": "○二十一斷平等云何度生疑",
    "X25n0471_006:0035a06": "[0035a06] 此疑從第十九疑中是法平等而來。[0035a06] 功德施論曰。",
    "X25n0471_006:0035a07": "是法平等。無有高下。即無眾生可度。若如來說非",
    "X25n0471_006:0035a08": "眾生者。云何不與餘教相違。如有經言。無量眾生",
    "X25n0471_006:0035a09": "以得我為善知識故。生等諸苦。並皆解脫。既度眾",
    "X25n0471_006:0035a10": "生。即有高下。何為平等。為遣此疑。故經云。",
    "X25n0471_006:0035a11": "[0035a11] 須菩提。於意云何。汝等勿謂如來作是念。我當度眾",
    "X25n0471_006:0035a12": "生。須菩提。莫作是念。何以故。實無有眾生如來度者。",
    "X25n0471_006:0035a13": "若有眾生如來度者。如來則有我人眾生壽者。須菩",
    "X25n0471_006:0035a14": "提。如來說。有我者。即非有我。而凡夫之人以為有我。",
    "X25n0471_006:0035a15": "須菩提。凡夫者。如來說即非凡夫。是名凡夫。",
    "X25n0471_006:0035a16": "[0035a16] 通曰。此疑雖以平等而疑度生。實以度生而顯平",
    "X25n0471_006:0035a17": "等也。[0035a17] 彌勒菩薩偈曰。平等真法界。佛不度眾生。以",
    "X25n0471_006:0035a18": "名共彼陰。不離於法界。[0035a18] 夫一真法界之中。五蘊皆",
    "X25n0471_006:0035a19": "空。聖名凡號。一無所有。眾生待蘊而成。既無五蘊。",
    "X25n0471_006:0035a20": "即無眾生。眾生名且無。何從而度之。故實無眾生",
    "X25n0471_006:0035a21": "得滅度者。是真證平等法界性也。[0035a21] 刊定記曰。於意",
    "X25n0471_006:0035a22": "云何五句。遮其錯解也。何以故二句。示其正見也。",
    "X25n0471_006:0035a23": "徵意云。以何義故。令不作是念。釋意云。以實無眾",
    "X25n0471_006:0035a24": "生為如來所度故。一真法界。原自平等。佛是極證",
    "X25n0471_006:0035b01": "之人。已全是法界。眾生雖未得證。然緣生無體。亦",
    "X25n0471_006:0035b02": "同法界。豈可將法界度於法界。故無眾生如來度",
    "X25n0471_006:0035b03": "也。若實有眾生異於如來為所度者。此則不如法",
    "X25n0471_006:0035b04": "界。不了緣生。便有我人眾生壽者等相。爾燄未忘。",
    "X25n0471_006:0035b05": "名為我取。如來無是也。[0035b05] 彌勒菩薩偈曰。取我度為",
    "X25n0471_006:0035b06": "過。以取彼法是。取度眾生故。不取彼應知。[0035b06] 彼即指",
    "X25n0471_006:0035b07": "上四相也。如來何以無我取耶。如來所說有我者。",
    "X25n0471_006:0035b08": "無體性義。即為非我。本自無我。又安所取。故無我",
    "X25n0471_006:0035b09": "人眾生壽者等相。無體可得故。若如來取有眾生",
    "X25n0471_006:0035b10": "為我度者。此即是取相之過。以著彼五陰法是眾",
    "X25n0471_006:0035b11": "生故。即與我執過同。欲令眾生得解脫者。有如是",
    "X25n0471_006:0035b12": "相。故不應取。既無我執。何用更言不取耶。以諸凡",
    "X25n0471_006:0035b13": "夫顛倒妄取。執為有我。不能解脫。故說妄取有我。",
    "X25n0471_006:0035b14": "是凡夫之人。未為聖者。不能生聖法。故名凡夫也。",
    "X25n0471_006:0035b15": "彼凡夫各封於我。差別而生。名凡夫生。然第一義",
    "X25n0471_006:0035b16": "中。更無凡夫可得。但以世俗言說。名凡夫生耳。以",
    "X25n0471_006:0035b17": "上展轉拂&#x8FF9;。謂如來本來無我。但凡夫執之為我。",
    "X25n0471_006:0035b18": "故說無我法以度凡夫。究竟凡夫亦本無我。不但",
    "X25n0471_006:0035b19": "無我。且無凡夫。如夢人見虎。虎與夢人皆不可得。",
    "X25n0471_006:0035b20": "何處更有眾生可度耶。[0035b20] 前後四處。皆說度而無度。",
    "X25n0471_006:0035b21": "最初令離我度生。十一疑能度者是我。十四疑無",
    "X25n0471_006:0035b22": "我而誰度。此疑真界平等。不合度生。至是發明實",
    "X25n0471_006:0035b23": "無眾生得滅度者。極詳且著矣。[0035b23] 溈山餧&#x9D76;生飯。回",
    "X25n0471_006:0035b24": "頭見仰山。曰。今日為伊上堂一上。仰曰。某甲隨例",
    "X25n0471_006:0035c01": "得聞。溈曰。聞底事作麼生。仰曰。&#x9D76;作&#x9D76;鳴。鵲作鵲",
    "X25n0471_006:0035c02": "噪。溈曰。爭奈聲色何。仰曰。和尚適來道甚麼。溈曰。",
    "X25n0471_006:0035c03": "我祇道為伊上堂一上。仰曰。為甚麼喚作聲色。溈",
    "X25n0471_006:0035c04": "曰。雖然如此。驗過也無妨。仰曰。大事因緣。又作麼",
    "X25n0471_006:0035c05": "生驗。溈&#x7AEA;起拳。仰曰。終是指東畫西。溈曰。子適來",
    "X25n0471_006:0035c06": "問甚麼。仰曰。問和尚大事因緣。溈曰。為甚麼喚作",
    "X25n0471_006:0035c07": "指東畫西。仰曰。為著聲色故。某甲所以問過。溈曰。",
    "X25n0471_006:0035c08": "並未曉了此事。仰曰。如何得曉了此事。溈曰。寂子",
    "X25n0471_006:0035c09": "聲色。老僧東西。仰曰。一月千江。體不分水。溈曰。應",
    "X25n0471_006:0035c10": "須與麼始得。仰曰。如金與金。終無異色。豈有異名。",
    "X25n0471_006:0035c11": "溈曰。作麼生是無異名底道理。仰曰。瓶盤釵釧&#x52B5;",
    "X25n0471_006:0035c12": "盂盆。溈曰。寂子說禪。如師子吼。驚散狐狼野干之",
    "X25n0471_006:0035c13": "屬。於此明得無異名底道理。方知以名共彼陰。不",
    "X25n0471_006:0035c14": "離於法界。是最上第一義。",
    "X25n0471_006:0035c15": "○二十二斷以相比知真佛疑",
    "X25n0471_006:0035c16": "[0035c16] 此疑從第十七疑中如來不應以色身諸相見而",
    "X25n0471_006:0035c17": "來。前文云即非具足色身。又云是名具足色身。既",
    "X25n0471_006:0035c18": "云即非諸相具足。又云是名諸相具足。彼中意者。",
    "X25n0471_006:0035c19": "法身畢竟非相好。相好亦非不佛。由無相故現相。",
    "X25n0471_006:0035c20": "不離法身。所以疑云。既無相故。方能現相。則但見",
    "X25n0471_006:0035c21": "於相。便知無相也。法身既不離於色相。則知法身",
    "X25n0471_006:0035c22": "為福相成就。似可比類而知。為遣此疑。故經云。",
    "X25n0471_006:0035c23": "[0035c23] 須菩提。於意云何。可以三十二相觀如來不。須菩提",
    "X25n0471_006:0035c24": "言。如是。如是。以三十二相觀如來。佛言。須菩提。若以",
    "X25n0471_006:0036a01": "三十二相觀如來者。轉輪聖王則是如來。須菩提白",
    "X25n0471_006:0036a02": "佛言。世尊。如我解佛所說義。不應以三十二相觀如",
    "X25n0471_006:0036a03": "來。爾時。世尊而說偈言。",
    "X25n0471_006:0036a04": "[0036a04] 若以色見我。以音聲求我。是人行邪道。不能見如來。",
    "X25n0471_006:0036a05": "[0036a05] 唐譯云。佛告善現。於汝意云何。可以諸相具足觀如",
    "X25n0471_006:0036a06": "來不。善現答言。如我解佛所說義。不應以諸相具足",
    "X25n0471_006:0036a07": "觀於如來。佛言。善現。善哉。善哉。如是。如是。如汝所說。",
    "X25n0471_006:0036a08": "不應以諸相具足觀於如來。善現。若以諸相具足觀",
    "X25n0471_006:0036a09": "如來者。轉輪聖王應是如來。是故不應以諸相具足",
    "X25n0471_006:0036a10": "觀於如來。如是應以諸相非相觀於如來。爾時世尊",
    "X25n0471_006:0036a11": "而說偈曰。",
    "X25n0471_006:0036a12": "[0036a12] 諸以色觀我。以音聲尋我。彼生履邪斷。不能當見我。",
    "X25n0471_006:0036a13": "應觀佛法性。即導師法身。法性非所識。故彼不能了。",
    "X25n0471_006:0036a14": "[0036a14] 傅大士頌曰。涅槃含四德。唯我契真常。齊名八自",
    "X25n0471_006:0036a15": "在。獨我最靈長。非色非聲相。心識豈能量。看時不",
    "X25n0471_006:0036a16": "可見。悟理即形彰。",
    "X25n0471_006:0036a17": "[0036a17] 通曰。上言平等法界。無佛無眾生之謂也。如來說",
    "X25n0471_006:0036a18": "凡夫即非凡夫。已無眾生相可得。雖無眾生。豈無",
    "X25n0471_006:0036a19": "如來乎。然諸相即如來所現。所謂無相而相也。諸",
    "X25n0471_006:0036a20": "相即不離法身。所謂相而無相也。既可以無相顯",
    "X25n0471_006:0036a21": "相。亦可以相顯無相。比類而觀。似可以相知佛。不",
    "X25n0471_006:0036a22": "知諸相無性。非真實法體。故不可有比觀。而真實",
    "X25n0471_006:0036a23": "法性。不但離於聲色。亦且遠於知見。將何從而觀",
    "X25n0471_006:0036a24": "之。故知所謂我者。即涅槃四德之我。本非所識。識",
    "X25n0471_006:0036b01": "且不能。安見其有。此併其度眾生之我而無之也。",
    "X25n0471_006:0036b02": "秦譯偈四句。但離聲色之我耳。唐譯後四句。乃離",
    "X25n0471_006:0036b03": "知見之法身也。合而觀之。其義始足。又須菩提言。",
    "X25n0471_006:0036b04": "如是如是。以三十二相觀如來與前所答相左。不",
    "X25n0471_006:0036b05": "知唐譯省之為是。[0036b05] 刊定記曰。於意云何二句。謂可",
    "X25n0471_006:0036b06": "以相比觀無相法身如來否。須菩提言三句。謂法",
    "X25n0471_006:0036b07": "身既流出相身。即由此相知佛證得無相法身。佛",
    "X25n0471_006:0036b08": "言三句。難聖凡不分也。謂輪王亦有此相。應是如",
    "X25n0471_006:0036b09": "來。則色身相不可比知如來矣。且輪王與佛。色相",
    "X25n0471_006:0036b10": "雖同。相之所依。二各有異。佛相即法身所現。王相",
    "X25n0471_006:0036b11": "依業因而生。凡聖雲泥。復何準的。[0036b11] 彌勒菩薩偈曰。",
    "X25n0471_006:0036b12": "非是色身相。可比知如來。諸佛唯法身。轉輪王非",
    "X25n0471_006:0036b13": "佛。非相好果報。依福德成就。而得真法身。方便異",
    "X25n0471_006:0036b14": "相故。[0036b14] 須菩提白佛言四句。悟佛不可以相見也。意",
    "X25n0471_006:0036b15": "云。緣聞依真現假。假不離真。及乎約假求真。真不",
    "X25n0471_006:0036b16": "由假。彼依福德而成就者。是果報身。非真法身。由",
    "X25n0471_006:0036b17": "此言之。福德力但能成是相。而福德力不能得大",
    "X25n0471_006:0036b18": "菩提。佛固不可以相見也。爾時世尊五句。即見聞",
    "X25n0471_006:0036b19": "所不能及也。真如法身。非是識境。離一切相及言",
    "X25n0471_006:0036b20": "說故。但是真智之境。乃能證知。所以色見聲求者。",
    "X25n0471_006:0036b21": "不知佛也。[0036b21] 華嚴云。色身非是佛。音聲亦復然。又云。",
    "X25n0471_006:0036b22": "不了彼真性。是人不見佛。即此謂也。[0036b22] 彌勒菩薩偈",
    "X25n0471_006:0036b23": "曰。唯見色聞聲。是人不知佛。以真如法身。非是識",
    "X25n0471_006:0036b24": "境故。[0036b24] 功德施論曰。以色見我等。其義云何。謂有見",
    "X25n0471_006:0036c01": "光明相好。言見於佛。及有聽受經等文字。言我隨",
    "X25n0471_006:0036c02": "逐而得如來。彼於相好身。及言說身。攀緣修習。為",
    "X25n0471_006:0036c03": "除此見。故曰是人行邪道。不能見如來。色及文字",
    "X25n0471_006:0036c04": "性非真實。於中取著。是邪道故。行於此道。何能見",
    "X25n0471_006:0036c05": "佛。云何見耶。[0036c05] 經云。如來法為身。但應觀法性。法性",
    "X25n0471_006:0036c06": "者。所謂空性。無自性。無生性等。此即諸佛第一義",
    "X25n0471_006:0036c07": "身。若見於此。名為見佛。攀緣法性將非取著。以淨",
    "X25n0471_006:0036c08": "智心。了知法性。法性豈是所了知耶。是故經言。法",
    "X25n0471_006:0036c09": "性非所見。彼亦不能知。如有經言。一切法性。猶如",
    "X25n0471_006:0036c10": "&#x8657;空等。與眾物為所依止。而其體性。非是有物。亦",
    "X25n0471_006:0036c11": "非無物。能於中寂然無知。名為了知。故名為知者。",
    "X25n0471_006:0036c12": "但隨世俗言說故。功德施解後四句極詳。最宜玩",
    "X25n0471_006:0036c13": "味。[0036c13] 昔馬祖在衡嶽山常習坐禪。南嶽讓禪師知是",
    "X25n0471_006:0036c14": "法器。往問曰。大德坐禪。圖甚麼。祖曰。圖作佛。師乃",
    "X25n0471_006:0036c15": "取一磚。於彼庵前石上磨。祖曰。磨作甚麼。師曰。磨",
    "X25n0471_006:0036c16": "作鏡。祖曰。磨磚豈得成鏡。師曰。磨磚既不成鏡。坐",
    "X25n0471_006:0036c17": "禪豈得成佛。祖曰。如何即是。師曰。如牛駕車。若車",
    "X25n0471_006:0036c18": "不行。打車即是。打牛即是。祖無對。師又曰。汝學坐",
    "X25n0471_006:0036c19": "禪。為學坐佛。若學坐禪。禪非坐臥。若學坐佛。佛非",
    "X25n0471_006:0036c20": "定相。於無住法。不應取捨。汝若坐佛。即是殺佛。若",
    "X25n0471_006:0036c21": "執坐相。非達其理。祖聞示誨。如飲醍醐。禮拜問曰。",
    "X25n0471_006:0036c22": "如何用心。即合無相三昧。師曰。汝學心地法門。如",
    "X25n0471_006:0036c23": "下種子。我說法要。譬彼天澤。汝緣合故。當見其道。",
    "X25n0471_006:0036c24": "又問。道非色相。云何能見。師曰。心地法眼。能見乎",
    "X25n0471_006:0037a01": "道。無相三昧。亦復然矣。祖曰。有成壞否。師曰。若以",
    "X25n0471_006:0037a02": "成壞聚散而成道者。非見道也。聽吾偈曰。心地含",
    "X25n0471_006:0037a03": "諸種。遇澤悉皆萌。三昧華無相。何壞復何成。祖蒙",
    "X25n0471_006:0037a04": "開悟。心意超然。[0037a04] 雲門垂語云。人人盡有光明在。看",
    "X25n0471_006:0037a05": "時不見暗昏昏。作麼生是諸人光明。自代云。廚庫",
    "X25n0471_006:0037a06": "三門。又云。好事不如無。雪竇云。自照列孤明。為君",
    "X25n0471_006:0037a07": "通一線。華謝樹無影。看時誰不見。見不見。倒騎牛",
    "X25n0471_006:0037a08": "兮入佛殿。合二則觀之。無相三昧。雖以心地法眼",
    "X25n0471_006:0037a09": "能見。然見而不見。如倒騎牛。乃可觀於如來也。"
}