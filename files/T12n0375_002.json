{
    "T12n0375_002:0611b02": "大般涅槃經卷第二",
    "T12n0375_002:0611b04": "宋代沙門慧嚴等依泥洹經加之",
    "T12n0375_002:0611b05": "純陀品第二",
    "T12n0375_002:0611b06": "爾時，會中有優婆塞，是拘尸那城工巧之子，",
    "T12n0375_002:0611b07": "名曰純陀，與其同類十五人俱。為令世間",
    "T12n0375_002:0611b08": "得善果故，捨身威儀，從座而起。偏袒右",
    "T12n0375_002:0611b09": "肩，右膝著地，合掌向佛，悲感流淚，頂禮佛",
    "T12n0375_002:0611b10": "足而白佛言：「唯願世尊及比丘僧哀受我",
    "T12n0375_002:0611b11": "等最後供養，為度無量諸眾生故。世尊！我",
    "T12n0375_002:0611b12": "等從今無主、無親、無救、無護、無歸、無趣，貧",
    "T12n0375_002:0611b13": "窮飢困，欲從如來求將來食。唯願哀受",
    "T12n0375_002:0611b14": "我等微供，然後涅槃。世尊！譬如剎利，若婆羅",
    "T12n0375_002:0611b15": "門、毘舍、首陀，以貧窮故，遠至他國役力農",
    "T12n0375_002:0611b16": "作。得好調牛，良田平正，無諸沙鹵、惡草、荒",
    "T12n0375_002:0611b17": "穢，唯悕天雨。言調牛者，喻身、口七；良田",
    "T12n0375_002:0611b18": "平正，喻於智慧；除去沙鹵、惡草、荒穢，喻",
    "T12n0375_002:0611b19": "除煩惱。世尊！我今身有調牛、良田、耘除眾",
    "T12n0375_002:0611b20": "穢，唯悕如來甘露法雨。貧四姓者，即我身是，",
    "T12n0375_002:0611b21": "貧於無上法之財寶。唯願哀愍，除斷我等",
    "T12n0375_002:0611b22": "貧窮困苦，拯及無量苦惱眾生。我今所供",
    "T12n0375_002:0611b23": "雖復微少，冀得充足如來大眾。我今無主、",
    "T12n0375_002:0611b24": "無親、無歸，願垂矜愍如羅睺羅。」",
    "T12n0375_002:0611b25": "爾時，世尊——一切種智、無上調御——告純陀曰：「善",
    "T12n0375_002:0611b26": "哉，善哉！我今為汝除斷貧窮，無上法雨雨",
    "T12n0375_002:0611b27": "汝身田，令生法芽。汝今於我欲求壽命、",
    "T12n0375_002:0611b28": "色、力、安樂、無礙辯才，我當施汝常命、色、力、",
    "T12n0375_002:0611b29": "安、無礙辯。何以故？純陀！施食有二，果報",
    "T12n0375_002:0611c01": "無差。何等為二？一者、受已得阿耨多羅三藐",
    "T12n0375_002:0611c02": "三菩提，二者、受已入於涅槃。我今受汝最",
    "T12n0375_002:0611c03": "後供養，令汝具足檀波羅蜜。」爾時，純陀即",
    "T12n0375_002:0611c04": "白佛言：「如佛所說二施果報無差別者，是",
    "T12n0375_002:0611c05": "義不然。何以故？先受施者，煩惱未盡，未",
    "T12n0375_002:0611c06": "得成就一切種智，亦未能令眾生具足檀",
    "T12n0375_002:0611c07": "波羅蜜；後受施者，煩惱已盡，已得成就一",
    "T12n0375_002:0611c08": "切種智，能令眾生普得具足檀波羅蜜。先",
    "T12n0375_002:0611c09": "受施者猶是眾生；後受施者是天中天。先",
    "T12n0375_002:0611c10": "受施者，是雜食身、煩惱之身、是後邊身、是無",
    "T12n0375_002:0611c11": "常身；後受施者，無煩惱身、金剛之身、法身、常",
    "T12n0375_002:0611c12": "身、無邊之身。云何而言二施果報等無差別？",
    "T12n0375_002:0611c13": "先受施者，未能具足檀波羅蜜乃至般若波",
    "T12n0375_002:0611c14": "羅蜜，唯得肉眼，未得佛眼乃至慧眼；後受",
    "T12n0375_002:0611c15": "施者，已得具足檀波羅蜜乃至般若波羅",
    "T12n0375_002:0611c16": "蜜，具足佛眼乃至慧眼。云何而言二施果",
    "T12n0375_002:0611c17": "報等無差別？世尊！先受施者，受已食之，入",
    "T12n0375_002:0611c18": "腹消化，得命、得色、得力、得安、得無礙辯；",
    "T12n0375_002:0611c19": "後受施者，不食、不消，無五事果。云何而言",
    "T12n0375_002:0611c20": "二施果報等無差別？」",
    "T12n0375_002:0611c21": "佛言：「善男子！如來已於無量無邊阿僧祇劫",
    "T12n0375_002:0611c22": "無有食身、煩惱之身，無後邊身，常身、法身、",
    "T12n0375_002:0611c23": "金剛之身。善男子！未見佛性者，名煩惱身、",
    "T12n0375_002:0611c24": "雜食之身，是後邊身。菩薩爾時受飲食已",
    "T12n0375_002:0611c25": "入金剛三昧，此食消已即見佛性，得阿耨",
    "T12n0375_002:0611c26": "多羅三藐三菩提。是故，我言二施果報等無",
    "T12n0375_002:0611c27": "差別。菩薩爾時破壞四魔，今入涅槃亦破",
    "T12n0375_002:0611c28": "四魔。是故，我言二施果報等無差別。菩薩爾",
    "T12n0375_002:0611c29": "時雖不廣說十二部經，先已通達，今入涅",
    "T12n0375_002:0612a01": "槃，廣為眾生分別演說。是故，我言二施果報",
    "T12n0375_002:0612a02": "等無差別。「善男子！如來之身已於無量阿僧",
    "T12n0375_002:0612a03": "祇劫不受飲食，為諸聲聞說言：『先受難陀、",
    "T12n0375_002:0612a04": "難陀波羅二牧牛女所奉乳糜，然後乃得阿",
    "T12n0375_002:0612a05": "耨多羅三藐三菩提。』我實不食。我今普為此",
    "T12n0375_002:0612a06": "會大眾，是故受汝最後所奉，實亦不食。」",
    "T12n0375_002:0612a07": "爾時，大眾聞佛世尊普為大會哀受純陀最",
    "T12n0375_002:0612a08": "後供養，歡喜踊躍，同聲讚言：「善哉，善哉。希有，",
    "T12n0375_002:0612a09": "純陀！汝今立字，名不虛稱。言純陀者，名解",
    "T12n0375_002:0612a10": "妙義。汝今建立如是大義，是故依實從義",
    "T12n0375_002:0612a11": "立名，故名純陀。汝今現世得大名利，德願",
    "T12n0375_002:0612a12": "滿足。甚奇，純陀！生在人中，復得難得無上",
    "T12n0375_002:0612a13": "之利。善哉，純陀！如優曇花世間希有，佛出",
    "T12n0375_002:0612a14": "於世亦復甚難；值佛生信、聞法，復難；佛臨",
    "T12n0375_002:0612a15": "涅槃最後供養，能辦此事復難於是。南無",
    "T12n0375_002:0612a16": "純陀！南無純陀！汝今已具檀波羅蜜。猶如秋",
    "T12n0375_002:0612a17": "月十五日夜，清淨圓滿，無諸雲翳，一切眾生",
    "T12n0375_002:0612a18": "無不瞻仰。汝亦如是，而為我等之所瞻仰。",
    "T12n0375_002:0612a19": "佛已受汝最後供養，令汝具足檀波羅蜜。",
    "T12n0375_002:0612a20": "南無純陀！是故說汝如月盛滿，一切眾生無",
    "T12n0375_002:0612a21": "不瞻仰。南無純陀！雖受人身，心如佛心。汝",
    "T12n0375_002:0612a22": "今純陀真是佛子，如羅睺羅，等無有異。」爾",
    "T12n0375_002:0612a23": "時，大眾即說偈言：",
    "T12n0375_002:0612a24": "「汝雖生人道，　　已超第六天，",
    "T12n0375_002:0612a25": "　我及一切眾，　　今故稽首請。",
    "T12n0375_002:0612a26": "　人中最勝尊，　　今當入涅槃，",
    "T12n0375_002:0612a27": "　汝應愍我等，　　唯願速請佛，",
    "T12n0375_002:0612a28": "　久住於世間，　　利益無量眾，",
    "T12n0375_002:0612a29": "　演說智所讚，　　無上甘露法。",
    "T12n0375_002:0612b01": "　汝若不請佛，　　我命將不全，",
    "T12n0375_002:0612b02": "　是故應見為，　　稽請調御師。」",
    "T12n0375_002:0612b03": "爾時，純陀歡喜踊躍，譬如有人父母卒喪，忽",
    "T12n0375_002:0612b04": "然還活；純陀歡喜亦復如是。復起禮佛而說",
    "T12n0375_002:0612b05": "偈言：",
    "T12n0375_002:0612b06": "「快哉！獲己利，　　善得於人身，",
    "T12n0375_002:0612b07": "　蠲除貪、恚等，　　永離三惡道。",
    "T12n0375_002:0612b08": "　快哉！獲己利，　　遇得金寶聚，",
    "T12n0375_002:0612b09": "　值遇調御師，　　不懼墮畜生。",
    "T12n0375_002:0612b10": "　佛如優曇花，　　值遇生信難；",
    "T12n0375_002:0612b11": "　遇已種善根，　　永滅餓鬼苦，",
    "T12n0375_002:0612b12": "　亦復能損減，　　阿修羅種類。",
    "T12n0375_002:0612b13": "　芥子投針鋒，　　佛出難於是。",
    "T12n0375_002:0612b14": "　我以具足檀，　　度人天生死。",
    "T12n0375_002:0612b15": "　佛不染世法，　　如蓮花處水，",
    "T12n0375_002:0612b16": "　善斷有頂種，　　永度生死流。",
    "T12n0375_002:0612b17": "　生世為人難、　　值佛世亦難，",
    "T12n0375_002:0612b18": "　猶如大海中，　　盲龜遇浮孔。",
    "T12n0375_002:0612b19": "　我今所奉食，　　願得無上報，",
    "T12n0375_002:0612b20": "　一切煩惱結，　　摧破無堅固。",
    "T12n0375_002:0612b21": "　我今於此處，　　不求天人身；",
    "T12n0375_002:0612b22": "　設使得之者，　　心亦不甘樂。",
    "T12n0375_002:0612b23": "　如來受我供，　　歡喜無有量，",
    "T12n0375_002:0612b24": "　猶如伊蘭花，　　出於栴檀香。",
    "T12n0375_002:0612b25": "　我身如伊蘭，　　如來受我供，",
    "T12n0375_002:0612b26": "　如出栴檀香，　　是故我歡喜。",
    "T12n0375_002:0612b27": "　我今得現報，　　最勝上妙處，",
    "T12n0375_002:0612b28": "　釋、梵、諸天等，　　悉來供養我。",
    "T12n0375_002:0612b29": "　一切諸世間，　　悉生大苦惱，",
    "T12n0375_002:0612c01": "　以知佛世尊，　　今欲入涅槃。",
    "T12n0375_002:0612c02": "　高聲唱是言：　　『世間無調御。』",
    "T12n0375_002:0612c03": "　不應捨眾生，　　應視如一子。",
    "T12n0375_002:0612c04": "　如來在僧中，　　演說無上法，",
    "T12n0375_002:0612c05": "　如須彌寶山，　　安處于大海；",
    "T12n0375_002:0612c06": "　佛智能善斷，　　我等無明闇，",
    "T12n0375_002:0612c07": "　猶如虛空中，　　雲起得清涼；",
    "T12n0375_002:0612c08": "　如來能善除，　　一切諸煩惱，",
    "T12n0375_002:0612c09": "　猶如日出時，　　除雲光普照。",
    "T12n0375_002:0612c10": "　是諸眾生等，　　戀慕增悲慟，",
    "T12n0375_002:0612c11": "　悉皆為生死，　　苦水之所漂。",
    "T12n0375_002:0612c12": "　以是故，世尊！　　應長眾生信，",
    "T12n0375_002:0612c13": "　為斷生死苦，　　久住於世間。」",
    "T12n0375_002:0612c14": "佛告純陀：「如是，如是。如汝所說：『佛出世",
    "T12n0375_002:0612c15": "難，如優曇花；值佛生信亦復甚難；佛臨涅",
    "T12n0375_002:0612c16": "槃最後施食能具足檀，倍復甚難。』汝今，純",
    "T12n0375_002:0612c17": "陀！莫大愁苦，應當歡喜，深自慶幸得值最",
    "T12n0375_002:0612c18": "後供養如來，成就具足檀波羅蜜；不應請",
    "T12n0375_002:0612c19": "佛久住於世。汝今當觀諸佛境界悉皆無",
    "T12n0375_002:0612c20": "常；諸行性相亦復如是。」即為純陀而說偈",
    "T12n0375_002:0612c21": "言：",
    "T12n0375_002:0612c22": "「一切諸世間，　　生者皆歸死，",
    "T12n0375_002:0612c23": "　壽命雖無量，　　要必有終盡。",
    "T12n0375_002:0612c24": "　夫盛必有衰、　　合會有別離、",
    "T12n0375_002:0612c25": "　壯年不久停、　　盛色病所侵、",
    "T12n0375_002:0612c26": "　命為死所吞，　　無有法常住。",
    "T12n0375_002:0612c27": "　諸王得自在，　　勢力無等雙，",
    "T12n0375_002:0612c28": "　一切皆遷滅；　　壽命亦如是。",
    "T12n0375_002:0612c29": "　眾苦輪無際，　　流轉無休息，",
    "T12n0375_002:0613a01": "　三界皆無常，　　諸有悉非樂，",
    "T12n0375_002:0613a02": "　有道本性相，　　一切皆空無。",
    "T12n0375_002:0613a03": "　可壞法流轉，　　常有憂患等、",
    "T12n0375_002:0613a04": "　恐怖、諸過惡、　　老、病、死、衰惱，",
    "T12n0375_002:0613a05": "　是諸無有邊，　　易壞怨所侵，",
    "T12n0375_002:0613a06": "　煩惱所纏裹，　　猶如蠶處繭。",
    "T12n0375_002:0613a07": "　何有智慧者，　　而當樂是處？",
    "T12n0375_002:0613a08": "　此身苦所集，　　一切皆不淨，",
    "T12n0375_002:0613a09": "　扼縛、癰瘡等，　　根本無義利；",
    "T12n0375_002:0613a10": "　上至諸天身，　　皆亦復如是。",
    "T12n0375_002:0613a11": "　諸欲皆無常，　　故我不貪著，",
    "T12n0375_002:0613a12": "　離欲善思惟，　　而證真實法。",
    "T12n0375_002:0613a13": "　究竟斷有者，　　今日當涅槃。",
    "T12n0375_002:0613a14": "　我度有彼岸，　　出過一切苦，",
    "T12n0375_002:0613a15": "　是故於今者，　　惟受上妙樂。」",
    "T12n0375_002:0613a16": "爾時，純陀白佛言：「世尊！如是如是，誠如",
    "T12n0375_002:0613a17": "聖教。我今所有智慧微淺，猶如蚊蚋，何能",
    "T12n0375_002:0613a18": "思議如來涅槃深奧之義？世尊！我今已與諸",
    "T12n0375_002:0613a19": "大龍象菩薩摩訶薩——斷諸結漏——文殊師利法",
    "T12n0375_002:0613a20": "王子等。世尊！譬如幼年初得出家，雖未具",
    "T12n0375_002:0613a21": "戒即墮僧數。我亦如是，以佛、菩薩神通力",
    "T12n0375_002:0613a22": "故，得在如是大菩薩數。是故，我今欲令如",
    "T12n0375_002:0613a23": "來久住於世，不入涅槃。譬如飢人終無變",
    "T12n0375_002:0613a24": "吐。唯願世尊亦復如是，常住於世，不入",
    "T12n0375_002:0613a25": "涅槃。」",
    "T12n0375_002:0613a26": "爾時，文殊師利法王子告純陀言：「純陀！汝",
    "T12n0375_002:0613a27": "今不應發如是言：『欲使如來常住於世，",
    "T12n0375_002:0613a28": "不般涅槃，如彼飢人無有變吐。』汝今當觀",
    "T12n0375_002:0613a29": "諸行性相，如是觀行具空三昧，欲求正法",
    "T12n0375_002:0613b01": "應如是學。」純陀問言：「文殊師利！夫如來者，",
    "T12n0375_002:0613b02": "天上人中最尊、最勝。如是如來豈是行耶？若",
    "T12n0375_002:0613b03": "是行者，為生滅法。譬如水泡，速起、速滅，往來",
    "T12n0375_002:0613b04": "流轉猶如車輪；一切諸行亦復如是。我聞",
    "T12n0375_002:0613b05": "諸天壽命極長。云何世尊是天中天，壽命更",
    "T12n0375_002:0613b06": "促，不滿百年？如聚落主勢得自在，以自在",
    "T12n0375_002:0613b07": "力能制他人。是人福盡，其後貧賤，人所輕",
    "T12n0375_002:0613b08": "蔑，為他策使。所以者何？失勢力故。世尊亦",
    "T12n0375_002:0613b09": "爾，同於諸行。同諸行者，則不得稱為天",
    "T12n0375_002:0613b10": "中天。何以故？諸行即是生死法故。是故，文",
    "T12n0375_002:0613b11": "殊！勿觀如來同於諸行。",
    "T12n0375_002:0613b12": "「復次，文殊！為知而說、不知而說，而言：『如來",
    "T12n0375_002:0613b13": "同於諸行』？設使如來同諸行者，則不得言：",
    "T12n0375_002:0613b14": "『於三界中為天中天、自在法王。』譬如人王",
    "T12n0375_002:0613b15": "有大力士，其力當千，更無有能降伏之者，",
    "T12n0375_002:0613b16": "故稱此士一人當千。如是力士王所愛念，",
    "T12n0375_002:0613b17": "偏賜爵祿、封賞自然，所以得稱當千人者。",
    "T12n0375_002:0613b18": "是人未必力敵於千，但以種種伎藝所能",
    "T12n0375_002:0613b19": "能勝千故，故稱當千。如來亦爾，降煩惱魔、",
    "T12n0375_002:0613b20": "陰魔、天魔、死魔，是故，如來名三界尊。如彼",
    "T12n0375_002:0613b21": "力士一人當千，以是因緣成就具足種種",
    "T12n0375_002:0613b22": "無量真實功德，故稱如來、應、正遍知。文殊",
    "T12n0375_002:0613b23": "師利！汝今不應憶想分別，以如來法同於",
    "T12n0375_002:0613b24": "諸行。譬如巨富長者生子，相師占之有短",
    "T12n0375_002:0613b25": "壽相。父母聞已，知其不任紹繼家嗣，不復",
    "T12n0375_002:0613b26": "愛重，視之如草。夫短壽者，不為沙門、婆羅",
    "T12n0375_002:0613b27": "門等男女大小之所敬念。若使如來同諸",
    "T12n0375_002:0613b28": "行者，亦復不為一切世間人天眾生之所",
    "T12n0375_002:0613b29": "奉敬，如來所說不變不異真實之法亦無受",
    "T12n0375_002:0613c01": "者。是故，文殊！不應說言：『如來同於一切諸",
    "T12n0375_002:0613c02": "行。』",
    "T12n0375_002:0613c03": "「復次，文殊！譬如貧女，無有居家救護之者，",
    "T12n0375_002:0613c04": "加復病苦、飢渴所逼，遊行乞匃。止他客舍",
    "T12n0375_002:0613c05": "寄生一子，是客舍主驅逐令去。携抱是兒",
    "T12n0375_002:0613c06": "欲至他國，於其中路遇惡風雨，寒苦並至，",
    "T12n0375_002:0613c07": "多為蚊、虻、蜂螫、毒蟲之所唼食。經由恒河，",
    "T12n0375_002:0613c08": "抱兒而渡，其水漂疾而不放捨，於是母子",
    "T12n0375_002:0613c09": "遂共俱沒。如是女人慈念功德，命終之後生",
    "T12n0375_002:0613c10": "於梵天。文殊師利！若有善男子欲護正法，",
    "T12n0375_002:0613c11": "勿說：『如來同於諸行、不同諸行。』唯當自責：",
    "T12n0375_002:0613c12": "『我今愚癡、未有慧眼，如來正法不可思議。』是",
    "T12n0375_002:0613c13": "故，不應宣說：『如來定是有為、定是無為。』若正",
    "T12n0375_002:0613c14": "見者，應說：『如來定是無為。』何以故？能為眾",
    "T12n0375_002:0613c15": "生生善法故、生憐愍故。如彼貧女在於",
    "T12n0375_002:0613c16": "恒河為愛念子而捨身命。「善男子！護法菩",
    "T12n0375_002:0613c17": "薩亦應如是，寧捨身命，不說：『如來同於",
    "T12n0375_002:0613c18": "有為。』當言：『如來同於無為。』以說如來同無",
    "T12n0375_002:0613c19": "為故，得阿耨多羅三藐三菩提，如彼女人",
    "T12n0375_002:0613c20": "得生梵天。何以故？以護法故。云何護法？",
    "T12n0375_002:0613c21": "所謂說言：『如來同於無為。』善男子！如是之",
    "T12n0375_002:0613c22": "人，雖不求解脫，解脫自至，如彼貧女不求",
    "T12n0375_002:0613c23": "梵天，梵天自應。「文殊師利！如人遠行，中路疲",
    "T12n0375_002:0613c24": "極，寄止他舍。臥寐之中，其室忽然大火卒起。",
    "T12n0375_002:0613c25": "即時驚寤，尋自思惟：『我於今者定死不疑。』",
    "T12n0375_002:0613c26": "具慚愧故，以衣纏身，即便命終生忉利天。",
    "T12n0375_002:0613c27": "從是已後滿八十返作大梵王、滿百千世",
    "T12n0375_002:0613c28": "生於人中為轉輪王，是人不復生三惡趣，",
    "T12n0375_002:0613c29": "展轉常生安樂之處。以是緣故，文殊師利！",
    "T12n0375_002:0614a01": "若善男子有慚愧者，不應觀佛同於諸行。",
    "T12n0375_002:0614a02": "「文殊師利！外道邪見可說如來同於有為，",
    "T12n0375_002:0614a03": "持戒比丘不應如是於如來所生有為想。",
    "T12n0375_002:0614a04": "若言如來是有為者，即是妄語，當知是人",
    "T12n0375_002:0614a05": "死入地獄，如人自處於己舍宅。「文殊師利！",
    "T12n0375_002:0614a06": "如來真實是無為法，不應復言是有為也。",
    "T12n0375_002:0614a07": "汝從今日於生死中，應捨無知、求於正",
    "T12n0375_002:0614a08": "智，當知如來即是無為。若能如是觀如來",
    "T12n0375_002:0614a09": "者，具足當得三十二相，疾成阿耨多羅三",
    "T12n0375_002:0614a10": "藐三菩提。」爾時，文殊師利法王子讚純陀言：",
    "T12n0375_002:0614a11": "「善哉，善哉。善男子！汝今已作長壽因緣，能",
    "T12n0375_002:0614a12": "知如來是常住法、不變異法、無為之法。汝今",
    "T12n0375_002:0614a13": "如是善覆如來有為之相。如被火人為慚",
    "T12n0375_002:0614a14": "愧故以衣覆身，以是善心生忉利天，復",
    "T12n0375_002:0614a15": "為梵王、轉輪聖王，不至惡趣，常受安樂。",
    "T12n0375_002:0614a16": "汝亦如是，善覆如來有為相故，於未來世",
    "T12n0375_002:0614a17": "必定當得三十二相、八十種好，具足十八不",
    "T12n0375_002:0614a18": "共之法，無量壽命，不在生死，常受安樂，不",
    "T12n0375_002:0614a19": "久得成應正遍知。「純陀！如來次後自當廣",
    "T12n0375_002:0614a20": "說，我之與汝，俱亦當覆如來有為。有為、無",
    "T12n0375_002:0614a21": "為且共置之，汝可隨時速施飯食，如是施",
    "T12n0375_002:0614a22": "者諸施中最。若比丘、比丘尼、優婆塞、優婆夷",
    "T12n0375_002:0614a23": "遠行疲極，所須之物應當清淨，隨時給與，",
    "T12n0375_002:0614a24": "如是速施即是具足檀波羅蜜根本種子。純",
    "T12n0375_002:0614a25": "陀！若有最後施佛及僧——若多、若少，若足、不足——",
    "T12n0375_002:0614a26": "宜速及時，如來正爾當般涅槃。」純陀答",
    "T12n0375_002:0614a27": "言：「文殊師利！汝今何故貪為此食，而言多、",
    "T12n0375_002:0614a28": "少、足與不足，令我時施？文殊師利！如來昔",
    "T12n0375_002:0614a29": "日苦行六年尚自支持，況於今日須臾間耶？",
    "T12n0375_002:0614b01": "文殊師利！汝今實謂如來正覺受斯食耶？然",
    "T12n0375_002:0614b02": "我定知：如來身者即是法身，非為食身。」爾時，",
    "T12n0375_002:0614b03": "佛告文殊師利：「如是如是，如純陀言。善哉，",
    "T12n0375_002:0614b04": "純陀！汝已成就微妙大智，善入甚深大乘經",
    "T12n0375_002:0614b05": "典。」文殊師利語純陀言：「汝謂如來是無為",
    "T12n0375_002:0614b06": "者，如來之身即是長壽。若作是知，佛所悅可。」",
    "T12n0375_002:0614b07": "純陀答言：「如來非獨悅可於我，亦復悅可一",
    "T12n0375_002:0614b08": "切眾生。」文殊師利言：「如來於汝及以我等一",
    "T12n0375_002:0614b09": "切眾生皆悉悅可。」純陀答言：「汝不應言：『如",
    "T12n0375_002:0614b10": "來悅可。』夫悅可者，則是倒想；若有倒想則是",
    "T12n0375_002:0614b11": "生死；有生死者，即有為法。是故，文殊！勿謂",
    "T12n0375_002:0614b12": "如來是有為也。若言如來是有為者，我與",
    "T12n0375_002:0614b13": "仁者俱行顛倒。文殊師利！如來無有愛念",
    "T12n0375_002:0614b14": "之想。夫愛念者，如彼乳牛愛念其子，雖復",
    "T12n0375_002:0614b15": "飢渴，行求水草若足、不足，忽然還歸。諸佛世",
    "T12n0375_002:0614b16": "尊無有是念，等視一切如羅睺羅，如是念",
    "T12n0375_002:0614b17": "者即是諸佛智慧境界。文殊師利！譬如國王",
    "T12n0375_002:0614b18": "調御駕駟，欲馳驢乘令及之者，無有是",
    "T12n0375_002:0614b19": "處。我與仁者亦復如是，欲盡如來微密深",
    "T12n0375_002:0614b20": "奧亦無是處。文殊師利！如金翅鳥，飛昇虛",
    "T12n0375_002:0614b21": "空無量由旬下觀大海，悉見水性——魚、鼈、黿、",
    "T12n0375_002:0614b22": "鼉、龜、龍之屬——及見己影，如於明鏡見諸色",
    "T12n0375_002:0614b23": "像，凡夫少智不能籌量如是所見。我與仁",
    "T12n0375_002:0614b24": "者亦復如是，不能籌量如來智慧。」文殊師",
    "T12n0375_002:0614b25": "利語純陀言：「如是如是，如汝所說。我於",
    "T12n0375_002:0614b26": "此事非為不達，直欲試汝諸菩薩事。」",
    "T12n0375_002:0614b27": "爾時，世尊從其面門出種種光，其光明曜",
    "T12n0375_002:0614b28": "照文殊身。文殊師利遇斯光已，即知是事，",
    "T12n0375_002:0614b29": "尋告純陀：「如來今者現是瑞相，不久必當",
    "T12n0375_002:0614c01": "入於涅槃。汝先所設最後供養宜時奉獻",
    "T12n0375_002:0614c02": "佛及大眾。純陀當知：如來放是種種光明",
    "T12n0375_002:0614c03": "非無因緣。」純陀聞已，悲塞默然。佛告純陀：",
    "T12n0375_002:0614c04": "「汝所奉施佛及大眾今正是時，如來正爾",
    "T12n0375_002:0614c05": "當般涅槃。」第二、第三亦復如是。爾時，純陀",
    "T12n0375_002:0614c06": "聞佛語已，舉聲啼哭，悲咽而言：「苦哉，苦",
    "T12n0375_002:0614c07": "哉。世間虛空。」復白大眾：「我等今者一切當共",
    "T12n0375_002:0614c08": "五體投地，同聲勸佛莫般涅槃。」爾時，世尊復",
    "T12n0375_002:0614c09": "告純陀：「莫大啼哭、自亂其心，當觀是身猶",
    "T12n0375_002:0614c10": "如芭蕉、熱時之炎、水泡、幻化、乾闥婆城、坏器、",
    "T12n0375_002:0614c11": "電光，亦如畫水、臨死之囚、熟果、段肉，如織",
    "T12n0375_002:0614c12": "經盡、如碓上下。當觀諸行猶雜毒食，有為",
    "T12n0375_002:0614c13": "之法多諸過患。」於是純陀復白佛言：「如來",
    "T12n0375_002:0614c14": "不欲久住於世，我當云何而不啼泣？苦哉，",
    "T12n0375_002:0614c15": "苦哉。世間虛空。唯願世尊憐愍我等及",
    "T12n0375_002:0614c16": "諸眾生，久住於世，勿般涅槃。」佛告純陀：「汝",
    "T12n0375_002:0614c17": "今不應發如是言：『哀愍我故，久住於世。』",
    "T12n0375_002:0614c18": "我以哀愍汝及一切，是故今日欲入涅槃。",
    "T12n0375_002:0614c19": "何以故？諸佛法爾，有為亦然。是故，諸佛而說",
    "T12n0375_002:0614c20": "是偈：",
    "T12n0375_002:0614c21": "「『有為之法，　　其性無常。　　生已不住，",
    "T12n0375_002:0614c22": "　　寂滅為樂。』",
    "T12n0375_002:0614c23": "「純陀！汝今當觀一切行雜，諸法無我、無常、不",
    "T12n0375_002:0614c24": "住，此身多有無量過患，猶如水泡。是故，汝",
    "T12n0375_002:0614c25": "今不應啼泣。」爾時，純陀復白佛言：「如是如",
    "T12n0375_002:0614c26": "是，誠如尊教。雖知如來方便示現入於涅",
    "T12n0375_002:0614c27": "槃，而我不能不懷憂惱；覆自思惟，復生",
    "T12n0375_002:0614c28": "慶悅。」佛讚純陀：「善哉，善哉。能知如來示同",
    "T12n0375_002:0614c29": "眾生方便涅槃。純陀！汝今當聽：如娑羅娑",
    "T12n0375_002:0615a01": "鳥，春陽之月皆共集彼阿耨達池；諸佛亦爾，",
    "T12n0375_002:0615a02": "皆至是處。純陀！汝今不應思惟諸佛長壽、",
    "T12n0375_002:0615a03": "短壽，一切諸法皆如幻相，如來在中以方便",
    "T12n0375_002:0615a04": "力無所染著。何以故？諸佛法爾。純陀！我今",
    "T12n0375_002:0615a05": "受汝所獻供養，為欲令汝度脫生死諸有",
    "T12n0375_002:0615a06": "漏故。若諸人天於此最後供養我者，悉",
    "T12n0375_002:0615a07": "皆當得不動果報，常受安樂。何以故？我是",
    "T12n0375_002:0615a08": "眾生良福田故。汝若復欲為諸眾生作福",
    "T12n0375_002:0615a09": "田者，速辦所施，不宜久停。」爾時，純陀為諸",
    "T12n0375_002:0615a10": "眾生得度脫故，低頭飲淚而白佛言：「善哉，",
    "T12n0375_002:0615a11": "世尊！我若堪任為福田時則能了知如來",
    "T12n0375_002:0615a12": "涅槃及非涅槃。我等今者及諸聲聞、緣覺，智",
    "T12n0375_002:0615a13": "慧猶如蚊蚋、實不能量如來涅槃及非涅",
    "T12n0375_002:0615a14": "槃。」爾時，純陀及其眷屬愁憂啼泣，圍遶如來，",
    "T12n0375_002:0615a15": "燒香散華，盡心敬奉，尋與文殊從座而去，",
    "T12n0375_002:0615a16": "供辦食具。",
    "T12n0375_002:0615a17": "大般涅槃經哀歎品第三",
    "T12n0375_002:0615a18": "純陀去已，未久之頃，是時此地六種震動，乃",
    "T12n0375_002:0615a19": "至梵世亦復如是。地動有二：或有地動、或",
    "T12n0375_002:0615a20": "大地動。小動者，名為地動；大動者，名大地",
    "T12n0375_002:0615a21": "動。有小聲者，名曰地動；有大聲者，名大地",
    "T12n0375_002:0615a22": "動。獨地動者，名曰地動；山、林、河、海，一切動者，",
    "T12n0375_002:0615a23": "名大地動。一向動者，名曰地動；周迴旋轉，",
    "T12n0375_002:0615a24": "名大地動。動，名地動；動時能令眾生心動，",
    "T12n0375_002:0615a25": "名大地動。菩薩初從兜率天下閻浮提時，",
    "T12n0375_002:0615a26": "名大地動；從初生、出家、成阿耨多羅三藐",
    "T12n0375_002:0615a27": "三菩提、轉於法輪及般涅槃，名大地動。今",
    "T12n0375_002:0615a28": "日如來將入涅槃，是故，此地如是大動。時",
    "T12n0375_002:0615a29": "諸天、龍、乾闥婆、阿修羅、迦樓羅、緊那羅、摩睺羅",
    "T12n0375_002:0615b01": "伽、人及非人聞是語已，身毛皆竪，同聲哀泣",
    "T12n0375_002:0615b02": "而說偈言：",
    "T12n0375_002:0615b03": "「稽首調御師，　　我等今勸請，",
    "T12n0375_002:0615b04": "　遠離於人仙，　　永無有救護。",
    "T12n0375_002:0615b05": "　今見佛涅槃，　　我等沒苦海，",
    "T12n0375_002:0615b06": "　悲戀懷憂惱，　　如犢失其母。",
    "T12n0375_002:0615b07": "　貧窮無救護，　　猶如困病人，",
    "T12n0375_002:0615b08": "　無醫隨自心，　　食所不應食。",
    "T12n0375_002:0615b09": "　眾生煩惱病，　　常為諸見害，",
    "T12n0375_002:0615b10": "　遠離法醫王，　　服食邪毒藥。",
    "T12n0375_002:0615b11": "　是故佛世尊，　　不應見遺捨。",
    "T12n0375_002:0615b12": "　如國無君主，　　人民皆飢饉；",
    "T12n0375_002:0615b13": "　我等亦如是，　　失蔭及法味。",
    "T12n0375_002:0615b14": "　今聞佛涅槃，　　我等心迷亂，",
    "T12n0375_002:0615b15": "　如彼大地動，　　迷失於諸方。",
    "T12n0375_002:0615b16": "　大仙入涅槃，　　佛日墜於地，",
    "T12n0375_002:0615b17": "　法水悉枯涸，　　我等定當死。",
    "T12n0375_002:0615b18": "　如來般涅槃，　　眾生極苦惱，",
    "T12n0375_002:0615b19": "　譬如長者子，　　新喪於父母。",
    "T12n0375_002:0615b20": "　如來入涅槃，　　如其不還者，",
    "T12n0375_002:0615b21": "　我等及眾生，　　悉無有救護。",
    "T12n0375_002:0615b22": "　如來入涅槃，　　乃至諸畜生，",
    "T12n0375_002:0615b23": "　一切皆愁怖，　　苦惱焦其心。",
    "T12n0375_002:0615b24": "　我等於今日，　　云何不愁惱？",
    "T12n0375_002:0615b25": "　如來見放捨，　　猶如棄涕唾。",
    "T12n0375_002:0615b26": "　譬如日初出，　　光明甚暉炎，",
    "T12n0375_002:0615b27": "　既能還自照，　　亦滅一切闇。",
    "T12n0375_002:0615b28": "　如來神通光，　　能除我苦惱，",
    "T12n0375_002:0615b29": "　處在大眾中，　　譬如須彌山。",
    "T12n0375_002:0615c01": "「世尊！譬如國王，生育諸子，形貌端正，心常愛",
    "T12n0375_002:0615c02": "念。先教伎藝，悉令通利，然後棄之，付旃陀",
    "T12n0375_002:0615c03": "羅。世尊！我等今日為法王子，蒙佛教誨以",
    "T12n0375_002:0615c04": "具正見，願莫放捨，如其放捨則同王子。唯",
    "T12n0375_002:0615c05": "願久住，不入涅槃。世尊！譬如有人善學諸",
    "T12n0375_002:0615c06": "論，復於此論而生怖畏。如來亦爾，通達諸",
    "T12n0375_002:0615c07": "法而於諸法復生怖畏。若使如來久住於",
    "T12n0375_002:0615c08": "世，說甘露味充足一切，如是，眾生則不復",
    "T12n0375_002:0615c09": "畏、墮於地獄。「世尊！譬如有人初學作務，為",
    "T12n0375_002:0615c10": "官所收，閉之囹圄。有人問之：『汝受何事？』答",
    "T12n0375_002:0615c11": "曰：『我今受大憂苦。』若其得脫則得安樂。世",
    "T12n0375_002:0615c12": "尊亦爾，為我等故修諸苦行，我等今者猶",
    "T12n0375_002:0615c13": "未得免生死苦惱，云何如來得受安樂？",
    "T12n0375_002:0615c14": "「世尊！譬如醫王善解方藥，偏以祕方教授",
    "T12n0375_002:0615c15": "其子，不教其餘外受學者。如來亦爾，獨以",
    "T12n0375_002:0615c16": "甚深祕密之藏偏教文殊，遺棄我等，不見",
    "T12n0375_002:0615c17": "顧愍。如來於法應無祕悋。如彼醫王偏",
    "T12n0375_002:0615c18": "教其子、不教外來諸受學者，彼醫所以不",
    "T12n0375_002:0615c19": "能普教，情存勝負故有祕惜。如來之心終",
    "T12n0375_002:0615c20": "無勝負，何故如是不見教誨？唯願久住，",
    "T12n0375_002:0615c21": "莫般涅槃。「世尊！譬如老、少、病苦之人，捨遠",
    "T12n0375_002:0615c22": "夷塗而行險道，險道多難，備受眾苦。更有",
    "T12n0375_002:0615c23": "異人見而愍之，即便示以平坦好路。世尊！",
    "T12n0375_002:0615c24": "我亦如是。所言少者，喻未增長法身之",
    "T12n0375_002:0615c25": "人；所言老者，喻重煩惱；所言病者，譬未",
    "T12n0375_002:0615c26": "脫生死；所言險道者，喻二十五有。唯願",
    "T12n0375_002:0615c27": "如來示導我等甘露正道，久住於世，勿入",
    "T12n0375_002:0615c28": "涅槃。」爾時，世尊告諸比丘：「汝等比丘莫如",
    "T12n0375_002:0615c29": "凡夫、諸天人等愁憂啼哭，當勤精進，繫心正",
    "T12n0375_002:0616a01": "念。」時諸天、人、阿修羅等，聞佛所說，止不啼",
    "T12n0375_002:0616a02": "哭，猶如有人喪其愛子，殯送已訖，抑止不",
    "T12n0375_002:0616a03": "哭。爾時，世尊為諸大眾說是偈言：",
    "T12n0375_002:0616a04": "「汝等當開意，　　不應大愁苦，",
    "T12n0375_002:0616a05": "　諸佛法皆爾，　　是故當默然。",
    "T12n0375_002:0616a06": "　樂不放逸行，　　守心正憶念，",
    "T12n0375_002:0616a07": "　遠離諸非法，　　自慰受歡樂。",
    "T12n0375_002:0616a08": "「復次，比丘！若有疑惑，今皆當問。若空、不空，",
    "T12n0375_002:0616a09": "若常、無常，若苦、不苦，若依、非依，若去、不去，若",
    "T12n0375_002:0616a10": "歸、非歸，若恒、非恒，若斷、若常，若眾生、非眾生，",
    "T12n0375_002:0616a11": "若有、若無，若實、不實，若真、不真，若滅、不滅，若",
    "T12n0375_002:0616a12": "密、不密，若二、不二，如是等種種法中有所",
    "T12n0375_002:0616a13": "疑者，今應諮問，我當隨順為汝斷之，亦當",
    "T12n0375_002:0616a14": "為汝先說甘露，然後乃當入於涅槃。「諸比",
    "T12n0375_002:0616a15": "丘！佛出世難，人身難得；值佛生信，是事亦",
    "T12n0375_002:0616a16": "難；能忍難忍，是亦復難；成就禁戒，具足無",
    "T12n0375_002:0616a17": "缺，得阿羅漢果，是事亦難，如求金沙、優曇",
    "T12n0375_002:0616a18": "鉢花。汝諸比丘！離於八難得人身難，汝",
    "T12n0375_002:0616a19": "等遇我不應空過。我於往昔種種苦行，今",
    "T12n0375_002:0616a20": "得如是無上方便。為汝等故，無量劫中捨",
    "T12n0375_002:0616a21": "身、手、足、頭、目、髓、腦。是故，汝等不應放逸。「汝等",
    "T12n0375_002:0616a22": "比丘！云何莊嚴正法寶城？具足種種功德珍",
    "T12n0375_002:0616a23": "寶，戒、定、智慧以為牆塹。汝今遇是佛法寶",
    "T12n0375_002:0616a24": "城，不應取此虛偽之物。譬如商主遇真寶",
    "T12n0375_002:0616a25": "城，取諸瓦礫而便還家。汝亦如是，值遇寶",
    "T12n0375_002:0616a26": "城取虛偽物。「汝諸比丘勿以下心而生知",
    "T12n0375_002:0616a27": "足，汝等今者雖得出家，於此大乘不生貪",
    "T12n0375_002:0616a28": "慕。汝諸比丘身雖得服袈裟染衣，心猶未",
    "T12n0375_002:0616a29": "染大乘淨法。汝諸比丘雖行乞食經歷多",
    "T12n0375_002:0616b01": "處，初未曾求大乘法食。汝諸比丘雖除鬚",
    "T12n0375_002:0616b02": "髮，未為正法除諸結使。「汝諸比丘！今當真",
    "T12n0375_002:0616b03": "實教勅汝等。我今現在，大眾和合，如來法",
    "T12n0375_002:0616b04": "性真實不倒。是故，汝等應當精進攝心，勇",
    "T12n0375_002:0616b05": "猛摧諸結使。十力慧日既潛沒已，汝等當",
    "T12n0375_002:0616b06": "為無明所覆。諸比丘！譬如大地，諸山、藥草",
    "T12n0375_002:0616b07": "為眾生用。我法亦爾，出生妙善甘露法味，",
    "T12n0375_002:0616b08": "而為眾生種種煩惱病之良藥。我今當令",
    "T12n0375_002:0616b09": "一切眾生及我諸子四部之眾，悉皆安住祕",
    "T12n0375_002:0616b10": "密藏中；我亦復當安住是中，入於涅槃。何",
    "T12n0375_002:0616b11": "等名為祕密之藏？猶如伊字，三點若並則",
    "T12n0375_002:0616b12": "不成伊，縱亦不成；如摩醯首羅面上三目",
    "T12n0375_002:0616b13": "乃得成伊，三點若別亦不得成。我亦如是，",
    "T12n0375_002:0616b14": "解脫之法亦非涅槃、如來之身亦非涅槃、摩",
    "T12n0375_002:0616b15": "訶般若亦非涅槃、三法各異亦非涅槃。我今",
    "T12n0375_002:0616b16": "安住如是三法，為眾生故名入涅槃，如",
    "T12n0375_002:0616b17": "世伊字。」",
    "T12n0375_002:0616b18": "爾時，諸比丘聞佛世尊定當涅槃，皆悉憂愁，",
    "T12n0375_002:0616b19": "身毛為竪，涕淚交流，稽首佛足，遶無量匝",
    "T12n0375_002:0616b20": "白佛言：「世尊！快說無常苦、空、無我。世尊！譬",
    "T12n0375_002:0616b21": "如一切眾生跡中，象跡為上。是無常想亦復",
    "T12n0375_002:0616b22": "如是，於諸想中最為第一。若有精勤修習",
    "T12n0375_002:0616b23": "之者，能除一切欲界貪愛、色無色愛、無明、憍",
    "T12n0375_002:0616b24": "慢及無常想。世尊！如來若離無常想者，今則",
    "T12n0375_002:0616b25": "不應入於涅槃；若不離者，云何說言修無",
    "T12n0375_002:0616b26": "常想，離三界愛、無明、憍慢及無常想？「世尊！譬",
    "T12n0375_002:0616b27": "如農夫於秋月時深耕其地能除穢草。是",
    "T12n0375_002:0616b28": "無常想亦復如是，能除一切欲界貪愛、色無",
    "T12n0375_002:0616b29": "色愛、無明、憍慢及無常想。世尊！譬如耕田，秋",
    "T12n0375_002:0616c01": "耕為上；如諸跡中，象跡為勝；於諸想中，無",
    "T12n0375_002:0616c02": "常為最。世尊！譬如帝王知命將終，恩赦天",
    "T12n0375_002:0616c03": "下獄囚繫閉悉令得脫，然後捨命。如來今",
    "T12n0375_002:0616c04": "者亦應如是度諸眾生一切無知、無明繫閉，",
    "T12n0375_002:0616c05": "皆令解脫，然後涅槃。我等今者皆未得度，",
    "T12n0375_002:0616c06": "云何如來便欲放捨，入於涅槃？「世尊！譬如",
    "T12n0375_002:0616c07": "有人為鬼所持，遇良呪師以呪力故便得",
    "T12n0375_002:0616c08": "除差。如來亦爾，為諸聲聞除無明鬼，令得",
    "T12n0375_002:0616c09": "安住摩訶般若、解脫等法，如世伊字。「世尊！",
    "T12n0375_002:0616c10": "譬如香象為人所縛，雖有良師，不能禁",
    "T12n0375_002:0616c11": "制，頓絕羈鎖，自恣而去。我未如是脫五十",
    "T12n0375_002:0616c12": "七煩惱繫縛，云何如來便欲放捨，入於涅槃？",
    "T12n0375_002:0616c13": "「世尊！如人病瘧，值遇良醫，所苦得除。我亦",
    "T12n0375_002:0616c14": "如是，多諸患苦、邪命、熱病。雖遇如來，病未",
    "T12n0375_002:0616c15": "除愈，未得無上安隱常樂。云何如來便欲",
    "T12n0375_002:0616c16": "放捨，入於涅槃。「世尊！譬如醉人不自覺知，",
    "T12n0375_002:0616c17": "不識親踈、母女、姊妹，迷荒婬亂，言語放逸，臥",
    "T12n0375_002:0616c18": "不淨中。時有良師與藥令服。服已即吐，還",
    "T12n0375_002:0616c19": "自憶識，心懷慚愧，深自剋責：『酒為不善諸",
    "T12n0375_002:0616c20": "惡根本，若能除斷則遠眾罪。』世尊！我亦如",
    "T12n0375_002:0616c21": "是，往昔已來輪轉生死，情色所醉，貪嗜五",
    "T12n0375_002:0616c22": "欲，非母母想、非姊姊想、非女女想、於非眾",
    "T12n0375_002:0616c23": "生生眾生想，是故輪轉受生死苦，如彼醉",
    "T12n0375_002:0616c24": "人臥不淨中。如來今當施我法藥，令我還",
    "T12n0375_002:0616c25": "吐煩惱惡酒。而我未得醒寤之心，云何如",
    "T12n0375_002:0616c26": "來便欲放捨，入於涅槃？「世尊！譬如有人歎",
    "T12n0375_002:0616c27": "芭蕉樹以為堅實，無有是處。世尊！眾生亦",
    "T12n0375_002:0616c28": "爾，若歎我、人、眾生、壽命、養育、知見、作者、受者",
    "T12n0375_002:0616c29": "是真實者，亦無是處。我等如是修無我想。",
    "T12n0375_002:0617a01": "「世尊！譬如漿滓無所復用；是身亦爾，無我、",
    "T12n0375_002:0617a02": "無主。世尊！如七葉花無有香氣；是身亦爾，",
    "T12n0375_002:0617a03": "無我、無主。我等如是，心常修習無我之想。如",
    "T12n0375_002:0617a04": "佛所說：『一切諸法無我、我所，汝諸比丘應",
    "T12n0375_002:0617a05": "當修習。如是修已則除我慢，離我慢已便",
    "T12n0375_002:0617a06": "入涅槃。』世尊！譬如鳥跡，空中現者無有是",
    "T12n0375_002:0617a07": "處。有能修習無我想者而有諸見，亦無是",
    "T12n0375_002:0617a08": "處。」爾時，世尊讚諸比丘：「善哉，善哉。汝等善能",
    "T12n0375_002:0617a09": "修無我想。」時諸比丘即白佛言：「世尊！我等",
    "T12n0375_002:0617a10": "不但修無我想，亦更修習其餘諸想，所謂",
    "T12n0375_002:0617a11": "苦想、無常等想。世尊！譬如人醉，其心眩亂，",
    "T12n0375_002:0617a12": "見諸山川、城廓、宮殿、日月星辰皆悉迴轉。",
    "T12n0375_002:0617a13": "世尊！若有不修苦、無常想、無我等想，如是",
    "T12n0375_002:0617a14": "之人不名為聖，多諸放逸，流轉生死。世尊！",
    "T12n0375_002:0617a15": "以是因緣，我等善修如是諸想。」",
    "T12n0375_002:0617a16": "爾時，佛告諸比丘言：「諦聽諦聽！汝向所引",
    "T12n0375_002:0617a17": "醉人喻者，但知文字，未達其義。何等為",
    "T12n0375_002:0617a18": "義？如彼醉人見上日月，實非迴轉，生迴轉",
    "T12n0375_002:0617a19": "想。眾生亦爾，為諸煩惱、無明所覆，生顛倒",
    "T12n0375_002:0617a20": "心，我計無我、常計無常、淨計不淨、樂計為",
    "T12n0375_002:0617a21": "苦。以為煩惱之所覆故，雖生此想，不達",
    "T12n0375_002:0617a22": "其義，如彼醉人於非轉處而生轉想。我者，",
    "T12n0375_002:0617a23": "即是佛義；常者是法身義；樂者是涅槃義；淨",
    "T12n0375_002:0617a24": "者是法義。「汝等比丘！云何而言有我想者",
    "T12n0375_002:0617a25": "憍慢、貢高、流轉生死？汝等若言：『我亦修習無",
    "T12n0375_002:0617a26": "常、苦、無我等想。』是三種修無有實義。我今",
    "T12n0375_002:0617a27": "當說勝三修法。苦者計樂、樂者計苦，是顛",
    "T12n0375_002:0617a28": "倒法；無常計常、常計無常，是顛倒法；無我",
    "T12n0375_002:0617a29": "計我、我計無我，是顛倒法；不淨計淨、淨計",
    "T12n0375_002:0617b01": "不淨，是顛倒法。有如是等四顛倒法，是",
    "T12n0375_002:0617b02": "人不知正修諸法。汝諸比丘！於苦法中而",
    "T12n0375_002:0617b03": "生樂想、於無常中而生常想、於無我中而",
    "T12n0375_002:0617b04": "生我想、於不淨中而生淨想。「世間亦有常、",
    "T12n0375_002:0617b05": "樂、我、淨；出世亦有常、樂、我、淨。世間法者，有字",
    "T12n0375_002:0617b06": "無義；出世間者，有字有義。何以故？世間之",
    "T12n0375_002:0617b07": "法有四顛倒，故不知義。所以者何？有想",
    "T12n0375_002:0617b08": "顛倒、心倒、見倒。以三倒故，世間之人樂中",
    "T12n0375_002:0617b09": "見苦、常見無常、我見無我、淨見不淨，是",
    "T12n0375_002:0617b10": "名顛倒。以顛倒故，世間知字而不知義。",
    "T12n0375_002:0617b11": "「何等為義？無我者，即生死；我者，即如來。無常",
    "T12n0375_002:0617b12": "者，聲聞、緣覺；常者，如來法身。苦者，一切外道；",
    "T12n0375_002:0617b13": "樂者即是涅槃。不淨者即有為法；淨者，諸佛",
    "T12n0375_002:0617b14": "菩薩所有正法。是名不顛倒。以不倒故，",
    "T12n0375_002:0617b15": "知字知義。若欲遠離四顛倒者，應知如",
    "T12n0375_002:0617b16": "是常、樂、我、淨。」",
    "T12n0375_002:0617b17": "時諸比丘白佛言：「世尊！如佛所說：『離四倒",
    "T12n0375_002:0617b18": "者則得了知常、樂、我、淨。』如來今者永無四",
    "T12n0375_002:0617b19": "倒，則已了知常、樂、我、淨。若已了知常、樂、我、",
    "T12n0375_002:0617b20": "淨，何故不住一劫、半劫，教導我等令離四",
    "T12n0375_002:0617b21": "倒，而見放捨，欲入涅槃？如來若見顧念教",
    "T12n0375_002:0617b22": "勅，我當至心頂受修習。如來若當入涅槃",
    "T12n0375_002:0617b23": "者，我當云何與是毒身同共止住，修於梵",
    "T12n0375_002:0617b24": "行？我等亦當隨佛世尊入於涅槃。」爾時，佛",
    "T12n0375_002:0617b25": "告諸比丘：「汝等不應作如是語。我今所",
    "T12n0375_002:0617b26": "有無上正法悉以付囑摩訶迦葉。是迦葉者，",
    "T12n0375_002:0617b27": "當為汝等作大依止。猶如如來為諸眾生",
    "T12n0375_002:0617b28": "作依止處；摩訶迦葉亦復如是，當為汝等",
    "T12n0375_002:0617b29": "作依止處。譬如大王多所統領，若遊巡時，",
    "T12n0375_002:0617c01": "悉以國事付囑大臣。如來亦爾，所有正法",
    "T12n0375_002:0617c02": "亦以付囑摩訶迦葉。「汝等當知，先所修習",
    "T12n0375_002:0617c03": "無常、苦、想，非是真實。譬如春時，有諸人等",
    "T12n0375_002:0617c04": "在大池浴乘船遊戲，失琉璃寶沒深水中。",
    "T12n0375_002:0617c05": "是時諸人悉共入水求覓是寶，競捉瓦石、草",
    "T12n0375_002:0617c06": "木、沙礫，各各自謂得琉璃珠，歡喜持出乃知",
    "T12n0375_002:0617c07": "非真。是時寶珠猶在水中，以珠力故，水皆",
    "T12n0375_002:0617c08": "澄清。於是大眾乃見寶珠故在水下，猶如",
    "T12n0375_002:0617c09": "仰觀虛空月形。是時眾中有一智人，以方",
    "T12n0375_002:0617c10": "便力安徐入水即便得珠。汝等比丘不應",
    "T12n0375_002:0617c11": "如是修習無常、苦、無我想、不淨想等以為實",
    "T12n0375_002:0617c12": "義，如彼諸人各以瓦石、草木、沙礫而為寶",
    "T12n0375_002:0617c13": "珠。汝等應當善學方便，在在處處常修我",
    "T12n0375_002:0617c14": "想、常、樂、淨想，復應當知先所修習四法相",
    "T12n0375_002:0617c15": "貌悉是顛倒。欲得真實修諸想者，如彼",
    "T12n0375_002:0617c16": "智人巧出寶珠，所謂我想、常、樂、淨想。」爾時，諸",
    "T12n0375_002:0617c17": "比丘白佛言：「世尊！如佛先說：『諸法無我，汝",
    "T12n0375_002:0617c18": "當修學；修學是已則離我想；離我想者則",
    "T12n0375_002:0617c19": "離憍慢；離憍慢者，得入涅槃。』是義云何？」",
    "T12n0375_002:0617c20": "佛告諸比丘：「善哉，善哉。汝今善能諮問是義，",
    "T12n0375_002:0617c21": "為自斷疑。譬如國王闇鈍少智。有一醫師",
    "T12n0375_002:0617c22": "性復頑嚚，而王不別，厚賜俸祿。療治眾病",
    "T12n0375_002:0617c23": "純以乳藥，亦復不知病起根原。雖知乳",
    "T12n0375_002:0617c24": "藥，復不善解風、冷、熱病，一切諸病悉教服",
    "T12n0375_002:0617c25": "乳。是王不別是醫知乳好、醜、善、惡。復有明",
    "T12n0375_002:0617c26": "醫，曉八種術，善療眾病，知諸方藥，從遠",
    "T12n0375_002:0617c27": "方來。是時舊醫不知諮受，反生貢高、輕慢",
    "T12n0375_002:0617c28": "之心。彼時明醫即便依附，請以為師，諮受",
    "T12n0375_002:0617c29": "醫方祕奧之法。語舊醫言：『我今請仁以為",
    "T12n0375_002:0618a01": "師範，唯願為我宣暢解說。』舊醫答言：『卿今",
    "T12n0375_002:0618a02": "若能為我給使四十八年，然後乃當教汝",
    "T12n0375_002:0618a03": "醫法。』時彼明醫即受其教：『我當如是，我",
    "T12n0375_002:0618a04": "當如是，隨我所能當給走使。』「是時舊醫即",
    "T12n0375_002:0618a05": "將客醫共入見王。是時客醫即為王說種",
    "T12n0375_002:0618a06": "種醫方及餘伎藝：『大王當知，應善分別，此",
    "T12n0375_002:0618a07": "法如是可以治國、此法如是可以療病。』爾",
    "T12n0375_002:0618a08": "時國王聞是語已，方知舊醫癡闇無智，即",
    "T12n0375_002:0618a09": "便驅逐，令出國界，然後倍復恭敬客醫。是",
    "T12n0375_002:0618a10": "時客醫作是念言：『欲教王者今正是時。』即",
    "T12n0375_002:0618a11": "語王言：『大王！於我實愛念者，當求一願。』王",
    "T12n0375_002:0618a12": "即答言：『從此右臂及餘身分，隨意所求，一",
    "T12n0375_002:0618a13": "切相與。』彼客醫言：『王雖許我一切身分，然",
    "T12n0375_002:0618a14": "我不敢多有所求。今所求者，願王宣令一",
    "T12n0375_002:0618a15": "切國內：「從今已往不得復服舊醫乳藥。」所",
    "T12n0375_002:0618a16": "以者何？是藥毒害，多傷損故。若故服者，當",
    "T12n0375_002:0618a17": "斬其首。斷乳藥已，終無復有橫死之人，",
    "T12n0375_002:0618a18": "常處安樂，故求是願。』時王答言：『汝之所求",
    "T12n0375_002:0618a19": "蓋不足言。』尋為宣令一切國內：『凡諸病人皆",
    "T12n0375_002:0618a20": "悉不聽以乳為藥，若為藥者當斬其首。』",
    "T12n0375_002:0618a21": "「爾時，客醫和合眾藥——謂辛、苦、醎、甜、醋等味——以",
    "T12n0375_002:0618a22": "療眾病，無不得差。其後不久，王復得病，",
    "T12n0375_002:0618a23": "即命是醫：『我今病困，當云何治？』醫占王病",
    "T12n0375_002:0618a24": "應用乳藥，尋白王言：『如王所患應當服",
    "T12n0375_002:0618a25": "乳。我於先時所斷乳藥是非實語，今若",
    "T12n0375_002:0618a26": "服者最能除病。王今患熱，正應服乳。』時王",
    "T12n0375_002:0618a27": "語醫：『汝今狂耶？為熱病乎？而言：「服乳能除",
    "T12n0375_002:0618a28": "此病。」「『汝先言毒，今云何服？欲欺我耶？先醫",
    "T12n0375_002:0618a29": "所讚，汝言是毒，令我驅遣。今復言好，最能",
    "T12n0375_002:0618b01": "除病。如汝所言，我本舊醫定為勝汝。』是時",
    "T12n0375_002:0618b02": "客醫復語王言：『王今不應作如是語。如",
    "T12n0375_002:0618b03": "蟲食木有成字者，此蟲不知是字非字。智",
    "T12n0375_002:0618b04": "人見之，終不唱言：「是蟲解字。」亦不驚怪。大",
    "T12n0375_002:0618b05": "王當知，舊醫亦爾，不別諸病，悉與乳藥，如",
    "T12n0375_002:0618b06": "彼蟲道偶得成字。是先舊醫不解乳藥好、",
    "T12n0375_002:0618b07": "醜、善、惡。』時王問言：『云何不解？』客醫答王：『是",
    "T12n0375_002:0618b08": "乳藥者，亦是毒害、亦是甘露。云何是乳復名",
    "T12n0375_002:0618b09": "甘露？若是乳牛不食酒糟、滑草、麥[麥*弋]，其犢",
    "T12n0375_002:0618b10": "調善，放牧之處不在高原、亦不下濕，飲以",
    "T12n0375_002:0618b11": "清水，不令馳走，不與特牛同共一群，飲食",
    "T12n0375_002:0618b12": "調適，行住得所。如是乳者能除諸病，是則",
    "T12n0375_002:0618b13": "名為甘露妙藥。除是乳已，其餘一切皆名",
    "T12n0375_002:0618b14": "毒害。』爾時，大王聞是語已，讚言：『大醫！善哉，",
    "T12n0375_002:0618b15": "善哉。我從今日始知乳藥善、惡、好、醜。』即便",
    "T12n0375_002:0618b16": "服之，病得除愈。尋時宣令一切國內，從今",
    "T12n0375_002:0618b17": "已往當服乳藥。「國人聞之皆生瞋恨，咸相",
    "T12n0375_002:0618b18": "謂言：『大王！今者為鬼所持，為是狂耶？而誑",
    "T12n0375_002:0618b19": "我等復令服乳。』一切人民皆懷瞋恨，悉集",
    "T12n0375_002:0618b20": "王所。王言：『汝等不應於我而生瞋恨，如",
    "T12n0375_002:0618b21": "此乳藥服與不服悉是醫教，非是我咎。』爾",
    "T12n0375_002:0618b22": "時，大王及諸人民踊躍歡喜，倍共恭敬供養",
    "T12n0375_002:0618b23": "是醫。一切病者皆服乳藥，病悉除愈。「汝等比",
    "T12n0375_002:0618b24": "丘！當知如來、應、正遍知、明行足、善逝、世間解、",
    "T12n0375_002:0618b25": "無上士、調御丈夫、天人師、佛、世尊亦復如是，",
    "T12n0375_002:0618b26": "為大醫王出現於世，降伏一切外道邪醫，",
    "T12n0375_002:0618b27": "諸四眾中唱如是言：『我為醫王。』欲伏外",
    "T12n0375_002:0618b28": "道故唱是言：『無我、無人、眾生、壽命、養育、知",
    "T12n0375_002:0618b29": "見、作者、受者。』「比丘當知，是諸外道所言",
    "T12n0375_002:0618c01": "我者，如蟲食木偶成字耳。是故，如來於佛",
    "T12n0375_002:0618c02": "法中唱言無我，為調眾生故、為知時故，",
    "T12n0375_002:0618c03": "如是無我。有因緣故，亦說有我。如彼良醫",
    "T12n0375_002:0618c04": "善知於乳是藥、非藥，非如凡夫所計吾我。",
    "T12n0375_002:0618c05": "凡夫愚人所計我者，或有說言大如拇指、",
    "T12n0375_002:0618c06": "或如芥子、或如微塵。如來說我，悉不如是，",
    "T12n0375_002:0618c07": "是故說言諸法無我，實非無我。何者是我？",
    "T12n0375_002:0618c08": "若法是實、是真、是常、是主、是依，性不變易，是",
    "T12n0375_002:0618c09": "名為我。如彼大醫善解乳藥；如來亦爾，為",
    "T12n0375_002:0618c10": "眾生故說諸法中真實有我。汝等四眾應",
    "T12n0375_002:0618c11": "當如是修習是法。」",
    "T12n0375_002:0618c12": "大般涅槃經卷第二"
}