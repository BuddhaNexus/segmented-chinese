{
    "T19n0942_001:0097c09": "No. 942",
    "T19n0942_001:0097c10": "釋迦佛讚",
    "T19n0942_001:0097c12": "內廷清字經館行走唐古",
    "T19n0942_001:0097c13": "忒學教習闡福寺副達喇",
    "T19n0942_001:0097c14": "嘛薩穆丹達爾吉譯",
    "T19n0942_001:0097c15": "[0097c15] 納摩沙喇伊麻尼鴉徂郭卡阿鴉",
    "T19n0942_001:0097c16": " 三時及釋冤  成道與龍乾",
    "T19n0942_001:0097c17": " 悉戴上寶尊  妙莊足蓮下",
    "T19n0942_001:0097c18": " 金光朗耀威德身  乾闥妙音難比語",
    "T19n0942_001:0097c19": " 億日光潔清明心  導引眾生釋迦尊",
    "T19n0942_001:0097c20": " 如清天列諸星宿  遍照海中悉澈明",
    "T19n0942_001:0097c21": " 誠意海內眾德像  分明不共極顯然",
    "T19n0942_001:0097c22": " 手指相扶心間持  如月映照少水生",
    "T19n0942_001:0097c23": " 一心現前與尊身  微讚世尊祈悲憐",
    "T19n0942_001:0097c24": " 諸勇猛菩薩圍繞  眾羅漢聚會排前",
    "T19n0942_001:0097c25": " 如星在天皆拱月  似群牛中之勝尊",
    "T19n0942_001:0097c26": " 光現千輻網遶身  其輝遍滿虛空界",
    "T19n0942_001:0097c27": " 種種神變施無礙  來如&#x9D5E;王飛降臨",
    "T19n0942_001:0097c28": " 爾時因昔修善業  百千人天應成熟",
    "T19n0942_001:0097c29": " 將&#x89A9;尊面即解脫  諸縛百罪暴心捐",
    "T19n0942_001:0098a01": " 菩提樹下英勇坐  以慈慧兵鎮魔君",
    "T19n0942_001:0098a02": " 威力降伏皆已盡  猶如烈風掃黑雲",
    "T19n0942_001:0098a03": " 不著甲冑器  獨與億萬魔",
    "T19n0942_001:0098a04": " 全勝無餘陣  除尊有誰能",
    "T19n0942_001:0098a05": " 世尊仁慈火  極煎欲天心",
    "T19n0942_001:0098a06": " 慈海於有情  親&#x758E;無不均",
    "T19n0942_001:0098a07": " 為利眾生故  絲毫無倦時",
    "T19n0942_001:0098a08": " 眾生在尊前  誦德亦無倦",
    "T19n0942_001:0098a09": " 心深莫測如淵海  語善妙若天鼓音",
    "T19n0942_001:0098a10": " 身勝現似須彌臺  見聞憶念悉不空",
    "T19n0942_001:0098a11": " 所有世界諸眾生  一時共稟所疑義",
    "T19n0942_001:0098a12": " 隨彼一一各等前  同時示現身及語",
    "T19n0942_001:0098a13": " 即斷諸惑已盡矣",
    "T19n0942_001:0098a14": " 聖身語意之密理  菩薩緣覺及羅漢",
    "T19n0942_001:0098a15": " 任爾觀察非智境  何況釋梵世間等",
    "T19n0942_001:0098a16": " 如金翅王行虛空  有時力弱即止回",
    "T19n0942_001:0098a17": " 惟有虛空無盡止  言佛功德亦如是",
    "T19n0942_001:0098a18": " 亦如大鵬奮翼飛  途間微雀勉隨行",
    "T19n0942_001:0098a19": " 十力自在所行境  彼勝道中雖欲入",
    "T19n0942_001:0098a20": " 見至理之智眼盲  菩提厭離心又窮",
    "T19n0942_001:0098a21": " 大力煩惱冤常擾  復陷我執之深窟",
    "T19n0942_001:0098a22": " 如是垢辱可歎處  設被慈尊再棄置",
    "T19n0942_001:0098a23": " 大慈憐憫諸卑下  非歸依仁而誰持",
    "T19n0942_001:0098a24": " 五濁惡世儳雜境  他尊棄時仁全持",
    "T19n0942_001:0098a25": " 諸佛菩薩咸讚歎  直比白蓮今柰何",
    "T19n0942_001:0098a26": " 世尊事業為調伏  雖無微舍不觀察",
    "T19n0942_001:0098a27": " 盡因惡緣自作罪  故於爾尊無過時",
    "T19n0942_001:0098a28": " 我願從今修菩提  乃至成道伏魔君",
    "T19n0942_001:0098a29": " 生生世尊常隨護  承受甘露語無厭",
    "T19n0942_001:0098b01": "[0098b01] 右為釋迦牟尼讚文謂速得攝受因持三藏弟",
    "T19n0942_001:0098b02": "子將[巴/拉][加/么]磋祈請多聞大德慧賢名師在西藏",
    "T19n0942_001:0098b03": "雪山洞萵德工[加/拉]之神祠著作。",
    "T19n0942_001:0098b04": " 如來體微妙云何  及於眷屬共壽量",
    "T19n0942_001:0098b05": " 境界及於號云何  願我等皆亦復然",
    "T19n0942_001:0098b06": " 讚祝世尊微善力  我等隨方所在處",
    "T19n0942_001:0098b07": " 病魔貧爭盡消除  善祥增長祈皆賜",
    "T19n0942_001:0098b08": " 一切諸佛興於世  聖教顯明如日光",
    "T19n0942_001:0098b09": " 持教相和如兄弟  願施正教恒吉祥",
    "T19n0942_001:0098b10": "[0098b10] 右十二句誦者之願文隨前讚誦之可也。"
}