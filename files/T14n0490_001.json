{
    "T14n0490_001:0751b23": "佛說八大菩薩經",
    "T14n0490_001:0751b25": "西天譯經三藏朝散大夫試光祿卿",
    "T14n0490_001:0751b26": "明教大師臣法賢奉　詔譯",
    "T14n0490_001:0751b27": "如是我聞：一時佛在舍衛國祇樹給孤獨園，",
    "T14n0490_001:0751b28": "與大苾芻眾千二百五十人俱，復有八大菩",
    "T14n0490_001:0751b29": "薩摩訶薩，其名曰：",
    "T14n0490_001:0751c01": "妙吉祥菩薩摩訶薩、聖觀自在菩薩摩訶薩、",
    "T14n0490_001:0751c02": "慈氏菩薩摩訶薩、虛空藏菩薩摩訶薩、普賢",
    "T14n0490_001:0751c03": "菩薩摩訶薩、金剛手菩薩摩訶薩、除蓋障菩",
    "T14n0490_001:0751c04": "薩摩訶薩、地藏菩薩摩訶薩，以為上首。復有",
    "T14n0490_001:0751c05": "諸大菩薩摩訶薩，其名曰：",
    "T14n0490_001:0751c06": "無能勝菩薩摩訶薩、龍相菩薩摩訶薩、喜意",
    "T14n0490_001:0751c07": "菩薩摩訶薩、無垢藏菩薩摩訶薩、無垢稱菩",
    "T14n0490_001:0751c08": "薩摩訶薩、智王菩薩摩訶薩、無邊軍菩薩摩",
    "T14n0490_001:0751c09": "訶薩、智光菩薩摩訶薩、慧光菩薩摩訶薩、慧",
    "T14n0490_001:0751c10": "燈菩薩摩訶薩、智燈菩薩摩訶薩、梵授菩薩",
    "T14n0490_001:0751c11": "摩訶薩、天冠菩薩摩訶薩。如是等諸大菩",
    "T14n0490_001:0751c12": "薩，皆來會坐。",
    "T14n0490_001:0751c13": "爾時世尊告舍利弗：「汝今諦聽。過東方恒河",
    "T14n0490_001:0751c14": "沙數世界，有一佛剎名無能勝，彼土有佛，名",
    "T14n0490_001:0751c15": "善精進吉祥如來、應、正等覺，現為眾生說微",
    "T14n0490_001:0751c16": "妙法。",
    "T14n0490_001:0751c17": "「復次，舍利弗！又過東方十恒河沙世界，有一",
    "T14n0490_001:0751c18": "佛剎名曰無我，彼土有佛，號普照如來、應供、",
    "T14n0490_001:0751c19": "正等覺，現為眾生說微妙法。",
    "T14n0490_001:0751c20": "「復次，舍利弗！又過東方三恒河沙數世界，有",
    "T14n0490_001:0751c21": "一佛剎名曰善愛，彼土有佛，號吉祥如來、應",
    "T14n0490_001:0751c22": "供、正等覺，現為眾生說微妙法。",
    "T14n0490_001:0751c23": "「復次，舍利弗！又過東方三十四恒河沙世界，",
    "T14n0490_001:0751c24": "有一佛剎名寂靜藏，彼土有佛，號印捺囉計",
    "T14n0490_001:0751c25": "覩特嚩惹王如來、應供、正等覺，現為眾生",
    "T14n0490_001:0751c26": "說微妙法。",
    "T14n0490_001:0751c27": "「復次，舍利弗！又過東方五恒河沙世界，有一",
    "T14n0490_001:0751c28": "佛剎名曰離塵，彼土有佛，號喜功德光自在",
    "T14n0490_001:0751c29": "王如來、應供、正等覺，現為眾生說微妙法。」",
    "T14n0490_001:0752a01": "佛告舍利弗：「若有善男子、善女人等，於此經",
    "T14n0490_001:0752a02": "中聞是諸佛如來名號，一心諦聽，或自憶念，",
    "T14n0490_001:0752a03": "或書寫、讀誦、為他解說，彼人命終不墮惡趣，",
    "T14n0490_001:0752a04": "不生邊地、邪見、諸惡律儀、下賤族中，亦不生",
    "T14n0490_001:0752a05": "於長壽天中，亦不生於五濁惡世，飢饉、疾病、",
    "T14n0490_001:0752a06": "刀兵劫中，亦無王難、水難、火難、賊盜、虎狼等",
    "T14n0490_001:0752a07": "難；常生佛剎及天上人間，身相端嚴諸根具",
    "T14n0490_001:0752a08": "足，眷屬圓滿，得宿命智，具六波羅蜜，行四無",
    "T14n0490_001:0752a09": "量法，通達一切甚深法藏，成最上道。」佛說此",
    "T14n0490_001:0752a10": "經已，諸大菩薩，舍利弗及諸苾芻，天、人、阿修",
    "T14n0490_001:0752a11": "羅等，聞佛所說，皆大歡喜，信受奉行。",
    "T14n0490_001:0752a12": "佛說八大菩薩經"
}