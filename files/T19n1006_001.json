{
    "T19n1006_001:0636b03": "廣大寶樓閣善住祕密陀羅尼經",
    "T19n1006_001:0636b04": "卷上",
    "T19n1006_001:0636b06": "大唐天竺三藏菩提流志",
    "T19n1006_001:0636b07": "奉　詔譯",
    "T19n1006_001:0636b08": "序品第一",
    "T19n1006_001:0636b09": "如是我聞。一時佛在王舍大城。於初會時降",
    "T19n1006_001:0636b10": "伏拘胝魔軍。及調伏一切外道。捨離生死度",
    "T19n1006_001:0636b11": "諸瀑流。是時那由他百千殑伽羅頻婆羅魔",
    "T19n1006_001:0636b12": "軍遍世界。于時世尊以佛神力。變此大地盡",
    "T19n1006_001:0636b13": "成金剛。令贍部洲有情之類不聞恐怖。時彼",
    "T19n1006_001:0636b14": "魔軍雨諸兵仗。皆變為華。於王舍城四衢道",
    "T19n1006_001:0636b15": "中。自然從地涌出蓮華。其華千葉七寶莊嚴。",
    "T19n1006_001:0636b16": "黃金為臺瑠璃為莖高至梵天。出種種光明",
    "T19n1006_001:0636b17": "普遍十方。於其華中自然出聲。說陀羅尼名",
    "T19n1006_001:0636b18": "為善覺。呪曰。",
    "T19n1006_001:0636b19": "南謨十方如來(一)唵摩尼(二)拔闍梨(三)哩哆耶",
    "T19n1006_001:0636b20": "(四)跋闍梨(五)摩囉賽儞(六)微陀囉波儞(七)賀那賀",
    "T19n1006_001:0636b21": "那(八)跋闍邏揭鞞(九)多羅婆耶多羅婆耶(十)薩",
    "T19n1006_001:0636b22": "縛(上聲下同)摩囉(十一)波(上呼)縛那儞(十二)吽(呼憾反下同)",
    "T19n1006_001:0636b23": "薩埵囉薩埵囉(十三)佛馱梅以諦戾(十四)薩縛呾",
    "T19n1006_001:0636b24": "他伽多(十五)跋闍囉迦嚧波(十六)地瑟恥柢(十七)",
    "T19n1006_001:0636b25": "薩婆奉(十八)",
    "T19n1006_001:0636b26": "時彼蓮華中。既說呪已復出妙聲。其聲遍三",
    "T19n1006_001:0636b27": "千大千世界言。善哉釋迦牟尼如來。已度生",
    "T19n1006_001:0636b28": "死大海。殄滅魔軍離煩惱塵。破無明[穀禾+卵]然大",
    "T19n1006_001:0636b29": "法炬。由此陀羅尼威德力故。令此大地變成",
    "T19n1006_001:0636c01": "金剛降伏魔軍。",
    "T19n1006_001:0636c02": "爾時金剛密跡菩薩。歡喜踊躍身毛竦竪。頂",
    "T19n1006_001:0636c03": "禮佛足白佛言。世尊今此明呪從何佛所最",
    "T19n1006_001:0636c04": "初而至。我從昔來未曾聞見。爾時佛告金剛",
    "T19n1006_001:0636c05": "密跡菩薩。有陀羅尼名廣大寶樓閣善住祕",
    "T19n1006_001:0636c06": "密。由彼威力能令此界三千大千國土變為",
    "T19n1006_001:0636c07": "金剛。一切魔軍所有兵仗皆成蓮華。由彼陀",
    "T19n1006_001:0636c08": "羅尼威神力故降諸魔眾。四衢道中涌出蓮",
    "T19n1006_001:0636c09": "華。若不因彼陀羅尼威德力者不成正覺。不",
    "T19n1006_001:0636c10": "能降伏拘胝魔眾。不能枯竭煩惱大海然大",
    "T19n1006_001:0636c11": "法炬。我於無量拘胝百千劫來。雖行難行苦",
    "T19n1006_001:0636c12": "行。猶故不能成菩提果。爾時聞彼陀羅尼故",
    "T19n1006_001:0636c13": "方成正覺。彼陀羅尼有大威力有大殊勝是",
    "T19n1006_001:0636c14": "真實法。於諸如來成就法身。能稱彼呪名字。",
    "T19n1006_001:0636c15": "則為已稱十方諸佛如來名號。若能讀誦受",
    "T19n1006_001:0636c16": "持。則為供養禮拜十方諸佛如來。",
    "T19n1006_001:0636c17": "爾時執金剛手菩薩摩訶薩。以種種花種種",
    "T19n1006_001:0636c18": "香塗香粖香供養於佛。既供養已右繞三匝。",
    "T19n1006_001:0636c19": "頂禮佛足而白佛言。世尊此陀羅尼有大威",
    "T19n1006_001:0636c20": "力有大殊勝。唯願世尊普為世界一切有情。",
    "T19n1006_001:0636c21": "不應以下劣法有所饒益。應以勝法而利益",
    "T19n1006_001:0636c22": "之。何以故此陀羅尼如佛真身故。",
    "T19n1006_001:0636c23": "爾時世尊告執金剛菩薩言。眾生下劣不勤",
    "T19n1006_001:0636c24": "精進。多諸惑亂愚癡闇鈍。耽著諸欲不信正",
    "T19n1006_001:0636c25": "法。不敬父不敬母。不敬沙門不敬婆羅門不",
    "T19n1006_001:0636c26": "敬尊者。由此不能得是陀羅尼。薄福少德智",
    "T19n1006_001:0636c27": "慧狹劣。如此眾生不能得聞。不能受持不能",
    "T19n1006_001:0636c28": "生敬。此陀羅尼。能滅一切罪。是諸如來祕密",
    "T19n1006_001:0636c29": "之藏。",
    "T19n1006_001:0637a01": "爾時世尊告執金剛手大藥叉將曰。善男子",
    "T19n1006_001:0637a02": "我今欲往東方過無量恒河沙數拘胝那庾他",
    "T19n1006_001:0637a03": "佛世界。彼有世界名寶燈。有一大城七寶嚴",
    "T19n1006_001:0637a04": "飾。其城四面廣一由旬。多諸人眾安隱豐樂。",
    "T19n1006_001:0637a05": "彼諸男子及諸女人童子童女。一切瓔珞而",
    "T19n1006_001:0637a06": "以嚴飾。上妙寶冠自然而現。容貌端嚴有大",
    "T19n1006_001:0637a07": "威力。精進成就智慧通達。城中有王名曰妙",
    "T19n1006_001:0637a08": "寶。有八十拘胝大臣輔佐圍繞。王大夫人名",
    "T19n1006_001:0637a09": "光明寶。有二十萬宮人。皆如天女前後供侍。",
    "T19n1006_001:0637a10": "彼世界中所生華果。及諸香樹皆是七寶。水",
    "T19n1006_001:0637a11": "生諸華皆是雜寶陸生諸華皆是黃金。國人",
    "T19n1006_001:0637a12": "壽命八十萬拘胝歲。成就十善於佛法僧發",
    "T19n1006_001:0637a13": "大清信。彼王善法化世利益眾生。彼世界中",
    "T19n1006_001:0637a14": "有佛。名妙種種色寶善住清淨如來應正等",
    "T19n1006_001:0637a15": "覺。於彼世界廣作佛事。與無量菩薩摩訶薩",
    "T19n1006_001:0637a16": "眾及無量拘胝仙人前後圍繞。彼之如來身",
    "T19n1006_001:0637a17": "紫金色。具三十二相八十隨形好。圓光一尋",
    "T19n1006_001:0637a18": "其明赫耀。諸菩薩身皆紫金色。相好端嚴辯",
    "T19n1006_001:0637a19": "才無礙坐寶華臺。常念廣大寶樓閣善住祕",
    "T19n1006_001:0637a20": "密陀羅尼名。由彼陀羅尼威神力故。成就如",
    "T19n1006_001:0637a21": "是殊勝功德。彼佛世尊為諸眾生。演說此陀",
    "T19n1006_001:0637a22": "羅尼法。彼諸眾生由聞此陀羅尼故。常獲安",
    "T19n1006_001:0637a23": "樂。離諸地獄餓鬼畜生阿素羅道。諸惡趣門",
    "T19n1006_001:0637a24": "悉皆關閉開淨天路。彼諸眾生皆發阿耨多",
    "T19n1006_001:0637a25": "羅三藐三菩提心。住大慈悲無諸怨敵如水",
    "T19n1006_001:0637a26": "乳合。彼佛世尊往昔久遠行菩薩道時。修此",
    "T19n1006_001:0637a27": "陀羅尼法作如是願。願一切有情生我國者。",
    "T19n1006_001:0637a28": "悉皆決定得不退轉無上正覺。若有眾生聞",
    "T19n1006_001:0637a29": "此陀羅尼。受持讀誦精勤修習。憶念不捨乃",
    "T19n1006_001:0637b01": "至聞名。或復手觸或著身上或眼視見。或書",
    "T19n1006_001:0637b02": "帛素或書牆壁。一切眾生若有見者。五逆四",
    "T19n1006_001:0637b03": "重誹謗正法。誹謗聖人屠兒魁膾。盲者聾者",
    "T19n1006_001:0637b04": "瞎者瘻者。瘂者癩者癰者貧窮下劣。不定業",
    "T19n1006_001:0637b05": "者魔網縛者。墮邪見者毘那夜迦觸者。惡星",
    "T19n1006_001:0637b06": "害者七耀害者。彼等諸人聞此陀羅尼名。決",
    "T19n1006_001:0637b07": "定證得無上正覺。或復受畜生身者。鹿鳥蚊",
    "T19n1006_001:0637b08": "虻飛蛾螻蟻。胎生化生濕生種種蟲等。彼諸",
    "T19n1006_001:0637b09": "眾生聞此陀羅尼名者。必當決定證得阿耨",
    "T19n1006_001:0637b10": "多羅三藐三菩提無諸疑惑。",
    "T19n1006_001:0637b11": "爾時世尊說是語已。一切大眾皆大歡喜身",
    "T19n1006_001:0637b12": "毛聳竪。是時天雨波頭摩華俱牟頭華。芬陀",
    "T19n1006_001:0637b13": "利華漫陀羅華。於虛空中有諸種種微妙",
    "T19n1006_001:0637b14": "天樂自然鼓作。時會大眾各各皆見身有光",
    "T19n1006_001:0637b15": "明。於如來前自然涌出七寶妙幢。端嚴麗好",
    "T19n1006_001:0637b16": "人所憙見。幢有四柱四門及四堦道光明赫",
    "T19n1006_001:0637b17": "奕。幢四面上各有大寶。其光如日普耀世界。",
    "T19n1006_001:0637b18": "復有無量寶珠綴於羅網。無量寶鐸而懸其",
    "T19n1006_001:0637b19": "上。鮮雜繒綵以為旛幔。多諸妙華間錯嚴飾。",
    "T19n1006_001:0637b20": "是時大地六種震動。所謂動搖吼震踴沒之",
    "T19n1006_001:0637b21": "相。諸天宮殿皆蒙光明。光所到處皆悉覺悟。",
    "T19n1006_001:0637b22": "四天王天明仙天等亦復如是。一切魔宮忽",
    "T19n1006_001:0637b23": "然光明皆大怖懼。諸毘那夜迦恐慴馳走。越",
    "T19n1006_001:0637b24": "出界外求哀恃怙。",
    "T19n1006_001:0637b25": "爾時世尊於兩肩間現大白毫。其光普遍一",
    "T19n1006_001:0637b26": "切世界一切佛土。彼諸如來覩此光者。即便",
    "T19n1006_001:0637b27": "領悟說陀羅尼意。光既至已漸自收卷。於釋",
    "T19n1006_001:0637b28": "迦如來頂上遶旋如沒。十方一切諸如來等。",
    "T19n1006_001:0637b29": "咸皆同聲讚歎釋迦牟尼如來言。善哉釋迦",
    "T19n1006_001:0637c01": "牟尼如來。汝今應往寶燈世界妙種種色寶",
    "T19n1006_001:0637c02": "善住清淨如來所。贍仰親近及廣宣說大寶",
    "T19n1006_001:0637c03": "樓閣善住祕密陀羅尼法。何以故此陀羅尼",
    "T19n1006_001:0637c04": "有大威力有大殊勝。一切過去諸如來等共",
    "T19n1006_001:0637c05": "護念故。若人得聞此陀羅尼名字及手觸者。",
    "T19n1006_001:0637c06": "彼人決定證無上正覺。",
    "T19n1006_001:0637c07": "爾時釋迦如來。聞彼十方諸如來讚歎聲已。",
    "T19n1006_001:0637c08": "復放無量拘胝百千萬億光明。告諸會中諸",
    "T19n1006_001:0637c09": "人等言。我今欲往寶燈世界。汝等速來今正",
    "T19n1006_001:0637c10": "是時。爾時如來從座而起詣七寶幢以手摩",
    "T19n1006_001:0637c11": "之。是時幢中忽然而出金剛妙座香潔殊勝。",
    "T19n1006_001:0637c12": "於此座上。復出七寶雜錯上妙蓮華。黃金為",
    "T19n1006_001:0637c13": "莖紅寶為臺。時佛世尊於蓮華上敷座而坐。",
    "T19n1006_001:0637c14": "爾時世界皆大震動。如來便入大寶清淨三",
    "T19n1006_001:0637c15": "摩地。既入定已佛神力故。將諸會眾及諸菩",
    "T19n1006_001:0637c16": "薩天龍藥叉乾闥婆阿蘇羅羯樓茶緊那羅",
    "T19n1006_001:0637c17": "摩睺羅人及非人無量拘胝明仙眷屬金剛密",
    "T19n1006_001:0637c18": "跡釋梵諸天四天王等。上昇虛空往詣東方。",
    "T19n1006_001:0637c19": "度無量恒河沙百千萬億拘胝佛剎。佛神力",
    "T19n1006_001:0637c20": "故須臾之頃。至寶燈世界從空而下。詣彼佛",
    "T19n1006_001:0637c21": "所恭敬問訊。少病少惱起居輕利。時釋迦眾",
    "T19n1006_001:0637c22": "以七寶所成千葉蓮華即奉彼佛。時彼如來",
    "T19n1006_001:0637c23": "在深妙會中。舒金色手安慰釋迦如來移於",
    "T19n1006_001:0637c24": "寶幢中坐。告釋迦如來曰。汝已轉大法輪降",
    "T19n1006_001:0637c25": "伏魔軍。然大法炬建立法幢。擊大法鼓吹大",
    "T19n1006_001:0637c26": "法蠡。於彼世界已作佛事證於所證。今復於",
    "T19n1006_001:0637c27": "此贍部洲中。再轉法輪演諸法藏。作是語已",
    "T19n1006_001:0637c28": "彼諸佛剎十八種動。所謂一動搖二涌沸。三",
    "T19n1006_001:0637c29": "如波浪四震有聲。五吼轟磕六覺一切有情。",
    "T19n1006_001:0638a01": "於一一動復各有三。所謂動遍動等遍動也。",
    "T19n1006_001:0638a02": "爾時天雨妙華現諸神變。於虛空中出自然",
    "T19n1006_001:0638a03": "音樂。諸大龍王雨大妙寶。種種妙香種種妙",
    "T19n1006_001:0638a04": "衣。種種瓔珞上妙紅寶。車璩真珠毘盧遮那",
    "T19n1006_001:0638a05": "摩訶妙寶。日藏珠月藏珠。日光珠月光珠吉",
    "T19n1006_001:0638a06": "祥藏珠。雨諸鉢頭摩華俱牟頭華芬陀利華。",
    "T19n1006_001:0638a07": "漫陀羅華摩訶漫陀羅華。黃金華白銀華。",
    "T19n1006_001:0638a08": "真珠妙瑣繽紛而下。爾時諸天於虛空中出",
    "T19n1006_001:0638a09": "歡喜聲。讚歎釋迦牟尼如來言。善哉釋迦牟",
    "T19n1006_001:0638a10": "尼如來。善哉釋迦牟尼如來。欲於此時再轉",
    "T19n1006_001:0638a11": "法輪。建大妙寶如意法幢於贍部洲中。所謂",
    "T19n1006_001:0638a12": "摩訶妙寶廣大。寶樓閣祕密善住陀羅尼大",
    "T19n1006_001:0638a13": "呪法王。令於世間廣大流布。爾時種種色清",
    "T19n1006_001:0638a14": "淨善住寶如來應正等覺。於兩眉間放大白",
    "T19n1006_001:0638a15": "毫出種種光明。其光普至十方世界一切佛",
    "T19n1006_001:0638a16": "土。彼諸佛等覩斯光者。咸皆證知將欲說此",
    "T19n1006_001:0638a17": "陀羅尼意。其光復至三千大千世界。及諸天",
    "T19n1006_001:0638a18": "宮龍宮一切地獄傍生閻摩羅宮阿素羅眾。",
    "T19n1006_001:0638a19": "普皆蒙光。知佛世尊將欲說法。光既遍已漸",
    "T19n1006_001:0638a20": "復收卷。繞旋佛頂倏然如沒。",
    "T19n1006_001:0638a21": "爾時十方世界無量恒河沙等一切諸佛。各",
    "T19n1006_001:0638a22": "於彼土與諸眷屬現大神變。於虛空中化作",
    "T19n1006_001:0638a23": "七寶妙幢。於其幢中以贍部金為師子座。時",
    "T19n1006_001:0638a24": "諸佛等各坐其座同至會中。爾時種種色清",
    "T19n1006_001:0638a25": "淨寶如來。見十方諸佛來至會中。與彼諸佛",
    "T19n1006_001:0638a26": "更相問訊。復以種種神變供養彼佛。既供養",
    "T19n1006_001:0638a27": "已還坐本座。",
    "T19n1006_001:0638a28": "時此會中有一菩薩摩訶薩名曰寶藏。從座",
    "T19n1006_001:0638a29": "而起詣種種色清淨善住寶如來所。合掌頂",
    "T19n1006_001:0638b01": "禮白佛言世尊。今此會中十方諸佛諸大菩",
    "T19n1006_001:0638b02": "薩。天龍藥叉乾闥婆阿素羅緊那羅摩睺羅",
    "T19n1006_001:0638b03": "人非人天仙明仙。執金剛菩薩而為上首。眾",
    "T19n1006_001:0638b04": "會集已無量神變。唯願世尊為諸大眾。說廣",
    "T19n1006_001:0638b05": "大寶樓閣祕密善住陀羅尼法。如是慇懃三",
    "T19n1006_001:0638b06": "請世尊為眾說法。爾時種種色清淨善住寶",
    "T19n1006_001:0638b07": "如來。告寶藏菩薩言。汝今可詣釋迦牟尼佛",
    "T19n1006_001:0638b08": "所當為汝說。時寶藏菩薩摩訶薩。即詣釋迦",
    "T19n1006_001:0638b09": "牟尼佛所。合掌頂禮右繞三匝。白言世尊。",
    "T19n1006_001:0638b10": "今請如來為諸大眾。演說廣大寶祕密善住",
    "T19n1006_001:0638b11": "清淨陀羅尼法。為諸眾生獲利益故。",
    "T19n1006_001:0638b12": "爾時釋迦牟尼佛。既見寶藏菩薩請已。告金",
    "T19n1006_001:0638b13": "剛密跡菩薩言。善男子汝今可持金剛杵。於",
    "T19n1006_001:0638b14": "大眾中而扣其地。金剛密跡菩薩。便奉佛命",
    "T19n1006_001:0638b15": "持金剛杵。於大眾中而扣其地。爾時大地應",
    "T19n1006_001:0638b16": "聲裂破成四角陷。三千大千世界六種震動。",
    "T19n1006_001:0638b17": "時彼陷地忽然湧出七寶樓閣。其樓四角四",
    "T19n1006_001:0638b18": "柱四門。嚴麗殊特相好圓滿光明赫奕。有四",
    "T19n1006_001:0638b19": "堦道高三由旬。縱廣正等滿五由旬。於其幢",
    "T19n1006_001:0638b20": "中有贍部金微妙寶塔。無量寶珠而為嚴飾",
    "T19n1006_001:0638b21": "七寶羅網而覆其上。無量寶鐸懸於四角。妙",
    "T19n1006_001:0638b22": "花繒綵而為間錯。彼妙塔中有三如來全身",
    "T19n1006_001:0638b23": "舍利。爾時十方諸佛如來。皆共供養塔中舍",
    "T19n1006_001:0638b24": "利。諸菩薩等亦同供養尊重讚歎。散花燒香",
    "T19n1006_001:0638b25": "塗香粖香。懸繒旛蓋奏諸音樂。時諸天龍藥",
    "T19n1006_001:0638b26": "叉乾闥婆阿素羅緊那羅迦樓羅人非人等。",
    "T19n1006_001:0638b27": "一切會眾咸悉瞻仰奇異希有。言此寶塔從",
    "T19n1006_001:0638b28": "何而來。高聲讚言奇哉希有。旋繞歌詠幢及",
    "T19n1006_001:0638b29": "寶塔。既旋繞已合掌頂禮。時彼幢中出微妙",
    "T19n1006_001:0638c01": "聲唱言。汝諸大眾可觀空中。眾聞此聲咸觀",
    "T19n1006_001:0638c02": "空中。復見大瑠璃寶雲在彼空際。其寶雲中",
    "T19n1006_001:0638c03": "以金為字。書此廣大寶樓閣祕密善住陀羅",
    "T19n1006_001:0638c04": "尼呪。於虛空中復出聲曰。汝等咸可讀此陀",
    "T19n1006_001:0638c05": "羅尼呪。出此聲已。其十方恒河沙同來諸佛",
    "T19n1006_001:0638c06": "一一佛前皆現瑠璃寶雲。以金為字書此陀",
    "T19n1006_001:0638c07": "羅尼呪。復出如是聲曰。南無釋迦牟尼如來。",
    "T19n1006_001:0638c08": "今可開彼舍利塔門。彼寶塔中有三如來全",
    "T19n1006_001:0638c09": "身舍利。由彼舍利現大神變殊勝之相。彼全",
    "T19n1006_001:0638c10": "身如來於此會中。當具說此陀羅尼呪并漫",
    "T19n1006_001:0638c11": "茶羅成就明法。",
    "T19n1006_001:0638c12": "爾時十方同來諸佛咸作是言。唯願釋迦如",
    "T19n1006_001:0638c13": "來應正等覺。為諸大眾開彼塔門。令諸眾生",
    "T19n1006_001:0638c14": "見彼全身如來獲大利益。所謂寶華王幢如",
    "T19n1006_001:0638c15": "來。妙寶金剛超王如來寶清淨光明如來應",
    "T19n1006_001:0638c16": "正等覺。爾時釋迦牟尼。即以神力詣寶塔",
    "T19n1006_001:0638c17": "前。舒金色手百福莊嚴右手開彼塔門。示彼",
    "T19n1006_001:0638c18": "如來全身舍利。時寶塔中全身如來。復讚釋",
    "T19n1006_001:0638c19": "迦牟尼如來言。善哉釋迦牟尼如來。今於贍",
    "T19n1006_001:0638c20": "部洲中再轉法輪。汝可就此塔中昇師子座。",
    "T19n1006_001:0638c21": "爾時釋迦如來即昇塔中。與諸全身如來同",
    "T19n1006_001:0638c22": "座而坐。爾時眾中有金剛手菩薩摩訶薩。頂",
    "T19n1006_001:0638c23": "禮釋迦牟尼如來。合掌恭敬白佛言世尊。今",
    "T19n1006_001:0638c24": "此塔中諸如來等。從何而有從何而來。佛言",
    "T19n1006_001:0638c25": "汝今諦聽當為汝說。乃往古昔不可思議無",
    "T19n1006_001:0638c26": "量無數阿僧祇劫。此贍部洲中多諸人眾安",
    "T19n1006_001:0638c27": "隱豐樂。五穀不種自然成熟。人無彼我亦無",
    "T19n1006_001:0638c28": "積貯。當此之時無有佛名。有一大山名寶山",
    "T19n1006_001:0638c29": "王。彼寶山中有三仙人。一名寶髻二名金髻",
    "T19n1006_001:0639a01": "三名金剛髻。彼三仙人繫心專念佛法僧寶。",
    "T19n1006_001:0639a02": "復作是念。我等何時證無上正覺。度脫一切",
    "T19n1006_001:0639a03": "諸眾生等。時彼仙眾作是念已。須臾默然復",
    "T19n1006_001:0639a04": "起前念。由是念故即證慈悲歡喜一切眾生",
    "T19n1006_001:0639a05": "種種樓閣三摩地。獲於天眼觀彼上方見淨",
    "T19n1006_001:0639a06": "居天。復於空中有聲言曰。善哉正士善哉正",
    "T19n1006_001:0639a07": "士。能發上願求大正覺。汝曾聞不。有大妙法",
    "T19n1006_001:0639a08": "名廣大寶樓閣祕密善住陀羅尼。往昔如來",
    "T19n1006_001:0639a09": "已曾演說。善為利益一切眾生。諸有聞者決",
    "T19n1006_001:0639a10": "定不退無上正覺。一切佛法當速現前。一切",
    "T19n1006_001:0639a11": "三昧亦當現前。一切陀羅尼法門亦當現前。",
    "T19n1006_001:0639a12": "能善降伏一切魔軍。然大法炬一切善種當",
    "T19n1006_001:0639a13": "得現前。成就六波羅蜜。一切地獄餓鬼傍生",
    "T19n1006_001:0639a14": "閻摩羅界阿素羅眾。聞此呪者皆蒙解脫。生",
    "T19n1006_001:0639a15": "老病死憂悲苦惱永得超越。當來之世於此",
    "T19n1006_001:0639a16": "贍部洲。眾生有於父母不孝順者。不敬沙門",
    "T19n1006_001:0639a17": "者不敬婆羅門者不敬耆舊者。誹謗正法者",
    "T19n1006_001:0639a18": "誹謗聖人者應墮地獄者。誹謗諸佛者誹謗",
    "T19n1006_001:0639a19": "菩薩者。殺阿羅漢者造五逆罪者。殺婆羅門",
    "T19n1006_001:0639a20": "者殺牛犢者。抄劫竊盜者故妄語者。不與取",
    "T19n1006_001:0639a21": "者邪婬者。兩舌者麁惡語者。經秤小斗者強",
    "T19n1006_001:0639a22": "奪財物者。負言背信者匿他財物者。一切惡",
    "T19n1006_001:0639a23": "業所攝者。彼等眾生聞此陀羅尼。若讀若誦",
    "T19n1006_001:0639a24": "若受持。若佩身上若書衣中。若置幢上若書",
    "T19n1006_001:0639a25": "夾內。若書素疊及牆壁牌板。乃至見者聞者",
    "T19n1006_001:0639a26": "及影中過者。或與執持呪人暫相觸者。彼等",
    "T19n1006_001:0639a27": "眾生由斯陀羅尼大威力故。決定當得無上",
    "T19n1006_001:0639a28": "正覺。能於現世獲無量福。一切惡業皆得消",
    "T19n1006_001:0639a29": "滅。一切善根皆得圓滿。一切魔軍皆得調伏。",
    "T19n1006_001:0639b01": "一切眾生見者歡喜。一切眾生恭敬尊重。國",
    "T19n1006_001:0639b02": "王大臣及諸眷屬見者歡喜。口所出言聞者",
    "T19n1006_001:0639b03": "皆信。手脚柔軟音調和雅。離於貧窮不受世",
    "T19n1006_001:0639b04": "苦。毒藥刀杖火災等難永相去離。師子虎狼",
    "T19n1006_001:0639b05": "諸惡禽獸不能為害。無劫賊難無旃荼羅難。",
    "T19n1006_001:0639b06": "無魁膾難無羅剎難。無惡鬼難無邪魅難。無",
    "T19n1006_001:0639b07": "毒蛇難無疫疾難。乃至一日病二日病三日",
    "T19n1006_001:0639b08": "病四日病。瘧病常病眼病。耳病鼻病舌病口",
    "T19n1006_001:0639b09": "病。齒病脣病喉病項病。手病背病腰病臍",
    "T19n1006_001:0639b10": "病。痔病痢病髀病脚病。丁病瘇病班病肚",
    "T19n1006_001:0639b11": "病。疥病疱病癩病癬病。頭痛病偏風病。如此",
    "T19n1006_001:0639b12": "病等悉皆除滅。不盲不聾不瘂不瘻。臨命終",
    "T19n1006_001:0639b13": "時心不散亂不失正念。一切諸佛當來現前",
    "T19n1006_001:0639b14": "安慰其人。睡眠覺悟行住坐臥常得安樂或",
    "T19n1006_001:0639b15": "於夢中見百千萬世界剎土諸佛如來并諸菩",
    "T19n1006_001:0639b16": "薩前後圍繞。此陀羅尼有如是等無量無邊",
    "T19n1006_001:0639b17": "不可思議力。時彼仙人得法歡喜欣慶踊躍。",
    "T19n1006_001:0639b18": "於其住處如新醍醐消沒於地即於沒處而生",
    "T19n1006_001:0639b19": "三竹。七寶為根金莖葉竿。梢枝之上皆有真",
    "T19n1006_001:0639b20": "珠。香潔殊勝常有光明。往來見者靡不欣悅。",
    "T19n1006_001:0639b21": "生滿十月便自裂破。一一竹內各生一童子。",
    "T19n1006_001:0639b22": "顏貌端正色相成就。時三童子亦既生已。各",
    "T19n1006_001:0639b23": "於竹下結加趺坐。入諸禪定至第七日。於其",
    "T19n1006_001:0639b24": "夜中皆成正覺。其身金色三十二相八十種",
    "T19n1006_001:0639b25": "好圓光嚴飾。時彼三竹一一變成高妙樓閣。",
    "T19n1006_001:0639b26": "爾時便有廣大寶祕密善住陀羅尼呪於虛空",
    "T19n1006_001:0639b27": "中以金書字。忽然而現四大天王。所謂寶髻",
    "T19n1006_001:0639b28": "龍主天王。寶藏鳩槃茶主天王。妙珠光摩祜",
    "T19n1006_001:0639b29": "羅主天王。各執持寶蓋而覆其上。清淨天人",
    "T19n1006_001:0639c01": "散諸妙珠。金剛藥叉主天王與無量百千眷",
    "T19n1006_001:0639c02": "屬執持妙華。而以供養同作是言。今佛世尊",
    "T19n1006_001:0639c03": "出現寶藏。",
    "T19n1006_001:0639c04": "爾時世尊告執金剛菩薩摩訶薩。昔三仙人",
    "T19n1006_001:0639c05": "豈異人乎。今此寶幢塔中三全身如來。是彼",
    "T19n1006_001:0639c06": "時三竹者今妙樓閣寶幢是。彼時地者今此",
    "T19n1006_001:0639c07": "地是。彼時世界者今此世界是。彼時仙人由",
    "T19n1006_001:0639c08": "聞此陀羅尼勤修習故。捨彼仙身成等正覺。",
    "T19n1006_001:0639c09": "昔時空中淨居天者。豈異人乎則我身是。昔",
    "T19n1006_001:0639c10": "有賢者名曰淨居。常勤供養彼三仙人。其淨",
    "T19n1006_001:0639c11": "居者今妙種種色清淨如來是。昔彼三仙既",
    "T19n1006_001:0639c12": "成正覺。為彼淨居而授記曰。汝於來世當得",
    "T19n1006_001:0639c13": "作佛。號妙種種色清淨如來。",
    "T19n1006_001:0639c14": "爾時十方同來諸佛。咸讚釋迦牟尼如來言。",
    "T19n1006_001:0639c15": "善哉善哉能以如來境界善加護故。說此往",
    "T19n1006_001:0639c16": "昔因緣。示現如是祕密陀羅尼。是諸如來祕",
    "T19n1006_001:0639c17": "密之母。是諸如來祕密之心。是諸如來金剛",
    "T19n1006_001:0639c18": "之座。是諸如來祕密神變。是諸如來成就祕",
    "T19n1006_001:0639c19": "密六波羅蜜。是諸如來般若波羅蜜。是諸如",
    "T19n1006_001:0639c20": "來祕密壇場。是諸如來祕密之印。是諸如來",
    "T19n1006_001:0639c21": "祕密放百千萬光。是諸如來祕密實相之藏。",
    "T19n1006_001:0639c22": "是諸如來祕密三摩地加護神變。是諸菩薩",
    "T19n1006_001:0639c23": "祕密莊嚴菩提心。是諸菩薩祕密佛地。是諸",
    "T19n1006_001:0639c24": "菩薩入祕密三摩地。此陀羅尼能除一切業",
    "T19n1006_001:0639c25": "障。汝今能說。",
    "T19n1006_001:0639c26": "爾時釋迦牟尼如來。住正念智觀察一切如",
    "T19n1006_001:0639c27": "來。復放百千萬拘胝那庾他光明。所謂青黃",
    "T19n1006_001:0639c28": "赤白紅紫雜色。普遍十方諸佛世界。光遍彼",
    "T19n1006_001:0639c29": "已還來佛所。右繞三匝沒於佛頂。光既沒已。",
    "T19n1006_001:0640a01": "時佛世尊以淨梵音。於大眾中說此陀羅尼",
    "T19n1006_001:0640a02": "呪曰。",
    "T19n1006_001:0640a03": "唵(一)薩婆呾他伽(上呼下同)多(二)摩尼捨多(三)儞畢",
    "T19n1006_001:0640a04": "低(四)社縛羅社縛(上呼下同)羅(五)達摩駄睹碣里鞞",
    "T19n1006_001:0640a05": "(六)摩尼摩尼(七)摩訶怛他伽多纈里摩尼(八)莎",
    "T19n1006_001:0640a06": "訶(九)",
    "T19n1006_001:0640a07": "說此陀羅尼大明呪王。山河大地六種震動。",
    "T19n1006_001:0640a08": "十方如來同聲讚言。善哉善哉釋迦如來。善",
    "T19n1006_001:0640a09": "說此陀羅尼大明神呪。於虛空中現贍部金",
    "T19n1006_001:0640a10": "雲遍覆十方。於其雲中下七寶雨。雜以牛頭",
    "T19n1006_001:0640a11": "栴檀上妙粖香充滿世界。復雨優曇鉢花而",
    "T19n1006_001:0640a12": "以供養。次雨俱牟頭花芬陀利花蘇乾陀花。",
    "T19n1006_001:0640a13": "曼陀羅花摩訶曼陀羅花。露遮花大露遮花。",
    "T19n1006_001:0640a14": "曼殊沙花大曼殊沙花。蘇摩那花婆利師花。",
    "T19n1006_001:0640a15": "栴檀華瞻蔔華而供養佛。一切魔宮熾然火",
    "T19n1006_001:0640a16": "起。一切魔眾皆悉驚怖。一切毘那夜迦身皆",
    "T19n1006_001:0640a17": "流汗臭穢奔走十方。所有淨信天龍藥叉乾",
    "T19n1006_001:0640a18": "闥婆阿素羅緊那羅摩睺羅人非人等。各持",
    "T19n1006_001:0640a19": "供具供養如來。復有摩尼光思惟菩薩。與無",
    "T19n1006_001:0640a20": "量百千萬億俱胝菩薩。悉持種種妙寶而供",
    "T19n1006_001:0640a21": "養佛。",
    "T19n1006_001:0640a22": "復有金剛手菩薩。與無量百千萬億俱胝明",
    "T19n1006_001:0640a23": "仙。復以種種百千天衣而供養佛。",
    "T19n1006_001:0640a24": "復有四大天王。與無量百千萬億四天王眾。",
    "T19n1006_001:0640a25": "以種種香華塗香粖香華鬘衣服旛蓋而供養",
    "T19n1006_001:0640a26": "佛。",
    "T19n1006_001:0640a27": "復有梵天與梵眾諸天而來供養。",
    "T19n1006_001:0640a28": "復有三十三天與百千萬億天子供養於佛。",
    "T19n1006_001:0640a29": "如是那羅延大自在天賢摩尼天賢滿力天",
    "T19n1006_001:0640b01": "等同來供養。",
    "T19n1006_001:0640b02": "復有日月天子在於空中而供養佛。復有勝",
    "T19n1006_001:0640b03": "天女辯才天女。餉棄尼天女毘摩天女。金",
    "T19n1006_001:0640b04": "剛時天女花齒天女。使者天女百千萬億。各",
    "T19n1006_001:0640b05": "各以天嚴具供養於佛。",
    "T19n1006_001:0640b06": "復有鬼子母神。與百千萬億藥叉女等。前後",
    "T19n1006_001:0640b07": "圍繞而供養佛。",
    "T19n1006_001:0640b08": "復有無量乾闥婆眾。以天音樂而供養佛。",
    "T19n1006_001:0640b09": "復有無量百千龍王集會。所謂娑竭羅龍王",
    "T19n1006_001:0640b10": "難陀龍王。優鉢難陀龍王。婆魯拏龍王善住",
    "T19n1006_001:0640b11": "龍王。寶髻龍王形貌圓龍王。以種種妙寶而",
    "T19n1006_001:0640b12": "供養佛。",
    "T19n1006_001:0640b13": "復有轉輪王與無量百千萬億大臣宮人婇女",
    "T19n1006_001:0640b14": "前後圍繞。於時大地變成金剛。於如來前從",
    "T19n1006_001:0640b15": "地湧出七寶蓮華。其華千葉。於其華中有贍",
    "T19n1006_001:0640b16": "部金千輻寶輪。光明赫奕暉耀如日。其光遍",
    "T19n1006_001:0640b17": "覆三千大千世界。於輪臍中出微妙聲作如",
    "T19n1006_001:0640b18": "是言。善哉善哉釋迦牟尼如來。能說如是祕",
    "T19n1006_001:0640b19": "密陀羅尼。此陀羅尼明呪。能轉無上最大法",
    "T19n1006_001:0640b20": "輪。能入菩提道場。是諸如來祕密明心。是諸",
    "T19n1006_001:0640b21": "如來真寶如理。唯願世尊復更為說廣大善",
    "T19n1006_001:0640b22": "住祕密樓閣陀羅尼心要之法。令一切大眾",
    "T19n1006_001:0640b23": "咸皆覺悟無上菩提。此為根本。今正是時。願",
    "T19n1006_001:0640b24": "垂速說。此呪能除一切惡道業障。能竭一切",
    "T19n1006_001:0640b25": "血淚苦海。能度一切生死曠野。能越一切煩",
    "T19n1006_001:0640b26": "惱瀑流。若不遇此陀羅尼大明呪王。終不能",
    "T19n1006_001:0640b27": "成無上正覺。此陀羅尼是諸佛種。是大法輪",
    "T19n1006_001:0640b28": "是大法炬。是大法幢是大法蠡。是大法鼓是",
    "T19n1006_001:0640b29": "金剛座。唯願世尊廣為眾說此大陀羅尼王",
    "T19n1006_001:0640c01": "曼荼羅印法幀法。今此會中天龍藥叉乾闥",
    "T19n1006_001:0640c02": "婆迦樓羅緊那羅摩睺羅人非人等。咸皆瞻",
    "T19n1006_001:0640c03": "仰願聞法要。爾時世尊聞是語已。即為大眾",
    "T19n1006_001:0640c04": "廣說陀羅尼祕要之法。",
    "T19n1006_001:0640c05": "根本呪品第二",
    "T19n1006_001:0640c06": "爾時世尊為諸大眾。說此陀羅尼王。此呪能",
    "T19n1006_001:0640c07": "成就無上菩提。能除一切罪業身得清淨。即",
    "T19n1006_001:0640c08": "說呪曰。",
    "T19n1006_001:0640c09": "那慕薩婆怛他揭多(去)南(去一)唵(二)肥布羅孽",
    "T19n1006_001:0640c10": "鞞(三)摩尼(去)鉢臘(二合)鞞(四)怛他(上)多(去)那捺",
    "T19n1006_001:0640c11": "儞舍泥(五)摩尼摩尼(六)蘇鉢臘鞞(七)肥摩麗(八)娑",
    "T19n1006_001:0640c12": "孽囉鉗鼻(去)囇(九)吽吽(十)什皤羅什皤羅(二合十一)勃",
    "T19n1006_001:0640c13": "陀嚩[口*路]枳羝(十二)麌醯夜(二合)地瑟恥(二合)多孽",
    "T19n1006_001:0640c14": "鞞(十三)莎訶(十四)",
    "T19n1006_001:0640c15": "爾時世尊說此廣大寶善住祕密樓閣陀羅尼",
    "T19n1006_001:0640c16": "已。於此大地六種震動。雨大寶雨及天妙華。",
    "T19n1006_001:0640c17": "一切大眾咸皆歡喜。歎未曾有證不退轉。是",
    "T19n1006_001:0640c18": "時十方諸如來等。同聲讚歎釋迦牟尼如來。",
    "T19n1006_001:0640c19": "善哉釋迦牟尼如來。乃能說是入菩薩道場",
    "T19n1006_001:0640c20": "陀羅尼。大眾聞已一切惡趣皆得消滅。念此",
    "T19n1006_001:0640c21": "陀羅尼名者。則為以諸微妙香華塗香粖香。",
    "T19n1006_001:0640c22": "供養十方一切諸佛。若能讀誦即得不退轉",
    "T19n1006_001:0640c23": "無上正覺。乃至百劫千劫百千萬劫一切如",
    "T19n1006_001:0640c24": "來。不能讚歎盡其功德。此陀羅尼有大威力。",
    "T19n1006_001:0640c25": "一切魔王終不能為其障礙。一切怨家惡友",
    "T19n1006_001:0640c26": "鬼神。藥叉羅剎人非人等不能為害。增長無",
    "T19n1006_001:0640c27": "量福德。若纔念此陀羅尼者獲福如是。",
    "T19n1006_001:0640c28": "爾時執金剛手藥叉軍將及四大天王。於其",
    "T19n1006_001:0640c29": "會中從座而起。恭敬合掌頂禮佛足。白言世",
    "T19n1006_001:0641a01": "尊我等常當擁護持此陀羅尼者。爾時世尊",
    "T19n1006_001:0641a02": "舒金色手。摩執金剛手菩薩及四大天王頂",
    "T19n1006_001:0641a03": "作是言。我今以此陀羅尼神呪付囑於汝。若",
    "T19n1006_001:0641a04": "有持此陀羅尼者汝當擁護。",
    "T19n1006_001:0641a05": "爾時執金剛手菩薩及四大天王。白佛言世",
    "T19n1006_001:0641a06": "尊我等奉如來教。常護此大陀羅尼法明呪。",
    "T19n1006_001:0641a07": "亦當擁護彼受持者。",
    "T19n1006_001:0641a08": "心隨心呪品第三",
    "T19n1006_001:0641a09": "爾時世尊為諸大眾。說陀羅尼心呪曰。",
    "T19n1006_001:0641a10": "唵　摩儞　跋社　黎吽",
    "T19n1006_001:0641a11": "爾時世尊復說隨心呪曰。",
    "T19n1006_001:0641a12": "唵　摩儞　達哩吽　鏺吒",
    "T19n1006_001:0641a13": "根本呪者不假簡擇吉祥星宿日齋戒。但誦",
    "T19n1006_001:0641a14": "滿一萬遍已。然後佛前或舍利塔前。於白月",
    "T19n1006_001:0641a15": "十五日潔淨洗浴。著鮮淨衣隨力供養。然四",
    "T19n1006_001:0641a16": "盞燈散諸香華。受持呪者食三白食。便誦此",
    "T19n1006_001:0641a17": "呪八百遍。即於當處宿。天欲曉時。如來乃現",
    "T19n1006_001:0641a18": "其身。執金剛手菩薩亦現於前。所有願者皆",
    "T19n1006_001:0641a19": "得圓滿。若造五逆罪者作如是法。第三遍方",
    "T19n1006_001:0641a20": "得感現勿生疑惑。常於清旦誦八百遍。所求",
    "T19n1006_001:0641a21": "上願皆得成就。毒不能害水不能漂火不能",
    "T19n1006_001:0641a22": "燒。賊不能傷病不能侵。無他恐怖常無重",
    "T19n1006_001:0641a23": "病。亦無眼病耳病鼻病。舌病口病齒病脣病。",
    "T19n1006_001:0641a24": "乃至一日病二日病三日病四日病無頭痛。諸",
    "T19n1006_001:0641a25": "惡毒蛇虎狼禽獸。不能為害無邪魅難。此陀",
    "T19n1006_001:0641a26": "羅尼威力如是。能除一切怖畏能滅一切惡",
    "T19n1006_001:0641a27": "障。能生一切功德能成就六波羅蜜。成就如",
    "T19n1006_001:0641a28": "來所行之行。讀此陀羅尼者。皆能成就一切",
    "T19n1006_001:0641a29": "事業若有人登大高山峯上誦此陀羅尼。盡",
    "T19n1006_001:0641b01": "眼所見處。所有眾生滅一切罪業。亦離一切",
    "T19n1006_001:0641b02": "地獄業。得免一切畜生身。若入天廟中誦此",
    "T19n1006_001:0641b03": "陀羅尼者。使諸天神無不從命。若入龍池誦",
    "T19n1006_001:0641b04": "此呪者。一切龍神皆來歸命。若於日前誦此",
    "T19n1006_001:0641b05": "呪者。日天子即當來現其人前。所求意願皆",
    "T19n1006_001:0641b06": "能與之。若有於執金剛手菩薩前誦此呪者。",
    "T19n1006_001:0641b07": "執金剛手菩薩現於其前。所求願者亦得隨",
    "T19n1006_001:0641b08": "意。若有人取菖蒲根。誦此呪八千遍訖或佩",
    "T19n1006_001:0641b09": "或執。即令一切眾生。見者歡喜所索皆得。若",
    "T19n1006_001:0641b10": "呪胡椒含於口中共他人語。所出言音皆悉",
    "T19n1006_001:0641b11": "信受。若有人呪白芥子一千八遍擲於虛空。",
    "T19n1006_001:0641b12": "一切惡風雷雹皆得消散。若呪食鹽一百八",
    "T19n1006_001:0641b13": "遍。令淨行婆羅門皆來率伏。若欲調伏剎利。",
    "T19n1006_001:0641b14": "取白芥子呪千八遍燒之。并可呼諸鬼神來",
    "T19n1006_001:0641b15": "共人語。亦能治一切鬼氣。若天炎旱以黃牛",
    "T19n1006_001:0641b16": "糞塗地。盡作龍一身三首。其下作四方龍",
    "T19n1006_001:0641b17": "池。於龍池心中著金。其壇青色。黃丹畫龍身",
    "T19n1006_001:0641b18": "上。於壇四角各置一滿瓶水。復置四香爐。置",
    "T19n1006_001:0641b19": "四新瓦盆。一盆中著乳一盆著酪一盆置乳",
    "T19n1006_001:0641b20": "糜一盆置酥及沙糖。又別作四肘方壇以牛",
    "T19n1006_001:0641b21": "糞塗飾。復以[麩夫+少]粖畫壇。壇內插箭四隻。纏五",
    "T19n1006_001:0641b22": "色線懸五綵幡。燒四種香所謂安悉熏陸白",
    "T19n1006_001:0641b23": "檀蘇合。於其壇內散七種穀。列五色食并諸",
    "T19n1006_001:0641b24": "花果。其誦呪人面向東方。取一芥子呪之一",
    "T19n1006_001:0641b25": "遍皆令擲。打畫龍頭上一呪一擲滿千八遍",
    "T19n1006_001:0641b26": "龍即行雨。一切諸龍皆來率伏。若欲止雨取",
    "T19n1006_001:0641b27": "白芥子誦呪。呪之擲龍池中雨即便止。若欲",
    "T19n1006_001:0641b28": "止惡風雹雨。取佉陀羅木作橛。釘龍池邊即",
    "T19n1006_001:0641b29": "得雹止。若欲縛毘那夜迦。取白芥子呪百八",
    "T19n1006_001:0641c01": "遍。安毘那夜迦頭上。便不能作其障礙。以乳",
    "T19n1006_001:0641c02": "洗毘那夜迦即得解脫。所作諸業皆得成就。",
    "T19n1006_001:0641c03": "其持呪者常須清潔著鮮淨衣。此是根本呪",
    "T19n1006_001:0641c04": "法。◎",
    "T19n1006_001:0641c05": "廣大寶樓閣善住祕密陀羅尼經卷上"
}