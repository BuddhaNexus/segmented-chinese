{
    "T32n1671_005:0727a13": "福蓋正行所集經卷第五",
    "T32n1671_005:0727a15": "龍樹菩薩集",
    "T32n1671_005:0727a16": "西天譯經三藏朝散大夫",
    "T32n1671_005:0727a17": "試鴻臚卿宣梵大師賜紫",
    "T32n1671_005:0727a18": "沙門臣日稱等奉　詔譯",
    "T32n1671_005:0727a19": "復以何義。說名為憂。謂諸有情。由貪欲故。沒",
    "T32n1671_005:0727a20": "憂怖中。猶如猛獸。被火圍遶。如深淵魚。置之",
    "T32n1671_005:0727a21": "陸地。如入大海。損其船筏。深心愁慼。恐失身",
    "T32n1671_005:0727a22": "命。如以少水。滴熱鐵團。將入死門。命不久",
    "T32n1671_005:0727a23": "住。譬如釜中煮豆。彌滿騰沸。復增乾薪。彼世",
    "T32n1671_005:0727a24": "間人。身處于家。為憂逼切。諸根衰悴。心無暫",
    "T32n1671_005:0727a25": "安。如以酥瓶。近於炎火。當知不久。則為消",
    "T32n1671_005:0727a26": "壞。",
    "T32n1671_005:0727a27": "復以何義。說名為悲。謂諸有情。先有珍財。不",
    "T32n1671_005:0727a28": "能任持。身復懶惰。以致貧苦。身形裸露。容色",
    "T32n1671_005:0727a29": "憔悴。咽喉乾焦。言意悽切。念昔富饒。不復能",
    "T32n1671_005:0727b01": "得。",
    "T32n1671_005:0727b02": "復以何義。說名為苦。謂諸有情。造非法行。身",
    "T32n1671_005:0727b03": "觸憲網。刀杖毒藥。或為非人斫刺殘害。乃至",
    "T32n1671_005:0727b04": "斷命。受諸楚毒。",
    "T32n1671_005:0727b05": "復以何義。說名為惱。謂諸有情。惡言相加。如",
    "T32n1671_005:0727b06": "中毒箭。諸根煩擾。失壞樂想。",
    "T32n1671_005:0727b07": "復何名為求不得苦。或諸有情。樂習正法。不",
    "T32n1671_005:0727b08": "能入解。身心勞苦。或由放逸。多求不遂。發生",
    "T32n1671_005:0727b09": "熱惱。無欲無求。心則安隱。",
    "T32n1671_005:0727b10": "復何名為愛別離苦。謂於所樂眷屬朋友。和",
    "T32n1671_005:0727b11": "合歡慰。忽爾離散。心懷戀慕。而生熱惱。",
    "T32n1671_005:0727b12": "復何名為冤憎會苦。謂彼有情。樂著貪欲。多",
    "T32n1671_005:0727b13": "求財利。互相侵競。而結深冤。或為妻子恩愛",
    "T32n1671_005:0727b14": "纏縛。猶如桎梏。不得自在。當知女色。使人惑",
    "T32n1671_005:0727b15": "亂。其語柔軟。如拘牟那花。愚夫嗜之。銷除壯",
    "T32n1671_005:0727b16": "色。不久枯悴。如喬答摩仙。乃至諸天。多著欲",
    "T32n1671_005:0727b17": "樂。如薪近火。必為所焚。是故比丘。常當遠",
    "T32n1671_005:0727b18": "離。若近彼欲。得第一苦。一切世間。諸天及",
    "T32n1671_005:0727b19": "人。皆為欲火普遍逼迫。現招眾苦。死墮惡",
    "T32n1671_005:0727b20": "趣。為彼十三廣大火聚。圍繞燒然。佛為世間",
    "T32n1671_005:0727b21": "眾生慈父。憐愍彼故。而說此經。所謂地獄。有",
    "T32n1671_005:0727b22": "十三種。一者等活。二者黑繩。三者眾合。四",
    "T32n1671_005:0727b23": "者號叫。五者大號叫。六者燒然。七者極燒然。",
    "T32n1671_005:0727b24": "八者無間。九者煻煨。十者屍糞。十一者鋒刃。",
    "T32n1671_005:0727b25": "十二者劍林。十三者灰河。如是地獄。諸惡險",
    "T32n1671_005:0727b26": "難。無量苦惱。聚集其中。無數有情。造諸惡",
    "T32n1671_005:0727b27": "業。命終入彼。受多種苦。為諸獄卒。種種治",
    "T32n1671_005:0727b28": "罰。以熱鐵鎚。忿恚而擊。形體碎爛。周遍流",
    "T32n1671_005:0727b29": "血。諸骨節間悉皆火然。復捉其足。擲入火",
    "T32n1671_005:0727c01": "坑。舉手忙亂。惡聲號哭。彼琰摩卒。極惡可",
    "T32n1671_005:0727c02": "懼。諸受罪人。見即惶怖。或復趁入煻煨獄",
    "T32n1671_005:0727c03": "中。皮肉筋骨。下足消潰。由惡業故旋踵還生。",
    "T32n1671_005:0727c04": "復有深廣極熱屍糞。臭不可聞。有鐵觜蟲。名",
    "T32n1671_005:0727c05": "酤拏波。往來其中。囓罪人足。徹肉穿骨。取髓",
    "T32n1671_005:0727c06": "而食。復以無數銛利鋒刃。次第排列。而為其",
    "T32n1671_005:0727c07": "路。逐彼罪人。以足履踐。復為猛風。吹走其上。",
    "T32n1671_005:0727c08": "由避其苦。入劍葉林。無數劍鋒。從空而下。斫",
    "T32n1671_005:0727c09": "刺其身。無不斷壞。復有大河。灰汁盈滿。波浪",
    "T32n1671_005:0727c10": "涌沸。煮彼罪人。於其兩岸。有諸獄卒。執三戟",
    "T32n1671_005:0727c11": "叉。往來叉刺。受極重苦。或時悶絕。亦有藏竄。",
    "T32n1671_005:0727c12": "如魚沈泥。即以鐵鈎。挽脣而出。以大鐵網。摝",
    "T32n1671_005:0727c13": "置熱地。大火猛焰。翻覆燒烙。復以鐵鉗。擘開",
    "T32n1671_005:0727c14": "其口。即以銅汁。逼以灌之。或熱鐵丸。驅令吞",
    "T32n1671_005:0727c15": "噉。齗齶喉舌。各各焦爛。從咽徹下。悉為所燒。",
    "T32n1671_005:0727c16": "復有兩石。以夾其身。自首至足。而鋸解之。",
    "T32n1671_005:0727c17": "獄卒暴惡。猶如醉象。怒髮衝直。火星四迸。驅",
    "T32n1671_005:0727c18": "彼罪人。臥鐵床上。以線抨之。或斸或鑿。火焰",
    "T32n1671_005:0727c19": "四起。唯聞號哭。復有山峯。從空而墜。擊彼罪",
    "T32n1671_005:0727c20": "人。身肢俱碎。悶絕躄地。良久乃蘇。有諸獄",
    "T32n1671_005:0727c21": "卒。其狀醜惡。或執利斧。椎棒刀輪。弓箭杵",
    "T32n1671_005:0727c22": "砲。熱鐵器杖。種種苦具。考掠罪人。復有百千",
    "T32n1671_005:0727c23": "猛焰火刺。從四方來。叢集其身。如燃杌木。悉",
    "T32n1671_005:0727c24": "皆焦爛。復以利刀。而取其舌。或斫或剉。為",
    "T32n1671_005:0727c25": "百千分。乃至所有一切身肢。倏然分散。猶若",
    "T32n1671_005:0727c26": "浮雲。復置罪人熱鐵甕中。熾火四逼。其湯沸",
    "T32n1671_005:0727c27": "溢。上下漂沈。猶如煮豆。身體脹裂。皮肉消",
    "T32n1671_005:0727c28": "盡。唯餘骨鎖。撈摝於地。業風所吹。還活如",
    "T32n1671_005:0727c29": "故。如是眾苦。甚可怖畏。墮此獄者。無能得",
    "T32n1671_005:0728a01": "免。復有廣大寒[冰水+(洗冼+水)]地獄。有大雪聚。其高如",
    "T32n1671_005:0728a02": "山。嚴冷惡風。飄注不絕。有大深淵。結成[冰水+(洗冼+水)]",
    "T32n1671_005:0728a03": "臼。其狀宛若水精所成。有諸獄卒。逐彼罪人。",
    "T32n1671_005:0728a04": "盡入其中。寒苦逼切。發聲悲號。復有二杵。更",
    "T32n1671_005:0728a05": "相上下。而以擣之。其身碎壞。如聚沫團。業風",
    "T32n1671_005:0728a06": "吹活。如前不異。長時受苦。業盡方出。彼諸有",
    "T32n1671_005:0728a07": "情。皆由染慧邪欲因緣。於他身色。妉著不捨",
    "T32n1671_005:0728a08": "貪微少樂。受多苦報。是故世尊深生憐愍。起",
    "T32n1671_005:0728a09": "大悲心。而說此經。",
    "T32n1671_005:0728a10": "諸比丘。世間所有種種苦因。生為根本。若無",
    "T32n1671_005:0728a11": "生緣。輪迴自息。何況未來無量生苦。由有生",
    "T32n1671_005:0728a12": "故。則有色蘊。由色蘊故。則有受蘊。由受蘊",
    "T32n1671_005:0728a13": "故。則有想蘊。由想蘊故。則有行蘊。由行蘊",
    "T32n1671_005:0728a14": "故。則有識蘊。如是次第。相續而起。增長苦",
    "T32n1671_005:0728a15": "聚。輪轉無窮。譬如群賊。入於城隍。縱燎抄",
    "T32n1671_005:0728a16": "掠。擾惱黎庶。如是五蘊。依彼識城。生諸煩",
    "T32n1671_005:0728a17": "惱。損害諸根。",
    "T32n1671_005:0728a18": "又老病死。於諸世間。樂為損惱。是不可愛。如",
    "T32n1671_005:0728a19": "三種冤。常所隨逐。一者常求過隙。二者令墮",
    "T32n1671_005:0728a20": "險難。三者伺斷其命。是故比丘。常當脩習福",
    "T32n1671_005:0728a21": "蓋正行。受持經典。如說脩行。設老病死。眾冤",
    "T32n1671_005:0728a22": "圍繞。不生惶怖。於險惡道。則能超越。是大丈",
    "T32n1671_005:0728a23": "夫。為二世益。如火中蓮。甚為希有。則為安",
    "T32n1671_005:0728a24": "住寂靜妙樂。諸比丘。彼福體性。正所顯示。",
    "T32n1671_005:0728a25": "自因及果。皆可愛樂。乃至發生無漏善法。身",
    "T32n1671_005:0728a26": "語意業。咸得清淨。住不退轉。得授道記。如秋",
    "T32n1671_005:0728a27": "滿月。放盛光明。一切世間。咸蒙利益。樂廣大",
    "T32n1671_005:0728a28": "施。無有限礙。諸來乞者。皆給與之。令諸有",
    "T32n1671_005:0728a29": "情。心生悅豫。如戰勝將。心進勇銳。如依善",
    "T32n1671_005:0728b01": "王。安隱而住。猶如大海。納諸川流。如彌盧",
    "T32n1671_005:0728b02": "山。安固不動。一切眾生。奉如父母。得諸世",
    "T32n1671_005:0728b03": "間供養恭敬。獲得殊勝第一吉祥。親友朋屬",
    "T32n1671_005:0728b04": "之所稱讚。一切所願。皆得成就。畢竟超越輪",
    "T32n1671_005:0728b05": "迴苦海。此義所明。福之自性。猶如金器。堅",
    "T32n1671_005:0728b06": "固可愛。為諸眾生最勝依止。非福自性。不可",
    "T32n1671_005:0728b07": "愛樂。猶如坯瓶。決定破壞。令諸眾生。流轉",
    "T32n1671_005:0728b08": "惡道。如世之蓋。人所執持。四方攸往。遮諸",
    "T32n1671_005:0728b09": "炎熱。工巧所為。不久則壞。如是福蓋正行所",
    "T32n1671_005:0728b10": "持。能袪生等所有熱惱。及地獄火之所燒煮。",
    "T32n1671_005:0728b11": "眾善所成。任持不壞。如舍衛城中。有長者女。",
    "T32n1671_005:0728b12": "與族姓子。共為匹偶。後生一兒。費用無度。日",
    "T32n1671_005:0728b13": "漸衰窘。謂其妻曰。我詣遠方。勤力求索。汝當",
    "T32n1671_005:0728b14": "愛念長育其子。久歷歲月。夫猶未還。年既長",
    "T32n1671_005:0728b15": "大。漸生放逸。與隣處女。迭生愛樂。彼女即",
    "T32n1671_005:0728b16": "解所帶寶鬘。而授與之。母於後時。知其所由。",
    "T32n1671_005:0728b17": "乃以善言。種種教誨。我子不應樂為鄙事。當",
    "T32n1671_005:0728b18": "自慎護。無罹我懷。日加檢束。不令游行。夜",
    "T32n1671_005:0728b19": "於寢門。以設其榻。子於一夕。貪欲所嬈。暫臥",
    "T32n1671_005:0728b20": "復起。須臾不停。白母開門。欲往便利。母語子",
    "T32n1671_005:0728b21": "言。此有盆具。不須出也。為母嚴約。轉增欲",
    "T32n1671_005:0728b22": "心。遂興惡意。以害其母。造是罪已。深生惶",
    "T32n1671_005:0728b23": "怖。遂往伽藍。白言。大德。我欲出家。願垂",
    "T32n1671_005:0728b24": "攝受。時諸比丘。不能觀察。詰其來由。便與",
    "T32n1671_005:0728b25": "剃髮。作比丘已。遠遁他國。勇猛精進。堅持淨",
    "T32n1671_005:0728b26": "戒。修習禪定。樂誦經典。彼有長者。覩其比",
    "T32n1671_005:0728b27": "丘。具如是德。興心供養。為造伽藍。命其為",
    "T32n1671_005:0728b28": "主。八方眾僧。咸來依附。爾時比丘。為眾講",
    "T32n1671_005:0728b29": "宣大乘經典。復令脩習相應禪觀。四事供給。",
    "T32n1671_005:0728c01": "無所乏少。時諸大眾。勤修匪懈。漸次有證羅",
    "T32n1671_005:0728c02": "漢果者。而此比丘。後縈病苦。雖服妙藥。轉增",
    "T32n1671_005:0728c03": "尫瘵。召集眾僧。巧懺謝曰。謬當主宰。輕慢眾",
    "T32n1671_005:0728c04": "德。諸弟子等。惱亂亦然。唯願眾慈。施我歡",
    "T32n1671_005:0728c05": "喜。常者皆盡。高者亦墜。合會有離。生必歸",
    "T32n1671_005:0728c06": "滅。說是語已。奄忽命終。時諸大眾。及彼弟",
    "T32n1671_005:0728c07": "子。共營善利。以資冥福。乃相議曰。我師趣",
    "T32n1671_005:0728c08": "寂。未知神識當生何所。其弟子中。有證聖",
    "T32n1671_005:0728c09": "者。乃入定觀。始於諸天。次及人間。乃至鬼",
    "T32n1671_005:0728c10": "畜。皆悉不見。遂復遍觀諸地獄中。乃知其師",
    "T32n1671_005:0728c11": "墮無間獄。弟子見已。生大疑惑。我大和尚。",
    "T32n1671_005:0728c12": "在世之日。堅持淨戒。多聞辯才。精進脩行。未",
    "T32n1671_005:0728c13": "常暫廢。攝受供給八方僧眾。以何緣故。受茲",
    "T32n1671_005:0728c14": "劇報。時彼弟子。復入定觀。乃見先因。甞害其",
    "T32n1671_005:0728c15": "母。以是報故。墮無間獄。熾然火聚。而燒其",
    "T32n1671_005:0728c16": "身。為彼獄卒。種種訶毀。汝在世時。下劣無",
    "T32n1671_005:0728c17": "智。造此逆罪。今遣誰當。獄卒即以極熱鐵",
    "T32n1671_005:0728c18": "鎚。以碎其首。血流悶絕。苦不可言。是時弟",
    "T32n1671_005:0728c19": "子大阿羅漢。見是事已。運悲願力。息除苦惱。",
    "T32n1671_005:0728c20": "憑法威德。令知宿命。緣念三寶。續其善根。即",
    "T32n1671_005:0728c21": "時命絕。生夜摩天。法爾新生諸天子等。住彼",
    "T32n1671_005:0728c22": "天已。起三種念。一觀前身受生何族。二於何",
    "T32n1671_005:0728c23": "處。身謝命終。三修何福。得生天上。時彼天",
    "T32n1671_005:0728c24": "子作是觀已。乃見自身先造逆罪。承佛恩力。",
    "T32n1671_005:0728c25": "得生此天。而作是念。我今一心。無別異想。",
    "T32n1671_005:0728c26": "唯求見佛。親近供養。以報大恩。由天福力。自",
    "T32n1671_005:0728c27": "然而有眾寶瓔絡。莊嚴其身。於初夜分。身放",
    "T32n1671_005:0728c28": "光明。照祇陀林。皆悉顯現。前詣佛所。頭面",
    "T32n1671_005:0728c29": "禮足。即以天上眾色蓮華。曼陀羅華。以散佛",
    "T32n1671_005:0729a01": "上。積過于膝。作供養已。退坐一面。",
    "T32n1671_005:0729a02": "爾時世尊。知彼天子心之所念。即為宣說四",
    "T32n1671_005:0729a03": "諦法輪。三轉行相。聞已悟解。即得見諦。不起",
    "T32n1671_005:0729a04": "于座。證預流果。無漏堅固金剛智杵。摧壞身",
    "T32n1671_005:0729a05": "見邪慢諸山。是四諦法。非諸沙門。及婆羅門。",
    "T32n1671_005:0729a06": "父母朋屬。而能宣說。唯佛世尊。愍念於我泣",
    "T32n1671_005:0729a07": "血盈海。積骨如山。閉惡趣門。開生天路。救拔",
    "T32n1671_005:0729a08": "地獄。餓鬼畜生。皆令安住人天善果。時彼天",
    "T32n1671_005:0729a09": "子即說偈曰。",
    "T32n1671_005:0729a10": "　我由染欲深過患　　墮於無間地獄中",
    "T32n1671_005:0729a11": "　蒙佛恩力得生天　　復令證得涅盤道",
    "T32n1671_005:0729a12": "　我由依止淨法眼　　永脫輪迴諸惡趣",
    "T32n1671_005:0729a13": "　及彼未來生死流　　得至寂靜菩提岸",
    "T32n1671_005:0729a14": "　我今得見牟尼主　　百千生中難值遇",
    "T32n1671_005:0729a15": "　善超生老病苦因　　應受世間廣供養",
    "T32n1671_005:0729a16": "　持寶瓔珞以奉獻　　合掌右繞心忻慶",
    "T32n1671_005:0729a17": "　故我頂禮二足尊　　能使人天生覺悟",
    "T32n1671_005:0729a18": "福蓋正行所集經卷第五"
}