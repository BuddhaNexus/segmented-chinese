{
    "X70n1402_003:0739a01": "天目中峯和尚普應國師法語",
    "X70n1402_003:0739a03": "示薰禪人",
    "X70n1402_003:0739a04": "薰禪人。此去但參箇趙州因甚道箇無字。只如此斷。",
    "X70n1402_003:0739a05": "於舉起處只如此參。但參時不要舉。只於趙州道無",
    "X70n1402_003:0739a06": "字之下默默參去。都不要別生知解。死却一切心念。",
    "X70n1402_003:0739a07": "猛利參去。久久無間斷自然開悟。然參禪是痛為生",
    "X70n1402_003:0739a08": "死大事。了參不為別事。你但為生死之念真切。自然",
    "X70n1402_003:0739a09": "參得行也。你若不為生死。直饒參得禪會得禪。都是",
    "X70n1402_003:0739a10": "業識。都無用處。",
    "X70n1402_003:0739a11": "示圓禪人(因受戒)",
    "X70n1402_003:0739a12": "戒即是道上之戒。道即是戒中之道。名二而理不二",
    "X70n1402_003:0739a13": "也。因甚麼持戒。為生死也。因甚麼學道。亦為生死也。",
    "X70n1402_003:0739a14": "若是為生死之心切。不期戒而戒自持。不向道而道",
    "X70n1402_003:0739a15": "自進。你若真心不為生死大事。持戒也不是。學道也",
    "X70n1402_003:0739a16": "不是。",
    "X70n1402_003:0739a17": "示碩禪人",
    "X70n1402_003:0739a18": "道人有故鄉。不在東海岸。剔起兩莖眉。風前宜自看。",
    "X70n1402_003:0739a19": "若看不見時。提起古公案。急如救頭然。操心求了辨。",
    "X70n1402_003:0739a20": "一念忽湛然。當處沈昏散。白日摸璧行。遠歸何所幹。",
    "X70n1402_003:0739a21": "大事須早明。觸目皆浮幻。趂此身強。莫言佛法不怕",
    "X70n1402_003:0739a22": "爛。",
    "X70n1402_003:0739a23": "示丘淵二禪人",
    "X70n1402_003:0739a24": "你兩人遠來我這裏。無可言者。只有一箇所參底話",
    "X70n1402_003:0739b01": "頭。你但信教及參去趙州因甚道箇無字。便於日用",
    "X70n1402_003:0739b02": "中不問久遠參取。或於此話上提不起。疑不行時。只",
    "X70n1402_003:0739b03": "將箇生死無常思量一遍了。再提前話參去好。",
    "X70n1402_003:0739b04": "示素禪人",
    "X70n1402_003:0739b05": "參禪初無方便。只要你[拚ㄙ+ㄊ]取一片真實為生死大事",
    "X70n1402_003:0739b06": "底正念。提起箇所參話。不問三十年二十年。一氣不",
    "X70n1402_003:0739b07": "轉頭。疑不得處去疑取。捱不上處去捱取。但疑不得",
    "X70n1402_003:0739b08": "捱不上都不要別起第二念。要如何疑如何捱。原夫",
    "X70n1402_003:0739b09": "疑亦只是疑箇所參底話頭。捱也只是要捱箇所參",
    "X70n1402_003:0739b10": "底話頭。除此箇所參底話頭。更別無甚麼輕安寂靜",
    "X70n1402_003:0739b11": "奇特殊勝靈驗等與你做窠臼。才覺所參話不現前。",
    "X70n1402_003:0739b12": "便又與之密密提起。念念不斷參去。但辨肯心。決不",
    "X70n1402_003:0739b13": "相賺。",
    "X70n1402_003:0739b14": "示運禪人",
    "X70n1402_003:0739b15": "參禪只要痛為死生大事。單提所參話於動靜閑忙",
    "X70n1402_003:0739b16": "中體取。決不可執坐為工夫。你若執箇坐底。執箇靜",
    "X70n1402_003:0739b17": "底。更妄認四大身中輕安寂靜境界。久之則生百千",
    "X70n1402_003:0739b18": "種禪病。佛也莫救你。不見它古人素不曾向蒲團上。",
    "X70n1402_003:0739b19": "惟以動用諸緣與之作對。但是此箇要究明生死之",
    "X70n1402_003:0739b20": "正念。孜孜不捨兀兀無休時。不知不覺向不柰何處",
    "X70n1402_003:0739b21": "獨脫。便是心空及第之時也。除此別無方便。運禪人",
    "X70n1402_003:0739b22": "但恁麼體取。",
    "X70n1402_003:0739b23": "示祖禪人",
    "X70n1402_003:0739b24": "祖師來。萬象森羅活眼開。淨法界身全體露。香匙茶",
    "X70n1402_003:0739c01": "盞舞三臺。你若有眼看不見。提起話頭須勇徤。十二",
    "X70n1402_003:0739c02": "時中不暫停。千劫直教無轉變。忽然冷地驀相逢。鐵",
    "X70n1402_003:0739c03": "壁銀山有路通。有問西來祖師意。平叉兩手惟當胸。",
    "X70n1402_003:0739c04": "示良遂禪人",
    "X70n1402_003:0739c05": "道業也無進時。進是妄想。也無退時。退成怠墯。去此",
    "X70n1402_003:0739c06": "二途。單單只提起箇所參話。只[拚ㄙ+ㄊ]取生與同生死與",
    "X70n1402_003:0739c07": "同死。立定決定不變異之正志。任你這邊那邊住坐",
    "X70n1402_003:0739c08": "一味參取。除參外更不許別起第二念思惟佛法禪",
    "X70n1402_003:0739c09": "道。久之自然心空及第耳。遂禪人不要急性。至祝至",
    "X70n1402_003:0739c10": "祝。",
    "X70n1402_003:0739c11": "示幽禪人",
    "X70n1402_003:0739c12": "深固幽遠之旨在伊口唇邊。凡涉語言未甞不滿口",
    "X70n1402_003:0739c13": "道著。幽禪人還知麼。如其未委。但將一箇萬法歸一",
    "X70n1402_003:0739c14": "一歸何處話。[拚ㄙ+ㄊ]取一生決定身心直參。教能所俱泯。",
    "X70n1402_003:0739c15": "向幽深更幽深處一肩負荷。方不孤逾海越漠之志",
    "X70n1402_003:0739c16": "願耳。",
    "X70n1402_003:0739c17": "示日本中浦居士",
    "X70n1402_003:0739c18": "父母未生前那箇是本來面目。中浦還直下曾與至",
    "X70n1402_003:0739c19": "中之理相應麼。如其未能。此事不是說了便休。便須",
    "X70n1402_003:0739c20": "單單提起前話。[拚ㄙ+ㄊ]取一生孤寂身心空閑志氣。默默",
    "X70n1402_003:0739c21": "然如大死人相似。如不致悟決定不休。但辨此等堅",
    "X70n1402_003:0739c22": "密肯心。則身與心境與緣俱不期中而中矣。復何疑",
    "X70n1402_003:0739c23": "哉。復何疑哉。",
    "X70n1402_003:0739c24": "示日本平親衛直菴知陟居士",
    "X70n1402_003:0740a01": "昔龐居士問馬祖云。不與萬法為侶者是甚麼人。祖",
    "X70n1402_003:0740a02": "云待汝一口吸盡西江水即向你道。此說之下其直",
    "X70n1402_003:0740a03": "如絃。你擬涉思惟則當處已不勝其曲矣。又龐居士",
    "X70n1402_003:0740a04": "謂。難難。百石油麻樹上攤。龐婆謂。易易。易似和衣一",
    "X70n1402_003:0740a05": "覺睡。其女靈照謂。也不難。也不易。百草頭上祖師意。",
    "X70n1402_003:0740a06": "三人雖說難說易。而亦不知其當下其直亦如絃也。",
    "X70n1402_003:0740a07": "你擬於難易邊覔又不勝曲矣。所以毗耶老人有直",
    "X70n1402_003:0740a08": "心為道場。離諸委曲故。如其於此至直之理未能披",
    "X70n1402_003:0740a09": "襟領荷。總不要別第二念。但只將箇父母未生前那",
    "X70n1402_003:0740a10": "箇是我本來面目話頓在胸中。默默然參取。孜孜然",
    "X70n1402_003:0740a11": "究取。矻矻然疑取。凜凜然做取。做到情忘識盡處。驀",
    "X70n1402_003:0740a12": "忽猛省。始信迷時也直。悟時也直。得時也直。失時也",
    "X70n1402_003:0740a13": "直。上天堂下地獄坐蓮臺入劍穽。更無有一斯須不",
    "X70n1402_003:0740a14": "與至直之理脗然混合。到此也無佛可求。也無眾生",
    "X70n1402_003:0740a15": "可弃。直之又直者矣。親衛平居士號直菴。出紙需予",
    "X70n1402_003:0740a16": "以警策入道之語。乃直筆以酬之。併為說偈。言直行",
    "X70n1402_003:0740a17": "直心乃直。擬存知解便乖踈。話頭日用參教徹。說箇",
    "X70n1402_003:0740a18": "如絃已涉途。",
    "X70n1402_003:0740a19": "示薰禪人",
    "X70n1402_003:0740a20": "參禪必欲悟。不求解。將箇森羅及萬象。一法之所印",
    "X70n1402_003:0740a21": "之說。和會入心。以此說會古人意。是解也。非悟也。以",
    "X70n1402_003:0740a22": "如此解。直饒將千七百祖意一串穿過。正是業識茫",
    "X70n1402_003:0740a23": "茫金屑入眼。要了它生死根塵。轉見沒交涉。方所謂",
    "X70n1402_003:0740a24": "依它作解障自悟門。是謂雜毒入心。非真參學人所",
    "X70n1402_003:0740b01": "期於此也。薰禪人遠逾鯨海為死生大事而至。切不",
    "X70n1402_003:0740b02": "得如此錯用心。至祝。",
    "X70n1402_003:0740b03": "示月菴歸一居士",
    "X70n1402_003:0740b04": "萬法如月之在空。本無圓缺出沒之相。而眾生妄病",
    "X70n1402_003:0740b05": "在眼。咸謂有之。又有見第二月者。若欲洞見真月之",
    "X70n1402_003:0740b06": "體。但將箇萬法歸一一歸何處話置之胸臆。都不問",
    "X70n1402_003:0740b07": "閑忙靜閙。密密綿綿與之參取。參到歲月深工夫熟",
    "X70n1402_003:0740b08": "能所空。時節至。驀忽猛省。方知盡乾坤宇宙皆一月",
    "X70n1402_003:0740b09": "之菴。光明照映淨白無塵。覔一點是月非月是菴非",
    "X70n1402_003:0740b10": "菴之異見。了不可得矣。　歸一居士號月菴。求警策",
    "X70n1402_003:0740b11": "語。乃爾應之。",
    "X70n1402_003:0740b12": "示寔上人",
    "X70n1402_003:0740b13": "本色衲僧。學道無剪爪之功。動步有出身之路。豈肯",
    "X70n1402_003:0740b14": "自生退屈與諸塵旋繞於輪迴生死之岸。而不思掉",
    "X70n1402_003:0740b15": "臂獨脫者哉。古人謂便恁麼去。已涉程途。而況三搭",
    "X70n1402_003:0740b16": "不回。生死無常是甚麼事。且莫匇匇草草。十二時中",
    "X70n1402_003:0740b17": "當機對境之際。須猛提起箇所參底話頭。密密自看。",
    "X70n1402_003:0740b18": "切忌回頭轉腦動步移身。立定脚頭只與麼討箇倒",
    "X70n1402_003:0740b19": "斷。如不倒斷。只[拚ㄙ+ㄊ]得生與同生死與同死。又何有難",
    "X70n1402_003:0740b20": "學之道哉。你若立志不堅。著脚不穩。眨得眼來白雲",
    "X70n1402_003:0740b21": "萬里矣。寔上人出紙覔進道之語。故書此以答之。就",
    "X70n1402_003:0740b22": "為說偈。",
    "X70n1402_003:0740b23": "衲僧無剪爪之功。學道身心疾似風。若使暫時輕放",
    "X70n1402_003:0740b24": "過。依前落在有無中。",
    "X70n1402_003:0740c01": "示頭陀道者志成",
    "X70n1402_003:0740c02": "要做本色真正道流。直須受得勤勞。甘得淡薄。耐得",
    "X70n1402_003:0740c03": "歲寒。守得貧苦。當得重務。忘得名利。弃得恩愛。持得",
    "X70n1402_003:0740c04": "戒律。做得工夫。了得生死。參得禪道。會得佛法。這許",
    "X70n1402_003:0740c05": "多事業一肩荷負了當。更要你不見彼短不務己長。",
    "X70n1402_003:0740c06": "不逞見聞不眩聲色。十二時合取兩片口皮。竪立萬",
    "X70n1402_003:0740c07": "年一念之志願。常存正念守護身心。不墮境緣不生",
    "X70n1402_003:0740c08": "憎愛。倘或行之不移守之不易。則靈山一枝花拈起",
    "X70n1402_003:0740c09": "已久。當不讓老飲光破顏於百萬大眾之前矣。方不",
    "X70n1402_003:0740c10": "孤汝離父母捨世緣剪鬚髮著弊衣行苦行做道者",
    "X70n1402_003:0740c11": "也。倘或不能如是。則口食它飯身著它衣。頭戴它屋",
    "X70n1402_003:0740c12": "脚踏它地。孜孜不省兀兀無知。一報忽終且酬宿欠。",
    "X70n1402_003:0740c13": "改換質流轉輪迴。何有益於理哉。道者志成出紙求",
    "X70n1402_003:0740c14": "語為終身警策。就為說偈以示之。參禪學道要圖成。",
    "X70n1402_003:0740c15": "劍刃氷稜縱步行。行到路窮回首處。堂前三板放禪",
    "X70n1402_003:0740c16": "聲。",
    "X70n1402_003:0740c17": "示本淨上人",
    "X70n1402_003:0740c18": "即今語默動靜俯仰折旋見聞知覺者。是狂妄顛倒",
    "X70n1402_003:0740c19": "精魂。非你自心。你若要了得自心真實底。直須將父",
    "X70n1402_003:0740c20": "母未生前那箇是我本來面目話。三二十年參去。直",
    "X70n1402_003:0740c21": "待徹悟方為諦當。你鄉裏人參禪多不曾參而至於",
    "X70n1402_003:0740c22": "悟。但只以聰明之姿學解禪詮。妄認目前昭昭鑒覺",
    "X70n1402_003:0740c23": "者為自性。不肯下死工夫真實求悟。總是癡狂外邊",
    "X70n1402_003:0740c24": "走。大不濟事。",
    "X70n1402_003:0741a01": "示逸上人",
    "X70n1402_003:0741a02": "永嘉謂。絕學無為閑道人。不除妄想不求真。這箇說",
    "X70n1402_003:0741a03": "話脫賺多少人向無事甲中蹲坐。究竟不能超越。當",
    "X70n1402_003:0741a04": "知絕學之理。不是便與麼休歇底事。須到心空及第",
    "X70n1402_003:0741a05": "之處。命根子親切斷一回。方絕學也。既爾絕學。則無",
    "X70n1402_003:0741a06": "為之道卓爾現前。如今真箇要親切與此道相應。但",
    "X70n1402_003:0741a07": "於十二時中單單提起箇趙州因甚道箇無字。[拚ㄙ+ㄊ]取",
    "X70n1402_003:0741a08": "三十年向所參話上討箇分曉。則知無為不待別有",
    "X70n1402_003:0741a09": "所為。而自然步步相應者矣。逸上人但如此體取。如",
    "X70n1402_003:0741a10": "其不然。非予所知。",
    "X70n1402_003:0741a11": "示養直蒙首座",
    "X70n1402_003:0741a12": "初祖少林謂。直指人心見性成佛。言直指之直。離言",
    "X70n1402_003:0741a13": "說有言說則不直也。絕思惟才思惟則不直也。無造",
    "X70n1402_003:0741a14": "作擬造作則不直也。泯修證微涉修證則不直也。於",
    "X70n1402_003:0741a15": "是六傳至曹溪謂。說箇直指早已迂曲了也。此說之",
    "X70n1402_003:0741a16": "下更容得箇甚麼道理。古人不得已教你放下休歇。",
    "X70n1402_003:0741a17": "又教你一念不生。乃至善惡都莫思量等語。與麼商",
    "X70n1402_003:0741a18": "量總不直了也。蒙首座號養直。若有志要養直指之",
    "X70n1402_003:0741a19": "直。但將箇趙州因甚道箇無字頓在方寸中。莫問它",
    "X70n1402_003:0741a20": "一念生與不生。道理直而不直。立定丁字脚頭。[拚ㄙ+ㄊ]取",
    "X70n1402_003:0741a21": "一生真實身心。立決定志。但恁麼參取。或疑不去時",
    "X70n1402_003:0741a22": "參不上時把不定時靠不穩時。都不要別起第二念。",
    "X70n1402_003:0741a23": "於做不得處做取。行不得處行取。但一箇真實痛為",
    "X70n1402_003:0741a24": "生死大事底正念不變不異。說甚三十年二十年。壁",
    "X70n1402_003:0741b01": "立萬仞盡形畢命參去。參到情妄消知解泯。不知不",
    "X70n1402_003:0741b02": "覺豁爾開悟。如醉醒夢覺。出身白汗。便見老維摩謂",
    "X70n1402_003:0741b03": "直心為道場。離諸委曲故。上而諸佛下而眾生。大而",
    "X70n1402_003:0741b04": "虗空小而微塵。更無有一點不直之理。謂養直之號",
    "X70n1402_003:0741b05": "須恁麼一回。直不待養即自直矣。如不神悟。任你千",
    "X70n1402_003:0741b06": "般聞見祇益其曲耳。宜勉之。",
    "X70n1402_003:0741b07": "示偉禪人",
    "X70n1402_003:0741b08": "不思善不思惡。正恁麼時。那箇是你本來面目。只箇",
    "X70n1402_003:0741b09": "說話無你解處。無你會處。無你一切用心處。惟有信",
    "X70n1402_003:0741b10": "得及。切切以死生大事為己重任。不憚三十年二十",
    "X70n1402_003:0741b11": "年。脚踏實地孜孜地向三根椽下的的地參取。政於",
    "X70n1402_003:0741b12": "參時都無方便。亦無程限。但有昏沈散亂現前。亦不",
    "X70n1402_003:0741b13": "要顧它。參得也如此參。參不得也如此參。久遠不退",
    "X70n1402_003:0741b14": "轉。一旦情識泯伎倆都盡。不覺不知忽然開悟。便是",
    "X70n1402_003:0741b15": "你心空及第底時節。惟有為生死大事切於正念者",
    "X70n1402_003:0741b16": "能行之。你鄉裏人教人參禪。只要令人向意根下卜",
    "X70n1402_003:0741b17": "度。以心識領略相似語言為解會。決定不了生死。偉",
    "X70n1402_003:0741b18": "禪人當信予言。決不相賺。",
    "X70n1402_003:0741b19": "示恩禪人(因受戒)",
    "X70n1402_003:0741b20": "不殺生。殺生則斷慈悲種。不偷盜。偷盜則斷喜捨種。",
    "X70n1402_003:0741b21": "不婬欲。婬欲則斷解脫種。不妄語。妄語則斷真實種。",
    "X70n1402_003:0741b22": "不飲酒。飲酒則斷智慧種。不嗔鬪。嗔鬪則斷忍辱種。",
    "X70n1402_003:0741b23": "不退菩提心。退失菩提則斷滅佛種。如上七戒。或缺",
    "X70n1402_003:0741b24": "漏破犯。斷此七種清淨出世間種子。或保護圓滿。則",
    "X70n1402_003:0741c01": "超越三界。現優曇花。續佛壽命。",
    "X70n1402_003:0741c02": "示無我敬禪人",
    "X70n1402_003:0741c03": "圓湛虗寂之道。如大火聚之不可輕觸。如太阿鋒之",
    "X70n1402_003:0741c04": "不容湊泊。苟非全身領荷覿體混融。更無你著一點",
    "X70n1402_003:0741c05": "伎倆而可涉入。睦州所以云現成公案。又古德謂直",
    "X70n1402_003:0741c06": "下無事早是相埋沒了也。如大火聚寧容將心湊泊。",
    "X70n1402_003:0741c07": "父母未生前那箇是我本來面目。猛提起便恁麼參",
    "X70n1402_003:0741c08": "取。政當參時。更若別起一毫心念要如何若何。則展",
    "X70n1402_003:0741c09": "轉沒交涉矣。敬禪人出紙求警策語。乃直筆以告之。",
    "X70n1402_003:0741c10": "無我",
    "X70n1402_003:0741c11": "觀四大不見有我。則致敬之誠具足無欠矣。乃至觀",
    "X70n1402_003:0741c12": "一切法俱不見有我。則不待別有所敬而敬之。一言",
    "X70n1402_003:0741c13": "圓滿矣。敬禪人宜勉之。",
    "X70n1402_003:0741c14": "示南徐松禪人",
    "X70n1402_003:0741c15": "松直棘曲。鶴白烏玄。擬議不薦。十萬八千。僧問趙州",
    "X70n1402_003:0741c16": "萬法歸一一歸何處。州云我在青州做一領布衫重",
    "X70n1402_003:0741c17": "七斤。覿體更無藏覆處。當機曾不滯言詮。者裏許你",
    "X70n1402_003:0741c18": "聰明不得。學解不得。湊泊不得。摶量不得。直須是自",
    "X70n1402_003:0741c19": "家三寸命根子率地折爆地斷絕知解忘能所。自然",
    "X70n1402_003:0741c20": "步步超越拍拍是令。苟或未到此真實純熟正當田",
    "X70n1402_003:0741c21": "地。未免十二時中八識田內常有二人作主。有一人",
    "X70n1402_003:0741c22": "思念生死無常要了辨道業者。又一人放世間順逆",
    "X70n1402_003:0741c23": "愛憎境界不過。直欲要做到了處。此二人存乎自心。",
    "X70n1402_003:0741c24": "但見工夫今日也做不上。明日也做不上。今年也費",
    "X70n1402_003:0742a01": "力。明年也費力。以其費力又做不上。漸漸退屈矣。江",
    "X70n1402_003:0742a02": "湖中做工夫不上而生退屈者比比皆是。所以先師",
    "X70n1402_003:0742a03": "常教學道人不起第二念。久久自然相應。且喚甚麼",
    "X70n1402_003:0742a04": "作第二念。但是你向白日青天大開兩眼。稍於公案",
    "X70n1402_003:0742a05": "上靠不牢把不住。轉轉移念上世間身心情識等境",
    "X70n1402_003:0742a06": "上瞥生一念如芥子許。即此宜便是第二念也。只箇",
    "X70n1402_003:0742a07": "芥子許第二念。直下便與百千萬億無窮生死之所",
    "X70n1402_003:0742a08": "交接。豈易事耶。今日學道正要單單為自家有一種",
    "X70n1402_003:0742a09": "無常生死。恨不能一口氣透出。又焉肯迁延歲月度",
    "X70n1402_003:0742a10": "光陰。取性徇情坐待淪溺者耶。德山又謂。毫釐繫念。",
    "X70n1402_003:0742a11": "三途業因。瞥爾情生。萬劫羈鎻。斯言皆盡之矣。南徐",
    "X70n1402_003:0742a12": "松公出紙求語。故寫此以答之。然為說偈。",
    "X70n1402_003:0742a13": "一歸何處話頭通。佛祖齊教立下風。門戶孰云將欲",
    "X70n1402_003:0742a14": "墮。須知撑拄有長松。",
    "X70n1402_003:0742a15": "示會庵嘉禪人",
    "X70n1402_003:0742a16": "死生大事不是說了便休。不是會了便休。說得底會",
    "X70n1402_003:0742a17": "得底總是無始時來輪迴業識。急須吐却。但單單提",
    "X70n1402_003:0742a18": "起箇所參話頭。[拚ㄙ+ㄊ]取一生真實身心。向三根椽下坐。",
    "X70n1402_003:0742a19": "如大死人相似。胷中絕氣息忘見聞泯知解。惟有一",
    "X70n1402_003:0742a20": "箇所參話立定脚頭。只與麼參去。縱使一生不悟。其",
    "X70n1402_003:0742a21": "所參之正念不變不易。來世出頭來管取一聞千悟。",
    "X70n1402_003:0742a22": "此是決定底事。古所謂但辨肯心決不相賺。會庵嘉",
    "X70n1402_003:0742a23": "禪人求語警策。乃爾示之。",
    "X70n1402_003:0742a24": "示無隱晦禪人(住南禪禪寺。法嗣于師)",
    "X70n1402_003:0742b01": "法法不隱藏。古今常獨露。你擬將眼看著。早已隱藏",
    "X70n1402_003:0742b02": "了也。此事須是悟始得。你若不曾真正悟明。說隱藏",
    "X70n1402_003:0742b03": "也不得。說不隱藏也不得。你若果然的確有箇悟由。",
    "X70n1402_003:0742b04": "謂隱而不隱也得。謂不隱而隱也得。謂隱則不為潛",
    "X70n1402_003:0742b05": "匿所拘。謂不隱則不為顯露所礙。是謂與奪自在左",
    "X70n1402_003:0742b06": "右逢原者也。如或未曾親到此箇田地。切不得忩忩",
    "X70n1402_003:0742b07": "草草向意識情妄上垛跟。但單單提起箇所參底無",
    "X70n1402_003:0742b08": "義味話橫在目前。都不要別起第二念。常使胸中冷",
    "X70n1402_003:0742b09": "如氷雪。兀若朽株。廓如太虗。堅如金石。盡形畢世不",
    "X70n1402_003:0742b10": "改變不放逸不外求不間斷。乃至不隔一念做向前",
    "X70n1402_003:0742b11": "去。但久久把得定。管取向不知不覺處豁爾洞明。是",
    "X70n1402_003:0742b12": "謂心空及第。與麼倜儻一回。方不孤出家行脚之志",
    "X70n1402_003:0742b13": "願耳。今之學人多是不肯如此靠實做死工夫。只要",
    "X70n1402_003:0742b14": "掠虗妄說禪道。毀壞正因。作外道種族。甚非法門所",
    "X70n1402_003:0742b15": "望於此也。晦禪人號無隱。且道隱時隱箇甚麼。不隱",
    "X70n1402_003:0742b16": "時又不隱箇甚麼。或命根未即親斷。切忌妄通消息。",
    "X70n1402_003:0742b17": "又",
    "X70n1402_003:0742b18": "盡十方世界直下要隱也不得。要晦也不得。要認著",
    "X70n1402_003:0742b19": "也不得。乃至要弃之而不顧也不得。一切用心皆不",
    "X70n1402_003:0742b20": "得。直須是覿體悟明全身透入。不滯方便不依作用",
    "X70n1402_003:0742b21": "不存修證不住功勛。乃至不依倚一物。如水入水似",
    "X70n1402_003:0742b22": "空合空。然後即其所入所合之迹亦無地可寄。是謂",
    "X70n1402_003:0742b23": "一相三昧無功用法門。如今往往人說著箇無功用",
    "X70n1402_003:0742b24": "便擬操心領荷。說箇無功用如將心領荷。則又住功",
    "X70n1402_003:0742c01": "用了也。直下用一點心不得。惟有一箇無義味話頭。",
    "X70n1402_003:0742c02": "只要你信得及靠得穩把得住。一切處不起第二念。",
    "X70n1402_003:0742c03": "單單地只與麼參取。但參不透。但不要別起第二念",
    "X70n1402_003:0742c04": "求方便覔資助。總沒交涉。只要信得及。只恁麼參取。",
    "X70n1402_003:0742c05": "久之自然不知不覺以之悟入。既悟矣喚晦作明亦",
    "X70n1402_003:0742c06": "得。喚隱作顯亦得。一切施為俱無過咎。晦禪人出此",
    "X70n1402_003:0742c07": "長紙求警策。乃直書此長語以遺之。但辨肯心。決不",
    "X70n1402_003:0742c08": "相賺。",
    "X70n1402_003:0742c09": "示足菴麟上人(住京師萬壽)",
    "X70n1402_003:0742c10": "麟上人從前參釋迦彌勒是它奴且道它是阿誰。今",
    "X70n1402_003:0742c11": "時人參此話。多要墮落知解。妄認識情。顛倒分別。引",
    "X70n1402_003:0742c12": "起邪見。失佛知見。此去但只去參箇趙州因甚道箇",
    "X70n1402_003:0742c13": "無字。十二時中猛提起一切處只如參。久之自然正",
    "X70n1402_003:0742c14": "悟。斷不相賺。記取記取。",
    "X70n1402_003:0742c15": "又",
    "X70n1402_003:0742c16": "但除却一箇所參底話頭外更有心念。不問是佛念",
    "X70n1402_003:0742c17": "法念乃至善惡諸緣。皆是第二念。此第二念久久不",
    "X70n1402_003:0742c18": "起。惟於所參話上一坐坐斷。久之和箇所參話同時",
    "X70n1402_003:0742c19": "超越。便見盡十方世界皆是解脫游戲之場也。宜知",
    "X70n1402_003:0742c20": "之。老幻住明本書。",
    "X70n1402_003:0742c21": "　　　又",
    "X70n1402_003:0742c22": "你說許多話。都是古人一期方便。都無實義。宗門下",
    "X70n1402_003:0742c23": "只貴悟在機先。你若不悟。任你百千相似語言總成",
    "X70n1402_003:0742c24": "剩語。皆成知解。總與己躬下大事都無交涉。佛法如",
    "X70n1402_003:0743a01": "大火聚。你擬近之遭其燒。古人不得已設箇話頭。控",
    "X70n1402_003:0743a02": "你箇入處。有甚商量分。如今交你參趙州因甚道箇",
    "X70n1402_003:0743a03": "無字。直下不能猛奮身心。截斷一切思惟之妄念。單",
    "X70n1402_003:0743a04": "單提起直欲便去討箇倒斷。雖如是也非真正道流。",
    "X70n1402_003:0743a05": "更擬又向它古人方便蹊徑上垛跟。驢年轉不相應。",
    "X70n1402_003:0743a06": "你今日萬餘里來。我斷不相賺。都不要問如之若何。",
    "X70n1402_003:0743a07": "但向日用猛提起所參話。一氣做向前。如是三二十",
    "X70n1402_003:0743a08": "年自然有箇悟處。那時却將古人看時方才相應。至",
    "X70n1402_003:0743a09": "祝至祝。",
    "X70n1402_003:0743a10": "示逸禪人",
    "X70n1402_003:0743a11": "古今天下所傳佛法。安有教內教外之分。古佛出現",
    "X70n1402_003:0743a12": "不奈眾生迷失自性妄逐輪迴。於無言象中演出一",
    "X70n1402_003:0743a13": "大藏教。更無一字不與人破除生死令自悟本性。嗟。",
    "X70n1402_003:0743a14": "一等學者不本聖人之本意。各專其所學所解。自謂",
    "X70n1402_003:0743a15": "會佛法。肆口而說。殊不知不曾悟自本性。其說益多",
    "X70n1402_003:0743a16": "其迷益重。以故少林初祖眼不耐見。直指其見性成",
    "X70n1402_003:0743a17": "佛脫去知解。今之禪林諸師又泛引臨濟三玄．洞山",
    "X70n1402_003:0743a18": "五位。重入其知解之門。所以又隔。去此知解只把箇",
    "X70n1402_003:0743a19": "無義味話。教你立決定信心。盡其形命參取。你又信",
    "X70n1402_003:0743a20": "不及。又要老僧指示教內教外之說引起知解。你用",
    "X70n1402_003:0743a21": "心若如此顛倒。驢年也未會悟在。逸禪人。此去或不",
    "X70n1402_003:0743a22": "立定脚頭如枯木死灰參去。再要覔知解。決不請相",
    "X70n1402_003:0743a23": "見。至祝至祝。老幻(某)書。",
    "X70n1402_003:0743a24": "示玉溪鑒講主",
    "X70n1402_003:0743b01": "佛法是自心。此心一大藏教詮註不破。三世諸佛指",
    "X70n1402_003:0743b02": "點不出。千七百祖仰望不見。盡大地人追趕不及。從",
    "X70n1402_003:0743b03": "古至今任有百千玄解。皆是向此心背後叉手。由是",
    "X70n1402_003:0743b04": "曹溪謂。說箇直指早是迂曲了也。此說之下。如馬前",
    "X70n1402_003:0743b05": "相撲。擬眨眼來性命已在它人手裏。安許停機佇思",
    "X70n1402_003:0743b06": "而後領略耶。或未能向未屙已前和身拶入。切不可",
    "X70n1402_003:0743b07": "匇匇草草向聲前句後取次承當。不妨發起一片真",
    "X70n1402_003:0743b08": "實決定信心。向己躬下守箇無義味話。奮平生猛利",
    "X70n1402_003:0743b09": "身心。孜孜兀兀拍盲做向前去。也不問三十年二十",
    "X70n1402_003:0743b10": "年。但有一日光陰做取一日。久遠信心堅立志密。不",
    "X70n1402_003:0743b11": "知不覺忽爾開悟。方知此道不從人得。如啞子得夢。",
    "X70n1402_003:0743b12": "從上若教若禪多少沒意智者。總向這裏瞥脫。政當",
    "X70n1402_003:0743b13": "做時。苟存一念外緣。一念取舍。一念愛憎。一念子任",
    "X70n1402_003:0743b14": "差別情妄隨物流轉。更存一念記持學解等情識。不",
    "X70n1402_003:0743b15": "能應念勦絕。欲望它鑒破光亡。無異却步求前。決無",
    "X70n1402_003:0743b16": "有相應之時也。玉溪講主鑒公需以警策。乃扶病直",
    "X70n1402_003:0743b17": "筆以告之。",
    "X70n1402_003:0743b18": "示勤江魏公信士",
    "X70n1402_003:0743b19": "古教謂。惟一堅密身。一切塵中現。其所現之身。非心",
    "X70n1402_003:0743b20": "悟神廓親具正眼者。自餘皆知之。非見也。勤江信士",
    "X70n1402_003:0743b21": "魏公日誦法華。篤信斯道。甞以書來山中。予因有筆",
    "X70n1402_003:0743b22": "戒。不克親染。茲梅峯來。俾別書親筆以授之。然堅密",
    "X70n1402_003:0743b23": "之旨。縱使千佛出來。談之於口書之於手。總不密也。",
    "X70n1402_003:0743b24": "古人謂。密在爾邊。但能於一切時中單提箇四大分",
    "X70n1402_003:0743c01": "散時向何處安身立命話。於語默動靜之頃久遠純",
    "X70n1402_003:0743c02": "熟。忽爾開悟。則所謂堅密之旨如十日並照。更不待",
    "X70n1402_003:0743c03": "第二人開口也。勉之勉之。(某)書。",
    "X70n1402_003:0743c04": "示栢西庭禪人",
    "X70n1402_003:0743c05": "僧問趙州。如何是祖師西來意。州云庭前栢樹子。往",
    "X70n1402_003:0743c06": "往不識趙州本意。乃註解云。即色明心。附物顯理。信",
    "X70n1402_003:0743c07": "手拈。信口道。皆可答之。當時但說澗下水流長也得。",
    "X70n1402_003:0743c08": "陌上桃花紅亦得。祖師西來意若如此註解得去。其",
    "X70n1402_003:0743c09": "頗負聰明者皆可將文字語言一狀領過。祖師意只",
    "X70n1402_003:0743c10": "成言語流通。欲了死生無常。不翅抱薪救火耳。祖師",
    "X70n1402_003:0743c11": "意須是悟始得。或不曾真正向脚跟下真實悟去。一",
    "X70n1402_003:0743c12": "任你將聰明之姿併一千七百則葛藤一串穿過。說",
    "X70n1402_003:0743c13": "得盛水不漏。正眼看來何異癡狂外邊走。從上佛祖",
    "X70n1402_003:0743c14": "眼不耐見眾生為迷妄自蔽。不得已吐一言半句。如",
    "X70n1402_003:0743c15": "吹毛利劍。如熱鐵火輪。劈面揮。直欲斷人命脉獨脫",
    "X70n1402_003:0743c16": "根塵。乾乾淨淨做箇洒落道人。安肯教人向他語言",
    "X70n1402_003:0743c17": "上咂噉。返增迷妄自投結縛於死生之場。不惟孤負",
    "X70n1402_003:0743c18": "古人而亦埋沒自己。豈細事哉。真正參學之士。盡一",
    "X70n1402_003:0743c19": "生向工夫邊著到。或不開悟便[拚ㄙ+ㄊ]取來生後世。決定",
    "X70n1402_003:0743c20": "要討箇倒斷。安肯茅纏紙裹口出耳入而已哉。父母",
    "X70n1402_003:0743c21": "未生前那箇是我本來面目。有志要決了大事者。切",
    "X70n1402_003:0743c22": "不得向意根下卜度。又不得將相似語言配合。但[拚ㄙ+ㄊ]",
    "X70n1402_003:0743c23": "取一生脚踏實地壁立萬仞參取。但心無異緣意絕",
    "X70n1402_003:0743c24": "虗妄。久遠不退不愁不會祖師西來意也。栢西庭上",
    "X70n1402_003:0744a01": "人宜勉之又勉之。慎勿自負聰明墮落意地。佛亦不",
    "X70n1402_003:0744a02": "能救矣。老幻(某)書。",
    "X70n1402_003:0744a03": "防情復性",
    "X70n1402_003:0744a04": "性起為情。情生為業。業感為物。夫萬物由情業之所",
    "X70n1402_003:0744a05": "鐘。當處出生隨處滅盡。榮枯禍福等一夢幻。此吾佛",
    "X70n1402_003:0744a06": "之教。之所以示。群生雖一本乎性。而有世閒出世之",
    "X70n1402_003:0744a07": "殊。世間之學。防情之謂也。出世之學。復性之謂也。防",
    "X70n1402_003:0744a08": "情。有為也。復性。無為也。二說不可相濫。蘇公子由注",
    "X70n1402_003:0744a09": "老子序。以六祖不思善不思惡之說配中庸喜怒哀",
    "X70n1402_003:0744a10": "樂未發之謂中之意。一也。又謂中也者即佛氏之言",
    "X70n1402_003:0744a11": "性也。和也者即佛氏之六度萬行也。致中和天地位",
    "X70n1402_003:0744a12": "焉萬物育焉。非佛法何以當之。此說頗類妙喜以三",
    "X70n1402_003:0744a13": "身答子韶之甥所問天命之謂性率性之謂道脩道",
    "X70n1402_003:0744a14": "之謂教之說。蓋一時善權方便。破彼情執而已。豈三",
    "X70n1402_003:0744a15": "身之理止於是哉。竊聞儒之所謂中庸者。必使人之",
    "X70n1402_003:0744a16": "情合乎至中。則經常之道可傳之無窮也。豈特人心",
    "X70n1402_003:0744a17": "為然。至若天地萬物一稟中庸而生化。微中庸則至",
    "X70n1402_003:0744a18": "眇之物亦不能自育也。內而治身。外而治國。謂中庸",
    "X70n1402_003:0744a19": "者不可斯須忽忘之也。使中庸之不在。則天地萬物",
    "X70n1402_003:0744a20": "尋而變滅。且人焉得而獨存乎。蓋中庸乃建立生化",
    "X70n1402_003:0744a21": "之樞機。故聖賢舉而明之。為教化之本也。中庸施之",
    "X70n1402_003:0744a22": "於親則謂孝。達之於君則謂忠。及之於物則謂仁。布",
    "X70n1402_003:0744a23": "之於人則謂教。以至傳之於世則謂道也。是道即指",
    "X70n1402_003:0744a24": "中庸之體而言之。含容於喜怒哀樂未發之初。發而",
    "X70n1402_003:0744b01": "皆中節之謂和。言中節者乃中中庸之節也。惟過與",
    "X70n1402_003:0744b02": "不及則不中節矣。既中中庸之節。則知萬物不期育",
    "X70n1402_003:0744b03": "而育。天地不期位而位。故情業無盡則生死何有已",
    "X70n1402_003:0744b04": "也。世間之說極於此矣。吾佛祖治出世之說。乃異乎",
    "X70n1402_003:0744b05": "其所聞。何則。如六祖謂不思善不思惡之際孰為本",
    "X70n1402_003:0744b06": "來面目。乃復性之大旨也。子思謂喜怒哀樂未發之",
    "X70n1402_003:0744b07": "謂中。發而皆中節之謂和之說。乃防情之極論也。然",
    "X70n1402_003:0744b08": "致中和位天地育萬物蓋情業所感。非性理之有是",
    "X70n1402_003:0744b09": "事也。惟子由未甞不知。而曲引此說者何也。子思言",
    "X70n1402_003:0744b10": "天命之謂性。指中庸之體也。率性之謂道。指中庸之",
    "X70n1402_003:0744b11": "用也。脩道之謂教。欲人依體用而契中庸也。道也者",
    "X70n1402_003:0744b12": "不可須臾離。可離非道者。必使其舉念動心無斯須",
    "X70n1402_003:0744b13": "不在中庸之域。防情之論極於此矣。彼清淨法身即",
    "X70n1402_003:0744b14": "聖凡同稟之性元也。圓滿報身即法身所具之神通",
    "X70n1402_003:0744b15": "光明也。千百億化身即法身遍在一切處也。然法身",
    "X70n1402_003:0744b16": "如日輪也。報身如日之光也。化身乃由光而普。性無",
    "X70n1402_003:0744b17": "知也。性無為也。謂復性之說理窮於是。似未易與率",
    "X70n1402_003:0744b18": "性脩道者同日而語也。妙喜以復性之學會防情之",
    "X70n1402_003:0744b19": "教。子由以防情之教會復性之學。一儒一釋各秉善",
    "X70n1402_003:0744b20": "權而融會之。使二家之說不相悖。或不之辯。則至理",
    "X70n1402_003:0744b21": "不勝其悖矣。或者以余說為然。",
    "X70n1402_003:0744b23": "天目中峯和尚普應國師法語(畢)"
}