{
    "X08n0240_023:0652b17": "大方廣佛華嚴經綱要卷第二十三",
    "X08n0240_023:0652b18": "于闐國三藏沙門實叉難陀 譯經",
    "X08n0240_023:0652b19": "清涼山大華嚴寺沙門澄觀 疏義",
    "X08n0240_023:0652b20": "明匡山法雲寺憨山沙門德清提挈",
    "X08n0240_023:0652b21": "兜率宮中偈讚品第二十四",
    "X08n0240_023:0652b22": "[0652b22] 初來意者。前明化主赴感。今明助化讚揚。及顯位",
    "X08n0240_023:0652b23": "體所依。故次來也。釋文者。謂十方菩薩於此宮中",
    "X08n0240_023:0652b24": "讚佛實德。故受斯名。三宗趣者。集眾放光偈讚為",
    "X08n0240_023:0652c01": "宗。為說迴向為趣。",
    "X08n0240_023:0652c02": "[0652c02] 爾時佛神力故。十方各有一大菩薩。一一各與萬佛",
    "X08n0240_023:0652c03": "剎微塵數諸菩薩俱。從萬佛剎微塵數國土外諸世",
    "X08n0240_023:0652c04": "界中來詣佛所。其名曰金剛幢菩薩。堅固幢菩薩。勇",
    "X08n0240_023:0652c05": "猛幢菩薩。光明幢菩薩。智幢菩薩。寶幢菩薩。精進幢",
    "X08n0240_023:0652c06": "菩薩。離垢幢菩薩。星宿幢菩薩。法幢菩薩。",
    "X08n0240_023:0652c07": "[0652c07] 大文分三。初集眾。二放光。三偈讚。初神力一句集",
    "X08n0240_023:0652c08": "因也。次十方一句舉上首。三一一下標眷屬。四從",
    "X08n0240_023:0652c09": "萬佛剎下來處。五其名曰下列十菩薩名。標主也。",
    "X08n0240_023:0652c10": "同名幢者。略有五義。一高出義。表三賢位極。二建",
    "X08n0240_023:0652c11": "立義。大悲大智建立眾生及菩提故。三歸向義。謂",
    "X08n0240_023:0652c12": "大悲攝生。智願攝善。歸向菩提故。四摧珍義。如猛",
    "X08n0240_023:0652c13": "將幢。降伏一切諸魔軍故。五滅諸怖畏義。如帝釋",
    "X08n0240_023:0652c14": "幢。不怖惑業故。金剛等異名。即表十向行體。",
    "X08n0240_023:0652c15": "[0652c15] 所從來國謂妙寶世界。妙樂世界。妙銀世界。妙金世",
    "X08n0240_023:0652c16": "界。妙摩尼世界。妙金剛世界。妙波頭摩世界。妙優&#x9262;",
    "X08n0240_023:0652c17": "羅世界。妙栴檀世界。妙香世界。",
    "X08n0240_023:0652c18": "[0652c18] 五所從來國皆稱妙者。迴向之力。微善彌於法界",
    "X08n0240_023:0652c19": "故。其別名即表十向所修法門。",
    "X08n0240_023:0652c20": "[0652c20] 各於佛所淨修梵行。所謂無盡幢佛。風幢佛。解脫幢",
    "X08n0240_023:0652c21": "佛。威儀幢佛。明相幢佛。常幢佛。最勝幢佛。自在幢佛。",
    "X08n0240_023:0652c22": "梵幢佛。觀察幢佛。其諸菩薩至佛所已。頂禮佛足。",
    "X08n0240_023:0652c23": "[0652c23] 六本所事佛同名幢義不異菩薩。別名即表修十",
    "X08n0240_023:0652c24": "向智。亦表當位之果。七其諸下到已修敬。",
    "X08n0240_023:0653a01": "[0653a01] 以佛神力。即化作妙寶藏師子之座。寶網彌覆周&#x5E00;",
    "X08n0240_023:0653a02": "&#x5FA7;滿。諸菩薩眾隨所方來。各於其上結加趺坐。",
    "X08n0240_023:0653a03": "[0653a03] 八以佛神力下善住威儀。座體云妙寶者。十住以",
    "X08n0240_023:0653a04": "慧光&#x5FA7;照。故以毗盧遮那藏為體。十行以行淨離",
    "X08n0240_023:0653a05": "垢。故以蓮華藏為體。今十向大悲處於生死普該",
    "X08n0240_023:0653a06": "萬法。不拘乎一。故座體直云妙寶。不限色類。以教",
    "X08n0240_023:0653a07": "行&#x5FA7;周。籠攝眾生。加以寶網彌覆其上。",
    "X08n0240_023:0653a08": "[0653a08] 其身悉放百千億那由他阿僧祇清淨光明。此無量",
    "X08n0240_023:0653a09": "光皆從菩薩清淨心寶離眾過惡大願所起。顯示一",
    "X08n0240_023:0653a10": "切諸佛自在清淨之法。以諸菩薩平等願力。能普救",
    "X08n0240_023:0653a11": "護一切眾生。一切世間之所樂見。見者不&#x8657;悉得調",
    "X08n0240_023:0653a12": "伏。",
    "X08n0240_023:0653a13": "[0653a13] 九其身悉放下放光益物。此位多游悲智益物故。",
    "X08n0240_023:0653a14": "[0653a14] 其菩薩眾悉已成就無量功德。所謂&#x5FA7;游一切諸佛",
    "X08n0240_023:0653a15": "國土無所障礙。見無依止清淨法身。以智慧身現無",
    "X08n0240_023:0653a16": "量身&#x5FA7;往十方承事諸佛。入於諸佛無量無邊不可",
    "X08n0240_023:0653a17": "思議自在之法。住於無量一切智門。以智光明善了",
    "X08n0240_023:0653a18": "諸法。於諸法中得無所畏。隨所演說窮未來際。辯才",
    "X08n0240_023:0653a19": "無盡。以大智慧開總持門。慧眼清淨入深法界。智慧",
    "X08n0240_023:0653a20": "境界無有邊際。究竟清淨猶若&#x8657;空。如此世界兜率",
    "X08n0240_023:0653a21": "天宮諸菩薩眾如是來集。十方一切兜率天宮。悉有",
    "X08n0240_023:0653a22": "如是名號菩薩而來集會。所從來國諸佛名號。亦皆",
    "X08n0240_023:0653a23": "同等。無有差別。",
    "X08n0240_023:0653a24": "[0653a24] 十其菩薩下略讚勝德。有十一句。初總。餘別。別中",
    "X08n0240_023:0653b01": "十門。次如此世界下結通十方。",
    "X08n0240_023:0653b02": "[0653b02] 爾時世尊從兩膝輪。放百千億那由他光明。普照十",
    "X08n0240_023:0653b03": "方盡法界&#x8657;空界一切世界。彼諸菩薩皆見於此佛",
    "X08n0240_023:0653b04": "神變相。此諸菩薩亦見於彼一切如來神變之相。如",
    "X08n0240_023:0653b05": "是菩薩皆與毗盧遮那如來於往昔時同種善根修",
    "X08n0240_023:0653b06": "菩薩行。悉已悟入諸佛自在甚深解脫。得無差別法",
    "X08n0240_023:0653b07": "界之身。入一切土而無所住。見無量佛悉往承事。於",
    "X08n0240_023:0653b08": "一念中周行法界自在無礙。心意清淨如無價寶。無",
    "X08n0240_023:0653b09": "量無數諸佛如來。常加護念共與其力。到於究竟第",
    "X08n0240_023:0653b10": "一彼岸。恒以淨念住無上覺。念念恒入一切智處。以",
    "X08n0240_023:0653b11": "小入大。以大入小。皆得自在通達無礙。已得佛身與",
    "X08n0240_023:0653b12": "佛同住。獲一切智。從一切智而生其身。一切如來所",
    "X08n0240_023:0653b13": "行之處悉能隨入。開闡無量智慧法門。到金剛幢大",
    "X08n0240_023:0653b14": "智彼岸。獲金剛定斷諸疑惑。已得諸佛自在神通。普",
    "X08n0240_023:0653b15": "於一切十方國土。教化調伏百千萬億無數眾生。於",
    "X08n0240_023:0653b16": "一切處雖無所著。善能修學成就究竟。方便安立一",
    "X08n0240_023:0653b17": "切諸法。如是等百千億那由他不可說無盡清淨三",
    "X08n0240_023:0653b18": "世一切無量功德藏諸菩薩眾。皆來集會在於佛所。",
    "X08n0240_023:0653b19": "因光所見一切佛所悉亦如是。",
    "X08n0240_023:0653b20": "[0653b20] 第二爾時世尊下放光。文分四節。初從兩膝。放光",
    "X08n0240_023:0653b21": "處言膝輪者。位漸高故。又表迴因向果等。有屈伸",
    "X08n0240_023:0653b22": "進趣之相故。又悲智相導。屈伸無住故。二放百千",
    "X08n0240_023:0653b23": "下光數。三普照下光照分齊。四彼諸菩薩下光所",
    "X08n0240_023:0653b24": "作業。謂令彼此互相見故。此中分三節。初正明彼",
    "X08n0240_023:0653c01": "此相見。二如是下釋見所由。由二種因故彼此相",
    "X08n0240_023:0653c02": "見。一由宿因同行故。二由現德圓滿故。經文悉已",
    "X08n0240_023:0653c03": "悟入下有二十句。明德圓滿之相。後如是等下結",
    "X08n0240_023:0653c04": "德。",
    "X08n0240_023:0653c05": "[0653c05] 爾時金剛幢菩薩承佛神力。普觀十方。而說頌言。",
    "X08n0240_023:0653c06": " 如來不出世  亦無有涅槃  以本大願力",
    "X08n0240_023:0653c07": " 示現自在法  是法難思議  非心所行處",
    "X08n0240_023:0653c08": " 智慧到彼岸  乃見諸佛境  色身非是佛",
    "X08n0240_023:0653c09": " 音聲亦復然  亦不離色聲  見佛神通力",
    "X08n0240_023:0653c10": " 少智不能知  諸佛實境界  久修清淨業",
    "X08n0240_023:0653c11": " 於此乃能了  正覺無來處  去亦無所從",
    "X08n0240_023:0653c12": " 清淨妙色身  神力故顯現  無量世界中",
    "X08n0240_023:0653c13": " 示現如來身  廣說微妙法  其心無所著",
    "X08n0240_023:0653c14": " 智慧無邊際  了達一切法  普入於法界",
    "X08n0240_023:0653c15": " 示現自在力  眾生及諸法  了達皆無礙",
    "X08n0240_023:0653c16": " 普現眾色像  &#x5FA7;於一切剎  欲求一切智",
    "X08n0240_023:0653c17": " 速成無上覺  應以淨妙心  修習菩提行",
    "X08n0240_023:0653c18": " 若有見如來  如是威神力  當於最勝尊",
    "X08n0240_023:0653c19": " 供養勿生疑",
    "X08n0240_023:0653c20": "[0653c20] 第二偈讚中十菩薩即為十段。亦十方如次。皆先",
    "X08n0240_023:0653c21": "標說人及說儀式。今初東方金剛幢者。此是會主。",
    "X08n0240_023:0653c22": "名含總別。總顯迴向不出悲智。金剛者堅利也。即",
    "X08n0240_023:0653c23": "悲之智。二乘實際不能壞堅也。斷難斷惑利也。故",
    "X08n0240_023:0653c24": "云智慧到彼岸。即智之悲。愛見不能動堅也。無所",
    "X08n0240_023:0654a01": "不救利也。故文中&#x5FA7;剎利生。七十八經云譬如金",
    "X08n0240_023:0654a02": "剛唯從金剛處及金處生。非餘寶處生。菩提心金",
    "X08n0240_023:0654a03": "剛亦復如是。唯從大悲救護眾生金剛處一切智",
    "X08n0240_023:0654a04": "明殊勝境界金處而生。非餘眾生善根處生。是知",
    "X08n0240_023:0654a05": "金剛不獨喻智。攻般若者不得此意。但以標名獨",
    "X08n0240_023:0654a06": "將金剛喻於般若。以文中悲濟九類而無所度。悲",
    "X08n0240_023:0654a07": "智相導。方為真實般若。別名即救護眾生悲也。離",
    "X08n0240_023:0654a08": "眾生相智也。頌有十偈。歎佛寂用無礙德。",
    "X08n0240_023:0654a09": "[0654a09] 爾時堅固幢菩薩承佛神力。普觀十方。而說頌言。",
    "X08n0240_023:0654a10": " 如來勝無比  甚深不可說  出過言語道",
    "X08n0240_023:0654a11": " 清淨如&#x8657;空  汝觀人師子  自在神通力",
    "X08n0240_023:0654a12": " 已離於分別  而令分別見  導師為開演",
    "X08n0240_023:0654a13": " 甚深微妙法  以是因緣故  現此無比身",
    "X08n0240_023:0654a14": " 此是大智慧  諸佛所行處  若欲了知者",
    "X08n0240_023:0654a15": " 常應親近佛  意業常清淨  供養諸如來",
    "X08n0240_023:0654a16": " 終無疲厭心  能入於佛道  具無盡功德",
    "X08n0240_023:0654a17": " 堅住菩提心  以是疑網除  觀佛無厭足",
    "X08n0240_023:0654a18": " 通達一切法  是乃真佛子  此人能了知",
    "X08n0240_023:0654a19": " 諸佛自在力  廣大智所說  欲為諸法本",
    "X08n0240_023:0654a20": " 應起勝希望  志求無上覺  若有尊敬佛",
    "X08n0240_023:0654a21": " 念報於佛恩  彼人終不離  一切諸佛住",
    "X08n0240_023:0654a22": " 何有智慧人  於佛得見聞  不修清淨願",
    "X08n0240_023:0654a23": " 履佛所行道",
    "X08n0240_023:0654a24": "[0654a24] 第二南方堅固者。表不壞迴向故。菩提心堅故。觀",
    "X08n0240_023:0654b01": "佛無厭故。十頌多明如來為物所依德。",
    "X08n0240_023:0654b02": "[0654b02] 爾時勇猛幢菩薩承佛神力。普觀十方而說頌言。",
    "X08n0240_023:0654b03": " 譬如明淨眼  因日&#x89A9;眾色  淨心亦復然",
    "X08n0240_023:0654b04": " 佛力見如來  如以精進力  能盡海源底",
    "X08n0240_023:0654b05": " 智力亦如是  得見無量佛  譬如良沃田",
    "X08n0240_023:0654b06": " 所種必滋長  如是淨心地  出生諸佛法",
    "X08n0240_023:0654b07": " 如人獲寶藏  永離貧窮苦  菩薩得佛法",
    "X08n0240_023:0654b08": " 離垢心清淨  譬如伽陀藥  能消一切毒",
    "X08n0240_023:0654b09": " 佛法亦如是  滅諸煩惱患  真實善知識",
    "X08n0240_023:0654b10": " 如來所稱讚  以彼威神故  得聞諸佛法",
    "X08n0240_023:0654b11": " 設於無數劫  財寶施於佛  不知佛實相",
    "X08n0240_023:0654b12": " 此亦不名施  無量眾色相  莊嚴於佛身",
    "X08n0240_023:0654b13": " 非於色相中  而能見於佛  如來等正覺",
    "X08n0240_023:0654b14": " 寂然恒不動  而能普現身  &#x5FA7;滿十方界",
    "X08n0240_023:0654b15": " 譬如&#x8657;空界  不生亦不滅  諸佛法如是",
    "X08n0240_023:0654b16": " 畢竟無生滅",
    "X08n0240_023:0654b17": "[0654b17] 第三西方菩薩。淨心智力。見佛盡源。等一切佛。故",
    "X08n0240_023:0654b18": "名勇猛。十頌總顯如來見聞弘益之德。",
    "X08n0240_023:0654b19": "[0654b19] 爾時光明幢菩薩承佛神力。普觀十方而說頌言。",
    "X08n0240_023:0654b20": " 人間及天上  一切諸世界  普見於如來",
    "X08n0240_023:0654b21": " 清淨妙色身  譬如一心力  能生種種心",
    "X08n0240_023:0654b22": " 如是一佛身  普現一切佛  菩提無二法",
    "X08n0240_023:0654b23": " 亦復無諸相  而於二法中  現相莊嚴身",
    "X08n0240_023:0654b24": " 了法性空寂  如幻而生起  所行無有盡",
    "X08n0240_023:0654c01": " 導師如是現  三世一切佛  法身悉清淨",
    "X08n0240_023:0654c02": " 隨其所應化  普現妙色身  如來不念言",
    "X08n0240_023:0654c03": " 我作如是身  自然而示現  未&#x751E;起分別",
    "X08n0240_023:0654c04": " 法界無差別  亦無所依止  而於世間中",
    "X08n0240_023:0654c05": " 示現無量身  佛身非變化  亦復非非化",
    "X08n0240_023:0654c06": " 於無化法中  示有變化形  正覺不可盡",
    "X08n0240_023:0654c07": " 法界&#x8657;空等  深廣無涯底  言語道悉絕",
    "X08n0240_023:0654c08": " 如來善通達  一切處行道  法界眾國土",
    "X08n0240_023:0654c09": " 所往皆無礙",
    "X08n0240_023:0654c10": "[0654c10] 第四北方菩薩。以大悲力運智慧光朗彼重昏。無",
    "X08n0240_023:0654c11": "所不至。名光明幢。十頌多顯如來即體化用周普",
    "X08n0240_023:0654c12": "之德。",
    "X08n0240_023:0654c13": "[0654c13] 爾時智幢菩薩承佛神力。普觀十方而說頌言。",
    "X08n0240_023:0654c14": " 若人能信受  一切智無礙  修習菩提行",
    "X08n0240_023:0654c15": " 其心不可量  一切國土中  普現無量身",
    "X08n0240_023:0654c16": " 而身不在處  亦不住於法  一一諸如來",
    "X08n0240_023:0654c17": " 神力示現身  不可思議劫  筭數莫能盡",
    "X08n0240_023:0654c18": " 三世諸眾生  悉可知其數  如來所示現",
    "X08n0240_023:0654c19": " 其數不可得  或時示一二  乃至無量身",
    "X08n0240_023:0654c20": " 普現十方剎  其實無二種  譬如淨滿月",
    "X08n0240_023:0654c21": " 普現一切水  影像雖無量  本月未曾二",
    "X08n0240_023:0654c22": " 如是無礙智  成就等正覺  普現一切剎",
    "X08n0240_023:0654c23": " 佛體亦無二  非一亦非二  亦復非無量",
    "X08n0240_023:0654c24": " 隨其所應化  示現無量身  佛身非過去",
    "X08n0240_023:0655a01": " 亦復非未來  一念現出生  成道及涅槃",
    "X08n0240_023:0655a02": " 如幻所作色  無生亦無起  佛身亦如是",
    "X08n0240_023:0655a03": " 示現無有生",
    "X08n0240_023:0655a04": "[0655a04] 第五東北方。於佛寂用之境決斷無疑故。又智導",
    "X08n0240_023:0655a05": "萬行出生無盡。故名智幢。十頌多歎如來應現出",
    "X08n0240_023:0655a06": "生無礙之德。",
    "X08n0240_023:0655a07": "[0655a07] 爾時寶幢菩薩承佛神力。普觀十方而說頌言。",
    "X08n0240_023:0655a08": " 佛身無有量  能示有量身  隨其所應&#x89A9;",
    "X08n0240_023:0655a09": " 導師如是現  佛身無處所  充滿一切處",
    "X08n0240_023:0655a10": " 如空無邊際  如是難思議  非心所行處",
    "X08n0240_023:0655a11": " 心不於中起  諸佛境界中  畢竟無生滅",
    "X08n0240_023:0655a12": " 如翳眼所&#x89A9;  非內亦非外  世間見諸佛",
    "X08n0240_023:0655a13": " 應知亦如是  饒益眾生故  如來出世間",
    "X08n0240_023:0655a14": " 眾生見有出  而實無興世  不可以國土",
    "X08n0240_023:0655a15": " 晝夜而見佛  歲月一剎那  當知悉如是",
    "X08n0240_023:0655a16": " 眾生如是說  某日佛成道  如來得菩提",
    "X08n0240_023:0655a17": " 實不繫於日  如來離分別  非世超諸數",
    "X08n0240_023:0655a18": " 三世諸導師  出現皆如是  譬如淨日輪",
    "X08n0240_023:0655a19": " 不與昏夜合  而說某日夜  諸佛法如是",
    "X08n0240_023:0655a20": " 三世一切劫  不與如來合  而說三世佛",
    "X08n0240_023:0655a21": " 導師法如是",
    "X08n0240_023:0655a22": "[0655a22] 第六東南方菩薩。以圓淨智照平等理。不礙應現",
    "X08n0240_023:0655a23": "隨順一切如摩尼寶故名寶幢。十頌多顯平等超",
    "X08n0240_023:0655a24": "世德。",
    "X08n0240_023:0655b01": "[0655b01] 爾時精進幢菩薩承佛神力。普觀十方。而說頌言。",
    "X08n0240_023:0655b02": " 一切諸導師  身同義亦然  普於十方剎",
    "X08n0240_023:0655b03": " 隨應種種現  汝觀牟尼尊  所作甚奇特",
    "X08n0240_023:0655b04": " 充滿於法界  一切悉無餘  佛身不在內",
    "X08n0240_023:0655b05": " 亦復不在外  佛力故顯現  導師法如是",
    "X08n0240_023:0655b06": " 隨諸眾生類  先世所集業  如是種種身",
    "X08n0240_023:0655b07": " 示現各不同  諸佛身如是  無量不可數",
    "X08n0240_023:0655b08": " 唯除大覺尊  無有能思議  如以我難思",
    "X08n0240_023:0655b09": " 心業莫能取  佛難思亦爾  非心業所現",
    "X08n0240_023:0655b10": " 如剎不可思  而見淨莊嚴  佛難思亦爾",
    "X08n0240_023:0655b11": " 妙相無不現  譬如一切法  眾緣故生起",
    "X08n0240_023:0655b12": " 見佛亦復然  必假眾善業  譬如隨意珠",
    "X08n0240_023:0655b13": " 能滿眾生心  諸佛法如是  悉滿一切願",
    "X08n0240_023:0655b14": " 無量國土中  導師興於世  隨其願力故",
    "X08n0240_023:0655b15": " 普應於十方",
    "X08n0240_023:0655b16": "[0655b16] 第七西南方菩薩。勤觀如來真應皆同。故能平等。",
    "X08n0240_023:0655b17": "隨順一切眾生。名精進幢。十頌顯此同義。",
    "X08n0240_023:0655b18": "[0655b18] 爾時離垢幢菩薩承佛神力。普觀十方而說頌言。",
    "X08n0240_023:0655b19": " 如來大智光  普淨諸世間  世間既淨已",
    "X08n0240_023:0655b20": " 開示諸佛法  設有人欲見  眾生數等佛",
    "X08n0240_023:0655b21": " 靡不應其心  而實無來處  以佛為境界",
    "X08n0240_023:0655b22": " 專念而不息  此人得見佛  其數與心等",
    "X08n0240_023:0655b23": " 成就白淨法  具足諸功德  彼於一切智",
    "X08n0240_023:0655b24": " 專念心不捨  導師為眾生  如應演說法",
    "X08n0240_023:0655c01": " 隨於可化處  普現最勝身  佛身及世間",
    "X08n0240_023:0655c02": " 一切皆無我  悟此成正覺  復為眾生說",
    "X08n0240_023:0655c03": " 一切人師子  無量自在力  示現念等身",
    "X08n0240_023:0655c04": " 其身各不同  世間如是身  諸佛身亦然",
    "X08n0240_023:0655c05": " 了知其自性  是則說名佛  如來普知見",
    "X08n0240_023:0655c06": " 明了一切法  佛法及菩提  二俱不可得",
    "X08n0240_023:0655c07": " 導師無來去  亦復無所住  遠離諸顛倒",
    "X08n0240_023:0655c08": " 是名等正覺",
    "X08n0240_023:0655c09": "[0655c09] 第八西北方菩薩真如體淨。能成白法。復淨世間",
    "X08n0240_023:0655c10": "故名離垢。十頌多歎如來淨德。前六淨他。後四自",
    "X08n0240_023:0655c11": "淨。",
    "X08n0240_023:0655c12": "[0655c12] 爾時星宿幢菩薩承佛神力。普觀十方而說頌言。",
    "X08n0240_023:0655c13": " 如來無所住  普住一切剎  一切土皆往",
    "X08n0240_023:0655c14": " 一切處咸見  佛隨眾生心  普現一切身",
    "X08n0240_023:0655c15": " 成道轉法輪  及以般涅槃  諸佛不思議",
    "X08n0240_023:0655c16": " 誰能思議佛  誰能見正覺  誰能現最勝",
    "X08n0240_023:0655c17": " 一切法皆如  諸佛境亦然  乃至無一法",
    "X08n0240_023:0655c18": " 如中有生滅  眾生妄分別  是佛是世界",
    "X08n0240_023:0655c19": " 了達法性者  無佛無世界  如來普現前",
    "X08n0240_023:0655c20": " 令眾生信喜  佛體不可得  彼亦無所見",
    "X08n0240_023:0655c21": " 若能於世間  遠離一切著  無礙心歡喜",
    "X08n0240_023:0655c22": " 於法得開悟  神力之所現  即此說名佛",
    "X08n0240_023:0655c23": " 三世一切時  求悉無所有  若能如是知",
    "X08n0240_023:0655c24": " 心意及諸法  一切悉知見  疾得成如來",
    "X08n0240_023:0656a01": " 言語中顯示  一切佛自在  正覺超語言",
    "X08n0240_023:0656a02": " 假以語言說",
    "X08n0240_023:0656a03": "[0656a03] 第九下方菩薩。解佛&#x5FA7;應法界之身。而不離法性",
    "X08n0240_023:0656a04": "若彼星宿燦然羅空。不可縛著。故以為名。十頌顯",
    "X08n0240_023:0656a05": "佛此德。",
    "X08n0240_023:0656a06": "[0656a06] 爾時法幢菩薩承佛神力。普觀十方而說頌言。",
    "X08n0240_023:0656a07": " 寧可恒具受  一切世間苦  終不遠如來",
    "X08n0240_023:0656a08": " 不&#x89A9;自在力  若有諸眾生  未發菩提心",
    "X08n0240_023:0656a09": " 一得聞佛名  決定成菩提  若有智慧人",
    "X08n0240_023:0656a10": " 一念發道心  必成無上尊  慎莫生疑惑",
    "X08n0240_023:0656a11": " 如來自在力  無量劫難遇  若生一念信",
    "X08n0240_023:0656a12": " 速登無上道  設於念念中  供養無量佛",
    "X08n0240_023:0656a13": " 未知真實法  不名為供養  若聞如是法",
    "X08n0240_023:0656a14": " 諸佛從此生  雖經無量苦  不捨菩提行",
    "X08n0240_023:0656a15": " 一聞大智慧  諸佛所入法  普於法界中",
    "X08n0240_023:0656a16": " 成三世導師  雖盡未來際  &#x5FA7;遊諸佛剎",
    "X08n0240_023:0656a17": " 不求此妙法  終不成菩提  眾生無始來",
    "X08n0240_023:0656a18": " 生死久流轉  不了真實法  諸佛故興世",
    "X08n0240_023:0656a19": " 諸法不可壞  亦無能壞者  自在大光明",
    "X08n0240_023:0656a20": " 普示於世間",
    "X08n0240_023:0656a21": "[0656a21] 第十上方菩薩知真實之法。普入法界。則行修行",
    "X08n0240_023:0656a22": "皆無分量故名法幢。知法名佛。故先讚見佛之益。",
    "X08n0240_023:0656a23": "十頌雙顯佛法難聞。",
    "X08n0240_023:0656a24": "十迴向品第二十五之一",
    "X08n0240_023:0656b01": "[0656b01] 初來意者。當會序分已彰正宗宜顯故。又已總示",
    "X08n0240_023:0656b02": "所依佛智。次別顯能依行位。故次來也。二釋名者。",
    "X08n0240_023:0656b03": "迴者轉也。向者趣也。轉自萬行趣向三處故。迴向",
    "X08n0240_023:0656b04": "不同。有其十種。十之別名本分當釋。迴向通稱今",
    "X08n0240_023:0656b05": "當重明。隨境所向義有眾多。以義通收不出三處。",
    "X08n0240_023:0656b06": "謂眾生菩提及以實際。上二隨相。實際即離相。開",
    "X08n0240_023:0656b07": "三為十。一迴自向他。二迴少向多。三迴自因行向",
    "X08n0240_023:0656b08": "他因行。四迴因向果。五迴劣向勝。六迴比向證。七",
    "X08n0240_023:0656b09": "迴事向理。八迴差別行向圓融行。九迴世向出世。",
    "X08n0240_023:0656b10": "十迴順理事行向理所成事。十義中初三皆迴向",
    "X08n0240_023:0656b11": "眾生。次三皆迴向菩提。次二迴向實際。後二義通",
    "X08n0240_023:0656b12": "於果及實際。三宗趣者。以無邊行海順無邊大願",
    "X08n0240_023:0656b13": "為宗。成就普賢德用為趣。",
    "X08n0240_023:0656b14": "[0656b14] 爾時金剛幢菩薩承佛神力。入菩薩智光三昧。",
    "X08n0240_023:0656b15": "[0656b15] 釋文大分。有十。一三昧分。二加分。三起分。四本分。",
    "X08n0240_023:0656b16": "五說分。六瑞應分。七結通分。八證成分。九偈讚勸",
    "X08n0240_023:0656b17": "修分。十校量功德分。今初三昧分。",
    "X08n0240_023:0656b18": "[0656b18] 入是三昧已。十方各過十萬佛剎微塵數世界外。有",
    "X08n0240_023:0656b19": "十萬佛剎微塵數諸佛。皆同一號號金剛幢。而現其",
    "X08n0240_023:0656b20": "前。咸稱讚言善哉善哉。善男子。乃能入此菩薩智光",
    "X08n0240_023:0656b21": "三昧。善男子。此是十方各十萬佛剎微塵數諸佛神",
    "X08n0240_023:0656b22": "力共加於汝。亦是毗盧遮那如來往昔願力。威神之",
    "X08n0240_023:0656b23": "力。及由汝智慧清淨故。諸菩薩善根增勝故。令汝入",
    "X08n0240_023:0656b24": "是三昧而演說法。",
    "X08n0240_023:0656c01": "[0656c01] 第二入是三昧下加分。有三。一總顯加相。於中初",
    "X08n0240_023:0656c02": "明佛現。次明讚善。",
    "X08n0240_023:0656c03": "[0656c03] 為令諸菩薩得清淨無畏故。具無礙辯才故。入無礙",
    "X08n0240_023:0656c04": "智地故。住一切智大心故。成就無盡善根故。滿足無",
    "X08n0240_023:0656c05": "礙白法故。入於普門法界故。現一切佛神力故。前際",
    "X08n0240_023:0656c06": "念智不斷故。得一切佛護持諸根故。以無量門廣說",
    "X08n0240_023:0656c07": "眾法故。聞悉解了受持不忘故。攝諸菩薩一切善根",
    "X08n0240_023:0656c08": "故。成辦出世助道故。不斷一切智智故。開發大願故。",
    "X08n0240_023:0656c09": "解釋實義故。了知法界故。令諸菩薩皆悉歡喜故。修",
    "X08n0240_023:0656c10": "一切佛平等善根故。護持一切如來種性故。所謂演",
    "X08n0240_023:0656c11": "說諸菩薩十迴向。",
    "X08n0240_023:0656c12": "[0656c12] 第二為令下辦加所為。有二十二句。前二十句。為",
    "X08n0240_023:0656c13": "令下十句標所成。後以無量門下十一句。明其所",
    "X08n0240_023:0656c14": "作。後一句總結所屬。",
    "X08n0240_023:0656c15": "[0656c15] 佛子。汝當承佛威神之力而演此法。得佛護念故。安",
    "X08n0240_023:0656c16": "住佛家故。增益出世功德故。得陀羅尼光明故。入無",
    "X08n0240_023:0656c17": "障礙佛法故。大光普照法界故。集無過失淨法故。住",
    "X08n0240_023:0656c18": "廣大智境界故。得無障礙法光故。爾時諸佛即與金",
    "X08n0240_023:0656c19": "剛幢菩薩無量智慧。與無留礙辯。與分別句義善方",
    "X08n0240_023:0656c20": "便。與無礙法光明。與如來平等身。與無量差別淨音",
    "X08n0240_023:0656c21": "聲。與菩薩不思議善觀察三昧。與不可沮壞一切善",
    "X08n0240_023:0656c22": "根迴向智。與觀察一切法成就巧方便。與一切處說",
    "X08n0240_023:0656c23": "一切法無斷辯。何以故。入此三昧善根力故。爾時諸",
    "X08n0240_023:0656c24": "佛各以右手摩金剛幢菩薩頂。金剛幢菩薩得摩頂",
    "X08n0240_023:0657a01": "已。即從定起。",
    "X08n0240_023:0657a02": "[0657a02] 第三佛子下正顯加相。於中初有十句。口加語業",
    "X08n0240_023:0657a03": "以增辨。次諸佛即與無量智下十句。意業冥加以",
    "X08n0240_023:0657a04": "益智。後何以故下摩頂身加以增威。下即從定起",
    "X08n0240_023:0657a05": "分。",
    "X08n0240_023:0657a06": "[0657a06] 告諸菩薩言。佛子。菩薩摩訶薩有不可思議大願充",
    "X08n0240_023:0657a07": "滿法界。普能救護一切眾生。所謂修學去來現在一",
    "X08n0240_023:0657a08": "切佛迴向。",
    "X08n0240_023:0657a09": "[0657a09] 第四告諸菩薩下本文中分二。初三句總標願體",
    "X08n0240_023:0657a10": "難思。希求名願。即具普賢無盡願海。深廣難思。充",
    "X08n0240_023:0657a11": "滿下顯難思相。謂體充法界故用普救護。故稱為",
    "X08n0240_023:0657a12": "大。三所謂下釋成難思。以行同佛故。",
    "X08n0240_023:0657a13": "[0657a13] 佛子。菩薩摩訶薩迴向有幾種。佛子。菩薩摩訶薩迴",
    "X08n0240_023:0657a14": "向有十種。三世諸佛咸共演說。",
    "X08n0240_023:0657a15": "[0657a15] 第二別示名相。文分為四。初舉數徵名。次佛子迴",
    "X08n0240_023:0657a16": "向有十種下標數顯勝。諸佛共說故。",
    "X08n0240_023:0657a17": "[0657a17] 何等為十一者救護一切眾生離眾生相迴向。二者",
    "X08n0240_023:0657a18": "不壞迴向。三者等一切諸佛迴向。四者至一切處迴",
    "X08n0240_023:0657a19": "向。五者無盡功德藏迴向。六者入一切平等善根迴",
    "X08n0240_023:0657a20": "向。七者等隨順一切眾生迴向。八者真如相迴向。九",
    "X08n0240_023:0657a21": "者無縛無著解脫迴向。十者入法界無量迴向。佛子。",
    "X08n0240_023:0657a22": "是為菩薩摩訶薩十種迴向。過去未來現在諸佛已",
    "X08n0240_023:0657a23": "說。當說。現說。",
    "X08n0240_023:0657a24": "[0657a24] 此徵列十迴向名。其總名已見品初。今略釋其相。",
    "X08n0240_023:0657b01": "其迴向二字皆是能迴之願。救護等名皆迴向之",
    "X08n0240_023:0657b02": "行。皆是依止受名救護等名皆迴向之別相等。大",
    "X08n0240_023:0657b03": "悲廣濟名為救護一切眾生。大智無著故云離眾",
    "X08n0240_023:0657b04": "生相。即是廣大不顛倒心。二不壞者於三寶等得",
    "X08n0240_023:0657b05": "不壞信。以此善根用將迴向。三學三世佛所作迴",
    "X08n0240_023:0657b06": "向名等諸佛。四菩薩令其善根至一切處。五由迴",
    "X08n0240_023:0657b07": "向故能成無盡功德之藏。六順理修善。事理無違",
    "X08n0240_023:0657b08": "入於平等。七以善根等心順益眾生。八善根合如。",
    "X08n0240_023:0657b09": "以成迴向。九不為相縛不於見著。作用自在故云",
    "X08n0240_023:0657b10": "解脫。如不思議解脫等。十稱性起用。謂以法界善",
    "X08n0240_023:0657b11": "根迴向法界故。疏有廣釋。難以備錄。上略釋別名。",
    "X08n0240_023:0657b12": "佛子是為下結數。",
    "X08n0240_023:0657b13": "[0657b13] 佛子。云何為菩薩摩訶薩救護一切眾生離眾生相",
    "X08n0240_023:0657b14": "迴向。",
    "X08n0240_023:0657b15": "[0657b15] 第五佛子云何下說分。說十迴向即為十段。中皆",
    "X08n0240_023:0657b16": "先長行。後偈頌。長行中各二。初位行。後位果。有不",
    "X08n0240_023:0657b17": "具者。至文當知。今初牒名。謂常以無相心中。常行",
    "X08n0240_023:0657b18": "六道而入果報。不受而受諸受。迴易轉化故名救",
    "X08n0240_023:0657b19": "護等。[0657b19] 上牒名。",
    "X08n0240_023:0657b20": "[0657b20] 佛子。此菩薩摩訶薩行檀波羅蜜。淨尸波羅蜜。修羼",
    "X08n0240_023:0657b21": "提波羅蜜。起精進波羅蜜。入禪波羅蜜。住般若波羅",
    "X08n0240_023:0657b22": "蜜。大慈。大悲。大喜。大捨。修如是等無量善根。",
    "X08n0240_023:0657b23": "[0657b23] 二廣釋中。分二。先明所迴善根。後修善根時下正",
    "X08n0240_023:0657b24": "明迴向。今初。古人以此名為行體。",
    "X08n0240_023:0657c01": "[0657c01] 修善根時作是念言。願此善根普能饒益一切眾生。",
    "X08n0240_023:0657c02": "皆使清淨至於究竟。永離地獄餓鬼畜生閻羅王等。",
    "X08n0240_023:0657c03": "無量苦惱。",
    "X08n0240_023:0657c04": "[0657c04] 後正明迴向中大文分二。先明隨相。後我應如日",
    "X08n0240_023:0657c05": "下明離相迴向。前隨相文初二行經總明。次從此",
    "X08n0240_023:0657c06": "起至後眾生斷疑故。有一百零六行餘經。別明救",
    "X08n0240_023:0657c07": "護。分為四段。初利樂救護。二受惱救護。三代苦救",
    "X08n0240_023:0657c08": "護。四&#x9008;拔救護。下如次標顯。",
    "X08n0240_023:0657c09": "[0657c09] 菩薩摩訶薩種善根時。以己善根如是迴向。我當為",
    "X08n0240_023:0657c10": "一切眾生作舍。令免一切諸苦事故。為一切眾生作",
    "X08n0240_023:0657c11": "護。悉令解脫諸煩惱故。為一切眾生作歸。皆令得離",
    "X08n0240_023:0657c12": "諸怖畏故。為一切眾生作趣。令得至於一切智故。為",
    "X08n0240_023:0657c13": "一切眾生作安。令得究竟安隱處故。為一切眾生作",
    "X08n0240_023:0657c14": "明。令得智光滅癡暗故。為一切眾生作炬。破彼一切",
    "X08n0240_023:0657c15": "無明闇故。為一切眾生作燈。令住究竟清淨處故。為",
    "X08n0240_023:0657c16": "一切眾生作導師。引其令入真實法故。為一切眾生",
    "X08n0240_023:0657c17": "作大導師。與其無礙大智慧故。佛子。菩薩摩訶薩以",
    "X08n0240_023:0657c18": "諸善根如是迴向。平等饒益一切眾生。究竟皆令得",
    "X08n0240_023:0657c19": "一切智。",
    "X08n0240_023:0657c20": "[0657c20] 後別顯中初明利樂救護。文有十行經。初一行總",
    "X08n0240_023:0657c21": "標。次我當下有十句。別顯離苦得樂。後佛子一行",
    "X08n0240_023:0657c22": "半經。總結利樂。",
    "X08n0240_023:0657c23": "[0657c23] 佛子。菩薩摩訶薩於非親友守護迴向。與其親友等",
    "X08n0240_023:0657c24": "無差別。何以故。菩薩摩訶薩入一切法平等性故。不",
    "X08n0240_023:0658a01": "於眾生而起一念非親友想。設有眾生於菩薩所起",
    "X08n0240_023:0658a02": "怨害心。菩薩亦以慈眼視之終無恚怒。普為眾生作",
    "X08n0240_023:0658a03": "善知識。演說正法令其修習。譬如大海一切眾毒不",
    "X08n0240_023:0658a04": "能變壞。菩薩亦爾。一切愚蒙無有智慧不知恩德。瞋",
    "X08n0240_023:0658a05": "很頑毒憍慢自大。其心盲瞽不識善法。如是等類諸",
    "X08n0240_023:0658a06": "惡眾生。種種逼惱無能動亂。譬如日天子出現世間",
    "X08n0240_023:0658a07": "不以生盲不見故隱而不現。又復不以乾闥婆城阿",
    "X08n0240_023:0658a08": "修羅手閻浮提樹崇巖邃谷塵霧煙雲如是等物之",
    "X08n0240_023:0658a09": "所覆障故隱而不現。亦復不以時節變改故隱而不",
    "X08n0240_023:0658a10": "現。菩薩摩訶薩亦復如是。有大福德。其心深廣。正念",
    "X08n0240_023:0658a11": "觀察。無有退屈。為欲究竟功德智慧。於上勝法心生",
    "X08n0240_023:0658a12": "志欲。法光普照見一切義。於諸法門智慧自在。常為",
    "X08n0240_023:0658a13": "利益一切眾生而修善法。曾不誤起捨眾生心。不以",
    "X08n0240_023:0658a14": "眾生其性弊惡邪見瞋濁難可調伏便即棄捨不修",
    "X08n0240_023:0658a15": "迴向。但以菩薩大願甲冑而自莊嚴。救護眾生恒無",
    "X08n0240_023:0658a16": "退轉。不以眾生不知報恩退菩薩行捨菩提道。不以",
    "X08n0240_023:0658a17": "凡愚共同一處捨離一切如實善根。不以眾生數起",
    "X08n0240_023:0658a18": "過惡難可忍受而於彼所生疲厭心。何以故。譬如日",
    "X08n0240_023:0658a19": "天子不但為一事故出現世間。菩薩摩訶薩亦復如",
    "X08n0240_023:0658a20": "是。不但為一眾生故修諸善根迴向阿耨多羅三藐",
    "X08n0240_023:0658a21": "三菩提。普為救護一切眾生故而修善根迴向阿耨",
    "X08n0240_023:0658a22": "多羅三藐三菩提。如是不但為淨一佛剎故。不但為",
    "X08n0240_023:0658a23": "信一佛故。不但為見一佛故。不但為了一法故起大",
    "X08n0240_023:0658a24": "智願迴向阿耨多羅三藐三菩提。為普淨一切佛剎",
    "X08n0240_023:0658b01": "故。普信一切諸佛故。普承事供養一切諸佛故。普解",
    "X08n0240_023:0658b02": "一切佛法故發起大願修諸善根迴向阿耨多羅三",
    "X08n0240_023:0658b03": "藐三菩提。佛子。菩薩摩訶薩以諸佛法而為所緣。起",
    "X08n0240_023:0658b04": "廣大心不退轉心。無量劫中修集希有難得心寶。與",
    "X08n0240_023:0658b05": "一切諸佛悉皆平等。菩薩如是觀諸善根信心清淨。",
    "X08n0240_023:0658b06": "大悲堅固。以甚深心歡喜心清淨心最勝心柔軟心",
    "X08n0240_023:0658b07": "慈悲心憐愍心攝護心利益心安樂心普為眾生真",
    "X08n0240_023:0658b08": "實迴向。非但口言。佛子。菩薩摩訶薩以諸善根迴向",
    "X08n0240_023:0658b09": "之時。作是念言。以我善根願一切趣生一切眾生皆",
    "X08n0240_023:0658b10": "得清淨功德圓滿。不可沮壞無有窮盡。常得尊重正",
    "X08n0240_023:0658b11": "念不忘。獲決定慧。具無量智。身口意業一切功德圓",
    "X08n0240_023:0658b12": "滿莊嚴。又作是念。以此善根。令一切眾生承事供養",
    "X08n0240_023:0658b13": "一切諸佛無空過者。於諸佛所淨信不壞。聽聞正法",
    "X08n0240_023:0658b14": "斷諸疑惑。憶持不忘如說修行。於如來所起恭敬心。",
    "X08n0240_023:0658b15": "身業清淨。安住無量廣大善根。永離貧窮七財滿足。",
    "X08n0240_023:0658b16": "於諸佛所常隨修學。成就無量勝妙善根。平等悟解",
    "X08n0240_023:0658b17": "住一切智。以無礙眼等視眾生。眾相嚴身無有玷缺。",
    "X08n0240_023:0658b18": "言音淨妙功德圓滿。諸根調伏十力成就。善心滿足",
    "X08n0240_023:0658b19": "無所依住。令一切眾生普得佛樂。得無量住住佛所住。",
    "X08n0240_023:0658b20": "[0658b20] 二明受惱救護。有四十五行經。於中先明受惱之",
    "X08n0240_023:0658b21": "相。有二十七行餘經。至菩提止。於中有兩重法喻",
    "X08n0240_023:0658b22": "合。次佛子(云云)以諸佛法下有十七行餘經。明迴",
    "X08n0240_023:0658b23": "向之相。於中先明救物心。次以諸善根下辨迴向",
    "X08n0240_023:0658b24": "之願。後又作是念下四行經。明得法圓滿。於諸佛",
    "X08n0240_023:0658c01": "下三行經。勝進德圓。後令一切下一行經。明德果滿。",
    "X08n0240_023:0658c02": "[0658c02] 佛子。菩薩摩訶薩見諸眾生造作惡業受諸重苦。以",
    "X08n0240_023:0658c03": "是障故。不見佛不聞法不識僧。便作是念。我當於彼",
    "X08n0240_023:0658c04": "諸惡道中。代諸眾生受種種苦。令其解脫。菩薩如是",
    "X08n0240_023:0658c05": "受苦毒時。轉更精勤不捨不避。不驚不怖。不退不怯",
    "X08n0240_023:0658c06": "無有疲厭。何以故。如其所願決欲荷負一切眾生令",
    "X08n0240_023:0658c07": "解脫故。菩薩爾時作是念言。一切眾生在生老病死",
    "X08n0240_023:0658c08": "諸苦難處。隨業流轉。邪見無智喪諸善法。我應救之",
    "X08n0240_023:0658c09": "令得出離。又諸眾生愛網所纏。癡蓋所覆。染著諸有",
    "X08n0240_023:0658c10": "隨逐不捨。入苦籠檻。作魔業行。福智都盡。常懷疑惑。",
    "X08n0240_023:0658c11": "不見安隱處。不知出離道。在於生死輪轉不息。諸苦",
    "X08n0240_023:0658c12": "淤泥恒所沒溺。菩薩見已起大悲心大饒益心。欲令",
    "X08n0240_023:0658c13": "眾生悉得解脫。以一切善根迴向。以廣大心迴向。如",
    "X08n0240_023:0658c14": "三世菩薩所修迴向。如大迴向經所說迴向。願諸眾",
    "X08n0240_023:0658c15": "生普得清淨。究竟成就一切種智。復作是念。我所修",
    "X08n0240_023:0658c16": "行欲令眾生皆悉得成無上智王。不為自身而求解",
    "X08n0240_023:0658c17": "脫。但為救濟一切眾生令其咸得一切智心。度生死",
    "X08n0240_023:0658c18": "流解脫眾苦。復作是念我當普為一切眾生備受眾",
    "X08n0240_023:0658c19": "苦。令其得出無量生死眾苦大壑。我當普為一切眾",
    "X08n0240_023:0658c20": "生。於一切世界一切惡趣中。盡未來劫受一切苦。然",
    "X08n0240_023:0658c21": "常為眾生勤修善根。何以故。我寧獨受如是眾苦。不",
    "X08n0240_023:0658c22": "令眾生墮於地獄。我當於彼地獄畜生閻羅王等險",
    "X08n0240_023:0658c23": "難之處。以身為質。救贖一切惡道眾生令得解脫。復",
    "X08n0240_023:0658c24": "作是念。我願保護一切眾生終不棄捨。所言誠實無",
    "X08n0240_023:0659a01": "有&#x8657;妄。何以故。我為救度一切眾生發菩提心。不為",
    "X08n0240_023:0659a02": "自身求無上道。亦不為求五欲境界及三有中種種",
    "X08n0240_023:0659a03": "樂故修菩薩行。何以故。世間之樂無非是苦。眾魔境",
    "X08n0240_023:0659a04": "界。愚人所貪。諸佛所呵。一切苦患因之而起。地獄餓",
    "X08n0240_023:0659a05": "鬼及以畜生閻羅王處忿恚&#x9B2A;訟。更相毀辱。如是諸",
    "X08n0240_023:0659a06": "惡皆因貪著五欲所致。耽著五欲遠離諸佛障礙生",
    "X08n0240_023:0659a07": "天。何況得於阿耨多羅三藐三菩提。菩薩如是觀諸",
    "X08n0240_023:0659a08": "世間貪少欲味受無量苦。終不為彼五欲樂故求無",
    "X08n0240_023:0659a09": "上菩提修菩薩行。但為安樂一切眾生。發心修習成",
    "X08n0240_023:0659a10": "滿大願。斷截眾生諸苦罥索。令得解脫。佛子。菩薩摩",
    "X08n0240_023:0659a11": "訶薩復作是念。我當以善根如是迴向。令一切眾生",
    "X08n0240_023:0659a12": "得究竟樂。利益樂。不受樂。寂靜樂。無依樂。無動樂。無",
    "X08n0240_023:0659a13": "量樂。不捨不退樂。不滅樂。一切智樂。復作是念。我當",
    "X08n0240_023:0659a14": "與一切眾生作調御師。作主兵臣。執大智炬。示安隱",
    "X08n0240_023:0659a15": "道令離險難。以善方便俾知實義。又於生死海。作一",
    "X08n0240_023:0659a16": "切智善巧船師。度諸眾生使到彼岸。佛子。菩薩摩訶",
    "X08n0240_023:0659a17": "薩以諸善根如是迴向。所謂隨宜救護一切眾生令",
    "X08n0240_023:0659a18": "出生死。承事供養一切諸佛。得無障礙一切智智。捨",
    "X08n0240_023:0659a19": "離眾魔遠惡知識。親近一切菩薩善友。滅諸過罪成",
    "X08n0240_023:0659a20": "就淨業。具足菩薩廣大行願無量善根。",
    "X08n0240_023:0659a21": "[0659a21] 第三代苦救護文至後有無量善根。有四十一行",
    "X08n0240_023:0659a22": "餘經。於中先總名代苦。迴向文有多節。本文自明。",
    "X08n0240_023:0659a23": "後以諸善根如是迴向總結迴向之益。",
    "X08n0240_023:0659a24": "[0659a24] 佛子。菩薩摩訶薩以諸善根正迴向已。作如是念。不",
    "X08n0240_023:0659b01": "以四天下眾生多故多日出現。但一日出。悉能普照",
    "X08n0240_023:0659b02": "一切眾生。又諸眾生不以自身光明故知有晝夜遊",
    "X08n0240_023:0659b03": "行觀察興造諸業。皆由日天子出成辦斯事。然彼日",
    "X08n0240_023:0659b04": "輪但一無二。菩薩摩訶薩亦復如是。修習善根迴向",
    "X08n0240_023:0659b05": "之時作是念言。彼諸眾生不能自救何能救他。唯我",
    "X08n0240_023:0659b06": "一人志獨無侶。修集善根如是迴向。所謂為欲廣度",
    "X08n0240_023:0659b07": "一切眾生故。普照一切眾生故。示導一切眾生故。開",
    "X08n0240_023:0659b08": "悟一切眾生故。顧復一切眾生故。攝受一切眾生故。",
    "X08n0240_023:0659b09": "成就一切眾生故。令一切眾生歡喜故。令一切眾生",
    "X08n0240_023:0659b10": "悅樂故。令一切眾生斷疑故。",
    "X08n0240_023:0659b11": "[0659b11] 第四&#x9008;拔迴向。文有十行經。先四行以喻明。次二",
    "X08n0240_023:0659b12": "行法合。後四行合前成益。",
    "X08n0240_023:0659b13": "[0659b13] 佛子。菩薩摩訶薩復作是念。我應如日普照一切不",
    "X08n0240_023:0659b14": "求恩報。眾生有惡悉能容受。終不以此而捨誓願。不",
    "X08n0240_023:0659b15": "以一眾生惡故捨一切眾生。但勤修習善根迴向普",
    "X08n0240_023:0659b16": "令眾生皆得安樂。善根雖少普攝眾生。以歡喜心廣",
    "X08n0240_023:0659b17": "大迴向。若有善根不欲饒益一切眾生。不名迴向。隨",
    "X08n0240_023:0659b18": "一善根普以眾生而為所緣。乃名迴向。安置眾生於",
    "X08n0240_023:0659b19": "無所著法性迴向。見眾生自性不動不轉迴向。於迴",
    "X08n0240_023:0659b20": "向無所依無所取迴向。不取善根相迴向。不分別業",
    "X08n0240_023:0659b21": "報體性迴向。不著五蘊相迴向。不壞五蘊相迴向。不",
    "X08n0240_023:0659b22": "取業迴向。不求報迴向。不染著因緣迴向。不分別因",
    "X08n0240_023:0659b23": "緣所起迴向。不著名稱迴向。不著處所迴向。不著&#x8657;",
    "X08n0240_023:0659b24": "妄法迴向。不著眾生相世界相心意相迴向。不起心",
    "X08n0240_023:0659c01": "顛倒想顛倒見顛倒迴向。不著語言道迴向。觀一切",
    "X08n0240_023:0659c02": "法真實性迴向。觀一切眾生平等相迴向。以法界印",
    "X08n0240_023:0659c03": "印諸善根迴向。觀諸法離貪欲迴向。解一切法無種",
    "X08n0240_023:0659c04": "植。善根亦如是。觀諸法無二無生無滅。迴向亦如是。",
    "X08n0240_023:0659c05": "以如是等善根迴向。修行清淨對治之法。所有善根",
    "X08n0240_023:0659c06": "皆悉隨順。出世間法。不作二相。非即業修習一切智。",
    "X08n0240_023:0659c07": "非離業迴向一切智。一切智非即是業。然不離業得",
    "X08n0240_023:0659c08": "一切智。以業如光影清淨故。報亦如光影清淨。報如",
    "X08n0240_023:0659c09": "光影清淨故一切智智亦如光影清淨。離我我所一",
    "X08n0240_023:0659c10": "切動亂思惟分別。如是了知以諸善根方便迴向。",
    "X08n0240_023:0659c11": "[0659c11] 大文第二明離相迴向。通有十八行餘經。初復作",
    "X08n0240_023:0659c12": "是念下有五行半經。明以妄機之智。導前大悲以",
    "X08n0240_023:0659c13": "成無緣。次安置眾生下有十行半經。正明雜相。先",
    "X08n0240_023:0659c14": "會前迴向眾生令入實際。次以如是等善根下有",
    "X08n0240_023:0659c15": "五行半經。會前迴向菩提入實際。",
    "X08n0240_023:0659c16": "[0659c16] 菩薩如是迴向之時。度脫眾生常無休息。不住法相。",
    "X08n0240_023:0659c17": "雖知諸法無業無報。善能出生一切業報而無違諍。",
    "X08n0240_023:0659c18": "如是方便善修迴向。菩薩摩訶薩如是迴向時。離一",
    "X08n0240_023:0659c19": "切過。諸佛所讚。",
    "X08n0240_023:0659c20": "[0659c20] 第二總結成益。由隨離不二。故成無礙離過之益。",
    "X08n0240_023:0659c21": "[0659c21] 佛子。是為菩薩摩訶薩第一救護一切眾生離眾生",
    "X08n0240_023:0659c22": "相迴向。",
    "X08n0240_023:0659c23": "[0659c23] 三結名。[0659c23] 上長行竟。",
    "X08n0240_023:0659c24": "[0659c24] 爾時金剛幢菩薩。觀察十方一切眾會暨于法界。入",
    "X08n0240_023:0660a01": "深句義。以無量心修習勝行。大悲普覆一切眾生。不",
    "X08n0240_023:0660a02": "斷三世諸如來種。入一切佛功德法藏。出生一切諸",
    "X08n0240_023:0660a03": "佛法身。善能分別諸眾生心。知其所種善根成熟。住",
    "X08n0240_023:0660a04": "於法身。而為示現清淨色身。承佛神力。即說頌言。",
    "X08n0240_023:0660a05": " 不思議劫修行道  精進堅固心無礙",
    "X08n0240_023:0660a06": " 為欲饒益群生類  常求諸佛功德法",
    "X08n0240_023:0660a07": " 調御世間無等人  修治其意甚明潔",
    "X08n0240_023:0660a08": " 發心普救諸含識  彼能善入迴向藏",
    "X08n0240_023:0660a09": " 勇猛精進力具足  智慧聰達意清淨",
    "X08n0240_023:0660a10": " 普救一切諸群生  其心堪忍不傾動",
    "X08n0240_023:0660a11": " 心善安住無與等  意常清淨大歡悅",
    "X08n0240_023:0660a12": " 如是為物勤修行  譬如大地普容受",
    "X08n0240_023:0660a13": " 不為自身求快樂  但欲救護諸眾生",
    "X08n0240_023:0660a14": " 如是發起大悲心  疾得入於無礙地",
    "X08n0240_023:0660a15": " 十方一切諸世界  所有眾生皆攝受",
    "X08n0240_023:0660a16": " 為救彼故善住心  如是修學諸迴向",
    "X08n0240_023:0660a17": " 修行布施大歡悅  護持淨戒無所犯",
    "X08n0240_023:0660a18": " 勇猛精進心不動  迴向如來一切智",
    "X08n0240_023:0660a19": " 其心廣大無邊際  忍力安住不傾動",
    "X08n0240_023:0660a20": " 禪定甚深恒照了  智慧微妙難思議",
    "X08n0240_023:0660a21": " 十方一切世界中  具足修治清淨行",
    "X08n0240_023:0660a22": " 如是功德皆迴向  為欲安樂諸含識",
    "X08n0240_023:0660a23": " 大士勤修諸善業  無量無邊不可數",
    "X08n0240_023:0660a24": " 如是悉以益眾生  令住難思無上智",
    "X08n0240_023:0660b01": " 普為一切眾生故  不思議劫處地獄",
    "X08n0240_023:0660b02": " 如是曾無厭退心  勇猛決定常迴向",
    "X08n0240_023:0660b03": " 不求色聲香與味  亦不希求諸妙觸",
    "X08n0240_023:0660b04": " 但為救度諸群生  常求無上最勝智",
    "X08n0240_023:0660b05": " 智慧清淨如&#x8657;空  修習無邊大士行",
    "X08n0240_023:0660b06": " 如佛所行諸行法  彼人如是常修學",
    "X08n0240_023:0660b07": " 大士遊行諸世界  悉能安隱諸群生",
    "X08n0240_023:0660b08": " 普使一切皆歡喜  修菩薩行無厭足",
    "X08n0240_023:0660b09": " 除滅一切諸心毒  思惟修習最上智",
    "X08n0240_023:0660b10": " 不為自己求安樂  但願眾生得離苦",
    "X08n0240_023:0660b11": " 此人迴向得究竟  心常清淨離眾毒",
    "X08n0240_023:0660b12": " 三世如來所付囑  住於無上大法城",
    "X08n0240_023:0660b13": " 未曾染著於諸色  受想行識亦如是",
    "X08n0240_023:0660b14": " 其心永出於三有  所有功德盡迴向",
    "X08n0240_023:0660b15": " 佛所知見諸眾生  盡皆攝取無有餘",
    "X08n0240_023:0660b16": " 誓願皆令得解脫  為彼修行大歡喜",
    "X08n0240_023:0660b17": " 其心念念恒安住  智慧廣大無與等",
    "X08n0240_023:0660b18": " 離癡正念常寂然  一切諸業皆清淨",
    "X08n0240_023:0660b19": " 彼諸菩薩處於世  不著內外一切法",
    "X08n0240_023:0660b20": " 如風無礙行於空  大士用心亦復然",
    "X08n0240_023:0660b21": " 所有身業皆清淨  一切語言無過失",
    "X08n0240_023:0660b22": " 心常歸向於如來  能令諸佛悉歡喜",
    "X08n0240_023:0660b23": " 十方無量諸國土  所有佛處皆往詣",
    "X08n0240_023:0660b24": " 於中&#x89A9;見大悲尊  靡不恭敬而瞻奉",
    "X08n0240_023:0660c01": " 心常清淨離諸失  普入世界無所畏",
    "X08n0240_023:0660c02": " 已住如來無上道  復為三有大法池",
    "X08n0240_023:0660c03": " 精勤觀察一切法  隨順思惟有非有",
    "X08n0240_023:0660c04": " 如是趣於真實理  得入甚深無諍處",
    "X08n0240_023:0660c05": " 以此修成堅固道  一切眾生莫能壞",
    "X08n0240_023:0660c06": " 善能了達諸法性  普於三世無所著",
    "X08n0240_023:0660c07": " 如是迴向到彼岸  普使群生離眾垢",
    "X08n0240_023:0660c08": " 永離一切諸所依  得入究竟無依處",
    "X08n0240_023:0660c09": " 一切眾生語言道  隨其種類各差別",
    "X08n0240_023:0660c10": " 菩薩悉能分別說  而心無著無所礙",
    "X08n0240_023:0660c11": " 菩薩如是修迴向  功德方便不可說",
    "X08n0240_023:0660c12": " 能令十方世界中  一切諸佛皆稱歎",
    "X08n0240_023:0660c13": "[0660c13] 第二爾時下重頌。分二。先敘儀意。言入深句義者。",
    "X08n0240_023:0660c14": "說依。以無量下亦是說依。依此說故。亦說所為為",
    "X08n0240_023:0660c15": "此說故。次不思議劫下正陳偈辭。有二十八偈。分",
    "X08n0240_023:0660c16": "二。前八偈半頌所迴善根。後十九偈半頌迴向行。",
    "X08n0240_023:0660c17": "前七偈半頌隨相。後未曾有下十二偈。頌離相行。",
    "X08n0240_023:0660c18": "於中前五頌正明離相。後十方下七偈頌前成益。",
    "X08n0240_023:0660c19": "第一救護眾生迴向竟。"
}