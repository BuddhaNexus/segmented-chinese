{
    "X88n1646_015:0212a04": "居士傳十五",
    "X88n1646_015:0212a06": "李長者傳",
    "X88n1646_015:0212a07": "[0212a07] 李長者。名通元。唐宗室子也。為人美鬚髯。朗眉目。丹",
    "X88n1646_015:0212a08": "唇紫肌。天稟超特而學無常師。&#x8FF9;不可測。少留情易",
    "X88n1646_015:0212a09": "道。妙盡微旨。年四十餘專精內典。&#x751E;遊五臺。入善住",
    "X88n1646_015:0212a10": "院。逢異僧授以華嚴大旨。將別。長者曰。師去何之。僧",
    "X88n1646_015:0212a11": "指北&#x5CEF;頂。其夜望見北&#x5CEF;火光&#x4E98;天。長者曳杖而登。",
    "X88n1646_015:0212a12": "見前僧在火光中樹紫金幢。帝冠者數百圍繞。長者",
    "X88n1646_015:0212a13": "湧身入。作禮而起。忽失前境。乃於巖上一坐三日。已",
    "X88n1646_015:0212a14": "而下山。遂發弘經之願。在則天朝會華嚴經新譯八",
    "X88n1646_015:0212a15": "十卷成。持至太原。寓高仙奴家。日食十棗&#x6822;葉餅一",
    "X88n1646_015:0212a16": "枚。居三年。遷馬氏古佛堂。閱十年。又負經而去。行二",
    "X88n1646_015:0212a17": "十里。遇一虎當路。長者撫之曰。吾將著論釋華嚴經。",
    "X88n1646_015:0212a18": "汝當為我擇一棲止。即以經囊負其背。至神福山下",
    "X88n1646_015:0212a19": "有土龕焉。虎依龕而蹲。長者入龕。虎乃去。山中故無",
    "X88n1646_015:0212a20": "水。是夕風雷拔龕前松。出泉清洌甘美。山中人因號",
    "X88n1646_015:0212a21": "之曰長者泉。夕則吐白光以代鐙炬。二女子不知其",
    "X88n1646_015:0212a22": "自來。日為長者汲泉炷香奉紙墨。食時則具淨饌置",
    "X88n1646_015:0212a23": "長者前。食已徹去。起開元七年至十八年。著論畢。二",
    "X88n1646_015:0212a24": "女子亦遂去不見。長者自為論序云。夫以有情之本",
    "X88n1646_015:0212b01": "依智海以為源。含識之流總法身而為體。只為情生",
    "X88n1646_015:0212b02": "智隔。想變體殊。達本情亡。知心體合。今此大方廣佛",
    "X88n1646_015:0212b03": "華嚴經者。明眾生之本際。示諸佛之果源。其為本也。",
    "X88n1646_015:0212b04": "不可以功成。其為源也。不可以行得。功亡本就。行盡",
    "X88n1646_015:0212b05": "源成。源本無功。能隨緣自在者。即此毗盧遮那也。以",
    "X88n1646_015:0212b06": "本性為先。智隨根應。大悲濟物。以此為名。依本如是。",
    "X88n1646_015:0212b07": "設其教澤。滂流法界。以潤含生。於是寄位四天。示形",
    "X88n1646_015:0212b08": "八相。菩提場內現蘭若以始成。普光法堂處報身之",
    "X88n1646_015:0212b09": "大宅。普賢長者舉果德於藏身。文殊小男創啟蒙於",
    "X88n1646_015:0212b10": "金色。以海印三昧周法界而降靈。用普眼法門&#x89A9;塵",
    "X88n1646_015:0212b11": "中之剎海。依正二報身土交參。因果兩門體用相徹。",
    "X88n1646_015:0212b12": "以釋天之寶網。彰十剎之重重。取離垢之摩尼。明十",
    "X88n1646_015:0212b13": "身而隱隱。無邊剎境自他不隔於毫端。十世古今始",
    "X88n1646_015:0212b14": "終不離於當念。其為廣也。以&#x8657;空而為量。其為小也。",
    "X88n1646_015:0212b15": "處極微而無&#x8FF9;。十方無卷即小相而匪虧。纖塵不舒",
    "X88n1646_015:0212b16": "含十方而非礙。於智海果德顯殊分於五位之門。常",
    "X88n1646_015:0212b17": "住法堂示進修於九天之上。此方如是十剎同然。聖",
    "X88n1646_015:0212b18": "眾如雲。海會相入。智凡不礙。狀多鏡以納眾形。彼此",
    "X88n1646_015:0212b19": "無妨。若千燈而共一室。論中大要明眾生性即諸佛",
    "X88n1646_015:0212b20": "性。迷即為凡。悟即是佛。但能信入。從始發心。文殊理。",
    "X88n1646_015:0212b21": "普賢行。一時頓印。如將寶位直授凡庸。回觀世間如",
    "X88n1646_015:0212b22": "夜夢千秋。覺已隨滅。故其明十種發心云。賢首品中",
    "X88n1646_015:0212b23": "從凡夫位以信為首。決定取佛大菩提。故從凡夫地",
    "X88n1646_015:0212b24": "信十方諸佛心不動智與自心無異智故只為無明",
    "X88n1646_015:0212c01": "所迷故無明與十方諸佛心本來無二故。從凡夫地",
    "X88n1646_015:0212c02": "信十方諸佛身根本智與自身無異故。何以故。皆是",
    "X88n1646_015:0212c03": "一法性身。一根本智。猶如樹株一根多生枝葉等。以",
    "X88n1646_015:0212c04": "因緣故一樹株上成壞不同。故從凡夫地信如來十",
    "X88n1646_015:0212c05": "住十行十迴向十地我悉盡能行之。何以故。自憶無",
    "X88n1646_015:0212c06": "始時來波流苦海無益之事尚以行之。何況如今菩",
    "X88n1646_015:0212c07": "薩萬行濟眾生事豈不能為。從凡夫地信十方諸佛",
    "X88n1646_015:0212c08": "皆從三昧生。我亦當得。何以故。諸佛三昧皆從如來",
    "X88n1646_015:0212c09": "自性方便生。我亦具有如來自體清淨之性。與佛平",
    "X88n1646_015:0212c10": "等。從凡夫地信十方佛一切神通我亦當得。何以故。",
    "X88n1646_015:0212c11": "諸佛神通依真智而得。我但依真性智中無有煩惱",
    "X88n1646_015:0212c12": "無明成智一切業亡。唯有智慈通化自在。從凡夫地",
    "X88n1646_015:0212c13": "信佛智慧。我亦當得。何以故。一切諸佛悉從凡夫來",
    "X88n1646_015:0212c14": "故。從凡夫地信佛大悲普覆一切。我亦當得。何以故。",
    "X88n1646_015:0212c15": "諸佛大悲從大願起。我亦如諸佛發大願故。從凡夫",
    "X88n1646_015:0212c16": "地信佛自在。我亦當得。何以故。諸佛自在於性起法",
    "X88n1646_015:0212c17": "門。智身法身入眾生界。不染色塵。諸根自在。我亦不",
    "X88n1646_015:0212c18": "離性起如來智故。從凡夫地信自發心。經無盡劫修",
    "X88n1646_015:0212c19": "功德行滿。位齊諸佛。不移一念。何以故。為三世無時",
    "X88n1646_015:0212c20": "故。如是從凡夫信解始終徹佛果位。如上所發十種",
    "X88n1646_015:0212c21": "信者。必能決定成就十信之門。住於堅固之種。永不",
    "X88n1646_015:0212c22": "退轉。他所論暢演一乘義至深廣。此其最切者。長者",
    "X88n1646_015:0212c23": "常冠樺皮衣麻衣。長裙博袖散腰徒跣。放曠人天。靡",
    "X88n1646_015:0212c24": "所拘執。一日出龕遇山中人高會宴樂。長者語之曰。",
    "X88n1646_015:0213a01": "汝等好住。吾將歸矣。眾驚其去。有送者至龕。謝遣之。",
    "X88n1646_015:0213a02": "是夕&#x70DF;雲凝布。巖谷震蕩。有白鶴翔空哀唳。其餘飛",
    "X88n1646_015:0213a03": "走悲鳴滿山。山中人共往候之。則已端坐示寂於龕",
    "X88n1646_015:0213a04": "中矣。白光從頂而出。上徹於天。時開元十八年三月",
    "X88n1646_015:0213a05": "二十八日。壽九十有六。所著華嚴論四十卷。決疑論",
    "X88n1646_015:0213a06": "四卷。略釋一卷。解迷顯智成悲十明論一卷。至於十",
    "X88n1646_015:0213a07": "玄．六相．百門義海．普賢行門．華嚴觀等及諸偈讚並",
    "X88n1646_015:0213a08": "傳於世。宗教兩家咸推服焉(華嚴合論．決疑論序．賢首宗乘．清&#x51C9;通傳．華嚴",
    "X88n1646_015:0213a09": "持驗記)。",
    "X88n1646_015:0213a10": "[0213a10] 知歸子曰。予讀華嚴經。悲悔故見狹劣闇大方不知",
    "X88n1646_015:0213a11": "局此幾何世。然而渾渾乎其無涯。郁郁乎淵淵乎無",
    "X88n1646_015:0213a12": "所施吾視聽也久之。得李長者論。紬繹之。恍乎其有",
    "X88n1646_015:0213a13": "會焉。吾願生生窮遊於華藏海中。其庶幾乎。",
    "X88n1646_015:0213a14": "[0213a14] 汪大紳云。無相光中常自在。長者之謂矣。知歸子",
    "X88n1646_015:0213a15": "讀華嚴經有得&#x8F19;告吾。吾不信也。今觀傳贊。知所",
    "X88n1646_015:0213a16": "得於經論者。有以發其覆而遊於廣大高明之域。",
    "X88n1646_015:0213a17": "口吐白光代炬。為說華嚴之始。白光從頂而出。上"
}