{
    "T31n1595_011:0229b02": "攝大乘論釋卷第十一",
    "T31n1595_011:0229b04": "世親菩薩釋",
    "T31n1595_011:0229b05": "陳天竺三藏真諦譯",
    "T31n1595_011:0229b06": "釋入因果修差別勝相第五之二",
    "T31n1595_011:0229b07": "修時章第五",
    "T31n1595_011:0229b08": "[0229b08] 論曰。於幾時中修習十地。正行得圓滿。",
    "T31n1595_011:0229b09": "[0229b09] 釋曰。此十地是菩薩大地。修行之時不可同",
    "T31n1595_011:0229b10": "於二乘。何以故。不唯為自身所濟度多故。所",
    "T31n1595_011:0229b11": "修方便多故。所應至處最高遠故。譬如王行",
    "T31n1595_011:0229b12": "不可同於貧人故。大小乘修行時有長短。欲",
    "T31n1595_011:0229b13": "顯此義故問修行時。",
    "T31n1595_011:0229b14": "[0229b14] 論曰。有五種人。於三阿僧祇劫修行圓滿。或",
    "T31n1595_011:0229b15": "七阿僧祇劫。或三十三阿僧祇劫。何者為五",
    "T31n1595_011:0229b16": "人。行願行地人。滿一阿僧祇劫。行清淨意行",
    "T31n1595_011:0229b17": "人。行有相行人。行無相行人。於六地乃至七",
    "T31n1595_011:0229b18": "地。滿第二阿僧祇劫。從此後無功用行人。乃",
    "T31n1595_011:0229b19": "至十地滿第三阿僧祇劫。[0229b19] 釋曰。何等為五。",
    "T31n1595_011:0229b20": "一有一人。謂願樂行人。二有三人。謂清淨",
    "T31n1595_011:0229b21": "意行人有相行人無相行人。三有一人。謂無",
    "T31n1595_011:0229b22": "功用行人。是名五人。願樂行人自有四種。",
    "T31n1595_011:0229b23": "謂十信十解十行十迴向。為菩薩聖道有四",
    "T31n1595_011:0229b24": "種方便。故有四人。如須陀洹道前有四種",
    "T31n1595_011:0229b25": "方便。此四人名願樂行地。於第一阿僧祇",
    "T31n1595_011:0229b26": "劫修行得圓滿。此地若已圓滿。此觀行人",
    "T31n1595_011:0229b27": "未得清淨意。行以未證真如。未得無分別",
    "T31n1595_011:0229b28": "智。故無分別智即是清淨意行。又猶同二乘",
    "T31n1595_011:0229b29": "心故。非清淨意行。又未至菩薩不退位。故",
    "T31n1595_011:0229c01": "非清淨意行。如世第一人未得無流心。說為",
    "T31n1595_011:0229c02": "不清淨。無流心所緣法相無有忘失故。得",
    "T31n1595_011:0229c03": "無流心說為正定位。有流心有忘失故。不得",
    "T31n1595_011:0229c04": "受正定名。菩薩亦爾。未入初地不得正定名。",
    "T31n1595_011:0229c05": "此不清淨意行人。若見真如即入清淨意行",
    "T31n1595_011:0229c06": "地。從初地至十地同得此名。清淨意行人自",
    "T31n1595_011:0229c07": "有四種。初一從通立名。謂清淨意行。後三",
    "T31n1595_011:0229c08": "從別立名。謂有相行。無相行。無功用行。此清",
    "T31n1595_011:0229c09": "淨意行人。從第六地以還說名有相行。有",
    "T31n1595_011:0229c10": "相行者境界相有四種。一有分別相。二無分",
    "T31n1595_011:0229c11": "別相。三品類究竟相。四事成就相。有分別",
    "T31n1595_011:0229c12": "相者。定所緣境等。分為毘&#x9262;舍那境。若無",
    "T31n1595_011:0229c13": "分別為奢摩他境。緣此境生捨是定相。緣定",
    "T31n1595_011:0229c14": "境無分別真如起。名無分別相。品類究竟相",
    "T31n1595_011:0229c15": "者。謂如理如量二修。事成就相者。謂菩薩",
    "T31n1595_011:0229c16": "地地中轉依。第七地是無相行有功用。如來",
    "T31n1595_011:0229c17": "所說十二部法門相。乃至十二緣生相。熟",
    "T31n1595_011:0229c18": "思量故不緣法門相。直通達真如味。此",
    "T31n1595_011:0229c19": "通達離功用則不成故。說此地為無相行有",
    "T31n1595_011:0229c20": "功用。清淨意行有相行無相行三人。第二阿",
    "T31n1595_011:0229c21": "僧祇劫修行得圓滿。若人入八地。有無相行",
    "T31n1595_011:0229c22": "無功用未成就。若八地圓滿。於八地無相",
    "T31n1595_011:0229c23": "行無功用已成。於九地十地無相行。無功用",
    "T31n1595_011:0229c24": "未成滿。第三阿僧祇劫此無相無功用乃成。",
    "T31n1595_011:0229c25": "譬如須陀洹斯陀含阿那含三位製立為五",
    "T31n1595_011:0229c26": "人。若三位云何製立為五人。由位差別故",
    "T31n1595_011:0229c27": "成五人。從初方便至須陀洹為第一人。家家",
    "T31n1595_011:0229c28": "為第二人。斯陀含為第三人。一種子為第",
    "T31n1595_011:0229c29": "四人。阿那含為第五人。菩薩位亦爾。初地",
    "T31n1595_011:0230a01": "為第一位。從二地至七地為第二位。從第八",
    "T31n1595_011:0230a02": "地至第十地為第三位。亦得製立為五人。從",
    "T31n1595_011:0230a03": "方便至初地為第一人。從二地至四地為第",
    "T31n1595_011:0230a04": "二人。五地至六地為第三人。七地為第四人。",
    "T31n1595_011:0230a05": "八地至十地為第五人。復次由等聲聞位地。",
    "T31n1595_011:0230a06": "應知菩薩十二地次第亦如此。如聲聞性地。",
    "T31n1595_011:0230a07": "菩薩初位亦如此。如聲聞修正定位加行。謂",
    "T31n1595_011:0230a08": "苦法忍等菩薩。第二位亦如此。如聲聞已入",
    "T31n1595_011:0230a09": "正定位。菩薩第三位亦如此。如聲聞已得不",
    "T31n1595_011:0230a10": "壞信。住聖所愛戒位。為滅上地惑。菩薩第",
    "T31n1595_011:0230a11": "四位亦如此。如聲聞依戒學引攝依心學。菩",
    "T31n1595_011:0230a12": "薩第五位亦如此。如聲聞已得依慧學位。菩",
    "T31n1595_011:0230a13": "薩第六第七第八位亦如此。如聲聞不復思",
    "T31n1595_011:0230a14": "量境界。是無相三摩提加行。菩薩第九位亦",
    "T31n1595_011:0230a15": "如此。如聲聞已成就無相定位。菩薩第十",
    "T31n1595_011:0230a16": "位亦如此。如聲聞已出無相三摩提住解脫",
    "T31n1595_011:0230a17": "入位。菩薩第十一位亦如此。如聲聞住具",
    "T31n1595_011:0230a18": "相阿羅漢位。菩薩第十二位亦如此。此十",
    "T31n1595_011:0230a19": "二人菩薩五位所攝。第一位攝第一第二第",
    "T31n1595_011:0230a20": "三三人。第二位攝第四第五第六三人。",
    "T31n1595_011:0230a21": "第三位攝第七第八兩人。第四位攝第九",
    "T31n1595_011:0230a22": "一人。第五位攝第十第十一第十二三人。",
    "T31n1595_011:0230a23": "若約聲聞五位。亦得攝十二人。不異菩薩位",
    "T31n1595_011:0230a24": "攝。",
    "T31n1595_011:0230a25": "[0230a25] 論曰。復次云何七阿僧祇劫。[0230a25] 釋曰。欲顯餘",
    "T31n1595_011:0230a26": "部別執故言復次。七阿僧祇劫時與前三阿",
    "T31n1595_011:0230a27": "僧祇劫時。為等為有短長。此執等三阿僧祇",
    "T31n1595_011:0230a28": "劫。但有別義開為七數。第一大劫阿僧祇度",
    "T31n1595_011:0230a29": "願行地。得行歡喜地。第二大劫阿僧祇從歡",
    "T31n1595_011:0230b01": "喜地。度依戒學地依心學地。得行燒然地。",
    "T31n1595_011:0230b02": "第三大劫阿僧祇。從燒燃地度依慧學地。得",
    "T31n1595_011:0230b03": "行遠行地。又一大劫阿僧祇名無相不定行。",
    "T31n1595_011:0230b04": "度無相有功用地。又一大劫阿僧祇名無相",
    "T31n1595_011:0230b05": "定行。度無相無功用地。又一大劫阿僧祇名",
    "T31n1595_011:0230b06": "無相勝行。度無礙辯地。又一大劫阿僧祇",
    "T31n1595_011:0230b07": "名最勝住。度灌頂地。阿僧祇有二種。一謂",
    "T31n1595_011:0230b08": "阿僧祇劫。何以故。由此劫日夜半月月時行",
    "T31n1595_011:0230b09": "年雙等時不可數故。名阿僧祇劫。二謂劫阿",
    "T31n1595_011:0230b10": "僧祇。何以故。於此劫中菩薩修行。若以劫",
    "T31n1595_011:0230b11": "為量。此劫又不可數。故名劫阿僧祇。由前",
    "T31n1595_011:0230b12": "阿僧祇劫中時不可數。由後阿僧祇劫又不",
    "T31n1595_011:0230b13": "可數。經若干大劫阿僧祇得無上菩提。今定",
    "T31n1595_011:0230b14": "三大劫阿僧祇得無上菩提。不過不減。若菩",
    "T31n1595_011:0230b15": "薩修行最上品正勤。能超無數小劫。或超無",
    "T31n1595_011:0230b16": "數大劫。唯不能超大劫阿僧祇。約除皮肉心",
    "T31n1595_011:0230b17": "三煩惱故。立三阿僧祇劫。第一劫阿僧祇菩",
    "T31n1595_011:0230b18": "薩心未明利。方便未成正勤猶劣。是故實經",
    "T31n1595_011:0230b19": "一大劫阿僧祇時。方度願行地。此位功行與",
    "T31n1595_011:0230b20": "時相符。第二大劫阿僧祇。若以功行約時。",
    "T31n1595_011:0230b21": "應經九劫阿僧祇。由菩薩心用明利方便已",
    "T31n1595_011:0230b22": "成正勤又勝。經時雖少得功行多。功超八",
    "T31n1595_011:0230b23": "大劫阿僧祇。止經第二一大劫阿僧祇。第三",
    "T31n1595_011:0230b24": "大劫阿僧祇。若以功行約時。應經二十一大",
    "T31n1595_011:0230b25": "劫阿僧祇。由菩薩智慧方便正勤最勝。經時",
    "T31n1595_011:0230b26": "雖少功行彌多。功超二十大劫阿僧祇。止經",
    "T31n1595_011:0230b27": "第三一大劫阿僧祇。",
    "T31n1595_011:0230b28": "[0230b28] 論曰。地前有三。地中有四。地前三者。一不定",
    "T31n1595_011:0230b29": "阿僧祇。二定阿僧祇。三授記阿僧祇。[0230b29] 釋曰。",
    "T31n1595_011:0230c01": "復有別部執七劫阿僧祇為行有淺深。境有",
    "T31n1595_011:0230c02": "真俗及第一義故。地前經三劫阿僧祇。緣",
    "T31n1595_011:0230c03": "此三境有三種行。一依第一境。有白法與",
    "T31n1595_011:0230c04": "黑法相雜。名少分波羅蜜。二依第二境。有",
    "T31n1595_011:0230c05": "非黑白法與白法相雜。名波羅蜜。三依第三",
    "T31n1595_011:0230c06": "境。有非黑白無雜法。名真波羅蜜。即約此",
    "T31n1595_011:0230c07": "三立三阿僧祇。一不定阿僧祇。以黑白相雜",
    "T31n1595_011:0230c08": "與凡夫不異故。二定阿僧祇。已得無流法與",
    "T31n1595_011:0230c09": "有流法相雜。已得無流法。定猶相雜故未",
    "T31n1595_011:0230c10": "可授記。三授記阿僧祇。但是無流法不雜餘",
    "T31n1595_011:0230c11": "法。但無流法故定不雜餘法。故可授記。故地",
    "T31n1595_011:0230c12": "前經三劫阿僧祇。",
    "T31n1595_011:0230c13": "[0230c13] 論曰。地中有四者。一依實諦阿僧祇。二依捨",
    "T31n1595_011:0230c14": "阿僧祇。三依寂靜阿僧祇。四依智慧阿僧祇。",
    "T31n1595_011:0230c15": "[0230c15] 釋曰。初地至三地名依實諦地初地發願",
    "T31n1595_011:0230c16": "二地修十善法三地修習諸定並依境界故名",
    "T31n1595_011:0230c17": "依實諦地四地至六地名依捨地四地修道品",
    "T31n1595_011:0230c18": "五地觀四諦。六地觀十二緣生。並依道捨",
    "T31n1595_011:0230c19": "惑故名依捨地。七地八地名依寂靜地。以",
    "T31n1595_011:0230c20": "七地無相有功用。八地無相無功用故。名依",
    "T31n1595_011:0230c21": "寂靜地。九地十地名依智慧地。以九地自",
    "T31n1595_011:0230c22": "得解勝。十地令他得解勝故。名依智慧",
    "T31n1595_011:0230c23": "地。諦有三種。一誓諦二行諦三慧諦。誓諦",
    "T31n1595_011:0230c24": "者。從初發心立誓為利益他。行諦者。如所",
    "T31n1595_011:0230c25": "立誓修行與誓相應。如誓實行亦實。慧諦",
    "T31n1595_011:0230c26": "者。為成就此行及安立前誓。於方便中智慧",
    "T31n1595_011:0230c27": "與行誓相應。智慧為勝。此三皆實無倒不相",
    "T31n1595_011:0230c28": "違。故名為諦。菩薩如昔所立誓。今作眾生",
    "T31n1595_011:0230c29": "利益事故依諦住。菩薩能捨六度障故依捨",
    "T31n1595_011:0231a01": "住。菩薩六度功德相應故依寂靜住。菩薩由",
    "T31n1595_011:0231a02": "自行六度。善解利他方便故依智慧住。菩薩",
    "T31n1595_011:0231a03": "立誓不違求者之心。必皆施與。由立此誓不",
    "T31n1595_011:0231a04": "違誓故實能施與。隨其所施悉生歡喜。故依",
    "T31n1595_011:0231a05": "諦行施。菩薩能捨財捨果。故依捨行施。菩",
    "T31n1595_011:0231a06": "薩於財物受者行施及減盡中。不生貪瞋無",
    "T31n1595_011:0231a07": "明怖畏。故依寂靜行施。如應如時如實施",
    "T31n1595_011:0231a08": "與。於前三中此用最勝。故依智慧行施如昔",
    "T31n1595_011:0231a09": "所立誓。不違先所受戒。捨離惡戒一切惡行",
    "T31n1595_011:0231a10": "寂靜。此中智慧為勝。故依諦等行戒。如昔",
    "T31n1595_011:0231a11": "所立誓。能忍能捨分別他過失瞋恚上心寂",
    "T31n1595_011:0231a12": "靜。此中智慧為勝。故依諦等行忍。如昔所",
    "T31n1595_011:0231a13": "立誓。能作利益他事。能捨離憂弱心惡法寂",
    "T31n1595_011:0231a14": "靜。此中智慧為勝。故依諦等行精進。如昔",
    "T31n1595_011:0231a15": "所立誓。能思修利益眾生事。捨離五蓋等心",
    "T31n1595_011:0231a16": "常寂靜。此中智慧為勝。故依諦等行定。如",
    "T31n1595_011:0231a17": "昔所立誓。了達利益他方便。捨離偏非方便。",
    "T31n1595_011:0231a18": "無明焦熱已得寂靜。能證一切智。故依諦等",
    "T31n1595_011:0231a19": "行般若。隨應知境及昔誓。應知是依諦義。",
    "T31n1595_011:0231a20": "捨離類欲惑欲。應知是依捨義。一切邪業",
    "T31n1595_011:0231a21": "永息。應知是依寂靜義。隨覺及通達。應知是",
    "T31n1595_011:0231a22": "依慧義。三諦所攝能違三失。是名依諦。三捨",
    "T31n1595_011:0231a23": "所攝能違三失。是名依捨。三寂靜所攝能違",
    "T31n1595_011:0231a24": "三失。是名依寂靜。三慧所攝能違三失。是",
    "T31n1595_011:0231a25": "名依智慧。依諦攝依捨寂靜慧。隨順昔誓故。",
    "T31n1595_011:0231a26": "不相違故。依捨攝依諦寂靜慧。能捨所對治",
    "T31n1595_011:0231a27": "故。是一切捨果故。依寂靜攝依諦捨慧。惑",
    "T31n1595_011:0231a28": "及業焦熱寂靜故。依慧攝依諦捨寂靜。智慧",
    "T31n1595_011:0231a29": "為先故。智慧所隨故。是故六波羅蜜依諦所",
    "T31n1595_011:0231b01": "生。依捨所攝。依寂靜所長。依智慧所淨。何以",
    "T31n1595_011:0231b02": "故。依諦是彼生因。依捨是彼攝因。依寂靜",
    "T31n1595_011:0231b03": "是彼長因。依慧是彼淨因。初以諦為依。誓言",
    "T31n1595_011:0231b04": "真實故。中以捨為依。先已立誓。為他能捨自",
    "T31n1595_011:0231b05": "愛故。後以寂靜為依。一切寂靜為後故。初中",
    "T31n1595_011:0231b06": "後以慧為依。若此有彼有。若此無彼無故。",
    "T31n1595_011:0231b07": "四依與十地相攝云何。從初地至三地依諦",
    "T31n1595_011:0231b08": "為勝。何以故。此中菩薩但修治觀真境。於",
    "T31n1595_011:0231b09": "道品等功行未成故。依諦攝三地。從四地至",
    "T31n1595_011:0231b10": "六地。依捨為勝。何以故。此中菩薩修治觀",
    "T31n1595_011:0231b11": "真境。已成於真境無功用心。但為對治惑成",
    "T31n1595_011:0231b12": "就道品等。由修治道品觀行。四諦觀行。十二",
    "T31n1595_011:0231b13": "緣生觀行。能捨一切惑故。依捨又攝二地。",
    "T31n1595_011:0231b14": "七地八地依寂靜為勝。何以故。由菩薩道已",
    "T31n1595_011:0231b15": "成就。諸惑多滅多伏。不復能觸心。此二地",
    "T31n1595_011:0231b16": "無相及無功用觀行已成就。心地轉細安住",
    "T31n1595_011:0231b17": "寂靜故。依寂靜又攝二地。九地十地依智",
    "T31n1595_011:0231b18": "慧為勝。一自解勝。二令他解勝。皆能自利",
    "T31n1595_011:0231b19": "利他。己度寂靜位。多行利益他事。若離智",
    "T31n1595_011:0231b20": "慧行。無別利他方便。由此二地多行智慧故。",
    "T31n1595_011:0231b21": "依智慧又攝二地。為此義故。別部執有七阿",
    "T31n1595_011:0231b22": "僧祇。",
    "T31n1595_011:0231b23": "[0231b23] 論曰。復次云何三十三阿僧祇。[0231b23] 釋曰。有諸",
    "T31n1595_011:0231b24": "大乘師。欲顯行有下中上。欲顯為得未得",
    "T31n1595_011:0231b25": "方便。欲顯已得不失方便。欲顯已得不失增",
    "T31n1595_011:0231b26": "上方便。欲顯入住出三自在故。分阿僧祇為",
    "T31n1595_011:0231b27": "三十三。",
    "T31n1595_011:0231b28": "[0231b28] 論曰。方便地中有三阿僧祇。一信行阿僧祇。",
    "T31n1595_011:0231b29": "二精進行阿僧祇。三趣向行阿僧祇。[0231b29] 釋曰。",
    "T31n1595_011:0231c01": "地有二種。一方便地。二正地。未入正地。於方",
    "T31n1595_011:0231c02": "便中有三阿僧祇。此中菩薩奉事諸佛。心發",
    "T31n1595_011:0231c03": "願口立誓。信如來正說。及信如來修信根為",
    "T31n1595_011:0231c04": "勝。何以故。未證法明故。約修信根立一阿僧",
    "T31n1595_011:0231c05": "祇。名為信行。若菩薩已證法明信根轉堅。決",
    "T31n1595_011:0231c06": "定知果必應可得。此中菩薩精進為勝。何以",
    "T31n1595_011:0231c07": "故。於得方便心已明了。不惜樂厭苦修精進",
    "T31n1595_011:0231c08": "故。約修精進又立一阿僧祇。名精進行。若菩",
    "T31n1595_011:0231c09": "薩精進成就心得清淨。惑障已除。此中菩薩",
    "T31n1595_011:0231c10": "趣向為勝。何以故。於真如觀。求得之心生起",
    "T31n1595_011:0231c11": "相續無背捨故。約此趣向。又立一阿僧祇。名",
    "T31n1595_011:0231c12": "趣向行。",
    "T31n1595_011:0231c13": "[0231c13] 論曰。於十地中地地各三阿僧祇。謂入住出。",
    "T31n1595_011:0231c14": "[0231c14] 釋曰。為除皮煩惱障入初地。為除肉煩惱",
    "T31n1595_011:0231c15": "障住初地。為除心煩惱障出初地。何以故。地",
    "T31n1595_011:0231c16": "地菩薩煩惱有三品。上品名皮。中品名肉。下",
    "T31n1595_011:0231c17": "品名心。上品者下品道所破。中品者中品道",
    "T31n1595_011:0231c18": "所破。下品者上品道所破。乃至第十地其義",
    "T31n1595_011:0231c19": "亦爾。約此三品故各立三阿僧祇。是故異部",
    "T31n1595_011:0231c20": "執有三十三阿僧祇。此三十三阿僧祇。與前",
    "T31n1595_011:0231c21": "三阿僧祇亦等。無有短長義如前釋。前已說",
    "T31n1595_011:0231c22": "有三種阿僧祇劫竟。菩薩經如此劫。修行得",
    "T31n1595_011:0231c23": "無上菩提。菩薩於無始生死中。恒行施等行。",
    "T31n1595_011:0231c24": "恒奉事出世諸佛。從何時修行為始。或說三",
    "T31n1595_011:0231c25": "阿僧祇。或說七阿僧祇。或說三十三阿僧祇。",
    "T31n1595_011:0231c26": "為顯此義故。",
    "T31n1595_011:0231c27": "[0231c27] 論曰。如此阿僧祇修行十地正行圓滿。有",
    "T31n1595_011:0231c28": "善根願力。[0231c28] 釋曰。菩薩有二種力。一善根力。",
    "T31n1595_011:0231c29": "二善願力。善根力者。一切散亂所不能違。",
    "T31n1595_011:0232a01": "善願力者。於一切時中。恒值佛菩薩為善知",
    "T31n1595_011:0232a02": "識。",
    "T31n1595_011:0232a03": "[0232a03] 論曰。心堅進增上。[0232a03] 釋曰。由事善知識不捨",
    "T31n1595_011:0232a04": "菩提心。生生及現世恒增長善根。無復減失。",
    "T31n1595_011:0232a05": "[0232a05] 論曰。三種阿僧祇。說正行成就。[0232a05] 釋曰。若具",
    "T31n1595_011:0232a06": "善根力善願力。心堅增上四義。以此時為阿",
    "T31n1595_011:0232a07": "僧祇之始。諸師說不同故。有三種。經如此阿",
    "T31n1595_011:0232a08": "僧祇時。說修正行得成就。",
    "T31n1595_011:0232a09": "攝大乘論釋釋依戒學勝相第六",
    "T31n1595_011:0232a10": "[0232a10] 論曰。如此已說入因果修差別。云何應知依",
    "T31n1595_011:0232a11": "戒學差別。[0232a11] 釋曰。前於入因果修差別中。已",
    "T31n1595_011:0232a12": "約諸地明修差別。未明菩薩依戒學與二乘",
    "T31n1595_011:0232a13": "有差別故。問云何應知。",
    "T31n1595_011:0232a14": "[0232a14] 論曰。應知如於菩薩地正受菩薩戒品中說。",
    "T31n1595_011:0232a15": "[0232a15] 釋曰。地有二種。一十地經。二地持論。十地",
    "T31n1595_011:0232a16": "經於二地品中。廣說正受菩薩戒法。地持論",
    "T31n1595_011:0232a17": "於尸羅波羅蜜品中。廣說正受菩薩戒法應",
    "T31n1595_011:0232a18": "如此知。",
    "T31n1595_011:0232a19": "[0232a19] 論曰。若略說由四種差別。應知菩薩戒有差",
    "T31n1595_011:0232a20": "別。[0232a20] 釋曰。若廣釋戒有十一種義。一名二名",
    "T31n1595_011:0232a21": "義三相四因五果六對治。七清淨八不清淨",
    "T31n1595_011:0232a22": "九得方便十立難十一救難。若不依此解名",
    "T31n1595_011:0232a23": "為略說。又若具明九品差別為廣。若說四",
    "T31n1595_011:0232a24": "品差別為略。",
    "T31n1595_011:0232a25": "[0232a25] 論曰。何者為四。一品類差別。[0232a25] 釋曰。一切菩",
    "T31n1595_011:0232a26": "薩戒。若以品類攝之。不出三種。",
    "T31n1595_011:0232a27": "[0232a27] 論曰。二共不共學處差別。[0232a27] 釋曰。於性戒中",
    "T31n1595_011:0232a28": "名共學處。於制戒中名不共學處。此二中菩",
    "T31n1595_011:0232a29": "薩與二乘皆有差別。",
    "T31n1595_011:0232b01": "[0232b01] 論曰。三廣大差別。[0232b01] 釋曰。此戒與二乘一向",
    "T31n1595_011:0232b02": "不同。",
    "T31n1595_011:0232b03": "[0232b03] 論曰。四甚深差別。[0232b03] 釋曰。如來不於二乘中",
    "T31n1595_011:0232b04": "說。亦非二乘所行。",
    "T31n1595_011:0232b05": "[0232b05] 論曰。品類差別者有三種。一攝正護戒。[0232b05] 釋",
    "T31n1595_011:0232b06": "曰。謂比丘比丘尼。式叉摩尼沙彌沙彌尼。",
    "T31n1595_011:0232b07": "優婆塞優婆夷。此戒是在家出家二部七眾",
    "T31n1595_011:0232b08": "所持戒。",
    "T31n1595_011:0232b09": "[0232b09] 論曰。二攝善法戒。[0232b09] 釋曰。從受正護戒。後為",
    "T31n1595_011:0232b10": "得大菩提。菩薩生長一切善法。謂聞思修慧",
    "T31n1595_011:0232b11": "及身口意善。乃至十波羅蜜。",
    "T31n1595_011:0232b12": "[0232b12] 論曰。三攝眾生利益戒。[0232b12] 釋曰。略說有四種。",
    "T31n1595_011:0232b13": "謂隨眾生根性。安立眾生於善道及三乘。復",
    "T31n1595_011:0232b14": "有四種。一拔濟四惡道。二拔濟不信及疑惑。",
    "T31n1595_011:0232b15": "三拔濟憎背正教。四拔濟願樂下乘。云何",
    "T31n1595_011:0232b16": "此三與二乘有差別。二乘但有攝正護戒。無",
    "T31n1595_011:0232b17": "餘二戒。何以故。二乘但求滅解脫障。不求滅",
    "T31n1595_011:0232b18": "一切智障。但求自度不求度他。不能成熟佛",
    "T31n1595_011:0232b19": "法及成熟眾生。是故無攝善法戒及攝眾生",
    "T31n1595_011:0232b20": "利益戒。",
    "T31n1595_011:0232b21": "[0232b21] 論曰。此中攝正護戒。應知是二戒依止。[0232b21] 釋",
    "T31n1595_011:0232b22": "曰。若人不離惡。能生善及能利益眾生。無有",
    "T31n1595_011:0232b23": "是處。故正護戒是餘二戒依止。",
    "T31n1595_011:0232b24": "[0232b24] 論曰。攝善法戒是得佛法生起依止。攝眾生",
    "T31n1595_011:0232b25": "利益戒是成熟眾生依止。[0232b25] 釋曰。攝善法戒",
    "T31n1595_011:0232b26": "先攝聞思修三慧。一切佛法皆從此生起。何",
    "T31n1595_011:0232b27": "以故。以一切佛法皆不捨智慧故。攝眾生戒",
    "T31n1595_011:0232b28": "所謂四攝。初攝令成自眷屬背惡向善。第二",
    "T31n1595_011:0232b29": "攝未發心令發心。第三攝已發心令成熟。第",
    "T31n1595_011:0232c01": "四攝已成熟令解脫。此三種戒以何法為因。",
    "T31n1595_011:0232c02": "三根為別因。二根為通因。三根為別因者。精",
    "T31n1595_011:0232c03": "進根為第一戒因。智根為第二戒因。定根為",
    "T31n1595_011:0232c04": "第三戒因。二根為通因者。信念二根通為三",
    "T31n1595_011:0232c05": "戒因。復次六法為因。一依善知識。二依正聞。",
    "T31n1595_011:0232c06": "三依正思。四依信根。五依厭惡生死。六依",
    "T31n1595_011:0232c07": "慈心。復次有四種因。一從他正受得。二從清",
    "T31n1595_011:0232c08": "淨意得。三從厭怖對治得。四從不犯戒起。恭",
    "T31n1595_011:0232c09": "敬憶念得。復次有四種因。能令菩薩戒清淨。",
    "T31n1595_011:0232c10": "一能離犯戒因。二依止破戒對治。謂念處等。",
    "T31n1595_011:0232c11": "三依止寂靜。謂不依止勝生處。迴向為一切",
    "T31n1595_011:0232c12": "眾生得涅槃故。四由具根本十善。所成方便",
    "T31n1595_011:0232c13": "所隨非覺觀所損。憶念所攝迴向佛果故。此",
    "T31n1595_011:0232c14": "三種戒以何法為體。不起惱害他意。生善身",
    "T31n1595_011:0232c15": "口意業為體。離取為類。此三種戒以何法為",
    "T31n1595_011:0232c16": "用。正護戒能令心安住。攝善法戒能成熟佛",
    "T31n1595_011:0232c17": "法。攝眾生戒能成熟眾生。一切菩薩正事不",
    "T31n1595_011:0232c18": "出此三用。由心得安住無有疲悔故。能成熟",
    "T31n1595_011:0232c19": "佛法。由成熟佛法故能成熟眾生。",
    "T31n1595_011:0232c20": "[0232c20] 論曰。共學處戒者。是菩薩遠離性罪戒。[0232c20] 釋",
    "T31n1595_011:0232c21": "曰。殺生等名性罪。性罪必由煩惱起。染污",
    "T31n1595_011:0232c22": "心地後則作殺等業。又有制無制。若作此業",
    "T31n1595_011:0232c23": "皆悉成罪故。名性罪。又如來未出世。及出世",
    "T31n1595_011:0232c24": "後未制戒。若人犯此罪。於世間中王等如理",
    "T31n1595_011:0232c25": "治罰。外道等為離此罪。立出家法故名性",
    "T31n1595_011:0232c26": "罪。於性罪中。菩薩與二乘同離故名共學處。",
    "T31n1595_011:0232c27": "[0232c27] 論曰。不共學處戒者。是菩薩遠離制罪所",
    "T31n1595_011:0232c28": "立戒。[0232c28] 釋曰。謂立掘地拔草等制。菩薩遠離",
    "T31n1595_011:0232c29": "與二乘不同。何以故。",
    "T31n1595_011:0233a01": "[0233a01] 論曰。此戒中或聲聞是處有罪。菩薩於中無",
    "T31n1595_011:0233a02": "罪。或菩薩是處有罪。聲聞於中無罪。[0233a02] 釋曰。",
    "T31n1595_011:0233a03": "如來制戒有二種意。一為聲聞自度故制戒。",
    "T31n1595_011:0233a04": "二為菩薩自度度他故制戒。聲聞菩薩立意",
    "T31n1595_011:0233a05": "受戒亦復如是。故此二人持犯有異。如聲聞",
    "T31n1595_011:0233a06": "若安居中行則犯戒。不行則不犯。菩薩見遊",
    "T31n1595_011:0233a07": "行於眾生有利益。不行則犯戒。行則不犯。",
    "T31n1595_011:0233a08": "[0233a08] 論曰。菩薩有治身口意三品為戒。聲聞但有",
    "T31n1595_011:0233a09": "治身口為戒。[0233a09] 釋曰。戒類不同。菩薩戒以三",
    "T31n1595_011:0233a10": "業善行為體。聲聞戒以身口善行為體。",
    "T31n1595_011:0233a11": "[0233a11] 論曰。是故菩薩有心地犯罪。聲聞則無此事。",
    "T31n1595_011:0233a12": "[0233a12] 釋曰。菩薩若有七種覺觀等。起菩薩心地",
    "T31n1595_011:0233a13": "罪。犯菩薩戒。聲聞則不如此。菩薩戒通相云",
    "T31n1595_011:0233a14": "何。",
    "T31n1595_011:0233a15": "[0233a15] 論曰。若略說所有身口意業事能生眾生利",
    "T31n1595_011:0233a16": "益。無有過失。此業菩薩皆應受學修行。[0233a16] 釋",
    "T31n1595_011:0233a17": "曰。若有利益有過失不應行。譬如女人語菩",
    "T31n1595_011:0233a18": "薩言。汝取我。若汝不取我有是處。我應死。",
    "T31n1595_011:0233a19": "若我不死必當殺汝。菩薩若隨其語彼則不",
    "T31n1595_011:0233a20": "死。又不起惡事。則有利益。但取女人則成過",
    "T31n1595_011:0233a21": "失故不應行。若無利益無過失亦不應行。",
    "T31n1595_011:0233a22": "如二乘不能利他亦無過失。有利益無過失。",
    "T31n1595_011:0233a23": "即是菩薩戒。應生聞慧為受。應生思慧為學。",
    "T31n1595_011:0233a24": "應生修慧為修行。",
    "T31n1595_011:0233a25": "[0233a25] 論曰。如此應知共不共戒差別。[0233a25] 釋曰。如此",
    "T31n1595_011:0233a26": "菩薩與二乘於性戒中亦有差別。即心所持",
    "T31n1595_011:0233a27": "及非心所持。於制戒中。亦有差別。謂利他不",
    "T31n1595_011:0233a28": "利他故。菩薩與二乘戒有差別。菩薩與二乘",
    "T31n1595_011:0233a29": "戒復有差別。謂廣大差別。此廣大有何義復",
    "T31n1595_011:0233b01": "有幾種。",
    "T31n1595_011:0233b02": "[0233b02] 論曰。廣大差別者。應知有四種。由四種廣大",
    "T31n1595_011:0233b03": "故。[0233b03] 釋曰。廣大有四義。一以最勝義。專為他",
    "T31n1595_011:0233b04": "不求報恩及生死果。又利益無窮。由此二義",
    "T31n1595_011:0233b05": "故名為勝。二長遠義。三大劫阿僧祇修行故。",
    "T31n1595_011:0233b06": "三以圓滿義。依真俗及利益他事三境。生",
    "T31n1595_011:0233b07": "福德智慧具足故。四以自在義。依大乘光等",
    "T31n1595_011:0233b08": "四種三摩提。為利益他能行種種方便故。",
    "T31n1595_011:0233b09": "[0233b09] 論曰。一種種無量學處廣大。[0233b09] 釋曰。菩薩學",
    "T31n1595_011:0233b10": "處有二義。一種種二無量。種種顯多。無量",
    "T31n1595_011:0233b11": "顯大。一切惡無不離。一切善無不修。一切眾",
    "T31n1595_011:0233b12": "生無不度故。名種種。持此三戒。時節無際功",
    "T31n1595_011:0233b13": "用無餘。故稱無量。",
    "T31n1595_011:0233b14": "[0233b14] 論曰。二能攝無量福德廣大。[0233b14] 釋曰。六度四",
    "T31n1595_011:0233b15": "攝因果各有九品。是名無量福德。如地持論",
    "T31n1595_011:0233b16": "說。如此無量福德聚。悉是菩薩戒攝。",
    "T31n1595_011:0233b17": "[0233b17] 論曰。三攝一切眾生利益安樂意廣大。[0233b17] 釋",
    "T31n1595_011:0233b18": "曰。善教眾生令離惡處安立善處。是名利益",
    "T31n1595_011:0233b19": "意。此功德於未來所得果報。願一切眾生如",
    "T31n1595_011:0233b20": "意受用。是名安樂意。又大悲拔苦名利益意。",
    "T31n1595_011:0233b21": "大慈與樂名安樂意。又令得一切出世事名",
    "T31n1595_011:0233b22": "利益意。令得世間勝事名安樂意。又此廣大",
    "T31n1595_011:0233b23": "以四攝為體。前二攝名安樂意。後二攝名利",
    "T31n1595_011:0233b24": "益意。",
    "T31n1595_011:0233b25": "[0233b25] 論曰。四無上菩提依止廣大。[0233b25] 釋曰。由菩薩",
    "T31n1595_011:0233b26": "戒有三品及九品。戒能攝如來三種勝德及",
    "T31n1595_011:0233b27": "九種勝德故。正護戒為如來斷德因。攝善法",
    "T31n1595_011:0233b28": "戒為如來智德因。攝眾生戒為如來恩德因。",
    "T31n1595_011:0233b29": "九品戒為如來九德因。此如前說。由果廣大",
    "T31n1595_011:0233c01": "故因廣大。果廣大有三義。一從廣大因生。謂",
    "T31n1595_011:0233c02": "三十三大劫阿僧祇。修行十度十地等為因。",
    "T31n1595_011:0233c03": "二所得廣大。謂一切智一切種智所攝。如來",
    "T31n1595_011:0233c04": "恒伽沙數功德。三利益廣大。謂利益凡夫及",
    "T31n1595_011:0233c05": "三乘。乃至窮生死後際。此四種廣大戒。並是",
    "T31n1595_011:0233c06": "無上菩提依止。但菩薩能修。二乘悉無此事。",
    "T31n1595_011:0233c07": "故稱差別。",
    "T31n1595_011:0233c08": "[0233c08] 論曰。甚深差別者。若菩薩由如此方便勝智。",
    "T31n1595_011:0233c09": "行殺生等十事。無染濁過失生無量福德。",
    "T31n1595_011:0233c10": "速得無上菩提勝果。[0233c10] 釋曰。如菩薩能行如",
    "T31n1595_011:0233c11": "所堪行方便勝智。今顯此二義。若菩薩能",
    "T31n1595_011:0233c12": "知如此事。有人必應作無間等惡業。菩薩了",
    "T31n1595_011:0233c13": "知其心。無別方便可令離此惡行。唯有斷命",
    "T31n1595_011:0233c14": "為方便。能使不作此惡。又知此人捨命必",
    "T31n1595_011:0233c15": "生善道。若不捨命決行此業。墮劇難處長時",
    "T31n1595_011:0233c16": "受苦。菩薩知此事已作如是念。若我行此殺",
    "T31n1595_011:0233c17": "業必墮地獄。願我為彼受此苦報。當令彼人",
    "T31n1595_011:0233c18": "於現在世受少輕苦。於未來世久受大樂。譬",
    "T31n1595_011:0233c19": "如良醫治有病者。先加輕苦後除重疾。菩薩",
    "T31n1595_011:0233c20": "所行亦復如是。於菩薩道無非福德故。離染",
    "T31n1595_011:0233c21": "濁過失。因此生長無量福德故。能疾證無上",
    "T31n1595_011:0233c22": "菩提。如此方便最為甚深。行益等行亦復如",
    "T31n1595_011:0233c23": "是。",
    "T31n1595_011:0233c24": "[0233c24] 論曰。復次有變化所作身口業。應知是菩薩",
    "T31n1595_011:0233c25": "甚深戒。[0233c25] 釋曰。前明實事非顯通慧。此下明",
    "T31n1595_011:0233c26": "通慧不論實事。菩薩戒有三品。即身口意業。",
    "T31n1595_011:0233c27": "除意業以無變化故。身口二業有時變化所",
    "T31n1595_011:0233c28": "作。亦是菩薩戒。此身口戒或現為善。或現",
    "T31n1595_011:0233c29": "為惡。或生怖畏。或生歡喜。皆令眾生遠離",
    "T31n1595_011:0234a01": "惡處安立善處。此戒難思量故言甚深。非本",
    "T31n1595_011:0234a02": "身口所作云何成戒。以能成就戒事。令眾生",
    "T31n1595_011:0234a03": "離惡生善故。又此變化從菩薩意業生。菩薩",
    "T31n1595_011:0234a04": "以意業為戒故。",
    "T31n1595_011:0234a05": "[0234a05] 論曰。由此戒有時菩薩正居大王位。或現種",
    "T31n1595_011:0234a06": "種逼惱眾生。為安立眾生於戒律中。[0234a06] 釋曰。",
    "T31n1595_011:0234a07": "眾生有二種。或宜歡喜教化。譬如拘物頭花",
    "T31n1595_011:0234a08": "因涼月開敷。或宜逼惱教化。譬如蓮花因烈",
    "T31n1595_011:0234a09": "日開敷。菩薩亦爾。如那羅王及善財童子。",
    "T31n1595_011:0234a10": "或現可愛事。或現可畏事。安立眾生於善",
    "T31n1595_011:0234a11": "處。",
    "T31n1595_011:0234a12": "[0234a12] 論曰。或現種種本生。由逼惱他及逼惱怨對。",
    "T31n1595_011:0234a13": "令他相愛利益安心。[0234a13] 釋曰。為化邪見眾生",
    "T31n1595_011:0234a14": "不信因果。令得正信離惡修善故。化現種種",
    "T31n1595_011:0234a15": "本生。如毘荀陀王捨兒與婆羅門。是逼惱他。",
    "T31n1595_011:0234a16": "此兒是化作。何以故。菩薩無逼惱此人。生",
    "T31n1595_011:0234a17": "彼人安樂故。又如藥藏菩薩。令眉絺羅王與",
    "T31n1595_011:0234a18": "毘提訶王。互相逼惱。此亦是化作。後悉令相",
    "T31n1595_011:0234a19": "愛利益安心。菩薩行如此事有何利益。",
    "T31n1595_011:0234a20": "[0234a20] 論曰。生他信心為先。後於三乘聖道中。令彼",
    "T31n1595_011:0234a21": "善根成熟。[0234a21] 釋曰。先令於菩薩生信。後則能",
    "T31n1595_011:0234a22": "如菩薩教修行故。三乘善根皆得成熟。",
    "T31n1595_011:0234a23": "[0234a23] 論曰。是名菩薩甚深戒差別。[0234a23] 釋曰。此實行",
    "T31n1595_011:0234a24": "及化身所行戒。非下地所能行。非二乘所能",
    "T31n1595_011:0234a25": "通達故。名甚深差別。",
    "T31n1595_011:0234a26": "[0234a26] 論曰。由此四種差別。應知是略說菩薩受持",
    "T31n1595_011:0234a27": "戒差別。[0234a27] 釋曰。從他得名受自清淨意得名",
    "T31n1595_011:0234a28": "持。又初得名受。受後乃至成佛名持。又修行",
    "T31n1595_011:0234a29": "戒法名受。憶念文句名持。",
    "T31n1595_011:0234b01": "[0234b01] 論曰。復次由此四種差別。更有差別不可",
    "T31n1595_011:0234b02": "數量。菩薩戒差別。如毘那耶瞿沙毘佛略經",
    "T31n1595_011:0234b03": "中說。[0234b03] 釋曰。從此四種差別。更有差別不可",
    "T31n1595_011:0234b04": "數量。何以故。但於品類差別中。取正護一戒。",
    "T31n1595_011:0234b05": "依二乘教分別。則成四萬二千。若以此戒及",
    "T31n1595_011:0234b06": "餘二戒。依菩薩教分別不可數量。毘那耶",
    "T31n1595_011:0234b07": "瞿沙毘佛略經中廣說菩薩戒有十萬種差",
    "T31n1595_011:0234b08": "別。◎",
    "T31n1595_011:0234b09": "◎攝大乘論釋釋依心學處勝相第七",
    "T31n1595_011:0234b10": "[0234b10] 論曰。如此已說依戒學差別。云何應知依心",
    "T31n1595_011:0234b11": "學差別。[0234b11] 釋曰。菩薩戒與二乘戒既有差別。",
    "T31n1595_011:0234b12": "戒為定依止。定依戒得成。菩薩定與二乘定",
    "T31n1595_011:0234b13": "亦應有差別。云何可知。",
    "T31n1595_011:0234b14": "[0234b14] 論曰。略說由六種差別應知。[0234b14] 釋曰。若廣說如",
    "T31n1595_011:0234b15": "大乘藏所立三摩跋提。體類差別有五百種。",
    "T31n1595_011:0234b16": "小乘清淨道論所立三摩跋提。體類差別有",
    "T31n1595_011:0234b17": "六十七種。今略說止明六種差別。應知此義。",
    "T31n1595_011:0234b18": "[0234b18] 論曰。何者為六。一境差別。二眾類差別。三對",
    "T31n1595_011:0234b19": "治差別。四隨用差別。五隨引差別。六由事差",
    "T31n1595_011:0234b20": "別境差別者。由緣大乘法為境起故。[0234b20] 釋曰。",
    "T31n1595_011:0234b21": "所緣有三境。一緣一切真如境。二緣一切文",
    "T31n1595_011:0234b22": "言境。三緣一切眾生利益事境。此三境名大",
    "T31n1595_011:0234b23": "乘法。但是菩薩定所緣。非二乘定境故言差",
    "T31n1595_011:0234b24": "別。復有十二種境如中邊論說。一所成立境。",
    "T31n1595_011:0234b25": "謂十波羅蜜是真如十種功德所成立故。二",
    "T31n1595_011:0234b26": "能成立境。謂法界十種功德。能成立十波羅",
    "T31n1595_011:0234b27": "蜜故。三持境。謂聞慧所緣法門。聞慧能得阿",
    "T31n1595_011:0234b28": "含體。即說聞慧為持。四決定持境。謂思慧所",
    "T31n1595_011:0234b29": "緣如理如量境。思慧能簡擇阿含及道理。是",
    "T31n1595_011:0234c01": "熟慧故名決定持。五證持境。謂修慧所緣。修",
    "T31n1595_011:0234c02": "慧與道理一體故名證。能攝文及義故名為",
    "T31n1595_011:0234c03": "持。六通達境。謂初地所見真如。七相續境。謂",
    "T31n1595_011:0234c04": "二地以去所緣真如。已通達真如傳流名相",
    "T31n1595_011:0234c05": "續。此相續所緣名相續境。八勝行境。謂無相",
    "T31n1595_011:0234c06": "無功用心所緣。即八地境。九生智境。謂九地",
    "T31n1595_011:0234c07": "所緣智自在依止真如。得四無礙解能生他",
    "T31n1595_011:0234c08": "智。又緣如來法藏能自生世出世智。十勝境。",
    "T31n1595_011:0234c09": "謂上上品智所緣。此智無復有上即十地境。",
    "T31n1595_011:0234c10": "此智以十力為體。無邊智能名力。此智約十",
    "T31n1595_011:0234c11": "境說名十力。此十力能成就菩薩十地及如",
    "T31n1595_011:0234c12": "來九種正事。乃至無邊化身。十一十二境。謂",
    "T31n1595_011:0234c13": "一切智一切種智所緣境。即如理如量境。此",
    "T31n1595_011:0234c14": "十二境通為奢摩他毘&#x9262;舍那所緣。一切定",
    "T31n1595_011:0234c15": "慧所緣不出此十二境。",
    "T31n1595_011:0234c16": "[0234c16] 論曰。眾類差別者。[0234c16] 釋曰。有四三摩提。是五",
    "T31n1595_011:0234c17": "百定品類故名眾類。於小乘中乃至不聞其",
    "T31n1595_011:0234c18": "名。何況能修習。故言差別。此四種三摩提能",
    "T31n1595_011:0234c19": "破四德障。即四種生死。能得四德果。即淨我",
    "T31n1595_011:0234c20": "樂常故。立此四定為四德道。",
    "T31n1595_011:0234c21": "[0234c21] 論曰。大乘光三摩提。[0234c21] 釋曰。大乘有三義。一",
    "T31n1595_011:0234c22": "性二隨三得。性即三無性。隨即福德智慧行",
    "T31n1595_011:0234c23": "所攝。十地十波羅蜜隨順無性。得即所得四",
    "T31n1595_011:0234c24": "德果。此定緣此三為境。故名大乘。依止此",
    "T31n1595_011:0234c25": "定得無分別智。由無分別智照真如。及佛不",
    "T31n1595_011:0234c26": "異故名光。又有十五種光。功德勝於外光故",
    "T31n1595_011:0234c27": "名光。又此定能破一闡提習氣無明闇。是闇",
    "T31n1595_011:0234c28": "對治故名光。此定緣真如實有易得。有無量",
    "T31n1595_011:0234c29": "功德故能破一闡提習氣。即是方便生死障。",
    "T31n1595_011:0235a01": "於大淨由破此障故得大淨果。",
    "T31n1595_011:0235a02": "[0235a02] 論曰。集福德王三摩提。[0235a02] 釋曰。一切善法唯",
    "T31n1595_011:0235a03": "除般若。所餘悉名福德。此福德有四品。謂凡",
    "T31n1595_011:0235a04": "夫二乘菩薩。菩薩由此定故於四福德。未生",
    "T31n1595_011:0235a05": "能生未長能長。未圓能圓故名集。於生長圓",
    "T31n1595_011:0235a06": "三處自在故名王。由自在故能行施等十度。",
    "T31n1595_011:0235a07": "圓滿菩提資糧福德行故。能破外道我見習",
    "T31n1595_011:0235a08": "氣。即是因緣生死障於大我。由破此障故得",
    "T31n1595_011:0235a09": "大我果。復次一切善法依止真如。真如能集",
    "T31n1595_011:0235a10": "一切善法。名真如為集福德。此定於真如中",
    "T31n1595_011:0235a11": "得自在故名為王。",
    "T31n1595_011:0235a12": "[0235a12] 論曰。賢護三摩提。[0235a12] 釋曰。賢有二義。一能現",
    "T31n1595_011:0235a13": "前安樂住。二能引攝諸功德。現前安樂住者。",
    "T31n1595_011:0235a14": "此定能令菩薩身不捨虛空性。免離三際故",
    "T31n1595_011:0235a15": "得安樂住。引攝諸功德者。能引攝不可數量",
    "T31n1595_011:0235a16": "諸定。非二乘所聞知。因此一一定起無量通",
    "T31n1595_011:0235a17": "慧。由此二義。是故菩薩能離聲聞怖畏習氣。",
    "T31n1595_011:0235a18": "即是有有生死障於大樂。由破此障故得大",
    "T31n1595_011:0235a19": "樂果。此定緣真如為菩薩體故。不離智能引",
    "T31n1595_011:0235a20": "諸定及通慧故。以定為體。",
    "T31n1595_011:0235a21": "[0235a21] 論曰。首楞伽摩三摩提等。[0235a21] 釋曰。此定是十",
    "T31n1595_011:0235a22": "地菩薩及佛所行故得此名。何以故。十地菩",
    "T31n1595_011:0235a23": "薩及佛有四種勝德。故名首楞。一無怖畏。由",
    "T31n1595_011:0235a24": "得一切智故。二無疑。於清淨眾生見自身無",
    "T31n1595_011:0235a25": "等故。三堅實功德。恒在觀無散亂故。四有勝",
    "T31n1595_011:0235a26": "能。能破難破無明住地障故。具四德人於此",
    "T31n1595_011:0235a27": "定能得能行。故稱伽摩。此定多行他利益事。",
    "T31n1595_011:0235a28": "能破獨覺自愛習氣。即是無有生死障於大",
    "T31n1595_011:0235a29": "常。由破此障故得大常果。等言通舉諸定。",
    "T31n1595_011:0235b01": "[0235b01] 論曰。攝種種三摩提品類故。[0235b01] 釋曰。五百定",
    "T31n1595_011:0235b02": "名種種。皆是四定品類。悉為四定所攝。",
    "T31n1595_011:0235b03": "[0235b03] 論曰。對治差別者。由緣一切法為通境智慧。",
    "T31n1595_011:0235b04": "[0235b04] 釋曰。無分別智緣一切有為無為等諸法",
    "T31n1595_011:0235b05": "真如。通為一境。此智與境無復分別。",
    "T31n1595_011:0235b06": "[0235b06] 論曰。如以楔出楔方便故。[0235b06] 釋曰。如世間欲",
    "T31n1595_011:0235b07": "破木。先用細楔。後用&#x9E81;楔。觀行人破煩惱亦",
    "T31n1595_011:0235b08": "爾。先用劣道。次用中道。後用勝道。",
    "T31n1595_011:0235b09": "[0235b09] 論曰。於本識中。拔出一切&#x9E81;重障故。[0235b09] 釋曰。",
    "T31n1595_011:0235b10": "本識相續中。有煩惱業報三品染濁種子。說",
    "T31n1595_011:0235b11": "名習氣能障四德。由此定故未滅令滅。已滅",
    "T31n1595_011:0235b12": "令不生。能對治所對治。及對治所得。與二乘",
    "T31n1595_011:0235b13": "悉不同。故言差別。",
    "T31n1595_011:0235b14": "[0235b14] 論曰。隨用差別者。於現世久安住三摩提樂",
    "T31n1595_011:0235b15": "中。如意能於勝處受生。[0235b15] 釋曰。菩薩種種方",
    "T31n1595_011:0235b16": "便。治心令熟。猶如金師鍊金使真。已熟治",
    "T31n1595_011:0235b17": "心說名隨用。何以故。由此定故。菩薩若欲成",
    "T31n1595_011:0235b18": "熟佛法緣一境。如意能得久住。未得令得。已",
    "T31n1595_011:0235b19": "得令滿。已滿令不退。於現在世有如此能。於",
    "T31n1595_011:0235b20": "未來世所受生處。能多行利益眾生事。及值",
    "T31n1595_011:0235b21": "佛出世得聞正法。名勝生處。由此定故。菩薩",
    "T31n1595_011:0235b22": "於勝生處得取住捨三。能隨意運用無退無",
    "T31n1595_011:0235b23": "盡。聲聞乘中無如此定。故言差別。",
    "T31n1595_011:0235b24": "[0235b24] 論曰。隨引差別者。能引無礙通慧於一切世",
    "T31n1595_011:0235b25": "界。[0235b25] 釋曰。菩薩有大事定。謂於一切事及一",
    "T31n1595_011:0235b26": "切處。悉無有礙。引有二義。一能引。謂定勢",
    "T31n1595_011:0235b27": "力。或隨人或隨境或隨修。若利根人緣無",
    "T31n1595_011:0235b28": "為境。得入住出三種自在。二所引。謂定所",
    "T31n1595_011:0235b29": "成事。動地放光等於此事中勝通慧不能奪。",
    "T31n1595_011:0235c01": "所現事悉如心。惑不能障。業不能阻。故稱無",
    "T31n1595_011:0235c02": "礙引。但有體無用。用即事差別。但菩薩有此",
    "T31n1595_011:0235c03": "定。非二乘所修。故言差別。",
    "T31n1595_011:0235c04": "[0235c04] 論曰。由事差別者。[0235c04] 釋曰。由如此事。應知菩",
    "T31n1595_011:0235c05": "薩定與二乘定有差別。何者為事。",
    "T31n1595_011:0235c06": "[0235c06] 論曰。令動。[0235c06] 釋曰。如意能動十方世界。",
    "T31n1595_011:0235c07": "[0235c07] 論曰。放光。[0235c07] 釋曰。如意能照十方世界。",
    "T31n1595_011:0235c08": "[0235c08] 論曰。遍滿。[0235c08] 釋曰。光明法音分身。如意能遍",
    "T31n1595_011:0235c09": "滿十方世界。",
    "T31n1595_011:0235c10": "[0235c10] 論曰。顯示。[0235c10] 釋曰。餘眾生承菩薩通慧。能見",
    "T31n1595_011:0235c11": "無量世界及諸佛菩薩。隨所應見如意皆&#x89A9;。",
    "T31n1595_011:0235c12": "[0235c12] 論曰。轉變。[0235c12] 釋曰。四大等性互令改異。",
    "T31n1595_011:0235c13": "[0235c13] 論曰。往還。[0235c13] 釋曰。於一剎那中能往還無量",
    "T31n1595_011:0235c14": "世界。此通慧自有三種。一心疾通慧。如心所",
    "T31n1595_011:0235c15": "緣應念即至。二將身通慧。猶如飛鳥。三變異",
    "T31n1595_011:0235c16": "通慧。謂縮長為短。",
    "T31n1595_011:0235c17": "[0235c17] 論曰。促遠為近。[0235c17] 釋曰。使遠成近無復中間。",
    "T31n1595_011:0235c18": "此有三事。謂見聞及行。",
    "T31n1595_011:0235c19": "[0235c19] 論曰。轉&#x9E81;為細。[0235c19] 釋曰。令無數世界細於&#x96A3;",
    "T31n1595_011:0235c20": "虛。入&#x96A3;虛中&#x96A3;虛如本。",
    "T31n1595_011:0235c21": "[0235c21] 論曰。變細為&#x9E81;。[0235c21] 釋曰。令一&#x96A3;虛苞無數世",
    "T31n1595_011:0235c22": "界。世界如本。",
    "T31n1595_011:0235c23": "[0235c23] 論曰。令一切色皆入身中。[0235c23] 釋曰。一切希有。",
    "T31n1595_011:0235c24": "有多種事。皆現身中。",
    "T31n1595_011:0235c25": "[0235c25] 論曰。似彼同類入大集中。[0235c25] 釋曰。如諸菩薩",
    "T31n1595_011:0235c26": "往忉利天。同彼形飾及以音聲。入大集中教",
    "T31n1595_011:0235c27": "化度彼。",
    "T31n1595_011:0235c28": "[0235c28] 論曰。或顯或隱。[0235c28] 釋曰。能於無中現一現多",
    "T31n1595_011:0235c29": "為顯。能於有中無一。多相為隱。",
    "T31n1595_011:0236a01": "[0236a01] 論曰。具八自在。[0236a01] 釋曰。八數如前說。又如佛",
    "T31n1595_011:0236a02": "世尊令魔王修行佛道。後得成佛等亦名自",
    "T31n1595_011:0236a03": "在。",
    "T31n1595_011:0236a04": "[0236a04] 論曰。伏障他神力。[0236a04] 釋曰。由菩薩定力。令他",
    "T31n1595_011:0236a05": "通慧皆不成就。",
    "T31n1595_011:0236a06": "[0236a06] 論曰。或施他辯才。[0236a06] 釋曰。若人欲問難辭情",
    "T31n1595_011:0236a07": "拙訥。菩薩能施其辯才。",
    "T31n1595_011:0236a08": "[0236a08] 論曰。及憶念。[0236a08] 釋曰。若人邪見。令識宿命自",
    "T31n1595_011:0236a09": "驗因果。",
    "T31n1595_011:0236a10": "[0236a10] 論曰。喜樂。[0236a10] 釋曰。菩薩或入地獄。或生飢饉",
    "T31n1595_011:0236a11": "世。或在有疾處。如菩薩所受喜樂。令此眾生",
    "T31n1595_011:0236a12": "平等皆爾。或但與樂。或先與定。或正聞法時。",
    "T31n1595_011:0236a13": "令由此喜樂經六十小劫。謂如剎那頃。",
    "T31n1595_011:0236a14": "[0236a14] 論曰。或放光明。[0236a14] 釋曰。為引他方菩薩皆來",
    "T31n1595_011:0236a15": "集會。",
    "T31n1595_011:0236a16": "[0236a16] 論曰。能引具相大通慧。[0236a16] 釋曰。如聲聞聖通",
    "T31n1595_011:0236a17": "慧。能作百一事。菩薩通慧所現之事。不可稱",
    "T31n1595_011:0236a18": "數。復欲顯未說事故。先標此總句。",
    "T31n1595_011:0236a19": "[0236a19] 論曰。能引一切難行正行。[0236a19] 釋曰。成就他事",
    "T31n1595_011:0236a20": "已如前說。此下更明菩薩自行。此定能引菩",
    "T31n1595_011:0236a21": "薩正行。非二乘所能行。",
    "T31n1595_011:0236a22": "[0236a22] 論曰。以能攝十種難修正行故。[0236a22] 釋曰。此十",
    "T31n1595_011:0236a23": "種正行是定種類故。定能攝此正行。",
    "T31n1595_011:0236a24": "[0236a24] 論曰。何者為十。一自受難修。自受菩提善願",
    "T31n1595_011:0236a25": "故。[0236a25] 釋曰。若依他發十願。此非難行。以未成",
    "T31n1595_011:0236a26": "立故。菩薩自有三能。一有智慧能了別方便。",
    "T31n1595_011:0236a27": "二有慈悲能攝眾生。三有正勤能成滿十願。",
    "T31n1595_011:0236a28": "此三難得菩薩能得。由具此三能故。不依他",
    "T31n1595_011:0236a29": "自能發願。又若為自身受善願。此不為難。若",
    "T31n1595_011:0236b01": "無因緣但為他受。此則為難。",
    "T31n1595_011:0236b02": "[0236b02] 論曰。二不可迴難修。由生死眾苦不令退轉",
    "T31n1595_011:0236b03": "故。[0236b03] 釋曰。無始生死八苦。及發心後當受長",
    "T31n1595_011:0236b04": "時八苦。不能違菩薩慈悲。退菩薩菩提行。廣",
    "T31n1595_011:0236b05": "說如地持論。是故難修。",
    "T31n1595_011:0236b06": "[0236b06] 論曰。三不背難修。由眾生作惡。一向對彼故。",
    "T31n1595_011:0236b07": "[0236b07] 釋曰。眾生於生死中恒起惡行。菩薩不觀",
    "T31n1595_011:0236b08": "過失。為令解脫恒向彼行善。是故難修。",
    "T31n1595_011:0236b09": "[0236b09] 論曰。四現前難修。於有怨眾生現前。為行一",
    "T31n1595_011:0236b10": "切利益事故。[0236b10] 釋曰。若眾生對菩薩作極重",
    "T31n1595_011:0236b11": "惡。菩薩對彼以大恩德報之。是故難修。",
    "T31n1595_011:0236b12": "[0236b12] 論曰。五無染難修。菩薩生於世間。不為世法",
    "T31n1595_011:0236b13": "之所染故。[0236b13] 釋曰。菩薩由愛故入生死。入生",
    "T31n1595_011:0236b14": "死已。不為世間八法之所染污。愛而不染。是",
    "T31n1595_011:0236b15": "故難修。",
    "T31n1595_011:0236b16": "[0236b16] 論曰。六信樂難修。行於無底大乘。能信樂廣",
    "T31n1595_011:0236b17": "大甚深義故。[0236b17] 釋曰。無底有三義。一教難思。",
    "T31n1595_011:0236b18": "二道難行。三果難得。威德圓滿故。廣大理微",
    "T31n1595_011:0236b19": "細故。甚深威德有三種。一如意。二清淨。三無",
    "T31n1595_011:0236b20": "變異理。即三無性理。並非下地境界。是故難",
    "T31n1595_011:0236b21": "修。",
    "T31n1595_011:0236b22": "[0236b22] 論曰。七通達難修。能通達人法二無我故。",
    "T31n1595_011:0236b23": "[0236b23] 釋曰。先於十解已通達人無我。今於初地又",
    "T31n1595_011:0236b24": "通達法無我。此二空離有無性。若能通達則",
    "T31n1595_011:0236b25": "與此法同。是故難修。",
    "T31n1595_011:0236b26": "[0236b26] 論曰。八隨覺難修。諸佛如來甚深不了義經。",
    "T31n1595_011:0236b27": "能如理判故。[0236b27] 釋曰。如來所說正法。不出了",
    "T31n1595_011:0236b28": "義及不了義。若眾生但有信根。未有智根。如",
    "T31n1595_011:0236b29": "來為成其信根故。作不了義說。如二乘教。又",
    "T31n1595_011:0236c01": "欲伏憍慢眾生故。作不了義說。廣說如十七",
    "T31n1595_011:0236c02": "地論。為生聞思修慧故說了義經。不了義經",
    "T31n1595_011:0236c03": "其言祕密。能如理判。是故難修。",
    "T31n1595_011:0236c04": "[0236c04] 論曰。九不離不染難修。不捨生死。不為生死",
    "T31n1595_011:0236c05": "染污故。[0236c05] 釋曰。由慈悲故不捨生死。由般若",
    "T31n1595_011:0236c06": "故不被染污。於生死涅槃無著無住。是故難",
    "T31n1595_011:0236c07": "修。",
    "T31n1595_011:0236c08": "[0236c08] 論曰。十加行難修。諸佛如來於一切障解脫",
    "T31n1595_011:0236c09": "中住。不作功用。能行一切眾生利益事。乃至",
    "T31n1595_011:0236c10": "窮生死後際。[0236c10] 釋曰。具顯三身故言諸佛如",
    "T31n1595_011:0236c11": "來。一切障。謂三障四障三十障等。法身已得",
    "T31n1595_011:0236c12": "無垢清淨。是故住於一切障解脫中。法身常",
    "T31n1595_011:0236c13": "住解脫中。窮生死後際。依法身起應身。於一",
    "T31n1595_011:0236c14": "切正事自然恒流。不作功用。依應身起化身。",
    "T31n1595_011:0236c15": "行一切眾生利益事。隨根性令下善種。乃至",
    "T31n1595_011:0236c16": "得解脫。",
    "T31n1595_011:0236c17": "[0236c17] 論曰。樂修如此加行故。[0236c17] 釋曰。欲得為樂。起",
    "T31n1595_011:0236c18": "正勤為修。恒修恭敬修為加行。是故難修。",
    "T31n1595_011:0236c19": "[0236c19] 論曰。於隨覺難修。諸佛如來說不了義經。其",
    "T31n1595_011:0236c20": "義云何。菩薩應隨理覺察。[0236c20] 釋曰。十難修中",
    "T31n1595_011:0236c21": "九義易解。故不重釋。第八難解。菩薩應隨覺",
    "T31n1595_011:0236c22": "察故。須更示其相。",
    "T31n1595_011:0236c23": "[0236c23] 論曰。如經言。云何菩薩不損一物不施一人。",
    "T31n1595_011:0236c24": "若菩薩善能行施無量無數。於十方世界修",
    "T31n1595_011:0236c25": "布施行。相續生起。[0236c25] 釋曰。菩薩捨自愛。攝一",
    "T31n1595_011:0236c26": "切眾生為自體。一切行道一切財物。悉屬眾",
    "T31n1595_011:0236c27": "生故。財非己有。用者非他。彼物彼用豈關",
    "T31n1595_011:0236c28": "於我。若能如此運心。則是善能行施。復次菩",
    "T31n1595_011:0236c29": "薩捨自愛。攝一切眾生為自體。一切眾生行",
    "T31n1595_011:0237a01": "施。即菩薩行施故菩薩起隨喜心。得無量施",
    "T31n1595_011:0237a02": "福。亦是不損一物。不施一人。名善能行施。",
    "T31n1595_011:0237a03": "[0237a03] 論曰。云何菩薩樂行布施。若菩薩不樂行一",
    "T31n1595_011:0237a04": "切施。[0237a04] 釋曰。若菩薩不樂行隨至等八施。義",
    "T31n1595_011:0237a05": "至但樂行菩薩淨心施。復次若菩薩不樂世",
    "T31n1595_011:0237a06": "間著三輪施。樂行不著三輪施。復次著名為",
    "T31n1595_011:0237a07": "樂。若菩薩著施因。或著施果。名樂行施。若菩",
    "T31n1595_011:0237a08": "薩不著行施。名不樂行施。",
    "T31n1595_011:0237a09": "[0237a09] 論曰。云何菩薩行信施心。若菩薩不行諸佛",
    "T31n1595_011:0237a10": "如來信心。[0237a10] 釋曰。由菩薩自證施故行施。不",
    "T31n1595_011:0237a11": "由信他故行施。前信有根故成信。後信無根",
    "T31n1595_011:0237a12": "故不成信。",
    "T31n1595_011:0237a13": "[0237a13] 論曰。云何菩薩發行布施。若菩薩於布施中",
    "T31n1595_011:0237a14": "不策自身。[0237a14] 釋曰。若菩薩自性能行施。無有",
    "T31n1595_011:0237a15": "貪&#x608B;嫉&#x59AC;等障。非策自身方能行施。",
    "T31n1595_011:0237a16": "[0237a16] 論曰。云何菩薩恒遊戲布施。若菩薩無布施",
    "T31n1595_011:0237a17": "時。[0237a17] 釋曰。菩薩非時施。不隨一物施。",
    "T31n1595_011:0237a18": "[0237a18] 論曰。云何菩薩大能行施。若菩薩於施離娑",
    "T31n1595_011:0237a19": "羅想。[0237a19] 釋曰。娑羅名目二義。一目貞實。二目",
    "T31n1595_011:0237a20": "散亂。貞實是直語。散亂是密語。若取直語離",
    "T31n1595_011:0237a21": "貞實。則與大施相違。若取密語離散亂。則與",
    "T31n1595_011:0237a22": "大施相符。若離欲三界後行施時。名為大施。",
    "T31n1595_011:0237a23": "何以故。離欲菩薩行施。具縛凡夫行施。百千",
    "T31n1595_011:0237a24": "萬倍所不能及。若施定互相妨不名大施。由",
    "T31n1595_011:0237a25": "不相妨故得大名。",
    "T31n1595_011:0237a26": "[0237a26] 論曰。云何菩薩於施清淨。若菩薩&#x6B1D;波提貪",
    "T31n1595_011:0237a27": "&#x608B;。[0237a27] 釋白。&#x6B1D;波提名目二義。一目生起。二",
    "T31n1595_011:0237a28": "目拔根棄背。生起是直語。拔根棄背是密語。",
    "T31n1595_011:0237a29": "若取直語生起貪&#x608B;。則與清淨施相違。若取",
    "T31n1595_011:0237b01": "密語拔根棄貪背&#x608B;。則與清淨施相符。拔根",
    "T31n1595_011:0237b02": "是除身見。身見是貪&#x608B;根本。棄背是除貪&#x608B;",
    "T31n1595_011:0237b03": "體。由菩薩能斷身見滅貪&#x608B;故。於施清淨。",
    "T31n1595_011:0237b04": "[0237b04] 論曰。云何菩薩能住於施。若菩薩不住究竟",
    "T31n1595_011:0237b05": "後際。[0237b05] 釋曰。究竟後際有二義。一施有初中",
    "T31n1595_011:0237b06": "後。以最後為究竟後際。若依此義。不住施最",
    "T31n1595_011:0237b07": "後分。豈得言能住於施。此則相違。二若有餘",
    "T31n1595_011:0237b08": "涅槃名究竟。無餘涅槃名究竟後際。若聲聞",
    "T31n1595_011:0237b09": "住無餘涅槃不更起心。無利益眾生事。則",
    "T31n1595_011:0237b10": "不能住施。菩薩依大悲不同聲聞。住無餘涅",
    "T31n1595_011:0237b11": "槃故。恒起六度無有窮盡。若依此義則與能",
    "T31n1595_011:0237b12": "住施相符。",
    "T31n1595_011:0237b13": "[0237b13] 論曰。云何菩薩於施自在。若菩薩於施不得",
    "T31n1595_011:0237b14": "自在。[0237b14] 釋曰。若菩薩不得施障自在。菩薩於",
    "T31n1595_011:0237b15": "施則得自在。昔在凡夫地中。見修二惑無道",
    "T31n1595_011:0237b16": "對治。欲起便起故得自在。今入聖位為道對",
    "T31n1595_011:0237b17": "治故。菩薩於惑不得自在。於施能得自在。",
    "T31n1595_011:0237b18": "[0237b18] 論曰。云何菩薩於施無盡。若菩薩不住無盡",
    "T31n1595_011:0237b19": "中。[0237b19] 釋曰。無餘涅槃名為無盡。菩薩不同聲",
    "T31n1595_011:0237b20": "聞入無盡中。無利益他事。是故菩薩於施無",
    "T31n1595_011:0237b21": "盡。",
    "T31n1595_011:0237b22": "[0237b22] 論曰。如施經。於戒乃至般若。如理應知。[0237b22] 釋",
    "T31n1595_011:0237b23": "曰。如施經說施有不了義語。說餘度亦有不",
    "T31n1595_011:0237b24": "了義語。皆須如理分判。",
    "T31n1595_011:0237b25": "[0237b25] 論曰。復有經言。云何菩薩行殺生。若菩薩有",
    "T31n1595_011:0237b26": "命眾生斷其相續。[0237b26] 釋曰。若有命則知有業。",
    "T31n1595_011:0237b27": "若有業則知有惑。由具此三六道四生相續",
    "T31n1595_011:0237b28": "不斷。若菩薩隨其根性。為說三乘聖道。令彼",
    "T31n1595_011:0237b29": "修行斷此三法。得無餘涅槃果不相續。即是",
    "T31n1595_011:0237c01": "斷命故名殺生。",
    "T31n1595_011:0237c02": "[0237c02] 論曰。云何菩薩奪非他所與。若菩薩自奪非",
    "T31n1595_011:0237c03": "他所與眾生。[0237c03] 釋曰。菩薩以大悲。攝一切眾",
    "T31n1595_011:0237c04": "生為自眷屬。令離生死嶮難。非彼父母及人",
    "T31n1595_011:0237c05": "主等所與。故名奪非他所與。",
    "T31n1595_011:0237c06": "[0237c06] 論曰。云何菩薩行邪婬。若菩薩於欲塵起邪",
    "T31n1595_011:0237c07": "意等。[0237c07] 釋曰。菩薩三業與婬欲相反。意知其",
    "T31n1595_011:0237c08": "虛妄不實為眾惡本。口亦作如此說。身不行",
    "T31n1595_011:0237c09": "其事。亦是相反。即是於欲塵起邪意等。故名",
    "T31n1595_011:0237c10": "行邪婬。",
    "T31n1595_011:0237c11": "[0237c11] 論曰。云何菩薩能說妄語。若菩薩是妄能說",
    "T31n1595_011:0237c12": "為妄。[0237c12] 釋曰。一切法皆是虛妄。菩薩如虛妄",
    "T31n1595_011:0237c13": "而說故。名能說妄語。",
    "T31n1595_011:0237c14": "[0237c14] 論曰。云何菩薩行兩舌。若菩薩恒住最極空",
    "T31n1595_011:0237c15": "寂處。[0237c15] 釋曰。兩舌令彼此不和。菩薩思空說",
    "T31n1595_011:0237c16": "空。令自他不見此彼。何況和合。故名行兩",
    "T31n1595_011:0237c17": "舌。",
    "T31n1595_011:0237c18": "[0237c18] 論曰。云何菩薩能住波留師。若菩薩住所知",
    "T31n1595_011:0237c19": "彼岸。[0237c19] 釋曰。若依直語波留師。名目惡口。住",
    "T31n1595_011:0237c20": "惡口人不為他所親近。菩薩住所知彼岸即",
    "T31n1595_011:0237c21": "三無性理。亦不為眾生所親近。以此理非凡",
    "T31n1595_011:0237c22": "夫二乘所行處故。故名能住惡口。又若依密",
    "T31n1595_011:0237c23": "語。波留師名目彼岸住。即以密語顯於直",
    "T31n1595_011:0237c24": "語。",
    "T31n1595_011:0237c25": "[0237c25] 論曰。云何菩薩能說不相應語。若菩薩能分",
    "T31n1595_011:0237c26": "破諸法隨類解釋。[0237c26] 釋曰。菩薩能分破諸法。",
    "T31n1595_011:0237c27": "謂根塵識皆無所有。此無所有非定是無。亦",
    "T31n1595_011:0237c28": "非定有。有無悉不可得故。名能說不相應",
    "T31n1595_011:0237c29": "語。",
    "T31n1595_011:0238a01": "[0238a01] 論曰。云何菩薩行阿毘持訶婁。若菩薩數數",
    "T31n1595_011:0238a02": "令自身得無上諸定。[0238a02] 釋曰。若依直語。阿毘",
    "T31n1595_011:0238a03": "持訶婁名目貪欲。行貪欲者必愛樂外塵。",
    "T31n1595_011:0238a04": "菩薩恒樂令自身得最勝定。故名行貪欲。又",
    "T31n1595_011:0238a05": "若依密語。阿毘持訶婁名目數數得定。即以",
    "T31n1595_011:0238a06": "密語顯於直語。",
    "T31n1595_011:0238a07": "[0238a07] 論曰。云何菩薩起憎害心。若菩薩於自他心",
    "T31n1595_011:0238a08": "地能害諸惑。[0238a08] 釋曰。瞋恚以憎害為相。菩薩",
    "T31n1595_011:0238a09": "作意欲斷自他一切煩惱故。名起憎害心。",
    "T31n1595_011:0238a10": "[0238a10] 論曰。云何菩薩起邪見。若菩薩一切處遍行",
    "T31n1595_011:0238a11": "邪性。如理觀察。[0238a11] 釋曰。大乘以有分別為邪",
    "T31n1595_011:0238a12": "性。分別性遍行於依他性。即是邪性。若離分",
    "T31n1595_011:0238a13": "別名人法空真性。小乘以身見為邪性。因此",
    "T31n1595_011:0238a14": "身見生諸惑故。若離身見。一切邪執皆不得",
    "T31n1595_011:0238a15": "起。得人空真性。菩薩能如理觀察此邪性。見",
    "T31n1595_011:0238a16": "其是邪故名起邪見。",
    "T31n1595_011:0238a17": "[0238a17] 論曰。復有經言佛法甚深。[0238a17] 釋曰。初明六度。",
    "T31n1595_011:0238a18": "次顯十惡。此下明道及道果。故言甚深。",
    "T31n1595_011:0238a19": "[0238a19] 論曰。何者甚深。此論中自廣分別一切佛法。",
    "T31n1595_011:0238a20": "常住為性。由法身常住故。[0238a20] 釋曰。諸佛法身",
    "T31n1595_011:0238a21": "常住。一切佛法皆依法身以法身為上首故。",
    "T31n1595_011:0238a22": "法身常住為一切佛法性。",
    "T31n1595_011:0238a23": "[0238a23] 論曰。一切佛法皆斷為性。由一切障皆斷盡",
    "T31n1595_011:0238a24": "故。[0238a24] 釋曰。一一佛法悉無惑障及智障故。障",
    "T31n1595_011:0238a25": "斷盡為一切佛法性。現在煩惱滅為斷。未來",
    "T31n1595_011:0238a26": "煩惱不生為盡。即是盡無生智。",
    "T31n1595_011:0238a27": "[0238a27] 論曰。一切佛法生起為性。由化身恒生起故。",
    "T31n1595_011:0238a28": "[0238a28] 釋曰。由慈悲本願生起化身。相續無盡故",
    "T31n1595_011:0238a29": "化身生起。為一切佛法性。",
    "T31n1595_011:0238b01": "[0238b01] 論曰。一切佛法能得為性。能得共對治眾生",
    "T31n1595_011:0238b02": "八萬四千煩惱行故。[0238b02] 釋曰。一切佛法以無",
    "T31n1595_011:0238b03": "所得為性。此是正說。由三無性不可定說有",
    "T31n1595_011:0238b04": "無故。雖以無得為性。亦有能得義。若離佛",
    "T31n1595_011:0238b05": "法。不能得了別所對治惑。不能得安立能對",
    "T31n1595_011:0238b06": "治道故。",
    "T31n1595_011:0238b07": "[0238b07] 論曰。一切佛法有欲為性。有欲眾生愛攝令",
    "T31n1595_011:0238b08": "成自體故。一切佛法有瞋為性。一切佛法有",
    "T31n1595_011:0238b09": "癡為性。一切佛法凡夫法為性。[0238b09] 釋曰。此",
    "T31n1595_011:0238b10": "有二義。一菩薩攝一切有欲眾生為自體。一",
    "T31n1595_011:0238b11": "切佛法皆依自體故。二大悲為愛愛即是欲。",
    "T31n1595_011:0238b12": "菩薩以大悲攝一切眾生。依大悲生福德智",
    "T31n1595_011:0238b13": "慧行故。瞋癡及凡夫法亦爾。",
    "T31n1595_011:0238b14": "[0238b14] 論曰。一切佛法無染著為性。成就真如。一切",
    "T31n1595_011:0238b15": "障不能染故。[0238b15] 釋曰。道後真如斷一切障。盡",
    "T31n1595_011:0238b16": "是無垢清淨故名成就。一切障所不能染。一",
    "T31n1595_011:0238b17": "切佛法以此真如為體性故。",
    "T31n1595_011:0238b18": "[0238b18] 論曰。一切佛法不可染著。諸佛出現於世。非",
    "T31n1595_011:0238b19": "世法所能染故。[0238b19] 釋曰。前明真如境。此明真",
    "T31n1595_011:0238b20": "如智。諸佛菩薩以真如智為體。即是應身。此",
    "T31n1595_011:0238b21": "體是唯識真如所顯。非根塵分別所起。非八",
    "T31n1595_011:0238b22": "種世法及世法所起。欲瞋等惑所能染著。何",
    "T31n1595_011:0238b23": "以故。是彼對治故。修得無分別智成就。名諸",
    "T31n1595_011:0238b24": "佛出現於世。",
    "T31n1595_011:0238b25": "[0238b25] 論曰。是故說佛法甚深。[0238b25] 釋曰。此語結前意。",
    "T31n1595_011:0238b26": "示難思難行難得。具三義故甚深。",
    "T31n1595_011:0238b27": "[0238b27] 論曰。為修行波羅蜜。為成熟眾生。為清淨佛",
    "T31n1595_011:0238b28": "土。為引攝一切佛法故。菩薩三摩提業差別",
    "T31n1595_011:0238b29": "應知。[0238b29] 釋曰。此論中明菩薩三摩提。不別說",
    "T31n1595_011:0238c01": "事差別。但通說業差別。諸菩薩修定有總有",
    "T31n1595_011:0238c02": "別。總有此四。別有五百。此四是諸定通業。何",
    "T31n1595_011:0238c03": "以故諸菩薩修得定已。依此定修行十度。依",
    "T31n1595_011:0238c04": "此定成熟眾生。云何成熟眾生。依此定起通",
    "T31n1595_011:0238c05": "慧。引令入正定位。又依此定力清淨佛土。",
    "T31n1595_011:0238c06": "何以故。由心自在。如意能成金寶等淨土",
    "T31n1595_011:0238c07": "故。又依此定得現在安樂住。能引攝成熟一",
    "T31n1595_011:0238c08": "切佛法故。此四事是一切定通差別業。應",
    "T31n1595_011:0238c09": "如此知。"
}