{
    "T29n1562_005:0354b16": "阿毘達磨順正理論卷第五",
    "T29n1562_005:0354b18": "尊者眾賢造",
    "T29n1562_005:0354b19": "三藏法師玄奘奉 詔譯",
    "T29n1562_005:0354b20": "辯本事品第一之五",
    "T29n1562_005:0354b21": "[0354b21] 又上座言。火界或少。或不增強。即名為冷。所",
    "T29n1562_005:0354b22": "以者何。於彼無日。或去日遠。便有冷故。又如",
    "T29n1562_005:0354b23": "極大炎熱起時。無別少分所造觸起。同許唯",
    "T29n1562_005:0354b24": "有火大增多。熱減少時亦應如是。無別少分",
    "T29n1562_005:0354b25": "所造觸生。應許唯是火大減少。若別有冷亦",
    "T29n1562_005:0354b26": "應許有別所造觸非煖非冷。是故定無冷所",
    "T29n1562_005:0354b27": "造觸。非火界少。或不增強即名為冷。現見冷",
    "T29n1562_005:0354b28": "觸所損害者。火界增時能攝益故。損害因增",
    "T29n1562_005:0354b29": "轉應損害。誰有智者作如是執。被少火害歸",
    "T29n1562_005:0354c01": "投大火。若謂彼由匱乏火故有損害者。理必",
    "T29n1562_005:0354c02": "不然。定有餘因能損害故。謂火少故。有餘冷",
    "T29n1562_005:0354c03": "增能為損害。非即由火。由此准說冷攝益者。",
    "T29n1562_005:0354c04": "謂為少因。所攝益者。此因若增。轉應攝益。是",
    "T29n1562_005:0354c05": "故彼論非為應理。又彼所說。熱增減時。無所",
    "T29n1562_005:0354c06": "造生唯即火者。亦不應理。現見二法更互相",
    "T29n1562_005:0354c07": "違。一法增時餘法減故。如能斷道與所斷惑。",
    "T29n1562_005:0354c08": "非道增時無別惑起。例道退位無別惑生。又",
    "T29n1562_005:0354c09": "冷生時和合異故。謂水風界增盛聚中。有冷",
    "T29n1562_005:0354c10": "生因。非由火界。不應就火增盛為難。又執火",
    "T29n1562_005:0354c11": "界少為冷者。彼雪聚中火微極少。不應於此",
    "T29n1562_005:0354c12": "冷微極多。智不應言如如火界漸漸微少。如",
    "T29n1562_005:0354c13": "是如是火界轉多。為應理論。彼執冷火無別",
    "T29n1562_005:0354c14": "體故。不可金少即為非金。故有別物異諸大",
    "T29n1562_005:0354c15": "種。由火界減。彼物體增。是所造觸。說名為冷。",
    "T29n1562_005:0354c16": "有執此宗。謂有大種增生冷觸。冷觸即是此",
    "T29n1562_005:0354c17": "大種者。理亦不然。冷與水風相各異故。又二",
    "T29n1562_005:0354c18": "物成。體應是假便應不為身識所緣。以非冷",
    "T29n1562_005:0354c19": "煖無別性故。例無別冷。理亦不然。彼即冷等",
    "T29n1562_005:0354c20": "下等品類。分位別故有餘師說。冷等唯用煖",
    "T29n1562_005:0354c21": "無為體此亦不然。品類異故。猶如煖等。不容",
    "T29n1562_005:0354c22": "無法有異品類。或應地等用無為性。謂亦可",
    "T29n1562_005:0354c23": "說唯水等無。名地等界。故彼所說。非破冷觸",
    "T29n1562_005:0354c24": "是造色因。又冷能為覺生緣故。如火界等非",
    "T29n1562_005:0354c25": "即煖無。應有色聚全無有火。有非有俱不應",
    "T29n1562_005:0354c26": "理故。諸色聚中既必有火。是則冷觸應畢竟",
    "T29n1562_005:0354c27": "無。故知離火別有冷觸。又諸冷觸其體實有。",
    "T29n1562_005:0354c28": "相狀分明。現可覺故。猶如煖等。又契經中。如",
    "T29n1562_005:0354c29": "煖說故。體必應有。故契經言。我於冷煖皆能",
    "T29n1562_005:0355a01": "堪忍。若於爾時冷煖調適。即能成熟。取證成",
    "T29n1562_005:0355a02": "就。非於爾時極冷極煖。若極冷煖不能修業。",
    "T29n1562_005:0355a03": "故冷造色實有義成。又上座言。飢渴二種。非",
    "T29n1562_005:0355a04": "所造色。希求性故。理亦不然。此二於因說果",
    "T29n1562_005:0355a05": "名故。由觸差別逼切其身。生食飲欲。是飢",
    "T29n1562_005:0355a06": "渴因。故名飢渴。如說輕安。謂身輕性。輕安果",
    "T29n1562_005:0355a07": "故。說名輕安。若爾此因應煖為性。由火界煖。",
    "T29n1562_005:0355a08": "能熟能消。便能發生食飲欲故。此言非理。食",
    "T29n1562_005:0355a09": "飲二欲應是造色。火為因故。又非火界。是二",
    "T29n1562_005:0355a10": "欲因應一切時生一欲故。現見二欲非恒時",
    "T29n1562_005:0355a11": "有。豈不自宗欲因造觸所依大種。雖恒非無。",
    "T29n1562_005:0355a12": "而此造觸體非常有。此例不然。欲因造觸待",
    "T29n1562_005:0355a13": "風火界。增強生故。若謂二欲亦應爾者。理亦",
    "T29n1562_005:0355a14": "不然。如前已說。二欲應是造色性故。若謂如",
    "T29n1562_005:0355a15": "因所觸大種發生身識。而非身識是造色性。",
    "T29n1562_005:0355a16": "欲亦應然。此不相似。識不要因大種增盛方",
    "T29n1562_005:0355a17": "得生起。欲即不然。因增生故由彼身識不因",
    "T29n1562_005:0355a18": "大種。或等或增差別生起。但隨所依不由差",
    "T29n1562_005:0355a19": "別。身觸為緣而得生起。二欲不然。如所造色。",
    "T29n1562_005:0355a20": "要因大種增盛而生。既隨大種差別而生。何",
    "T29n1562_005:0355a21": "緣所遮令非造色。風火若盛二欲便增。風火",
    "T29n1562_005:0355a22": "若微二欲便減。既隨大種增微不同。二欲何",
    "T29n1562_005:0355a23": "緣非造色性。若言二欲雖因大種。而不依彼",
    "T29n1562_005:0355a24": "故非造色。謂欲依心不依大種。故不應難令",
    "T29n1562_005:0355a25": "成造色。若爾此欲應不要因大種增盛方得",
    "T29n1562_005:0355a26": "生起。不見不依大種身識。隨諸大種差別而",
    "T29n1562_005:0355a27": "生唯見身識大種為緣。若等若增。但觸便起。",
    "T29n1562_005:0355a28": "二欲若爾。應一切時不待增盛。有因便起。則",
    "T29n1562_005:0355a29": "前所說。應一切時生二欲難堅住難遣。又風",
    "T29n1562_005:0355b01": "火界有時雖增。而不現起食飲二欲。故知二",
    "T29n1562_005:0355b02": "欲因現不生。彼因爾時何緣不起。由所依身",
    "T29n1562_005:0355b03": "有過患故。或為餘緣所障礙故。豈不即由此",
    "T29n1562_005:0355b04": "故二欲不生。何須復別計有欲因造觸。此不",
    "T29n1562_005:0355b05": "應然。欲與身識俱時起故。雖有障礙而識得",
    "T29n1562_005:0355b06": "生。欲不得生。此有何理。心所法生。必定繫屬",
    "T29n1562_005:0355b07": "依緣識合。彼三具有。又彼希求大法地攝。故",
    "T29n1562_005:0355b08": "與一切心品俱生。生欲勝因。爾時具有而不生",
    "T29n1562_005:0355b09": "者。必為所餘生緣闕故。所餘緣者。謂所造",
    "T29n1562_005:0355b10": "觸。故離大種實有飢渴。造色為性。又不應言",
    "T29n1562_005:0355b11": "造觸生障即障心心所。勿心等生障即障造",
    "T29n1562_005:0355b12": "觸。無異因故。且止廣諍。必應信有飢渴二體",
    "T29n1562_005:0355b13": "造觸為性。今應思擇。若諸大種色聚中增。為",
    "T29n1562_005:0355b14": "體為用。何緣復勸如是思擇。為欲蠲除不實",
    "T29n1562_005:0355b15": "過故。經主自論有處說言。此是彼宗所有過",
    "T29n1562_005:0355b16": "失。彼宗謂彼毘婆沙師。言諸聚中一切大種。",
    "T29n1562_005:0355b17": "體雖等有而或有聚。作用偏增。如心心所。又",
    "T29n1562_005:0355b18": "如所覺團中鹽味。未審此中經主意趣。定謂",
    "T29n1562_005:0355b19": "誰是毘婆沙師。若謂善釋阿毘達磨諸大論",
    "T29n1562_005:0355b20": "師。彼無此說。彼說大種由體故增。石水焰風。",
    "T29n1562_005:0355b21": "諸色聚內。堅濕煖動體相偏增。一一聚中各",
    "T29n1562_005:0355b22": "了一故。若諸聚內大種體均。不應此中各唯",
    "T29n1562_005:0355b23": "了一。又隨世想立地等名。應全無因。空有言",
    "T29n1562_005:0355b24": "說。以諸色聚形顯皆同。若執堅等體均無異。",
    "T29n1562_005:0355b25": "因何得生地等別想。若謂因用。理必不然。用",
    "T29n1562_005:0355b26": "與自體無差別故。用若是實即體增成。實即",
    "T29n1562_005:0355b27": "體故。用若非實亦體增成。不異體故。無非實",
    "T29n1562_005:0355b28": "用異體有增。由此即釋彼心心所團中鹽喻。",
    "T29n1562_005:0355b29": "謂鹽受等。用即體故。即體用增。總說如是。然",
    "T29n1562_005:0355c01": "有差別。謂諸大種有對礙故。可積集故。方處",
    "T29n1562_005:0355c02": "差別。分明可了。受等無對。不可積集。但由用",
    "T29n1562_005:0355c03": "別。了增微異。是故大種。體可積集。就體說",
    "T29n1562_005:0355c04": "增。心心所法。就用差別。說增微異。豈不色法",
    "T29n1562_005:0355c05": "亦見用增。如酢和水。良藥和毒。鹽和水等。雖",
    "T29n1562_005:0355c06": "兩數同。而用有異。如何言色就體說增。此",
    "T29n1562_005:0355c07": "不相違。以酢與水觸微雖等而味不同。酢味",
    "T29n1562_005:0355c08": "微多。水味微少。故酢味勝。還由體增。於諸",
    "T29n1562_005:0355c09": "聚中有味等物。體增強故。謂是用增。良藥毒",
    "T29n1562_005:0355c10": "等。緣起理門有差別故。體類如是。由此雖少",
    "T29n1562_005:0355c11": "而能伏多。非異體類有別用生。故執用增。是",
    "T29n1562_005:0355c12": "為邪計。或如類別。品別亦爾。故唯心等。就用",
    "T29n1562_005:0355c13": "說增。就體說增。謂諸色法。譬如依多依一成",
    "T29n1562_005:0355c14": "故。又諸大種就體說增。現可得故。教故。理",
    "T29n1562_005:0355c15": "故。謂大種增即體可得。非用非業。有集礙故。",
    "T29n1562_005:0355c16": "教者謂如種喻經說。若有地界。無水界者。應",
    "T29n1562_005:0355c17": "不聚集。無能攝故。如是一一廣說如經。此經",
    "T29n1562_005:0355c18": "意言。非有色聚全無水界。若全無者。應不和",
    "T29n1562_005:0355c19": "合。然有不能攝餘色聚令和合者。以其少故。",
    "T29n1562_005:0355c20": "自餘諸界。准釋應知。理謂大種若但用增。非",
    "T29n1562_005:0355c21": "體聚積。而說增者。應有大種。或所造色一極",
    "T29n1562_005:0355c22": "微上亦有用增。如於受等一法體上。有時用",
    "T29n1562_005:0355c23": "增獨能為境。何緣極微一一別住。不能為境",
    "T29n1562_005:0355c24": "生五識身。又諸極微用增強者。其相&#x9E81;著。應",
    "T29n1562_005:0355c25": "非極微。故諸色法。由可積聚體有對礙。就體",
    "T29n1562_005:0355c26": "說增。諸無色法不可積聚。體無對礙。就用說",
    "T29n1562_005:0355c27": "增。此義既成。不可傾動。而經主說。毘婆沙",
    "T29n1562_005:0355c28": "師。言諸聚中一切大種體雖等有。而或有聚",
    "T29n1562_005:0355c29": "用偏增者。此未識宗。故作是說。又今應說。堅",
    "T29n1562_005:0356a01": "等何因是色所依。非餘色等。以此遍滿一切",
    "T29n1562_005:0356a02": "處故。謂諸聚中地等四相。皆遍具有。色等不",
    "T29n1562_005:0356a03": "然。由此地等三義成立。一所依義。二能生義。",
    "T29n1562_005:0356a04": "三廣大義。又是色等所隨逐故。現見世間。瓶",
    "T29n1562_005:0356a05": "盆等物。由火成熟。便有色等轉變可得。扣擊",
    "T29n1562_005:0356a06": "彈撫有差別故。聲轉變生。餘色等中無如是",
    "T29n1562_005:0356a07": "事。是故堅等。色等所隨。是色所依。非餘色",
    "T29n1562_005:0356a08": "等。又能損壞餘色物故。色等依地無能壞用。",
    "T29n1562_005:0356a09": "若爾久觀雪等盛色。根不應壞。不爾彼色所",
    "T29n1562_005:0356a10": "依能壞根所依故。以於闇中覺彼生苦。故知",
    "T29n1562_005:0356a11": "唯壞大種非根。若壞於根不應覺彼發生身",
    "T29n1562_005:0356a12": "識。又色不能損壞大種。非所觸故。是故大種。",
    "T29n1562_005:0356a13": "獨能損壞餘色物故。是色所依。非餘色等。有",
    "T29n1562_005:0356a14": "說。堅等所觸性故。能為所依。此說非理。冷等",
    "T29n1562_005:0356a15": "應成大種性故。然冷等觸。非遍滿故。不成大",
    "T29n1562_005:0356a16": "種。豈不煖中無有冷觸。於冷觸中亦無有煖。",
    "T29n1562_005:0356a17": "煖應如冷。亦非大種。此難不然。冷有煖故。由",
    "T29n1562_005:0356a18": "被冷覆而不可知。若爾冷觸應同煖遍。不爾",
    "T29n1562_005:0356a19": "冷用煖中無故。以於冷中煖用可得。非於煖",
    "T29n1562_005:0356a20": "中冷用可得。冷同煖遍。此難應止。煖用者何。",
    "T29n1562_005:0356a21": "謂能成熟。豈不見冷亦能成熟。如有煖故物",
    "T29n1562_005:0356a22": "不爛壞。不爛壞因名能成熟。冷亦如是。應與",
    "T29n1562_005:0356a23": "煖同。此亦不然。水風界盛。暫時凝結。此中成",
    "T29n1562_005:0356a24": "熟。即煖用故。是故不應說言堅等所觸性故",
    "T29n1562_005:0356a25": "能為所依。冷等應成大種性故。然彼冷觸。水",
    "T29n1562_005:0356a26": "風界增。四大果故。是所造色。又彼冷觸。持攝",
    "T29n1562_005:0356a27": "熟長。四決定用不可得故。體非大種。豈不由",
    "T29n1562_005:0356a28": "冷雪等凝結有勝用耶。此言非理。水風界盛。",
    "T29n1562_005:0356a29": "如造冷觸。生彼果故。亦由煖故。甘蔗汁等。凝",
    "T29n1562_005:0356b01": "結可得。若言冷是大種果者冷煖相違。不應",
    "T29n1562_005:0356b02": "和合。如何從煖生於冷耶。如堅與濕同一事",
    "T29n1562_005:0356b03": "故。互不相違。水火亦然。既同一事。理無相",
    "T29n1562_005:0356b04": "反。如以冷水澆灌石灰。從冷生熱。此亦應爾。",
    "T29n1562_005:0356b05": "以諸大種同一事故。雖性相違而恒和合。冷",
    "T29n1562_005:0356b06": "是水風近所生果。地界與彼都不相違。火性",
    "T29n1562_005:0356b07": "雖違而不為損。同一果故。何妨和合。又若見",
    "T29n1562_005:0356b08": "彼諸界增故。於諸聚中立異大種。即彼諸界。",
    "T29n1562_005:0356b09": "是能生長諸造色因。名為大種。非冷增故。於",
    "T29n1562_005:0356b10": "諸聚中立異大種。故非大種。然煖增故。於諸",
    "T29n1562_005:0356b11": "聚中異大想滅異大想生。冷即不爾。是故冷",
    "T29n1562_005:0356b12": "煖。能依所依。二性差別。豈不現見由冷增故",
    "T29n1562_005:0356b13": "水界凝結。世間於此亦立種種&#x6C37;雪雹名。此",
    "T29n1562_005:0356b14": "難如前水風界盛如造冷觸生彼果釋。或&#x6C37;",
    "T29n1562_005:0356b15": "雪雹即水異名。非草木等異名稱火。故彼所",
    "T29n1562_005:0356b16": "難理定不齊。是故冷觸唯所造性。由斯觸界",
    "T29n1562_005:0356b17": "有二義成。餘九色界。唯是所造。謂五色根色",
    "T29n1562_005:0356b18": "聲香味。法界一分。亦唯所造。此復云何。謂無",
    "T29n1562_005:0356b19": "表業。依大種生。故名所造。然聲為顯定無一",
    "T29n1562_005:0356b20": "界唯大種性。餘七心界。法界一分。除無表色。",
    "T29n1562_005:0356b21": "俱非二種。義准已成。譬喻論師。作如是說。諸",
    "T29n1562_005:0356b22": "所造色非異大種。所以者何。契經說故。如說。",
    "T29n1562_005:0356b23": "云何名內地界。謂於眼肉團中若內各別堅",
    "T29n1562_005:0356b24": "性堅類&#x96A3;近執受。乃至廣說。若異大種別有",
    "T29n1562_005:0356b25": "諸根。不應於根說大種性。又餘經說。苾芻當",
    "T29n1562_005:0356b26": "知。諸有士夫皆即六界。既定說六。為假有情",
    "T29n1562_005:0356b27": "所依實事。故知眼等色等造色。非異大種。若",
    "T29n1562_005:0356b28": "所造色異諸大種。有何意趣。此經不說。彼言",
    "T29n1562_005:0356b29": "非理。不了契經深意趣故。前所引經。順世名",
    "T29n1562_005:0356c01": "想。故作是說。謂諸世間。眼肉團中。起眼名",
    "T29n1562_005:0356c02": "想。此眼名想。依眼所依大種等起。眼肉團",
    "T29n1562_005:0356c03": "者。總說一切。不離眼根大種所造。若不爾者。",
    "T29n1562_005:0356c04": "此經唯應說謂於眼內各別等。堅性等言。已",
    "T29n1562_005:0356c05": "遮慧眼。應不須說肉團中言。又於眼言是因",
    "T29n1562_005:0356c06": "第七。肉團中言是依第七。由此表知。總攝一",
    "T29n1562_005:0356c07": "切因眼所起。不離眼根大種所造。是因於眼",
    "T29n1562_005:0356c08": "所起肉團。其中所有內各別等。名內地界。此",
    "T29n1562_005:0356c09": "則顯示眼等生因依因等地。由此重說二第",
    "T29n1562_005:0356c10": "七言。總攝一切眼及肉團所依大種。後所引",
    "T29n1562_005:0356c11": "經。唯說六界。不言餘者。有別意趣。謂續生時",
    "T29n1562_005:0356c12": "眼等無故。雖於此位亦有身根。而猶未能覺",
    "T29n1562_005:0356c13": "冷等觸。若法有體。未起作用。不應立在有用",
    "T29n1562_005:0356c14": "品中。又唯六界。是諸有情有用本事。從續生",
    "T29n1562_005:0356c15": "心至命終心。常有用故。住滅定者。識有何用。",
    "T29n1562_005:0356c16": "彼過去識。能作未來等無間緣。由此當果決",
    "T29n1562_005:0356c17": "定現起。是彼識用。若爾身根亦應有用。同類",
    "T29n1562_005:0356c18": "因用未嘗無故。此難不然。非定成就與定成",
    "T29n1562_005:0356c19": "就。有差別故。謂有身根。雖不成就。而有與",
    "T29n1562_005:0356c20": "果。同類因用。定無彼識。體不成就。能作當果",
    "T29n1562_005:0356c21": "等無間緣。故識與身。義非均等。又身根用。非",
    "T29n1562_005:0356c22": "同類因。為識生依。是身根用入滅定者。決定",
    "T29n1562_005:0356c23": "當出後識生依。是前識用。故唯六界。是諸有",
    "T29n1562_005:0356c24": "情有用本事。理極成立。或舉空界。表諸造色。",
    "T29n1562_005:0356c25": "故引此經非遮所造。空界實有是所造色。前",
    "T29n1562_005:0356c26": "已成故。又執造色不異大種。則應色等皆同",
    "T29n1562_005:0356c27": "一相。謂堅等相。若爾眼等五根所行。應無差",
    "T29n1562_005:0356c28": "別。是則違經所說。眼等所行各異。如何所執",
    "T29n1562_005:0356c29": "色等境界皆同一相。謂堅等相。然非一切境",
    "T29n1562_005:0357a01": "一切根所行。此不能令智者心喜若言如說",
    "T29n1562_005:0357a02": "色等五境雖同一相謂造色相。而無此失。如",
    "T29n1562_005:0357a03": "是大種與所造色。雖同一相謂堅等相。而無",
    "T29n1562_005:0357a04": "失者。此亦不然。非許造色性有別法體故。又",
    "T29n1562_005:0357a05": "眼等根。於色等境。取定別相。非定總故。所以",
    "T29n1562_005:0357a06": "者何此宗不許所造色性如堅等相有別法",
    "T29n1562_005:0357a07": "體。故不可謂如說色等。雖同所造一法自性。",
    "T29n1562_005:0357a08": "而眼根等境別義成。如是色等雖同堅等一",
    "T29n1562_005:0357a09": "法自相。而眼等根境別義立又眼等根於色",
    "T29n1562_005:0357a10": "等境。取定別相。非定總相。勿眼等根與色等",
    "T29n1562_005:0357a11": "境總相同故。亦是眼等五根所取。成大過失。",
    "T29n1562_005:0357a12": "又受等法與色等境。亦同一相所謂行相。受",
    "T29n1562_005:0357a13": "等亦應眼等所取。是故決定。應許色等有不",
    "T29n1562_005:0357a14": "共相種類差別。由此眼等。雖一一根能取多",
    "T29n1562_005:0357a15": "相。而無五根境雜亂失。種類別故若謂如彼",
    "T29n1562_005:0357a16": "眼等五根。雖同一相謂澄淨相。而能各各別",
    "T29n1562_005:0357a17": "取境界。如是色等。雖同一相謂堅等相而是",
    "T29n1562_005:0357a18": "眼等各別所行。此亦不然。餘法亦有澄淨相",
    "T29n1562_005:0357a19": "故。若澄淨相。是眼等根差別相者。是則不應",
    "T29n1562_005:0357a20": "許。所餘法亦有此相。然澄淨相。亦許信有。是",
    "T29n1562_005:0357a21": "故澄淨。於眼等根。非差別相。然堅濕等。是差",
    "T29n1562_005:0357a22": "別相。若執色等此相皆同。而言眼根唯取色",
    "T29n1562_005:0357a23": "處。非觸處者。無別因證。或復眼等。雖淨相",
    "T29n1562_005:0357a24": "同。而功能異。故別取境。功能異者。由因別",
    "T29n1562_005:0357a25": "故。眼等雖同四大種果。而諸大種增減不同。",
    "T29n1562_005:0357a26": "因既不同果功能異。由斯取境差別義成。又",
    "T29n1562_005:0357a27": "不應言色等差別亦由大種增減不同。若爾",
    "T29n1562_005:0357a28": "極微有不成過。故汝此救。理定不然。又彼",
    "T29n1562_005:0357a29": "具壽云何安立境有境異。謂若有人。自觸身",
    "T29n1562_005:0357b01": "分。既執身觸。皆同一相。一剎那中。互無差",
    "T29n1562_005:0357b02": "別。立誰為境。誰為有境。若有差別性別義成。",
    "T29n1562_005:0357b03": "謂堅等相。所觸名境。與此相違身名有境。許",
    "T29n1562_005:0357b04": "身觸性有差別故。若無差別。則無安立境有",
    "T29n1562_005:0357b05": "境異。便違理教。若言如意雖同一相而一剎",
    "T29n1562_005:0357b06": "那立境有境不相違者。理亦不然。意雖為境。",
    "T29n1562_005:0357b07": "而一切時立為有境。故無斯過。然身根境堅",
    "T29n1562_005:0357b08": "等大種。未嘗有時立為有境。故彼例救。理極",
    "T29n1562_005:0357b09": "不齊。許身根境堅等大種亦是有境。復有何",
    "T29n1562_005:0357b10": "失。如意唯應立為一處。是則應無決定安立。",
    "T29n1562_005:0357b11": "此為身處。此為觸處。應說此中有何定理。判",
    "T29n1562_005:0357b12": "此唯境此唯有境。故彼所宗。雜亂難辯又若",
    "T29n1562_005:0357b13": "色等即諸大種。彼說一一青色極微。即四大",
    "T29n1562_005:0357b14": "種。或唯是一。二俱有過。然色處等。雖色名同。",
    "T29n1562_005:0357b15": "而有青雄香甘冷等性相差別。由此五境展",
    "T29n1562_005:0357b16": "轉不同。眼等五根無共境過。若諸大種。性相",
    "T29n1562_005:0357b17": "各別。與青極微體無異者。豈不一故。四性不",
    "T29n1562_005:0357b18": "成。若青極微。唯一大種。即四大種。應互相",
    "T29n1562_005:0357b19": "離。一聚唯有一大種故。是則違害種喻等經。",
    "T29n1562_005:0357b20": "不應別異性相大種成無差別。一青色聚。若",
    "T29n1562_005:0357b21": "言隨一增故爾者。應說何界增故為青。若謂",
    "T29n1562_005:0357b22": "地界。陂池河海應無青色。若謂水界。玉青石",
    "T29n1562_005:0357b23": "等應不極青。若謂火界。世間盛火不應極赤。",
    "T29n1562_005:0357b24": "若謂風界。風中不應色不可得。若說青色異",
    "T29n1562_005:0357b25": "諸大種。實有一體。隨一界增。多四大種。各",
    "T29n1562_005:0357b26": "生青色合成一聚。於理無違。故異大種。有所",
    "T29n1562_005:0357b27": "造色。復有至教。分明證成。如契經言。諸所有",
    "T29n1562_005:0357b28": "色。皆四大種。及四大種所造攝故。復有何理。",
    "T29n1562_005:0357b29": "知所造言異諸大種。別有所目。然契經說。",
    "T29n1562_005:0357c01": "有諸愚夫。由六觸處。諸所觸對。覺樂覺苦。或",
    "T29n1562_005:0357c02": "有隨一。由彼所造。不可由斯所造言故。別有",
    "T29n1562_005:0357c03": "第七觸處可得。此非定證。有於異體亦說如",
    "T29n1562_005:0357c04": "是所造言故。如告具壽阿難陀言。所造我見。",
    "T29n1562_005:0357c05": "誰之所造。謂色所造。乃至廣說。若見餘處。有",
    "T29n1562_005:0357c06": "所造言。無別所目。謂此亦爾。應有身見以",
    "T29n1562_005:0357c07": "色為體。便有乖違自所宗過。又不應以餘所",
    "T29n1562_005:0357c08": "造言所目法體。或異不異。便疑此經說大",
    "T29n1562_005:0357c09": "種所造言。有餘契經定證異故。如契經說。苾",
    "T29n1562_005:0357c10": "芻當知。眼謂內處四大種所造淨色。有色無",
    "T29n1562_005:0357c11": "見有對。乃至身處。廣說亦爾。苾芻當知。色謂",
    "T29n1562_005:0357c12": "外處四大種所造。有色有見有對。聲謂外處",
    "T29n1562_005:0357c13": "四大種所造。有色無見有對。香味二處。廣說",
    "T29n1562_005:0357c14": "亦爾。觸謂外處是四大種及四大種所造。有",
    "T29n1562_005:0357c15": "色無見有對。此中分明顯諸大種唯是觸處",
    "T29n1562_005:0357c16": "一分所攝。餘有色處。皆非大種。故定知此及",
    "T29n1562_005:0357c17": "所造言。如我見經所造我見別有所目。定非",
    "T29n1562_005:0357c18": "如彼六觸處經。隨一所造無別所目。是故九",
    "T29n1562_005:0357c19": "色。法界一分。異四大種所造義成。如是已說",
    "T29n1562_005:0357c20": "大種性等。十八界中。五根五境十有色界。是",
    "T29n1562_005:0357c21": "可積集。以是極微體可聚故。義准餘八。非",
    "T29n1562_005:0357c22": "可積集。體非極微。不可聚故。如是已說可積",
    "T29n1562_005:0357c23": "集等。十八界中。幾能斫幾。所斫幾能燒幾。所",
    "T29n1562_005:0357c24": "燒幾能稱幾。所稱如是六門今應。總答頌",
    "T29n1562_005:0357c25": "曰。",
    "T29n1562_005:0357c26": " 謂唯外四界  能斫及所斫",
    "T29n1562_005:0357c27": " 亦所燒能稱  能燒所稱諍",
    "T29n1562_005:0357c28": "[0357c28] 論曰。色香味觸成斧薪等。此即名為能斫所",
    "T29n1562_005:0357c29": "斫。唯者定義。意顯斫等決定是外四界非餘。",
    "T29n1562_005:0358a01": "及言為顯能斫所斫俱通四界。豈不有為剎",
    "T29n1562_005:0358a02": "那性故都無能斫所斫義耶。理雖如是。而諸",
    "T29n1562_005:0358a03": "色聚相逼續生。異緣分隔。令各續起。是故非",
    "T29n1562_005:0358a04": "無能斫所斫。此所斫義。身根等無。非諸色根",
    "T29n1562_005:0358a05": "異緣分隔可令成二各相續起。支分離身。則",
    "T29n1562_005:0358a06": "無根故。又身根等。亦非能斫。淨妙相故。如珠",
    "T29n1562_005:0358a07": "寶光。此等義言。唯言所顯。如能斫所斫體唯",
    "T29n1562_005:0358a08": "外四界。所燒能稱。其體亦爾。謂唯外四界名",
    "T29n1562_005:0358a09": "所燒能稱。身等色根。淨妙相故。亦非二事。如",
    "T29n1562_005:0358a10": "珠寶光。聲非色等相續俱轉。有間斷故。六義",
    "T29n1562_005:0358a11": "皆無。能燒所稱。有異諍論。謂或有說。能燒",
    "T29n1562_005:0358a12": "所稱。體亦如前。唯外四界。或復有說。唯有",
    "T29n1562_005:0358a13": "火界可名能燒。所稱唯重。如是已說能所斫",
    "T29n1562_005:0358a14": "等。十八界中。幾異熟生幾所長養。幾等流性。",
    "T29n1562_005:0358a15": "幾有實事。幾一剎那。如是五問今應總答。頌",
    "T29n1562_005:0358a16": "曰。",
    "T29n1562_005:0358a17": " 內五有熟養  聲無異熟生",
    "T29n1562_005:0358a18": " 八無礙等流  亦異熟生性",
    "T29n1562_005:0358a19": " 餘三實唯法  剎那唯後三",
    "T29n1562_005:0358a20": "[0358a20] 論曰。內五謂眼耳鼻舌身。有異熟生及所長",
    "T29n1562_005:0358a21": "養。遮等流性。是故不說。豈不前生眼等五界",
    "T29n1562_005:0358a22": "應言與後生及未生眼等諸根為因決定。如",
    "T29n1562_005:0358a23": "是眼等。應有等流。同類因生。等流果故。何緣",
    "T29n1562_005:0358a24": "乃說遮等流性。不說眼等全無等流。但即長",
    "T29n1562_005:0358a25": "養異熟生性。無別等流。故應遮止如異長養",
    "T29n1562_005:0358a26": "有異熟生。異異熟生有所長養。非異此二有",
    "T29n1562_005:0358a27": "別等流。為辯異門廢總論別離因而熟。故名",
    "T29n1562_005:0358a28": "異熟。異熟體生。名異熟生。或是異熟因所生",
    "T29n1562_005:0358a29": "故。名異熟生。略去中言。故作是說。譬如牛",
    "T29n1562_005:0358b01": "車。或所造業。至得果時。變而能熟。故名異",
    "T29n1562_005:0358b02": "熟。果從彼生。名異熟生。或於因上。假立果",
    "T29n1562_005:0358b03": "名。如於果上假立因名。如契經說。今六觸處。",
    "T29n1562_005:0358b04": "應知即是昔所造業。飲食資助眠睡等持勝",
    "T29n1562_005:0358b05": "緣所益。名所長養。飲食等緣於異熟體。唯能",
    "T29n1562_005:0358b06": "攝護。不能增益。別有增益。名所長養。應知此",
    "T29n1562_005:0358b07": "中長養相續。常能護持。異熟相續。猶如外廓。",
    "T29n1562_005:0358b08": "防援內城。無異熟生離所長養有所長養離",
    "T29n1562_005:0358b09": "異熟生。如修所得天眼天耳。既說聲界無異",
    "T29n1562_005:0358b10": "熟生。義准非無等流長養。何緣聲界非異熟",
    "T29n1562_005:0358b11": "生。數數間斷。復還生故。異熟生色。無如是",
    "T29n1562_005:0358b12": "事。非隨欲樂異熟果生。聲隨欲生。故非異熟。",
    "T29n1562_005:0358b13": "豈不如彼施設論言。善修遠離&#x9E81;惡語故。感",
    "T29n1562_005:0358b14": "得大士梵音聲相。雖由業感。而非異熟。以聲",
    "T29n1562_005:0358b15": "起在第三傳故。謂從彼業生諸大種。從諸大",
    "T29n1562_005:0358b16": "種緣擊發聲。若爾身受因業所生大種發故。",
    "T29n1562_005:0358b17": "應非異熟。此難不然。非諸身受皆因大種及",
    "T29n1562_005:0358b18": "因業生。大種所發。亦非一切皆是異熟。然諸",
    "T29n1562_005:0358b19": "身受。亦因非業所生大種及非大種而得生",
    "T29n1562_005:0358b20": "故。謂身受起。要假身觸。身識等緣。由此亦緣",
    "T29n1562_005:0358b21": "外大種起。非要待業所感大生。於理無違。故",
    "T29n1562_005:0358b22": "通異熟。若執聲界是異熟生。如是聲界。唯因",
    "T29n1562_005:0358b23": "大種。唯因異熟大種而生。不離如前所說過",
    "T29n1562_005:0358b24": "失。若說聲界非異熟生。如是聲界。唯因大種。",
    "T29n1562_005:0358b25": "通因異熟及非異熟大種而起。於理無違。亦",
    "T29n1562_005:0358b26": "無如前所說過失。故應如是分別聲界。非諸",
    "T29n1562_005:0358b27": "身受唯因大種。是異熟者。非唯異熟大種為",
    "T29n1562_005:0358b28": "因。又不同彼有違理失。是故所例。理極不齊。",
    "T29n1562_005:0358b29": "有餘師說。聲非異熟。如何異熟大種所生。故",
    "T29n1562_005:0358c01": "應許聲屬第四傳。或第五傳。故非異熟。謂從",
    "T29n1562_005:0358c02": "業生異熟大種。從此傳生長養大種。此復傳",
    "T29n1562_005:0358c03": "生等流大種。長養大種發長養聲。等流大種",
    "T29n1562_005:0358c04": "發等流聲。此說非理。豈不如從無記大種發",
    "T29n1562_005:0358c05": "善惡聲。從有執受發無執受。從身境界發耳",
    "T29n1562_005:0358c06": "境界。如是若從異熟大種發非異熟。有何相",
    "T29n1562_005:0358c07": "違。是故彼說定為非理。八無礙者。七心法界。",
    "T29n1562_005:0358c08": "此有等流異熟生性。若非異熟。同類遍行因",
    "T29n1562_005:0358c09": "所生者。名等流性。若異熟因所生起者。名異",
    "T29n1562_005:0358c10": "熟生。豈不此中亦有長養。謂先因力引後果",
    "T29n1562_005:0358c11": "生。亦令功能轉明盛故。契經亦言。諸無色法。",
    "T29n1562_005:0358c12": "增長廣大。應有長養。雖有此言。而非長養。即",
    "T29n1562_005:0358c13": "說等流增長廣大。若先因力引後果生。令其",
    "T29n1562_005:0358c14": "功能轉明盛者。此亦即依等流性說。同類遍",
    "T29n1562_005:0358c15": "行因所生故。諸有礙法。極微所成。同時積集。",
    "T29n1562_005:0358c16": "可名長養。諸無礙法。非極微故。無積集義。不",
    "T29n1562_005:0358c17": "名長養。軌範諸師咸作是說。餘謂餘四色香",
    "T29n1562_005:0358c18": "味觸。皆通三種。謂異熟生。亦所長養。及等流",
    "T29n1562_005:0358c19": "性。實唯法者。實謂無為。以堅實故。此法界攝。",
    "T29n1562_005:0358c20": "故唯法界觸名有實。意法意識。名為後三。於",
    "T29n1562_005:0358c21": "六三中。最後說故。唯此三界。有一剎那。謂初",
    "T29n1562_005:0358c22": "無漏苦法忍品。非等流故。名一剎那。此說正",
    "T29n1562_005:0358c23": "現行亦非等流者。餘有為法。無非等流。唯初",
    "T29n1562_005:0358c24": "無漏。五蘊剎那。無同類因而得生起。餘有為",
    "T29n1562_005:0358c25": "法。無如是事。等無間緣。勢力強故。前因雖",
    "T29n1562_005:0358c26": "闕。而此得生。等無間緣勢力強者。與初聖道",
    "T29n1562_005:0358c27": "品類同故。無量善法所長養故。與初聖道性",
    "T29n1562_005:0358c28": "相等故。為此廣修諸加行故。苦法忍相應心",
    "T29n1562_005:0358c29": "名意界意識界。餘俱起法。名為法界。復有餘",
    "T29n1562_005:0359a01": "師。此中異說。謂一切法。皆有實事。有實相故。",
    "T29n1562_005:0359a02": "除無為法。皆一剎那。速謝滅故。除初無漏心",
    "T29n1562_005:0359a03": "及助伴。餘有為法。皆是等流。十色少分。是所",
    "T29n1562_005:0359a04": "長養。十七少分。是異熟生。由此眼等五內色",
    "T29n1562_005:0359a05": "根。各有二種。謂所長養。及異熟生。雖有餘",
    "T29n1562_005:0359a06": "三。而無別性。義雜亂故。所以不說。餘皆准",
    "T29n1562_005:0359a07": "此。聲界有二。五識亦然。意意識三色等亦爾。",
    "T29n1562_005:0359a08": "法界有四。除所長養。上座此中依十二處。立",
    "T29n1562_005:0359a09": "一切種皆異熟生。非異熟生為所長養。如所",
    "T29n1562_005:0359a10": "纏裹周匝護持。又一身中。眼等應有二種類",
    "T29n1562_005:0359a11": "故。不見別有二所作故。無別長養。又彼聲處。",
    "T29n1562_005:0359a12": "應異熟生。以許彼因是異熟故。又異熟者。因",
    "T29n1562_005:0359a13": "頓引發任運隨轉。不須數數重起加行方得",
    "T29n1562_005:0359a14": "生起。又於眼等此事應同。若言聲處若是異",
    "T29n1562_005:0359a15": "熟。處無心位應恒行者。意等云何。若言意等",
    "T29n1562_005:0359a16": "有相續者。此亦不然。非異熟生所間絕故。彼",
    "T29n1562_005:0359a17": "上座宗。略述如是。而彼所說理皆不然。且十",
    "T29n1562_005:0359a18": "二處。非一切種。皆異熟生善染污等。異熟生",
    "T29n1562_005:0359a19": "性。不成立故。若善染污。是異熟生。已斷善",
    "T29n1562_005:0359a20": "根。及阿羅漢。如異熟意。應得現行。差別因緣。",
    "T29n1562_005:0359a21": "不可得故。又無漏法。是異熟生不應理故。又",
    "T29n1562_005:0359a22": "十二處。攝一切法。若立一切皆異熟生。則應",
    "T29n1562_005:0359a23": "非情亦是異熟。若是異熟。與理相違。上座所",
    "T29n1562_005:0359a24": "宗。不可依據。如憑巨石難以浮深。若立異熟",
    "T29n1562_005:0359a25": "生通一切種非一切種唯是異熟生。除異熟生。",
    "T29n1562_005:0359a26": "應說別相。便與對法義有相符。對法諸師。",
    "T29n1562_005:0359a27": "亦無定立一處一界唯異熟生。隨其所應。非異",
    "T29n1562_005:0359a28": "熟者。立長養等諸門差別。又彼所說。非異熟",
    "T29n1562_005:0359a29": "生為所長養。如所纏裹周匝護持者。此非宗",
    "T29n1562_005:0359b01": "所許。但許身中有所長養異熟生色。長養相",
    "T29n1562_005:0359b02": "續常能護持。異熟相續。令不間斷。豈不一切",
    "T29n1562_005:0359b03": "皆唯異熟勢力所引。隨力勝劣。故有相續。或",
    "T29n1562_005:0359b04": "有間斷。此非佛教說一切果皆宿因造。同外",
    "T29n1562_005:0359b05": "道故。無同彼失。亦許現在眾緣功能助引生",
    "T29n1562_005:0359b06": "故。若爾不應說彼一切皆唯異熟勢力所引。",
    "T29n1562_005:0359b07": "又異熟力。一業所引。不應或時有勝有劣。不",
    "T29n1562_005:0359b08": "應計度一業力勢。或時增勝。或時微劣。異熟",
    "T29n1562_005:0359b09": "勢力。隨業所引。不應或時有勝有劣。又於憂",
    "T29n1562_005:0359b10": "喜勇怯等位。種種色相差別而生。此不可為",
    "T29n1562_005:0359b11": "異熟生性。以非相似相續轉故。此色與心。俱",
    "T29n1562_005:0359b12": "起俱滅。依心轉故。名所長養。又現見身。增減",
    "T29n1562_005:0359b13": "可得。異熟不應隨緣增減。若遇現緣而增益",
    "T29n1562_005:0359b14": "者。此所增益。非業所生。現緣生故。定非異",
    "T29n1562_005:0359b15": "熟。若雖有業勢力所隨。由闕資緣。而損減",
    "T29n1562_005:0359b16": "者。此所損減。非業所生。亦非異熟。由此道",
    "T29n1562_005:0359b17": "理。應決定知。若有增減。則非異熟。若是異",
    "T29n1562_005:0359b18": "熟。則無增減。由有此二。知所長養。離異",
    "T29n1562_005:0359b19": "熟體。別有義成。亦不應言異熟生色離極",
    "T29n1562_005:0359b20": "微增而有增益。離極微減而有損減。彼極",
    "T29n1562_005:0359b21": "微聚。繫屬現緣暫時體生。還即滅故。用增",
    "T29n1562_005:0359b22": "非體。理相違故。極微用增。過如前說。若執一",
    "T29n1562_005:0359b23": "切唯異熟生。即一切果皆宿因造。便同宿作",
    "T29n1562_005:0359b24": "外道論失。又言一身眼等應有二種類者。此",
    "T29n1562_005:0359b25": "無所妨。事聚種類。二差別故。謂異熟生。與所",
    "T29n1562_005:0359b26": "長養。事種類別。因有異故。由此眼等。無別等",
    "T29n1562_005:0359b27": "流。離前二因。無別因故。依聚種類。說一無",
    "T29n1562_005:0359b28": "失。二事成一。聚種類故。又言不見。二所作",
    "T29n1562_005:0359b29": "者。應見為依。發生眼識及相應法。是二所作。",
    "T29n1562_005:0359c01": "不應唯說異熟生眼為識生依非所長養。勿",
    "T29n1562_005:0359c02": "彼天眼不能為依發生眼識。成過失故。異熟",
    "T29n1562_005:0359c03": "生眼。離所長養。不能為依發生眼識。故生一",
    "T29n1562_005:0359c04": "識。是二功能。又彼應說。許一身中有二眼等",
    "T29n1562_005:0359c05": "總別生識。此於法性。有何傷損。但應勿如彼",
    "T29n1562_005:0359c06": "許二共一根。彼違聖言。謬顯法性。尚無愧怯。",
    "T29n1562_005:0359c07": "況此順理。正顯聖言。而懷慚怖。故定應許一",
    "T29n1562_005:0359c08": "總身中眼等五根各二種類總別生識。於理",
    "T29n1562_005:0359c09": "無違。又言聲處應異熟生以許彼因是異熟",
    "T29n1562_005:0359c10": "者。理極&#x9E81;淺。則聲處所因異熟大種應非異",
    "T29n1562_005:0359c11": "熟生。成過失故。由是不應定執此義。從異熟",
    "T29n1562_005:0359c12": "生者。皆名異熟生。若如是說。復有何過。聲處",
    "T29n1562_005:0359c13": "唯應非染觸攝。由彼所因性類爾故。又聲不",
    "T29n1562_005:0359c14": "應是所造色。彼因大種非所造故。又因染等",
    "T29n1562_005:0359c15": "所依所緣。發生意識如是意識。應唯染等。成",
    "T29n1562_005:0359c16": "過失故。又一意識。一時應成善染等過。彼所",
    "T29n1562_005:0359c17": "依緣。一時容有善染等故。由此等過。不應執",
    "T29n1562_005:0359c18": "聲異熟生故成異熟生。是故應知。初釋為善。",
    "T29n1562_005:0359c19": "又言異熟因頓引發任運隨轉。不須數數重起",
    "T29n1562_005:0359c20": "加行方得生者。此不能立聲是異熟生性。由",
    "T29n1562_005:0359c21": "此反能立聲非異熟生。若執聲為異熟生性。",
    "T29n1562_005:0359c22": "一起斷已。應不更生。由異熟生一起斷已無",
    "T29n1562_005:0359c23": "加行因能重起故。我等皆許業感異熟。不由",
    "T29n1562_005:0359c24": "重起加行方生。汝等何緣重述斯旨。計彼所",
    "T29n1562_005:0359c25": "說。無所證聲異熟生用。只應為滿已論文數",
    "T29n1562_005:0359c26": "致此浮詞。又彼所執別有隨界。便為無用。於",
    "T29n1562_005:0359c27": "業所引異熟轉中。彼無用故。既許業因頓引",
    "T29n1562_005:0359c28": "異熟。不須數數加行重發。何須別執此隨界",
    "T29n1562_005:0359c29": "為。或應許此引業無用。又我意說。聲數間斷。",
    "T29n1562_005:0360a01": "隨欲重生。異熟生色。無如是事。汝今何故言",
    "T29n1562_005:0360a02": "於眼等此事應同。豈異熟色斷已重起。又我",
    "T29n1562_005:0360a03": "難意聲既是色與異熟色起法不同。應非異",
    "T29n1562_005:0360a04": "熟。何預意等。而汝欻責意等云何。汝自許聲",
    "T29n1562_005:0360a05": "所因大種。是異熟故。聲異熟生。若許意等亦",
    "T29n1562_005:0360a06": "如是者。從非異熟所生意等。則應一向非異",
    "T29n1562_005:0360a07": "熟生。若從異熟所生意等。亦應一向是異熟",
    "T29n1562_005:0360a08": "生。既不許然。如何例責。又色非色法有異故。",
    "T29n1562_005:0360a09": "異熟相續。亦應不同。非不生盲異熟生眼。起",
    "T29n1562_005:0360a10": "已斷壞。終不重生。即令意等異熟生法相續",
    "T29n1562_005:0360a11": "間絕。亦不重起。又異熟心。為非異熟間。復異",
    "T29n1562_005:0360a12": "熟生時。即非異熟能為彼生因。復能斷彼類。",
    "T29n1562_005:0360a13": "非聲生因即令聲斷。是故異熟色與意等相",
    "T29n1562_005:0360a14": "續各異。不應為例。以要言之。彼於此論異熟",
    "T29n1562_005:0360a15": "長養等流義言。都不解了。致斯紛競。故應且",
    "T29n1562_005:0360a16": "止。鑒者當知。如是已說異熟生等。今應思擇。",
    "T29n1562_005:0360a17": "若有眼界。先不成就。今得成就。亦眼識耶。若",
    "T29n1562_005:0360a18": "眼識界先不成就。今得成就。亦眼界耶。如是",
    "T29n1562_005:0360a19": "等問。今應略答。頌曰。",
    "T29n1562_005:0360a20": " 眼與眼識界  獨俱得非等",
    "T29n1562_005:0360a21": "[0360a21] 論曰。獨得者。謂或有眼界。先不成就今得成",
    "T29n1562_005:0360a22": "就。非眼識。謂生欲界。漸得眼根。及無色歿。",
    "T29n1562_005:0360a23": "生二三四靜慮地時。或有眼識。先不成就。今",
    "T29n1562_005:0360a24": "得成就。非眼界。謂生二三四靜慮地。眼識現",
    "T29n1562_005:0360a25": "起。及從彼歿生下地時。俱得者。謂或有二界。",
    "T29n1562_005:0360a26": "先不成就。今得成就。謂無色歿。生於欲界及",
    "T29n1562_005:0360a27": "梵世時。非者俱非。謂除前相。等者攝餘所未",
    "T29n1562_005:0360a28": "說義。此復云何。謂若成就眼界亦眼識界",
    "T29n1562_005:0360a29": "耶。應作四句。第一句者。謂生二三四靜慮地。",
    "T29n1562_005:0360b01": "眼識不起。第二句者。謂生欲界。未得眼根。或",
    "T29n1562_005:0360b02": "得已失。第三句者。謂生欲界。得眼不失。及生",
    "T29n1562_005:0360b03": "梵世。若生二三四靜慮地。眼識現起。第四句",
    "T29n1562_005:0360b04": "者。謂除前相。如是眼界與色界。眼識與色界。",
    "T29n1562_005:0360b05": "得及成就。如理應思。由斯理路。例應思擇。後",
    "T29n1562_005:0360b06": "五種三得與成就。并互相望及捨不成。如毘",
    "T29n1562_005:0360b07": "婆沙廣文示現。恐詞繁雜故今不述。"
}