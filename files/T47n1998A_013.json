{
    "T47n1998A_013:0863a18": "大慧普覺禪師普說卷第十三",
    "T47n1998A_013:0863a20": "徑山能仁禪院住持嗣法",
    "T47n1998A_013:0863a21": "慧日禪師臣蘊聞　上進",
    "T47n1998A_013:0863a22": "師到雪峯值建菩提會請普說。問話畢乃云。",
    "T47n1998A_013:0863a23": "菩提宿將坐重圍。劫外時聞木馬嘶。寸刃不",
    "T47n1998A_013:0863a24": "施魔膽碎。望風先已竪降旗。雪峯法窟真歇",
    "T47n1998A_013:0863a25": "場中。人人懷報佛報祖之心。箇箇抱安國安",
    "T47n1998A_013:0863a26": "家之略。智如鶖子辯若滿慈。雲門今日到來。",
    "T47n1998A_013:0863a27": "只得結舌有分。然官不容針私通車馬。既到",
    "T47n1998A_013:0863a28": "這裏不可徒然。略借主人威光。與大眾赴",
    "T47n1998A_013:0863a29": "箇時節。遂拈起拄杖云。還委悉麼。天高群象",
    "T47n1998A_013:0863b01": "正。海闊百川朝。卓一下復云。大凡參學之",
    "T47n1998A_013:0863b02": "士。須遇本分人始得。若不遇本分人。只是箇",
    "T47n1998A_013:0863b03": "掠虛漢。只如適來上座問芭蕉拄杖子話。本",
    "T47n1998A_013:0863b04": "分答他。却理會不得。如今諸方多少錯商量。",
    "T47n1998A_013:0863b05": "學家既眼不明。出來伸一問。禪床上瞎漢。",
    "T47n1998A_013:0863b06": "將合頭語祇對便道。扶過斷橋水。伴歸明月",
    "T47n1998A_013:0863b07": "村。一句來一句去道。我答得玄答得妙。學者",
    "T47n1998A_013:0863b08": "不識好惡。[祝/土]向皮袋裏將去。到處合合得著。",
    "T47n1998A_013:0863b09": "則倒來印可。宗師合不著便。將這般不村不",
    "T47n1998A_013:0863b10": "淨蘊在胸襟。輕薄好人作地獄業。爾看他真",
    "T47n1998A_013:0863b11": "歇說禪。都不計較。據學人問處。信口便說。更",
    "T47n1998A_013:0863b12": "無滯礙。自然如風吹水。只為他實見實說。如",
    "T47n1998A_013:0863b13": "普賢菩薩從佛華莊嚴三昧起。普慧菩薩如",
    "T47n1998A_013:0863b14": "雲興致二百問。普賢菩薩如缾瀉以二千酬。",
    "T47n1998A_013:0863b15": "又何曾思量計較來。蓋得法自在。稱法性說。",
    "T47n1998A_013:0863b16": "如今人不曾親證親悟。只管百般計較。明日",
    "T47n1998A_013:0863b17": "要陞座。一夜睡不著。這箇冊子上記得兩句。",
    "T47n1998A_013:0863b18": "那箇冊子上記得兩句。鬪鬪湊湊。說得一片。",
    "T47n1998A_013:0863b19": "如華似錦。被明眼人冷地覷見。只成一場笑",
    "T47n1998A_013:0863b20": "具。奉勸諸人。明眼宗師難逢難遇。既得遭逢。",
    "T47n1998A_013:0863b21": "如靠一座須彌山相似。直須退步。放下許多",
    "T47n1998A_013:0863b22": "人我無明從前冊子上記持學得底。撥置一",
    "T47n1998A_013:0863b23": "邊。不要彊作主宰。他時異日閻羅老子打鬼",
    "T47n1998A_013:0863b24": "骨臀。便是打這般彊作主宰底。不是雲門謾",
    "T47n1998A_013:0863b25": "爾諸人。這話有分付處。面前頓却一千五百",
    "T47n1998A_013:0863b26": "人善知識。為爾作證。不向這裏說。更向何處",
    "T47n1998A_013:0863b27": "說。所以此事決定不在言語上。若在言語上。",
    "T47n1998A_013:0863b28": "一大藏教諸子百家遍天遍地。豈是無言。更",
    "T47n1998A_013:0863b29": "要達磨西來直指作麼。畢竟甚麼處是直指",
    "T47n1998A_013:0863c01": "處。爾擬心早曲了也。如僧問趙州。如何是祖",
    "T47n1998A_013:0863c02": "師西來意。州云。庭前柏樹子。這箇忒殺直。",
    "T47n1998A_013:0863c03": "又僧問洞山。如何是佛。山云。麻三斤。又僧",
    "T47n1998A_013:0863c04": "問雲門。如何是佛。門云。乾屎橛。這箇忒殺",
    "T47n1998A_013:0863c05": "直。爾擬將心湊泊。他轉曲也。法本無曲。只",
    "T47n1998A_013:0863c06": "為學者將曲心學。縱學得玄中又玄妙中又",
    "T47n1998A_013:0863c07": "妙。終不能敵他生死。只成學語之流。本是箇",
    "T47n1998A_013:0863c08": "無事人。却返被這些惡毒在心識中。作障作",
    "T47n1998A_013:0863c09": "礙不得自在。所以教中道。法不可見聞覺知。",
    "T47n1998A_013:0863c10": "若行見聞覺知。是則見聞覺知。非求法也。喻",
    "T47n1998A_013:0863c11": "似有人問城中路從甚麼處去。指云。從這裏",
    "T47n1998A_013:0863c12": "去。聞說便行。早曲了也。這箇如何將知見解",
    "T47n1998A_013:0863c13": "會計較得失玄妙是非底心去學得。爾要真",
    "T47n1998A_013:0863c14": "箇參。但一切放下。如大死人相似。百不知百",
    "T47n1998A_013:0863c15": "不會。驀地向不知不會處。得這一念子破。佛",
    "T47n1998A_013:0863c16": "也不奈爾何。不見古人道。懸崖撤手自肯承",
    "T47n1998A_013:0863c17": "當。絕後再穌欺君不得。諸人既來雪峯參禪。",
    "T47n1998A_013:0863c18": "切不得容易。此是明眼宗師。可以依附。堪為",
    "T47n1998A_013:0863c19": "法式。或者見真歇勸人發菩提心。生謗議云。",
    "T47n1998A_013:0863c20": "既稱禪師。自有宗門本分事。只管勞攘。却",
    "T47n1998A_013:0863c21": "如箇座主相似。我且問爾。那箇是本分事。苦",
    "T47n1998A_013:0863c22": "哉。自既不能為善。返笑他人為善這般底人",
    "T47n1998A_013:0863c23": "我生滅嫉妬不除。自是其是。善知識既不勸",
    "T47n1998A_013:0863c24": "人發菩提心。不可教人殺人放火去。這箇曲",
    "T47n1998A_013:0863c25": "彔木床上。不是爾討名討利嫉妬生滅之處。",
    "T47n1998A_013:0863c26": "以道眼觀之。如鑊湯罏炭劍樹刀山。一般擊",
    "T47n1998A_013:0863c27": "動法鼓。諸天龍神齊集。道眼不明。諸天龍神",
    "T47n1998A_013:0863c28": "見爾口吐黑煙。寧不怖畏。豈不見教中道。未",
    "T47n1998A_013:0863c29": "得謂得者。是增上慢。謗大般若人。不通懺悔。",
    "T47n1998A_013:0864a01": "譬如窮人妄號帝王自取誅滅。況復法王。如",
    "T47n1998A_013:0864a02": "何妄竊。因地不真。果招紆曲。須是真實始得。",
    "T47n1998A_013:0864a03": "夫稱善知識者。引導一切眾生。令見佛性。當",
    "T47n1998A_013:0864a04": "須觀根設教應病與藥。不可對三家村裏人",
    "T47n1998A_013:0864a05": "說。拄杖子朝到西天暮歸東土。扇子[跳兆+孛]跳上",
    "T47n1998A_013:0864a06": "三十三天。築著帝釋鼻孔。東海鯉魚打一棒",
    "T47n1998A_013:0864a07": "雨似盆傾去也。雖是本分說話。教他如何理",
    "T47n1998A_013:0864a08": "會。這老漢爾禪和子尚自覓他縫罅不得。況",
    "T47n1998A_013:0864a09": "他俗人處身塵網現行無明。若無善巧方便",
    "T47n1998A_013:0864a10": "接引令其純熟。如何便領會得。此會盡是一",
    "T47n1998A_013:0864a11": "二十程拋家遠來。一人入社發心轉北多人",
    "T47n1998A_013:0864a12": "為善。寧無利益。這箇是善知識本分合做底",
    "T47n1998A_013:0864a13": "事。豈是彊為。雲門今夏在廣因。開箇燈心皂",
    "T47n1998A_013:0864a14": "角鋪子。隨家豐儉。說些麁禪。室中問學者一",
    "T47n1998A_013:0864a15": "句子。如不思量計較。天真自然道得一句。更",
    "T47n1998A_013:0864a16": "與一拶。擬議不來。劈脊一棒。別無細膩。忽",
    "T47n1998A_013:0864a17": "然打發一箇半箇。却教上來雪峯。就大鑪鞴。",
    "T47n1998A_013:0864a18": "事同一家。早來真歇舉世尊入舍衛大城乞",
    "T47n1998A_013:0864a19": "食飯食訖收衣鉢洗足已敷座而坐須菩提出",
    "T47n1998A_013:0864a20": "眾作禮曰希有世尊。真歇云。釋迦老子幸自",
    "T47n1998A_013:0864a21": "可憐生被須菩提出來道箇希有。當下氷銷",
    "T47n1998A_013:0864a22": "瓦解。好大眾。釋迦老子未曾說一字。須菩提",
    "T47n1998A_013:0864a23": "見箇甚麼便道希有。諸人要會麼。但向真歇",
    "T47n1998A_013:0864a24": "氷銷瓦解處看。忽然看得破。一生參學事畢。",
    "T47n1998A_013:0864a25": "只如真歇。尋常見學者。多認目前鑑覺。求",
    "T47n1998A_013:0864a26": "知見覓解會。無有歇時。不得已教人向劫外",
    "T47n1998A_013:0864a27": "承當。據實而論。這一句已是多了。此是一期",
    "T47n1998A_013:0864a28": "方便。如指月示人。當須看月。莫認指頭。如今",
    "T47n1998A_013:0864a29": "人理會不得。將謂實有恁麼事。祖師所謂錯",
    "T47n1998A_013:0864b01": "認何曾解方便。既不識方便語。便向燃燈佛",
    "T47n1998A_013:0864b02": "肚裏座。黑山下鬼窟裏不動坐得骨臀生胝",
    "T47n1998A_013:0864b03": "口裏水漉漉地肚裏依前黑漫漫地驢年夢見",
    "T47n1998A_013:0864b04": "麼。雲門今夜對人天眾前合諸聖說話。各自",
    "T47n1998A_013:0864b05": "記取。言多去道轉遠。適來真歇有一段公案",
    "T47n1998A_013:0864b06": "未了。雲門為他結絕却。昔有一老宿訪臨濟。",
    "T47n1998A_013:0864b07": "纔相見提起坐具云。禮拜即是。不禮拜即是。",
    "T47n1998A_013:0864b08": "臨濟喝。宿便禮拜。濟云。這賊。宿云。賊賊便",
    "T47n1998A_013:0864b09": "出。濟云。莫道無事好。首座侍立次。濟云。還",
    "T47n1998A_013:0864b10": "有過也無。座云有。濟云。賓家有過。主家有",
    "T47n1998A_013:0864b11": "過。座云。二俱有過。濟云。過在甚麼處。座便",
    "T47n1998A_013:0864b12": "出。濟云。莫道無事好。師云。臨濟暗中輸了一",
    "T47n1998A_013:0864b13": "籌。却向明中贏得一著。雖然有輸有贏有明",
    "T47n1998A_013:0864b14": "有暗。爭奈傍觀者醜。且道。誰是傍觀者。良",
    "T47n1998A_013:0864b15": "久云。若到諸方。不得錯舉。",
    "T47n1998A_013:0864b16": "定光大師請普說。僧問。一法若有。毘盧墮在",
    "T47n1998A_013:0864b17": "凡夫。萬法若無。普賢失其境界。去此二塗。請",
    "T47n1998A_013:0864b18": "師速道。師云。脫殼烏龜飛上天。進云。親切已",
    "T47n1998A_013:0864b19": "蒙師指示。一句無私利有情。師云。作麼生是",
    "T47n1998A_013:0864b20": "親切處。進云。昨夜清風生八極。今朝流水漲",
    "T47n1998A_013:0864b21": "前谿。師云。洎不問過。乃云。諸佛本不曾出",
    "T47n1998A_013:0864b22": "世。亦復無有般涅槃。以本自在大願力。示現",
    "T47n1998A_013:0864b23": "無邊希有法。是法不可以思惟究竟。非心所",
    "T47n1998A_013:0864b24": "行處。既非心所行。即非希有法。既非希有",
    "T47n1998A_013:0864b25": "法。此法無實亦無虛。既無虛實。喚作有亦不",
    "T47n1998A_013:0864b26": "得。喚作無亦不得。喚作亦有亦無亦不得。喚",
    "T47n1998A_013:0864b27": "作非有非無亦不得。喚作非非有非非無亦",
    "T47n1998A_013:0864b28": "不得。不見適來禪客問。一法若有。毘盧墮在",
    "T47n1998A_013:0864b29": "凡夫。萬法若無普賢失其境界。去此二塗請",
    "T47n1998A_013:0864c01": "師速道。雲門答他道。脫殼烏龜飛上天。諸人",
    "T47n1998A_013:0864c02": "且作麼生辨明。為是有耶是無耶。是虛耶是",
    "T47n1998A_013:0864c03": "實耶。試出來道看。如無。更引些葛藤。所以先",
    "T47n1998A_013:0864c04": "聖道。有時先照後用。有時先用後照。有時照",
    "T47n1998A_013:0864c05": "用同時。有時照用不同時。若也先照後用。則",
    "T47n1998A_013:0864c06": "瞎一切人眼。若也先用後照。則開一切人眼。",
    "T47n1998A_013:0864c07": "若也照用同時。即半瞎半開。若也照用不同",
    "T47n1998A_013:0864c08": "時。則全開全瞎。此四則語。有一則有賓無",
    "T47n1998A_013:0864c09": "主。有一則有主無賓。有一則賓主俱無。有一",
    "T47n1998A_013:0864c10": "則全具賓主。即今眾中。或有箇不受人謾底",
    "T47n1998A_013:0864c11": "漢也來道。這裏是甚麼所在。說有說無。說",
    "T47n1998A_013:0864c12": "虛說實。說照說用。說賓說主。攔胸搊住。拽下",
    "T47n1998A_013:0864c13": "禪床。爛椎一頓。也怪他不得。還有恁麼人",
    "T47n1998A_013:0864c14": "麼。如無。杓柄却在雲門手裏。放行把住。說",
    "T47n1998A_013:0864c15": "有說無。說虛說實。說照說用。說賓說主。總",
    "T47n1998A_013:0864c16": "由這裏。且道即今放行好。把住好。良久云。",
    "T47n1998A_013:0864c17": "開人眼瞎人眼。一手推一手挽。不是三要三",
    "T47n1998A_013:0864c18": "玄。亦非四種料揀。畢竟是箇甚麼。舉拂子",
    "T47n1998A_013:0864c19": "云。雪峯輥毬睦州擔板。復云。諸人總道。來這",
    "T47n1998A_013:0864c20": "裏參禪。我且問爾。禪作麼生參。既為無常迅",
    "T47n1998A_013:0864c21": "速生死事大。己事未明求師決擇。要得自己",
    "T47n1998A_013:0864c22": "明白心地安樂。不是兒戲。而今人箇箇道。我",
    "T47n1998A_013:0864c23": "怕死參禪。參來參去。日久月深。打入葛藤窠",
    "T47n1998A_013:0864c24": "裏。只贏得一場口滑。於自己分上添得些兒",
    "T47n1998A_013:0864c25": "狼藉。返不如未入眾時却無許多事。此蓋末",
    "T47n1998A_013:0864c26": "上一錯。不遇好人。遞相沿襲。以致如此。近來",
    "T47n1998A_013:0864c27": "佛法可傷。魔彊法弱。禪和家。每人有一肚皮",
    "T47n1998A_013:0864c28": "禪。到處鬪百草相似。驢年得休歇麼。尋常向",
    "T47n1998A_013:0864c29": "爾諸人道。祖師西來。只是作得箇證明底人。",
    "T47n1998A_013:0865a01": "亦無禪道傳與人。若有禪道可傳。則各自傳",
    "T47n1998A_013:0865a02": "與父母。傳與六親眷屬去也。既無可傳須是",
    "T47n1998A_013:0865a03": "當人自悟始得。爾擬心求悟。早錯了也。豈況",
    "T47n1998A_013:0865a04": "多知多解。恣意亂統。不見香嚴和尚在百丈",
    "T47n1998A_013:0865a05": "會裏。直是聰明靈利。數年參禪不得。只為多",
    "T47n1998A_013:0865a06": "知多解。百丈遷化後到溈山。山云我聞。汝在",
    "T47n1998A_013:0865a07": "百丈先師處。問一答十。問十答百。此是汝聰",
    "T47n1998A_013:0865a08": "明靈利。意解識想。生死根本。父母未生時。",
    "T47n1998A_013:0865a09": "試道一句看。香嚴被溈山一問。直得茫然。却",
    "T47n1998A_013:0865a10": "歸寮中。將平日看過底文字。從頭檢過。要尋",
    "T47n1998A_013:0865a11": "一句可將酬對。意不能得。乃自歎曰。畫餅不",
    "T47n1998A_013:0865a12": "可充飢。屢上堂頭。乞溈山說破。山云。我若說",
    "T47n1998A_013:0865a13": "似汝。汝已後罵我去。我說底是我底。終不干",
    "T47n1998A_013:0865a14": "汝事。香嚴奈何不得。肚裏只管悶。又怪溈山",
    "T47n1998A_013:0865a15": "不為他說破。遂將平昔所集文字。以火爇却",
    "T47n1998A_013:0865a16": "曰。休休。此生不學佛法也。且作箇長行粥飯",
    "T47n1998A_013:0865a17": "僧。免役心神。從此一時放下。禪也不思量。",
    "T47n1998A_013:0865a18": "道也不思量。善也不思量。惡也不思量。父母",
    "T47n1998A_013:0865a19": "未生時底也不思量。即今底也不思量。四楞",
    "T47n1998A_013:0865a20": "著地一切放下。便辭溈山直過南陽覩忠國",
    "T47n1998A_013:0865a21": "師遺跡。遂憩止卓菴。一日芟除草木。因颺瓦",
    "T47n1998A_013:0865a22": "礫。驀然擊著一竿竹作聲。不覺打著父母未",
    "T47n1998A_013:0865a23": "生時鼻孔。當時如病得醫。如暗得燈。如貧得",
    "T47n1998A_013:0865a24": "寶。如子得母。歡喜無量。遂沐浴焚香。遙禮",
    "T47n1998A_013:0865a25": "溈山歎曰。和尚大悲。恩逾父母。當時若為我",
    "T47n1998A_013:0865a26": "說破。豈有今日事。乃有頌曰。一擊亡所知。",
    "T47n1998A_013:0865a27": "爾看他得底人。發言自是不同。初聞擊竹作",
    "T47n1998A_013:0865a28": "聲。忽然大悟。所悟底心便絕消息。如彌勒彈",
    "T47n1998A_013:0865a29": "指樓閣門開。命善財入。善財心喜。入已還",
    "T47n1998A_013:0865b01": "閉。便是這箇道理香嚴悟處既絕消息。父母",
    "T47n1998A_013:0865b02": "未生時事頓爾現前。纔作箇頌子。便有為人",
    "T47n1998A_013:0865b03": "底方便。下面註曰。更不假修治。動容揚古",
    "T47n1998A_013:0865b04": "路。不墮悄然機處處無蹤跡。聲色外威儀。諸",
    "T47n1998A_013:0865b05": "方達道者。咸言上上機。多見禪和子。愛去到",
    "T47n1998A_013:0865b06": "處問長老。長老家無著口處便為他解說。爾",
    "T47n1998A_013:0865b07": "怕他香嚴說得未分曉在。更要註解。又有一",
    "T47n1998A_013:0865b08": "般人也道。因擊物作聲。有箇悟處。或問他爾",
    "T47n1998A_013:0865b09": "試說看。便擊物作聲曰。多少分明。有甚麼交",
    "T47n1998A_013:0865b10": "涉。大似隔鞾使拳頭爬痒。如何得快活去又",
    "T47n1998A_013:0865b11": "不見。昔日俱胝和尚住菴時。因一尼戴箇笠",
    "T47n1998A_013:0865b12": "子。直來遶他繩床一匝云。道得即放下笠子。",
    "T47n1998A_013:0865b13": "俱胝當時道不得。尼拂袖便行。俱胝云。何不",
    "T47n1998A_013:0865b14": "且住。尼云。道得即住。俱胝又無語。尼去後。",
    "T47n1998A_013:0865b15": "俱胝自歎云。我雖是箇丈夫漢。却不如箇婦",
    "T47n1998A_013:0865b16": "人。便要燒菴下山。忽夜夢神人曰。和尚不須",
    "T47n1998A_013:0865b17": "下山。且候。當有肉身大士來為和尚說法也。",
    "T47n1998A_013:0865b18": "過數日果見天龍和尚到來。俱胝遂舉前話",
    "T47n1998A_013:0865b19": "似之。天龍曰。爾問我。我與爾道。俱胝曰。道",
    "T47n1998A_013:0865b20": "得即放下笠子。天龍遂豎起一指。俱胝忽然",
    "T47n1998A_013:0865b21": "大悟。後凡有所問。只豎一指。每曰。我得天",
    "T47n1998A_013:0865b22": "龍一指頭禪。一生受用不盡。瑯瑘覺和尚嘗",
    "T47n1998A_013:0865b23": "有頌曰。俱胝一指教君知。朝生鷂子摶天",
    "T47n1998A_013:0865b24": "飛。若無舉鼎拔山力。千里烏騅不易騎。爾看",
    "T47n1998A_013:0865b25": "這一頌。便是會得這一指頭禪分曉也。這箇",
    "T47n1998A_013:0865b26": "如何學得。俱胝身畔有一供過童子。每見人",
    "T47n1998A_013:0865b27": "問他事。也學豎指祇對。有人謂俱胝曰。和",
    "T47n1998A_013:0865b28": "尚這童子也不可得。亦會佛法。凡有人問他。",
    "T47n1998A_013:0865b29": "皆如和尚豎指。俱胝聞得。一日潛將一柄刀",
    "T47n1998A_013:0865c01": "在袖中。喚童子近前來。聞爾也會佛法。是否。",
    "T47n1998A_013:0865c02": "云是俱胝曰。如何是佛。童子便豎起指頭被",
    "T47n1998A_013:0865c03": "俱胝捉住。以刀斫斷。童子叫喚走出。俱胝遂",
    "T47n1998A_013:0865c04": "喚童子。童子回頭。俱胝曰。如何是佛。童子不",
    "T47n1998A_013:0865c05": "覺將手起。不見指頭。忽然大悟。奇哉。信知佛",
    "T47n1998A_013:0865c06": "法不可傳不可學。俱胝得處不在指頭上。香",
    "T47n1998A_013:0865c07": "嚴悟處不在擊竹邊且道。在甚麼處。一時說",
    "T47n1998A_013:0865c08": "了也諸人還會麼。此事非難非易。差之毫釐",
    "T47n1998A_013:0865c09": "失之千里。奉勸諸人。退步自看。一切現成。",
    "T47n1998A_013:0865c10": "便請直下承當。不用費力。爾擬動一毫毛地。",
    "T47n1998A_013:0865c11": "便是千里萬里。沒交涉也。諸人既在這裏。須",
    "T47n1998A_013:0865c12": "生慚愧。不得容易過時。若不存誠。般若中將",
    "T47n1998A_013:0865c13": "甚麼銷他信施。不見汾陽無業禪師曰。看他",
    "T47n1998A_013:0865c14": "古德道人。得意之後。茅茨石室。向折脚鐺",
    "T47n1998A_013:0865c15": "中。煮飯喫過三二十年。名利不干懷。財寶",
    "T47n1998A_013:0865c16": "不為念。大忘人世。隱跡巖叢。君王命而不來。",
    "T47n1998A_013:0865c17": "諸侯請而不赴。豈同我輩貪名愛利汩沒世",
    "T47n1998A_013:0865c18": "塗。如短販人有少希求而忘大果。灼然兄弟",
    "T47n1998A_013:0865c19": "那時早有如此說話也。更教他見我輩如今",
    "T47n1998A_013:0865c20": "做處也。好慚惶殺人。兄弟。光陰可惜。時不",
    "T47n1998A_013:0865c21": "待人。各自打辦精神打教徹去。亦不虛受佛",
    "T47n1998A_013:0865c22": "廕。亦不辜負平生學道之志。近日道上座自",
    "T47n1998A_013:0865c23": "雪峯來。再三求入室云。直為無常迅速生死",
    "T47n1998A_013:0865c24": "事大。己事未明欲乞開示。因舉馬祖不是心",
    "T47n1998A_013:0865c25": "不是佛不是物。教渠看。更與他註解一遍。不",
    "T47n1998A_013:0865c26": "得作道理會。不得作無事會。不得作擊石火",
    "T47n1998A_013:0865c27": "閃電光會。不得向意根下卜度。不得向舉起",
    "T47n1998A_013:0865c28": "處承當。不是心不是佛不是物。合作麼生。渠",
    "T47n1998A_013:0865c29": "遂疑著。更不敢開口。今日却來燒香禮拜曰。",
    "T47n1998A_013:0866a01": "妙道學般若。多有魔障。欲請今晚為對人天",
    "T47n1998A_013:0866a02": "眾前。舉揚般若以憑懺悔。願法界一切有情",
    "T47n1998A_013:0866a03": "皆得頓悟甚深般若。同報佛恩雲門曰。古聖",
    "T47n1998A_013:0866a04": "有言。怖心難生。善心難發。自未得度。先度",
    "T47n1998A_013:0866a05": "人者。菩薩發心。既知怖罪。回心向道。此亦希",
    "T47n1998A_013:0866a06": "有遂從其請。為渠懺悔。且罪性不在內外中",
    "T47n1998A_013:0866a07": "間。將甚麼懺。然無有有罪底聖人。亦無無罪",
    "T47n1998A_013:0866a08": "底凡夫。凡夫造罪。皆自妄想心起。都無實",
    "T47n1998A_013:0866a09": "體。雖無實體。受報時亦須妄受。如影隨形。不",
    "T47n1998A_013:0866a10": "可逃避。雖妄受報。亦無實體。所以道。若罪性",
    "T47n1998A_013:0866a11": "有體。則盡虛空界不能容受。何故。為凡夫造",
    "T47n1998A_013:0866a12": "罪者多。今道上座發一念心。欲直取無上佛",
    "T47n1998A_013:0866a13": "果菩提。此心一發。所作之罪如積乾草高須",
    "T47n1998A_013:0866a14": "彌山。所發之心如芥子許火。悉能燒盡無有",
    "T47n1998A_013:0866a15": "遺餘。還信得及麼。此一念心既發。當時成佛",
    "T47n1998A_013:0866a16": "已竟。盡未來際永不退失。以何為驗。不見教",
    "T47n1998A_013:0866a17": "中天帝釋白法慧菩薩曰。佛子。菩薩初發菩",
    "T47n1998A_013:0866a18": "提之心。所得功德其量幾何。法慧菩薩曰。此",
    "T47n1998A_013:0866a19": "義甚深。難說難知。難分別難信解。難證難行。",
    "T47n1998A_013:0866a20": "難通達難思惟。難度量難趣入。雖然我當承",
    "T47n1998A_013:0866a21": "佛威神之力。而為汝說。假使有人。以一切樂",
    "T47n1998A_013:0866a22": "具。供養東方阿僧祇世界所有眾生。經於一",
    "T47n1998A_013:0866a23": "劫。然後教令盡持五戒。南西北方四維上下",
    "T47n1998A_013:0866a24": "亦復如是。於意云何。此人功德。寧為多不。",
    "T47n1998A_013:0866a25": "天帝釋言。此人功德唯佛能知。其餘一切無",
    "T47n1998A_013:0866a26": "能量者。法慧曰。此人功德。比菩薩初發心功",
    "T47n1998A_013:0866a27": "德。百分不及一。千分不及一。百千分不及一。",
    "T47n1998A_013:0866a28": "如是億分百億分千億分百千億分。乃至阿",
    "T47n1998A_013:0866a29": "僧祇分。無數無量無邊不可說分不可說不",
    "T47n1998A_013:0866b01": "可說分。亦不及一。次第引眾生。欲樂邊際諸",
    "T47n1998A_013:0866b02": "根差別。從十至百。從百至千。從千至萬。從萬",
    "T47n1998A_013:0866b03": "至億。從億至不可說不可說阿僧祇數眾生。",
    "T47n1998A_013:0866b04": "盡令持五戒十善。乃至第二人復倍前人之",
    "T47n1998A_013:0866b05": "數展轉至百人。一人倍一人之數。盡令證須",
    "T47n1998A_013:0866b06": "陀洹斯陀含阿那含阿羅漢辟支佛果。所得",
    "T47n1998A_013:0866b07": "功德比菩薩初發心功德。百分不及一。乃至",
    "T47n1998A_013:0866b08": "不可說算數譬喻亦不能及。盡其譬喻無較",
    "T47n1998A_013:0866b09": "量處何故。此一念心與三世諸佛平等無二",
    "T47n1998A_013:0866b10": "無別故。梵語懺摩。此云悔過。謂之斷相續",
    "T47n1998A_013:0866b11": "心。一懺永不復造。此心一發永不退失。若能",
    "T47n1998A_013:0866b12": "直下無心去。初發心功德。比無心功德。百分",
    "T47n1998A_013:0866b13": "千分百千分百千萬億分。乃至算數譬喻不",
    "T47n1998A_013:0866b14": "可說不可說阿僧祇分。亦不及一。何故。初發",
    "T47n1998A_013:0866b15": "心時。與三世諸佛平等故。此心尚無三世諸",
    "T47n1998A_013:0866b16": "佛。向甚處摸[打丁+索]。所以一念無心功德。又無較",
    "T47n1998A_013:0866b17": "量處。若爾則亦無生亦無死。亦無聖亦無凡。",
    "T47n1998A_013:0866b18": "亦無人亦無我。亦無佛亦無法。若能如是見",
    "T47n1998A_013:0866b19": "得。是真懺悔。道上座既具大丈夫志氣。決定",
    "T47n1998A_013:0866b20": "要參禪。但恁麼參。須是豁然悟去。直下無心。",
    "T47n1998A_013:0866b21": "方得安樂。若不悟。只是口頭道得幾箇無無。",
    "T47n1998A_013:0866b22": "更引些古人說無處。錯證據了便道。我得休",
    "T47n1998A_013:0866b23": "歇。我且問爾還歇得也未。乃是將心無心。若",
    "T47n1998A_013:0866b24": "將心去無心。心却成有。如何硬無得。古聖",
    "T47n1998A_013:0866b25": "訶為落空亡底外道。魂不散底死人。謗大般",
    "T47n1998A_013:0866b26": "若不通懺悔。雖是善因而招惡果。這般見解。",
    "T47n1998A_013:0866b27": "如稻麻竹葦打殺百千萬箇。有甚罪過。這般",
    "T47n1998A_013:0866b28": "底管取有一肚皮疑在。若自無疑。始有方便。",
    "T47n1998A_013:0866b29": "為他人決疑。若自有疑。如何為人除得疑。擬",
    "T47n1998A_013:0866c01": "欲除他疑。再與他添得一重疑。所謂我眼本",
    "T47n1998A_013:0866c02": "正。因師故邪。諸人要知自無疑能與人除疑",
    "T47n1998A_013:0866c03": "者麼。昔世尊在靈山會上說法。有五百比丘。",
    "T47n1998A_013:0866c04": "得四禪定具五神通。未得法忍。以宿命智通。",
    "T47n1998A_013:0866c05": "各各自見過去世時。殺父害母及諸重罪。於",
    "T47n1998A_013:0866c06": "自心內各各懷疑。於甚深法不能證入。是時",
    "T47n1998A_013:0866c07": "文殊知眾疑怖。承佛神力。遂手握利劍。持",
    "T47n1998A_013:0866c08": "逼如來。世尊乃謂文殊曰。住住。不應作逆勿",
    "T47n1998A_013:0866c09": "得害吾。吾必被害。為善被害。文殊師利。爾",
    "T47n1998A_013:0866c10": "從本已來。無有我人。但以內心見有我人。內",
    "T47n1998A_013:0866c11": "心起時我必被害。即名為害。於是五百比丘。",
    "T47n1998A_013:0866c12": "自悟本心如夢如幻。於夢幻中無有我人。乃",
    "T47n1998A_013:0866c13": "至能生所生父母。於是五百比丘。同聲說偈",
    "T47n1998A_013:0866c14": "讚文殊曰。文殊大智士。深達法源底。自手握",
    "T47n1998A_013:0866c15": "利劍。持逼如來身。如劍佛亦爾。一相無有二。",
    "T47n1998A_013:0866c16": "無相無所生。是中云何殺。大眾。文殊雖然為",
    "T47n1998A_013:0866c17": "眾決疑。費力不少。雲門今日為道上座決疑。",
    "T47n1998A_013:0866c18": "且不用利劍。只有箇不是心不是佛不是物。",
    "T47n1998A_013:0866c19": "若向這裏疑情脫去。天下橫行。若不然者。聽",
    "T47n1998A_013:0866c20": "取箇註脚。一刀截斷生死路摩醯正眼頂門",
    "T47n1998A_013:0866c21": "開。無邊業障俱銷殞。畢竟如何。寒山拾得在",
    "T47n1998A_013:0866c22": "天台。以拂子擊禪床一下。喝一喝下座。",
    "T47n1998A_013:0866c23": "大慧普覺禪師普說卷第十三"
}