{
    "T35n1735_038:0793c09": "大方廣佛華嚴經疏卷第三十八",
    "T35n1735_038:0793c11": "唐清涼山大華嚴寺沙門澄觀撰",
    "T35n1735_038:0793c12": "大文第四彼果分中。即攝無盡行。離障成",
    "T35n1735_038:0793c13": "德窮盡生界。為利樂故。果有二種。一離障",
    "T35n1735_038:0793c14": "果從護煩惱生。二成德果從護小乘生。前",
    "T35n1735_038:0793c15": "中又二。一煩惱染生遠離果。此離惑障。二",
    "T35n1735_038:0793c16": "業染生遠離果。此離業障。皆言生者。煩惱",
    "T35n1735_038:0793c17": "染等猶如生食。今是寄位出世之首。能離",
    "T35n1735_038:0793c18": "彼生。今初離惑先舉所離。後於如是下結",
    "T35n1735_038:0793c19": "成能離。就所離中所起執著出沒。是此總",
    "T35n1735_038:0793c20": "相。餘皆是別。總中執著是前地中解法慢也。",
    "T35n1735_038:0793c21": "論云。我知大知者。我知謂執我能知。大知",
    "T35n1735_038:0793c22": "謂執所知大法。出沒者。是前地中正受慢",
    "T35n1735_038:0793c23": "也。出者三昧起義故。謂修起彼定。沒者三昧",
    "T35n1735_038:0793c24": "滅義故。謂定所除。今計我能修此定。此定",
    "T35n1735_038:0793c25": "即我所修故。論云。我修我所修。已釋總句",
    "T35n1735_038:0793c26": "別有五種。一本。二起。三行。四護。五過。本即",
    "T35n1735_038:0793c27": "所有身見至蘊界處。於中身見為總。我等",
    "T35n1735_038:0793c28": "為別。別中我人等四為人我慢。蘊界處三是",
    "T35n1735_038:0793c29": "法我慢。而云本者有二義故。一以此我。為",
    "T35n1735_038:0794a01": "解法正受二慢之本。二者身見復為二我。及",
    "T35n1735_038:0794a02": "六十二見之本。有此差別。此中身見。若約",
    "T35n1735_038:0794a03": "實位。準唯識論。此地斷第六識中。俱生身",
    "T35n1735_038:0794a04": "見及所起過。由得出世道品治故。以分",
    "T35n1735_038:0794a05": "別起者初地斷故。是以瑜伽名為微細薩迦",
    "T35n1735_038:0794a06": "耶見。若約寄位。準仁王經四地名須陀洹",
    "T35n1735_038:0794a07": "位。以寄出世之首故。則亦得斷分別身",
    "T35n1735_038:0794a08": "見。二思惟者明起。謂不正思惟而起慢故。",
    "T35n1735_038:0794a09": "三觀察者明行。謂心行緣中多觀所得。若",
    "T35n1735_038:0794a10": "法若定求覓勝相。令他知故。四治故下三",
    "T35n1735_038:0794a11": "句明護治者。數數觀察修治所見我所者。",
    "T35n1735_038:0794a12": "起於我想取彼勝相。屬我己故。財物者。如",
    "T35n1735_038:0794a13": "畜財者。受用護持故。以上三事防護自己",
    "T35n1735_038:0794a14": "所得。五著處者明過謂心堅安處法定二事",
    "T35n1735_038:0794a15": "故。五中前三起慢方便後二隨助慢心。上總",
    "T35n1735_038:0794a16": "及顯相正是所起。後結離中。由得道品正",
    "T35n1735_038:0794a17": "助方便無不離也。第二此菩薩下明離業",
    "T35n1735_038:0794a18": "染。上修道品正離煩惱。煩惱既去業亦隨",
    "T35n1735_038:0794a19": "亡。亡不善業而修善業。文中先亡惡後進",
    "T35n1735_038:0794a20": "善。惡有二義故不應作。一佛所不讚者。",
    "T35n1735_038:0794a21": "尊敬佛故不為。二煩惱染者。畏惡名故",
    "T35n1735_038:0794a22": "不作。惡名則違利生道故。進善有二義反",
    "T35n1735_038:0794a23": "此可知。又不作煩惱所染。異凡夫業作。順",
    "T35n1735_038:0794a24": "菩薩道業則異二乘。第二成德果中有四。",
    "T35n1735_038:0794a25": "一於勝功德生增上心欲果。二彼說法尊中",
    "T35n1735_038:0794a26": "起報恩心果。三彼方便行中發勤精進果。四",
    "T35n1735_038:0794a27": "彼增上欲本心界滿足果。此之四果。前三從",
    "T35n1735_038:0794a28": "前生後一復從此三果生。前中初二護小",
    "T35n1735_038:0794a29": "心果。後一護小行果。前中初果者。由本欲",
    "T35n1735_038:0794b01": "上求下救。今更為物轉轉上求。故云增上。",
    "T35n1735_038:0794b02": "文中二初牒前修因。後如是而得下顯所得",
    "T35n1735_038:0794b03": "果。今初即牒前護小乘中總句也。隨所起",
    "T35n1735_038:0794b04": "方便慧者。牒前不捨一切眾生故。不捨眾",
    "T35n1735_038:0794b05": "生而修道品。是有方便則道品慧解。修習",
    "T35n1735_038:0794b06": "於道及助道者。即前修習如是功德也。道即",
    "T35n1735_038:0794b07": "四地證智。助道即菩提分法。二顯所得果",
    "T35n1735_038:0794b08": "有十句。初總餘別。總云潤澤者。深欲愛敬",
    "T35n1735_038:0794b09": "故。謂由修二道自有所潤。深欲敬上。由",
    "T35n1735_038:0794b10": "為物修潤及含生深欲愛。下別中九句釋",
    "T35n1735_038:0794b11": "彼潤澤。有三種勝。一柔軟心者。明樂行勝。",
    "T35n1735_038:0794b12": "謂證法適神故。二調順者。調和善順緣中",
    "T35n1735_038:0794b13": "無礙。是三昧自在勝。上二是行體。三利益下",
    "T35n1735_038:0794b14": "七句。明離過對治勝。此是行用。於中初句",
    "T35n1735_038:0794b15": "總利他無過故。利益自利無過故。安樂下",
    "T35n1735_038:0794b16": "六句隨過別顯。若不寄對難顯性淨之德。",
    "T35n1735_038:0794b17": "六句即離六過。經中皆是能治。一無雜染",
    "T35n1735_038:0794b18": "心。治為利於食過。及為名妬心過。二治少",
    "T35n1735_038:0794b19": "欲功德過。三治不求勝智過。上三皆自利。",
    "T35n1735_038:0794b20": "四治懈怠不攝眾生過。上四皆離於行生過。",
    "T35n1735_038:0794b21": "後二離於教生過。謂五治自見取不遵勝",
    "T35n1735_038:0794b22": "教過。六治捨為首不隨說行過。如說修行。",
    "T35n1735_038:0794b23": "於聞思中最為其首。今捨彼首所以為過。",
    "T35n1735_038:0794b24": "又上救生即前悲果。求殊勝智即上求果。第",
    "T35n1735_038:0794b25": "二此菩薩下說法尊中起報恩心果。謂前地",
    "T35n1735_038:0794b26": "中從佛聞法。是說法尊。今起傳法修行之",
    "T35n1735_038:0794b27": "心。則為以報諸佛恩也。上希求種智由",
    "T35n1735_038:0794b28": "知佛有恩故。今思報亦上求果。文中先別",
    "T35n1735_038:0794b29": "明。後總結。今初十句。初總餘別。總云知恩",
    "T35n1735_038:0794c01": "者。謂若隨順師教行報恩行。方是知恩故。",
    "T35n1735_038:0794c02": "別中彼行有九種。類攝為七。一知報恩者。",
    "T35n1735_038:0794c03": "依尊起報恩心。尊即是佛。此為恩主故偏",
    "T35n1735_038:0794c04": "名報恩。二有二句。依同法起報恩心。此",
    "T35n1735_038:0794c05": "名順同行善友意。三質直柔軟二句。依法",
    "T35n1735_038:0794c06": "起行。謂隨順受教不違師命。故云質直。",
    "T35n1735_038:0794c07": "發修行事逢苦能忍。故云柔軟。四無稠林",
    "T35n1735_038:0794c08": "行者。依受用衣食。於施主所自過不覆故。",
    "T35n1735_038:0794c09": "五雖實有德而不高慢。六善受教誨得師",
    "T35n1735_038:0794c10": "言詮。七於教不倒得師意旨。上七品中。初",
    "T35n1735_038:0794c11": "二依人。次三依行。後二依教。所依雖異皆",
    "T35n1735_038:0794c12": "同報恩。二此菩薩如是下總結。謂十句不",
    "T35n1735_038:0794c13": "出此三忍。即心極和善。同住安樂。調柔即",
    "T35n1735_038:0794c14": "質直。柔軟寂滅即通結餘句。第三如是忍調",
    "T35n1735_038:0794c15": "柔下。發勤精進果。謂行二利行勤無怠故。",
    "T35n1735_038:0794c16": "於前不捨眾生護小行中。修勤故名方便行。",
    "T35n1735_038:0794c17": "中正是無盡行相。文中二。先牒其得時。後",
    "T35n1735_038:0794c18": "得不休下正顯。於中十句初總餘別別有九",
    "T35n1735_038:0794c19": "種不休息義。一不雜染者。彼精進行平等流",
    "T35n1735_038:0794c20": "注故。雜染者。共懈怠共染故。染則著而太",
    "T35n1735_038:0794c21": "過。懈則墮而不及。若琴絃之急緩若不進",
    "T35n1735_038:0794c22": "不怠為平等流。二不退自乘。上二自利三",
    "T35n1735_038:0794c23": "起廣念利他之心。四為無邊眾生作利益",
    "T35n1735_038:0794c24": "願。起攝取行。上二利他上皆自分。下四勝進。",
    "T35n1735_038:0794c25": "謂五熾然者常志順行。猶如熾火上進叵",
    "T35n1735_038:0794c26": "滅。論經名光明兼照他地。六修習過餘。七",
    "T35n1735_038:0794c27": "魔惑莫壞。上三自利。八攝取眾生即是利他",
    "T35n1735_038:0794c28": "上八皆行。後一是解。謂九自斷疑惑。決是",
    "T35n1735_038:0794c29": "非故。能伏他言如無畏故。若能具此為",
    "T35n1735_038:0795a01": "正修習。第四是菩薩下。彼增上欲本心界滿",
    "T35n1735_038:0795a02": "足果。菩提分心是本心界。正念真如修上",
    "T35n1735_038:0795a03": "道品。故云滿足由精進故。故瑜伽四十八",
    "T35n1735_038:0795a04": "躡前精進。後即云由此因緣。所有意樂增",
    "T35n1735_038:0795a05": "上意樂。勝解界性。皆得圓滿。故知此果從",
    "T35n1735_038:0795a06": "前二果生。謂意樂即第一果。增上意樂即第",
    "T35n1735_038:0795a07": "二果。勝解界性即此心界。謂由第三精進",
    "T35n1735_038:0795a08": "令前二果增長。故云滿足。文中十句初總餘",
    "T35n1735_038:0795a09": "別。別有九種。一深心不失者。彼道品心修",
    "T35n1735_038:0795a10": "行增益故。此一自分下皆勝進。二於五地已",
    "T35n1735_038:0795a11": "上勝上證中。明鑒決斷故。三即彼上證因。",
    "T35n1735_038:0795a12": "謂對治善根治行過前。故云增長。四除滅",
    "T35n1735_038:0795a13": "所治煩惱障垢。五斷除此地中祕密疑事。即",
    "T35n1735_038:0795a14": "是智障。微細法慢為祕密疑事。由無攝受",
    "T35n1735_038:0795a15": "則能除之。上二除內障。六觸境明斷。七依",
    "T35n1735_038:0795a16": "勝樂行三昧適神。八上依佛力化眾生",
    "T35n1735_038:0795a17": "故。九論云。依現無量。三昧心智障清淨故。",
    "T35n1735_038:0795a18": "此除定中智障。若直就經文。總顯本願皆",
    "T35n1735_038:0795a19": "得成就。第二位果中亦三。初調柔中四。一",
    "T35n1735_038:0795a20": "調柔行。二如摩尼下明教智淨。三此菩薩下",
    "T35n1735_038:0795a21": "別地行相。四佛子下總結地相。初中三。一",
    "T35n1735_038:0795a22": "練行緣。二皆恭敬下明能練行。三又更下明",
    "T35n1735_038:0795a23": "所練淨。二中一供佛福行。二以此下迴向",
    "T35n1735_038:0795a24": "大行。三於彼下聽法慧行。於中先在家。後復",
    "T35n1735_038:0795a25": "於下出家。然登地已上具十法界身。若出若",
    "T35n1735_038:0795a26": "在何啻不可。然隨義隱顯有無前却。以前三",
    "T35n1735_038:0795a27": "地寄同世間。還依世法。初二人王故有。三",
    "T35n1735_038:0795a28": "地天王故無。四地已上寄出世之首。故重",
    "T35n1735_038:0795a29": "明有。表心出家。故於調柔行中明之。欲",
    "T35n1735_038:0795b01": "順天無。出家不於攝報中辯。六地已上表",
    "T35n1735_038:0795b02": "證法平等。無出無在故皆無出家。三所練淨",
    "T35n1735_038:0795b03": "中有法喻合。金莊嚴具者。以三地阿含金。",
    "T35n1735_038:0795b04": "現作此四地證智嚴具故。餘所有金者。即",
    "T35n1735_038:0795b05": "未作嚴具之金。二教智淨者。以此地成就",
    "T35n1735_038:0795b06": "證淨。從體起用故偏有此文。前以教成證",
    "T35n1735_038:0795b07": "故。喻金為嚴具。今從證起教故喻摩尼放",
    "T35n1735_038:0795b08": "光。摩尼寶珠即證智體。無垢名淨寂照名",
    "T35n1735_038:0795b09": "光。圓滿名輪。具上三義故稱證智。言能放",
    "T35n1735_038:0795b10": "光明者。即放阿含光也。謂以此際智。證入",
    "T35n1735_038:0795b11": "無量教法門義故。故能照光明即是證智。所",
    "T35n1735_038:0795b12": "照教法以為智處。證能普照示現於教。得",
    "T35n1735_038:0795b13": "教光明。依證起焰故地名焰慧。非餘寶下",
    "T35n1735_038:0795b14": "對前顯勝。風等不壞對他彰堅。餘並如",
    "T35n1735_038:0795b15": "前第三重頌有十七頌分三。初十二頌頌位",
    "T35n1735_038:0795b16": "行。次四頌位果。後一顯名結說。前中四。初",
    "T35n1735_038:0795b17": "一頌增長因分。次二頌清淨分。三有四頌",
    "T35n1735_038:0795b18": "頌修行增長分。於中初初頌護煩惱。後二",
    "T35n1735_038:0795b19": "頌護小乘。四有五頌頌修行增長果。餘並",
    "T35n1735_038:0795b20": "可知。第五難勝地。所以來者。略有四義。一",
    "T35n1735_038:0795b21": "約寄位。四五六地寄出世間。前寄初果。此",
    "T35n1735_038:0795b22": "寄羅漢義次第故。雖有四果。舉於始終以",
    "T35n1735_038:0795b23": "攝中間。此依本論約所觀行相。以後六地",
    "T35n1735_038:0795b24": "既觀緣起。寄同緣覺故。但二地寄於聲聞。",
    "T35n1735_038:0795b25": "仁王下卷。瓔珞上卷。約人配位。以七地未",
    "T35n1735_038:0795b26": "離分段故。四五六七寄同聲聞。二前明覺",
    "T35n1735_038:0795b27": "分相應慧。今辨諸諦相應慧故。三前得出",
    "T35n1735_038:0795b28": "世未能順世。今能五明攝化。故次明之。四",
    "T35n1735_038:0795b29": "前得三十七菩提分。今辨方便所攝菩提。故",
    "T35n1735_038:0795c01": "此後三意出於瑜伽。言難勝者。解深密云。",
    "T35n1735_038:0795c02": "即由於彼菩提分法。方便修習最極艱難。名",
    "T35n1735_038:0795c03": "極難勝。此從初說故。初分經云。善修菩提",
    "T35n1735_038:0795c04": "分法故等。攝大乘云。由真諦智與世間智。",
    "T35n1735_038:0795c05": "更互相違。合此難合令相應故。唯識同此。",
    "T35n1735_038:0795c06": "世親釋云。由此地中知真諦智是無分別。",
    "T35n1735_038:0795c07": "知世間工巧等智是有分別此二相違應修",
    "T35n1735_038:0795c08": "令合。能合難合令相應。故名極難勝。此",
    "T35n1735_038:0795c09": "通初中後。瑜伽云。今此地中。顯示菩薩於",
    "T35n1735_038:0795c10": "諸聖諦。決定妙智極難可勝。名難勝地。唯",
    "T35n1735_038:0795c11": "約地中。莊嚴論云。於此五地有二種難。一",
    "T35n1735_038:0795c12": "勸化無惱難。二生不從心無惱難。此地菩薩。",
    "T35n1735_038:0795c13": "能退二難於難得勝。此多約地滿。顯揚論",
    "T35n1735_038:0795c14": "云。證得極淨緣諦所知。諸微妙慧成極難",
    "T35n1735_038:0795c15": "成。不住流轉。寂靜聖道名極難勝。此大同",
    "T35n1735_038:0795c16": "本分。上諸經論多舉難勝之法。未知何等",
    "T35n1735_038:0795c17": "無能勝耶。十住論云。功德力成。一切諸魔不",
    "T35n1735_038:0795c18": "能壞故。此對人顯勝。亦兼於惑煩惱魔故。",
    "T35n1735_038:0795c19": "然諸經論言異意同。皆辨真俗無礙。若據實",
    "T35n1735_038:0795c20": "位。約仁王經。初地菩薩四天王即雙照二諦",
    "T35n1735_038:0795c21": "平等道。今約寄位。前寄出世此方却入。故",
    "T35n1735_038:0795c22": "云無礙。故此地中斷於下乘般涅槃障者。",
    "T35n1735_038:0795c23": "即前四地出世。厭生死苦樂趣涅槃。此障",
    "T35n1735_038:0795c24": "五地。今入真俗無差別道。便能斷之。此斷",
    "T35n1735_038:0795c25": "欣厭即是二愚。由此證得類無差別真如",
    "T35n1735_038:0795c26": "一約生死涅槃皆平等故。其所成行亦成二",
    "T35n1735_038:0795c27": "種。謂諸諦增上慧行。五明處教化行。此二無",
    "T35n1735_038:0795c28": "礙故得無差別。法身之果皆義旨相順。次正",
    "T35n1735_038:0795c29": "釋文文亦三分。初讚請分中九頌半分二。初",
    "T35n1735_038:0796a01": "八頌半供讚。後一頌請說。前中三。初一菩薩",
    "T35n1735_038:0796a02": "供讚。次一天王眾。餘皆天女。於中三。初一",
    "T35n1735_038:0796a03": "偈標。次四偈半讚。於中初二偈美感應。皆",
    "T35n1735_038:0796a04": "言久者。佛應由機機難有故。大海動者。動",
    "T35n1735_038:0796a05": "佛智海竭苦海故。後二偈半讚具德。初偈",
    "T35n1735_038:0796a06": "具智斷。次半具恩。後一具此三德是故應",
    "T35n1735_038:0796a07": "供。三一偈結讚及請並可知。第二正說分",
    "T35n1735_038:0796a08": "中。先明位行。後辨位果。前中論分為三。初",
    "T35n1735_038:0796a09": "勝慢對治。二佛子菩薩摩訶薩如實知下。不",
    "T35n1735_038:0796a10": "住道行勝。三佛子菩薩摩訶薩住此下明彼",
    "T35n1735_038:0796a11": "果勝。初即加行道。及初住地無間道。次即正",
    "T35n1735_038:0796a12": "住地解脫道。後即地滿勝進道。初言勝慢",
    "T35n1735_038:0796a13": "者。慢有二種。一他地慢。謂四地中得出世",
    "T35n1735_038:0796a14": "智。取其勝相名為勝慢。今以十種淨心為",
    "T35n1735_038:0796a15": "治。二自地慢。謂於此十心希求勝相。從",
    "T35n1735_038:0796a16": "以為慢。以隨順如道為洎此二通名勝",
    "T35n1735_038:0796a17": "慢故。此一分有其二道。論云。勝慢對治者。",
    "T35n1735_038:0796a18": "謂十平等深淨心者。前段能治也。又云。同念",
    "T35n1735_038:0796a19": "不退轉心者。後段能治也。言同念者。即後",
    "T35n1735_038:0796a20": "總句。順如與如同一念故。不退轉者。即後",
    "T35n1735_038:0796a21": "段末句略舉初後。以該中間前地治解法",
    "T35n1735_038:0796a22": "慢。此治身淨分別慢。所治有殊不濫前地。",
    "T35n1735_038:0796a23": "言身淨者。得出世智不染身故。文中二。先",
    "T35n1735_038:0796a24": "治他地慢。後佛子菩薩摩訶薩住此下。治自",
    "T35n1735_038:0796a25": "地慢。前中三。初結前舉後。二徵起正顯三",
    "T35n1735_038:0796a26": "結能入地。今初平等有二義。一是如理。二",
    "T35n1735_038:0796a27": "是因果淨法。千聖同規名深淨心。是此地",
    "T35n1735_038:0796a28": "觀解故。論云。於平等中心得清淨故。此復",
    "T35n1735_038:0796a29": "何異後地觀察十平等法。此有三異。一此",
    "T35n1735_038:0796b01": "地治前於淨起慢故。偏明淨法平等。後地",
    "T35n1735_038:0796b02": "對此依真入俗。通觀染淨諸法皆悉平等。",
    "T35n1735_038:0796b03": "二此約舉等理以顯心淨。後地舉觀察以",
    "T35n1735_038:0796b04": "入等理。三此通理事二等。後地一向約理",
    "T35n1735_038:0796b05": "融二諦故。此皆地地背相捨後漸勝故。二正",
    "T35n1735_038:0796b06": "顯中十心分二。初三明諸佛法。論云。謂三",
    "T35n1735_038:0796b07": "世力等者。即果位十力等也。後七明隨順諸",
    "T35n1735_038:0796b08": "佛法二利因行順成果故。於中前六自利。",
    "T35n1735_038:0796b09": "後一利他。前中合為三學。初戒次定餘四慧",
    "T35n1735_038:0796b10": "故。離為七淨。一戒淨。二定淨。三見淨。四度",
    "T35n1735_038:0796b11": "疑淨。見疑相顯。經合一句為成十故。五道",
    "T35n1735_038:0796b12": "非道淨。此前五淨大小名同小乘。六名行淨。",
    "T35n1735_038:0796b13": "七行斷淨。以彼宗中趣盡滅故。今大乘六名",
    "T35n1735_038:0796b14": "行斷。經云修行知見。略無斷字。七名思量",
    "T35n1735_038:0796b15": "菩提分法上上淨。以依行斷起勝求故。若",
    "T35n1735_038:0796b16": "約位者。初二在見道前。以創背凡。過宜",
    "T35n1735_038:0796b17": "以戒防。欲生真慧理須習定。然未合理",
    "T35n1735_038:0796b18": "判屬世間。次三在見道。以見道中斷身見",
    "T35n1735_038:0796b19": "故。斷疑故斷戒取故。戒取是非道。知無漏",
    "T35n1735_038:0796b20": "慧是正道。入見道時十使俱斷。偏言三者。",
    "T35n1735_038:0796b21": "涅槃經說此三重故。又十使中五見及疑。但",
    "T35n1735_038:0796b22": "障見道。餘四通於見修故略不言。就其六",
    "T35n1735_038:0796b23": "中三本三隨。偏語其本。邊見隨身見。邪見",
    "T35n1735_038:0796b24": "隨疑。見取隨戒取故。斷三結三隨亦斷但",
    "T35n1735_038:0796b25": "立三淨。上五大小並同。小乘行淨在修道。",
    "T35n1735_038:0796b26": "起斷行故。行斷在無學道。依行證斷故。大",
    "T35n1735_038:0796b27": "乘後二皆在修道。斷障成德故有二也。行",
    "T35n1735_038:0796b28": "實同時。若約位分。七地已還為行斷。修道",
    "T35n1735_038:0796b29": "斷結故。八地已上入法流中順菩提故。名",
    "T35n1735_038:0796c01": "思量上上餘文易了。第二明如道行。又順",
    "T35n1735_038:0796c02": "經意前明入心。從此已下皆明住心。應分",
    "T35n1735_038:0796c03": "為三。此攝方便具足住。修行十心是方便",
    "T35n1735_038:0796c04": "義。不退轉者即是住義。二不住道行勝攝離",
    "T35n1735_038:0796c05": "癡亂行。智清淨等無癡亂故。三彼果勝攝",
    "T35n1735_038:0796c06": "無盡功德藏迴向攝德無盡故。今且順論此",
    "T35n1735_038:0796c07": "明如道行。於中三。初標分位為顯隨如。",
    "T35n1735_038:0796c08": "已入五地。次以善下總顯。後願力下別明。總",
    "T35n1735_038:0796c09": "中四句。皆是正修諸行故總名順如。謂前",
    "T35n1735_038:0796c10": "二句為所治。即四地修菩提分。以前十心。",
    "T35n1735_038:0796c11": "能善清淨得入五地。於此淨心希求勝相。",
    "T35n1735_038:0796c12": "即復是慢慢在文外故。以後二句而為能",
    "T35n1735_038:0796c13": "治。初句轉求不住道行勝為能治。謂不住",
    "T35n1735_038:0796c14": "淨心而起諸行。即治住淨慢故。後句雖起",
    "T35n1735_038:0796c15": "諸行。不退失前平等深淨之心。則能隨順",
    "T35n1735_038:0796c16": "真如平等。即如故。後別明中顯上隨如之",
    "T35n1735_038:0796c17": "行。有其八種經有九句。前七各一。後二為",
    "T35n1735_038:0796c18": "一。八中前二是起行心。一自利願即修菩提",
    "T35n1735_038:0796c19": "心。二利他慈即不疲倦心。後六是行謂三得",
    "T35n1735_038:0796c20": "善根力。四不捨眾行。五善巧修行。六無厭",
    "T35n1735_038:0796c21": "足故照明上上。七得他勝力。八自得勝力。",
    "T35n1735_038:0796c22": "此有二句。初句具三慧念。是聞思智即修",
    "T35n1735_038:0796c23": "慧。後句勝進究竟。上六行中前三自分。後三",
    "T35n1735_038:0796c24": "勝進。各有初中後思之。第二不住道行勝",
    "T35n1735_038:0796c25": "有二種觀。一所知法中智清淨勝。二佛子至",
    "T35n1735_038:0796c26": "得如是諸諦下。利益眾生勤方便勝。初即自",
    "T35n1735_038:0796c27": "利護煩惱行故。不住世間。後即利他護小",
    "T35n1735_038:0796c28": "乘行。不住涅槃同時相導。名不住道。今初",
    "T35n1735_038:0796c29": "智勝分二。先明四諦實法分別。後善知俗",
    "T35n1735_038:0797a01": "下。復就此四明十觀門化生差別。此乃十",
    "T35n1735_038:0797a02": "種觀於四諦。非謂觀十四諦也。故瑜伽住",
    "T35n1735_038:0797a03": "品云。此地於四聖諦由十行相。如實了知。",
    "T35n1735_038:0797a04": "今初言實法者。有佛無佛苦集二諦體是妄",
    "T35n1735_038:0797a05": "想雜染因果。滅道二諦體是出世清淨因果。",
    "T35n1735_038:0797a06": "此約諦實義釋。若約審諦釋者。前二無佛",
    "T35n1735_038:0797a07": "不能知此是苦是集。寧有後二滅道因果。",
    "T35n1735_038:0797a08": "餘如本品。後十觀中略啟四門。一制立謂",
    "T35n1735_038:0797a09": "四諦義含法界。菩薩窮照無遺。隨智異說",
    "T35n1735_038:0797a10": "難窮。略舉十明無盡。然十皆菩薩自智。智",
    "T35n1735_038:0797a11": "相難明故。論約化生以明其異。以此通名",
    "T35n1735_038:0797a12": "所知法中智清淨也。二明開合。此十總唯",
    "T35n1735_038:0797a13": "是一化生分別。若隨所化大小分二。前九",
    "T35n1735_038:0797a14": "化小後一化大故。若隨化所起則分為三。",
    "T35n1735_038:0797a15": "前五生解次四起行。後一令證故。約人不",
    "T35n1735_038:0797a16": "同離以為七。初為根未熟。乃至七為大乘",
    "T35n1735_038:0797a17": "可化故。至文當知。三對實法以明通別。",
    "T35n1735_038:0797a18": "此十望前四諦。前五通觀四諦。謂一世俗",
    "T35n1735_038:0797a19": "者。觀四諦法相。二觀其性空。三通觀性相",
    "T35n1735_038:0797a20": "無礙。四觀性相各異。五觀此四緣起集成。",
    "T35n1735_038:0797a21": "次四別觀四諦。謂六七八九如次觀苦集滅",
    "T35n1735_038:0797a22": "道。後一但觀滅道。菩薩地因證佛智故。遠",
    "T35n1735_038:0797a23": "公後五亦通觀四諦。謂迷於四諦故為苦",
    "T35n1735_038:0797a24": "集。悟其四諦故成滅道。後一窮四諦緣起",
    "T35n1735_038:0797a25": "實性清淨法界。成大乘道。亦有此理。四正",
    "T35n1735_038:0797a26": "釋文文分為二。初列十名。後此菩薩下次",
    "T35n1735_038:0797a27": "第解釋。於中略為二解。一依瑜伽。二依本",
    "T35n1735_038:0797a28": "論。今初瑜伽十句不顯文詞。而略所說義闕。",
    "T35n1735_038:0797a29": "其第十知菩薩地而亦有十句。文有三節。初",
    "T35n1735_038:0797b01": "三名為此說。謂是所為故。一依曉悟他故",
    "T35n1735_038:0797b02": "知俗諦。二依自內智知第一義。三依俱處",
    "T35n1735_038:0797b03": "所故知相諦。謂自相是俗共相是真。二體",
    "T35n1735_038:0797b04": "不分故名俱處。次今經兩句。彼應有三",
    "T35n1735_038:0797b05": "名。由此說謂由三藏教之所說故。故云",
    "T35n1735_038:0797b06": "依於契經調伏本母名。由此說。經中分",
    "T35n1735_038:0797b07": "位差別應是調伏。知蘊界處義當本母。此",
    "T35n1735_038:0797b08": "中第十義當契經。三有四句名如此說。謂",
    "T35n1735_038:0797b09": "如四諦相各別知故。即依於現在眾苦自",
    "T35n1735_038:0797b10": "性故知事諦。依於未來苦生因性。依於因",
    "T35n1735_038:0797b11": "盡彼盡無生性。依於修習彼斷方便性。如",
    "T35n1735_038:0797b12": "次可知。二依本論者。攝十為七。初一為",
    "T35n1735_038:0797b13": "根未熟眾生。謂未堪入大為說四諦十六",
    "T35n1735_038:0797b14": "行等。名知世諦。即四重二諦中。第三重內",
    "T35n1735_038:0797b15": "俗也。不同瑜伽通於大小及根生熟。二為",
    "T35n1735_038:0797b16": "根熟堪入大故。為說法空第一義諦。三為",
    "T35n1735_038:0797b17": "疑惑眾生故知相諦。謂有聞第一義諦。猶",
    "T35n1735_038:0797b18": "豫不決。若是空耶則無因果。若是有耶云",
    "T35n1735_038:0797b19": "何言空。今明即俗自相是空。共相俱處無",
    "T35n1735_038:0797b20": "違。故名相諦。四為謬解迷惑深法眾生",
    "T35n1735_038:0797b21": "故知差別。謂前緣二境故名為疑。今聞俱",
    "T35n1735_038:0797b22": "處便謂是一。名為謬解。今明體雖不異",
    "T35n1735_038:0797b23": "性相分位歷然差別。五為離正念眾生故",
    "T35n1735_038:0797b24": "知成立諦。謂既聞差別。謂皆有體名離正",
    "T35n1735_038:0797b25": "念。今明差別但是緣成無有自性。故云成",
    "T35n1735_038:0797b26": "立。隨言顯示故。論經名說成諦。六為正見",
    "T35n1735_038:0797b27": "眾生知事等四諦。由無前疑執故名正見。",
    "T35n1735_038:0797b28": "可令知苦斷集證滅修道。事即苦諦生即",
    "T35n1735_038:0797b29": "集因。無生是滅因亡曰盡。即盡智也。後果",
    "T35n1735_038:0797c01": "不起名為無生。即無生智也。若小乘說。現",
    "T35n1735_038:0797c02": "在惑亡說名為盡。利根之人保彼煩惱。當",
    "T35n1735_038:0797c03": "更不起名曰無生。此盡無生是其滅體。無學",
    "T35n1735_038:0797c04": "之智如是而知。意在取滅故為滅諦道。言",
    "T35n1735_038:0797c05": "無二者。論下重釋云一行故。謂稱滅而知",
    "T35n1735_038:0797c06": "故云一行。前列實法四諦明其所觀。此中",
    "T35n1735_038:0797c07": "四諦明當如是觀。七為大乘可化眾生故。",
    "T35n1735_038:0797c08": "知菩薩地乃至如來智諦。謂先住大乘化令",
    "T35n1735_038:0797c09": "進故。言正覺一切相者。大乘要須於五明",
    "T35n1735_038:0797c10": "處善巧知故。菩薩地是因。言次第相續者。",
    "T35n1735_038:0797c11": "如從初地入二地。乃至十地入佛地大果",
    "T35n1735_038:0797c12": "也。以信解等者。為釋外疑。六地已上乃至",
    "T35n1735_038:0797c13": "佛智。未曾證入彼云何知。故此釋云。信解",
    "T35n1735_038:0797c14": "鏡像觀智力知非成就。智鏡像即影像觀。未",
    "T35n1735_038:0797c15": "得本質故第二利益眾生勤方便勝中二。先",
    "T35n1735_038:0797c16": "總起悲觀。二佛子下別起悲觀。總中三。初",
    "T35n1735_038:0797c17": "結前。次如實下觀過。後菩薩下起悲於觀",
    "T35n1735_038:0797c18": "過中。先明非真。後誑惑下對人彰過。今初",
    "T35n1735_038:0797c19": "虛妄二字觀內五蘊。謂妄想常等不相似無",
    "T35n1735_038:0797c20": "故虛。此明所取非真理無。不同情有故",
    "T35n1735_038:0797c21": "云不相似無也常作我想慢事故妄。此辨",
    "T35n1735_038:0797c22": "能取不實。非有計有常樂我淨。皆名我想。",
    "T35n1735_038:0797c23": "非唯我見。我為本故獨云我想也。詐偽二",
    "T35n1735_038:0797c24": "字觀外六塵。世法牽取愚夫故詐。此顯能",
    "T35n1735_038:0797c25": "取迷真。謂由妄取令彼世法隱虛詐實。使",
    "T35n1735_038:0797c26": "其貪取也。世法盡壞故偽。此明所取不實。",
    "T35n1735_038:0797c27": "世法相似相續似有義利。而實速滅無利故",
    "T35n1735_038:0797c28": "偽。後對人彰過者。上虛偽二境引心。總名",
    "T35n1735_038:0797c29": "為誑。妄詐二心迷境皆名為惑。論云。常等",
    "T35n1735_038:0798a01": "相。無非有似有故。虛事中意正取者。此解",
    "T35n1735_038:0798a02": "虛是誑義。謂令意正取故是誑也。又云。我",
    "T35n1735_038:0798a03": "想慢事正取故。妄事是患。此解妄是惑義。世",
    "T35n1735_038:0798a04": "法利盡故。誑事牽心。此解偽是誑義。世法愚",
    "T35n1735_038:0798a05": "癡凡夫牽取故。詐事相現。此解詐是惑義。愚",
    "T35n1735_038:0798a06": "夫即是依彼正取我慢之人。三起慈悲者憐",
    "T35n1735_038:0798a07": "愍故。悲勝利益故。慈不住道行勝故云轉增。",
    "T35n1735_038:0798a08": "皆言大者勝前地故。云光明者。救生方",
    "T35n1735_038:0798a09": "便智成故。轉增光明。俱通慈悲。文有影略。",
    "T35n1735_038:0798a10": "轉前慈愍分同諸佛。故名為生。第二別起",
    "T35n1735_038:0798a11": "悲觀中二。先明化生願。二如實觀下明化",
    "T35n1735_038:0798a12": "他心。今初先牒前得是智力。近牒觀有為",
    "T35n1735_038:0798a13": "遠牒觀諸諦。不捨眾生牒前慈悲。後常求",
    "T35n1735_038:0798a14": "佛智正明起願。願救眾生義故。二化心中",
    "T35n1735_038:0798a15": "二。先明大悲觀。後佛子菩薩摩訶薩復作是",
    "T35n1735_038:0798a16": "念。此諸眾生下。明大慈觀。前中悲有二相。",
    "T35n1735_038:0798a17": "一如實觀苦因緣集故。即知苦體性。二佛",
    "T35n1735_038:0798a18": "子至復作是念此諸凡夫下。觀深重苦。人",
    "T35n1735_038:0798a19": "而多故即就人彰過。前中四。初總標二際。",
    "T35n1735_038:0798a20": "二知從下順觀二際。三虛妄下逆觀二際。四",
    "T35n1735_038:0798a21": "若有下結如實知。今初前即過去後即未來。",
    "T35n1735_038:0798a22": "顯無始終流轉相故。二順觀中二。先明前",
    "T35n1735_038:0798a23": "際。後如前下類顯後際。前中復二。先顯緣",
    "T35n1735_038:0798a24": "集苦聚。後無我下顯二空無我。今初無明有",
    "T35n1735_038:0798a25": "愛顯流轉因。能發能潤此二為本故。生即",
    "T35n1735_038:0798a26": "是果故。涅槃云生死本際凡有二種。一者無",
    "T35n1735_038:0798a27": "明二者有愛。是二中間有生老死。今菩薩",
    "T35n1735_038:0798a28": "觀此而起大悲亦同淨名從癡有愛即我",
    "T35n1735_038:0798a29": "病生矣。然生果有三。一欲求眾生故流轉",
    "T35n1735_038:0798b01": "生死。欲貪即是受身本故。二妄梵行求眾",
    "T35n1735_038:0798b02": "生故。於蘊宅不能動出。外道計我常住",
    "T35n1735_038:0798b03": "其中故。三有求眾生故增長苦聚。三有皆",
    "T35n1735_038:0798b04": "苦故。後顯空無我。及類顯後際。並顯可知。",
    "T35n1735_038:0798b05": "三逆觀中順即苦集。逆即道滅。虛妄斷盡即",
    "T35n1735_038:0798b06": "是滅也。出離是道。四結如實知。即雙結二",
    "T35n1735_038:0798b07": "際逆順有無三義。一約凡夫。但有苦集而",
    "T35n1735_038:0798b08": "無滅道。二約菩薩順有逆無。三雙約凡聖。",
    "T35n1735_038:0798b09": "真滅本有道亦符之。妄苦本空集亦同爾。凡",
    "T35n1735_038:0798b10": "夫迷故不覺不知。菩薩正了名知如實。第",
    "T35n1735_038:0798b11": "二觀深重苦者。無始隨逐故深。種種苦事",
    "T35n1735_038:0798b12": "故重。文中二。初總標可愍。不知本空故名",
    "T35n1735_038:0798b13": "愚癡。不知厭離故云無智。亦可俱通故",
    "T35n1735_038:0798b14": "為可愍。二有無數下釋可愍所由。由迷二",
    "T35n1735_038:0798b15": "苦故初明深苦。不知故為可愍。後如是盡",
    "T35n1735_038:0798b16": "下明重苦不知。故為可愍於中二。初牒",
    "T35n1735_038:0798b17": "前訶後。二轉更下正明重苦。於中三。初觀",
    "T35n1735_038:0798b18": "生苦。機關苦事即是生苦。言機關者。顯無",
    "T35n1735_038:0798b19": "我故。抽之則動息手便無。若造業因生",
    "T35n1735_038:0798b20": "生不息。隨生死下明有集愛。於諸蘊下",
    "T35n1735_038:0798b21": "明離滅道。二不知下觀老病死四大毒蛇。",
    "T35n1735_038:0798b22": "是不知病苦不能拔下。明具彼集。文有四",
    "T35n1735_038:0798b23": "句。一妄梵行求眾生。不能拔出諸慢見箭。",
    "T35n1735_038:0798b24": "外道多起故。二欲求眾生受欲者。不能息",
    "T35n1735_038:0798b25": "三毒火。三欲求眾生行惡行者。不破無",
    "T35n1735_038:0798b26": "明。以見少利行大惡行。後受大苦故云",
    "T35n1735_038:0798b27": "黑闇。四有求眾生。不竭愛欲大海。三有之",
    "T35n1735_038:0798b28": "愛廣無邊故。觀如實中說彼三求。以為苦",
    "T35n1735_038:0798b29": "果。今為集者。三求皆能為集因而受果故。",
    "T35n1735_038:0798c01": "二文互舉。次不求十力大聖導師。明遠彼",
    "T35n1735_038:0798c02": "滅。不向滅者故。入魔意下明遠彼道。順怨",
    "T35n1735_038:0798c03": "道故。三於生死下總結過患。舉生死海總",
    "T35n1735_038:0798c04": "顯於苦。覺觀波濤總明有集。此中兼顯死",
    "T35n1735_038:0798c05": "苦之義。略不明老。第二大慈觀中二。初覩",
    "T35n1735_038:0798c06": "境興慈。後佛子下廣願饒益。前中二。先覩",
    "T35n1735_038:0798c07": "境。後我今下興慈。今初即覩前眾生受深",
    "T35n1735_038:0798c08": "重苦。以為慈境。文中先總。無救下別。總中",
    "T35n1735_038:0798c09": "無父曰孤。明前無所恃。塗盡曰窮明後",
    "T35n1735_038:0798c10": "無所依。任重無替曰困常。受生死故。強",
    "T35n1735_038:0798c11": "力所逼曰迫業惑所陵故。後別中無救無依",
    "T35n1735_038:0798c12": "釋上孤義。論云。謂現報已受不可救脫。當",
    "T35n1735_038:0798c13": "報因招無善為依。次無洲無舍釋上窮義。",
    "T35n1735_038:0798c14": "溺於覺觀波濤。不聞正法智洲為對治故。",
    "T35n1735_038:0798c15": "在於生死曠野不為善友慈舍庇故。次無",
    "T35n1735_038:0798c16": "導無目釋上困義。離於寂靜正。念思推究",
    "T35n1735_038:0798c17": "竟前導故。離於正見之明目故。既無導無",
    "T35n1735_038:0798c18": "目非困如何。次無明下釋上迫義。無明者。",
    "T35n1735_038:0798c19": "無明住地舊煩惱故。黑闇者四住客塵故。常",
    "T35n1735_038:0798c20": "起邪念故。為其覆翳不聞正法。故為彼",
    "T35n1735_038:0798c21": "纏裹。二興慈中獨拔修善。令物得菩提涅",
    "T35n1735_038:0798c22": "槃之樂。第二廣願饒益。亦彰慈所為。文中",
    "T35n1735_038:0798c23": "二。先牒前總明。上來修善皆為救護。即是",
    "T35n1735_038:0798c24": "慈相。後利益下別顯救護。有十種相。前二",
    "T35n1735_038:0798c25": "為救未來。後八通於現未。一住不善眾生。",
    "T35n1735_038:0798c26": "令住善法利益。二住善法眾生令得安樂",
    "T35n1735_038:0798c27": "果。謂成彼善故。三愍貧乏者與資生具。四",
    "T35n1735_038:0798c28": "修行多障者。令其成就。上二救順緣不足",
    "T35n1735_038:0798c29": "苦。五世間繫閉者令得解脫。下有五種令",
    "T35n1735_038:0799a01": "諸外道信解正法。謂六未信攝令正信。七",
    "T35n1735_038:0799a02": "令離無利勤苦。八疑惑眾生疑除解淨。九已",
    "T35n1735_038:0799a03": "住決定勸修三學。以調三業。十已住三學",
    "T35n1735_038:0799a04": "令得涅槃。上三即解行證。論意皆為外道。",
    "T35n1735_038:0799a05": "理實後三兼通餘類。上來不住。道行勝竟。自",
    "T35n1735_038:0799a06": "下大文第三明彼果勝。即不住道行勝之果。",
    "T35n1735_038:0799a07": "有四勝果。一攝巧德勝。二名為無厭足下修",
    "T35n1735_038:0799a08": "行勝。三佛子菩薩摩訶薩如是勤修下。教化",
    "T35n1735_038:0799a09": "眾生勝。四佛子菩薩摩訶薩為利益下。起隨",
    "T35n1735_038:0799a10": "順世間智勝。四中初二自利。即所知法中智",
    "T35n1735_038:0799a11": "清淨果。初自分後勝進。後二即利他勤方便",
    "T35n1735_038:0799a12": "果。前化他行。後化他智。今初攝功德中十句。",
    "T35n1735_038:0799a13": "初三攝聞勝。然有二義。一即三慧。如次配",
    "T35n1735_038:0799a14": "聞思修。二顯二持。念即聞持智。及有趣即是",
    "T35n1735_038:0799a15": "義持。義有多種。略說二種善巧。謂智即法",
    "T35n1735_038:0799a16": "智勝。有趣即義智勝。然二釋皆聞在初故。論",
    "T35n1735_038:0799a17": "名攝聞勝。次二攝戒勝。一忍辱柔和勝。即",
    "T35n1735_038:0799a18": "戒因成也。謂內懷慚愧不誑幽明。自護七",
    "T35n1735_038:0799a19": "支不招譏毀。故能持戒。二戒無缺勝即戒",
    "T35n1735_038:0799a20": "體成也。乃至命難不捨戒故。後五攝智勝。",
    "T35n1735_038:0799a21": "一者因緣集智。此知法相智。無因倒因名為",
    "T35n1735_038:0799a22": "非處。正因緣集名之為處。知處治於非處。",
    "T35n1735_038:0799a23": "故名覺者。二者證智知魔事對治。隨識分",
    "T35n1735_038:0799a24": "別皆魔事故三知妄說智。異說對治。即知教",
    "T35n1735_038:0799a25": "智。正說為義句。邪說為非義句。邪正交雜",
    "T35n1735_038:0799a26": "揀邪得正。名善分別。四神力起用智。依定",
    "T35n1735_038:0799a27": "起通治邪依故。五化眾生智。折伏攝受隨",
    "T35n1735_038:0799a28": "世宜故。上五中前三自利。後二利他。第二",
    "T35n1735_038:0799a29": "修行勝。有十一句。前四自分。一增長因行",
    "T35n1735_038:0799b01": "集五度福故。二依止因行慧為所依故。此",
    "T35n1735_038:0799b02": "自利福智對。三化生不疲行。四令物證滅",
    "T35n1735_038:0799b03": "行。此二利他因果對。後七勝進。五起佛法",
    "T35n1735_038:0799b04": "行。六起淨土行。此依正一對。七依佛法身",
    "T35n1735_038:0799b05": "起行相好法身故。八依佛所作起行。顯三",
    "T35n1735_038:0799b06": "密用故。此二外相內密對。上四皆起菩提。",
    "T35n1735_038:0799b07": "九敬重法行。進依勝己故。上五自利。後二",
    "T35n1735_038:0799b08": "利他。十願取有行。十一離小乘行。即顯是揀",
    "T35n1735_038:0799b09": "非對。第三教化眾生勝中二。初正明化生",
    "T35n1735_038:0799b10": "後佛子下。結行成益。今初分二。初總以四",
    "T35n1735_038:0799b11": "攝攝生。後示現色身下。別明四攝。文有八",
    "T35n1735_038:0799b12": "句。一示色身是同事攝。隨順眾生應化自",
    "T35n1735_038:0799b13": "眾故。二演說法即愛語攝。諦語法語為愛語",
    "T35n1735_038:0799b14": "性。一切種愛語中多約開演。論云為疑惑",
    "T35n1735_038:0799b15": "眾生。即一切門中之語也。三開示下。皆利行",
    "T35n1735_038:0799b16": "攝。此句為於菩提無方便眾生。示菩薩行。",
    "T35n1735_038:0799b17": "即利行自性。四於大乘疲倦眾生。示佛威",
    "T35n1735_038:0799b18": "力。即一切利行未成令成故。五為樂世間",
    "T35n1735_038:0799b19": "眾生著財位故。示其過患。明位大憂大財",
    "T35n1735_038:0799b20": "多禍多。六為不信大乘先未行勝。善讚如",
    "T35n1735_038:0799b21": "來智。七為無智外道示以神通。上三即難",
    "T35n1735_038:0799b22": "行利行。八總顯一切門一切種利行。故云種",
    "T35n1735_038:0799b23": "種方便。然利行愛語亦可參用。由彼愛語",
    "T35n1735_038:0799b24": "示其所學。即為利行故。次下廣明布施故。",
    "T35n1735_038:0799b25": "別中略無四攝。廣義如瑜伽四十三辨。第",
    "T35n1735_038:0799b26": "二結行成益中。初結前。心恒下成益。趣佛",
    "T35n1735_038:0799b27": "智者。為化眾生更求勝力。餘文已作不退。",
    "T35n1735_038:0799b28": "未作增修。第四隨順世智勝者。明染障對",
    "T35n1735_038:0799b29": "治。染即煩惱障即所知。文分為三。初總",
    "T35n1735_038:0799c01": "標多門。二所謂下。別示其相。三及餘下總",
    "T35n1735_038:0799c02": "結成益。二中顯五明相故。大般若云。五地",
    "T35n1735_038:0799c03": "菩薩學五明故。即分為五。一文字算數。是",
    "T35n1735_038:0799c04": "其聲明。通治懦智障。言文字者。名句文身。",
    "T35n1735_038:0799c05": "即聲論中法施設建立故。算數即數建立故。",
    "T35n1735_038:0799c06": "又治取與生疑障。二圖書至咸通達。即當",
    "T35n1735_038:0799c07": "因明。咸通達者。正是明義種種論者。言論",
    "T35n1735_038:0799c08": "尚論。諍論毀謗論。順正論教道論等類非一",
    "T35n1735_038:0799c09": "故。地水火風即是諍論中攝。謂諸邪見計不",
    "T35n1735_038:0799c10": "同故。順世外道。唯地為因。一切皆以微塵",
    "T35n1735_038:0799c11": "成故。水風二仙外道。以風水為因。世界水",
    "T35n1735_038:0799c12": "成故。風輪持故。事火外道以火為因。火成",
    "T35n1735_038:0799c13": "熟故。圖書印璽即尚論。隨世所聞故。又此",
    "T35n1735_038:0799c14": "圖書亦正教量。即治所用事中忘障。論云。取",
    "T35n1735_038:0799c15": "與寄付。即事中障。聞法思義解中障。作不",
    "T35n1735_038:0799c16": "作已作未作應作不應作。皆業中障。印障亦",
    "T35n1735_038:0799c17": "是現量。又治所取物不守護障。璽即玉印。三",
    "T35n1735_038:0799c18": "又善下。即醫方明。即四大不調。眾生毒相",
    "T35n1735_038:0799c19": "病障對治故。善療能斷皆除斷方便。斷已不",
    "T35n1735_038:0799c20": "生故名為善癲至蠱毒病相病因。於中顛",
    "T35n1735_038:0799c21": "等內四大。鬼等外眾生。蠱毒通二。有草毒",
    "T35n1735_038:0799c22": "蛇等毒故論經說。呪藥等即病因死因對治。",
    "T35n1735_038:0799c23": "即善方藥攝。四文筆下。工巧明。文筆讚詠即",
    "T35n1735_038:0799c24": "書算計度。數印工業中書所攝故。韻屬曰文。",
    "T35n1735_038:0799c25": "對詞曰筆顯德為讚。寄情曰詠。次歌至",
    "T35n1735_038:0799c26": "談說即音樂工業。悉善其事通上二文。皆",
    "T35n1735_038:0799c27": "憂惱障對治。國城至其宜。即營造工業。草樹",
    "T35n1735_038:0799c28": "華果亦兼營農工業。此即不喜樂障對治。金",
    "T35n1735_038:0799c29": "至示人。即生成工業繫閉障對治。日月至無",
    "T35n1735_038:0800a01": "錯謬。即占相工業。是所得報分過作惡因障",
    "T35n1735_038:0800a02": "對治。謂皆由前世惡因。感此凶吉等故。日",
    "T35n1735_038:0800a03": "月五星以為七曜及二十八宿並上知天文。",
    "T35n1735_038:0800a04": "地震即下知地理。夜夢至休咎。即中知",
    "T35n1735_038:0800a05": "人情。鳥鳴即察鳥情。亦是人情所感咸善",
    "T35n1735_038:0800a06": "無謬。總究上三才。五持戒下。內明治五種",
    "T35n1735_038:0800a07": "染。一持戒治破戒染。二入禪治貪欲染。三",
    "T35n1735_038:0800a08": "神通治邪歸依染。四無量治妄行功德染。謂",
    "T35n1735_038:0800a09": "治殺生祀祠求梵福故。五四無色定。治",
    "T35n1735_038:0800a10": "妄修解脫染。上來所釋多依本論及瑜伽十",
    "T35n1735_038:0800a11": "三四五。其中更有別理恐厭繁文。又論與",
    "T35n1735_038:0800a12": "經有不次者。但可以論就經。不可迴經",
    "T35n1735_038:0800a13": "從論。第三總結成益者。此起世智具四",
    "T35n1735_038:0800a14": "種相。一異障中無障故。云但於眾生不為損",
    "T35n1735_038:0800a15": "惱。事中不知名之為障。損惱生事復是事",
    "T35n1735_038:0800a16": "中異障。今無此捕獵等之異障。二與無過樂",
    "T35n1735_038:0800a17": "即為利益故。謂雖不惱令其染著。亦不為",
    "T35n1735_038:0800a18": "之。三發起清淨即咸悉開示。謂能起助道",
    "T35n1735_038:0800a19": "之事。四所用清淨。即漸令安住無上佛法。",
    "T35n1735_038:0800a20": "謂用此得淨故。第二位果亦有三果。初調",
    "T35n1735_038:0800a21": "柔果亦四。一調柔行。二教智淨。三別地行相。",
    "T35n1735_038:0800a22": "四結說地相。前中有法喻合。法中正起行",
    "T35n1735_038:0800a23": "內。又更聞法得陀羅尼者。論云。非得義持",
    "T35n1735_038:0800a24": "者。對勝顯劣般若未現前故。所以得聞持",
    "T35n1735_038:0800a25": "者得二難故。一地初十平等心。難得能得",
    "T35n1735_038:0800a26": "故。二地中樂出世間智。現世間智。此不住道",
    "T35n1735_038:0800a27": "難得能得故。此之二難對劣顯勝故。得聞",
    "T35n1735_038:0800a28": "持不同三地唯世間聞持。喻中真金硨磲磨",
    "T35n1735_038:0800a29": "瑩者證智契如事為真金。教智光明能示現",
    "T35n1735_038:0800b01": "如事。猶彼硨磲。二佛子菩薩住此難勝下。",
    "T35n1735_038:0800b02": "教智淨中日月等者論云。依阿含增長智慧",
    "T35n1735_038:0800b03": "光明勝前地智故。謂勝前地珠光。餘文如",
    "T35n1735_038:0800b04": "前。第三重頌。二十二頌分三。初十七偈頌",
    "T35n1735_038:0800b05": "地行。次四頌地果。後一結說。初中又三。初",
    "T35n1735_038:0800b06": "五偈三句。頌勝慢對治。於中初四偈頌十",
    "T35n1735_038:0800b07": "平等。餘頌如道行。第二了知下。六偈三句",
    "T35n1735_038:0800b08": "頌不住道。於中初兩偈一句。頌所知法中",
    "T35n1735_038:0800b09": "智清淨。後既觀知下四偈半。頌教化眾生勤",
    "T35n1735_038:0800b10": "方便。於中初一偈頌總觀有為虛偽起慈",
    "T35n1735_038:0800b11": "悲二心。次一偈半頌悲觀中觀緣集苦。次一",
    "T35n1735_038:0800b12": "頌半頌觀深重苦。後半頌大慈觀。第三名",
    "T35n1735_038:0800b13": "為下。四偈半頌彼果勝中。初半偈頌攝功",
    "T35n1735_038:0800b14": "德勝。次一頌修行勝。於中如是一切為眾",
    "T35n1735_038:0800b15": "生句。兼頌教化眾生勝。後三頌起世智勝",
    "T35n1735_038:0800b16": "頌位果。三果可知五地竟。",
    "T35n1735_038:0800b17": "大方廣佛華嚴經疏卷第三十八"
}