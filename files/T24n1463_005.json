{
    "T24n1463_005:0825a15": "毘尼母經卷第五",
    "T24n1463_005:0825a17": "失譯人名今附秦錄",
    "T24n1463_005:0825a18": "「爾時佛在波羅奈。五比丘往白世尊：『聽諸比",
    "T24n1463_005:0825a19": "丘畜何等藥？』佛言：『聽諸比丘畜陳棄藥。乃",
    "T24n1463_005:0825a20": "至流離亦聽畜。』治病藥有四種：中前服藥不",
    "T24n1463_005:0825a21": "得中後、七日、終身服也。中後藥中前亦得服",
    "T24n1463_005:0825a22": "之，不得終身畜也。中後藥，有得七日畜、有不",
    "T24n1463_005:0825a23": "得者。終身藥中，中前、中後乃至七日皆得服",
    "T24n1463_005:0825a24": "也。藥犍度中當廣明。「有婆羅門子尸羅，持",
    "T24n1463_005:0825a25": "八種漿施佛：一菴羅漿；二瞻婆漿；三棗漿；",
    "T24n1463_005:0825a26": "四壞味漿；五多漿；六沙林毘漿；七破留沙漿；",
    "T24n1463_005:0825a27": "八甘漿。如此漿等，佛聽比丘得服。「佛制酒者，",
    "T24n1463_005:0825a28": "因莎提比丘飲酒醉，是故制之不聽飲也。尊",
    "T24n1463_005:0825a29": "者彌沙塞說曰：『莎提比丘小小因酒長養身",
    "T24n1463_005:0825b01": "命，後出家已不得飲四大不調。諸比丘白佛。",
    "T24n1463_005:0825b02": "佛言：「病者聽甕上嗅之。若差，不聽嗅。若嗅",
    "T24n1463_005:0825b03": "不差者，聽用酒洗身。若復不差，聽用酒和麵",
    "T24n1463_005:0825b04": "作酒餅食之。若復不差，聽酒中自漬。」』尊者迦",
    "T24n1463_005:0825b05": "葉惟說曰：『有漿初中飲，後不中飲。有漿初中",
    "T24n1463_005:0825b06": "飲，中後亦中飲。有漿初不中，後亦不中。有漿",
    "T24n1463_005:0825b07": "初不中飲，中後中飲。如佛毘舍離所制，麴不",
    "T24n1463_005:0825b08": "食，苦酢酒不中飲。』尊者迦葉惟曰：『有八種",
    "T24n1463_005:0825b09": "酒不得飲：與麴和合作酒不得飲。若麵和合",
    "T24n1463_005:0825b10": "作酒，雖著種種藥，亦不得飲。有酒酢能使人",
    "T24n1463_005:0825b11": "醉者亦不得飲。有酒雖甜，能使人醉者亦不",
    "T24n1463_005:0825b12": "得飲。清酒不得飲。小酢酒亦不得飲。細末",
    "T24n1463_005:0825b13": "飯酒亦不得飲。有書陀酒不得飲。如是等酒",
    "T24n1463_005:0825b14": "甚多，皆不得飲。』尊者薩婆多說曰：『用蒱桃",
    "T24n1463_005:0825b15": "穀和作酒不得飲。用蜜作酒不得飲。破穀作",
    "T24n1463_005:0825b16": "酒不得飲。種種菓雜作酒不得飲。如是等一",
    "T24n1463_005:0825b17": "切酒不得飲。』是名不中飲酒。「著屐人不應為",
    "T24n1463_005:0825b18": "說法，如耶奢童子渡波羅河，脫金屐捨去。",
    "T24n1463_005:0825b19": "已見此屐，即知耶奢詣佛求出家。",
    "T24n1463_005:0825b20": "「爾時佛在舍衛國。有六群比丘著高屐入禪",
    "T24n1463_005:0825b21": "坊，屐聲高大，坐禪比丘聞此，謂是賊軍馬來",
    "T24n1463_005:0825b22": "到，生大惶怖。佛聞之因而制戒：『從今已去，比",
    "T24n1463_005:0825b23": "丘一切不得著屐，除病者、上廁。』是名屐因緣。",
    "T24n1463_005:0825b24": "「爾時有長者字流盧奴，其初生時父歡喜故，",
    "T24n1463_005:0825b25": "施子二十萬億金錢，即以二十億為名。此人",
    "T24n1463_005:0825b26": "豪貴巨富，生年已來足不蹈地。後求佛出家，",
    "T24n1463_005:0825b27": "精勤修學得阿羅漢果。行道苦故，足皆流血。",
    "T24n1463_005:0825b28": "佛知其小小已來富樂足不蹈地，聽著一重",
    "T24n1463_005:0825b29": "革屣。流盧奴即白世尊：『弟子能捨豪富如此",
    "T24n1463_005:0825c01": "家業，豈復貪著一革屣也。若世尊聽一切比",
    "T24n1463_005:0825c02": "丘著者，弟子當著。』佛因此故聽。一切比丘著",
    "T24n1463_005:0825c03": "革屣者不得聽法，病者得著聽法。有比丘著",
    "T24n1463_005:0825c04": "革屣入塔，佛即制戒：『不聽著革屣入塔遶塔，",
    "T24n1463_005:0825c05": "乃至富羅亦不得著入塔。』所以爾者，彼土諸",
    "T24n1463_005:0825c06": "人著革屣富羅者皆起憍慢心，是故佛不聽",
    "T24n1463_005:0825c07": "著也。是名著革屣因緣。「阿盤提國寒，故聽畜",
    "T24n1463_005:0825c08": "皮。除五種皮：一師子皮；二熊皮；三羆皮；四",
    "T24n1463_005:0825c09": "龍皮；五人皮。如是等皮皆不得畜，非所應",
    "T24n1463_005:0825c10": "也。所應畜者，象皮、馬皮、駝皮、牛皮、驢皮。如是",
    "T24n1463_005:0825c11": "應畜者眾多是。「出家人法，不畜盛酒大甕中",
    "T24n1463_005:0825c12": "盛酒大銅瓶斛，如是等生人慊疑，不應畜也。",
    "T24n1463_005:0825c13": "「爾時毘舍佉鹿母施僧六種物：一者刻漏",
    "T24n1463_005:0825c14": "好床；二者銅盔；三者燭竪；四者扇；五者掃",
    "T24n1463_005:0825c15": "帚；六者大銅器。諸比丘等生疑問佛。佛言：『大",
    "T24n1463_005:0825c16": "銅器不應受，餘五應受。』有一瓦師，大作瓦器",
    "T24n1463_005:0825c17": "持布施僧。僧生疑問佛。佛言：『除大器，餘者皆",
    "T24n1463_005:0825c18": "受。』爾時有二賈客去祇桓精舍不遠，一者",
    "T24n1463_005:0825c19": "信道、一不信道。不信者言：『沙門釋子為貪心",
    "T24n1463_005:0825c20": "故多畜大器。』信者言：『沙門釋子無貪心也，不",
    "T24n1463_005:0825c21": "畜大器。』兩人相敢[貝*為]金錢五百。共到祇桓，見",
    "T24n1463_005:0825c22": "諸檀越多將大器布施眾僧。信者不如，償五",
    "T24n1463_005:0825c23": "百金錢。佛聞此已，即制比丘：『從今已去，不聽",
    "T24n1463_005:0825c24": "畜盛酒大器。』二賈復於餘時更共諍理，不信",
    "T24n1463_005:0825c25": "者言：『沙門今者貪心多故猶畜大器。』信者言：",
    "T24n1463_005:0825c26": "『沙門今者不畜大器。』二人共諍更[貝*為]千錢。不",
    "T24n1463_005:0825c27": "信者多將大器往施沙門，諸比丘皆不受。不",
    "T24n1463_005:0825c28": "信者負，還償千錢。是名不應畜器。「爾時婆難",
    "T24n1463_005:0825c29": "陀釋子，杖頭繫羊毛荷負而行。檀越見嗤笑，",
    "T24n1463_005:0826a01": "佯問：『毛賣之？』難陀答言：『不賣也。』如是展轉",
    "T24n1463_005:0826a02": "徹世尊耳。世尊即制：『從今已去，不聽比丘杖",
    "T24n1463_005:0826a03": "頭繫羊毛肩上擔行。』",
    "T24n1463_005:0826a04": "「不聽為捉杖人說法。杖頭若鐵若鹿角，皆應",
    "T24n1463_005:0826a05": "著也。何以故？恐杖盡故。諸比丘煮染草法，作",
    "T24n1463_005:0826a06": "三尺杖，杖頭繫草，沸溢出時以杖攪之。若不",
    "T24n1463_005:0826a07": "知染草生熟者，一器中著水，取杖刺染草汁",
    "T24n1463_005:0826a08": "中，漉著水器中。染草若熟，染汁直沈水下；若",
    "T24n1463_005:0826a09": "不熟，散浮水上。熟竟，淨漉染衣。染竟，欲曬衣",
    "T24n1463_005:0826a10": "時著平地，當四角莫令綣縮。欲疊衣時，當",
    "T24n1463_005:0826a11": "纏著軸上，莫令不平。跋難陀釋子，結絡囊",
    "T24n1463_005:0826a12": "盛鉢繫杖頭倚頭而行。諸大臣遙見，謂王擎",
    "T24n1463_005:0826a13": "幢來到，皆遠避之。到已，始知是沙門，諸臣皆",
    "T24n1463_005:0826a14": "嫌之。佛聞即制，不聽比丘杖頭繫鉢絡倚頭",
    "T24n1463_005:0826a15": "而行。",
    "T24n1463_005:0826a16": "「六群比丘畜筩杖，俗人見之皆嫌言：『沙門與",
    "T24n1463_005:0826a17": "國王大臣無異。』佛聞之，即制不聽畜也。",
    "T24n1463_005:0826a18": "「若病比丘有緣入聚落須杖，應求僧乞白二",
    "T24n1463_005:0826a19": "羯磨。僧為作羯磨者，得持鉢絡繫杖頭而行，",
    "T24n1463_005:0826a20": "不羯磨不得。",
    "T24n1463_005:0826a21": "「爾時世尊在王舍城。有比丘尼檀林中夜闇",
    "T24n1463_005:0826a22": "行，心生怖畏毒蛇蟲螫諸惡獸等，因此白佛。",
    "T24n1463_005:0826a23": "佛言：『聽諸比丘夜怖畏處，動錫杖作聲，令諸",
    "T24n1463_005:0826a24": "惡毒蟲遠去。』如是廣知。",
    "T24n1463_005:0826a25": "「有讁罰杖者，呵責羯磨、擯出滅擯羯磨、",
    "T24n1463_005:0826a26": "依止羯磨、懺悔羯磨、僧不見犯事者羯磨、未",
    "T24n1463_005:0826a27": "受懺悔羯磨、不捨惡見羯磨，如是等作白四",
    "T24n1463_005:0826a28": "羯磨。與別住、行六日摩那埵、異語違返、覆",
    "T24n1463_005:0826a29": "鉢、不語，五白四羯磨、二白一羯磨，是名擯",
    "T24n1463_005:0826b01": "罰。",
    "T24n1463_005:0826b02": "「云何名為絡囊？乞食時至，應安鉢中置絡",
    "T24n1463_005:0826b03": "囊中。諸檀越施羹飯，手捉絡令瀉鉢中。羹",
    "T24n1463_005:0826b04": "飯雖溢出，鉢污絡無患，但莫使熱來觸手。若",
    "T24n1463_005:0826b05": "有弟子乞食時至，應盛鉢授與和尚阿闍",
    "T24n1463_005:0826b06": "梨。",
    "T24n1463_005:0826b07": "「爾時王舍城中有大長者，大得栴檀香木，雇",
    "T24n1463_005:0826b08": "匠作栴檀鉢、用寶作絡，庭中立高幢，挂絡幢",
    "T24n1463_005:0826b09": "頭，唱言：『若王舍城中沙門婆羅門有神德者，",
    "T24n1463_005:0826b10": "能飛取、申手取，取者得之。』外道富蘭那迦",
    "T24n1463_005:0826b11": "葉來到長者所語言：『吾是真大阿羅漢，現神",
    "T24n1463_005:0826b12": "力取之。』諸六師等各各現神力，不能得取。當",
    "T24n1463_005:0826b13": "於爾時，目連在大磐石上經行。賓頭盧語目",
    "T24n1463_005:0826b14": "連言：『大德！佛弟子中神通第一，能師子吼，可",
    "T24n1463_005:0826b15": "現神力取是鉢也。』目連答言：『不復樂現神通，",
    "T24n1463_005:0826b16": "不能取也。世尊亦說大德是大阿羅漢，神通",
    "T24n1463_005:0826b17": "第一，能師子吼，今可取之。』賓頭盧即現神力",
    "T24n1463_005:0826b18": "立大石上，乘空而行遶王舍城，見者莫不驚",
    "T24n1463_005:0826b19": "怖，此石若下無有免者。長者爾時在高樓上，",
    "T24n1463_005:0826b20": "見賓頭盧現神足已，叉手合掌向賓頭盧禮",
    "T24n1463_005:0826b21": "白言：『弟子已施尊者鉢竟，願取此鉢。』賓頭盧",
    "T24n1463_005:0826b22": "取已，長者請入家內，取鉢盛種種美食供養",
    "T24n1463_005:0826b23": "賓頭盧。諸比丘以是因緣具白世尊。佛喚賓",
    "T24n1463_005:0826b24": "頭盧問言：『汝實為此鉢現神力也？』賓頭盧答",
    "T24n1463_005:0826b25": "世尊言：『實爾。』佛種種呵責賓頭盧：『云何為此",
    "T24n1463_005:0826b26": "木鉢與諸白衣現神力耶？譬如婬女為半錢",
    "T24n1463_005:0826b27": "故示人形體，汝亦如是。從今已去，不聽畜",
    "T24n1463_005:0826b28": "栴檀鉢，亦不得為木鉢故現神力也。若為降",
    "T24n1463_005:0826b29": "伏諸外道故可得現耳。』所以令畜絡者，沙彌",
    "T24n1463_005:0826c01": "淨人共外行得菓，好者自食、惡者與師。佛聞",
    "T24n1463_005:0826c02": "此已，教諸比丘令得作絡囊，得菓著中，堅繫",
    "T24n1463_005:0826c03": "口，自持之至寺內，洗手如法受食。尊者薩婆",
    "T24n1463_005:0826c04": "多說曰：『有一比丘共淨人乞食。此淨人捉食",
    "T24n1463_005:0826c05": "不用心，外道著毒藥不覺。比丘到住處食即",
    "T24n1463_005:0826c06": "命終。佛因此勅諸比丘：「從今已去，各各作絡",
    "T24n1463_005:0826c07": "囊盛鉢，好自持之。」以諸因緣聽畜絡也。若",
    "T24n1463_005:0826c08": "有老病比丘隨路行須杖，或道中有種種毒",
    "T24n1463_005:0826c09": "蟲之難，佛聽捉杖行。杖頭或鐵或銅或角應",
    "T24n1463_005:0826c10": "著之。』「蒜者，比丘除病，一切皆不得食。",
    "T24n1463_005:0826c11": "爾時世尊在祇桓精舍，大眾中說法。有比丘",
    "T24n1463_005:0826c12": "食蒜，遠佛在大眾外坐。佛問阿難言：『此比丘",
    "T24n1463_005:0826c13": "何故獨遠別坐？』阿難白佛：『此比丘食蒜，是以",
    "T24n1463_005:0826c14": "別坐。』佛告阿難：『如來善說法中，為此小事不",
    "T24n1463_005:0826c15": "聞法也。』佛告阿難：『自今已去，除病皆不得食",
    "T24n1463_005:0826c16": "蒜。』有一時中，舍利弗得風病。醫分處服蒜，",
    "T24n1463_005:0826c17": "即往白佛。佛言：『病者聽服。』",
    "T24n1463_005:0826c18": "「爾時世尊在毘舍離。城外有一檀越大種蒜，",
    "T24n1463_005:0826c19": "偷羅難陀比丘尼數數過此蒜園邊行。檀越",
    "T24n1463_005:0826c20": "善心為福德故，問言：『尊者須蒜食不？』尼答言：",
    "T24n1463_005:0826c21": "『素自不能食，得蒜下食甚善。』檀越即施之，日",
    "T24n1463_005:0826c22": "許與眾僧五顆蒜。偷羅難陀即白尼眾：『某檀",
    "T24n1463_005:0826c23": "越日許僧五顆蒜。僧若須者遣沙彌尼往取。』",
    "T24n1463_005:0826c24": "有一尼須蒜，遣式叉摩尼、沙彌尼往取。正值",
    "T24n1463_005:0826c25": "蒜主持蒜入城市易，有一淨人守蒜園。沙彌",
    "T24n1463_005:0826c26": "尼問：『蒜主何處去？』淨人答言：『入城市易。』沙彌",
    "T24n1463_005:0826c27": "尼從彼索蒜，淨人答言：『我不知也。但知守",
    "T24n1463_005:0826c28": "蒜。』沙彌尼怒曰：『大家見與，汝豈得護？』手自",
    "T24n1463_005:0826c29": "掘之。『此是和尚分、此是阿闍梨分，此是今日",
    "T24n1463_005:0827a01": "分、此是明日分。』如是分處，恣意持去。蒜主迴",
    "T24n1463_005:0827a02": "還見之，問守園人言：『此蒜誰持去？』守園者以",
    "T24n1463_005:0827a03": "上因緣具白大家。蒜主即大嫌責諸比丘尼。",
    "T24n1463_005:0827a04": "如是展轉世尊聞之，喚諸比丘尼種種呵責，",
    "T24n1463_005:0827a05": "告言：『從今已去，比丘尼不得食蒜。食者波",
    "T24n1463_005:0827a06": "夜提。』",
    "T24n1463_005:0827a07": "「諸比丘問佛：『剃髮法應用何等刀？』佛言：『若銅",
    "T24n1463_005:0827a08": "若鐵用作刀剃髮。』既作刀已無安置處，復問",
    "T24n1463_005:0827a09": "世尊。佛言：『若銅若鐵若角若骨若竹若葦用",
    "T24n1463_005:0827a10": "作。』安置刀處藏法，若木皮若牛羊皮裹之，安",
    "T24n1463_005:0827a11": "置藏處，是名安置剃髮刀法。雜犍度中廣說。",
    "T24n1463_005:0827a12": "比丘尼剃髮法，應各各展轉相剃。若男子為",
    "T24n1463_005:0827a13": "剃髮者，應二比丘尼抱令剃。若比丘尼於剃",
    "T24n1463_005:0827a14": "髮男子有欲心，男子於尼亦有欲心者，不應",
    "T24n1463_005:0827a15": "令剃。「乘有四種：一者象乘；二者馬乘；三者車",
    "T24n1463_005:0827a16": "乘；四者輿乘。爾時拘睒彌城外有大樹，名尼",
    "T24n1463_005:0827a17": "拘陀。此樹下有種種乘憩駕止息，是名為乘。",
    "T24n1463_005:0827a18": "若為法來，不下乘者，不應為說法，除病。應",
    "T24n1463_005:0827a19": "如瓶沙王乘八萬四千象馬詣夜置林，到佛聽",
    "T24n1463_005:0827a20": "法，當爾時亦有迦葉兄弟徒眾千人在佛邊",
    "T24n1463_005:0827a21": "聽法。當爾時世尊從毘梨祇國遊行到毘舍",
    "T24n1463_005:0827a22": "離，菴羅女并離車子等，皆乘種種上妙御乘",
    "T24n1463_005:0827a23": "來至佛所而聽法。聞法已勸請世尊至菴羅",
    "T24n1463_005:0827a24": "園中宿，明日受弟子微供。如是諸人所乘皆",
    "T24n1463_005:0827a25": "名為乘。",
    "T24n1463_005:0827a26": "「爾時六群比丘乘種種御乘。諸人遙見，謂是",
    "T24n1463_005:0827a27": "國王大臣。到已，始知是沙門，諸人皆嫌之。佛",
    "T24n1463_005:0827a28": "聞已制戒：『除老病比丘，皆不得乘乘。不得象",
    "T24n1463_005:0827a29": "馬乘也。病者皆得乘之。』",
    "T24n1463_005:0827b01": "「爾時摩竭提國瓶沙王，有五種莊飾之具：一",
    "T24n1463_005:0827b02": "者金繩刀；二者七寶乘；三者七寶冠；四者",
    "T24n1463_005:0827b03": "雜七寶羅網扇；五者雜寶革屣。捨此五種嚴",
    "T24n1463_005:0827b04": "身之具，跣足到於佛前，頭面著地禮如來足",
    "T24n1463_005:0827b05": "退坐一面。爾時摩竭提國，從王來者八萬四",
    "T24n1463_005:0827b06": "千人，見優樓頻蠡迦葉兄弟皆在於坐，心中",
    "T24n1463_005:0827b07": "生疑：『為優樓頻蠡迦葉就大沙門出家？為",
    "T24n1463_005:0827b08": "大沙門就迦葉出家？』佛知諸人心中生疑，即",
    "T24n1463_005:0827b09": "說偈問迦葉：",
    "T24n1463_005:0827b10": "「『於汝所行法，　　見於何等過，",
    "T24n1463_005:0827b11": "　　棄捨求出家，　　欲求何等利？",
    "T24n1463_005:0827b12": "　　本習事火法，　　云何息不奉，",
    "T24n1463_005:0827b13": "　　更見異勝法，　　不覩而捨之。』",
    "T24n1463_005:0827b14": "「迦葉即說偈答佛：",
    "T24n1463_005:0827b15": "「『飲食味為最，　　過患之甚大，",
    "T24n1463_005:0827b16": "　　女色味之上，　　其患過於彼。",
    "T24n1463_005:0827b17": "　　本所事火法，　　未免於彼苦，",
    "T24n1463_005:0827b18": "　　出家所求法，　　永絕諸苦難。』",
    "T24n1463_005:0827b19": "「爾時世尊說偈重問迦葉：",
    "T24n1463_005:0827b20": "「『為味所繫縛，　　習久以成性，",
    "T24n1463_005:0827b21": "　　於天上人中，　　見何利解脫？』",
    "T24n1463_005:0827b22": "「迦葉還重說偈答佛：",
    "T24n1463_005:0827b23": "「『見三有生死，　　空寂無所有，",
    "T24n1463_005:0827b24": "　　諸法念念滅，　　是故捨不著。』",
    "T24n1463_005:0827b25": "「爾時摩竭提國瓶沙王諸從來者疑猶未解：",
    "T24n1463_005:0827b26": "『佛與迦葉各說二偈，為是誰勝？』佛知此念，即",
    "T24n1463_005:0827b27": "告迦葉：『汝持扇扇吾。』迦葉即起捉扇扇佛，扇",
    "T24n1463_005:0827b28": "已即空中作神通，還下佛前頂禮佛足，口復",
    "T24n1463_005:0827b29": "嗚足說言：『世尊是師，我是弟子。』諸人見已，始",
    "T24n1463_005:0827c01": "知佛是大師度迦葉也。佛知時坐心疑已解，",
    "T24n1463_005:0827c02": "便為說法示教利喜。王等八萬四千人皆得",
    "T24n1463_005:0827c03": "須陀洹果，十億那由他諸天亦遠塵離垢得",
    "T24n1463_005:0827c04": "法眼淨。",
    "T24n1463_005:0827c05": "「爾時天帝釋四天王等，變身為婆羅門形，捉",
    "T24n1463_005:0827c06": "金扇扇佛。如是應廣知。",
    "T24n1463_005:0827c07": "「爾時六群比丘，捉珠拂自拂傷損眾生。諸檀",
    "T24n1463_005:0827c08": "越嫌之：『云何出家人畜此拂，為莊飾故傷損",
    "T24n1463_005:0827c09": "眾生？』佛因而制戒：『從今已去，不得捉堅[革*卬]拂",
    "T24n1463_005:0827c10": "傷損眾生。』",
    "T24n1463_005:0827c11": "「又比丘捉拂欲拂如來塔，佛即可之。爾時有",
    "T24n1463_005:0827c12": "八人在邊捉拂拂佛：一者迦葉、二者優陀夷、",
    "T24n1463_005:0827c13": "三者莎伽陀、四者彌卑喻、五者那迦婆羅、",
    "T24n1463_005:0827c14": "六者均陀、七者修那剎邏、八者阿難。如此等",
    "T24n1463_005:0827c15": "比丘所捉拂拂佛，名之為拂。",
    "T24n1463_005:0827c16": "「爾時諸比丘齊集一處。時景盛熱，佛聽諸比",
    "T24n1463_005:0827c17": "丘畜扇，若破壞聽補治。作扇法，若布若[疊*毛]若",
    "T24n1463_005:0827c18": "竹若[竺二+韋]若紙，皆得作也。爾時有夫婦二人年老",
    "T24n1463_005:0827c19": "出家。後此道人乞食到尼寺，此老尼食上持",
    "T24n1463_005:0827c20": "扇扇之。比丘語言：『不須扇也。』此尼忿恚用扇",
    "T24n1463_005:0827c21": "打比丘，直捨入房。佛聞之，因而制曰：『從今已",
    "T24n1463_005:0827c22": "去，不聽尼捉扇扇比丘也。若時熱眾僧大",
    "T24n1463_005:0827c23": "集，聽和上共行弟子扇之，阿闍梨聽共宿弟",
    "T24n1463_005:0827c24": "子扇之。大眾差下座比丘扇之。』如迦葉等八",
    "T24n1463_005:0827c25": "人捉扇扇佛，名之為扇。",
    "T24n1463_005:0827c26": "「爾時六群比丘，捉傘蓋、著革屣隨路而行。諸",
    "T24n1463_005:0827c27": "檀越嫌之：『云何比丘自恣捉傘蓋、著革屣隨",
    "T24n1463_005:0827c28": "路而行？』佛因而制曰：『從今已去，不聽捉傘蓋、",
    "T24n1463_005:0827c29": "著革屣而行。若在寺中聽著革屣，木皮或草",
    "T24n1463_005:0828a01": "作蓋聽之。入聚落除老病，餘者一皆不聽。』爾",
    "T24n1463_005:0828a02": "時諸離車子詣佛，來時乘馬乘車及與衣服",
    "T24n1463_005:0828a03": "一切嚴身之具皆作青色。佛告諸比丘：『汝欲",
    "T24n1463_005:0828a04": "知忉利諸天出遊觀時相貌，如今離車子等",
    "T24n1463_005:0828a05": "無有異。』爾時跋難陀手捉奇妙寶蓋隨路而",
    "T24n1463_005:0828a06": "行。諸人遙見，謂是大國王。至已，知是比丘，",
    "T24n1463_005:0828a07": "諸人嫌言：『云何出家之人捉如此妙蓋隨路",
    "T24n1463_005:0828a08": "而行？』佛聞已即制：『不聽比丘捉蓋行，除老病",
    "T24n1463_005:0828a09": "者。』是名為蓋。",
    "T24n1463_005:0828a10": "「云何名為鏡？能令身體現處，名之為鏡。若病",
    "T24n1463_005:0828a11": "比丘面上有瘡欲塗藥者，當喚比丘令塗。若",
    "T24n1463_005:0828a12": "無比丘，或水或鉢或壁，於面可現處照見自",
    "T24n1463_005:0828a13": "塗。鐵鏡中一不得照。有比丘眼痛，往白世",
    "T24n1463_005:0828a14": "尊，佛教作三種眼藥：一者羊膽、二者其蘭禪、",
    "T24n1463_005:0828a15": "三者蘇毘蘭禪，石上細磨之用塗眼。若有寶",
    "T24n1463_005:0828a16": "入眼藥者，佛亦聽之。舉藥法，當筩盛，不聽用",
    "T24n1463_005:0828a17": "寶作。如是應廣知。",
    "T24n1463_005:0828a18": "「復有比丘，眼冥無所見。佛聽用人血塗，亦聽",
    "T24n1463_005:0828a19": "若人骨人髮燒令作灰細磨，亦得著眼中。如",
    "T24n1463_005:0828a20": "是應廣知。",
    "T24n1463_005:0828a21": "「天竺土地常用藥塗眼當為嚴飾。六群比丘",
    "T24n1463_005:0828a22": "如俗人法，日用藥塗治眼當為莊嚴。佛聞之，",
    "T24n1463_005:0828a23": "不聽用此藥日塗眼也。若病者，聽用三種藥",
    "T24n1463_005:0828a24": "治眼。",
    "T24n1463_005:0828a25": "「爾時六群比丘尼為女人莊飾。佛聞之，喚比",
    "T24n1463_005:0828a26": "丘尼呵責：『從今已去，不聽尼與婦女莊飾。』",
    "T24n1463_005:0828a27": "「比丘法自不得舞，亦不得教人舞，佛所不聽。",
    "T24n1463_005:0828a28": "阿犯祇、富那婆蘇六群比丘等，自歌舞作伎",
    "T24n1463_005:0828a29": "也。佛聞之制：『一切比丘不得歌舞作伎也。』",
    "T24n1463_005:0828b01": "「有六群比丘，如狗槃走法走，佛不聽也。舞法",
    "T24n1463_005:0828b02": "是童蒙小兒所作，歌者似哭音，此法比丘皆",
    "T24n1463_005:0828b03": "不應作。露齒笑者，狂人相貌，亦不聽也。",
    "T24n1463_005:0828b04": "「六群比丘作歌音誦經嘆佛，佛不聽也。作者",
    "T24n1463_005:0828b05": "有五種過：一者於此音中自生染著；二者生",
    "T24n1463_005:0828b06": "人染著；三者諸天不樂；四者言音不正；五者",
    "T24n1463_005:0828b07": "語義不了。是名音樂。花鬘瓔珞自不得著，",
    "T24n1463_005:0828b08": "亦不得作花鬘瓔珞與俗人著。比丘若為佛",
    "T24n1463_005:0828b09": "供養、若為佛塔聲聞塔供養故，作伎不犯。何",
    "T24n1463_005:0828b10": "者是作鬘瓔珞花？一優鉢羅花、二婆師迦花、",
    "T24n1463_005:0828b11": "三瞻蔔迦花、四阿提目多迦花、五打金作",
    "T24n1463_005:0828b12": "花、六打銀作花、七白鑞花、八鉛錫花、九作",
    "T24n1463_005:0828b13": "木花、十作衣花、十一作帶花，是名花鬘花。",
    "T24n1463_005:0828b14": "尊者迦葉惟說曰：『若為佛、不為餘眾生，得作，",
    "T24n1463_005:0828b15": "不犯。』",
    "T24n1463_005:0828b16": "「爾時六群比丘用跋那香塗身，諸白衣嫌之，",
    "T24n1463_005:0828b17": "佛不聽。六群比丘復用香搗香塗身，而為俗",
    "T24n1463_005:0828b18": "人所譏。如是等眾多，皆不聽也。",
    "T24n1463_005:0828b19": "「若比丘得種種好香，塗佛塔聲聞塔，為供養",
    "T24n1463_005:0828b20": "塔故作種種形像，皆得為之。佛於一時，不",
    "T24n1463_005:0828b21": "聽諸比丘著死屍衣入塔。比丘言：『我等皆著",
    "T24n1463_005:0828b22": "糞掃衣，云何入塔禮拜？』佛聞之，告諸比丘：『汝",
    "T24n1463_005:0828b23": "等得糞掃衣，水中久漬，用純灰浣令淨，用奚",
    "T24n1463_005:0828b24": "墨伽香塗上，然後得著入塔。』諸比丘所住房",
    "T24n1463_005:0828b25": "內若有臭氣不得住者，聽燒種種好香熏",
    "T24n1463_005:0828b26": "之。是名為香。",
    "T24n1463_005:0828b27": "「天竺土法，貴勝男女皆和種種好香用塗其",
    "T24n1463_005:0828b28": "身，上著妙服。六群比丘如俗人法用香塗身，",
    "T24n1463_005:0828b29": "諸檀越嫌之：『云何比丘如俗人法？』世尊聞已",
    "T24n1463_005:0828c01": "制：『一切比丘不聽用香塗身。若有病者須香",
    "T24n1463_005:0828c02": "塗差，隨宜得不犯。』「云何名為坐？坐者，眾僧集",
    "T24n1463_005:0828c03": "會斂容整服加趺而坐。用可觀，名之為坐。",
    "T24n1463_005:0828c04": "又復坐者，佛遊行到一樹下加趺而坐，觀者",
    "T24n1463_005:0828c05": "無厭，名之為坐。如坐禪人一坐經劫身不動",
    "T24n1463_005:0828c06": "搖，皆名為坐。出家人不應與女人屏覆處坐。",
    "T24n1463_005:0828c07": "俗人所以共屏覆處坐者，男以女欲為食、女",
    "T24n1463_005:0828c08": "以男欲為食。比丘既捨此法，不應同屏處坐。",
    "T24n1463_005:0828c09": "波斯匿王遣軍馬出路邊，有一小寺客僧來",
    "T24n1463_005:0828c10": "多，為避軍故盡入房裏。房小人多狹膝而坐，",
    "T24n1463_005:0828c11": "亦名為坐。尊者離跋多來到薩婆鉗邊，薩",
    "T24n1463_005:0828c12": "婆鉗見離婆多來處懸遠身體疲懈，自狹坐",
    "T24n1463_005:0828c13": "令離婆多寬坐。離婆多內自思惟：『尊者薩婆",
    "T24n1463_005:0828c14": "鉗，閻浮提中第一上座。云何於其前懈怠寬",
    "T24n1463_005:0828c15": "縱？』即斂身端坐繫念思惟。如此二人坐，名之",
    "T24n1463_005:0828c16": "為坐。「云何名為不應臥？不得與女人同房",
    "T24n1463_005:0828c17": "臥；被擯沙彌亦不得同房臥。",
    "T24n1463_005:0828c18": "「敷具者，床、繩床，草敷木葉敷，及道人所有敷",
    "T24n1463_005:0828c19": "具，皆名敷具。",
    "T24n1463_005:0828c20": "「有比丘尼遊行入聚落乞食。主人不在，尼輒",
    "T24n1463_005:0828c21": "入舍坐。舍主從外來，見尼坐，問內人：『汝等",
    "T24n1463_005:0828c22": "誰安此尼住此？』內人答曰：『尼自來，無人安也。』",
    "T24n1463_005:0828c23": "家主嫌言：『云何比丘尼不語直坐？』佛聞此已",
    "T24n1463_005:0828c24": "制：『比丘尼到檀越舍，不問不得坐也。』",
    "T24n1463_005:0828c25": "「爾時比丘尼問佛：『出家人入聚落中，若僧多、",
    "T24n1463_005:0828c26": "房舍迮狹，人應得幾許地？』佛告諸比丘尼：",
    "T24n1463_005:0828c27": "『隨房寬狹籌量分之。』",
    "T24n1463_005:0828c28": "「若人無病自大臥地，不應為說法。病者臥，欲",
    "T24n1463_005:0828c29": "聞法，應為說。",
    "T24n1463_005:0829a01": "「爾時億耳比丘，阿槃提國迦旃延子邊出家，",
    "T24n1463_005:0829a02": "持戒修道翹勤不懈得阿羅漢。得果已，從阿",
    "T24n1463_005:0829a03": "槃提國向瞻婆國到如來所。佛見其遠來兼",
    "T24n1463_005:0829a04": "得阿羅漢果，以此因緣告阿難言：『汝為吾敷",
    "T24n1463_005:0829a05": "敷具，亦為此比丘吾房內敷敷具。』此比丘佛",
    "T24n1463_005:0829a06": "房裏臥法，面向佛、不得背佛臥。",
    "T24n1463_005:0829a07": "「爾時復有諸比丘，貪著睡眠樂故廢捨三業。",
    "T24n1463_005:0829a08": "金剛力士默作此念：『如來三阿僧祇劫種種苦",
    "T24n1463_005:0829a09": "行乃得成佛。今諸比丘貪著睡臥樂故不復",
    "T24n1463_005:0829a10": "行道，云何得爾？』心念口言，諸比丘聞已，具以",
    "T24n1463_005:0829a11": "上事往白佛世尊。佛告諸比丘：『食人信施，不",
    "T24n1463_005:0829a12": "應懈怠。夜三時中，二時應坐禪誦經經行，一",
    "T24n1463_005:0829a13": "時中以自消息。』是名臥具。「有諸比丘露地而",
    "T24n1463_005:0829a14": "坐，上座長宿皆患背痛。如是展轉乃徹世尊。",
    "T24n1463_005:0829a15": "佛告諸比丘：『露地坐背痛者，除錦上色白皮",
    "T24n1463_005:0829a16": "革，餘一切得用作禪帶坐，時當用帶自束。作",
    "T24n1463_005:0829a17": "帶法，廣一磔手，長短隨身量作。』是名禪帶。",
    "T24n1463_005:0829a18": "「爾時比丘初出家，時佛未聽用繩繫著泥洹",
    "T24n1463_005:0829a19": "僧法，用兩頭接腰間。後時到檀越舍，眾中忽",
    "T24n1463_005:0829a20": "脫落地，諸人皆笑。比丘慚愧，以是因緣往白",
    "T24n1463_005:0829a21": "世尊。佛言：『從今以去，聽編長短使得再匝",
    "T24n1463_005:0829a22": "纏腰，餘有二尺長。若作繩，令三匝直用纏腰",
    "T24n1463_005:0829a23": "頭，各使有一尺餘。』是名帶因緣。共行弟子",
    "T24n1463_005:0829a24": "共宿弟子，和尚阿闍梨欲出行時，應看此繩",
    "T24n1463_005:0829a25": "無蟲鼠嚙處不？審悉看已然後過授。若阿",
    "T24n1463_005:0829a26": "練若處比丘無弟子者，下座應如是審悉看",
    "T24n1463_005:0829a27": "已授與上座。若比丘頭痛者，應用腰繩急繫。",
    "T24n1463_005:0829a28": "若比丘腰繩頭有鬚者，不應得畜。六群比丘",
    "T24n1463_005:0829a29": "畜如是繩，佛即制也。",
    "T24n1463_005:0829b01": "「有比丘為戲笑故藏他繩，過時不與，令主",
    "T24n1463_005:0829b02": "憂惱。佛亦不聽。",
    "T24n1463_005:0829b03": "「爾時舍利弗入白衣舍，值飄風急疾吹體上，",
    "T24n1463_005:0829b04": "袈裟落地露身而立。佛因而制曰：『從今已去，",
    "T24n1463_005:0829b05": "比丘袈裟上皆應著紐，一邊安鉤鉤紐中，",
    "T24n1463_005:0829b06": "莫令衣墮。』是名衣安紐鉤法。",
    "T24n1463_005:0829b07": "「爾時六群比丘抄泥洹僧背上，負重低頭而",
    "T24n1463_005:0829b08": "行，身體露現，為白衣所嫌。佛聞之因而作制：",
    "T24n1463_005:0829b09": "『從今已去，不聽比丘負重襞抄。若有因緣，",
    "T24n1463_005:0829b10": "為三寶事須襞抄者，好自料理莫令身現。』是",
    "T24n1463_005:0829b11": "名襞抄法。「比丘應畜稚弩。何以故？若有賊",
    "T24n1463_005:0829b12": "時，應望空放弩令賊怖去。有法名同用異，",
    "T24n1463_005:0829b13": "如稚弩、甘蔗皆名憶初。有賊索憶初，知索",
    "T24n1463_005:0829b14": "稚弩。食時索憶初，知索甘蔗。是同名用異。",
    "T24n1463_005:0829b15": "「有比丘經行處應敷氈[疊*毛]、不得敷皮革，寒處",
    "T24n1463_005:0829b16": "得也。和尚阿闍梨經行處，弟子不得在中經",
    "T24n1463_005:0829b17": "行，可在邊行。有老道人，如和尚阿闍梨臘數",
    "T24n1463_005:0829b18": "年相似者經行處，年少比丘不得在中經行。",
    "T24n1463_005:0829b19": "和尚阿闍梨若經行時，弟子有所諮問，應合",
    "T24n1463_005:0829b20": "掌曲躬低頭而問。「有重閣，上屋欲崩向不淨",
    "T24n1463_005:0829b21": "地。諸比丘心疑，往白世尊。佛言：『但使不壞、",
    "T24n1463_005:0829b22": "未落不淨處者，名為淨房。』眾僧住處未有淨",
    "T24n1463_005:0829b23": "厨，若眾集羯磨第一好房作淨厨者，佛所不",
    "T24n1463_005:0829b24": "聽，應用第二房作淨厨。若先作羯磨者，應還",
    "T24n1463_005:0829b25": "解，羯磨第二房以為淨厨。「所以錦不聽敷經",
    "T24n1463_005:0829b26": "行處者，有檀越持國土所貴重錦持來施僧，",
    "T24n1463_005:0829b27": "僧得已用敷經行地。檀越後來見之，嫌言：『云",
    "T24n1463_005:0829b28": "何比丘無愛惜心，如此貴物云何敷經行地",
    "T24n1463_005:0829b29": "而踐蹈之？』如此展轉世尊聞之，告諸比丘：",
    "T24n1463_005:0829c01": "『從今已去，檀越所施好貴重物，不應敷經行",
    "T24n1463_005:0829c02": "地。』",
    "T24n1463_005:0829c03": "「有二種比丘不得與僧同宿：一者行事別住",
    "T24n1463_005:0829c04": "比丘；二者有比丘不如法，智者諫之，不用其",
    "T24n1463_005:0829c05": "言輒自出寺。是二人等各不得共宿。「有檀",
    "T24n1463_005:0829c06": "越施僧地，佛聽受用。是名為地。",
    "T24n1463_005:0829c07": "「有五種樹，比丘不得斫伐：一菩提樹；二鬼神",
    "T24n1463_005:0829c08": "樹；三閻浮樹；四阿私陀樹；五尼屈陀樹。",
    "T24n1463_005:0829c09": "「有諸釋子出家，優波離是其家剃髮人，喚來",
    "T24n1463_005:0829c10": "語言：『汝奉事吾已久。今欲別去，無可餘饋汝，",
    "T24n1463_005:0829c11": "唯有身上所著好寶衣瓔珞環玔及七寶嚴",
    "T24n1463_005:0829c12": "刀，盡捨與汝。』優波離得已，內自思惟：『此人",
    "T24n1463_005:0829c13": "性高體貴，尚能捨去求道。況我微賤，守寶",
    "T24n1463_005:0829c14": "受苦。』即用三疊裹懸著樹上：『誰須有須者",
    "T24n1463_005:0829c15": "隨意持去。』即隨釋子詣佛出家。「若比丘為三",
    "T24n1463_005:0829c16": "寶種三種樹：一者菓樹、二者花樹、三者葉樹，",
    "T24n1463_005:0829c17": "此但有福無過。「有比丘樂空靜處樹下安居",
    "T24n1463_005:0829c18": "者，往白世尊：『得樹下安居不？』佛言：『可得安居。』",
    "T24n1463_005:0829c19": "心中生疑，復更問佛：『大小樹下復得安居",
    "T24n1463_005:0829c20": "耶？』佛言：『大者益好，若無，極小者高於人，枝葉",
    "T24n1463_005:0829c21": "四布稠緻極厚，雨雪不漏日光不徹。如此樹",
    "T24n1463_005:0829c22": "下可得安居。』「有比丘樹上安居，縛木作床，即",
    "T24n1463_005:0829c23": "不下樹放便利樹下。此樹有大鬼，忿瞋打此",
    "T24n1463_005:0829c24": "比丘殺。佛言：『從今已去，不聽比丘樹上安居、",
    "T24n1463_005:0829c25": "樹下便利。』「佛未制戒前，比丘尼皆塚間樹下",
    "T24n1463_005:0829c26": "空閑處坐禪經行。花色比丘尼得無著果，行",
    "T24n1463_005:0829c27": "坐威儀善有法式。賊主行來會遇見之，即生",
    "T24n1463_005:0829c28": "信心。去餘處食已，有餘長肉，以疊裹之懸",
    "T24n1463_005:0829c29": "著樹上，作是願言：『若有阿羅漢得道者，中前",
    "T24n1463_005:0830a01": "或來至此，可得中食。』花色尼六通具足，遙聞",
    "T24n1463_005:0830a02": "此言，明日遣沙彌尼往取。「爾時世尊隨路而",
    "T24n1463_005:0830a03": "行，到一樹下敷座而坐。值遇毘賴吒子散祇",
    "T24n1463_005:0830a04": "耶六十乘車載黑石蜜供佛及僧。樹因緣如",
    "T24n1463_005:0830a05": "是廣知。",
    "T24n1463_005:0830a06": "「有比丘共一女人獨樹下坐，俗人見之嫌言：",
    "T24n1463_005:0830a07": "『云何沙門與女人獨樹下坐？』諸比丘聞已往",
    "T24n1463_005:0830a08": "白世尊。佛言：『從今已後，不聽比丘獨共女人",
    "T24n1463_005:0830a09": "樹下坐。』",
    "T24n1463_005:0830a10": "「若眾僧地中有樹木枯者，不得獨取燃火。何",
    "T24n1463_005:0830a11": "以故？此是屬四方僧故。若僧地中有好樹，眾",
    "T24n1463_005:0830a12": "和合得用作佛塔僧房，不和不得。若大眾中",
    "T24n1463_005:0830a13": "三四人別作大房共住，作房地中先有樹，眾",
    "T24n1463_005:0830a14": "僧分處與得用。若僧不分處與，不得用也。若",
    "T24n1463_005:0830a15": "作房者，此地中自種樹得用。若本作房者無",
    "T24n1463_005:0830a16": "後僧住，此樹不須白僧得用。若所住房處有",
    "T24n1463_005:0830a17": "空地處，房主為此房故種樹，得用治房。若種",
    "T24n1463_005:0830a18": "樹者不在，有餘僧住，此樹不須白僧亦得用",
    "T24n1463_005:0830a19": "也。花樹菓樹，除眾僧和合用治塔作房，私不",
    "T24n1463_005:0830a20": "得斫。",
    "T24n1463_005:0830a21": "「有五種樹不得斫：一菩提樹、二神樹、三路中",
    "T24n1463_005:0830a22": "大樹、四尸陀林中樹、五尼拘陀樹，除因緣。因",
    "T24n1463_005:0830a23": "緣者，若佛塔壞、若僧伽藍壞為水火燒。得斫",
    "T24n1463_005:0830a24": "四種，除菩提樹。有五種樹應得受用：一者火",
    "T24n1463_005:0830a25": "燒、二者龍火燒、三者自乾、四者風吹來、五者",
    "T24n1463_005:0830a26": "水漂，如是等樹得受用。「云何名為鬪諍言",
    "T24n1463_005:0830a27": "訟鬪者？二人共競名之為鬪，徒黨相助是名",
    "T24n1463_005:0830a28": "為諍，往徹僧者名之為言，各說其理是名為",
    "T24n1463_005:0830a29": "訟。",
    "T24n1463_005:0830b01": "「復有四種諍：一言語諍、二不受諫諍、三所犯",
    "T24n1463_005:0830b02": "諍、四所作諍，是名為諍。「云何名為破？破有",
    "T24n1463_005:0830b03": "二種：一破法輪、二破僧。法輪者，八正道不",
    "T24n1463_005:0830b04": "行、邪法流布，以智為邪、用愚為正，智障邪",
    "T24n1463_005:0830b05": "顯，是名壞法。輪破僧者，一僧伽藍中一人",
    "T24n1463_005:0830b06": "布薩乃至五人布薩，或一人為二人羯磨",
    "T24n1463_005:0830b07": "乃至為大眾羯磨，大眾為大眾羯磨，是名",
    "T24n1463_005:0830b08": "破僧。",
    "T24n1463_005:0830b09": "「共提婆達多相隨者，皆得偷蘭遮，還來僧中",
    "T24n1463_005:0830b10": "懺悔者得除，不來者助成破僧，不得破僧罪。",
    "T24n1463_005:0830b11": "唯提婆達多一人得破僧罪。復有一說，無有",
    "T24n1463_005:0830b12": "破僧，法輪不行即是破僧。",
    "T24n1463_005:0830b13": "「復有二種破：一朋黨破、二見破。如拘睒彌比",
    "T24n1463_005:0830b14": "丘朋黨共諍，不依阿毘曇、修多羅、毘尼，以非",
    "T24n1463_005:0830b15": "為是，此是愚癡故爾。此拘睒彌犍度中廣明。",
    "T24n1463_005:0830b16": "見破者，如提婆達多破僧，是名破見。破僧犍",
    "T24n1463_005:0830b17": "度中廣明。如上所說十八種破。",
    "T24n1463_005:0830b18": "「爾時有一比丘獨處安居，聞有一比丘欲行",
    "T24n1463_005:0830b19": "破僧法。此比丘心生疑，若往諫恐破安居、若",
    "T24n1463_005:0830b20": "不往恐惡法流行。佛聞已告此比丘言：『若為",
    "T24n1463_005:0830b21": "法事，不破安居。』比丘尼亦如是，為法不破安",
    "T24n1463_005:0830b22": "居也。所以諫者，畏其墮地獄受報慈心諫。復",
    "T24n1463_005:0830b23": "有比丘聞彼中已破僧竟，欲往和合之，恐失",
    "T24n1463_005:0830b24": "安居，心中疑念。佛知而告曰：『若為和合破僧",
    "T24n1463_005:0830b25": "法者，不失安居。』比丘尼亦如是。用四句法破",
    "T24n1463_005:0830b26": "僧：法言非法、非法言法；非毘尼言毘尼、是",
    "T24n1463_005:0830b27": "毘尼言非毘尼；非犯言犯、犯言非犯；輕者言",
    "T24n1463_005:0830b28": "重、重者言輕。以此四句或比丘心，一僧伽",
    "T24n1463_005:0830b29": "藍中別有徒眾，乃至布薩羯磨十八種法皆",
    "T24n1463_005:0830c01": "自別作不與僧同。比丘經比丘尼經中應廣",
    "T24n1463_005:0830c02": "知。是名為破。「云何為和合？為破僧者說，法如",
    "T24n1463_005:0830c03": "法說、非法如非法說；犯如犯說、不犯如不犯",
    "T24n1463_005:0830c04": "說；毘尼如毘尼說、非毘尼如非毘尼說；重如",
    "T24n1463_005:0830c05": "重說、輕如輕說，乃至布薩羯磨皆與僧同不",
    "T24n1463_005:0830c06": "復別作，是名和合。復有五種和合：一者見法",
    "T24n1463_005:0830c07": "和合；二者見初和合；三者與欲和合；四者信",
    "T24n1463_005:0830c08": "和合；五者默然和合。以此五法能令僧和合。",
    "T24n1463_005:0830c09": "如是廣知。「優波離問世尊：『和合破僧者得何",
    "T24n1463_005:0830c10": "等利？』",
    "T24n1463_005:0830c11": "佛說曰：『和合破僧者生天受一劫報。』比丘白",
    "T24n1463_005:0830c12": "佛言：『僧諍事起未懺悔，名和合不？』佛言：『不懺",
    "T24n1463_005:0830c13": "悔不名和合，如法悔已乃名和合。』」",
    "T24n1463_005:0830c14": "毘尼母經卷第五"
}