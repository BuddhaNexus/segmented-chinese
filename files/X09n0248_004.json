{
    "X09n0248_004:0853c01": "圓覺經略疏之鈔卷第四",
    "X09n0248_004:0853c03": "[0853c03] 疏二對破相中文二初辨異二初且辨其五別文中",
    "X09n0248_004:0853c04": "四對皆上明破相義下明法性義唯三性義中兩宗",
    "X09n0248_004:0853c05": "皆含空有而義不同一中(所證理也)無性者破相宗以諸",
    "X09n0248_004:0853c06": "法空即名真理如幻華無體即是大&#x8657;第二月無性",
    "X09n0248_004:0853c07": "即是本月故門論云大分深義所謂空也假名及中",
    "X09n0248_004:0853c08": "道但約空說(如前不分教五義中所辨)憑公雖云存世之所亡意",
    "X09n0248_004:0853c09": "亦但以空為所亡本性者性宗以自性清淨常住真",
    "X09n0248_004:0853c10": "心為所證理真心者不待會色歸空不因斷惑成淨",
    "X09n0248_004:0853c11": "自心本淨故云自性無始時來乃至盡未來際有佛",
    "X09n0248_004:0853c12": "無佛常不滅壞故云常住心也故寶性論云清淨有",
    "X09n0248_004:0853c13": "二種一自性清淨謂性淨解脫以自性清淨心遠離",
    "X09n0248_004:0853c14": "煩惱故二離垢清淨謂障盡解脫真如者前但了諸",
    "X09n0248_004:0853c15": "法無性即名實理此乃諸法皆空無性方始顯出自",
    "X09n0248_004:0853c16": "心本性方為實理如天上雲散月如出鏡中垢盡明",
    "X09n0248_004:0853c17": "現非但無雲便名月也晦夜無雲不名月故二中(能證)",
    "X09n0248_004:0853c18": "真智者謂了一切皆無所有即此了智亦不可得即",
    "X09n0248_004:0853c19": "名真智若存一法即非真智也故法句云一亦不為",
    "X09n0248_004:0853c20": "一肇云般若無知又云惑智知無真智無知百論以",
    "X09n0248_004:0853c21": "無相智為宗者是此意也真知者一心真實本自能",
    "X09n0248_004:0853c22": "知也謂起信論明真如自體相云從本已來性自滿",
    "X09n0248_004:0853c23": "足一切功德所謂自體有大智慧光明義故真實識",
    "X09n0248_004:0853c24": "知義故荷澤亦云無住體上自有本智能知等言通",
    "X09n0248_004:0854a01": "於理智乃至引華嚴者顯真知異前智也彼品覺首",
    "X09n0248_004:0854a02": "等九菩薩問文殊云云何佛境界智(彼&#x8E08;科云能證之智此下注釋",
    "X09n0248_004:0854a03": "者皆是彼疏也)文殊偈答曰諸佛智自在三世無所礙(權智橫無",
    "X09n0248_004:0854a04": "不知故云自在豎遠三際故無所礙)如是慧境界平等如&#x8657;空(實智也故云慧",
    "X09n0248_004:0854a05": "境平等如空如空者無若干也故淨名云但以數故說有三世非謂菩提有去來今權實無礙為佛境智)諸",
    "X09n0248_004:0854a06": "菩薩又問云何佛境界知(彼疏科云明心體相)文殊偈答云非",
    "X09n0248_004:0854a07": "識所能識亦非心境界其性本清淨開示諸&#x7FA3;生彼",
    "X09n0248_004:0854a08": "疏釋云(此下麤書是彼疏注書是彼鈔)知即心體(彼鈔云此句標示也謂前對所證之",
    "X09n0248_004:0854a09": "法明能證之智今則直語靈知之心異乎木石通於能所證又前唯佛果權實智慧不通於凡故云佛智自在",
    "X09n0248_004:0854a10": "此等通凡聖故云性淨開示&#x7FA3;生等然上兩重料簡即當寶性論二種清淨解脫也前云佛智自在即離垢清",
    "X09n0248_004:0854a11": "淨解脫後云性淨開示&#x7FA3;生即自性清淨解脫又云通能所證通凡聖者即是此疏通理智徹染淨之義也)",
    "X09n0248_004:0854a12": "了別則非真知故非識所識(分別名識今有了別之識故非真知唯無念方",
    "X09n0248_004:0854a13": "見也)瞥起亦非真知(起心亦是妄想故非真知真知必忘心遺照言思斷矣故勝天王般",
    "X09n0248_004:0854a14": "若經云遠離思量過覺觀境)心體離念無念非有念可離可無故",
    "X09n0248_004:0854a15": "云性本清淨眾生等有惑翳不知故佛開示皆令悟",
    "X09n0248_004:0854a16": "入諸菩薩以即體之用故問之以知文殊以即用之",
    "X09n0248_004:0854a17": "體故答之以性淨(即當五重中第一第二理智義也)知之一字眾妙",
    "X09n0248_004:0854a18": "之門若&#x8657;己而會便契佛境(釋經中佛境之言也故彼疏云十信圓觀便造",
    "X09n0248_004:0854a19": "佛境)肇公云知有有壞知無無敗真知之知有無不計",
    "X09n0248_004:0854a20": "三中二諦者以緣生即空為真諦不待滅壞即俗諦",
    "X09n0248_004:0854a21": "如空華之&#x8657;相故影公云俗諦故有真諦故無三諦",
    "X09n0248_004:0854a22": "者注釋自顯若本業經即云有諦無諦中道諦然注",
    "X09n0248_004:0854a23": "中但以鏡明喻第一義諦即知以明所現影像喻俗",
    "X09n0248_004:0854a24": "諦影像全空無體喻真諦也四中三性空有者空宗",
    "X09n0248_004:0854b01": "有謂等者但所見有法即非真實乃至菩提涅槃皆",
    "X09n0248_004:0854b02": "如夢幻言依計者依他&#x5FA7;計也此依計皆&#x8657;妄&#x8657;妄",
    "X09n0248_004:0854b03": "之中說此二名者如空華依他病眼而有亦如第二",
    "X09n0248_004:0854b04": "月依他&#x63D1;目及本月而有故名依他迷者情計謂為",
    "X09n0248_004:0854b05": "實有即是&#x5FA7;計二義雖別所目之法不別此等諸法",
    "X09n0248_004:0854b06": "皆無所有方名圓成然此圓成但約依他&#x5FA7;計空理",
    "X09n0248_004:0854b07": "而說亦無其體故說三皆無性性宗即&#x5FA7;計等者&#x5FA7;",
    "X09n0248_004:0854b08": "計之法如繩上見蛇杌木上見鬼情中定有道理定",
    "X09n0248_004:0854b09": "無相有性無者如水中月如金中器相則似有體性",
    "X09n0248_004:0854b10": "全無也情無理有者為約迷者見有蛇鬼之時情中",
    "X09n0248_004:0854b11": "都無繩杌故曰情無繩杌是實故云理有相無性有",
    "X09n0248_004:0854b12": "者如摩尼珠在黑色中雖全現黑相其性常明明性",
    "X09n0248_004:0854b13": "是有黑相是無五佛德中空宗云佛身者所謂無身",
    "X09n0248_004:0854b14": "故云雖也故金剛云如來所說身相即非身相乃至",
    "X09n0248_004:0854b15": "即是非相是名三十二相等五求不得者即中論觀",
    "X09n0248_004:0854b16": "如來品偈云非陰不離陰彼此不相在如來不有陰",
    "X09n0248_004:0854b17": "何處有如來釋曰由計我我所為如來計有五故即",
    "X09n0248_004:0854b18": "離彼此相在及有是為五求若如來即五陰五陰既",
    "X09n0248_004:0854b19": "無常如來亦無常若五陰即如來如來既是常五陰",
    "X09n0248_004:0854b20": "亦應常也而今五陰既不常如來非無常何得相即",
    "X09n0248_004:0854b21": "邪故云非陰若離五陰有如來以何相知又若如來",
    "X09n0248_004:0854b22": "離五陰如來即先有先有即為常五陰離如來五陰",
    "X09n0248_004:0854b23": "即本無本無即為斷既不斷不常故云不離陰若如",
    "X09n0248_004:0854b24": "來中有五陰如器中有物如來即大五陰即小若言",
    "X09n0248_004:0854c01": "五陰中有如來如狀上有人五陰即大如來即小必",
    "X09n0248_004:0854c02": "無此理故云彼此不相在又若相在亦皆有別異過",
    "X09n0248_004:0854c03": "若如來有五陰者如人有馬馬與人異如來與五陰",
    "X09n0248_004:0854c04": "不爾故云如來不有陰問此與離陰何異答相離未",
    "X09n0248_004:0854c05": "必相有相有必知相離所以為異也然五句中初即",
    "X09n0248_004:0854c06": "為一後四皆異若總合之但是一異過耳故法品破",
    "X09n0248_004:0854c07": "我但云若我是五陰我即為生滅若我異五陰則非",
    "X09n0248_004:0854c08": "五陰相今細推尋故有五求皆不可得既知不有當",
    "X09n0248_004:0854c09": "知不無謂佛有者常見為惑謂佛無者邪見深厚非",
    "X09n0248_004:0854c10": "有非無真如來也故彼論偈云邪見深厚者則說無",
    "X09n0248_004:0854c11": "如來如來寂滅相分別有亦非如是性空中思惟亦",
    "X09n0248_004:0854c12": "不可然計有者過輕計無者過重故云邪見深厚得",
    "X09n0248_004:0854c13": "即&#x8657;妄者如金剛云凡所有相皆是&#x8657;妄若以色見",
    "X09n0248_004:0854c14": "聲求是人行邪道無得乃真者般若心經說無蘊處",
    "X09n0248_004:0854c15": "界緣諦無智亦無得以無所得故乃至得阿耨菩提",
    "X09n0248_004:0854c16": "等離一切相名佛功德者金剛云若見諸相非相即",
    "X09n0248_004:0854c17": "見如來離一切相即名諸佛無有高下是名阿耨菩",
    "X09n0248_004:0854c18": "提如是等文諸部般若中百門論首末皆是今但略",
    "X09n0248_004:0854c19": "引常所聞者意在易曉以為類例耳性宗有者諸佛",
    "X09n0248_004:0854c20": "皆具常樂我淨稱體之實德也此四廣如疏序中所",
    "X09n0248_004:0854c21": "釋身智等者謂十身十智十通及常光身光智光等",
    "X09n0248_004:0854c22": "一一無盡皆稱法界非如空宗有相即妄故云真實",
    "X09n0248_004:0854c23": "功德也性自本有者論云性上本有過河沙數無漏",
    "X09n0248_004:0854c24": "功德等不待機緣者揀權教應化佛也。",
    "X09n0248_004:0855a01": "[0855a01] 疏略辨下二例明所餘約前性相十對義目為例說",
    "X09n0248_004:0855a02": "之且初破相中一者眾生性空何有五一之定二者",
    "X09n0248_004:0855a03": "教如筏喻應捨何有一三之乘意以非乘而為了義",
    "X09n0248_004:0855a04": "三者一切境界唯是妄念念自本無何唯境界四者",
    "X09n0248_004:0855a05": "迷則妄想妄見變易悟妄皆空空則不變五者已如",
    "X09n0248_004:0855a06": "上說六生佛皆空故不增減七者亦如上說八者時",
    "X09n0248_004:0855a07": "無別體約法以明法既本無時復何有九者與下性",
    "X09n0248_004:0855a08": "宗文同意異如云照體無本者空宗但無而已性宗",
    "X09n0248_004:0855a09": "云無本者自無本故但以無住為本無住體上自有",
    "X09n0248_004:0855a10": "本智能知此為能斷智之本體照體無自者空宗了",
    "X09n0248_004:0855a11": "一切法智當體無自故經云無智性宗以清淨心性",
    "X09n0248_004:0855a12": "為自即性之照不可將照還能自照如眼不自見眼",
    "X09n0248_004:0855a13": "等斯乃體即自照故照不見有自體也亦同智都無",
    "X09n0248_004:0855a14": "所得非無智也且約以五蘊等法為自都無此自名",
    "X09n0248_004:0855a15": "無自體十者有為無為俱空一異皆不可得故掌珍",
    "X09n0248_004:0855a16": "論云無為無有實不起似空華後法性十義者不異",
    "X09n0248_004:0855a17": "前說但對法相及對破相意勢小異思之可知。",
    "X09n0248_004:0855a18": "[0855a18] 疏然得下二會通文中略會兩對餘三例之先會初",
    "X09n0248_004:0855a19": "對者謂空宗所言無性是諸法緣起之無性今明諸",
    "X09n0248_004:0855a20": "法皆本是真性緣起故推之無性便是真心本性故",
    "X09n0248_004:0855a21": "無性本性但是一也次會第二對者謂真智是始覺",
    "X09n0248_004:0855a22": "真如是本覺始本不異故智知一也疏餘諦性等者",
    "X09n0248_004:0855a23": "例餘三門乃至非性一性非乘一乘非心真心等也",
    "X09n0248_004:0855a24": "但約三諦中鏡影之喻即一切皆通謂空宗中說影",
    "X09n0248_004:0855b01": "空為真影相為俗性宗但加於明為第一義今會通",
    "X09n0248_004:0855b02": "者影即空空即明明中無物即為真不妨現影即為",
    "X09n0248_004:0855b03": "俗始末覆躡即三即一即一即三故皆無異。",
    "X09n0248_004:0855b04": "[0855b04] 疏然此下三會通前後此門者終教前者始教後者",
    "X09n0248_004:0855b05": "頓教(問頓教未釋何以先會答因會始終二教所詮歸一此一即是頓教所詮真性故乘便會之令易也)",
    "X09n0248_004:0855b06": "但教有殊者佛化儀也謂對上根直顯寂知是真心",
    "X09n0248_004:0855b07": "性即為頓教(如為聰明孩子說銅明是鏡也)對中下根且言修施戒",
    "X09n0248_004:0855b08": "斷惑業習定慧後始證悟真理(相宗)或云見煩惱本無",
    "X09n0248_004:0855b09": "即名真理(空宗也上二皆始教)待彼執情漸破空慧漸發方與",
    "X09n0248_004:0855b10": "破三顯一會權歸實開示如來知見性相見真菩提",
    "X09n0248_004:0855b11": "涅槃一切眾生本有常住佛性皆同常樂我淨(終教)如",
    "X09n0248_004:0855b12": "是說者統名漸教(如為闇鈍孩子說云汝且習學時事會解好惡待見此圓銅中總無",
    "X09n0248_004:0855b13": "青黃長短雜色等物方見明鏡方斷癡執)故云始終漸頓之殊也法非深",
    "X09n0248_004:0855b14": "淺之異者即頓中所顯寂知是漸教終極所顯菩提",
    "X09n0248_004:0855b15": "涅槃菩提涅槃即是寂知無別新生果法故云非異",
    "X09n0248_004:0855b16": "或約頓開但悟至此便入圓教圓教是一道稱性之",
    "X09n0248_004:0855b17": "談非對機屈曲之說於中皆具頓漸等義如海具百",
    "X09n0248_004:0855b18": "川之味如下所明。",
    "X09n0248_004:0855b19": "[0855b19] 疏四頓教文二一正立教不生即佛者謂心本是佛",
    "X09n0248_004:0855b20": "妄起故為眾生一念妄心不生何為不得即佛故達",
    "X09n0248_004:0855b21": "磨&#x7891;云心有也曠劫而滯凡夫心無也剎那而登正",
    "X09n0248_004:0855b22": "覺華嚴經云法性本空寂無取亦無見性空即是佛",
    "X09n0248_004:0855b23": "不可得思量疏不依地位下釋名先正釋復注引二",
    "X09n0248_004:0855b24": "經思益文顯易了楞伽經語略而未周謂彼第四先",
    "X09n0248_004:0855c01": "長行云大慧於第一義無次第相續說無所有妄想",
    "X09n0248_004:0855c02": "寂滅法後有偈云十地則為初初則為八地第九則",
    "X09n0248_004:0855c03": "為七七亦復為八第二為第三第四為第五第三為",
    "X09n0248_004:0855c04": "第六無所有何次解曰有何次者頌上經文於第一",
    "X09n0248_004:0855c05": "義無次第相續等疏總不下二辨所詮唯辨等者但",
    "X09n0248_004:0855c06": "諸經中一向辨真性處即屬頓教疏一切所有唯是",
    "X09n0248_004:0855c07": "妄想者心欲緣而慮息心行處滅也故論云心生則",
    "X09n0248_004:0855c08": "種種法生心滅則種種法滅故又云一切諸法唯依",
    "X09n0248_004:0855c09": "妄念而有差別若離心念則無一切境界之相是故",
    "X09n0248_004:0855c10": "一切法從本已來離言說相離名字相離心緣相畢",
    "X09n0248_004:0855c11": "竟平等無有變異唯是一心故名真如以一切言說",
    "X09n0248_004:0855c12": "假名無實但隨妄念不可得故疏一切法界唯是絕",
    "X09n0248_004:0855c13": "言者口欲談而辭喪言語道斷也拂名言之跡顯離",
    "X09n0248_004:0855c14": "言真如故論次前文即云言真如者亦無有相謂言",
    "X09n0248_004:0855c15": "說之極因言遣言此真如體無有可遣以一切法悉",
    "X09n0248_004:0855c16": "皆真故亦無可立以一切法皆同如故當知一切法",
    "X09n0248_004:0855c17": "不可說不可念故名真如故疏云皆是絕言也言一",
    "X09n0248_004:0855c18": "切法界者界即性義以一切法性皆離言故疏五法",
    "X09n0248_004:0855c19": "至都遣者即楞伽明五法謂名相妄想正智如如然",
    "X09n0248_004:0855c20": "五皆空寂何者為迷如以成名相妄想是生悟名相",
    "X09n0248_004:0855c21": "之本如妄便稱智則無名相妄想唯如如智矣智因",
    "X09n0248_004:0855c22": "如立智體亦空如假智明無所如矣故並空也況八",
    "X09n0248_004:0855c23": "識約事皆託緣生緣生性空亦何定體又因有我法",
    "X09n0248_004:0855c24": "說二無我我尚不可得無我寧存故中論云諸佛或",
    "X09n0248_004:0856a01": "說我或說於無我諸法實相中無我無非我故雙遣",
    "X09n0248_004:0856a02": "也訶教者謂以心傳心不立文字故勸離者乃有二",
    "X09n0248_004:0856a03": "義一令離教成上訶教之辭二令離法法雖無量不",
    "X09n0248_004:0856a04": "出色心離心心如離色色如故今皆離則契心體離",
    "X09n0248_004:0856a05": "念矣毀相約境凡所有相皆是&#x8657;妄泯心約智了境",
    "X09n0248_004:0856a06": "相空假稱為智相既不有智豈有真心境兩亡即皆",
    "X09n0248_004:0856a07": "泯絕心無心相即是安心故說生心即妄不生即佛",
    "X09n0248_004:0856a08": "言生心者非但生於餘心縱生菩提涅槃觀心見性",
    "X09n0248_004:0856a09": "亦曰生心並為妄想想念都寂方曰不生既一念不",
    "X09n0248_004:0856a10": "生則前後際斷照體獨立物我皆如斯乃寂照現前",
    "X09n0248_004:0856a11": "豈非真佛故華嚴經云一切法無生一切法無滅若",
    "X09n0248_004:0856a12": "能如是解諸佛常現前言如是解者如不生之解而",
    "X09n0248_004:0856a13": "無解相非空解於不生耳疏泯之跡絕方顯真性者",
    "X09n0248_004:0856a14": "然初云總不說法相標泯跡也唯辨真性標顯真也",
    "X09n0248_004:0856a15": "一切所有下皆釋泯跡也不生即佛釋成顯真也佛",
    "X09n0248_004:0856a16": "謂本覺故論云離念相者等&#x8657;空界即是如來平等",
    "X09n0248_004:0856a17": "法身依此法身說名本覺今此兩句者上句結泯跡",
    "X09n0248_004:0856a18": "下句結顯真謂諸心不生足跡斯絕絕跡之處本性",
    "X09n0248_004:0856a19": "了然方為真矣是知上來所泯意在所顯佛對一類",
    "X09n0248_004:0856a20": "離念機故頓詮言絕之理為頓教難曰(云云)若無此",
    "X09n0248_004:0856a21": "門逗機不足達磨宗旨以心傳心不立文字亦順斯",
    "X09n0248_004:0856a22": "意雖云不立文字若不指一言以直說即心是佛心",
    "X09n0248_004:0856a23": "要何由可傳故寄無言之言直詮言絕之理也。",
    "X09n0248_004:0856a24": "[0856a24] 疏五圓教文二一正立教言一位即一切等者一切",
    "X09n0248_004:0856b01": "諸法一一稱性事事無礙故十信攝五位者因是即",
    "X09n0248_004:0856b02": "性之因故該於果果是即性之果故徹於因故華嚴",
    "X09n0248_004:0856b03": "梵行品云初發心時得阿耨菩提等五位是住行向",
    "X09n0248_004:0856b04": "地及等覺也成正覺即妙覺果位果位是總五位是",
    "X09n0248_004:0856b05": "別。",
    "X09n0248_004:0856b06": "[0856b06] 疏所說下二辨所詮略如釋序中性起為相相得性",
    "X09n0248_004:0856b07": "融之文中所說廣如普眼章法界觀門中說然五教",
    "X09n0248_004:0856b08": "中第三既會合性相相對料簡便成六句謂一小乘",
    "X09n0248_004:0856b09": "唯相二頓教唯性三法相宗相多性少四終教相少",
    "X09n0248_004:0856b10": "性多五空宗中非相非性六圓教中全相全性。[0856b10] ▲疏",
    "X09n0248_004:0856b11": "已知下二配攝此經二初躡前徵起可知疏今顯下",
    "X09n0248_004:0856b12": "二正明相攝初門中判圓教全攝此經者如海含百",
    "X09n0248_004:0856b13": "川十德不言可知判此經分攝彼圓教者緣此經不",
    "X09n0248_004:0856b14": "明顯備說諸佛身相國土自在無礙塵沙大用及一",
    "X09n0248_004:0856b15": "切諸法法爾互相即互相入重重融攝等義故不得",
    "X09n0248_004:0856b16": "全名圓教所言分者但約直顯一真法界之體及觀",
    "X09n0248_004:0856b17": "行門中一多無礙等義即同華嚴也第二門中判此",
    "X09n0248_004:0856b18": "經分攝初二教者以文中說斷我(淨業章也)除愛(彌勒章也)修",
    "X09n0248_004:0856b19": "二空觀(普眼章也)亦云諸法本如空華(文殊章也)又云亦攝漸",
    "X09n0248_004:0856b20": "修一切&#x7FA3;品(流通文也)故攝小乘及始教中相宗空宗之",
    "X09n0248_004:0856b21": "義然不委明有漏因果界地行相及識變為境種現",
    "X09n0248_004:0856b22": "歧路本末又不同般若等一一&#x5FA7;破諸法備說十八",
    "X09n0248_004:0856b23": "空十一空等故云分也判彼二教不攝此者此經首",
    "X09n0248_004:0856b24": "末所說染淨等法修證行相皆約圓明覺心假設方",
    "X09n0248_004:0856c01": "便顯示修習始終無體但是覺明雖說空義亦但是",
    "X09n0248_004:0856c02": "圓覺中離相義故非彼等所攝也第三門中判終頓",
    "X09n0248_004:0856c03": "二教互相攝者流通文中佛自判云是頓教大乘也",
    "X09n0248_004:0856c04": "如云知幻即離不作方便離幻即覺亦無漸次等文",
    "X09n0248_004:0856c05": "首末意多如此攝終教者五名中第五名如來藏自",
    "X09n0248_004:0856c06": "性差別又明顯息諸惑障勤修觀行階位勝劣皆全",
    "X09n0248_004:0856c07": "是起信等宗也。",
    "X09n0248_004:0856c08": "[0856c08] ○第四分齊門 文三初標舉言染法本末者然染",
    "X09n0248_004:0856c09": "淨法皆有本末今以淨法是返本還源之意故唯約",
    "X09n0248_004:0856c10": "染法顯從本起末五重輪次之行相也將此五重為",
    "X09n0248_004:0856c11": "秤斗度量諸經宗教分齊若不約所詮法之本末無",
    "X09n0248_004:0856c12": "以驗能詮教之淺深此乃能量&#x5374;是所詮所量&#x5374;是",
    "X09n0248_004:0856c13": "能詮也五重者如一樹木本末五重最初是根二是",
    "X09n0248_004:0856c14": "樹身三枝幹四華葉五果實說得果實如最淺教故",
    "X09n0248_004:0856c15": "展轉乃至辨得樹根如最深教也。",
    "X09n0248_004:0856c16": "[0856c16] 疏論中下二正顯二初明能量之法一心者論云所",
    "X09n0248_004:0856c17": "言法者謂眾生心是心則攝一切世間出世間法依",
    "X09n0248_004:0856c18": "於此心顯示摩訶衍義疏開二門者論云依一心法",
    "X09n0248_004:0856c19": "有二種門云何為二一者心真如門二者心生滅門",
    "X09n0248_004:0856c20": "(謂一如來藏心含於二義一約體絕相義即真如門謂非染非淨非生非滅不動不轉平等一味性無差別眾",
    "X09n0248_004:0856c21": "生即涅槃不待滅也凡夫彌勒同一際也二隨緣起滅義即生滅門謂隨熏轉動成於染淨染淨雖成性恒不",
    "X09n0248_004:0856c22": "動正由不動能成染淨是故不動亦在動門耳)是二種門皆各總攝一切法",
    "X09n0248_004:0856c23": "(以真如門是染淨通相通相之外無別染淨故得總攝一切諸法生滅門者別顯染淨染淨之法無所不該故",
    "X09n0248_004:0856c24": "亦總攝一切諸法也)疏一者心真等者論云心真如者即是一",
    "X09n0248_004:0857a01": "法界大總相法門體所謂心性不生不滅一切諸法",
    "X09n0248_004:0857a02": "唯依妄念而有差別若離心念則無一切境界之相",
    "X09n0248_004:0857a03": "乃至唯是一心故名真如疏二心生等者論云依如",
    "X09n0248_004:0857a04": "來藏故有生滅心所謂不生不滅與生滅和合非一",
    "X09n0248_004:0857a05": "非異名為阿梨耶識疏三依此識下第三重也由真",
    "X09n0248_004:0857a06": "如門但是一心不變之體非生起義故唯取梨耶識",
    "X09n0248_004:0857a07": "展轉開也言覺者於中有本覺始覺也論云所言覺",
    "X09n0248_004:0857a08": "義者謂心體離念離念相者等&#x8657;空界無所不&#x5FA7;法",
    "X09n0248_004:0857a09": "界一相即是如來平等法身依此法身說名本覺乃",
    "X09n0248_004:0857a10": "至依本覺故而有不覺依不覺故說有始覺疏不覺",
    "X09n0248_004:0857a11": "者論云所言不覺義者謂不如實知真如法一故不",
    "X09n0248_004:0857a12": "覺心起而有其念念無自相不離本覺猶如迷人依",
    "X09n0248_004:0857a13": "方故迷若離於方則無有迷眾生亦爾依覺故迷若",
    "X09n0248_004:0857a14": "離覺性則無不覺疏四依後義者由覺義是反本合",
    "X09n0248_004:0857a15": "體亦非起末今此但論染法故唯依後義也論云復",
    "X09n0248_004:0857a16": "次依不覺故生三種相與彼不覺相應不離云何為",
    "X09n0248_004:0857a17": "三一者無明業相以依不覺故心動說名為業(業有二義",
    "X09n0248_004:0857a18": "一動作義即此是也)覺則不動(反釋)動則有苦(二為因義由此招苦故也)果不",
    "X09n0248_004:0857a19": "離因故二者能見相以依動故能見(依於一念之動轉成能見之相)",
    "X09n0248_004:0857a20": "不動則無見(反釋由動故能見也見謂取境)三者境界相以依能見",
    "X09n0248_004:0857a21": "故境界妄現離見則無境界(反釋)疏五依下論云以有",
    "X09n0248_004:0857a22": "境界緣故復生六種相一種智相依於境界心起分",
    "X09n0248_004:0857a23": "別愛與不愛故(於前所現相上不了自心所現故創起慧數分別染淨執有定性也)二",
    "X09n0248_004:0857a24": "者相續相依於智故生其苦樂覺心起念相應不斷",
    "X09n0248_004:0857b01": "故(謂依前分別愛境起樂受覺不愛境起苦受覺數數起念相續現前此明自相續也)三者執",
    "X09n0248_004:0857b02": "取相依於相續緣念境界住持苦樂(上皆是前相續相也)心起",
    "X09n0248_004:0857b03": "著故(是此執取相也謂於前苦樂等境不了&#x8657;無深起取著故下文云即此相續識依諸凡夫取著轉深",
    "X09n0248_004:0857b04": "計我我所等也)四者計名字相依於妄執分別假名言相故",
    "X09n0248_004:0857b05": "(依前顛倒所執相上更立假名是分別故楞伽云相名常相隨而生諸妄想故云依於妄執等也上來起惑自",
    "X09n0248_004:0857b06": "下造業受報)五者起業相依於名字尋名取著造種種業",
    "X09n0248_004:0857b07": "故(謂執相計名依此麤惑發動身口造一切業即苦因也)六者業繫苦相以依",
    "X09n0248_004:0857b08": "業受報不自在故(業因已成招果必然循環諸道生死長縛)當知無明能",
    "X09n0248_004:0857b09": "生一切染法(三細六麤總攝一切染法皆因根本無明不了真如而起)以一切染",
    "X09n0248_004:0857b10": "法皆是不覺相故(問染法多種差別不同如何根本唯一無明答染法雖多皆是無明",
    "X09n0248_004:0857b11": "之業氣悉是不覺之差別相故不異不覺也)。",
    "X09n0248_004:0857b12": "[0857b12] 疏言諸下二明所量之教即正顯分齊也始從詮枝",
    "X09n0248_004:0857b13": "末之教展轉漸深乃至詮於根源之教也詮法漸漸",
    "X09n0248_004:0857b14": "近本教則漸漸幽深故言分齊疏唯業報者六麤最",
    "X09n0248_004:0857b15": "後之二也人天之教但說造惡墮三塗修善生人道",
    "X09n0248_004:0857b16": "天道勸修持戒都不明起業之本故云齊此疏小乘",
    "X09n0248_004:0857b17": "唯後四麤者初二麤是法執小乘猶迷故唯齊此此",
    "X09n0248_004:0857b18": "教猶未破之故所詮唯齊我執疏法相極於三細者",
    "X09n0248_004:0857b19": "此三是賴耶三分彼宗但以此識為無始根本是一",
    "X09n0248_004:0857b20": "切法所依故所詮法唯齊於此所說無明但在六七",
    "X09n0248_004:0857b21": "識中都不明賴耶更有根本故不到前之三重若對",
    "X09n0248_004:0857b22": "樹木五重之喻此唯知華葉尚未識枝幹何況樹根",
    "X09n0248_004:0857b23": "問第二重是真如及梨耶識豈非彼教所說邪答彼",
    "X09n0248_004:0857b24": "真如一向凝然無知覺隨緣之義與賴耶全別彼賴",
    "X09n0248_004:0857c01": "耶又但是生滅遷變對此與如來藏和合具本覺之",
    "X09n0248_004:0857c02": "梨耶不同故唯齊此三細三細即此論生滅因緣中",
    "X09n0248_004:0857c03": "一向起染之識也。[0857c03] △疏終頓通詮本末下正明此經",
    "X09n0248_004:0857c04": "所詮分齊幽深終教法華涅槃之類頓教華嚴勝鬘",
    "X09n0248_004:0857c05": "之類各數十部經所詮之義皆同於此但文有隱顯",
    "X09n0248_004:0857c06": "故標終頓而攝此經疏即此下配屬經文言圓覺妙",
    "X09n0248_004:0857c07": "心者普賢章經云善男子種種幻化皆生如來圓覺",
    "X09n0248_004:0857c08": "妙心猶如空華從空而有幻華雖滅空性不壞眾生",
    "X09n0248_004:0857c09": "幻心還依幻滅諸幻盡滅覺心不動偈頌云無始幻",
    "X09n0248_004:0857c10": "無明皆從諸如來圓覺心建立(既云眾生無明幻心皆從覺心生起即知",
    "X09n0248_004:0857c11": "正是論中最初之一心也)疏經標圓覺為宗本者正宗經文最初",
    "X09n0248_004:0857c12": "云無上法王有大陀羅尼門名為圓覺疏說染淨等",
    "X09n0248_004:0857c13": "者次前文云流出一切清淨真如菩提涅槃及波羅",
    "X09n0248_004:0857c14": "蜜教授菩薩即淨法現起前云幻化無明從覺心生",
    "X09n0248_004:0857c15": "即染法現起現起之言雖通染淨若從別義配者染",
    "X09n0248_004:0857c16": "法云起淨法云現。[0857c16] △疏文殊章末即真如門者文云",
    "X09n0248_004:0857c17": "知是空華即無輪轉亦無身心受彼生死非作故無",
    "X09n0248_004:0857c18": "本性無故彼知覺者猶如&#x8657;空乃至&#x8657;空性故常不",
    "X09n0248_004:0857c19": "動故如來藏中無起滅故無知見故如法界性究竟",
    "X09n0248_004:0857c20": "圓滿&#x5FA7;十方故疏如來藏差別者流通文內經有五",
    "X09n0248_004:0857c21": "名第五名如來藏自性差別差別即生滅之義。[0857c21] △疏",
    "X09n0248_004:0857c22": "普眼一章即始本覺者文中分折身心根識塵境二",
    "X09n0248_004:0857c23": "空觀及法界觀成便得無邊&#x8657;空覺所顯發等即始",
    "X09n0248_004:0857c24": "覺也後云修習此心得成就者於此無修亦無成就",
    "X09n0248_004:0858a01": "圓覺普照寂滅無二乃至諸佛世界空華生死涅槃",
    "X09n0248_004:0858a02": "如夢眾生本來成佛等即是本覺也疏徵釋無明即",
    "X09n0248_004:0858a03": "是不覺者文云云何無明善男子一切眾生從無始",
    "X09n0248_004:0858a04": "來種種顛倒猶如迷人四方易處妄認四大乃至此",
    "X09n0248_004:0858a05": "無明者非實有體如夢中人等(若離睡身即無別夢身正同論云若離本",
    "X09n0248_004:0858a06": "覺即無別不覺)。[0858a06] △疏淨業一章三細者此章說我人等相甚",
    "X09n0248_004:0858a07": "深微細如前教起因緣中辨(前云菩提隱障是也)故文中云動",
    "X09n0248_004:0858a08": "念息念皆歸迷悶何以故由有無始本起無明為己",
    "X09n0248_004:0858a09": "主宰又云則知我相堅固執持潛伏藏識遊戲諸根",
    "X09n0248_004:0858a10": "曾不間斷(潛藏識者三細三細是藏識三分故也遊戲諸根即屬六麤中後意識論云分別六",
    "X09n0248_004:0858a11": "塵故也)疏二麤者然此一章中雖標列我等相意乃通",
    "X09n0248_004:0858a12": "破二執二障故文云厭流轉者(道諦)妄見涅槃(滅〔識〕)由此",
    "X09n0248_004:0858a13": "不能入清淨覺(無上菩提)乃至動念(凡夫)息念(二乘)皆歸迷悶",
    "X09n0248_004:0858a14": "(第一義愚)又云本起無明等釋曰既證二乘之理亦是迷",
    "X09n0248_004:0858a15": "妄即知不唯我執及煩惱障又云障清淨覺尤顯是",
    "X09n0248_004:0858a16": "所知障障大菩提文中別說四相了更有數番每說",
    "X09n0248_004:0858a17": "過患了皆結云是故不能入清淨覺問既是通破障",
    "X09n0248_004:0858a18": "執何得偏標我相答漸教中為初對凡夫外道偏說",
    "X09n0248_004:0858a19": "我執後待漸漸根熟復與單說法執今頓教中對上",
    "X09n0248_004:0858a20": "根凡夫根性雖利本來未聞無我之教由此便通破",
    "X09n0248_004:0858a21": "二執二障也就中耽著生死義邊我相煩惱過重故",
    "X09n0248_004:0858a22": "偏標名我成就種智義邊法執所知障重故偏結云",
    "X09n0248_004:0858a23": "由此不能入清淨覺等始終尋究義意昭然故知修",
    "X09n0248_004:0858a24": "多羅教誠宜意趣中求也。[0858a24] △疏彌勒章至四麤者文",
    "X09n0248_004:0858b01": "云一切眾生從無始際由有種種恩愛貪欲故有輪",
    "X09n0248_004:0858b02": "迴乃至由有諸欲助發愛性是故能令生死相續欲",
    "X09n0248_004:0858b03": "因愛生命因欲有眾生愛命還依欲本愛欲為因愛",
    "X09n0248_004:0858b04": "命為果(通明執取相計名字相也前明根本無明二乘亦不能了即知不障出世今此雖偏標恩受貪",
    "X09n0248_004:0858b05": "欲然非唯潤業亦是親發業之宿惑經文通含者意同上通詮二執之說也)由於欲境起",
    "X09n0248_004:0858b06": "諸違順境背愛心而生憎嫉(躡上執取等二麤之因也若取意配者上是執",
    "X09n0248_004:0858b07": "取相此是計名字相也)造種種業(第五起業相也)是故復生地獄餓鬼",
    "X09n0248_004:0858b08": "(第六業繫苦相)次說修善生人天修捨(捨即禪定)便現有為增上",
    "X09n0248_004:0858b09": "善果(上二界)皆例此配故云即後四麤。",
    "X09n0248_004:0858b10": "[0858b10] 疏是知下三結成幽深言極盡五重者一一如注所",
    "X09n0248_004:0858b11": "配諸教分齊深淺歷然淺不至深深必該淺故具攝",
    "X09n0248_004:0858b12": "也然雖攝五而偏顯第二第三重也首末備明覺不",
    "X09n0248_004:0858b13": "覺義而皆拂&#x8FF9;謂覺於不覺歸心真如故正當終頓",
    "X09n0248_004:0858b14": "二教。",
    "X09n0248_004:0858b15": "[0858b15] ○第五所被門者謂此經所詮境界既說如上未委",
    "X09n0248_004:0858b16": "何等根機而能信解修證法既幽深應非我分恐遲",
    "X09n0248_004:0858b17": "疑於此故辨此門。[0858b17] 文二初開章疏初謂下二正辨",
    "X09n0248_004:0858b18": "二一明料簡二一揀非器言樂著等者經云迷於一",
    "X09n0248_004:0858b19": "實隨名相名相執故我塵生今照我塵無自性迴向",
    "X09n0248_004:0858b20": "無住涅槃城且圓覺非相故不可思又非名故不可",
    "X09n0248_004:0858b21": "議是故著名相者不能入也故下文云何況能以有",
    "X09n0248_004:0858b22": "思惟心測度如來圓覺境界如取螢火燒須彌山終",
    "X09n0248_004:0858b23": "不能著疏以文為解者清&#x51C9;云乖實非器謂如言取",
    "X09n0248_004:0858b24": "文超情至理法不入心故十地論云隨聲取義有五",
    "X09n0248_004:0858c01": "過失一不正信二退勇猛三誑他四謗佛五輕法疏",
    "X09n0248_004:0858c02": "滯行位者清涼云守權非器謂三乘共教諸菩薩等",
    "X09n0248_004:0858c03": "隨宗所修行布行位不信圓融具德之法故出現品",
    "X09n0248_004:0858c04": "云設有菩薩無量億那由他劫行六波羅蜜不聞此",
    "X09n0248_004:0858c05": "經或時聞已不信不解不順不入不得名為真實菩",
    "X09n0248_004:0858c06": "薩良以有作之修多劫終成敗壞無心體極一念便",
    "X09n0248_004:0858c07": "契佛家又云積行菩薩曝鰓鱗於龍門疏高推聖境",
    "X09n0248_004:0858c08": "者清涼云夫機差教別聖旨深玄且以淺為深有符",
    "X09n0248_004:0858c09": "理之得以深為淺有謗法之愆以遠為近則有益於",
    "X09n0248_004:0858c10": "行人以近為遠則疑法非我分諸佛設教貴在俯就",
    "X09n0248_004:0858c11": "物機後輩學人苦欲高推聖境儻失大利豈不傷哉",
    "X09n0248_004:0858c12": "況纔生王宮貴極臣佐寧同撥亂之主備歷艱辛者",
    "X09n0248_004:0858c13": "哉初心契於覺海豈有邊涯猶微滴入於天池齊無",
    "X09n0248_004:0858c14": "終始故經云發心畢竟二不別如是二心先心難。[0858c14] △",
    "X09n0248_004:0858c15": "疏情尚下肇論不真空品中破三家異論於中破本",
    "X09n0248_004:0858c16": "無宗云本無者情尚於無多觸言以賓無故非有有",
    "X09n0248_004:0858c17": "即無非無無即無釋曰上皆是先敘所計也賓客也",
    "X09n0248_004:0858c18": "客皆向主今立本無之人言皆趣向於無爾雅云賓",
    "X09n0248_004:0858c19": "服也情中賓服於無也故說非有之義亦但云是無",
    "X09n0248_004:0858c20": "說非無之義亦云是無意云無亦無名非無故知觸",
    "X09n0248_004:0858c21": "言賓無也論次破云尋夫立文之本旨者直以非有",
    "X09n0248_004:0858c22": "非真有非無非真無耳何必非有無此有非無無彼",
    "X09n0248_004:0858c23": "無此直好無之談豈曰順通事實即物之情哉釋曰",
    "X09n0248_004:0858c24": "不言非有無&#x5374;此有非無無&#x5374;彼無也今此疏云空",
    "X09n0248_004:0859a01": "者尚輕於無輕過尚揀&#x51B5;於重乎良由此經宗於淨",
    "X09n0248_004:0859a02": "覺覺非空有故情尚空者非器上句云情尚者心之",
    "X09n0248_004:0859a03": "所尚下句云觸言者語之所尚心口皆乖圓覺故云",
    "X09n0248_004:0859a04": "非器疏自恃天真等者天真是自然之義意云我自",
    "X09n0248_004:0859a05": "然是佛何用更求佛煩惱自然元無更何所斷即此",
    "X09n0248_004:0859a06": "經中任病也文云我等今者不斷生死不求涅槃涅",
    "X09n0248_004:0859a07": "槃生死無起滅念任彼一切隨諸法性欲求圓覺(意云",
    "X09n0248_004:0859a08": "本無生死元是涅槃故一切任彼但逢飯即[(歹*又)/食]遇衣即著諸好惡事一切不知任運而行信緣而活睡來即臥",
    "X09n0248_004:0859a09": "興來即行東西南北要處即去)彼圓覺性非任有故說名為病(釋曰佛破",
    "X09n0248_004:0859a10": "此念也謂設令善惡不拘但名無記之性七賢豈是大道四皓寧為聖人尚昧欲天焉冥覺體&#x6164;云行人至此",
    "X09n0248_004:0859a11": "溺水沈舟宜自警懷勿霑斯病故起信問云上說法界一相佛體無二何故不唯念真如復假求學諸善之行",
    "X09n0248_004:0859a12": "答曰譬如大摩尼寶體性明淨而有&#x945B;穢之垢若人雖念寶性不以方便種種磨治終無得淨如是眾生真如",
    "X09n0248_004:0859a13": "之法體性空淨而有無量煩惱垢染若人雖念真如不以方便種種熏修亦無得淨今云天真者即真如也進",
    "X09n0248_004:0859a14": "習者即求學諸善行也彼意云性天然是真是佛何假更修故非器也輕者輕他人進習厭者自厭倦進習也)。",
    "X09n0248_004:0859a15": "[0859a15] 疏固執先聞者且四弘誓云法門無邊誓願學者意",
    "X09n0248_004:0859a16": "恐得少為足欲令求法不懈善財&#x5FA7;謁是此意也況",
    "X09n0248_004:0859a17": "佛教權實多門若先聞權後聞實便執先權說不信",
    "X09n0248_004:0859a18": "後實說失大利也如人先擔麻後遇金藏力不能總",
    "X09n0248_004:0859a19": "擔又惜前功不能棄&#x5374;便不取金也是故經云所未",
    "X09n0248_004:0859a20": "聞法聞之不疑是為希有華嚴十地品說第三地菩",
    "X09n0248_004:0859a21": "薩行相云若聞一句未曾聞法聞之生大歡喜勝得",
    "X09n0248_004:0859a22": "轉輪聖王位若得一偈未曾聞法能淨菩薩行勝得",
    "X09n0248_004:0859a23": "帝釋梵王位住無量百千劫若有人言我有一句佛",
    "X09n0248_004:0859a24": "所說法能淨菩薩行汝今若能入大火坑受極大苦",
    "X09n0248_004:0859b01": "當以相與菩薩爾時作如是念我以一句佛所說法",
    "X09n0248_004:0859b02": "淨菩薩行故假使三千大千世界大火滿中尚欲從",
    "X09n0248_004:0859b03": "於梵天之上投身而下親自受取況小火坑而之能",
    "X09n0248_004:0859b04": "入然我今者為求佛法應受一切地獄況人中諸小",
    "X09n0248_004:0859b05": "苦惱菩薩如是發勤精進求於佛法如其所聞觀察",
    "X09n0248_004:0859b06": "修行此菩薩得聞法已攝心安住於空閑處作是思",
    "X09n0248_004:0859b07": "惟如說修行乃得佛法非但口言而可清淨疏如上",
    "X09n0248_004:0859b08": "者總結上五類人也。",
    "X09n0248_004:0859b09": "[0859b09] 疏反上下二明是器謂雖尋文而本性離&#x89A9;相而常",
    "X09n0248_004:0859b10": "照心(反於著名相也)因該果海果徹因源(反於滯行位也)雖空不斷",
    "X09n0248_004:0859b11": "中道了然(反於情尚空也)頓悟漸修(反於輕厭進習)求法不懈(反於棄金)",
    "X09n0248_004:0859b12": "次第反前即是堪習此經器矣。",
    "X09n0248_004:0859b13": "[0859b13] 疏後普下二明普收二一通明皆益文顯疏謂宿下",
    "X09n0248_004:0859b14": "二益有淺深故清涼大師說五所為一正為二兼為",
    "X09n0248_004:0859b15": "三引為(說行布十地引權教中菩薩也)四權為(權示現為五百聲聞在座不見不聞彰小",
    "X09n0248_004:0859b16": "乘非器令發大心也)五遠為今此但有三種(闕引為權為餘三如下配屬)謂",
    "X09n0248_004:0859b17": "悟入者正為也悟謂悟解入謂證入華嚴中即善財",
    "X09n0248_004:0859b18": "之類此經即觀行成就之文信解者同彼兼為也揀",
    "X09n0248_004:0859b19": "悟解也隨言而解隨解而信曰信解矣又信揀邪見",
    "X09n0248_004:0859b20": "解揀無明也熏成等者同彼遠為也此即新熏五性",
    "X09n0248_004:0859b21": "義中第五無性人也謂凡夫外道闡提悉有佛性今",
    "X09n0248_004:0859b22": "雖不信後必當入故出現品云如來智慧大藥王樹",
    "X09n0248_004:0859b23": "唯除二處不能為作生長利益所謂二乘墮無為坑",
    "X09n0248_004:0859b24": "及壞善根非器眾生溺大邪見貪愛之水然亦於彼",
    "X09n0248_004:0859c01": "曾無厭捨今普收者即佛無厭捨之意也疏金剛喻",
    "X09n0248_004:0859c02": "者華嚴第五十二云佛子譬如丈夫食少金剛終竟",
    "X09n0248_004:0859c03": "不銷要穿其身出在於外何以故金剛不與肉身雜",
    "X09n0248_004:0859c04": "穢而同止故於如來所種少善根亦復如是要穿一",
    "X09n0248_004:0859c05": "切有為諸行煩惱身過到於無為究竟智處何以故",
    "X09n0248_004:0859c06": "此少善根不與有為諸行煩惱而共住故又云設有",
    "X09n0248_004:0859c07": "不生信樂亦種善根無空過者乃至究竟入於涅槃",
    "X09n0248_004:0859c08": "此明謗雖墮惡由聞歷耳終醒悟故又云如日亦與",
    "X09n0248_004:0859c09": "生盲作利益故。",
    "X09n0248_004:0859c10": "[0859c10] ○第六能詮體性門 疏能詮體者通明諸佛教法",
    "X09n0248_004:0859c11": "乃至此經以何為體而能詮得無量事理等義文四",
    "X09n0248_004:0859c12": "一中疏聲名句文者聲是教主言音名句文是聲上",
    "X09n0248_004:0859c13": "屈曲詮表然大小乘宗各有三說一唯以聲為體二",
    "X09n0248_004:0859c14": "唯名句文三通取四法今用通取也言音者謂佛唱",
    "X09n0248_004:0859c15": "辭評論語音(宮商等)語路(語所行處)語業(語用)語表(令他生解)是也",
    "X09n0248_004:0859c16": "名者次第行列也詮一切法自性(如云&#x6900;未詮金&#x6900;銀&#x6900;等別也)句",
    "X09n0248_004:0859c17": "者次第安布也詮法差別文者次第聯合也與名句",
    "X09n0248_004:0859c18": "為所依故疏體用假實相資者聲音是體聲上名句",
    "X09n0248_004:0859c19": "文屈曲詮表是用又聲是色法中收是為實法(就世俗言",
    "X09n0248_004:0859c20": "實也)名句文是不相應行中收非色非心但約色心分",
    "X09n0248_004:0859c21": "位假立是為假法由前第一家說云唯聲為體其名",
    "X09n0248_004:0859c22": "句文但顯佛教作用非佛教體(小乘中文)離聲無別名等",
    "X09n0248_004:0859c23": "攝假實故(大乘中文)第二家云聲是所依非正教體但展",
    "X09n0248_004:0859c24": "轉因故謂語起名等名等方能顯義(小乘中文也言展轉者如世上",
    "X09n0248_004:0860a01": "人父但生子子方生孫聲如父名如子所顯義如孫故偏取親依為教體)此三離聲雖無",
    "X09n0248_004:0860a02": "別體而假實異亦不即聲今以體從用故取名等(大乘",
    "X09n0248_004:0860a03": "中文也謂假雖依實而不即實即知是假名等能詮非實聲能詮也)由上二義互有得",
    "X09n0248_004:0860a04": "失故今取第三通收之義故云相資相資者若無其",
    "X09n0248_004:0860a05": "體約何發用若無其用如何詮表是非得失若攝假",
    "X09n0248_004:0860a06": "從實但取聲者如人汎然發聲或吟或叫不吐辭句",
    "X09n0248_004:0860a07": "何所表顯說得何事若無聲者名等何依故云相資",
    "X09n0248_004:0860a08": "也疏十地經云經云如空中彩畫如空中風相彼論",
    "X09n0248_004:0860a09": "釋云風喻言音畫喻文字(即名句文)此中喻意不單取&#x8657;",
    "X09n0248_004:0860a10": "空以無畫處空不為喻故不單取風畫以樹上風壁",
    "X09n0248_004:0860a11": "上畫不將喻故正取空中風畫也(今引用者兼顯實教中聲等無自性",
    "X09n0248_004:0860a12": "生起下唯識歸性之義也)。[0860a12] △疏通攝所詮者瑜伽云諸契經體略",
    "X09n0248_004:0860a13": "有二種一文二義文是所依義是能依如是二種總",
    "X09n0248_004:0860a14": "名一切所知境界疏若不詮義文非教者釋通攝所",
    "X09n0248_004:0860a15": "以且如經教中文字與人間書史文字都無差別若",
    "X09n0248_004:0860a16": "不以說義理勝妙憑何生起真正信解起行證果外",
    "X09n0248_004:0860a17": "教亦爾但雜亂寫出文字不排列安布連合詮顯事",
    "X09n0248_004:0860a18": "義道理亦何名典教如玉篇切韻之徒豈屬詩書禮",
    "X09n0248_004:0860a19": "樂故須通攝所詮也故華嚴云文隨於義義隨於文",
    "X09n0248_004:0860a20": "二中疏前二者前隨相門二種也一即聲名句文二",
    "X09n0248_004:0860a21": "即通攝所詮矣不離識者染淨萬法皆唯是識所變",
    "X09n0248_004:0860a22": "也故經教亦然此義前後頻有解釋疏本影異者有",
    "X09n0248_004:0860a23": "其四句一唯本無影謂即小乘教不知教法唯識現",
    "X09n0248_004:0860a24": "故二亦本亦影即大乘始教謂以佛自宣說若文若",
    "X09n0248_004:0860b01": "義皆是妙觀察智相應淨識之所顯現名本質教若",
    "X09n0248_004:0860b02": "聞者識上所現文義名影像教三唯影無本即大乘",
    "X09n0248_004:0860b03": "實教離眾生心佛果無別色聲功德唯有如如及如",
    "X09n0248_004:0860b04": "如智獨存但以大悲大智為增上緣令彼所化根熟",
    "X09n0248_004:0860b05": "眾生心中現佛色聲說法是故佛教但是眾生心中",
    "X09n0248_004:0860b06": "影像(華嚴云諸佛無有法佛於何有說但隨其自心為說如是法)四非本非影即",
    "X09n0248_004:0860b07": "頓教也非唯心外無佛色聲眾生心中影像亦空以",
    "X09n0248_004:0860b08": "性本離故忘言絕慮即無教之教耳(佛言我從得道來不說一字汝",
    "X09n0248_004:0860b09": "亦不聞)。",
    "X09n0248_004:0860b10": "[0860b10] 三中疏歸性者前則攝所變之萬境歸於能變之八",
    "X09n0248_004:0860b11": "識今又攝所現之八識歸於能現之一心一心即是",
    "X09n0248_004:0860b12": "真性故云歸性故起信云是故一切法從本已來離",
    "X09n0248_004:0860b13": "言說相離心緣相乃至唯是一心故名真如展轉推",
    "X09n0248_004:0860b14": "尋經教真實之體極至於此禪門先祖有言心即是",
    "X09n0248_004:0860b15": "經者良由曉會此展轉之義今有後輩棄&#x5374;經教不",
    "X09n0248_004:0860b16": "說但指於云心是經教實為帶累禪宗矣。",
    "X09n0248_004:0860b17": "[0860b17] 四中疏無礙者謂於前三門本末無礙方是圓了識",
    "X09n0248_004:0860b18": "於教體說即前後法乃同時疏心境理事交徹相攝",
    "X09n0248_004:0860b19": "者正顯無礙之相也心者唯識門也境及事者隨相",
    "X09n0248_004:0860b20": "門也理者歸性門也交徹者謂正名句時必帶所詮",
    "X09n0248_004:0860b21": "之義正唯識時即能詮所詮故交徹無礙也疏以一",
    "X09n0248_004:0860b22": "心二門者釋交徹所以即論中所說依一心法有真",
    "X09n0248_004:0860b23": "如生滅二門廣如前辨今以一心若無二門即失前",
    "X09n0248_004:0860b24": "心境理事(事及心境皆生滅門理則真如)二門若非一心即不交徹",
    "X09n0248_004:0860c01": "故由一心二門方得無礙。",
    "X09n0248_004:0860c02": "[0860c02] ○第七宗趣門 文二初通注當部所崇者崇是崇",
    "X09n0248_004:0860c03": "重尊重好尚之義約典教法所言者即云當部所崇",
    "X09n0248_004:0860c04": "所尚就人言之即云心之所尚就賓主談論時言之",
    "X09n0248_004:0860c05": "即云語之所尚如前好尚無者觸言而賓無今判典",
    "X09n0248_004:0860c06": "教故云當部疏趣者意趣趣向即心意所歸趣之處",
    "X09n0248_004:0860c07": "謂凡是一切每偏宗一事必有意之所趣故注云宗",
    "X09n0248_004:0860c08": "之所歸疏因緣為宗者謂古來諸德皆判儒宗五常",
    "X09n0248_004:0860c09": "道宗自然釋宗因緣因緣有二一內二外外謂&#x7CD3;子",
    "X09n0248_004:0860c10": "水土人時而茅得生泥團輪繩陶師而器得成內謂",
    "X09n0248_004:0860c11": "十二因緣然外由內變本末相收為一緣起故佛教",
    "X09n0248_004:0860c12": "從淺至深說一切法不出因緣二字然有四重一因",
    "X09n0248_004:0860c13": "緣故生死成壞涅槃云我觀諸行生滅無常云何知",
    "X09n0248_004:0860c14": "邪以因緣故二因緣故即空謂不自他共生等故無",
    "X09n0248_004:0860c15": "生也三因緣故即假如鏡像水月之流緣會不得不",
    "X09n0248_004:0860c16": "現四因緣故即中若言不從因緣即是定有定無斷",
    "X09n0248_004:0860c17": "常二過故中論云因緣所生法我說即是空亦為是",
    "X09n0248_004:0860c18": "假名亦是中道義(四句如次配前四重)涅槃亦說聲聞等四品",
    "X09n0248_004:0860c19": "菩提皆由觀之而得故佛教之宗因緣收盡。[0860c19] △注於",
    "X09n0248_004:0860c20": "中有下謂約佛滅度後賢聖弟子相承傳習通大小",
    "X09n0248_004:0860c21": "乘宗途有五一隨相法執宗即小乘諸師依阿含等",
    "X09n0248_004:0860c22": "經所立以造諸部小乘等論二真空無相宗即龍樹",
    "X09n0248_004:0860c23": "提婆依般若等經所立以造中觀等論三唯識法相",
    "X09n0248_004:0860c24": "宗即無著天親依解深密等經所立以造唯識等論",
    "X09n0248_004:0861a01": "四如來藏緣起宗即馬鳴堅慧依楞伽等經所立以",
    "X09n0248_004:0861a02": "造起信等論五圓融具德宗即華嚴經也天親菩薩",
    "X09n0248_004:0861a03": "造論立六相圓融義注今則法性者配屬此經也。",
    "X09n0248_004:0861a04": "[0861a04] 疏別明下二別二一總二一達理成行言心境空寂",
    "X09n0248_004:0861a05": "者此有二意一約唯識釋境唯心變心外無境故空",
    "X09n0248_004:0861a06": "既不執境即心無攀緣故寂空是空無義寂者但是",
    "X09n0248_004:0861a07": "心識離喧動過患不是無也故唯識頌云此諸法勝",
    "X09n0248_004:0861a08": "義亦即是真如常如其性故即唯識實性今注中略",
    "X09n0248_004:0861a09": "而明之二約三性釋即今注也謂約&#x5FA7;計即心境俱",
    "X09n0248_004:0861a10": "空故如繩上之蛇杌木之鬼但倒情妄見故文云知",
    "X09n0248_004:0861a11": "是空華即無輪轉亦無身心受彼生死非作故無本",
    "X09n0248_004:0861a12": "性無故若約依他即心境俱寂舉體即是圓成如鏡",
    "X09n0248_004:0861a13": "中影不從外入不從內出見時不是新生不見亦非",
    "X09n0248_004:0861a14": "滅去故云寂也故法華云諸法從本來常自寂滅相",
    "X09n0248_004:0861a15": "又云世間相常住此皆非空無之義也故經云一切",
    "X09n0248_004:0861a16": "空寂法是法寂不空注引當經可知疏覺性圓滿者",
    "X09n0248_004:0861a17": "正是圓成真實性也心境既皆空寂無喧變全體便",
    "X09n0248_004:0861a18": "是圓成覺性故注云由空寂故疏凡聖等者如注引",
    "X09n0248_004:0861a19": "文文中說根識塵大世間諸法力無畏等出世諸法",
    "X09n0248_004:0861a20": "皆云清淨不動&#x5FA7;滿法界故云平等平等者良由覺",
    "X09n0248_004:0861a21": "性圓滿故云覺圓明故顯心清淨等又云覺性清淨",
    "X09n0248_004:0861a22": "圓無際故當知六根&#x5FA7;滿法界等皆注所引中間之",
    "X09n0248_004:0861a23": "文故注云乃至此乃由心境空故寂寂故覺圓圓故",
    "X09n0248_004:0861a24": "平等也故以此為宗疏令修行下明趣也謂修行人",
    "X09n0248_004:0861b01": "但悟心境空寂自然喪己忘情情忘即等佛心等佛",
    "X09n0248_004:0861b02": "為真觀行所言喪己者文云亦無身心受彼生死又",
    "X09n0248_004:0861b03": "云幻身滅故幻心亦滅等言忘情者由悟空寂平等",
    "X09n0248_004:0861b04": "故也如注所引八不之文八不者具云覺成就故當",
    "X09n0248_004:0861b05": "知菩薩不與法縛不求法脫不厭生死不愛涅槃不",
    "X09n0248_004:0861b06": "敬持戒不憎毀禁不重久習不輕初學何以故一切",
    "X09n0248_004:0861b07": "覺故餘如注釋。[0861b07] ▲疏又以下二依行證果&#x920E;鎖相躡",
    "X09n0248_004:0861b08": "謂以忘情等佛觀行速成為宗令惑業銷滅等為趣",
    "X09n0248_004:0861b09": "也應先問修觀行成意何所趣答意令惑業乃至安",
    "X09n0248_004:0861b10": "樂自在惑業銷滅者文云身心客塵從此永滅永絕",
    "X09n0248_004:0861b11": "輪迴者知彼如空華即能免流轉等起大神用者初",
    "X09n0248_004:0861b12": "靜一身至一世界覺亦如是等安樂者便能內發寂",
    "X09n0248_004:0861b13": "滅輕安(禪定樂也)又云三事圓證故名究竟涅槃(經說涅槃是安",
    "X09n0248_004:0861b14": "樂義)自在者永得超過礙無礙境煩惱涅槃不相留礙",
    "X09n0248_004:0861b15": "上所引者皆是觀成功用等文故指為修觀行意之",
    "X09n0248_004:0861b16": "所趣也每云等者引文不盡故等取已次之文若能",
    "X09n0248_004:0861b17": "備引即檢經文。",
    "X09n0248_004:0861b18": "[0861b18] 疏別者下二別由五雙之法各有相對不同之義對",
    "X09n0248_004:0861b19": "前總意故標云別若據展轉&#x920E;鎖乃至起大神用但",
    "X09n0248_004:0861b20": "是&#x7AEA;窮一段始終之意亦不異前也則是展前令法",
    "X09n0248_004:0861b21": "義廣疏教義者問若宗此經一部令他勞苦學之有",
    "X09n0248_004:0861b22": "何意趣答本圖曉會經中所說覺心染淨迷悟本末",
    "X09n0248_004:0861b23": "同異義理意旨不為文字事業是其趣也論中亦云",
    "X09n0248_004:0861b24": "畢竟不可說相而有言說者當知如來善巧方便假",
    "X09n0248_004:0861c01": "以言說引導眾生其旨趣者皆為離念歸於真如疏",
    "X09n0248_004:0861c02": "事理者捨前言教但約所詮之義論之所詮復有事",
    "X09n0248_004:0861c03": "理也問修心息妄不在事緣經中所說義理何必苦",
    "X09n0248_004:0861c04": "分張門戶說本說末云妄云真有悟有修五性四位",
    "X09n0248_004:0861c05": "三觀諸輪四相四病等邪答雖約種種意在顯理謂",
    "X09n0248_004:0861c06": "所說錯謬過患者意令知而離之離過則合理中下",
    "X09n0248_004:0861c07": "根性猶難頓知頓離故本末相對迷悟相翻遂成種",
    "X09n0248_004:0861c08": "種論其旨趣但為顯理也疏境行者境即所觀真理",
    "X09n0248_004:0861c09": "對能觀之智故云境也謂於前對中又捨事不論但",
    "X09n0248_004:0861c10": "論觀理自有能觀所觀也問真理一味無增無減無",
    "X09n0248_004:0861c11": "益無損何必宗之答夫心無定相對境隨緣若觀差",
    "X09n0248_004:0861c12": "別之境即成分別之心若觀一味真理即成無分別",
    "X09n0248_004:0861c13": "智無分別智方名觀行故今觀於理者意在觀行成",
    "X09n0248_004:0861c14": "就不在所觀之理也疏行寂者問勝天王般若云一",
    "X09n0248_004:0861c15": "行三昧者遠離思量過覺觀境淨名云不觀是菩提",
    "X09n0248_004:0861c16": "離諸緣故且生心動念即乖法體何必起行況真理",
    "X09n0248_004:0861c17": "即是自心何乃將心更觀真理故此答云宗觀行者",
    "X09n0248_004:0861c18": "意在絕觀何者且多為染習觸境生心若不修觀行",
    "X09n0248_004:0861c19": "則情計紛然愛憎交起如何遠離思量如何離諸緣",
    "X09n0248_004:0861c20": "等縱令強抑妄心直得念想不起亦是增長無明豈",
    "X09n0248_004:0861c21": "得定慧平等故須觀一切法如夢如幻本來空寂方",
    "X09n0248_004:0861c22": "悟能觀亦空自然能所兩亡心境俱泯泯然無寄行",
    "X09n0248_004:0861c23": "起解絕疏寂用對者問既能觀亦泯即一切皆絕利",
    "X09n0248_004:0861c24": "益有何勝矣豈不以&#x8657;設功夫都無所獲邪答起大",
    "X09n0248_004:0862a01": "神用是勝益也問何以都泯功能&#x5374;得神用自在答",
    "X09n0248_004:0862a02": "如塵盡鏡明鏡無心而無像不現離幻即覺覺無心",
    "X09n0248_004:0862a03": "而無所不應理例昭然法爾如是疏此五下相由之",
    "X09n0248_004:0862a04": "意易知可詳而說之。",
    "X09n0248_004:0862a05": "[0862a05] ○第八修證門 文二一正明本義四一躡前標後",
    "X09n0248_004:0862a06": "初二句躡前七門七門皆論佛之言教教詮於義約",
    "X09n0248_004:0862a07": "教解義但是聞慧之境設依義觀察思惟亦唯思慧",
    "X09n0248_004:0862a08": "之境皆未是忘緣寂照若上上根智即言忘言即相",
    "X09n0248_004:0862a09": "忘相此不復論今為中下之流須開忘機寂志之方",
    "X09n0248_004:0862a10": "便發慧契證之玄門故自古西域東夏承上已來有",
    "X09n0248_004:0862a11": "斯宗也下二句標後言忘詮等者意如上釋詮量揀",
    "X09n0248_004:0862a12": "擇之謂也詮即能詮之教忘者即周易略例中將言",
    "X09n0248_004:0862a13": "顯象得象忘言以象顯意得意忘象如以筌蹄取魚",
    "X09n0248_004:0862a14": "兔等(序中已釋)復有其門者不必事須攀緣經論自有默",
    "X09n0248_004:0862a15": "傳心印之門也。",
    "X09n0248_004:0862a16": "[0862a16] 疏故以下二正敘修證三一敘宗師以心傳心者是",
    "X09n0248_004:0862a17": "達磨大師之言也因可和尚諮問此法有何文字教",
    "X09n0248_004:0862a18": "典習學大師答云我法以心傳心不立文字謂雖因",
    "X09n0248_004:0862a19": "師說而不以文句為道須忘詮得意得意即是傳心",
    "X09n0248_004:0862a20": "歷代不絕者乃至今日也此上二句由且是以法標",
    "X09n0248_004:0862a21": "舉疏自佛囑下從此始是正敘也付法藏經中說佛",
    "X09n0248_004:0862a22": "化緣將畢垂當滅度告大弟子摩訶迦葉汝今當知",
    "X09n0248_004:0862a23": "我於無量阿僧祇劫為眾生故勤修苦行一心專求",
    "X09n0248_004:0862a24": "無上勝法如我昔願今已滿足今者將般涅槃以此",
    "X09n0248_004:0862b01": "深法用囑累汝汝當於後敬順我意廣宣流布無令",
    "X09n0248_004:0862b02": "斷絕迦葉白言善哉受教我當如是奉持正法使未",
    "X09n0248_004:0862b03": "來世等蒙饒益惟願世尊不以為慮是故如來滅度",
    "X09n0248_004:0862b04": "之後摩訶迦葉次宣正教結集法藏化諸眾生其所度",
    "X09n0248_004:0862b05": "脫永不退轉(云云)即迦葉當第一故云佛囑迦葉也",
    "X09n0248_004:0862b06": "(然禪經序又云此是阿難曲承音詔遇非其人則幽關莫闢罕窺其庭若能得意忘言則途中授與據此",
    "X09n0248_004:0862b07": "則佛囑阿難又智論說阿泥樓豆語阿難言世尊首付汝法汝今愁悶失所付事又佛般涅槃時迦葉不在亦",
    "X09n0248_004:0862b08": "合是阿難今此經及傳記述法眼相付皆以迦葉為初祖者應是先受佛密付囑然往山中後佛臨涅槃再囑",
    "X09n0248_004:0862b09": "阿難令遇迦葉當佛法主及令阿難同結集法藏故或云迦葉或云阿難矣)疏展傳于今",
    "X09n0248_004:0862b10": "者從迦葉已下西域二十八祖此方七祖相承傳法",
    "X09n0248_004:0862b11": "不絕謂迦葉臨欲入雞足山以最勝法付囑阿難為",
    "X09n0248_004:0862b12": "第二阿難臨滅付商那和修為第三優波&#x6BF1;多第四",
    "X09n0248_004:0862b13": "(度人無量石室籌蒲時號無相好佛自此已前所傳之法皆具禪教律三藏自此已後律教別行橫分五部傳",
    "X09n0248_004:0862b14": "法之者唯傳禪門及經論乃至二十三代師子尊者)提多迦第五彌遮迦第六",
    "X09n0248_004:0862b15": "(多聞博達有大辯才)佛陀難提第七伏陀蜜多第八(德力甚深智慧廣大",
    "X09n0248_004:0862b16": "國王信邪躬持赤幡請諸論主論義論主皆屈王自論亦屈遂改邪心)&#x8107;尊者第九(胎中",
    "X09n0248_004:0862b17": "六十年生即髮白厭世出家勤苦修道未曾以&#x8107;至席而臥善說法化生)富那耶奢第十",
    "X09n0248_004:0862b18": "(智慧深邃多聞博達化度無量說諸法空馬鳴慢心誓斷舌以難耶奢耶奢立二諦義鳴即歸投)馬鳴",
    "X09n0248_004:0862b19": "菩薩第十一(作妙伎樂降諸伎人於樂音中演說諸法苦空無我貴賤出家時遇外國兵圍",
    "X09n0248_004:0862b20": "索九億金錢王以馬鳴與之方退化度無量造甘蔗論十萬偈又造起信等論善能開誘)毗羅尊者",
    "X09n0248_004:0862b21": "第十二(造無我論足一百偈此論至處無不摧魔)龍樹菩薩第十三(豪貴家生",
    "X09n0248_004:0862b22": "通四圍陀天地圖讖因與三友作妖術敗出家誦盡閻浮經論自謂為一切智人大龍愍之接入海宮悟已還",
    "X09n0248_004:0862b23": "出化國王婆羅門外道無數造論數十部入室閉戶經日弟子破戶看之已禪蛻而去也)迦那提婆",
    "X09n0248_004:0862b24": "第十四(智摧異學博識辯才壇名天下出左眼與神誓求發言得人信受化邪見王及邪黨皆令出家",
    "X09n0248_004:0862c01": "以免斬頭之誓外道弟子由恨後破其腹而終)羅&#x777A;羅第十五僧伽難提第",
    "X09n0248_004:0862c02": "十六(付法訖至一樹下手攀樹枝而滅諸羅漢欲移屍不得以諸象力挽之不動遂就樹下焚之身盡樹",
    "X09n0248_004:0862c03": "更蓊鬱)僧伽耶舍第十七鳩摩羅&#x99C4;第十八闍夜多第",
    "X09n0248_004:0862c04": "十九婆修盤陀第二十(通達一切修多羅義分別宣說廣化眾生今疑此是天親",
    "X09n0248_004:0862c05": "未敢為定)摩拏羅第二十一鶴勒那夜遮第二十二師子",
    "X09n0248_004:0862c06": "尊者第二十三(遊化至罽賓國國王邪見壞寺殺僧尊者付法已告眾令散後王問空義",
    "X09n0248_004:0862c07": "斬頭無血香乳流出自此已後傳法者唯傳心地應緣惡王之難矣)舍那婆斯多第二",
    "X09n0248_004:0862c08": "十四優波掘第二十五婆須蜜第二十六僧伽羅叉",
    "X09n0248_004:0862c09": "第二十七菩提達磨第二十八(是南天國王第三子少小出家依師下悟",
    "X09n0248_004:0862c10": "如來禪三乘三藏無不曉達然志在妙理冥心虛寂於南天大作佛事觀此土有大乘種又作是念東震旦國",
    "X09n0248_004:0862c11": "佛記後五百歲般若智燈運光於彼遂囑弟子〔般〕若蜜多羅住天竺傳法不絕自身遂來漢國也)達磨",
    "X09n0248_004:0862c12": "至此方當第一(初至梁朝機緣未合過至魏朝遇慧可斷臂授法并一領袈裟以充印信",
    "X09n0248_004:0862c13": "定其宗旨語可曰漢地得入聖位者與金剛楞伽相應又曰我法至六代後命如懸絲大師門下又傍出道育",
    "X09n0248_004:0862c14": "及尼總持)慧可第二(博學經史高節至道鄴都化導三十餘年遭難非命年一百七)僧璨",
    "X09n0248_004:0862c15": "第三(付法了佯狂託疾後於〔峴〕山齊場樹下立而終焉)道信第四(長坐&#x8107;不著席敕追",
    "X09n0248_004:0862c16": "不入傍出牛頭一宗乃至徑山)弘忍第五(少小事師後居馮墓山廣開教法學徒千萬時號東",
    "X09n0248_004:0862c17": "山法門於中久在左右見解明利者即荊州神秀潞州法如襄州通資州智詵越州義方華州慧藏蘄州顯揚",
    "X09n0248_004:0862c18": "州覺嵩山老安等十人大師記云各堪為一方師後有嶺南盧行者年二十二來大師門下令為眾舂米八箇",
    "X09n0248_004:0862c19": "月因呈偈了性遂付衣&#x9262;令歸嶺南傳法自此便有南北二宗也)慧能第六(歸嶺南十七年",
    "X09n0248_004:0862c20": "後方始出家印宗法師請開禪法神龍元年敕請不入)神會第七(頂異凡相骨氣殊眾&#x8066;辯",
    "X09n0248_004:0862c21": "難測先事北宗秀三年因秀奉敕追入遂往曹溪門下答無住為本見即是性杖試諸難夜喚審問兩心既契",
    "X09n0248_004:0862c22": "師資道合後又北遊廣其聞見上都受戒景龍年中&#x5374;歸曹溪曹溪知其純熟遂密授語緣達磨懸記六代後",
    "X09n0248_004:0862c23": "命如懸絲遂不令法衣出山和尚行門增上苦行供養密添眾瓶斫&#x6C37;濟眾負薪擔水神轉巨石然燈殿光誦",
    "X09n0248_004:0862c24": "經神衛律窮五部禪感紫雲因洛陽詰北宗傳衣之由乃滑臺演兩宗真偽便有難起開法不得然能大師滅",
    "X09n0248_004:0863a01": "後二十年中曹溪頓旨沈廢於荊吳嵩嶽漸門熾盛於秦洛普寂禪師謬稱七祖二京法主三帝門師朝臣歸",
    "X09n0248_004:0863a02": "崇敕使監衛雄雄若是誰敢當衝嶺南宗途甘從毀滅法信衣服數被潛謀傳受&#x7891;文兩遭磨換荷澤親承付",
    "X09n0248_004:0863a03": "囑詎敢因循直入東都面抗北祖龍麟虎尾殉命亡軀俠客縣官三度幾死商旅縗服百種艱難達磨懸絲之",
    "X09n0248_004:0863a04": "記驗於此矣因淮上祈瑞感炭上生芝草士庶咸&#x89A9;遂令建立無退屈心又因南陽答王趙二公三車義名漸",
    "X09n0248_004:0863a05": "聞於名賢天寶四載兵部侍郎宋鼎請入東都然正道易申謬理難固於是曹溪了義大播於洛陽荷澤頓門",
    "X09n0248_004:0863a06": "派流於天下然北宗門下勢力連天天寶十二載被譖聚眾敕黜弋陽又移武當郡至十三載恩命量移襄州",
    "X09n0248_004:0863a07": "至七日又移荊州開元寺皆北宗所致也然彼宗主必無此心蓋是門下凡愚競於彼我也至乾元元年四月",
    "X09n0248_004:0863a08": "後頻告門人令數問法再三深歎無為一法五月十三日中夜示滅年七十有五二年遷厝於東京龍門置塔",
    "X09n0248_004:0863a09": "寶應二年敕於塔所置寶應寺大曆五年敕賜祖堂額號真宗般若傳法之堂七年敕賜塔額號般若大師之",
    "X09n0248_004:0863a10": "塔貞元十二年敕皇太子集諸禪德楷定禪門宗旨遂立神會禪師為第七祖內神龍寺敕賜&#x7891;記現在又御",
    "X09n0248_004:0863a11": "製七祖讚文現行於世緣第七代是中興之主故具敘之)從第七代後不局一人",
    "X09n0248_004:0863a12": "法宗既立普令霑洽初且局者順世規矩世諦之法",
    "X09n0248_004:0863a13": "多止於七經教亦然如此方七代先亡或令持念一",
    "X09n0248_004:0863a14": "七二七乃至多七請僧之數亡人齋數每事皆七乃",
    "X09n0248_004:0863a15": "至祖有七佛國有七廟之類也儀式既成故各令流",
    "X09n0248_004:0863a16": "布疏燈燈者維摩詰言我法名無盡燈譬如一燈然",
    "X09n0248_004:0863a17": "百千燈瞑者皆明明終不盡且如第七祖門下傳法",
    "X09n0248_004:0863a18": "二十二人且敘一枝者&#x7920;洲法觀寺智如和尚俗姓",
    "X09n0248_004:0863a19": "王&#x7920;洲門下成都府聖壽寺唯忠和尚俗姓張亦&#x53F7;",
    "X09n0248_004:0863a20": "南印聖壽門下遂洲大雲寺道圓和尚俗姓程長慶",
    "X09n0248_004:0863a21": "二年成都道俗迎歸聖壽寺紹繼先師大昌法化如",
    "X09n0248_004:0863a22": "今現在當代法主兩歸心。",
    "X09n0248_004:0863a23": "[0863a23] 疏然所下二敘法要謂已列能傳之人今正敘所傳",
    "X09n0248_004:0863a24": "之法也文二初總標如文疏無定下二別釋二初釋",
    "X09n0248_004:0863b01": "定慧一對然定慧正是所悟修之道頓漸是修之儀",
    "X09n0248_004:0863b02": "式所修之道有正有助定慧是正道餘萬行皆是助",
    "X09n0248_004:0863b03": "道助定慧故故華嚴云譬如有力王率土咸戴仰定",
    "X09n0248_004:0863b04": "慧亦如是菩薩所依賴諸教非一悟修是解行頓漸",
    "X09n0248_004:0863b05": "通於悟修無定已下明互闕之失謂無定之慧慧是",
    "X09n0248_004:0863b06": "狂慧如風中燈如搖動水無慧之定定是愚定如悶",
    "X09n0248_004:0863b07": "絕無心如枯杌無識又偏修定增長無明偏修慧增",
    "X09n0248_004:0863b08": "長邪見故涅槃云聲聞定力多故不見佛性菩薩慧",
    "X09n0248_004:0863b09": "力多故見不了了此二雙運下等學之益亦如涅槃",
    "X09n0248_004:0863b10": "說也兩足尊者福智圓滿定是福體慧為智本故也",
    "X09n0248_004:0863b11": "止觀者天台有大止觀十卷小止觀二卷二卷者序",
    "X09n0248_004:0863b12": "云止乃伏結之初門觀是斷惑之正要止是長養心",
    "X09n0248_004:0863b13": "識之善資觀是照察神解之妙術止是禪定之勝因",
    "X09n0248_004:0863b14": "(由止萬緣故心定也)觀是智慧之由籍(由觀察諸法故慧力成就)。[0863b14] ▲疏其頓",
    "X09n0248_004:0863b15": "下二釋餘兩對初一句標然悟與修皆通頓漸又悟",
    "X09n0248_004:0863b16": "有解悟證悟修有隨相離相謂初因解悟依悟修行",
    "X09n0248_004:0863b17": "行滿功圓即得證悟此為真正若各隨根悟及諸師",
    "X09n0248_004:0863b18": "友方便施設先後無定疏有八對下當配之。",
    "X09n0248_004:0863b19": "[0863b19] 疏頓悟漸修為解悟者初對也如慧日頓出霜露之",
    "X09n0248_004:0863b20": "惑漸銷又如孩子初生六根四肢百節頓具(喻性上恒沙功",
    "X09n0248_004:0863b21": "德也)乳哺飲食養育漸漸成長出身入仕(喻萬行資莊報化圓滿也)",
    "X09n0248_004:0863b22": "此悟在初故屬解悟悟後之修即具隨相離相理事",
    "X09n0248_004:0863b23": "雙修(若未悟而修即著相)故功行圓滿必有證悟即屬後對疏",
    "X09n0248_004:0863b24": "漸修頓悟下後三對證悟也初言漸修頓悟者此有",
    "X09n0248_004:0863c01": "二意一者即前悟解之漸修修極故證二則從初便",
    "X09n0248_004:0863c02": "漸修如諸聲聞等因四十年前漸修三乘教行故靈",
    "X09n0248_004:0863c03": "山會中聞法華經疑網頓斷心安如海授記成佛如",
    "X09n0248_004:0863c04": "人伐木千斧萬斧漸斫倒即一樹頓倒又如從邊遠",
    "X09n0248_004:0863c05": "之境入於京都數月步步漸行入大城門之日一時",
    "X09n0248_004:0863c06": "頓到故天台大師數年修鍊百日加功用行忽然證",
    "X09n0248_004:0863c07": "得法華三昧旋陀羅尼門於一切法悉皆通達即其",
    "X09n0248_004:0863c08": "事也北宗漸教意見如此然多入二乘之境難得圓",
    "X09n0248_004:0863c09": "證故疏頓修漸悟者雖聞圓教信證圓法根性遲鈍",
    "X09n0248_004:0863c10": "不得頓悟雖不頓悟而樂欲情殷深崇頓理頓發大",
    "X09n0248_004:0863c11": "心頓絕諸緣頓伏煩惱由此加行漸漸得悟悟即是",
    "X09n0248_004:0863c12": "證不唯會解如人磨鏡一時&#x5FA7;磨一面終不從一分",
    "X09n0248_004:0863c13": "一寸致功然塵埃則漸漸而去(漸淨)明相則漸漸而顯",
    "X09n0248_004:0863c14": "(漸照)又如學射初把弓矢便注意在的(喻發無上菩提心也)不故",
    "X09n0248_004:0863c15": "作親&#x758E;遠近節級(不先發十信次十住等也)然不免經千百日射",
    "X09n0248_004:0863c16": "億萬箭方漸漸親近乃至百發百中疏漸修漸悟者",
    "X09n0248_004:0863c17": "謂信本性圓滿而猶計有業惑障覆故勤拂磨鏡塵",
    "X09n0248_004:0863c18": "漸悟心性如注所引喻也足履喻修行所鑒喻證悟",
    "X09n0248_004:0863c19": "也(若對下頓斷煩惱斬絲之喻此如斬竹節節不同也)疏並為證悟者總結上",
    "X09n0248_004:0863c20": "三對也疏若頓悟頓修下三對悟修皆頓但以或互",
    "X09n0248_004:0863c21": "先後或同時故成解證之異初標頓悟頓修以斬染",
    "X09n0248_004:0863c22": "綟絲為喻者斬如頓悟煩惱本無即名為斷如一綟",
    "X09n0248_004:0863c23": "之絲不勝一&#x5292;而頓斷故(此是荷澤所舉之喻)染如頓修頓稱",
    "X09n0248_004:0863c24": "性上恒沙功德念念無間而修如染一綟之絲千條",
    "X09n0248_004:0864a01": "萬條一時成色故清涼大師心要云心心作佛無一",
    "X09n0248_004:0864a02": "心而非佛心處處道成無一塵而非佛國又行願疏",
    "X09n0248_004:0864a03": "云行即頓修位分因果皆是頓修之義疏謂先悟後",
    "X09n0248_004:0864a04": "修等者初對也如注所釋謂由頓了身心塵境皆空",
    "X09n0248_004:0864a05": "故不著諸相不證心性心性本不動故又由頓了恒",
    "X09n0248_004:0864a06": "沙功德皆備故念念與之相應名為合道由悟於先",
    "X09n0248_004:0864a07": "故當解也疏先修後悟等者次對也謂由頓絕諸緣",
    "X09n0248_004:0864a08": "等(云云如上所引)故得心地豁開以根欲勝故不同前頓修",
    "X09n0248_004:0864a09": "漸悟也注以修如服藥者一服頓喫良藥也悟如病",
    "X09n0248_004:0864a10": "除者忽然得汗四肢百節一時輕涼也不取漸漸平",
    "X09n0248_004:0864a11": "復之意以悟在後故當於證然此證解亦無二相疏",
    "X09n0248_004:0864a12": "修悟一時通解證者後對也謂以無相為修分明為",
    "X09n0248_004:0864a13": "悟悟即慧也用也修即定也體也荷澤云即體而用",
    "X09n0248_004:0864a14": "自知等注中取意引心要也具云無心於忘照則萬",
    "X09n0248_004:0864a15": "累都捐任運以寂知則眾行爰起今但各取上句故",
    "X09n0248_004:0864a16": "一悟一修心要又云一念不生前後際斷(即頓修也)照體",
    "X09n0248_004:0864a17": "獨立物我皆如(即頓悟也)荷澤云一切善惡都不思量言",
    "X09n0248_004:0864a18": "下自絕念想(修也)正無念想心已自知(悟也)疏即通解證",
    "X09n0248_004:0864a19": "者此有二意一者如上釋云證解亦無二相故二皆",
    "X09n0248_004:0864a20": "通謂即證即解即解即證二者或是證或是解謂頓",
    "X09n0248_004:0864a21": "了頓息即為解悟頓盡頓覺即為證悟如大夢覺覺",
    "X09n0248_004:0864a22": "名頓覺夢必頓盡故(如佛地論說下當具釋也)疏若本具下第八",
    "X09n0248_004:0864a23": "一對也結云通解證也亦含二意如次上說初義可",
    "X09n0248_004:0864a24": "知後義應釋約解釋者但取無漏本覺為悟不加覺",
    "X09n0248_004:0864b01": "了之心但取性上功德為行不待息心為行注中飲",
    "X09n0248_004:0864b02": "字得字皆喻與之相應約證釋者即始覺合本之時",
    "X09n0248_004:0864b03": "無別始覺之異故華嚴宗說新成舊佛舊佛新成成",
    "X09n0248_004:0864b04": "時但是本本之真不見新新之相悟修皆爾故華嚴",
    "X09n0248_004:0864b05": "說成佛時必與一切眾生同體俱成又云成與不成",
    "X09n0248_004:0864b06": "無差別者正由不取新成之&#x8657;相也。",
    "X09n0248_004:0864b07": "[0864b07] 疏此圓下三會此經也文有標釋釋中但檢教起因",
    "X09n0248_004:0864b08": "緣門中及下銷文處取相應之義敘之今亦不能重",
    "X09n0248_004:0864b09": "述然此中言證但取觀行相應之時現量所見即名",
    "X09n0248_004:0864b10": "為證不必聖果。",
    "X09n0248_004:0864b11": "[0864b11] 疏此等下三通妨難謂有難云前權實對辨已廣明",
    "X09n0248_004:0864b12": "頓漸等教何得今又重說故為此通也。",
    "X09n0248_004:0864b13": "[0864b13] 疏苟得下四結勸修言皆成定慧者謂定慧有有作",
    "X09n0248_004:0864b14": "無作自性三種不同故頓與漸皆相當也故荷澤說",
    "X09n0248_004:0864b15": "三種三學有作三者約諸惡不作等(云云)無作三者",
    "X09n0248_004:0864b16": "妄心不起是戒無貪瞋惱嫉等也本無妄心是定(無思",
    "X09n0248_004:0864b17": "覺等)知心無念是慧(不落無記空也)自性三者謂空寂照(如次配之",
    "X09n0248_004:0864b18": "空是離四相絕百非之義故配戒也餘二可知)言妄想者無定之慧也言無",
    "X09n0248_004:0864b19": "記者無慧之定也此但是冥冥無所揀擇而為無記",
    "X09n0248_004:0864b20": "不唯揀於善惡說無記也言審而修之者此門意在",
    "X09n0248_004:0864b21": "於行不圖知解而已故勸云修之不云學之此第八",
    "X09n0248_004:0864b22": "門多依清涼大師奉&#x52C5;所製華嚴疏懸談十門中修",
    "X09n0248_004:0864b23": "證淺深門及諸宗禪門諸經禪要而敘之。"
}