{
    "X71n1416_002:0413a03": "恕中和尚語錄卷第二",
    "X71n1416_002:0413a05": "處州府南明禪寺住持嗣法比丘道瑄等編",
    "X71n1416_002:0413a06": "住黃巖瑞巖淨土禪寺語錄",
    "X71n1416_002:0413a07": "山門。盡大地是解脫門。把手拽不入。雪峯與麼道。瑞",
    "X71n1416_002:0413a08": "巖不與麼道。喝一喝。",
    "X71n1416_002:0413a09": "佛殿。佛是家裏人。直下會得玄沙道底。",
    "X71n1416_002:0413a10": "土地堂。虗靈寂照。固不在言。飯籮邊漆桶裏有一句",
    "X71n1416_002:0413a11": "子。還知麼。蘇嚧蘇嚧。",
    "X71n1416_002:0413a12": "祖堂。心心相同。眼眼相矚。一等陳年爛葛藤。六六依",
    "X71n1416_002:0413a13": "然三十六。",
    "X71n1416_002:0413a14": "據室。我者裏。一切只是尋常。你若來弄機關誇敏手。",
    "X71n1416_002:0413a15": "向毒蛇頭上揩癢。猛虎頷下解鈴。拄杖子未打你在。",
    "X71n1416_002:0413a16": "何故。有盤根錯節。方可施利器。有銀山鐵壁。方可展",
    "X71n1416_002:0413a17": "鉗槌。",
    "X71n1416_002:0413a18": "拈明州三宗諸山疏。祖意教意。是同是別。風清三佛",
    "X71n1416_002:0413a19": "地。月朗四明山。",
    "X71n1416_002:0413a20": "法座。平地上險崖。孤峻處平易。是古今尋常用底。今",
    "X71n1416_002:0413a21": "日終不向者裏依模脫墼。瞞汝諸人。雖然。見之不取。",
    "X71n1416_002:0413a22": "千載難忘。且坐斷毗盧頂頭一句。作麼生道。眾無語。",
    "X71n1416_002:0413a23": "乃云。洎合放過。便登座。",
    "X71n1416_002:0413a24": "祝聖罷。次拈香云。此香已是第二回拈出。爇向爐中。",
    "X71n1416_002:0413b01": "供養我前住崑山薦嚴禪寺。晚年歸老紫籜峯頭西",
    "X71n1416_002:0413b02": "方廣院竺元大和尚。用酬法乳之恩。然冤家債主。自",
    "X71n1416_002:0413b03": "有來由。今日幸對人天眾前。不妨重為洗雪一上。山",
    "X71n1416_002:0413b04": "僧昔年在彼山中。咨參者箇老和尚。為看狗子無佛",
    "X71n1416_002:0413b05": "性話不破。特去請益。纔開口。被他一喝。直得通身汗",
    "X71n1416_002:0413b06": "下。因進呈一頌云。狗子佛性無。春色滿皇都。趙州東",
    "X71n1416_002:0413b07": "院裏。壁上掛葫蘆。乃發笑曰。恁麼會又爭得。可謂前",
    "X71n1416_002:0413b08": "箭猶輕後箭深。插香云。縱有伯牙琴。應難寫心曲。遂",
    "X71n1416_002:0413b09": "斂衣就座。廣孝和尚白槌云。法筵龍象眾。當觀第一",
    "X71n1416_002:0413b10": "義。師垂語云。諸佛出世。是第二頭。祖師西來。是第三",
    "X71n1416_002:0413b11": "首。饒你向威音那畔。別立生涯。百草頭邊。全明殺活。",
    "X71n1416_002:0413b12": "布袋裏老鴉子。未知有出身一路在。作麼生是出身",
    "X71n1416_002:0413b13": "一路。(是時無人出問話)師乃云。今日無人出問話。不是冷落",
    "X71n1416_002:0413b14": "門[這言+(序予+手)]。正是光顯門[這言+(序予+手)]。何也。若論此事。實不在語言上。",
    "X71n1416_002:0413b15": "若在語言上。釋迦世尊四十九年說一大藏。之乎者",
    "X71n1416_002:0413b16": "也。豈是無言耶。因甚末後向靈山百萬眾前。單單拈",
    "X71n1416_002:0413b17": "起一枝華。惟迦葉一人。打頭知尾。驀爾破顏微笑。既",
    "X71n1416_002:0413b18": "是物直貨當。便云吾有正法眼藏。分付摩訶大迦葉。",
    "X71n1416_002:0413b19": "由此[這言+(虎儿+几)]相傳授。而至于今。當時豈有攢華簇錦。辯舌",
    "X71n1416_002:0413b20": "利辭。問一句來。答一句去。湊得團欒。合得恰好。然後",
    "X71n1416_002:0413b21": "始相付囑。惜乎者老漢。前車既覆。後車改轍。爭奈依",
    "X71n1416_002:0413b22": "然口裏。水漉漉地。諸德若要紹續此箇門風。不用廣",
    "X71n1416_002:0413b23": "求文義。不用息念歸空。但向世尊未拈華處。迦葉未",
    "X71n1416_002:0413b24": "微笑處。一領領取。如白衣拜相。如平地登仙。不涉階",
    "X71n1416_002:0413c01": "梯。掀翻途轍。巍巍自在。穩坐家堂。五欲八風。窺覷無",
    "X71n1416_002:0413c02": "門。四生九有。籠罩不住。便見無恩不報。無德不酬。亦",
    "X71n1416_002:0413c03": "見山僧遠離四明。波波挈挈。而至於此。踞曲彔牀。拋",
    "X71n1416_002:0413c04": "沙撒土。不為分外。拈拄杖。有擒有縱。有卷有舒。祝融",
    "X71n1416_002:0413c05": "峯頂上。露滴萬年松。",
    "X71n1416_002:0413c06": "復舉。黃檗和尚示眾云。自達磨大師到中國。惟說一",
    "X71n1416_002:0413c07": "心。惟傳一法。以佛傳佛。不說餘佛。以法傳法。不說餘",
    "X71n1416_002:0413c08": "法。法即不可說之法。佛即不可取之佛。乃是本原清",
    "X71n1416_002:0413c09": "淨心也。拈云。黃檗將達磨大師鼻孔出氣。將謂無人",
    "X71n1416_002:0413c10": "檢點。山僧不是抑他威光。祇要家平戶貼。未免重為",
    "X71n1416_002:0413c11": "頌出。本原清淨心。是甚繫驢橛。傳既不可傳。說亦不",
    "X71n1416_002:0413c12": "可說。黃檗舌頭長。達磨齒門闕。打刀須是彬州鐵。",
    "X71n1416_002:0413c13": "小參。垂語云。德山小參不答話。識法者懼。趙州小參",
    "X71n1416_002:0413c14": "要答話。賣弄風流。瑞巖不作者般去就。有問即答。無",
    "X71n1416_002:0413c15": "問即休。莫有問話者麼。僧出問云。用則波騰海沸。全",
    "X71n1416_002:0413c16": "真體以運行。體則鏡淨水沉。舉隨緣而會寂。者箇是",
    "X71n1416_002:0413c17": "用不離體。體不離用。作麼生是體用雙忘一句。師云。",
    "X71n1416_002:0413c18": "胡孫喫毛蟲。僧云。窮諸玄辯。若一毫置於太虗。傑世",
    "X71n1416_002:0413c19": "樞機。似一滴投於巨壑。者箇是久客還家。暫忘歧路。",
    "X71n1416_002:0413c20": "作麼生是天然受用一句。師云。騎馬踏鐙。不如步行。",
    "X71n1416_002:0413c21": "僧云。豁開戶牖。無邊剎境。自他不隔於毫端。瞥轉一",
    "X71n1416_002:0413c22": "機。十世古今。始終不離於當念。者箇是捏定死蛇頭。",
    "X71n1416_002:0413c23": "徹底無轉智。作麼生是蓋天蓋地一句。師云。虗空無",
    "X71n1416_002:0413c24": "向背。日月自循環。僧云。莫言少室兒孫少。自有甘心",
    "X71n1416_002:0414a01": "斷臂人。師云。家無白[狂王+睪]之圖。必無如是妖怪。僧云。畢",
    "X71n1416_002:0414a02": "竟水須朝海去。到頭雲定覓山歸。師云。七棒對十三。",
    "X71n1416_002:0414a03": "僧禮拜。師乃云。瑞巖山中阿練若。堂殿玲瓏絕點塵。",
    "X71n1416_002:0414a04": "昔日暫游。今載到到來。只是舊時人。既是舊時人。且",
    "X71n1416_002:0414a05": "說舊時話。山川秀發。龍象駢填。人境宛然如昔。風光",
    "X71n1416_002:0414a06": "不減當時。顯揚少室徽猷。揭示靈山奧旨。無絲毫同",
    "X71n1416_002:0414a07": "相。無絲毫異相。全體是箇金剛正體。全體是箇大解",
    "X71n1416_002:0414a08": "脫門。全體是箇華藏世界海。是以從上老宿。競出頭",
    "X71n1416_002:0414a09": "來激揚鏗鏘。只要各各當人明自本心。見自本性。高",
    "X71n1416_002:0414a10": "聳人天。壁立萬仞。睦州和尚云。汝等諸人。還得箇入",
    "X71n1416_002:0414a11": "頭處也未。若未得箇入頭。須得箇入頭。若得箇入頭。",
    "X71n1416_002:0414a12": "不得孤負老僧。玄沙和尚云。我若舉揚宗教。法堂前",
    "X71n1416_002:0414a13": "草深一丈。二大老。一人牢關把斷。水泄不通。一人入",
    "X71n1416_002:0414a14": "草求人。拖泥帶水。正眼觀來。總是無風起浪。殊不知",
    "X71n1416_002:0414a15": "者條通天活路。千聖共行。萬靈同轍。不離真際建一",
    "X71n1416_002:0414a16": "切法。不壞假名而說實相。拈拄杖。者箇是假名。那箇",
    "X71n1416_002:0414a17": "是實相。卓拄杖。實相假名。一擊百雜碎了也。咄咄咄",
    "X71n1416_002:0414a18": "力囗稀。驢前馬後莫亂針錐。南泉偏要斬猫兒。",
    "X71n1416_002:0414a19": "復舉。當山開山空照祖師。甞於室中自呼應云主人",
    "X71n1416_002:0414a20": "翁。諾。惺惺著。他時後日莫受人瞞。諾諾。師拈云。祖師",
    "X71n1416_002:0414a21": "弄者一解。可謂超今邁古。然只作得箇看家兒子。山",
    "X71n1416_002:0414a22": "僧向者裏。著一隻眼。非獨紹續箕裘。直要衝樓跨竈。",
    "X71n1416_002:0414a23": "會麼。電光莫及。石火難追。兔徑非大象之所游。雞粟",
    "X71n1416_002:0414a24": "豈鳳凰之啗啄。喝一喝。",
    "X71n1416_002:0414b01": "請西序上堂。如來藏中。不留一法。衲僧門下。豈有多",
    "X71n1416_002:0414b02": "端。靈樹和尚云。我首座生也。我首座行脚也。一字不",
    "X71n1416_002:0414b03": "著畫。會麼。不見道。客來無茶點。蒿湯備禮儀。",
    "X71n1416_002:0414b04": "上堂。僧問云。如何是瑞巖境。師云。風吹不入。僧云。如",
    "X71n1416_002:0414b05": "何是境中人。師云。水洒不著。僧云。人境已蒙師指示。",
    "X71n1416_002:0414b06": "向上宗乘事若何。師云。真不掩偽。僧云。諸法寂滅相。",
    "X71n1416_002:0414b07": "因甚舟行岸移。雲駛月運。師云。好箇消息。只恐錯會。",
    "X71n1416_002:0414b08": "僧云。兩重公桉。師云。海水不生冰。師乃云。趙州云。東",
    "X71n1416_002:0414b09": "司頭不可與汝說佛法。自屎不知臭。雲門云。佛法太",
    "X71n1416_002:0414b10": "殺有。只是舌頭短。有多少。龍牙問德山云。遠聞德山",
    "X71n1416_002:0414b11": "一句佛法。及乎到來。未曾見和尚說一句佛法。山云。",
    "X71n1416_002:0414b12": "嫌什麼。鋸解秤槌。山僧亦有佛法向上一機。今日明",
    "X71n1416_002:0414b13": "明拈出。布施大眾。遂展開兩手云。了。",
    "X71n1416_002:0414b14": "上堂。僧問云。如何是最初一機。師云。蝦蟆趕鷂子。僧",
    "X71n1416_002:0414b15": "云。如何是末後一句。師云。老鼠弄胡孫。僧云。恁麼則",
    "X71n1416_002:0414b16": "七出八沒去也。師云。且莫詐明頭。僧云。人無遠慮。必",
    "X71n1416_002:0414b17": "有近憂。師云。晨朝有粥。齋時有飯。憂箇什麼。僧云。竹",
    "X71n1416_002:0414b18": "影掃堦塵不動。月穿波底水無痕。師云。二年同一春。",
    "X71n1416_002:0414b19": "僧提起坐具云。謝師答話。師云。口是禍門。僧禮拜。師",
    "X71n1416_002:0414b20": "乃云。瑞巖無可供養諸人。只有一椀山田脫粟飯。任",
    "X71n1416_002:0414b21": "你麤飡細嚼。飽足還休。中間有一粒砂子。因甚咬不",
    "X71n1416_002:0414b22": "著。就中忽有出云。某甲咬著。即向道。急須吐却。",
    "X71n1416_002:0414b23": "涅槃上堂。古者道。涅槃心易曉。差別智難明。與麼說",
    "X71n1416_002:0414b24": "話。勞而無功。世尊涅槃會上。以手摩胸告眾云。汝等",
    "X71n1416_002:0414c01": "善觀吾紫磨金色之軀。今日則有。明日則無。瞻仰取",
    "X71n1416_002:0414c02": "足。毋令後悔。有甚差別耶。雲門大師拈起扇子云。扇",
    "X71n1416_002:0414c03": "子[跳兆+孛]跳上三十三天。築著帝釋鼻孔。東海鯉魚打一",
    "X71n1416_002:0414c04": "棒。雨似盆傾。有甚差別耶。以拂子畫一畫云。人貧智",
    "X71n1416_002:0414c05": "短。馬瘦毛長。須知遠煙浪。別有好思量。",
    "X71n1416_002:0414c06": "上堂。山僧入院以來。已過了兩箇月。如一剎那頃。於",
    "X71n1416_002:0414c07": "其中間。覓一剎那之相。了不可得。所以道。白鼠推遷。",
    "X71n1416_002:0414c08": "銀臺不變。汝諸人。十二時中作麼生行履。山斷疑無",
    "X71n1416_002:0414c09": "路。溪迴別有村。",
    "X71n1416_002:0414c10": "上堂。欲得與麼事。須是與麼人。既是與麼人。不愁與",
    "X71n1416_002:0414c11": "麼事。拈起犀牛扇子。擲出栗棘金圈。闡揚佛祖宗風。",
    "X71n1416_002:0414c12": "開鑿人天眼目。只如城東老姥。與佛同生。不願見佛。",
    "X71n1416_002:0414c13": "又作麼生。擊拂子。珊瑚枕上兩行淚。半是思君半恨",
    "X71n1416_002:0414c14": "君。",
    "X71n1416_002:0414c15": "啟建上堂。心王不妄動。六國一時通。罷拈三尺劒。休",
    "X71n1416_002:0414c16": "弄一張弓。正恁麼時。直得黃河清澈。白日流輝。金輪",
    "X71n1416_002:0414c17": "御而玉燭調。麒麟出而鳳凰現。普天之下。用至道而",
    "X71n1416_002:0414c18": "不知。懷生之倫。荷大造而無謝。且林下道人。如何祝",
    "X71n1416_002:0414c19": "讚。豎拂子。只將者箇真消息。仰祝吾",
    "X71n1416_002:0414c20": "皇億萬年。",
    "X71n1416_002:0414c21": "空照忌拈香。未見巖頭。口似磉盆。既見巖頭。眼如木",
    "X71n1416_002:0414c22": "[木*突]。本然理拄地撑天。何勞置問。主人翁呼來喚去。猶",
    "X71n1416_002:0414c23": "欠惺惺。插香云。相逢不下馬。各自奔前程。",
    "X71n1416_002:0414c24": "散忌上堂。法不孤起。仗境方生。今日是開山空照祖",
    "X71n1416_002:0415a01": "師入般涅槃之晨。山僧將不可說不可說。恒河沙世",
    "X71n1416_002:0415a02": "界。作一筵席。百億須彌山。作一椀飯。百億香水海。作",
    "X71n1416_002:0415a03": "一椀羮。聊陳供養。正與麼時。且將此筵席。向什麼處",
    "X71n1416_002:0415a04": "鋪設。若向世界上鋪設。既此世界已成筵席。豈世界",
    "X71n1416_002:0415a05": "外。別有世界耶。若向虗空中鋪設。虗空無實相。又作",
    "X71n1416_002:0415a06": "麼生鋪設。若一向與麼休去。又是顢頇佛性。儱侗真",
    "X71n1416_002:0415a07": "如。眾中莫有出來措置者麼。如無。老僧自出手去也。",
    "X71n1416_002:0415a08": "豎拂子。恒河沙世界。百億須彌山。百億香水海。華簇",
    "X71n1416_002:0415a09": "簇錦簇簇。總向拂子頭上鋪設。不寬不隘。無欠無餘。",
    "X71n1416_002:0415a10": "大眾且道。空照祖師還肯受此供養也無。受與不受。",
    "X71n1416_002:0415a11": "即且置。你道他即今在什麼處。安身立命。擊拂子。家",
    "X71n1416_002:0415a12": "家門前赫日月。太平不用將軍威。",
    "X71n1416_002:0415a13": "上堂。舉魯祖凡見僧來。便面壁而坐。拈云。諸方多作",
    "X71n1416_002:0415a14": "奇特解會。殊不知。者箇老和尚。被人以無文印。印破",
    "X71n1416_002:0415a15": "面門。至今不欲呈露。還有不動舌頭。與他雪屈者麼。",
    "X71n1416_002:0415a16": "良久。只有照壁月。且無吹葉風。",
    "X71n1416_002:0415a17": "上堂。一念未生以前。切忌守住者裏。有底道。水向石",
    "X71n1416_002:0415a18": "邊流出冷。風從華裏過來香。有棒不打者漢。乃云。秋",
    "X71n1416_002:0415a19": "月照高堂。草根鳴絡緯。若非鍾子期。休問琴中趣。",
    "X71n1416_002:0415a20": "上堂。諸上座。有色有明。有心有眼。空却心。了却色。眼",
    "X71n1416_002:0415a21": "無所見。明無所受。顛倒想滅。出生入死。如火燒冰。",
    "X71n1416_002:0415a22": "上堂。視之不見名曰夷。森羅萬象甚處消遣。聽之不",
    "X71n1416_002:0415a23": "聞名曰希。鐘魚鼓板眾聲錯然。摶之不得名曰微。著",
    "X71n1416_002:0415a24": "衣喫飯承誰恩力。拈拄杖云。李伯陽騎牛。入你諸人",
    "X71n1416_002:0415b01": "眼睛裏去也。",
    "X71n1416_002:0415b02": "上堂。舉青峯因齋次。問北院云。先師道。信手拈來草。",
    "X71n1416_002:0415b03": "師兄作麼生會。北院拈起一隻箸。峯云。與麼會。何曾",
    "X71n1416_002:0415b04": "夢見先師。北院云。汝與麼會。何曾夢見先師。師拈云。",
    "X71n1416_002:0415b05": "一得一失。有人辯得。未必善因而招惡果。",
    "X71n1416_002:0415b06": "四月八上堂。明珠在掌。隨眾色以分輝。寶月當空。逐",
    "X71n1416_002:0415b07": "千江而現影。拈拄杖。釋迦老子生也。九龍吐水沐金",
    "X71n1416_002:0415b08": "軀。地湧金蓮棒雙足。眼有瞳人底。謂我誑嚇閭閻。皮",
    "X71n1416_002:0415b09": "下無血底。謂我將鰕釣鱉。卓拄杖。觀音買胡餅。笑倒",
    "X71n1416_002:0415b10": "金剛神。",
    "X71n1416_002:0415b11": "結夏小參。圓覺伽藍。人人具足。在天同天。在地同地。",
    "X71n1416_002:0415b12": "目是諸人用力太過。不能搆得。故勞釋天調御。曲開",
    "X71n1416_002:0415b13": "方便之門。立期立限。如逼生蛇化龍。要汝親證親悟。",
    "X71n1416_002:0415b14": "龐居士云。十方同聚會。箇箇學無為。此是選佛場。心",
    "X71n1416_002:0415b15": "空及第歸。好大眾。箭不虗發。發必中的。言不虗發。發",
    "X71n1416_002:0415b16": "必全真。針眼魚吞却嘉州大象即不問。且可大師於",
    "X71n1416_002:0415b17": "三拜處得髓。還端的也無。拍禪牀。一年春已盡。臺榭",
    "X71n1416_002:0415b18": "綠陰多。",
    "X71n1416_002:0415b19": "復舉。僧問長慶云。長期進道。西天以蠟人為驗。未審",
    "X71n1416_002:0415b20": "此間以何為驗。慶云。鐵彈子。僧云。意旨如何。慶云。大",
    "X71n1416_002:0415b21": "底大小底小。師拈云。長慶與麼答話。也是貪觀雲裏",
    "X71n1416_002:0415b22": "鴈。失却渡頭船。我此一眾。箇箇自謂握靈蛇之珠。抱",
    "X71n1416_002:0415b23": "荊山之璞。且山僧如此批判。還有不甘者麼。良久。儗",
    "X71n1416_002:0415b24": "心湊泊終難會。達者應須暗裏驚。",
    "X71n1416_002:0415c01": "次日上堂。僧問云。道藉言傳。傳由文字。非文字不足",
    "X71n1416_002:0415c02": "紀言。非言焉能顯道。和尚為什麼。戒人不要看讀文",
    "X71n1416_002:0415c03": "字。師云。咬人屎橛。是甚好狗。僧云。恁麼則五千四十",
    "X71n1416_002:0415c04": "餘卷。皆成剩語。師云。我亦不知。僧云。和尚既不知。為",
    "X71n1416_002:0415c05": "什麼戒人不要看讀文字。師云。一度被蛇傷。怕見斷",
    "X71n1416_002:0415c06": "貫索。師復舉。開山彥禪師到夾山。山問云。何處來。師",
    "X71n1416_002:0415c07": "云。臥龍。山云。來時龍還起也未。師近前以目顧視。山",
    "X71n1416_002:0415c08": "云。灸瘡瘢上。更著艾焦。師云。和尚又何苦如此。山休",
    "X71n1416_002:0415c09": "去。師拈云。二尊宿一挨一拶。如善舞太阿。不傷其手。",
    "X71n1416_002:0415c10": "然也有到處。也有不到處。",
    "X71n1416_002:0415c11": "上堂。未有無心境。曾無無境心。心境兩俱忘。未是到",
    "X71n1416_002:0415c12": "家句。東弗于逮打鼓。西瞿耶尼說禪。且道是什麼人",
    "X71n1416_002:0415c13": "分上事。狗舐熱油鐺。",
    "X71n1416_002:0415c14": "上堂。舉保福在病。問僧云。我與你相識年深。有何名",
    "X71n1416_002:0415c15": "方妙藥相救。僧云。藥方甚有。聞說和尚不解忌口。師",
    "X71n1416_002:0415c16": "拈云。者僧也不易得。爭奈保福心且未甘。當時只好",
    "X71n1416_002:0415c17": "輕輕道和尚病得幾時。看他出什麼語。但云不堪發",
    "X71n1416_002:0415c18": "藥。豈不籠罩古今。",
    "X71n1416_002:0415c19": "端午上堂。龍牙和尚云。學道先須有悟由。還如曾鬪",
    "X71n1416_002:0415c20": "快龍舟。雖然舊閣閑田地。一度贏來方始休。大小龍",
    "X71n1416_002:0415c21": "牙見地不脫。坐在者裏。山僧不惜眉毛。為他撥開一",
    "X71n1416_002:0415c22": "路。便見功超一切。道絕名言。乃云。迷悟從來總自由。",
    "X71n1416_002:0415c23": "要須平地上行舟。乾坤儱侗無今古。千載清風卒未",
    "X71n1416_002:0415c24": "休。就中忽有出來道。瑞巖也是釘樁搖櫓。阿呵呵。將",
    "X71n1416_002:0416a01": "謂無人。便下座。",
    "X71n1416_002:0416a02": "上堂。今朝十五。打動法鼓。露柱出班。長老陞座。下座",
    "X71n1416_002:0416a03": "顧侍者云。適來說什麼。侍者無語。乃云。一字入公門。",
    "X71n1416_002:0416a04": "九牛拽不出。",
    "X71n1416_002:0416a05": "上堂。食輪不轉多時。甑倒厨空竈冷。侍者來覆上堂。",
    "X71n1416_002:0416a06": "令我千思萬想。正茲忍饑不暇。寧暇拋三放兩。狼忙",
    "X71n1416_002:0416a07": "披起七條。膝上橫按拄杖。驅使文殊普賢。撿點森羅",
    "X71n1416_002:0416a08": "萬象。喚作向上提持。大似隔靴抓癢。下座。",
    "X71n1416_002:0416a09": "上堂。一句截流。萬機寢息。兩不成雙。單不成隻。拈拄",
    "X71n1416_002:0416a10": "杖卓一卓。鐵壁鐵壁。",
    "X71n1416_002:0416a11": "上堂。朕兆未分以前。好箇消息。朕兆既分以後。消息",
    "X71n1416_002:0416a12": "全無。一塵入正受。諸塵三昧起。急水上打毬子。",
    "X71n1416_002:0416a13": "上堂。相逢不拈出。舉意便知有。打失雙眼睛。留得一",
    "X71n1416_002:0416a14": "張口。孤峯頂上呵佛罵祖。竅鑿頂門。十二街頭掣風",
    "X71n1416_002:0416a15": "掣顛。符懸肘後。長沙虎。子湖狗。拈起麤辣藜。好與劈",
    "X71n1416_002:0416a16": "脊摟。",
    "X71n1416_002:0416a17": "病眼上堂。山僧數日來。病眼暗昏昏地。直得東西不",
    "X71n1416_002:0416a18": "辯。南北不分。然於不分不辯處。却有箇分曉。僧問九",
    "X71n1416_002:0416a19": "峯。如何是把定乾坤眼。折筯攪龍門。峯云。把定在裏",
    "X71n1416_002:0416a20": "許。乞兒弄飯椀。僧云。乾坤眼何在。再犯不容。峯云。正",
    "X71n1416_002:0416a21": "是乾坤眼。貴買賤賣。僧云。還照燭也無。有甚矢照燭。",
    "X71n1416_002:0416a22": "峯云。不借三光勢。舌頭拖地。僧云。既不借三光勢。憑",
    "X71n1416_002:0416a23": "何照燭喚作乾坤眼。狗咬枯骨頭。峯云。若不恁麼。髑",
    "X71n1416_002:0416a24": "髏前見鬼。正是見鬼說話。九峯長吹緩打。自謂手段",
    "X71n1416_002:0416b01": "高強。爭奈者僧久經行戶。酬唱無虧。若是把定乾坤",
    "X71n1416_002:0416b02": "眼。總未見得。今日不是攙行奪市。蓋為病多諳藥性。",
    "X71n1416_002:0416b03": "要識把定乾坤眼麼。卓拄杖。曙色未分人盡望。及乎",
    "X71n1416_002:0416b04": "天曉也尋常。",
    "X71n1416_002:0416b05": "示眾。瑞巖有一機。極小彌宇宙。不居威音前。不落樓",
    "X71n1416_002:0416b06": "至後。晨起值天昏。夜眠逢日晝。殤子壽千春。白首纔",
    "X71n1416_002:0416b07": "出幼。參。",
    "X71n1416_002:0416b08": "上堂。簷外連宵雨。聲聲盡屬伊。分明重指注。何事更",
    "X71n1416_002:0416b09": "狐疑。",
    "X71n1416_002:0416b10": "謝明慶瑩中和尚惠竹拂上堂。拈起示眾云。凌雲勁",
    "X71n1416_002:0416b11": "節。傲雪孤標。結根於曠劫之先。孕質於三乘之外。一",
    "X71n1416_002:0416b12": "刀兩段。不假思惟。信手拈來。神號鬼泣。非麈尾之能",
    "X71n1416_002:0416b13": "齊。豈龜毛之可比。擊處而雷轟蟄戶。豎時而劒倚長",
    "X71n1416_002:0416b14": "空。馬師束手歸降。百丈望風斂衽。有如是之妙用。有",
    "X71n1416_002:0416b15": "如是之神通。汝諸人還知來處麼。若也未知。問取明",
    "X71n1416_002:0416b16": "慶和尚。擊禪牀下座。",
    "X71n1416_002:0416b17": "青苗上堂。依經解義。三世佛冤。離經一字。即同魔說。",
    "X71n1416_002:0416b18": "山中連日集眾看經。用保禾苗。但見白底是紙。黑底",
    "X71n1416_002:0416b19": "是字。既不離經自立。亦不依經解義。且道是佛說。是",
    "X71n1416_002:0416b20": "魔說。喝一喝。",
    "X71n1416_002:0416b21": "上堂。僧問。如何是凾蓋乾坤句。師云。猛虎口裏活雀",
    "X71n1416_002:0416b22": "兒。僧云。如何是截斷眾流句。師云。金剛手中八稜棒。",
    "X71n1416_002:0416b23": "僧云。如何是隨波逐浪句。師云。李白捉月。張騫乘槎。",
    "X71n1416_002:0416b24": "師乃云。眼見如盲。口說如啞。三界獨尊。天上天下。收",
    "X71n1416_002:0416c01": "得來放得去。生鐵槌被蟲蛀。有利無利。不離行市。三",
    "X71n1416_002:0416c02": "更月下唱巴歌。無端驚起梵王睡。",
    "X71n1416_002:0416c03": "上堂。拈拄杖云。者箇是德山棒。卓拄杖云。者箇是臨",
    "X71n1416_002:0416c04": "濟喝。是汝諸人。切忌將錯就錯。豈不見。玄沙和尚云。",
    "X71n1416_002:0416c05": "直似秋潭月影。靜夜鐘聲。隨扣擊以無虧。觸波瀾而",
    "X71n1416_002:0416c06": "不散。猶是生死岸頭事。有底聞與麼道。便解東邊思",
    "X71n1416_002:0416c07": "量。西邊計較。別要討箇出身路。殊不知牛欄馬廐。圓",
    "X71n1416_002:0416c08": "覺伽藍。火聚刀山。清涼境界。瑞巖到者裏。巧盡拙出。",
    "X71n1416_002:0416c09": "只得趂風倒柁。逐浪隨波。雖然。不是知音者。徒勞話",
    "X71n1416_002:0416c10": "歲寒。",
    "X71n1416_002:0416c11": "上堂。今朝七月一。屋角秋風動。無上解脫門。豁達無",
    "X71n1416_002:0416c12": "遮擁。東來西來。南來北來。明窻下如法安排。是佛是",
    "X71n1416_002:0416c13": "祖。是聖是凡。手面上等與一送。有主有賓。全體全用。",
    "X71n1416_002:0416c14": "澈骨風流。十八不共。三千剎海夜沉沉。妙高山色自",
    "X71n1416_002:0416c15": "孤聳。",
    "X71n1416_002:0416c16": "解夏小參。安居制滿。一念萬年。布袋頭開。百了千當。",
    "X71n1416_002:0416c17": "天南地北。無非圓覺妙場。溪東溪西。總是國王水草。",
    "X71n1416_002:0416c18": "與麼與麼。鋤得片畬。種得籮粟。不與麼不與麼。日中",
    "X71n1416_002:0416c19": "一飡。夜後一寢。與麼不與麼。不與麼却與麼。拈出倚",
    "X71n1416_002:0416c20": "天長劒。截斷露布葛藤。直得上無攀仰。下絕己躬。常",
    "X71n1416_002:0416c21": "光現前。壁立萬仞。正與麼時。是汝諸人還知者箇消",
    "X71n1416_002:0416c22": "息麼。若也未知。未免向淨潔地上。拋沙撒土去也。世",
    "X71n1416_002:0416c23": "尊初生下時。一手指天。一手指地。周行七步。目顧四",
    "X71n1416_002:0416c24": "方。乃云。天上天下。惟吾獨尊。豈不是者箇消息。西天",
    "X71n1416_002:0417a01": "四七。東土二三。或行棒。或行喝。或堂前輥毬。或室中",
    "X71n1416_002:0417a02": "安水。豈不是者箇消息。自餘麻三斤。乾屎橛。庭前栢",
    "X71n1416_002:0417a03": "樹子。後園驢喫草。趙州勘婆話。百丈野鴨話。雖則三",
    "X71n1416_002:0417a04": "頭兩面。萬別千差。豈不總是者箇消息。如斯理論。俯",
    "X71n1416_002:0417a05": "徇機宜。明眼人前。是甚寐語。不見道。向上一路。千聖",
    "X71n1416_002:0417a06": "不傳。學者勞形。如猿捉影。驀拈拄杖卓一卓云。百雜",
    "X71n1416_002:0417a07": "碎沒窠臼。拈得鼻孔失却口。儗欲將身北斗藏。應須",
    "X71n1416_002:0417a08": "合掌南辰後。復說偈云。夏罷抽單何處去。勸君權息",
    "X71n1416_002:0417a09": "此時心。諸方爐鞴如灰冷。少室門庭似海深。若要悟",
    "X71n1416_002:0417a10": "明超佛祖。莫將知解當胷襟。惺惺石畔堪行樂。共聽",
    "X71n1416_002:0417a11": "松風演正音。",
    "X71n1416_002:0417a12": "上堂。夏有解結。法無定相。有無之義。空裏漚華。南天",
    "X71n1416_002:0417a13": "台北五臺。在諸人脚跟底。踏著踏不著。置而不說。前",
    "X71n1416_002:0417a14": "程忽有問何處來。切不得道瑞巖來。教他疑三十年。",
    "X71n1416_002:0417a15": "上堂。宗乘一唱。三藏絕詮。祖令全提。乾坤失色。如王",
    "X71n1416_002:0417a16": "寶劒。凜凜神威。儗欲衝前。橫屍露骨。一向與麼。道絕",
    "X71n1416_002:0417a17": "人荒。密室商量。轉無交涉。拈拄杖。昨夜西風枕簟秋。",
    "X71n1416_002:0417a18": "無限蟬聲噪高樹。",
    "X71n1416_002:0417a19": "上堂。萬里無雲。青天猶在。千波競起。水量無虧。動靜",
    "X71n1416_002:0417a20": "難該。明暗罔措。你衲僧家。獨行獨立。早是檐夯太重。",
    "X71n1416_002:0417a21": "更若他為。如蛾赴火。",
    "X71n1416_002:0417a22": "師問僧云。昨日晴今日雨。如何是一體真如。僧云。和",
    "X71n1416_002:0417a23": "尚問誰。師云。即今問上座。僧云。適來却會。而今却不",
    "X71n1416_002:0417a24": "會。師打兩掌云。且道是賞伊。是罰伊。",
    "X71n1416_002:0417b01": "上堂。諸佛法印。歷歷現前。從上以來。莫不以此印而",
    "X71n1416_002:0417b02": "為佛事。諸人語時語現。默時默現。乃至一切時一切",
    "X71n1416_002:0417b03": "處無不現。當其現時。且非大非小。非青非黃。量度他",
    "X71n1416_002:0417b04": "不得。描藐他不得。畢竟作麼生趣向。不見古人云。聲",
    "X71n1416_002:0417b05": "前領旨。猶迷顧鑒之端。句後精通。尚昧識情之表。大",
    "X71n1416_002:0417b06": "家究取。光顯此宗。",
    "X71n1416_002:0417b07": "上堂。黃檗坐南泉鉢位。利動人心。仰山夢昇兜率天",
    "X71n1416_002:0417b08": "宮說法。開眼作夜。克賓法戰不勝。暫時失采。雪竇對",
    "X71n1416_002:0417b09": "賓客談論。韓大伯冷地發笑。年衰鬼弄人。今日承諸",
    "X71n1416_002:0417b10": "名勝下訪。聊舉四則因緣。用相暖熱。莫怪空疎。下座。",
    "X71n1416_002:0417b11": "上堂。秋風涼。秋夜長。黃華粲林藪。蟋蟀啼壞墻。情與",
    "X71n1416_002:0417b12": "無情。一筆勾下。西來祖意。正好商量。手提殺活金剛",
    "X71n1416_002:0417b13": "劒。直踏毗盧頂上行。",
    "X71n1416_002:0417b14": "請侍者上堂。趙州與文遠。鬪劣不鬪勝。老大不識羞。",
    "X71n1416_002:0417b15": "相席還打令。致使明眼人。無由辯邪正。邪正既不辯。",
    "X71n1416_002:0417b16": "轉轉成毛病。瑞巖百不能。愛用無星秤。稱起太虗空。",
    "X71n1416_002:0417b17": "錙銖無欠剩。以此為瑞為祥。以此為坑為穽。斷衲僧",
    "X71n1416_002:0417b18": "之咽喉。續佛祖之慧命。",
    "X71n1416_002:0417b19": "上堂。古人道。諸佛一向淨用。故名諸佛。眾生一向染",
    "X71n1416_002:0417b20": "用。故名眾生。大眾。熱則普天普地熱。寒則普天普地",
    "X71n1416_002:0417b21": "寒。彼彼丈夫。莫受人瞞。",
    "X71n1416_002:0417b22": "上堂。僧問云。維摩丈室。不以日月為明。和尚丈室。以",
    "X71n1416_002:0417b23": "何為明。師云。物見主眼卓豎。僧云。摩竭掩室。毗耶杜",
    "X71n1416_002:0417b24": "詞。相去多少。師云。一坑埋却。僧云。德山入門便棒。臨",
    "X71n1416_002:0417c01": "濟入門便喝。畢竟明什麼邊事。師云。塞北千人帳。江",
    "X71n1416_002:0417c02": "南萬斛船。師乃云。黃金鑄就鐵崑崙。推出人前駭見",
    "X71n1416_002:0417c03": "聞。四七二三驚吐舌。埋頭東走向西奔。",
    "X71n1416_002:0417c04": "上堂。坐深井者。不知太虗之寬廣。忘偏見者。方明至",
    "X71n1416_002:0417c05": "理之圓融。與麼說話。譬如以大地作射垛。挽弓所向。",
    "X71n1416_002:0417c06": "無不中的。眾中忽有出來道。如斯舉唱。今古罕聞。山",
    "X71n1416_002:0417c07": "僧喚侍者。點一椀茶供養他。更有出來道。如斯舉唱。",
    "X71n1416_002:0417c08": "未稱全提。亦喚侍者。點一椀茶供養他。且道還有為",
    "X71n1416_002:0417c09": "人處也無。雪壓難摧澗底松。風吹不動天邊月。",
    "X71n1416_002:0417c10": "上堂。大智非明。真空絕跡。三世諸佛。只言自知。六代",
    "X71n1416_002:0417c11": "祖師。全提不起。今日抑不得已。向諸人面前。說東道",
    "X71n1416_002:0417c12": "西。大似巡官犯夜。卓拄杖。神龍一舉透無邊。纖鱗猶",
    "X71n1416_002:0417c13": "向泥中躍。",
    "X71n1416_002:0417c14": "上堂。古人吐露一言半句。要控諸人得箇入處。瑞巖",
    "X71n1416_002:0417c15": "不以一言半句為事。也要控諸人得箇入處。古人說",
    "X71n1416_002:0417c16": "而不說。瑞巖不說而說。且道是一合相。非一合相。",
    "X71n1416_002:0417c17": "開爐上堂。楊岐和尚示眾云。薄福住楊岐。年來氣力",
    "X71n1416_002:0417c18": "疎。寒風凋敗葉。猶喜故人歸。囉囉哩。拈起死柴頭。且",
    "X71n1416_002:0417c19": "向無煙火。山僧雖忝末裔。要且不與同塵。薄福住鞔",
    "X71n1416_002:0417c20": "峯。多嗔還少喜。此日話開爐。火種無些子。報諸人休",
    "X71n1416_002:0417c21": "儗議。大家收足上蒲團。今歲立春在年裏。",
    "X71n1416_002:0417c22": "祖忌拈香云。吾本來茲土。傳法救迷情。一華開五葉。",
    "X71n1416_002:0417c23": "結果自然成。舉香召云。大眾。達磨大師面目現在。巍",
    "X71n1416_002:0417c24": "巍堂堂離一切見。",
    "X71n1416_002:0418a01": "上堂。當言不避截舌。當爐不避火迸。便請全身檐荷。",
    "X71n1416_002:0418a02": "何必再三勞讓。巢和風穴知雨。兩箇石人相耳語。百",
    "X71n1416_002:0418a03": "丈搊得鼻頭穿。野鴨成羣自飛去。喝一喝。",
    "X71n1416_002:0418a04": "多福秋江和尚至。并侍者進退上堂。通宗通途。挾帶",
    "X71n1416_002:0418a05": "挾路。一句全提。萬機頓赴。僧問多福。如何是多福一",
    "X71n1416_002:0418a06": "叢竹。福云。一莖兩莖斜。僧云。學人不會。福云。三莖四",
    "X71n1416_002:0418a07": "莖曲。奇怪諸禪德。是牛鼻勒芒繩。是馬口銜生鐵。提",
    "X71n1416_002:0418a08": "妙明之心印。用格外之生機。還他多福始得。且者僧",
    "X71n1416_002:0418a09": "與麼問。還有孤負處麼。金鷄啼向玉闌干。一聲直透",
    "X71n1416_002:0418a10": "須彌頂。",
    "X71n1416_002:0418a11": "冬節小參。始見重陽。又逢冬至。大法本無變遷。寒暑",
    "X71n1416_002:0418a12": "自成來去。是以山僧自到此山。首尾將及二載。運水",
    "X71n1416_002:0418a13": "搬柴。迎賓送客。與諸人同一眼見。同一耳聞。同一心",
    "X71n1416_002:0418a14": "思意想。同一鼻嗅舌甞。山僧移易諸人。一絲毫不得。",
    "X71n1416_002:0418a15": "諸人移易山僧。一絲毫不得。所以道。是法平等。無有",
    "X71n1416_002:0418a16": "高下。又有道。具足凡夫法。凡夫不知。具足聖人法。聖",
    "X71n1416_002:0418a17": "人不會。聖人若會。即同凡夫。凡夫若知。即同聖人。與",
    "X71n1416_002:0418a18": "麼說話。大似掩耳偷鈴。今夜打動法鼓。集眾小參。不",
    "X71n1416_002:0418a19": "說同法。不說異法。不說不同不異法。若是皮下有血",
    "X71n1416_002:0418a20": "底。向者裏翻身一擲。抹過太虗。便見覺城東際。始見",
    "X71n1416_002:0418a21": "文殊。樓閣門開。方參慈氏。總是鬼家活計。日下孤燈。",
    "X71n1416_002:0418a22": "喝一喝。好事不須頻話會。留將和氣煖丹田。",
    "X71n1416_002:0418a23": "復舉。溈山因仰山向火次。溈山問云。天寒人寒。仰云。",
    "X71n1416_002:0418a24": "大家在者裏。溈山云。何不直說。仰云。適來也不曲。和",
    "X71n1416_002:0418b01": "尚如何。溈山云。直須隨流。師拈云。珠明川媚。玉閏山",
    "X71n1416_002:0418b02": "輝。溈山父子之謂也。是則固是。當時若知有轉身一",
    "X71n1416_002:0418b03": "路。子孫也未到斷絕。還會麼。人天渾莫測。珍重赤鬚",
    "X71n1416_002:0418b04": "胡。其或未然。更聽一頌。一對琵琶月下彈。清風習習",
    "X71n1416_002:0418b05": "指端生。只知寫盡心中事。誰管傍人冷地看。",
    "X71n1416_002:0418b06": "上堂。從門入者。不是家珍。自己流出。還同瓦礫。天下",
    "X71n1416_002:0418b07": "無二道。聖人無二心。長連牀上。滴水滴凍。十二街頭。",
    "X71n1416_002:0418b08": "滴水滴凍。",
    "X71n1416_002:0418b09": "上堂。舉五祖和尚云。世有一物。不屬凡。不屬聖。不屬",
    "X71n1416_002:0418b10": "邪。不屬正。萬事臨時。自然號令。師拈云。大小五祖。白",
    "X71n1416_002:0418b11": "雲正傳。將謂有迴天關轉地軸底謀略。如斯吐露。何",
    "X71n1416_002:0418b12": "異宋人以死鼠為璞。瑞巖則不然。世有一物。在凡屬",
    "X71n1416_002:0418b13": "凡。在聖屬聖。在邪屬邪。在正屬正。萬事紛紜。何須號",
    "X71n1416_002:0418b14": "令。拈拄杖卓一卓。下座。",
    "X71n1416_002:0418b15": "示眾。穩坐家堂。主人翁因甚不識。掀翻大海。摑碎須",
    "X71n1416_002:0418b16": "彌。平地上因甚擡脚不起。眼光爍破四天下。自家眉",
    "X71n1416_002:0418b17": "毛落盡。因甚不見。拈拄杖。三句內一句外。不涉兩頭。",
    "X71n1416_002:0418b18": "有人道得。拄杖子兩手分付。",
    "X71n1416_002:0418b19": "上堂。拈拄杖云。三世諸佛是門外漢。六代祖師是門",
    "X71n1416_002:0418b20": "外漢。所以道。有一句子到你。啞却我口。無一句子到",
    "X71n1416_002:0418b21": "你。瞎却你眼。卓拄杖。南人不相耳。北人不相鼻。",
    "X71n1416_002:0418b22": "上堂。大地載不起。虗空包不過。誰敢為安名。打教你",
    "X71n1416_002:0418b23": "頭破。乃云。官不容針。私通車馬。",
    "X71n1416_002:0418b24": "臘八上堂。光透日月。明暗不收。智出聖凡。賢愚不立。",
    "X71n1416_002:0418c01": "雪山深處。夜覩明星豁爾大悟。螢火之光也。敢問未",
    "X71n1416_002:0418c02": "悟以前。向什麼處蹲坐。既悟已後。又向什麼處出頭。",
    "X71n1416_002:0418c03": "通方作者。試出道看。良久云。休休。看看白却少年頭。",
    "X71n1416_002:0418c04": "填溝塞壑無人會。雲自高飛水自流。",
    "X71n1416_002:0418c05": "除夜小參。拈拄杖云。先佛性命。後佛紀綱。總在者裏。",
    "X71n1416_002:0418c06": "是汝諸人。從年頭至年尾。觸目遇緣。隨處明了。何曾",
    "X71n1416_002:0418c07": "昧却。開山彥和尚云。主人翁惺惺著。好不丈夫。更有",
    "X71n1416_002:0418c08": "德山臨濟。棒喝交馳。雖則雷奔電激。爭奈蟄戶未開。",
    "X71n1416_002:0418c09": "畫拄杖。乙巳歲君。所司時令。所屬善惡。一畫畫斷。直",
    "X71n1416_002:0418c10": "得木人發笑。石女謳歌。微塵數佛一時現前。無邊剎",
    "X71n1416_002:0418c11": "土不離掌握。各請歸寮穩臥。明朝起來。慶賀新年。見",
    "X71n1416_002:0418c12": "僧賀僧。見俗賀俗。見狸奴白牯。賀狸奴白牯。還知有",
    "X71n1416_002:0418c13": "不受賀者麼。卓拄杖。三級浪高魚化龍。癡人猶戽夜",
    "X71n1416_002:0418c14": "塘水。復說偈云。一年三百六十日。日日塵勞事不同。",
    "X71n1416_002:0418c15": "今夜勸君都放下。管教明取少林宗。",
    "X71n1416_002:0418c16": "元旦上堂。新年頭有一句子。舉似諸人。者一句子。即",
    "X71n1416_002:0418c17": "是父母未生已前底句子。不得向舉起處承當。不得",
    "X71n1416_002:0418c18": "向意根下卜度。但見皇風成一片。不知何處是封疆。",
    "X71n1416_002:0418c19": "謝兩序就退院上堂。我此一宗。難為荷負。自非有驅",
    "X71n1416_002:0418c20": "耕敓食手段。放行把住機關。至於一進一退之間。未",
    "X71n1416_002:0418c21": "免貽笑作者。瑞巖今者兩序進退。各得其宜。其進也。",
    "X71n1416_002:0418c22": "如耀世明燈。燭破歷劫昏衢之暗。其退也。如潛淵老",
    "X71n1416_002:0418c23": "蚌。孕成不夜照乘之珠。毗嵐猛風。吹之不滅。五濁穢",
    "X71n1416_002:0418c24": "泥。汩之不昏。大眾。荷負既已得人。山懷正堪放下。且",
    "X71n1416_002:0419a01": "放下底事作麼生。拈拄杖。楖[木*栗]橫檐不顧人。直入千",
    "X71n1416_002:0419a02": "峯萬峯去。",
    "X71n1416_002:0419a04": "恕中和尚語錄卷第二"
}