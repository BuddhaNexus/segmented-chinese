{
    "X26n0533_001:0796c05": "No. 533-A",
    "X26n0533_001:0796c06": " 重刊三註心經序",
    "X26n0533_001:0796c08": "[0796c08] 三註心經者伏四魔之利&#x5292;破諸昏之法炬皇和雖",
    "X26n0533_001:0796c09": "既刊焉蓋為兵燹奪與泯焉久之師靜欲然死&#x7070;而",
    "X26n0533_001:0796c10": "繼光輝誘化諸子以壽梓焉一任他具眼底&#x54B2;殺瞿",
    "X26n0533_001:0796c11": "曇不潔三師逐臭餘臭再薰扶桑。[0796c11] 維&#x65F9;",
    "X26n0533_001:0796c12": "寬政三年歲舍辛亥春芙蓉遠孫師靜焚香稽首譔",
    "X26n0533_001:0796c13": "於湖東玉川山常德禪寺",
    "X26n0533_001:0796c15": "No. 533-B",
    "X26n0533_001:0796c16": " 般若波羅蜜多心經序",
    "X26n0533_001:0796c18": "唐南陽國師 慧忠 著",
    "X26n0533_001:0796c19": "[0796c19] 夫法性無邊豈藉心之所度真如非相詎假言之",
    "X26n0533_001:0796c20": "所詮是故眾生浩浩無窮法海茫茫何極若也廣",
    "X26n0533_001:0796c21": "尋文義猶如鏡裏求形更及息念觀空又似日中",
    "X26n0533_001:0796c22": "逃影茲經喻如大地何物不從地之所生諸佛唯",
    "X26n0533_001:0796c23": "指一心何法不因心之所立但了心地故號總持",
    "X26n0533_001:0796c24": "悟法無生名為玅覺一念超越豈在繁論者爾。",
    "X26n0533_001:0797a04": "No. 533",
    "X26n0533_001:0797a05": "三註般若波羅蜜多心經",
    "X26n0533_001:0797a08": "唐 南陽國師慧忠",
    "X26n0533_001:0797a09": "本朝 芙蓉禪師道楷 慈受禪師懷深",
    "X26n0533_001:0797a11": "[0797a11] 摩訶般若波羅蜜多心經",
    "X26n0533_001:0797a12": "[0797a12] 忠云將釋經題都有五句以明眾生本心第一摩",
    "X26n0533_001:0797a13": "訶是梵語此翻為大為破凡夫妄執塵境心著世",
    "X26n0533_001:0797a14": "間故為隔礙名之為小欲令眾生攝諸妄念不染",
    "X26n0533_001:0797a15": "世間悟心境空洞然含受十方世界故名摩訶也",
    "X26n0533_001:0797a16": "第二般若是梵語此名智慧為破凡夫背心取境",
    "X26n0533_001:0797a17": "堅執我見墮在愚癡欲令眾生背境觀心本來無",
    "X26n0533_001:0797a18": "我故名般若第三波羅是梵語此云清淨為破凡",
    "X26n0533_001:0797a19": "夫不悟自心認六根覺唯覽六塵隨塵雜亂墮於",
    "X26n0533_001:0797a20": "不淨欲令眾生背境合覺覺本清淨故名波羅也",
    "X26n0533_001:0797a21": "第四蜜多是梵語亦名和多此云諸法為破凡夫",
    "X26n0533_001:0797a22": "妄心求法執著名相差別不同欲令反照自心本",
    "X26n0533_001:0797a23": "含萬法和合無二本來具足為所欠少故名蜜多",
    "X26n0533_001:0797a24": "也第五心經是梵語此名大道為破凡夫不識本",
    "X26n0533_001:0797b01": "心唯覺多聞分別名相心隨境轉輪迴六道墮於",
    "X26n0533_001:0797b02": "邪見欲令眾生反照心源本來空寂實無少法可",
    "X26n0533_001:0797b03": "得無所分別即皈大道故名為心經已上經題本",
    "X26n0533_001:0797b04": "意只令自悟心源廣大智慧清淨和合無二本來",
    "X26n0533_001:0797b05": "具足無所分別也。",
    "X26n0533_001:0797b06": "[0797b06] 深云梵語摩訶此云廣大梵語波羅蜜多此云到",
    "X26n0533_001:0797b07": "彼岸況般若者乃智空之妙慧波羅蜜多是出世",
    "X26n0533_001:0797b08": "之真修包含萬像而無體眾生日用而不知雖欲",
    "X26n0533_001:0797b09": "真修而不可得也真修非漸修也欲令一切眾生",
    "X26n0533_001:0797b10": "悟真空妙慧不從人得言下成佛皆由般若而得",
    "X26n0533_001:0797b11": "度也大般若經總六百卷文多義廣撮樞要於此",
    "X26n0533_001:0797b12": "經故曰心經。",
    "X26n0533_001:0797b13": "[0797b13] 觀自在菩薩。",
    "X26n0533_001:0797b14": "[0797b14] 忠云此破凡夫塵劫背心唯觀諸法被法所拘不",
    "X26n0533_001:0797b15": "得自在大意只令眾生背境觀心悟心無法可得",
    "X26n0533_001:0797b16": "何以故且如色法因心而起反觀起心無有處所",
    "X26n0533_001:0797b17": "實不可得心尚自無色從何有猶如夢幻不念不",
    "X26n0533_001:0797b18": "著方知於色法得自在乃至一切法不可得亦不",
    "X26n0533_001:0797b19": "被一切法所攝於一切處得自在如是之人悟心",
    "X26n0533_001:0797b20": "無心了境無境心境兩忘無了可了坦然無礙故",
    "X26n0533_001:0797b21": "名自在善之言了薩之言見了見諸法本來空寂",
    "X26n0533_001:0797b22": "故名菩薩也。",
    "X26n0533_001:0797b23": "[0797b23] 楷云菩薩之人以般若妙慧照了前境了無凝滯",
    "X26n0533_001:0797b24": "所以觀空之時不礙萬象燦然涉有之時自然一",
    "X26n0533_001:0797c01": "道清淨心境融通理智無二故曰觀自在也凡夫",
    "X26n0533_001:0797c02": "妙慧不明六塵&#x89A9;對翳障心光物物頭頭皆成障",
    "X26n0533_001:0797c03": "礙故名不自在也。",
    "X26n0533_001:0797c04": "[0797c04] 行深般若波羅蜜多時。",
    "X26n0533_001:0797c05": "[0797c05] 忠云此重舉經題意為破小乘心外求法小乘之",
    "X26n0533_001:0797c06": "人不悟自心本來具足妄求言教以為智慧名為",
    "X26n0533_001:0797c07": "般若息諸妄念以為清淨故名波羅所見本空合",
    "X26n0533_001:0797c08": "成一體名之為蜜通達諸法懷念記持名之為多",
    "X26n0533_001:0797c09": "此是背心求法妄有修證墮在聲聞名淺般若今",
    "X26n0533_001:0797c10": "更舉行深般若以明大乘對破前病菩薩了見諸",
    "X26n0533_001:0797c11": "法本來空寂實無生滅故名深般若心本清淨內",
    "X26n0533_001:0797c12": "外圓明故名波羅心外無法法外無心心法不二",
    "X26n0533_001:0797c13": "故名為蜜性含萬法不假修證故名為多如是悟",
    "X26n0533_001:0797c14": "者名大乘故名行深般若波羅蜜多時者過現未",
    "X26n0533_001:0797c15": "來心俱不可得故名時。",
    "X26n0533_001:0797c16": "[0797c16] 深云是大乘行深般若之時非小乘淺般若之時",
    "X26n0533_001:0797c17": "一切諸法本無所行亦無所住利生不&#x52CC;譬如幻",
    "X26n0533_001:0797c18": "師作種種幻事欲令眾生如幻即覺故云行深般",
    "X26n0533_001:0797c19": "若波羅蜜多也。",
    "X26n0533_001:0797c20": "[0797c20] 照見五蘊皆空度一切苦厄。",
    "X26n0533_001:0797c21": "[0797c21] 忠云五蘊者色受想行識是也違背精明因常觀",
    "X26n0533_001:0797c22": "境故名為色貪求諸法希望修證故名為受攀緣",
    "X26n0533_001:0797c23": "諸法流出不息故名為想精持禁戒行頭陀行故",
    "X26n0533_001:0797c24": "名為行種種分別隨法流轉故名為識凡夫之人",
    "X26n0533_001:0798a01": "被此五法所障不悟本心故名曰陰不出三界輪",
    "X26n0533_001:0798a02": "迴不停故名為苦厄菩薩反照了自心源本來清",
    "X26n0533_001:0798a03": "淨觀前五法並無生處本來空寂實無纖毫可得",
    "X26n0533_001:0798a04": "故云照見五蘊皆空度一切苦厄。",
    "X26n0533_001:0798a05": "[0798a05] 楷云行深般若波羅蜜多時乃至度一切苦厄者",
    "X26n0533_001:0798a06": "菩薩行觀照般若智慧時無身見然後諸苦厄無",
    "X26n0533_001:0798a07": "可託即苦厄自度。",
    "X26n0533_001:0798a08": "[0798a08] 深云五蘊者色受想行識也蘊者能蘊藏其真性",
    "X26n0533_001:0798a09": "令不顯現妙慧已明自性空寂不待蘊謝方空只",
    "X26n0533_001:0798a10": "於蘊上便見空也已於蘊上見空方會幻化。",
    "X26n0533_001:0798a11": "[0798a11] 舍利子。",
    "X26n0533_001:0798a12": "[0798a12] 忠云此是身心二相更有苦厄也空身即法身何",
    "X26n0533_001:0798a13": "二相亦是重明五陰之法舍者是色利子是心受",
    "X26n0533_001:0798a14": "想行識此是五蘊又舍者人利子者亦是法人法",
    "X26n0533_001:0798a15": "二相多義不可具宣以要言之此都是萬法之根",
    "X26n0533_001:0798a16": "本今欲明萬法不離身心故名舍利子也。",
    "X26n0533_001:0798a17": "[0798a17] 楷云佛喚舍利子如金剛經稱須菩提。",
    "X26n0533_001:0798a18": "[0798a18] 深云舍利二字是母名子之一字是尊者乃舍利",
    "X26n0533_001:0798a19": "女之子其母因懷因懷尊者自然聰辨無敵故立",
    "X26n0533_001:0798a20": "名連母之稱。",
    "X26n0533_001:0798a21": "[0798a21] 色不異空。",
    "X26n0533_001:0798a22": "[0798a22] 忠云凡夫妄執自心更於心外見色不知色因心",
    "X26n0533_001:0798a23": "有推心本無色因何立故云色不異空。",
    "X26n0533_001:0798a24": "[0798a24] 空不異色。",
    "X26n0533_001:0798b01": "[0798b01] 忠云凡夫背心取法將謂心外有空不知空因心",
    "X26n0533_001:0798b02": "生但悟自心無空可得空色不異故云空不異色。",
    "X26n0533_001:0798b03": "[0798b03] 深云色不異空空不異色者幻有之色故不異空",
    "X26n0533_001:0798b04": "空本隨緣故不異色凡夫迷此色空之理所以見",
    "X26n0533_001:0798b05": "空為斷空見色為實色今欲明一切諸法與真空",
    "X26n0533_001:0798b06": "之理其體本同遂先舉色之一法為首餘四蘊可",
    "X26n0533_001:0798b07": "以例諸。",
    "X26n0533_001:0798b08": "[0798b08] 色即是空。",
    "X26n0533_001:0798b09": "[0798b09] 忠云心起故即色心不可得故即空故色即是空。",
    "X26n0533_001:0798b10": "[0798b10] 空即是色。",
    "X26n0533_001:0798b11": "[0798b11] 忠云前云心起故即色心不可得故即空猶是空",
    "X26n0533_001:0798b12": "色因心所生今即不然心正有之時即是空心正",
    "X26n0533_001:0798b13": "無之時即是有何以故且如眾生之心正生之時",
    "X26n0533_001:0798b14": "實無生處即是即色即空心正無之時現能應用",
    "X26n0533_001:0798b15": "即是即空即色先舉身心一切萬法例皆如是故",
    "X26n0533_001:0798b16": "云空即是色也。",
    "X26n0533_001:0798b17": "[0798b17] 楷云色不異空乃至空即是色者色空二字包一",
    "X26n0533_001:0798b18": "切法混同一體真不二法門。",
    "X26n0533_001:0798b19": "[0798b19] 深云色即是空空即是色者色已當體是空空亦",
    "X26n0533_001:0798b20": "當體是色即色之空所曰真空即空之色故曰真",
    "X26n0533_001:0798b21": "色真色無形處處華紅柳綠真空絕跡頭頭水&#x6FF6;",
    "X26n0533_001:0798b22": "山高。",
    "X26n0533_001:0798b23": "[0798b23] 受想行識亦復如是舍利子是諸法空相。",
    "X26n0533_001:0798b24": "[0798b24] 忠云非唯五蘊但了心空諸法自空故云是諸法",
    "X26n0533_001:0798c01": "空相也。",
    "X26n0533_001:0798c02": "[0798c02] 楷云受想行識亦復如是者與色空不異前說心",
    "X26n0533_001:0798c03": "經大意至下文詳說老婆心如此。",
    "X26n0533_001:0798c04": "[0798c04] 深云受想行識亦復如是者不獨色之一法以至",
    "X26n0533_001:0798c05": "受想行識咸皈真空之理舍利子是諸法空相者",
    "X26n0533_001:0798c06": "再呼舍利子者欲明不獨五蘊之法以至生滅垢",
    "X26n0533_001:0798c07": "淨咸皈真空之理。",
    "X26n0533_001:0798c08": "[0798c08] 不生不滅不垢不淨不增不減。",
    "X26n0533_001:0798c09": "[0798c09] 忠云諸法是心心無體段有何生滅垢淨增減。",
    "X26n0533_001:0798c10": "[0798c10] 楷云舍利子乃至不增不減者此再喚舍利子明",
    "X26n0533_001:0798c11": "本圓自性同大&#x8657;無所從來生箇甚麼亦無所去",
    "X26n0533_001:0798c12": "滅箇甚麼淨亦不主垢從何來垢本無依淨從何",
    "X26n0533_001:0798c13": "立增著即頭上安頭滅著即斬頭覓活所謂萬法",
    "X26n0533_001:0798c14": "不修元具足也。",
    "X26n0533_001:0798c15": "[0798c15] 深云不生不滅者諸法從緣生真空不生諸法從",
    "X26n0533_001:0798c16": "緣滅真空不滅佛云一切法不生一切法不滅若",
    "X26n0533_001:0798c17": "能如是解是名真見性也凡夫迷此空寂之體內",
    "X26n0533_001:0798c18": "為筋骸所桎外為山河所眩故見有生滅也不垢",
    "X26n0533_001:0798c19": "不淨者生滅已乃不真垢淨安可得耶不增不減",
    "X26n0533_001:0798c20": "者譬如有人於&#x8657;空中畫作種種色相反作種種",
    "X26n0533_001:0798c21": "音聲然彼&#x8657;空終無受入變動之體未畫之時&#x8657;",
    "X26n0533_001:0798c22": "空體未嘗滅已畫之後&#x8657;空之體未曾增故名不",
    "X26n0533_001:0798c23": "增不減也。",
    "X26n0533_001:0798c24": "[0798c24] 是故空中無色無受想行識。",
    "X26n0533_001:0799a01": "[0799a01] 忠云法性本空故云空中求色不可得故云無色",
    "X26n0533_001:0799a02": "推心不可得故云無受想行識。",
    "X26n0533_001:0799a03": "[0799a03] 楷云無五蘊。",
    "X26n0533_001:0799a04": "[0799a04] 深云是故空中者是真空之中也到者裏生滅垢",
    "X26n0533_001:0799a05": "淨增減之法纖塵盡淨無色無受想行識者生滅",
    "X26n0533_001:0799a06": "等之法已不可得五蘊之法故不可知也。",
    "X26n0533_001:0799a07": "[0799a07] 無眼耳鼻舌身意。",
    "X26n0533_001:0799a08": "[0799a08] 忠云此名六根凡夫確執妄繫為實種種惡業因",
    "X26n0533_001:0799a09": "茲而生故名為根一一根中積業潤生恒沙罪障",
    "X26n0533_001:0799a10": "無有休息此六知根以心為本心若休伏根境俱",
    "X26n0533_001:0799a11": "空自然明徹故云無眼耳鼻舌身意也。",
    "X26n0533_001:0799a12": "[0799a12] 楷云無六根。",
    "X26n0533_001:0799a13": "[0799a13] 深云凡夫不了自心心外求法遂成流浪若能一",
    "X26n0533_001:0799a14": "根已反源六用成休復然後在眼曰見在耳曰聞",
    "X26n0533_001:0799a15": "在鼻&#x568A;香在舌知味在身覺觸在意攀緣又豈在",
    "X26n0533_001:0799a16": "閉智塞聰然後為無者哉。",
    "X26n0533_001:0799a17": "[0799a17] 無色聲香味觸法。",
    "X26n0533_001:0799a18": "[0799a18] 忠云此名六塵因根所覽引起成勞坌污真智故",
    "X26n0533_001:0799a19": "名為塵但能反推一根無有主宰六根無主塵境",
    "X26n0533_001:0799a20": "自亡故名為無色聲香味觸法。",
    "X26n0533_001:0799a21": "[0799a21] 楷云無六塵。",
    "X26n0533_001:0799a22": "[0799a22] 深云六根已清六塵自清。",
    "X26n0533_001:0799a23": "[0799a23] 無眼界乃至無意識界。",
    "X26n0533_001:0799a24": "[0799a24] 忠云此名十八界經略舉眼界即諸界可知因六",
    "X26n0533_001:0799b01": "根生六塵因六塵生六識為三六十八故名十八",
    "X26n0533_001:0799b02": "界流出分別各各不同名之為界從無量劫妄計",
    "X26n0533_001:0799b03": "造業隨逐色聲不覺不知隨念流轉不悟眾生性",
    "X26n0533_001:0799b04": "元無異但能想念不生塵根識心應時消落故名",
    "X26n0533_001:0799b05": "為乃至無意識界。",
    "X26n0533_001:0799b06": "[0799b06] 楷云無十八界到此凡夫法盡入聖位。",
    "X26n0533_001:0799b07": "[0799b07] 深云六根六塵六識為十八界以隔礙為義已了",
    "X26n0533_001:0799b08": "諸法本空又豈有眼界眼界已空餘界可知也。",
    "X26n0533_001:0799b09": "[0799b09] 無無明。",
    "X26n0533_001:0799b10": "[0799b10] 忠云迷人執有五蘊十八界障覆本性不&#x89A9;光明",
    "X26n0533_001:0799b11": "故名無明性達本心根塵本空意識無用有何障",
    "X26n0533_001:0799b12": "礙故名無無明。",
    "X26n0533_001:0799b13": "[0799b13] 深云謂無真知之明故曰無明今斯照徹萬法一",
    "X26n0533_001:0799b14": "如靈光現前明明不昧安有無明故曰無無明。",
    "X26n0533_001:0799b15": "[0799b15] 亦無無明盡。",
    "X26n0533_001:0799b16": "[0799b16] 忠云塵境是有即有可盡本來是無將何可盡。",
    "X26n0533_001:0799b17": "[0799b17] 深云此句重釋上句也無明體本來無有為貪深",
    "X26n0533_001:0799b18": "故因妄侶有恐凡夫疑聖人便而後無殊不知無",
    "X26n0533_001:0799b19": "明本來自無豈有無明可盡故曰亦無無明盡。",
    "X26n0533_001:0799b20": "[0799b20] 乃至無老死。",
    "X26n0533_001:0799b21": "[0799b21] 忠云從無明至老死並是十二因緣今但舉一緣",
    "X26n0533_001:0799b22": "以用例諸無明若是有老死即不&#x8657;無明從來無",
    "X26n0533_001:0799b23": "故云無老死也。",
    "X26n0533_001:0799b24": "[0799b24] 亦無老死盡。",
    "X26n0533_001:0799c01": "[0799c01] 忠云盡者滅也十二因緣若生即有生死可盡因",
    "X26n0533_001:0799c02": "緣本無生即無老死盡。",
    "X26n0533_001:0799c03": "[0799c03] 楷云無無明乃至亦無老死盡者無緣覺法。",
    "X26n0533_001:0799c04": "[0799c04] 深云乃至無老死亦無老死盡者從無明至老死",
    "X26n0533_001:0799c05": "謂之十二因緣生法也何名無明為闇心無知如",
    "X26n0533_001:0799c06": "人夜行曠野失於正道故云無明貪染世法故名",
    "X26n0533_001:0799c07": "為行&#x8657;妄知見故名曰識神入胎向受生處與不",
    "X26n0533_001:0799c08": "淨合故名名色現陰成根通識去來故名六入根",
    "X26n0533_001:0799c09": "塵相對故曰觸法作違順愛惡事成故曰受於順",
    "X26n0533_001:0799c10": "情中生於貪染故云愛愛之不捨故名曰取取已",
    "X26n0533_001:0799c11": "屬身成有漏業故名為有有業已定感後果報故",
    "X26n0533_001:0799c12": "名為生生命不住故名為老死老死復生終而復",
    "X26n0533_001:0799c13": "始千生萬劫捨身受身故名輪迴若知無明體空",
    "X26n0533_001:0799c14": "又豈有老死老死已不可得更有何法可盡故云",
    "X26n0533_001:0799c15": "亦無老死盡此空破十二因緣之見也。",
    "X26n0533_001:0799c16": "[0799c16] 無苦集滅道。",
    "X26n0533_001:0799c17": "[0799c17] 忠云此明四諦心有所求繫著於法故名為諦精",
    "X26n0533_001:0799c18": "勤修證心無間歇名為苦諦廣尋經論貪求妙理",
    "X26n0533_001:0799c19": "名為集諦斷諸妄念至求常寂名為滅諦遠離煩",
    "X26n0533_001:0799c20": "亂精研佛理名為道諦今更明四聖諦名之為藥",
    "X26n0533_001:0799c21": "對破前病心本清靈不假修證名為苦諦性含萬",
    "X26n0533_001:0799c22": "法豈藉尋求名為集諦妄念無生本自常寂名為",
    "X26n0533_001:0799c23": "滅諦寂常無二邪正不昧名為道諦此對病說也",
    "X26n0533_001:0799c24": "若了無心四諦何有故云無苦集滅道。",
    "X26n0533_001:0800a01": "[0800a01] 楷云無聲聞法。",
    "X26n0533_001:0800a02": "[0800a02] 深云苦集滅道四諦也一切凡夫因集業相纏受",
    "X26n0533_001:0800a03": "於苦惱大乘之人因修其道能證寂滅之理又曰",
    "X26n0533_001:0800a04": "一念染心生名苦諦念念相續名集諦了念無生",
    "X26n0533_001:0800a05": "名滅諦了滅無滅名道諦然而一切諸法本自空",
    "X26n0533_001:0800a06": "寂四諦從何而有故云無苦集滅道此破聲聞四",
    "X26n0533_001:0800a07": "諦之見也。",
    "X26n0533_001:0800a08": "[0800a08] 無知亦無得。",
    "X26n0533_001:0800a09": "[0800a09] 忠云推照諸法了無所得名之為智諸法本空何",
    "X26n0533_001:0800a10": "假推照故云無智自性清靈實無一法可得故云",
    "X26n0533_001:0800a11": "亦無得也。",
    "X26n0533_001:0800a12": "[0800a12] 楷云無菩薩法。",
    "X26n0533_001:0800a13": "[0800a13] 深云智之一字是諸佛知空之智非但空中無凡",
    "X26n0533_001:0800a14": "夫五蘊十八界緣覺十二因緣聲聞四諦之道以",
    "X26n0533_001:0800a15": "至諸佛知空之智亦忘智已忘得亦安在。",
    "X26n0533_001:0800a16": "[0800a16] 以無所得故菩提薩埵。",
    "X26n0533_001:0800a17": "[0800a17] 忠云悟諸心不可得故是菩提了諸法不可得故",
    "X26n0533_001:0800a18": "名為薩埵心法一如並無所得故名菩提薩埵。",
    "X26n0533_001:0800a19": "[0800a19] 楷曰以無所得故者無佛法。",
    "X26n0533_001:0800a20": "[0800a20] 深云以無所得故者以者由也再明無所得義或",
    "X26n0533_001:0800a21": "云五蘊十八界十二因緣四諦諸法皆空所照之",
    "X26n0533_001:0800a22": "智亦忘莫成斷滅否畢竟有何所證答曰無得之",
    "X26n0533_001:0800a23": "得無證之證是名真得也金剛經云若有法如來",
    "X26n0533_001:0800a24": "得阿耨多羅三藐三菩提者然燈佛則不與我授",
    "X26n0533_001:0800b01": "記以實無有法得阿耨多羅三藐三菩提是故然",
    "X26n0533_001:0800b02": "燈佛與我授記汝於來世當得作佛號釋迦牟尼",
    "X26n0533_001:0800b03": "故云以無所得故。",
    "X26n0533_001:0800b04": "[0800b04] 依般若波羅蜜多故心無罣礙。",
    "X26n0533_001:0800b05": "[0800b05] 忠云此是梵語經題具釋只眾生智慧清淨亦無",
    "X26n0533_001:0800b06": "清淨可得反照自心離諸塵故云依般若波羅蜜",
    "X26n0533_001:0800b07": "多微有小法即有罣礙心境自空誰念誰著&#x9008;然",
    "X26n0533_001:0800b08": "無事有何罣礙也。",
    "X26n0533_001:0800b09": "[0800b09] 楷云菩提薩埵依般若波羅蜜多故者六凡四聖",
    "X26n0533_001:0800b10": "一齊皆空無可分別圓覺經云成道亦無得本性",
    "X26n0533_001:0800b11": "圓滿故。",
    "X26n0533_001:0800b12": "[0800b12] 深云菩提薩埵依般若波羅蜜多者此句明所證",
    "X26n0533_001:0800b13": "之人也故者連前起後之辭梵語菩提薩埵此云",
    "X26n0533_001:0800b14": "覺有情覺者所求果情者所度之境也心無罣礙",
    "X26n0533_001:0800b15": "者涅槃經云無罣礙處名為&#x8657;空如來得阿耨多",
    "X26n0533_001:0800b16": "羅三藐三菩提於一切法無有罣礙。",
    "X26n0533_001:0800b17": "[0800b17] 無罣礙故無有恐怖。",
    "X26n0533_001:0800b18": "[0800b18] 忠云心無所著有何所求心不可得恐怖誰生故",
    "X26n0533_001:0800b19": "云無有恐怖。",
    "X26n0533_001:0800b20": "[0800b20] 深云凡夫迷失本心如人夜行險徑常懷惶怖今",
    "X26n0533_001:0800b21": "斯照徹恐怖何來。",
    "X26n0533_001:0800b22": "[0800b22] 遠離一切顛倒夢想。",
    "X26n0533_001:0800b23": "[0800b23] 忠云心外求法為顛心內觀空名之為倒無中計",
    "X26n0533_001:0800b24": "有名之為夢心之所緣名之為想忽悟心源了無",
    "X26n0533_001:0800c01": "所得故云遠離一切顛倒夢想。",
    "X26n0533_001:0800c02": "[0800c02] 楷云心無罣礙乃至遠離一切顛倒夢想者此皆",
    "X26n0533_001:0800c03": "凡夫十八界事判此諸聖且無何況凡夫也。",
    "X26n0533_001:0800c04": "[0800c04] 深云顛倒夢想者皆&#x8657;妄之法也凡夫因迷此心",
    "X26n0533_001:0800c05": "認無作有如癡猿捉月似狂犬吠雷聖人已證妙",
    "X26n0533_001:0800c06": "慧皆能遠離也。",
    "X26n0533_001:0800c07": "[0800c07] 究竟涅槃。",
    "X26n0533_001:0800c08": "[0800c08] 忠云心若有生即有可滅心本無生實無可滅無",
    "X26n0533_001:0800c09": "生無滅名為涅槃究者窮也竟者盡也三世塵勞",
    "X26n0533_001:0800c10": "妄念本無生滅故云究竟涅槃。",
    "X26n0533_001:0800c11": "[0800c11] 楷云體如&#x8657;空不受裝點。",
    "X26n0533_001:0800c12": "[0800c12] 深曰梵語涅槃此云圓寂德無不備曰圓障無不",
    "X26n0533_001:0800c13": "盡曰寂不同小乘之人化城權立今則一得永得",
    "X26n0533_001:0800c14": "故云究竟也。",
    "X26n0533_001:0800c15": "[0800c15] 三世諸佛依般若波羅蜜多故得阿耨多羅三藐三",
    "X26n0533_001:0800c16": "菩提。",
    "X26n0533_001:0800c17": "[0800c17] 忠云過去現在未來煩惱無明塵勞妄念本來清",
    "X26n0533_001:0800c18": "淨故云三世諸佛自達本智無所染著故云依般",
    "X26n0533_001:0800c19": "若波羅蜜多故得阿耨多羅三藐三菩提者此梵",
    "X26n0533_001:0800c20": "語唐言阿之言無耨多羅者上三藐言正三菩提",
    "X26n0533_001:0800c21": "言真此云無上正真之道若信自心本來是佛故",
    "X26n0533_001:0800c22": "云得阿耨多羅三藐三菩提也。",
    "X26n0533_001:0800c23": "[0800c23] 楷云三世諸佛盡處不為家空處不為座向無心",
    "X26n0533_001:0800c24": "道上成等正覺。",
    "X26n0533_001:0801a01": "[0801a01] 深曰梵語阿耨多羅三藐三菩提此云無上正遍",
    "X26n0533_001:0801a02": "知覺是聖人所證之極果也三世諸佛莫不皆依",
    "X26n0533_001:0801a03": "般若而成正覺也。",
    "X26n0533_001:0801a04": "[0801a04] 故知般若波羅蜜多是大神&#x546A;是大明&#x546A;是無上&#x546A;",
    "X26n0533_001:0801a05": "是無等等&#x546A;。",
    "X26n0533_001:0801a06": "[0801a06] 忠云&#x546A;者契也如來密印心行俱契故名為&#x546A;又",
    "X26n0533_001:0801a07": "&#x546A;者定也自達本心無有動靜又&#x546A;者無也無心",
    "X26n0533_001:0801a08": "見心故名為&#x546A;此有多義不可具宣眾生本心無",
    "X26n0533_001:0801a09": "有邊際往反無礙實不動搖故名為大神&#x546A;心本",
    "X26n0533_001:0801a10": "清淨湛然常住圓照法界應現無窮是大明&#x546A;一",
    "X26n0533_001:0801a11": "切萬法不出於心無能超者是無上&#x546A;心之一字",
    "X26n0533_001:0801a12": "不屬有無罔測邊際無能比者是無等等&#x546A;也。",
    "X26n0533_001:0801a13": "[0801a13] 深云&#x546A;者是諸佛菩薩秘語也能破諸累故云大",
    "X26n0533_001:0801a14": "神&#x546A;鑑照不昧故曰大明&#x546A;更無過者故曰無上",
    "X26n0533_001:0801a15": "超越絕倫故曰無等等。",
    "X26n0533_001:0801a16": "[0801a16] 能除一切苦真實不&#x8657;。",
    "X26n0533_001:0801a17": "[0801a17] 忠云一切諸佛依此&#x546A;心獨超三界不受輪迴故",
    "X26n0533_001:0801a18": "云能除一切苦直指本心決定是佛不假修證故",
    "X26n0533_001:0801a19": "云真實心無變體離諸狂惑坦然常住故云不&#x8657;",
    "X26n0533_001:0801a20": "矣。",
    "X26n0533_001:0801a21": "[0801a21] 楷云故知般若波羅蜜多乃至能除一切苦者&#x546A;",
    "X26n0533_001:0801a22": "者不可言說言語道斷諸苦諸樂一時解脫三祖",
    "X26n0533_001:0801a23": "云一心不生萬法無咎真實不&#x8657;唯此一事實。",
    "X26n0533_001:0801a24": "[0801a24] 深云能除一切苦者不了自心向外馳求皆名為",
    "X26n0533_001:0801b01": "苦謂此&#x546A;心悉能除之真實不&#x8657;者佛語真實決",
    "X26n0533_001:0801b02": "無&#x8657;妄。",
    "X26n0533_001:0801b03": "[0801b03] 故說般若波羅蜜多&#x546A;。",
    "X26n0533_001:0801b04": "[0801b04] 忠云&#x546A;者只是眾生本心以言指心故云般若波",
    "X26n0533_001:0801b05": "羅蜜多&#x546A;也。",
    "X26n0533_001:0801b06": "[0801b06] 即說&#x546A;曰。",
    "X26n0533_001:0801b07": "[0801b07] 忠云發言詮性故云即說&#x546A;曰。",
    "X26n0533_001:0801b08": "[0801b08] 深云故說般若波羅蜜多&#x546A;即說&#x546A;曰者欲使一",
    "X26n0533_001:0801b09": "切眾生諦聞神&#x546A;故曰即說。",
    "X26n0533_001:0801b10": "[0801b10] 揭諦揭諦",
    "X26n0533_001:0801b11": "[0801b11] 忠云繫著名諦揭者除也塵勞妄念智慧蕩除故",
    "X26n0533_001:0801b12": "云揭諦又揭諦者了心空悟身空寂了悟身心空",
    "X26n0533_001:0801b13": "寂無有二法故云揭諦揭諦。",
    "X26n0533_001:0801b14": "[0801b14] 波羅揭諦",
    "X26n0533_001:0801b15": "[0801b15] 忠云心已清淨有何妄念可除故云波羅揭諦。",
    "X26n0533_001:0801b16": "[0801b16] 波羅僧揭諦",
    "X26n0533_001:0801b17": "[0801b17] 忠云清淨而對塵勞得名塵勞本無清淨不立故",
    "X26n0533_001:0801b18": "云波羅僧揭諦。",
    "X26n0533_001:0801b19": "[0801b19] 菩提娑婆訶",
    "X26n0533_001:0801b20": "[0801b20] 忠云菩提是道薩婆訶是行悟達本性即是道行",
    "X26n0533_001:0801b21": "菩提言了薩婆訶言見了見本心實無生處故云",
    "X26n0533_001:0801b22": "薩婆訶菩提是心薩婆訶是法一切法本來是心",
    "X26n0533_001:0801b23": "故云薩婆訶如是神&#x546A;直指本心無動靜不可起",
    "X26n0533_001:0801b24": "心求心心無生滅不可將心滅心無內外中間求",
    "X26n0533_001:0801c01": "心心非一切處不可向一切處求心心不可得故",
    "X26n0533_001:0801c02": "即知無一切心以無一切心故即一切魔境攝不",
    "X26n0533_001:0801c03": "動以不動故即是際一切魔經曰降魔是道場不",
    "X26n0533_001:0801c04": "傾動故切見時人不了自心以治佗病心外見法",
    "X26n0533_001:0801c05": "魔境現前自心屬魔云何救彼經云自病不能救",
    "X26n0533_001:0801c06": "何救他疾縱令治得業繫幻身即是不出魔境界",
    "X26n0533_001:0801c07": "怕怖生死未免輪迴捨生趣生互為冤對如來出",
    "X26n0533_001:0801c08": "世為度沈迷令悟本心號為神&#x546A;不起妄念名曰",
    "X26n0533_001:0801c09": "受持了本不生故名持念恒沙妙教只為息攀緣",
    "X26n0533_001:0801c10": "一念不生諸緣頓息無邊病本隨念消除歷劫罪",
    "X26n0533_001:0801c11": "山一時摧倒如是功德不可思議拯拔群迷頓超",
    "X26n0533_001:0801c12": "佛位密傳斯法故號大悲智者心行愚人口誦經",
    "X26n0533_001:0801c13": "文具載理甚分明學者審詳無差謬矣。",
    "X26n0533_001:0801c14": "[0801c14] 楷云故說般若波羅蜜多&#x546A;乃至菩提娑婆訶者",
    "X26n0533_001:0801c15": "&#x546A;不譯者也如鈴鐸聲有聲不說以明菩提離言",
    "X26n0533_001:0801c16": "說諸佛固知無法可法然寂默成誑言說成謗不",
    "X26n0533_001:0801c17": "誑不謗向上有事在此&#x546A;者說時默也判此結集",
    "X26n0533_001:0801c18": "經意一大藏教一齊掃盡只留此經故曰心經。",
    "X26n0533_001:0801c19": "[0801c19] 深云揭諦揭諦乃至菩提娑婆訶者諸佛菩薩所",
    "X26n0533_001:0801c20": "說神&#x546A;不許解說唯許受持自有靈驗如來顯說",
    "X26n0533_001:0801c21": "密談蓋有妙旨或有解云揭諦自利再言利他也",
    "X26n0533_001:0801c22": "婆羅者彼岸也僧眾也菩提者處也薩婆訶者無",
    "X26n0533_001:0801c23": "所處無菩提可證也&#x8F19;以存之。"
}