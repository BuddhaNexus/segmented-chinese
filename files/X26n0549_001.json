{
    "X26n0549_001:0852b02": "No. 549",
    "X26n0549_001:0852b03": "般若波羅蜜多心經正眼",
    "X26n0549_001:0852b05": "唐三藏法師 玄奘 譯",
    "X26n0549_001:0852b06": "明武林後學 大文 述",
    "X26n0549_001:0852b07": "[0852b07] 將釋此經大段分十一釋名題二能修人三明般",
    "X26n0549_001:0852b08": "若體四明般若用五正示三觀工夫六承諸法本",
    "X26n0549_001:0852b09": "不生滅七述空中本無諸法八無得而得九讚深",
    "X26n0549_001:0852b10": "般若十密說般若。△一釋名題",
    "X26n0549_001:0852b11": "[0852b11] 般若波羅蜜多心經",
    "X26n0549_001:0852b12": "[0852b12] 天台大師嘗以名體宗用教相五章釋一切經題",
    "X26n0549_001:0852b13": "此經法喻為名前六字梵語此翻智慧到彼岸是",
    "X26n0549_001:0852b14": "法心之一字是喻般若有三實相觀照文字實相",
    "X26n0549_001:0852b15": "之體聖凡平等生佛一如各各圓具不曾少欠絲",
    "X26n0549_001:0852b16": "毫無始無明覆蔽所謂法身流轉五道也以觀照",
    "X26n0549_001:0852b17": "之用照破諸法當體全空初無罣礙立登彼岸坐",
    "X26n0549_001:0852b18": "證菩提矣實相即法身觀照即般若到彼岸即解",
    "X26n0549_001:0852b19": "脫三德祕藏不離當人也要一回親見始得心乃",
    "X26n0549_001:0852b20": "撮粹精要統一身四肢百骸之主喻此少文而該",
    "X26n0549_001:0852b21": "八部七百餘卷之全義故云爾也實相為體諸大",
    "X26n0549_001:0852b22": "乘經皆以實相為體故照見蘊空為宗以智破諸",
    "X26n0549_001:0852b23": "法故度苦為用疾超二種生死故熟酥為教相是",
    "X26n0549_001:0852b24": "法華之前矛故經者常也法也聖賢之常道出塵",
    "X26n0549_001:0852c01": "之軌則貫線攝持具如別說。△二能修人",
    "X26n0549_001:0852c02": "[0852c02] 觀自在菩薩。",
    "X26n0549_001:0852c03": "[0852c03] 如來拈圓修頓證之人勉諸凡小修行者而作榜",
    "X26n0549_001:0852c04": "樣萬有交陳乎前不滯一情不住一法中流兩岸",
    "X26n0549_001:0852c05": "不居即此岸而登彼岸以無緣慈泛應&#x7FA3;機無剎",
    "X26n0549_001:0852c06": "不現如月印千江故名自在。△三明般若體",
    "X26n0549_001:0852c07": "[0852c07] 行深般若波羅蜜多時。",
    "X26n0549_001:0852c08": "[0852c08] 此舉實相體也是法身德行揀有解無行深揀凡",
    "X26n0549_001:0852c09": "外邪智二乘偏真權教但中三觀一心故云深也",
    "X26n0549_001:0852c10": "圓解之時即觀隨觀即證無時之時揀非次第也。",
    "X26n0549_001:0852c11": "△四明般若用",
    "X26n0549_001:0852c12": "[0852c12] 照見五蘊皆空度一切苦厄。",
    "X26n0549_001:0852c13": "[0852c13] 此明深般若之實效用也是般若解脫二德以圓",
    "X26n0549_001:0852c14": "照之功照破了了徹見故曰照見眾生執根身器",
    "X26n0549_001:0852c15": "界對待形顯以為實有名色領納違順俱非起苦",
    "X26n0549_001:0852c16": "樂中庸名受搖動妄情攀緣計較名想運運密移",
    "X26n0549_001:0852c17": "新新不住名行明了分別名識此五蓋覆真性封",
    "X26n0549_001:0852c18": "蔀妙明為蘊二乘雖破我執法執猶存權乘次第",
    "X26n0549_001:0852c19": "漸斷猶未之竟菩薩以大智慧光逆推其源無來",
    "X26n0549_001:0852c20": "去之&#x8FF9;向不曾迷本自空寂何須宰割其體原無",
    "X26n0549_001:0852c21": "頓超乎六道四生之分段長劫勤劬之變易故曰",
    "X26n0549_001:0852c22": "一切苦厄般若淵微盡情吐露矣下告當機者重",
    "X26n0549_001:0852c23": "拈之註&#x811A;耳。△五正示三觀工夫",
    "X26n0549_001:0852c24": "[0852c24] 舍利子色不異空空不異色色即是空空即是色受",
    "X26n0549_001:0853a01": "想行識亦復如是。",
    "X26n0549_001:0853a02": "[0853a02] 鶖子是眾中智慧第一之人彼即當機故如來呼",
    "X26n0549_001:0853a03": "其名而告之色不異空空觀也破凡外執根塵實",
    "X26n0549_001:0853a04": "有是色起惑造業誠生死根株也故曉之曰此所",
    "X26n0549_001:0853a05": "執色不異于真空勿滯著也空不異色假觀也破",
    "X26n0549_001:0853a06": "二乘之人雖用體析之空破彼假色猶保偏空而",
    "X26n0549_001:0853a07": "為涅槃故曉之曰此所證空不異于假色勿取證",
    "X26n0549_001:0853a08": "也色即是空空即是色中觀也恐權乘之人聞說",
    "X26n0549_001:0853a09": "不異終成二物謂智外有如可證不解融即猶存",
    "X26n0549_001:0853a10": "空有二見故曉之曰玅有之色即是真空實相之",
    "X26n0549_001:0853a11": "空即是真色所以為大空第一義空也何生死之",
    "X26n0549_001:0853a12": "不超哉何苦厄之不度哉言不頓彰文不累書其",
    "X26n0549_001:0853a13": "實般若菩薩三觀一心三諦一境也色為五蘊首",
    "X26n0549_001:0853a14": "故詳其色而略其餘焉若具言之則受不異空空",
    "X26n0549_001:0853a15": "不異受受即是空空即是受想行識三亦復如是。",
    "X26n0549_001:0853a16": "△六承諸法本不生滅",
    "X26n0549_001:0853a17": "[0853a17] 舍利子是諸法空相不生不滅不垢不淨不增不減。",
    "X26n0549_001:0853a18": "[0853a18] 此承上文色空不異即是之旨重申揭而示之諸",
    "X26n0549_001:0853a19": "法即是世出世有八十一科所言即是真空實相",
    "X26n0549_001:0853a20": "者諸法本不曾生亦無有滅生死即涅槃本不曾",
    "X26n0549_001:0853a21": "垢亦何須淨煩惱即菩提智亦不增惑亦不減諸",
    "X26n0549_001:0853a22": "法寂滅即是真空何生滅垢淨增減乎此六不字",
    "X26n0549_001:0853a23": "即是一空字若具而言之不來不去不斷不常不",
    "X26n0549_001:0853a24": "一不異不有不無等亦然也。△七述空中本無諸",
    "X26n0549_001:0853b01": "法",
    "X26n0549_001:0853b02": "[0853b02] 是故空中無色無受想行識無眼耳鼻舌身意無色",
    "X26n0549_001:0853b03": "聲香味觸法無眼界乃至無意識界無無明亦無無",
    "X26n0549_001:0853b04": "明盡乃至無老死亦無老死盡無苦集滅道無智亦",
    "X26n0549_001:0853b05": "無得。",
    "X26n0549_001:0853b06": "[0853b06] 此述成諸法空相中本無生滅等不但無生滅即",
    "X26n0549_001:0853b07": "真空實相體中本無世出世八十一科諸法故云",
    "X26n0549_001:0853b08": "是故諸法空相之中本無五蘊眼等六根色等六",
    "X26n0549_001:0853b09": "塵眼識等六識即十八界各有種族界畔故此無",
    "X26n0549_001:0853b10": "世間法也無明至老死是十二因緣流轉門緣覺",
    "X26n0549_001:0853b11": "人所觀之境無明盡至老死盡是十二因緣還滅",
    "X26n0549_001:0853b12": "門以智斷無明盡則一切皆盡也苦集是世間因",
    "X26n0549_001:0853b13": "果滅道是出世間因果是聲聞人知苦斷集慕滅",
    "X26n0549_001:0853b14": "修道菩薩以智觀之諸法真空實相體中原無二",
    "X26n0549_001:0853b15": "乘所修證之法也亦無藏通別菩薩斷惑之智亦",
    "X26n0549_001:0853b16": "無菩提可得有得有證不了義故俱為戲論此無",
    "X26n0549_001:0853b17": "出世間法也。△八無得而得",
    "X26n0549_001:0853b18": "[0853b18] 以無所得故菩提薩埵依般若波羅蜜多故心無罣",
    "X26n0549_001:0853b19": "礙無罣礙故無有恐怖遠離一切顛倒夢想究竟涅",
    "X26n0549_001:0853b20": "槃三世諸佛依般若波羅蜜多故得阿耨多羅三藐",
    "X26n0549_001:0853b21": "三菩提。",
    "X26n0549_001:0853b22": "[0853b22] 上乃以空慧之水洗蕩執情廉纖搭滯四句百非",
    "X26n0549_001:0853b23": "凡情聖解所謂但盡凡情別無聖解掃至不可掃",
    "X26n0549_001:0853b24": "處離至不可離處本體如如之真佛原來不曾動",
    "X26n0549_001:0853c01": "著纖毫譬如水清月現歇即菩提始知從前頭頭",
    "X26n0549_001:0853c02": "蹉過矣可謂無修是為真修無得是為真得無證",
    "X26n0549_001:0853c03": "是為真證故云以無所得故依此真空實相不妨",
    "X26n0549_001:0853c04": "而到涅槃彼岸何以能到以不住一法不滯一情",
    "X26n0549_001:0853c05": "心即無礙無礙即自在也以無礙故何恐怖之有",
    "X26n0549_001:0853c06": "若有住著就不自在即有無量恐懼怖畏以無常",
    "X26n0549_001:0853c07": "計常以苦為樂等八種顛倒晝為想心夜為諸夢",
    "X26n0549_001:0853c08": "攀緣妄境無時休息生死長夜永無解脫之期如",
    "X26n0549_001:0853c09": "來說為可怜憫者以此真空達此實相何等自在",
    "X26n0549_001:0853c10": "永離恐怖焉有顛倒夢想而不遠離耶可為涅槃",
    "X26n0549_001:0853c11": "彼岸頓證究竟歟菩薩因人諸佛果人莫不依此",
    "X26n0549_001:0853c12": "般若而得無上正等正覺所謂從因以至果位也",
    "X26n0549_001:0853c13": "菩提智果涅槃斷果互有無者是影略說。△九讚",
    "X26n0549_001:0853c14": "深般若",
    "X26n0549_001:0853c15": "[0853c15] 故知般若波羅蜜多是大神&#x546A;是大明&#x546A;是無上&#x546A;",
    "X26n0549_001:0853c16": "是無等等&#x546A;能除一切苦真實不&#x8657;。",
    "X26n0549_001:0853c17": "[0853c17] 此讚般若不可思議之意神即靈知不測明即朗",
    "X26n0549_001:0853c18": "鑑洞徹爍昏衢之智炬越苦海之迅航故皆云大",
    "X26n0549_001:0853c19": "此法最尊無所過上九界三乘更無與等而等諸",
    "X26n0549_001:0853c20": "究竟最上一乘&#x546A;即讚此法不可心思言議豈限",
    "X26n0549_001:0853c21": "量所及哉與下&#x546A;義不同故能除二種生死之苦",
    "X26n0549_001:0853c22": "如來所說真實之語&#x7ADD;無&#x8657;謬之談可勿信乎顯",
    "X26n0549_001:0853c23": "說般若已竟下乃密說般若可謂顯密圓通。△十",
    "X26n0549_001:0853c24": "密說般若",
    "X26n0549_001:0854a01": "[0854a01] 故說般若波羅蜜多&#x546A;即說&#x546A;曰。[0854a01] 揭諦揭諦波羅揭",
    "X26n0549_001:0854a02": "諦波羅僧揭諦菩提娑婆訶",
    "X26n0549_001:0854a03": "[0854a03] &#x546A;即祕密真詮如王密旨似軍中號令豈容漏泄",
    "X26n0549_001:0854a04": "乎顯教則聞解而修修而克果密教則尊重受持",
    "X26n0549_001:0854a05": "冥益加被不容解釋故不翻譯即五不翻中祕密",
    "X26n0549_001:0854a06": "不翻也。",
    "X26n0549_001:0854a08": "般若波羅蜜多心經正眼(終)",
    "X26n0549_001:0854a11": "跋",
    "X26n0549_001:0854a12": "[0854a12] 我故篋中有心經正眼一卷點倭訓流通于世若看",
    "X26n0549_001:0854a13": "閱者因文字發觀炤契實相矣于茲書於所願于餘"
}