{
    "T09n0278_055:0745c25": "大方廣佛華嚴經卷第五十五",
    "T09n0278_055:0745c27": "東晉天竺三藏佛馱跋陀羅譯",
    "T09n0278_055:0745c28": "入法界品第三十四之十二",
    "T09n0278_055:0745c29": "◎爾時，善財童子往詣願勇光明守護眾生",
    "T09n0278_055:0746a01": "夜天所，見彼夜天在大眾中，處於普照摩",
    "T09n0278_055:0746a02": "尼王藏師子之座，摩尼王網羅覆其身，光明",
    "T09n0278_055:0746a03": "普照一切法界，一切日月星宿光明以為其",
    "T09n0278_055:0746a04": "身，一切眾生形類色像，悉於中現；又現一",
    "T09n0278_055:0746a05": "切諸色海身，諸威儀身，諸方面身，應現一切",
    "T09n0278_055:0746a06": "眾生前身，遊行十方自在力身，於一切時現",
    "T09n0278_055:0746a07": "眾生前不失時身，詣諸佛所敬禮之身，長養",
    "T09n0278_055:0746a08": "一切諸善根身，受持一切佛正法雲不忘失",
    "T09n0278_055:0746a09": "身，滿足一切菩薩願身，普照一切諸世界身，",
    "T09n0278_055:0746a10": "除滅癡闇普照一切明淨燈身，知法如幻離",
    "T09n0278_055:0746a11": "垢深慧了諸法身，覺悟一切普現意身，離熾",
    "T09n0278_055:0746a12": "然身，不可壞身，無所依住佛行持身，無有染",
    "T09n0278_055:0746a13": "污清淨法身。善財見已，五體投地，起佛世界",
    "T09n0278_055:0746a14": "微塵等念，念彼天身；良久乃起，恭敬合掌，一",
    "T09n0278_055:0746a15": "心諦觀，於善知識得十種心。何等為十？所",
    "T09n0278_055:0746a16": "謂：得自己心，勇猛精進求薩婆若，能受持",
    "T09n0278_055:0746a17": "故；得具一切智法心，隨順一切正教道故；",
    "T09n0278_055:0746a18": "得自受生心，安住無上正法門故；得同行",
    "T09n0278_055:0746a19": "心，共普賢菩薩諸行願故；得具一切功德",
    "T09n0278_055:0746a20": "藏心，長養一切白淨法故；得勇猛心，長養",
    "T09n0278_055:0746a21": "諸佛大精進故；得具一切諸善根心，成滿",
    "T09n0278_055:0746a22": "一切諸大願故；得辨一切大利益心，具足",
    "T09n0278_055:0746a23": "菩薩自在力故。是為於善知識得十種心。",
    "T09n0278_055:0746a24": "爾時，善財一心觀察彼夜天已，得世界微",
    "T09n0278_055:0746a25": "塵等菩薩共法；所謂：正念共法，念十方三世",
    "T09n0278_055:0746a26": "一切佛故；大慧共法，分別了知一切法海",
    "T09n0278_055:0746a27": "故；諸趣共法，一切佛法輪不可壞故；覺悟共",
    "T09n0278_055:0746a28": "法，智如虛空，普照三世一切方便海故；諸",
    "T09n0278_055:0746a29": "根共法，以明淨慧，普照眾生一切根海故；",
    "T09n0278_055:0746b01": "淨心共法，修菩薩道，得一切智無礙功德",
    "T09n0278_055:0746b02": "莊嚴故；境界共法，明淨智慧照佛境故；隨",
    "T09n0278_055:0746b03": "順方便共法，究竟一切智方便海，普照一",
    "T09n0278_055:0746b04": "切故；知義共法，知一切法真實性故；法無",
    "T09n0278_055:0746b05": "畏共法，壞散一切諸怨敵故；清淨色身共",
    "T09n0278_055:0746b06": "法，隨其所應現淨身故；諸力共法，於薩",
    "T09n0278_055:0746b07": "婆若不退轉故；無畏共法，淨正直心如虛",
    "T09n0278_055:0746b08": "空故；精進共法，於一切劫，行菩薩行不退",
    "T09n0278_055:0746b09": "轉故；辯才共法，明淨智慧，深入諸法，照一",
    "T09n0278_055:0746b10": "切故；無比共法，一切眾生無能勝故；語言",
    "T09n0278_055:0746b11": "共法，於大眾中，說淨妙法無所畏故；妙聲",
    "T09n0278_055:0746b12": "共法，能師子吼，出微妙聲，滿一切法海故；",
    "T09n0278_055:0746b13": "淨音共法，一切眾生悉樂聞故；淨德共法，令",
    "T09n0278_055:0746b14": "一切眾生悉清淨故；智地共法，於一切佛",
    "T09n0278_055:0746b15": "受法輪故；梵行共法，安住一切佛境界故；",
    "T09n0278_055:0746b16": "大慈共法，於念念中，普覆一切眾生海故；",
    "T09n0278_055:0746b17": "大悲共法，雨甘露法，救一切眾生故；身業",
    "T09n0278_055:0746b18": "共法，於一切眾生隨所作故；口業共法，分",
    "T09n0278_055:0746b19": "別一切語言法故；意業共法，立一切眾生薩",
    "T09n0278_055:0746b20": "婆若心故；莊嚴共法，嚴淨一切諸佛剎故；",
    "T09n0278_055:0746b21": "詣一切佛共法，見一切佛出興世故；勸請共",
    "T09n0278_055:0746b22": "法，請諸如來轉法輪故；供養共法，供養一",
    "T09n0278_055:0746b23": "切諸如來故；教化共法，度脫一切諸眾生",
    "T09n0278_055:0746b24": "故；光明共法，照一切法故；三昧共法，於一",
    "T09n0278_055:0746b25": "切眾生心海得不動故；充滿共法，諸菩薩",
    "T09n0278_055:0746b26": "等自在神力滿諸佛剎故；菩薩法門共法，",
    "T09n0278_055:0746b27": "出生菩薩自在力故；眷屬共法，樂與菩薩",
    "T09n0278_055:0746b28": "共同止故；深入共法，分別一切諸世界故；",
    "T09n0278_055:0746b29": "了心共法，廣淨佛剎故；隨順共法，入一切",
    "T09n0278_055:0746c01": "佛世界海故；充滿方便共法，分別了知一",
    "T09n0278_055:0746c02": "切世界故；無上共法，普現一切諸佛剎故；",
    "T09n0278_055:0746c03": "不退共法，遊行十方無障礙故；除滅一切",
    "T09n0278_055:0746c04": "愚癡共法，得一切佛圓滿智故；不生共法，",
    "T09n0278_055:0746c05": "與一切佛為眷屬故；滿一切佛剎網共法，",
    "T09n0278_055:0746c06": "恭敬供養一切佛故；決定智共法，分別了",
    "T09n0278_055:0746c07": "知諸法海故；如說修行共法，順入一切諸法",
    "T09n0278_055:0746c08": "門故；專求共法，欲求一切諸淨法故；清淨",
    "T09n0278_055:0746c09": "共法，諸佛功德莊嚴身、口、意故；淨意共法，",
    "T09n0278_055:0746c10": "於一切法智滿淨故；勇猛共法，究竟一切",
    "T09n0278_055:0746c11": "事滿善根故；淨行共法，滿足一切菩薩行",
    "T09n0278_055:0746c12": "故；無礙共法，分別了知諸法相故；方便共",
    "T09n0278_055:0746c13": "法，具足自在智法門故；淨入共法，隨其所",
    "T09n0278_055:0746c14": "應現境界故；菩薩門共法，修行一切諸佛",
    "T09n0278_055:0746c15": "法故；護持共法，一切諸佛所護持故；離生",
    "T09n0278_055:0746c16": "共法，次第逮得菩薩地故；安住共法，安住",
    "T09n0278_055:0746c17": "一切菩薩住故；演說共法，了知諸佛授記法",
    "T09n0278_055:0746c18": "故；禪定共法，於一念中，悉入一切諸三昧",
    "T09n0278_055:0746c19": "故；三昧起共法，一切佛事種種相故；淨念共",
    "T09n0278_055:0746c20": "法，知一切念故；菩薩行共法，盡未來劫，行",
    "T09n0278_055:0746c21": "菩薩行不斷絕故；淨信共法，歡喜增長佛",
    "T09n0278_055:0746c22": "智慧故；長養共法，除滅一切諸障礙故；不",
    "T09n0278_055:0746c23": "退智共法，與一切佛智慧等故；受生共法，",
    "T09n0278_055:0746c24": "隨時應化一切眾生故；住共法，住一切智",
    "T09n0278_055:0746c25": "故；境界共法，法界境界故；無著共法，心不",
    "T09n0278_055:0746c26": "染著一切有故；善知法相共法，等心觀察",
    "T09n0278_055:0746c27": "一切法故；容受共法，於己身內，受持一切",
    "T09n0278_055:0746c28": "諸佛法故；通明共法，分別了知一切世間",
    "T09n0278_055:0746c29": "故；神力共法，以少方便，遊行一切佛剎海",
    "T09n0278_055:0747a01": "故；陀羅尼共法，普照一切陀羅尼海故；持一",
    "T09n0278_055:0747a02": "切佛法輪共法，悉能受持一切修多羅法故；",
    "T09n0278_055:0747a03": "深入共法，解一切法如虛空故；淨光共法，",
    "T09n0278_055:0747a04": "普照一切諸世界故；明淨共法，隨其所應",
    "T09n0278_055:0747a05": "現眾生故；震動共法，動諸佛剎，為諸眾生",
    "T09n0278_055:0747a06": "現自在故；不虛共法，見聞念者，悉不虛故；",
    "T09n0278_055:0747a07": "聖道共法，滿一切願十力智故。得如是等",
    "T09n0278_055:0747a08": "佛剎微塵等菩薩共法。爾時，善財入如是等",
    "T09n0278_055:0747a09": "菩薩共法，於善知識得無量無邊淨正直心，",
    "T09n0278_055:0747a10": "偏袒右肩，恭敬合掌，以偈讚歎彼夜天曰：",
    "T09n0278_055:0747a11": "「我以無上心，　　專求佛菩提，",
    "T09n0278_055:0747a12": "　今於善知識，　　而起自己心。",
    "T09n0278_055:0747a13": "　遠離諸惡業，　　成就清淨行，",
    "T09n0278_055:0747a14": "　由見善知識，　　得無盡白法。",
    "T09n0278_055:0747a15": "　我見知識已，　　功德莊嚴心，",
    "T09n0278_055:0747a16": "　盡未來剎劫，　　修行菩薩道。",
    "T09n0278_055:0747a17": "　唯願善知識，　　哀愍攝取我，",
    "T09n0278_055:0747a18": "　為我悉顯現，　　正教真實法。",
    "T09n0278_055:0747a19": "　閉塞諸惡趣，　　廣開天人路，",
    "T09n0278_055:0747a20": "　佛一切智道，　　為我悉顯現。",
    "T09n0278_055:0747a21": "　念彼善知識，　　一切功德藏，",
    "T09n0278_055:0747a22": "　我於念念得，　　虛空功德海。",
    "T09n0278_055:0747a23": "　授我波羅蜜，　　不思議功德，",
    "T09n0278_055:0747a24": "　長養諸善福，　　智繒速冠頂。",
    "T09n0278_055:0747a25": "　我念善知識，　　一切種智道，",
    "T09n0278_055:0747a26": "　依止善知識，　　滿足白淨法。",
    "T09n0278_055:0747a27": "　具足眾善利，　　功德普成滿，",
    "T09n0278_055:0747a28": "　究竟一切法，　　成就薩婆若。",
    "T09n0278_055:0747a29": "　知識為大師，　　安立無上法，",
    "T09n0278_055:0747b01": "　無量無數劫，　　不能報其恩。」◎",
    "T09n0278_055:0747b02": "◎爾時，善財說偈讚已，白言：「天神向所顯",
    "T09n0278_055:0747b03": "現不思議法，此法門者名為何等？發道心",
    "T09n0278_055:0747b04": "來為幾時耶？久如當成無上菩提？」答言：「善",
    "T09n0278_055:0747b05": "男子！此法門者名隨應化覺悟眾生長養善",
    "T09n0278_055:0747b06": "根。善男子！我入此法門，覺悟一切諸法平",
    "T09n0278_055:0747b07": "等，知一切法真實之相，遠離世間，無所染",
    "T09n0278_055:0747b08": "著，解一切色非一、非異，了色非色，而能顯",
    "T09n0278_055:0747b09": "現無量諸色；所謂：種種色、清淨色、莊嚴色、放",
    "T09n0278_055:0747b10": "一切莊嚴色、普現色、同一切眾生色、一切世",
    "T09n0278_055:0747b11": "間現前色、普照色、見無厭色、相好淨色、離惡",
    "T09n0278_055:0747b12": "色、現勇猛色、甚深色、一切世間無能盡色、",
    "T09n0278_055:0747b13": "歎無盡色、種種雲色、諸形像色、顯現無量",
    "T09n0278_055:0747b14": "自在力色、可愛樂色、一切善起色、隨應現前",
    "T09n0278_055:0747b15": "色、隨應度眾生色、普照無礙色、離垢色、不壞",
    "T09n0278_055:0747b16": "淨身色、不思議法方便光明色、非比非無比",
    "T09n0278_055:0747b17": "妙絕色、非明闇色、滅一切闇色、積集一切白",
    "T09n0278_055:0747b18": "淨法色、功德大海之所生色、過去修行恭敬",
    "T09n0278_055:0747b19": "生色、淨直心生如虛空色、勝廣大色、無斷無",
    "T09n0278_055:0747b20": "盡色、海光明色、一切世間無所依止不可壞",
    "T09n0278_055:0747b21": "色、充滿一切十方無礙色、念念色、海色、令一",
    "T09n0278_055:0747b22": "切眾生大歡喜色、攝取一切眾生堅固色、一",
    "T09n0278_055:0747b23": "切毛孔中如來功德師子吼色、淨一切眾生",
    "T09n0278_055:0747b24": "深心色、顯現一切法義色、圓滿光明無礙",
    "T09n0278_055:0747b25": "色、離垢虛空等色、不依垢無著色、普照離",
    "T09n0278_055:0747b26": "垢法界色、不可稱色、隨眼見色、照諸方色、隨",
    "T09n0278_055:0747b27": "時顯現應眾生色、寂靜色、滅一切煩惱色、一",
    "T09n0278_055:0747b28": "切眾生功德福田光明色、見不虛色、大智光",
    "T09n0278_055:0747b29": "色、無礙法身滿一切色、顯現威儀不虛色、積",
    "T09n0278_055:0747c01": "集大慈海色、具足功德須彌山色、普照一切",
    "T09n0278_055:0747c02": "趣色、淨大智色、正念一切世間色、一切寶光",
    "T09n0278_055:0747c03": "色、淨寶藏色、不壞淨眾生色、趣薩婆若色、悅",
    "T09n0278_055:0747c04": "眾生眼色、一切寶莊嚴勝光明色、不取不捨",
    "T09n0278_055:0747c05": "一切眾生色、無決定無究竟色、顯現自在諸",
    "T09n0278_055:0747c06": "持力色、一切自在神足色、佛種姓色、遠離眾",
    "T09n0278_055:0747c07": "惡滿法界色、悉詣一切諸佛大眾照一切色、",
    "T09n0278_055:0747c08": "成諸海色、善行依果色、隨化授色、一切世",
    "T09n0278_055:0747c09": "間見無厭色、種種光明普照色、顯現三世一",
    "T09n0278_055:0747c10": "切色、顯現一切海色、放一切光明海色、種種",
    "T09n0278_055:0747c11": "光色、過一切世間一切香光色、顯現圓滿諸",
    "T09n0278_055:0747c12": "日雲色、持圓滿淨月雲色、放須彌山妙華雲",
    "T09n0278_055:0747c13": "色、出種種鬘雲色、顯現一切鉢曇摩華雲",
    "T09n0278_055:0747c14": "色、一切香像雲充滿法界色、散一切末香雲",
    "T09n0278_055:0747c15": "色、現一切佛淨願身色、一切音聲出師子吼",
    "T09n0278_055:0747c16": "法界海色、普賢菩薩清淨身色，於念念中",
    "T09n0278_055:0747c17": "現如是等色，充滿十方教化眾生。或見、或",
    "T09n0278_055:0747c18": "念、而得度脫；或現轉法輪；或現隨時應；或",
    "T09n0278_055:0747c19": "現親近；或現覺悟；或現自在神力；或現種",
    "T09n0278_055:0747c20": "種變化；或現不可思議自在神力變化，度脫",
    "T09n0278_055:0747c21": "眾生，滅不善法，安立善法，滿足大願，一切",
    "T09n0278_055:0747c22": "智勢力，菩薩法門勢力，具足成就大慈大",
    "T09n0278_055:0747c23": "悲。佛子！我住此法門，現無量色身，分別了",
    "T09n0278_055:0747c24": "達一切色海，放無量無邊法雲，普照一切諸",
    "T09n0278_055:0747c25": "佛世界，現無量無邊諸佛，現無量無邊自在",
    "T09n0278_055:0747c26": "神力，覺悟眾生長養善根，於念念中，令不",
    "T09n0278_055:0747c27": "可思議眾生，於阿耨多羅三藐三菩提，得不",
    "T09n0278_055:0747c28": "退轉。「佛子！如汝所問，得此法門為幾時",
    "T09n0278_055:0747c29": "者？我今承佛神力，為汝解說。佛子！菩薩圓",
    "T09n0278_055:0748a01": "滿智慧，離一切虛妄，本性清淨，一切種智，",
    "T09n0278_055:0748a02": "超出一切諸障礙山，隨所應化，皆悉普照。",
    "T09n0278_055:0748a03": "佛子！譬如日性，無有暗冥；但日沒已，天下",
    "T09n0278_055:0748a04": "則闇，出則大明；菩薩圓滿明淨智日亦復如",
    "T09n0278_055:0748a05": "是，離一切虛妄，普照一切，教化眾生。佛",
    "T09n0278_055:0748a06": "子！譬如淨日，出閻浮提，普照天下眾寶山樹，",
    "T09n0278_055:0748a07": "影現一切；大海、河、池、眾生之類，莫不對見，",
    "T09n0278_055:0748a08": "日亦不來入此池流，菩薩智日亦復如是，",
    "T09n0278_055:0748a09": "出三有海，於佛實法虛空中行，住於寂",
    "T09n0278_055:0748a10": "滅，應現一切趣趣生處，同眾生身而化度",
    "T09n0278_055:0748a11": "之，實不生死，無所染著，離一切虛妄，無",
    "T09n0278_055:0748a12": "脩短想。何以故？佛子！菩薩摩訶薩離諸顛",
    "T09n0278_055:0748a13": "倒，了一切世，悉如夢幻，解真實法，無有",
    "T09n0278_055:0748a14": "眾生，圓滿大悲，皆悉對現一切眾生而教化",
    "T09n0278_055:0748a15": "之。佛子！譬如大船不依此岸，不樂彼岸，",
    "T09n0278_055:0748a16": "不著中流，於大海中，濟度眾生；菩薩摩訶",
    "T09n0278_055:0748a17": "薩亦復如是，以波羅蜜力船，於生死海，濟",
    "T09n0278_055:0748a18": "度眾生，不依此岸，不樂彼岸，而度眾生，",
    "T09n0278_055:0748a19": "於一切劫，修菩薩行，不起劫想，亦不見劫",
    "T09n0278_055:0748a20": "有脩短相。佛子！譬如虛空出過法界一切",
    "T09n0278_055:0748a21": "世界，有成、有敗，而彼虛空，本性清淨，無所",
    "T09n0278_055:0748a22": "染污，不可沮壞，遠離恐怖一切障礙，而能",
    "T09n0278_055:0748a23": "普持未來諸劫一切佛剎；菩薩摩訶薩心亦",
    "T09n0278_055:0748a24": "復如是，以虛空等圓滿智慧，莊嚴其心，發",
    "T09n0278_055:0748a25": "起一切大願風輪，持一切眾生，令滅惡道",
    "T09n0278_055:0748a26": "生諸善趣，心無憂喜，安立眾生一切智道，",
    "T09n0278_055:0748a27": "除滅煩惱生死過患。佛子！譬如化人，無有",
    "T09n0278_055:0748a28": "實形，生、老、病、死、飢渴等苦，菩薩出生如化智",
    "T09n0278_055:0748a29": "慧，不可沮壞，妙色法身亦復如是，於一切",
    "T09n0278_055:0748b01": "劫諸生死中，化度眾生，而無所著，亦無恐",
    "T09n0278_055:0748b02": "怖、無貪、無恚，除滅一切熾然煩惱，心不貪",
    "T09n0278_055:0748b03": "樂一切趣生。「佛子！菩薩智慧雖復如是甚",
    "T09n0278_055:0748b04": "深難測，我當承佛神力，為汝解說，令未來",
    "T09n0278_055:0748b05": "世諸菩薩等滿足大願，成就諸力。佛子！乃",
    "T09n0278_055:0748b06": "往古世過世界海微塵等劫，復過是數有",
    "T09n0278_055:0748b07": "劫名善光，彼有世界名曰寶光。於彼劫",
    "T09n0278_055:0748b08": "中，有萬如來出興于世，最初如來號法輪",
    "T09n0278_055:0748b09": "音聲虛空燈，彼閻浮提中，有寶莊嚴王都，彼",
    "T09n0278_055:0748b10": "有大林名善光明。於此林中有一道場名",
    "T09n0278_055:0748b11": "曰善華；彼道場上，有寶蓮花師子之座，時，",
    "T09n0278_055:0748b12": "彼如來於此座上，成阿耨多羅三藐三菩",
    "T09n0278_055:0748b13": "提。爾時，人民壽十千歲，殺盜、婬佚、妄言、兩舌、",
    "T09n0278_055:0748b14": "惡口、綺語、貪恚、邪見，行如是等十不善道；時，",
    "T09n0278_055:0748b15": "彼如來於百歲中，坐於道場，為諸菩薩及",
    "T09n0278_055:0748b16": "諸天王并閻浮提宿植德者，而為說法，其餘",
    "T09n0278_055:0748b17": "眾生，待善根熟。爾時，國王名曰勝光，時，彼人",
    "T09n0278_055:0748b18": "民行十不善，貪著五欲，作種種惡，遠離善",
    "T09n0278_055:0748b19": "法，不孝父母，不敬沙門、婆羅門，有無量眾",
    "T09n0278_055:0748b20": "生犯王治法，囚執囹圄，受諸楚毒。「爾時，彼",
    "T09n0278_055:0748b21": "王有一太子名曰善伏，端正殊特，成就妙",
    "T09n0278_055:0748b22": "色，具二十八大人之相，處在中宮，采女圍",
    "T09n0278_055:0748b23": "遶，聞彼獄人楚毒音聲，聞已憂惱，起大悲",
    "T09n0278_055:0748b24": "心。入彼獄中，見諸罪人，裸形亂髮，繫縛搒",
    "T09n0278_055:0748b25": "笞，悲號流淚，苦毒無量，太子見已，發大悲",
    "T09n0278_055:0748b26": "心，慰諭之言：『莫恐！莫怖！我今能令汝等",
    "T09n0278_055:0748b27": "解脫。』於是太子往詣王所，白言：『大王！獄中",
    "T09n0278_055:0748b28": "罪人願施無畏，大王哀愍，幸垂矜赦。』「時，彼",
    "T09n0278_055:0748b29": "大王召諸群臣，而共參議此事云何？群臣",
    "T09n0278_055:0748c01": "答言：『彼諸罪人，竊盜官物，謀弒大王，侵犯",
    "T09n0278_055:0748c02": "宮人，有如是罪，必應刑戮，若救彼者，罪應",
    "T09n0278_055:0748c03": "至死。』「時，彼太子大悲深至救護彼故，作如",
    "T09n0278_055:0748c04": "是言：『我代獄囚受諸楚毒，願苦治我，我為",
    "T09n0278_055:0748c05": "救彼，不惜身命，欲令罪囚，悉得解脫，所",
    "T09n0278_055:0748c06": "以者何？若我不救此眾生者，云何能濟三",
    "T09n0278_055:0748c07": "界牢獄？諸在生死牢獄眾生，悉為貪愛之",
    "T09n0278_055:0748c08": "所纏縛，愚癡所蔽，受種種苦，身形鄙陋，心",
    "T09n0278_055:0748c09": "常放逸，而不能知出要之道，無智慧光，",
    "T09n0278_055:0748c10": "著諸法界，無有福慧，遠離實智，染縛結",
    "T09n0278_055:0748c11": "垢，幽閉苦獄，隨順惡魔，生、老、病、死常為憂",
    "T09n0278_055:0748c12": "惱之所逼迫，我當云何令彼解脫？我今應",
    "T09n0278_055:0748c13": "當捨自身命而救拔之。』「爾時，五百大臣咸",
    "T09n0278_055:0748c14": "發聲言：『大王！當知如太子意，放獄囚者，",
    "T09n0278_055:0748c15": "毀壞王法，危及我等，不治太子，國不久",
    "T09n0278_055:0748c16": "立！』王聞此言，即發威怒，令誅太子，王后聞",
    "T09n0278_055:0748c17": "之，毀容降服，與千采女馳詣王所，頭面禮",
    "T09n0278_055:0748c18": "足，如是請言：『大王！當知太子有罪，願垂慈",
    "T09n0278_055:0748c19": "恕賜其壽命！』時，彼大王即召太子，太子既",
    "T09n0278_055:0748c20": "至，復白王言：『願垂哀赦獄囚苦人，若不矜",
    "T09n0278_055:0748c21": "恕，我代受苦。』王言：『隨意！』「爾時，太子即入",
    "T09n0278_055:0748c22": "獄中，放諸罪人，代受楚毒，曾無中悔，一向",
    "T09n0278_055:0748c23": "正念，一切種智，大悲為首，饒益眾生。夫人",
    "T09n0278_055:0748c24": "白王：『願聽太子在外，半月布施修福，然後",
    "T09n0278_055:0748c25": "隨王如法苦治。』王即聽許。「時，彼都城北，有",
    "T09n0278_055:0748c26": "一大林名曰日光，太子詣彼，設大施會，須",
    "T09n0278_055:0748c27": "食與食、須衣與衣，乃至車乘、華鬘、塗香、末",
    "T09n0278_055:0748c28": "香、幢幡、繒蓋，及餘一切寶莊嚴具，期限既",
    "T09n0278_055:0748c29": "滿。爾時，國王及諸群臣、長者、居士、男女、大小、",
    "T09n0278_055:0749a01": "并諸外道，皆悉雲集。爾時，法輪音聲虛空燈如",
    "T09n0278_055:0749a02": "來，知諸眾生應化時至，與大眾俱，天王圍",
    "T09n0278_055:0749a03": "遶，龍王供養；夜叉王守護；乾闥婆王讚歎；阿",
    "T09n0278_055:0749a04": "修羅王禮侍；迦樓羅王以清淨心散諸雜",
    "T09n0278_055:0749a05": "寶；緊那羅王歡喜讚歎，供養過去諸佛；摩",
    "T09n0278_055:0749a06": "睺羅伽王悲泣正觀；與如是等無量大眾前",
    "T09n0278_055:0749a07": "後圍遶，來詣彼會。「爾時，太子及諸大眾，遙",
    "T09n0278_055:0749a08": "見佛來，端嚴殊特，諸根寂定，如大象王神",
    "T09n0278_055:0749a09": "心澄明淨；若淵海，顯現如來自在境界，勝妙",
    "T09n0278_055:0749a10": "功德，相好嚴身，圓滿光明，普照一切，震動",
    "T09n0278_055:0749a11": "十方無量世界。一切毛孔，普出如來微妙香",
    "T09n0278_055:0749a12": "雲，普雨種種諸莊嚴雲，行佛威儀，除滅一",
    "T09n0278_055:0749a13": "切眾生煩惱。爾時，太子既見如來，歡喜無",
    "T09n0278_055:0749a14": "量，五體投地，合掌白言：『善來世尊！念哀取",
    "T09n0278_055:0749a15": "我，唯願世尊處摩尼座。』諸菩薩眾皆就寶",
    "T09n0278_055:0749a16": "座，周匝圍遶。時，佛坐已，除滅一切眾生苦",
    "T09n0278_055:0749a17": "患，離諸障蓋堪聖法器。「爾時，如來知諸眾",
    "T09n0278_055:0749a18": "生應受化者，而為演說圓滿因緣修多羅。",
    "T09n0278_055:0749a19": "時，彼大眾聞正法已，八十那由他眾生皆",
    "T09n0278_055:0749a20": "起離垢清淨法眼，得無學地，一萬眾生得",
    "T09n0278_055:0749a21": "大乘道，滿足普賢菩薩行願，見十方佛轉",
    "T09n0278_055:0749a22": "正法輪，現自在力，百佛世界微塵等眾生，",
    "T09n0278_055:0749a23": "具摩訶衍，滅十方世界無量眾生惡道苦難，",
    "T09n0278_055:0749a24": "生天人趣。時，彼太子得隨應化覺悟眾生",
    "T09n0278_055:0749a25": "長養善根法門。佛子！爾時，太子豈異人乎？我",
    "T09n0278_055:0749a26": "身是也！我於一切眾生，起大悲心，普饒益",
    "T09n0278_055:0749a27": "之；不著三界，又亦不求名譽果報，捨離憍",
    "T09n0278_055:0749a28": "慢，不輕他人，不加彼惡，不貪財利，遠離",
    "T09n0278_055:0749a29": "三有，莊嚴大乘，開一切智門，普行菩薩無",
    "T09n0278_055:0749b01": "量諸行。「佛子！我於爾時，得此法門。時諸大",
    "T09n0278_055:0749b02": "臣今五百惡人調達眷屬是也。彼諸人等，佛",
    "T09n0278_055:0749b03": "皆教化，令發阿耨多羅三藐三菩提心，過",
    "T09n0278_055:0749b04": "未來世須彌山微塵等劫，成等正覺；所住世",
    "T09n0278_055:0749b05": "界同名寶光；國界莊嚴、父母種姓、受胎、出",
    "T09n0278_055:0749b06": "生、棄家學道、往詣道場、轉正法輪、說修多",
    "T09n0278_055:0749b07": "羅、語言、音聲、光明、眷屬、壽命、法住、及其名",
    "T09n0278_055:0749b08": "號，皆悉不同。其最初佛，號饒益月；第二佛",
    "T09n0278_055:0749b09": "號大悲師子；第三佛號救護眾生；最後如來",
    "T09n0278_055:0749b10": "號大醫王。「佛子！當知本諸罪人我所救",
    "T09n0278_055:0749b11": "者，即拘樓孫等賢劫千佛，及百萬阿僧祇諸",
    "T09n0278_055:0749b12": "大菩薩，於無量精進妙德慧佛所，發阿耨多",
    "T09n0278_055:0749b13": "羅三藐三菩提心，今悉現在十方國土，行菩",
    "T09n0278_055:0749b14": "薩行，修習增廣，此隨應化覺悟眾生，長養",
    "T09n0278_055:0749b15": "善根法門者是也；佛子！時，王勝光者，今薩遮",
    "T09n0278_055:0749b16": "尼揵子大論師是也；時，王宮人諸眷屬者，即",
    "T09n0278_055:0749b17": "彼尼揵六萬弟子與師俱來共佛論義，悉",
    "T09n0278_055:0749b18": "降伏之，授阿耨多羅三藐三菩提記者是也。",
    "T09n0278_055:0749b19": "此諸人等，當成正覺，世界劫號，皆悉不同。「佛",
    "T09n0278_055:0749b20": "子！我於爾時，救罪人已，父母聽我捨離國",
    "T09n0278_055:0749b21": "土、妻子、眷屬，於法輪音聲虛空燈佛所，出家",
    "T09n0278_055:0749b22": "學道，五百歲中，淨修梵行，於此中間得一",
    "T09n0278_055:0749b23": "萬三昧、一萬陀羅尼門、一萬諸明、一萬法藏、",
    "T09n0278_055:0749b24": "一萬薩婆若勇猛精進、一萬清淨忍門、一萬",
    "T09n0278_055:0749b25": "寂滅禪定、一萬方便般若波羅蜜，各於十方",
    "T09n0278_055:0749b26": "現前；對見一萬如來、出生一萬菩薩大願，",
    "T09n0278_055:0749b27": "長養菩薩一萬諸力；又得菩薩一萬神通，",
    "T09n0278_055:0749b28": "於念念中，各遊十方一萬佛剎；於念念中，",
    "T09n0278_055:0749b29": "各憶十方一萬佛海；見彼如來一萬化海，普",
    "T09n0278_055:0749c01": "遊十方，教化眾生；於念念中，見十佛世界",
    "T09n0278_055:0749c02": "眾生，於諸趣中，死此生彼，或好、或醜、或之",
    "T09n0278_055:0749c03": "善處、或入惡道，知彼眾生諸心，心法、心意",
    "T09n0278_055:0749c04": "所行，及諸根海行業善根，皆悉明達。「佛子！",
    "T09n0278_055:0749c05": "我於爾時命終之後，即復於彼閻浮提中",
    "T09n0278_055:0749c06": "王宮，受生作轉輪王。彼法輪音聲虛空燈如",
    "T09n0278_055:0749c07": "來滅度之後，我於爾時，守護正法；次值法",
    "T09n0278_055:0749c08": "虛空妙德王佛；次為釋王，即彼道場值天",
    "T09n0278_055:0749c09": "藏佛；次為焰摩天王，即彼世界值大地功",
    "T09n0278_055:0749c10": "德山佛；復值法輪光音聲王佛；次為化樂天",
    "T09n0278_055:0749c11": "王，即彼世界值虛空燈智王佛；次為阿脩",
    "T09n0278_055:0749c12": "羅王，即彼世界值一切法雷震王佛；次為",
    "T09n0278_055:0749c13": "他化自在天王，即彼世界值不可壞力幢佛；",
    "T09n0278_055:0749c14": "次為梵王，即彼世界值法輪化普光音佛。",
    "T09n0278_055:0749c15": "佛子！於彼寶光世界善光劫中，一萬如來出",
    "T09n0278_055:0749c16": "興于世，我悉值遇。次復有劫名曰日光，六",
    "T09n0278_055:0749c17": "十億佛出興于世。時，我為王名大智慧；值",
    "T09n0278_055:0749c18": "最初相好功德山佛，復值妙音聲佛，次為大",
    "T09n0278_055:0749c19": "臣值離垢童子佛，次為阿脩羅王值勇猛",
    "T09n0278_055:0749c20": "精進佛，復值究竟相好佛，次為商人值離",
    "T09n0278_055:0749c21": "垢臂佛，次為城天值師子行佛，次為毘沙",
    "T09n0278_055:0749c22": "門天王值天周羅佛，次為乾闥婆王值法",
    "T09n0278_055:0749c23": "上名稱佛，次為鳩槃荼王值光明天冠佛，",
    "T09n0278_055:0749c24": "恭敬供養。佛子！我諸趣受身供養如是等",
    "T09n0278_055:0749c25": "六十億佛；於一一佛所，教化無量無邊眾",
    "T09n0278_055:0749c26": "生；我於一一佛所，得種種三昧門，種種陀",
    "T09n0278_055:0749c27": "羅尼門，具足諸辯，種種智慧，種種法光，照",
    "T09n0278_055:0749c28": "十方海，諸佛剎海，見諸佛海如一劫中；值",
    "T09n0278_055:0749c29": "遇諸佛，恭敬供養；於世界微塵等劫一切世",
    "T09n0278_055:0750a01": "界中，諸佛興世，我悉值遇恭敬供養，聞法受",
    "T09n0278_055:0750a02": "持，守護正法，亦復如是，於諸佛所，修此法",
    "T09n0278_055:0750a03": "門。」爾時，願勇光明守護眾生夜天欲重明此",
    "T09n0278_055:0750a04": "義，以偈頌曰：",
    "T09n0278_055:0750a05": "「歡喜恭敬心，　　能問甚深法，",
    "T09n0278_055:0750a06": "　我當承佛力，　　為汝分別說。",
    "T09n0278_055:0750a07": "　過於不思議，　　世界海塵劫，",
    "T09n0278_055:0750a08": "　爾時有一劫，　　名曰為善光。",
    "T09n0278_055:0750a09": "　彼時有世界，　　名曰為寶光，",
    "T09n0278_055:0750a10": "　於彼世界中，　　十千佛興世。",
    "T09n0278_055:0750a11": "　我值彼諸佛，　　恭敬悉供養，",
    "T09n0278_055:0750a12": "　於彼如來所，　　修習此法門。",
    "T09n0278_055:0750a13": "　爾時有王都，　　名曰可愛樂，",
    "T09n0278_055:0750a14": "　廣博悉平正，　　種種妙莊嚴。",
    "T09n0278_055:0750a15": "　眾生雜行起，　　世界有淨穢，",
    "T09n0278_055:0750a16": "　時彼諸眾生，　　多行不善法。",
    "T09n0278_055:0750a17": "　爾時有大王，　　號曰為勝光，",
    "T09n0278_055:0750a18": "　正法治天下，　　等心於一切。",
    "T09n0278_055:0750a19": "　彼王有太子，　　號名曰善伏，",
    "T09n0278_055:0750a20": "　端嚴甚姝妙，　　相好莊嚴身。",
    "T09n0278_055:0750a21": "　時彼諸人民，　　有犯王法者，",
    "T09n0278_055:0750a22": "　幽閉在牢獄，　　太子悉救之。",
    "T09n0278_055:0750a23": "　爾時諸臣等，　　俱白大王言，",
    "T09n0278_055:0750a24": "　太子欲危王，　　宜應加苦治。",
    "T09n0278_055:0750a25": "　時王用臣言，　　如法治太子，",
    "T09n0278_055:0750a26": "　諸臣送太子，　　至彼刑戮處。",
    "T09n0278_055:0750a27": "　王后聞此已，　　來白大王言，",
    "T09n0278_055:0750a28": "　願聽十五日，　　布施修功德。",
    "T09n0278_055:0750a29": "　時王即聽許，　　令其修福業，",
    "T09n0278_055:0750b01": "　肴膳車乘等，　　隨欲悉給之。",
    "T09n0278_055:0750b02": "　所期日已盡，　　將至刑戮處，",
    "T09n0278_055:0750b03": "　彼時一切眾，　　悲感悉號泣。",
    "T09n0278_055:0750b04": "　時法輪音聲，　　虛空燈如來，",
    "T09n0278_055:0750b05": "　知眾生根熟，　　往詣大眾所。",
    "T09n0278_055:0750b06": "　顯現自在力，　　演說圓滿經，",
    "T09n0278_055:0750b07": "　無量諸眾生，　　悉授菩提記。",
    "T09n0278_055:0750b08": "　爾時王太子，　　即發菩提心，",
    "T09n0278_055:0750b09": "　願我悉度脫，　　一切諸群萌。",
    "T09n0278_055:0750b10": "　供養彼如來，　　即隨佛出家，",
    "T09n0278_055:0750b11": "　勇猛精進力，　　專求無上道。",
    "T09n0278_055:0750b12": "　具足此法門，　　大悲念眾生，",
    "T09n0278_055:0750b13": "　知法真實相，　　劫海修菩提。",
    "T09n0278_055:0750b14": "　一切諸導師，　　次第興出世，",
    "T09n0278_055:0750b15": "　我皆悉恭敬，　　供養護持法。",
    "T09n0278_055:0750b16": "　剎海微塵等，　　一切諸劫中，",
    "T09n0278_055:0750b17": "　如來出興世，　　恭敬悉供養。",
    "T09n0278_055:0750b18": "　善伏我身是，　　修習大悲心，",
    "T09n0278_055:0750b19": "　不惜身壽命，　　救護彼苦人。",
    "T09n0278_055:0750b20": "　逮得此法門，　　劫海常修習，",
    "T09n0278_055:0750b21": "　念念悉增長，　　無量諸功德。",
    "T09n0278_055:0750b22": "　所見諸最勝，　　方便為我說，",
    "T09n0278_055:0750b23": "　聞已即修習，　　此寂滅法門。",
    "T09n0278_055:0750b24": "　無量劫修此，　　不思議法門，",
    "T09n0278_055:0750b25": "　佛雨甘露海，　　我已悉飲之。",
    "T09n0278_055:0750b26": "　依止此法門，　　普遊十方界，",
    "T09n0278_055:0750b27": "　一念悉分別，　　三世諸佛剎。",
    "T09n0278_055:0750b28": "　依此法門故，　　見三世佛海，",
    "T09n0278_055:0750b29": "　於諸最勝所，　　現身如電光。",
    "T09n0278_055:0750c01": "　依此法門故，　　遍詣十方佛，",
    "T09n0278_055:0750c02": "　各現大神力，　　勝妙威儀法。",
    "T09n0278_055:0750c03": "　依此法門故，　　能為問難海，",
    "T09n0278_055:0750c04": "　不思議諸佛，　　所說聞受持。",
    "T09n0278_055:0750c05": "　依此法門故，　　於十方世界，",
    "T09n0278_055:0750c06": "　諸佛大眾中，　　自在顯神變。",
    "T09n0278_055:0750c07": "　依此法門故，　　種種現色身，",
    "T09n0278_055:0750c08": "　能於一身中，　　顯現諸佛身。",
    "T09n0278_055:0750c09": "　依此法門故，　　一一毛孔中，",
    "T09n0278_055:0750c10": "　放大光明海，　　除眾生煩惱。",
    "T09n0278_055:0750c11": "　依此法門故，　　一一毛孔中，",
    "T09n0278_055:0750c12": "　出化無量身，　　法雨濟眾生。",
    "T09n0278_055:0750c13": "　此法難思議，　　菩薩所修學，",
    "T09n0278_055:0750c14": "　依住此法門，　　盡來劫修行。",
    "T09n0278_055:0750c15": "　除滅諸邪見，　　隨應化眾生，",
    "T09n0278_055:0750c16": "　悉令得安住，　　一切種智地。",
    "T09n0278_055:0750c17": "　不可思議趣，　　顯現種種身，",
    "T09n0278_055:0750c18": "　隨其所應化，　　而為演說法。",
    "T09n0278_055:0750c19": "「佛子！我唯成就此法門，諸大菩薩超出世",
    "T09n0278_055:0750c20": "間，普照諸趣，悉能究竟一切境界，壞障礙",
    "T09n0278_055:0750c21": "山，了達法相，善巧方便，分別諸法，解法",
    "T09n0278_055:0750c22": "無我，攝取教化，度脫眾生，皆悉了知三世",
    "T09n0278_055:0750c23": "法界，善知一切語言道海，我當云何能入",
    "T09n0278_055:0750c24": "如是大智慧海、大智境界三昧解脫法門自",
    "T09n0278_055:0750c25": "在？善男子！此閻浮提，有一園林名流彌尼，",
    "T09n0278_055:0750c26": "彼有天名妙德圓滿。汝詣彼問云何菩薩",
    "T09n0278_055:0750c27": "行菩薩行？生如來家？為世間燈？盡未來劫，",
    "T09n0278_055:0750c28": "修菩薩行，心無疲倦？」時，善財童子，頭面敬",
    "T09n0278_055:0750c29": "禮彼夜天足，遶畢辭退。◎",
    "T09n0278_055:0751a01": "◎爾時，善財童子正念思惟彼夜天教，修",
    "T09n0278_055:0751a02": "習增長隨所應化覺悟眾生長養善根法門；",
    "T09n0278_055:0751a03": "漸漸遊行，至彼林中，周遍推求妙德圓滿林",
    "T09n0278_055:0751a04": "天，見坐眾寶樓閣之上，二萬那由他諸天圍",
    "T09n0278_055:0751a05": "遶，為說菩薩受生海經，生如來家，長養菩",
    "T09n0278_055:0751a06": "薩功德。爾時，善財頭面禮足，白言：「天神！我已",
    "T09n0278_055:0751a07": "先發阿耨多羅三藐三菩提心，云何菩薩行",
    "T09n0278_055:0751a08": "菩薩行？生如來家？為世間燈？」答言：「佛子！菩",
    "T09n0278_055:0751a09": "薩有十種受生法。若有菩薩行是法者，生",
    "T09n0278_055:0751a10": "如來家，於念念中，長養善根，不退、不怖、不",
    "T09n0278_055:0751a11": "惱、不亂、不懈、不悔，至一切智順知法界，修",
    "T09n0278_055:0751a12": "解脫道；於一念中，長養一切諸波羅蜜，捨",
    "T09n0278_055:0751a13": "離世間，具足佛地智慧猛盛，佛法現前，順真",
    "T09n0278_055:0751a14": "實義，滿薩婆若。何等為十？所謂：供養一切",
    "T09n0278_055:0751a15": "佛，方便虛空願藏菩薩受生法；滿菩提心枝",
    "T09n0278_055:0751a16": "藏菩薩受生法；現前方便觀察寂滅虛空藏",
    "T09n0278_055:0751a17": "菩薩受生法；以淨直心，普照三世藏菩薩",
    "T09n0278_055:0751a18": "受生法；普照一切藏菩薩受生法；生如來",
    "T09n0278_055:0751a19": "家藏菩薩受生法；佛光明力藏菩薩受生法；",
    "T09n0278_055:0751a20": "具足分別薩婆若門藏菩薩受生法；一切法",
    "T09n0278_055:0751a21": "界化莊嚴藏菩薩受生法；勇猛精進至佛地",
    "T09n0278_055:0751a22": "藏菩薩受生法。「佛子！何等為供養一切佛，方",
    "T09n0278_055:0751a23": "便虛空願藏受生法？此菩薩摩訶薩發如是",
    "T09n0278_055:0751a24": "願：我當恭敬供養一切諸佛，無量喜心見",
    "T09n0278_055:0751a25": "佛無厭，具不壞信，積集功德，供養諸佛，",
    "T09n0278_055:0751a26": "心無厭足。佛子！是為初受生法，薩婆若初",
    "T09n0278_055:0751a27": "門長養善根故。「佛子！何等為滿足菩提心",
    "T09n0278_055:0751a28": "枝藏受生法？此菩薩摩訶薩發阿耨多羅三",
    "T09n0278_055:0751b01": "藐三菩提心，起大悲心救護一切眾生故；",
    "T09n0278_055:0751b02": "值遇佛心常見佛故；求正法心無所惜故；",
    "T09n0278_055:0751b03": "大莊嚴心向薩婆若故；發大慈心，普覆",
    "T09n0278_055:0751b04": "攝取一切眾生故；不捨一切眾生心，薩婆若",
    "T09n0278_055:0751b05": "莊嚴不可壞故；離諂曲心，得實智故；如說",
    "T09n0278_055:0751b06": "行心，得菩薩道故；不欺一切佛心，滿足諸",
    "T09n0278_055:0751b07": "佛大誓願故；為薩婆若，發大願心教化未來",
    "T09n0278_055:0751b08": "一切眾生故；如是等佛剎微塵等菩提心枝",
    "T09n0278_055:0751b09": "滿足，生如來家。佛子！是為第二受生法。「佛",
    "T09n0278_055:0751b10": "子！何等為現前方便觀察寂滅虛空藏受生",
    "T09n0278_055:0751b11": "法？此菩薩摩訶薩，觀察寂滅一切法海心；究",
    "T09n0278_055:0751b12": "竟滿足一切智道不疲倦心；正念善法業",
    "T09n0278_055:0751b13": "海心；一切菩薩諸三昧海清淨心；具一切菩",
    "T09n0278_055:0751b14": "薩諸功德心；出生一切菩薩莊嚴道心；於無",
    "T09n0278_055:0751b15": "量劫勇猛精進不休息心；出生普賢行化",
    "T09n0278_055:0751b16": "一切眾生心；善學威儀，住菩薩德，一切諸",
    "T09n0278_055:0751b17": "有悉非有心。佛子！是為第三受生法。「佛子！",
    "T09n0278_055:0751b18": "何等為以淨直心普照三世藏受生法？此菩",
    "T09n0278_055:0751b19": "薩摩訶薩，淨直心界照佛菩提，深入菩薩方",
    "T09n0278_055:0751b20": "便法海，深心不壞猶若金剛，背一切有諸",
    "T09n0278_055:0751b21": "生死趣，向一切佛，具自在力趣諸勝道，增",
    "T09n0278_055:0751b22": "益菩薩根，離垢淨心，不可動轉，長養大願，",
    "T09n0278_055:0751b23": "常為諸佛之所護念，壞散一切諸障礙山，",
    "T09n0278_055:0751b24": "悉為眾生而作歸依。佛子！是為第四受生",
    "T09n0278_055:0751b25": "法。「佛子！何等為普照一切藏受生法？此菩薩",
    "T09n0278_055:0751b26": "摩訶薩具足方便，教化眾生，不貪財利，",
    "T09n0278_055:0751b27": "以清淨心悉捨一切，持無量淨戒，住佛境",
    "T09n0278_055:0751b28": "界，具足忍法，得一切佛忍，光明法勇猛精",
    "T09n0278_055:0751b29": "進，究竟一切智境界，修習諸禪，具足清淨",
    "T09n0278_055:0751c01": "圓滿普門三昧智慧，以明淨慧日普照法",
    "T09n0278_055:0751c02": "界，得無礙眼，見一切佛海，深入一切諸法",
    "T09n0278_055:0751c03": "原底，智者所讚，令眾生歡喜，修習正法，見",
    "T09n0278_055:0751c04": "真實相。佛子！是為第五受生法。「佛子！何等",
    "T09n0278_055:0751c05": "為生如來家藏受生法？此菩薩摩訶薩生如",
    "T09n0278_055:0751c06": "來家，隨諸佛教，具足一切甚深法門，同三",
    "T09n0278_055:0751c07": "世一切諸佛大願，同三世一切諸佛善根，同",
    "T09n0278_055:0751c08": "三世一切諸佛法身，遠離世間向離世間",
    "T09n0278_055:0751c09": "趣，長養白淨法，住大功德法門，得佛持定，",
    "T09n0278_055:0751c10": "見諸如來隨所應化，淨諸眾生，不捨大",
    "T09n0278_055:0751c11": "願，聞法受持。佛子！是為第六受生法。「佛子！",
    "T09n0278_055:0751c12": "何等為佛光明力藏受生法？此菩薩摩訶薩",
    "T09n0278_055:0751c13": "深入佛力，遍遊十方，供養諸佛，心無疲倦，",
    "T09n0278_055:0751c14": "知一切法如幻如夢，色如電光，成就如化，",
    "T09n0278_055:0751c15": "自在通明；知一切有生趣如影；知一切佛",
    "T09n0278_055:0751c16": "所轉法輪皆悉如響，悉究竟說一切法界。佛",
    "T09n0278_055:0751c17": "子！是為第七受生法。「佛子！何等為具足分別",
    "T09n0278_055:0751c18": "薩婆若門藏受生法？此菩薩摩訶薩，以童子",
    "T09n0278_055:0751c19": "身，住菩薩住，觀薩婆若，於無量劫，觀察一",
    "T09n0278_055:0751c20": "一諸智慧門；劫猶可盡，諸智慧門不可窮盡，",
    "T09n0278_055:0751c21": "究竟菩薩自在境界諸三昧門，念念悉詣十",
    "T09n0278_055:0751c22": "方佛所，入不可壞三昧境界，不可壞法、不可",
    "T09n0278_055:0751c23": "壞智無邊境界，得非境界，於少境界悉具",
    "T09n0278_055:0751c24": "足，得不可說地，於無量中，得有量法，知諸",
    "T09n0278_055:0751c25": "世間名假施設，分別一切語言之法。佛子！是",
    "T09n0278_055:0751c26": "為第八受生法。「佛子！何等為一切法界化莊",
    "T09n0278_055:0751c27": "嚴藏受生法？此菩薩摩訶薩種種莊嚴無量",
    "T09n0278_055:0751c28": "佛剎，究竟眾生諸變化身佛，應化身無所",
    "T09n0278_055:0751c29": "依止，清淨法化，悉行一切無礙法界，應受化",
    "T09n0278_055:0752a01": "者為彼現身，教示種種諸菩薩行，善能出",
    "T09n0278_055:0752a02": "生離諸障礙，一切智門淨智慧藏，教化眾",
    "T09n0278_055:0752a03": "生，未曾失時。佛子！是為第九受生法。「佛子！",
    "T09n0278_055:0752a04": "何等為勇猛精進至佛地藏受生法？此菩薩",
    "T09n0278_055:0752a05": "摩訶薩悉於三世諸如來所，受灌頂法，一",
    "T09n0278_055:0752a06": "切世界境界無障礙，菩薩悉知三世眾生",
    "T09n0278_055:0752a07": "死此生彼，修菩薩行，知諸眾生心次第起；",
    "T09n0278_055:0752a08": "知三世佛次成正覺，善巧方便知法次第；",
    "T09n0278_055:0752a09": "知一切劫次第成敗，隨應眾生顯現莊嚴，",
    "T09n0278_055:0752a10": "成等正覺顯現次第；轉正法輪，教化無量無",
    "T09n0278_055:0752a11": "邊眾生。佛子！是為第十受生法。菩薩摩訶",
    "T09n0278_055:0752a12": "薩住是法已，種種莊嚴一切佛剎無量億",
    "T09n0278_055:0752a13": "劫，無量法海，無量境界，教化眾生，覺悟無",
    "T09n0278_055:0752a14": "量諸法界流，顯現諸佛不可思議如虛空等",
    "T09n0278_055:0752a15": "深法境界，無量諸行，攝取眾生，現轉法輪，",
    "T09n0278_055:0752a16": "於一切世界，護持佛法，悉於一切境界，以",
    "T09n0278_055:0752a17": "微妙音說不可說佛正法雲，住諸法門趣",
    "T09n0278_055:0752a18": "無礙道，以一切法莊嚴道場，隨所應度成",
    "T09n0278_055:0752a19": "佛興世，教化成熟無邊眾生。「時，彼林天",
    "T09n0278_055:0752a20": "欲重明此義，以偈頌曰：",
    "T09n0278_055:0752a21": "「『清淨正直心，　　先發如是願，",
    "T09n0278_055:0752a22": "　　普見一切佛，　　供養無厭足，",
    "T09n0278_055:0752a23": "　　皆悉淨莊嚴，　　三世諸佛剎，",
    "T09n0278_055:0752a24": "　　以願莊嚴心，　　度脫諸群生。",
    "T09n0278_055:0752a25": "　　修習寂滅法，　　其心無厭足，",
    "T09n0278_055:0752a26": "　　三世無障礙，　　身心如虛空。",
    "T09n0278_055:0752a27": "　　深入大悲海，　　直心如須彌，",
    "T09n0278_055:0752a28": "　　窮盡大智海，　　是為人中雄。",
    "T09n0278_055:0752a29": "　　大慈覆一切，　　增廣諸度海，",
    "T09n0278_055:0752b01": "　　教化諸群生，　　此是無上人。",
    "T09n0278_055:0752b02": "　　知法真實相，　　三世佛家生，",
    "T09n0278_055:0752b03": "　　究竟諸法海，　　是為智慧者。",
    "T09n0278_055:0752b04": "　　清淨妙法身，　　其心無障礙，",
    "T09n0278_055:0752b05": "　　己身滿十方，　　具足如來力。",
    "T09n0278_055:0752b06": "　　甚深智慧中，　　逮得自在力，",
    "T09n0278_055:0752b07": "　　專求一切智，　　究竟三昧海。",
    "T09n0278_055:0752b08": "　　嚴淨諸佛剎，　　教化一切眾，",
    "T09n0278_055:0752b09": "　　顯現自在力，　　是為稱莊嚴。",
    "T09n0278_055:0752b10": "　　深入最勝力，　　長養薩婆若，",
    "T09n0278_055:0752b11": "　　法界無障礙，　　此是真佛子。』",
    "T09n0278_055:0752b12": "「佛子！菩薩摩訶薩具此十法，生如來家，為",
    "T09n0278_055:0752b13": "世間燈。佛子！我成就此無量境界自在法門。」",
    "T09n0278_055:0752b14": "爾時，善財白言：「天神！此法門者，境界云何？」答",
    "T09n0278_055:0752b15": "言：「佛子！我已具足一切菩薩受生大願，是故，",
    "T09n0278_055:0752b16": "我來生此林中本願力故，正念菩薩受生之",
    "T09n0278_055:0752b17": "法。於後百年，菩薩從彼兜率陀天降神下",
    "T09n0278_055:0752b18": "生，時，此林中有十種瑞相。何等為十？一者、此",
    "T09n0278_055:0752b19": "林忽然廣博，地平如掌。二者、土石雜穢變為",
    "T09n0278_055:0752b20": "金剛，眾妙莊嚴。三者、寶娑羅樹周匝行列。四",
    "T09n0278_055:0752b21": "者、時，此林中沈水末香，出過諸天種種莊嚴。",
    "T09n0278_055:0752b22": "五者、諸妙華鬘寶莊嚴具，皆悉充滿。六者、諸寶",
    "T09n0278_055:0752b23": "樹中，自然流出種種妙寶。七者、諸池水中，出",
    "T09n0278_055:0752b24": "芙蓉華。八者、時此林中娑婆世界，欲、色、諸天、",
    "T09n0278_055:0752b25": "龍、夜叉、乾闥婆、阿修羅、迦樓羅、緊那羅、摩睺羅",
    "T09n0278_055:0752b26": "伽，恭敬作禮，合掌而住。九者、天女乃至摩睺",
    "T09n0278_055:0752b27": "羅伽女齎供養具，合掌恭敬，於一面住。十",
    "T09n0278_055:0752b28": "者、十方一切佛臍中放光明，名曰菩薩受生，",
    "T09n0278_055:0752b29": "自在燈普照此林，於彼一一諸光明中，現",
    "T09n0278_055:0752c01": "一切佛受生自在，出家自在，一切菩薩功德",
    "T09n0278_055:0752c02": "自在，又出如來微妙音聲。佛子！是為林中",
    "T09n0278_055:0752c03": "十種瑞相。此相現時，諸天王等知必當有",
    "T09n0278_055:0752c04": "菩薩下生，我見此瑞，歡喜無量。「佛子！摩耶",
    "T09n0278_055:0752c05": "夫人出迦毘羅城，入此園林，生太子時，自",
    "T09n0278_055:0752c06": "然而有十種光明；因此光故，一切眾生得",
    "T09n0278_055:0752c07": "法光明。何等為十？所謂：寶芽藏光；一切香",
    "T09n0278_055:0752c08": "光；鉢曇摩光；出微妙聲讚善生光；十方菩薩",
    "T09n0278_055:0752c09": "初發心光；一切菩薩得入諸地自在法光；一",
    "T09n0278_055:0752c10": "切菩薩諸波羅蜜大智慧光；出生菩薩無量",
    "T09n0278_055:0752c11": "大智願光；方便化度眾生智光；普照一切法",
    "T09n0278_055:0752c12": "界諸佛，受胎出生，棄家學道，成正覺光。佛子！",
    "T09n0278_055:0752c13": "是為十種光明，此光普照無量無邊諸眾生",
    "T09n0278_055:0752c14": "心。「佛子！摩耶夫人於此林中，在畢利叉樹",
    "T09n0278_055:0752c15": "下坐時，現菩薩十種受生自在。何等為十？",
    "T09n0278_055:0752c16": "爾時，欲界一切天王、天子、天女、色界諸天及",
    "T09n0278_055:0752c17": "龍、夜叉、乾闥婆、阿修羅、迦樓羅、緊那羅、摩睺羅",
    "T09n0278_055:0752c18": "伽，并其眷屬，皆悉雲集，為欲供養彼菩薩",
    "T09n0278_055:0752c19": "故。「爾時，摩耶夫人放大功德妙色光明，普",
    "T09n0278_055:0752c20": "照一切，其餘光明悉蔽不現，猶如聚墨，除",
    "T09n0278_055:0752c21": "滅眾生一切煩惱，一切惡道苦，又於一切諸",
    "T09n0278_055:0752c22": "毛孔中，放大光明，普照十方，無所障礙，是",
    "T09n0278_055:0752c23": "為菩薩第一受生自在。復次，佛子！摩耶夫人",
    "T09n0278_055:0752c24": "腹內，悉能容受三千大千世界，又能顯現百",
    "T09n0278_055:0752c25": "億四天下，於彼百億閻浮提中，王都、京邑、",
    "T09n0278_055:0752c26": "所住園林、名字各異；摩耶夫人遍坐彼處，諸",
    "T09n0278_055:0752c27": "天圍遶，悉為顯現不可思議智慧自在，是為",
    "T09n0278_055:0752c28": "菩薩第二受生自在。復次，佛子！摩耶夫人一",
    "T09n0278_055:0752c29": "一毛孔中，顯現如來於過去世為菩薩時，",
    "T09n0278_055:0753a01": "恭敬尊重供養諸佛，彼諸如來所說正法，",
    "T09n0278_055:0753a02": "於毛孔中，皆悉得聞，譬如明鏡淨池水中，",
    "T09n0278_055:0753a03": "見日月像；摩耶夫人諸毛孔中，顯現如來",
    "T09n0278_055:0753a04": "於過去世為菩薩時，恭敬尊重供養諸",
    "T09n0278_055:0753a05": "佛，彼諸如來所說正法，皆悉得聞，亦復如",
    "T09n0278_055:0753a06": "是，是為菩薩第三受生自在。復次，佛子！摩",
    "T09n0278_055:0753a07": "耶夫人一一毛孔中，顯現如來於過去世諸",
    "T09n0278_055:0753a08": "世界中，城邑、聚落、山林、河池、一切諸處，行菩",
    "T09n0278_055:0753a09": "薩行，隨彼諸劫所值諸佛，清淨善根壽命",
    "T09n0278_055:0753a10": "名號，及善知識如是等事，皆悉顯現，菩薩於",
    "T09n0278_055:0753a11": "彼諸受生時，摩耶夫人常為其母，是為菩薩",
    "T09n0278_055:0753a12": "第四受生自在。復次，佛子！摩耶夫人一一毛",
    "T09n0278_055:0753a13": "孔中，顯現如來於過去世為菩薩時，其身",
    "T09n0278_055:0753a14": "色相行業威儀所受苦樂，是為菩薩第五受",
    "T09n0278_055:0753a15": "生自在。復次，佛子！摩耶夫人一一毛孔中，顯",
    "T09n0278_055:0753a16": "現如來於過去世為菩薩時，所行布施，身",
    "T09n0278_055:0753a17": "體、手足、眼耳、鼻舌、骨齒、髓腦、心血、皮肉、妻子、",
    "T09n0278_055:0753a18": "眷屬、城邑、聚落、宮殿、寶物、一切內外并諸受",
    "T09n0278_055:0753a19": "者，皆悉顯現，又聞求者所言音聲，是為菩薩",
    "T09n0278_055:0753a20": "第六受生自在。復次，佛子！摩耶夫人身中普",
    "T09n0278_055:0753a21": "出過去諸佛，本為菩薩最後生時，莊嚴佛",
    "T09n0278_055:0753a22": "剎眾生，樹林華鬘諸香、塗香、末香、摩尼寶王",
    "T09n0278_055:0753a23": "娛樂讚歎如是等事，充滿此林，皆悉聞見，",
    "T09n0278_055:0753a24": "是為菩薩第七受生自在。復次，佛子！摩耶夫",
    "T09n0278_055:0753a25": "人身中，又出諸天宮殿、龍、夜叉、乾闥婆、阿修",
    "T09n0278_055:0753a26": "羅、迦樓羅、緊那羅、摩睺羅伽、及人宮殿，眾寶",
    "T09n0278_055:0753a27": "莊嚴，妙香普熏，無能壞者，出過諸天，為欲",
    "T09n0278_055:0753a28": "供養彼菩薩故，充滿此林，是為菩薩第八",
    "T09n0278_055:0753a29": "受生自在。復次，佛子！摩耶夫人身中，又出",
    "T09n0278_055:0753b01": "十不可說億那由他世界微塵等，菩薩其身",
    "T09n0278_055:0753b02": "色像相好莊嚴，光明自在，及其眷屬皆悉",
    "T09n0278_055:0753b03": "同彼盧舍那佛是諸大士，從彼出已，讚歎",
    "T09n0278_055:0753b04": "菩薩，是為菩薩第九受生自在。復次，佛子！",
    "T09n0278_055:0753b05": "菩薩生時，於摩耶夫人前地金剛輪中，生",
    "T09n0278_055:0753b06": "大蓮華，金剛為莖，有十世界微塵等寶葉",
    "T09n0278_055:0753b07": "摩尼寶王以為其臺，眾寶香鬘，以阿僧祇",
    "T09n0278_055:0753b08": "寶網羅覆其上，一切天王所共執持；一切乾",
    "T09n0278_055:0753b09": "闥婆王普雨香雲，讚歎過去諸佛功德；一切",
    "T09n0278_055:0753b10": "夜叉王圍遶守護，自然出生眾妙寶華、娛樂",
    "T09n0278_055:0753b11": "音聲；一切阿脩羅王，皆悉降伏，頭面敬禮，一",
    "T09n0278_055:0753b12": "切迦樓羅王，以寶繒幡莊嚴虛空；一切緊那",
    "T09n0278_055:0753b13": "羅王歡喜諦觀心無厭足，讚歎歌頌菩薩功",
    "T09n0278_055:0753b14": "德；一切摩睺羅伽王，歡喜踊躍，普雨種種寶莊",
    "T09n0278_055:0753b15": "嚴雲，是為菩薩第十受生自在。佛子！摩耶夫",
    "T09n0278_055:0753b16": "人生菩薩時，如虛空中現明淨日、如雷電",
    "T09n0278_055:0753b17": "光、如山起雲、如闇中燈，菩薩爾時，雖現出",
    "T09n0278_055:0753b18": "生，而悉解達一切諸法如電、夢幻，不來、不",
    "T09n0278_055:0753b19": "去、不生、不滅。佛子！我一念中，悉知菩薩此",
    "T09n0278_055:0753b20": "閻浮提受生自在、出生自在；亦知百億閻浮",
    "T09n0278_055:0753b21": "提，受生自在、出生自在；亦知三千大千世界",
    "T09n0278_055:0753b22": "微塵等佛剎，十佛世界微塵等佛剎，乃至悉",
    "T09n0278_055:0753b23": "知一切世界微塵等佛剎菩薩受生自在、出",
    "T09n0278_055:0753b24": "生自在，亦復如是。」◎",
    "T09n0278_055:0753b25": "大方廣佛華嚴經卷第五十五"
}