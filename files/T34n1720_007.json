{
    "T34n1720_007:0415c17": "法華玄論卷第七",
    "T34n1720_007:0415c19": "胡吉藏撰",
    "T34n1720_007:0415c20": "信解品譬喻義",
    "T34n1720_007:0415c21": "[0415c21] 光宅師為九譬。一者父子相失。二者父子相",
    "T34n1720_007:0415c22": "見。三者喚子不得。四者喚子得。五者教作",
    "T34n1720_007:0415c23": "人。六者付財。七者知子志大。八者委家業。九",
    "T34n1720_007:0415c24": "者得家業歡喜。[0415c24] 評曰。此譬難明。備含眾意",
    "T34n1720_007:0415c25": "不可就文說之。今當廣序其相有十四條。此",
    "T34n1720_007:0415c26": "喻可領上品自明也。[0415c26] 第一定譬多少。若就",
    "T34n1720_007:0415c27": "義意始終論之便有十恩即成十數。如前釋",
    "T34n1720_007:0415c28": "也。二者就文及教意凡有八譬。一者父子相",
    "T34n1720_007:0415c29": "失。二者父子相見。三喚子不得。四冷水灑",
    "T34n1720_007:0416a01": "面。五喚子得。六付財密化。七陶練小心。八",
    "T34n1720_007:0416a02": "委家業也。然此八譬總攝一化始終略盡也。",
    "T34n1720_007:0416a03": "父子相失譬者。昔曾稟大教而背化流浪五",
    "T34n1720_007:0416a04": "趣子失父也。從背化已後求其大乘善機不",
    "T34n1720_007:0416a05": "得父失子也。父子相見譬者從背化已後大機",
    "T34n1720_007:0416a06": "應發。當悟一乘子見父也。見子機發堪受大",
    "T34n1720_007:0416a07": "化父見子也。喚子不得譬者初成道時大機",
    "T34n1720_007:0416a08": "未動不堪受一乘化也。冷水灑面譬者初成",
    "T34n1720_007:0416a09": "道時但堪受人天教。為瞽龍及提謂等說三",
    "T34n1720_007:0416a10": "歸五戒也。喚子得譬者趣鹿苑為說出世二",
    "T34n1720_007:0416a11": "乘教也。付財密化譬者。大機遠動命說波若",
    "T34n1720_007:0416a12": "辨菩薩行。密排其小執潛開其大心也。陶練",
    "T34n1720_007:0416a13": "小心譬者。文云復經少時。即是從波若已後",
    "T34n1720_007:0416a14": "諸方等經廣說菩薩行門。具現大士神變。令",
    "T34n1720_007:0416a15": "稍鄙小情欣慕大道。如淨名等經迦葉自歎",
    "T34n1720_007:0416a16": "也。第八委家業譬者。心漸通泰小心遂移。",
    "T34n1720_007:0416a17": "為說一乘入佛知見也。故始終委具此八。但",
    "T34n1720_007:0416a18": "冷水灑面。喚子不得譬中通明之也。陶練小",
    "T34n1720_007:0416a19": "心經文既少。屬家業攝故但六譬也。今以文",
    "T34n1720_007:0416a20": "義詳之進宜應八辟。退有六譬。不應開為九",
    "T34n1720_007:0416a21": "也。[0416a21] 問。何故無教作人譬耶。[0416a21] 答。教作人猶是",
    "T34n1720_007:0416a22": "喚子得耳。即是鹿苑時事更無別教。故不應",
    "T34n1720_007:0416a23": "開為二也。[0416a23] 問。若教作人譬屬小乘化得故合",
    "T34n1720_007:0416a24": "為一者。付財譬屬大乘化亦應不別開為一",
    "T34n1720_007:0416a25": "也。[0416a25] 答。付財譬進未及一乘退復非三藏。既",
    "T34n1720_007:0416a26": "是別教復是別時。宜開為一也。喚子得與教",
    "T34n1720_007:0416a27": "作人無有二教。亦無二時不應開為兩也。",
    "T34n1720_007:0416a28": "[0416a28] 問。知子大志譬。得家業歡喜譬。何故不取耶。",
    "T34n1720_007:0416a29": "[0416a29] 答。此並屬一乘化得中之枝流故不應開",
    "T34n1720_007:0416b01": "也。又責曰若知子大志及得家業遂開為二",
    "T34n1720_007:0416b02": "譬者。喚子得中亦有知其小志。何不開耶。",
    "T34n1720_007:0416b03": "故應觀其義類。不可隨取片文也。[0416b03] 第二明領",
    "T34n1720_007:0416b04": "前不領前。[0416b04] 問。經師皆言後譬一一領前如前",
    "T34n1720_007:0416b05": "次第。是事云何。[0416b05] 評曰。是事不然。若依前",
    "T34n1720_007:0416b06": "次第但有前次第失後次第。若都不依前不",
    "T34n1720_007:0416b07": "名領解。以文義而詳具二意也。一者就今譬",
    "T34n1720_007:0416b08": "自有次第者。子自序始終但有三時。一幼稚",
    "T34n1720_007:0416b09": "時。二失父時。三還歸鄉時。此三攝譬盡矣。",
    "T34n1720_007:0416b10": "初學大乘謂幼稚時。背化起惑名失父時。變",
    "T34n1720_007:0416b11": "迷從悟為歸鄉時也。就第三歸鄉時中復有",
    "T34n1720_007:0416b12": "三時。一者去家遠時如向國。二者去家近時",
    "T34n1720_007:0416b13": "如至城。三者至父舍時。初喻悟理猶奢。次悟",
    "T34n1720_007:0416b14": "稍近。三與理交接也。於第三時中復三時。一",
    "T34n1720_007:0416b15": "初見父不識時。二不受父教時。三堪漸誘引",
    "T34n1720_007:0416b16": "時。第一喻後得悟理如見父。初無大機如不",
    "T34n1720_007:0416b17": "識父。次喻以無大機不受大化。三喻既有小",
    "T34n1720_007:0416b18": "機堪受小化。第三時中復有三時。一受雇除",
    "T34n1720_007:0416b19": "糞時。二領受財物時。三知是父子時。初喻",
    "T34n1720_007:0416b20": "稟二乘教時。次喻聞大乘教時。三喻聞法",
    "T34n1720_007:0416b21": "華時。攝大乘論云乘有三種。一者二乘二者",
    "T34n1720_007:0416b22": "大乘三者一乘。與此三符會也。若別開此三",
    "T34n1720_007:0416b23": "時則成十譬。一幼稚譬。二失父譬。三遊行",
    "T34n1720_007:0416b24": "還歸鄉譬。四至城譬。五至舍譬。六不識父",
    "T34n1720_007:0416b25": "譬。七不受父。教譬。八傭作譬。九領受財物",
    "T34n1720_007:0416b26": "譬。十知是父子譬。次就父序譬意凡有九",
    "T34n1720_007:0416b27": "種。一生子幼稚譬。二失子譬。三覓子不得譬。",
    "T34n1720_007:0416b28": "四不廢家業譬。五見子便識譬。六喚子不",
    "T34n1720_007:0416b29": "得譬。七雇子除糞譬。八者付財譬。九會天性",
    "T34n1720_007:0416c01": "譬。此九即是次第宿世始為說大乘為生子",
    "T34n1720_007:0416c02": "幼稚也。背化起惑名父失子遍求。大乘善",
    "T34n1720_007:0416c03": "根未成謂覓子不得子。雖善根未成而諸菩",
    "T34n1720_007:0416c04": "薩道緣已熟。不可背化名不廢家業。見其大",
    "T34n1720_007:0416c05": "機當發識其曾受大化名見子便識。初未堪",
    "T34n1720_007:0416c06": "實化名喚子不得。但堪權誘如雇除糞。大",
    "T34n1720_007:0416c07": "機遠動故命說大法如付財。道緣已成須會",
    "T34n1720_007:0416c08": "天性也。[0416c08] 問。初明八譬次明六譬次明十譬後",
    "T34n1720_007:0416c09": "明九譬。以何因緣有四種釋耶。[0416c09] 答。皆有義",
    "T34n1720_007:0416c10": "也。初就一化始終具有八譬。次就正譬但有",
    "T34n1720_007:0416c11": "其六。後據子自序始終故有十譬。次就文意",
    "T34n1720_007:0416c12": "但有九。前二父子合論。後二父子各辨。以經",
    "T34n1720_007:0416c13": "意多含非片言可盡。如釋論攝大乘論等。釋",
    "T34n1720_007:0416c14": "一經文多有復次。又身子聞說一偈知其千",
    "T34n1720_007:0416c15": "義。目連止了五百。故一句之中具含多義也。",
    "T34n1720_007:0416c16": "若領上者父子相失領上總譬。總譬雖有六",
    "T34n1720_007:0416c17": "義而不出能化所化。故明父子相失即領總",
    "T34n1720_007:0416c18": "譬也。又見火譬中明父子相失。如云汝諸子",
    "T34n1720_007:0416c19": "等先因遊戲來入此宅。即是子失父義。子既",
    "T34n1720_007:0416c20": "失父即是父失子也。若爾父子相失。可兼領",
    "T34n1720_007:0416c21": "二譬意也。父子相見譬頭上見火譬。但上",
    "T34n1720_007:0416c22": "明見火正是法身地見。故云是時長者在門",
    "T34n1720_007:0416c23": "外立。方便品亦然。故云我以佛眼觀見六道",
    "T34n1720_007:0416c24": "眾生。謂法身地見也。今云父子相見者可就",
    "T34n1720_007:0416c25": "本&#x8FF9;二處明之。一者未垂&#x8FF9;時在法身地。",
    "T34n1720_007:0416c26": "眾生大機動扣於法身名子見父。佛於法身",
    "T34n1720_007:0416c27": "地見大機動名父見子。若爾從其父先來求",
    "T34n1720_007:0416c28": "子不得此中即含子見父父見子義也。二者",
    "T34n1720_007:0416c29": "就&#x8FF9;中而言。初成道時見其大機當發名父",
    "T34n1720_007:0417a01": "見子。中止一城踞師子座爾時始明父子相",
    "T34n1720_007:0417a02": "見。若爾父子相失及父子相見二譬相帶領",
    "T34n1720_007:0417a03": "上見火譬也。喚子不得領上救子不得。喚",
    "T34n1720_007:0417a04": "子得領上救子得。委家業領上等賜大車也。",
    "T34n1720_007:0417a05": "冷水灑面領初成道時說人天教。付財領佛",
    "T34n1720_007:0417a06": "說波若教。此二譬來者。在昔聞猶未悟。因",
    "T34n1720_007:0417a07": "今悟昔不領上六譬也。不領不虛譬者。既",
    "T34n1720_007:0417a08": "領一化大宗方悟。佛屈曲恩深崎&#x5CB4;德重乃",
    "T34n1720_007:0417a09": "患慚之不足。豈敢疑佛虛哉。又如此而悟即",
    "T34n1720_007:0417a10": "是總領不虛旨也。[0417a10] 第三明三化。三化者初一",
    "T34n1720_007:0417a11": "往化。二隨遂化。三畢竟化。此三化攝八譬也。",
    "T34n1720_007:0417a12": "一往化者過去為說大乘也。二隨遂化者從",
    "T34n1720_007:0417a13": "背化已後流浪五趣。菩薩隨入生死而教化",
    "T34n1720_007:0417a14": "之。三畢竟化者從父子相見如悟一乘受記",
    "T34n1720_007:0417a15": "作佛得不退轉謂畢竟化也。又初說人天乘",
    "T34n1720_007:0417a16": "為一往化為說二乘。乃至法華之前四十餘",
    "T34n1720_007:0417a17": "年隨遂不捨謂隨遂化也。三說法華得記作",
    "T34n1720_007:0417a18": "佛謂畢竟化也。又初說二乘權誘為一往化。",
    "T34n1720_007:0417a19": "眾生遂保執而住不更進求。如來終不捨之。",
    "T34n1720_007:0417a20": "或令自說大法。或聞他說大謂隨遂化。至法",
    "T34n1720_007:0417a21": "華時方得了悟為畢竟化。又初說大乘波若",
    "T34n1720_007:0417a22": "教名一往化。從波若已後歷聞諸方等經為",
    "T34n1720_007:0417a23": "隨遂化。終悟一乘成大果實如秋收冬藏為",
    "T34n1720_007:0417a24": "畢竟化。又今唯為說法華為一往化。從此已",
    "T34n1720_007:0417a25": "後乃至十地常教化之為隨遂化。至金剛心",
    "T34n1720_007:0417a26": "等覺地時。化令得妙覺地圓滿謂畢竟化也。",
    "T34n1720_007:0417a27": "又結僧那於始心名一往化。於其中間種種",
    "T34n1720_007:0417a28": "化之為隨遂化。得佛方息為畢竟化也。[0417a28] 問。",
    "T34n1720_007:0417a29": "何故須立三化。[0417a29] 答。初明父子相失。後忽然",
    "T34n1720_007:0417b01": "相見似無因緣。是故須立三化也。[0417b01] 第四明",
    "T34n1720_007:0417b02": "三世。八譬中初父子相失是過去世事也。",
    "T34n1720_007:0417b03": "從見大機當發一生。應悟法華記作佛。始於",
    "T34n1720_007:0417b04": "頓止一城竟第八譬。皆是現在時事也。[0417b04] 第五",
    "T34n1720_007:0417b05": "明本&#x8FF9;。一往八譬皆是&#x8FF9;中事耳。如來久已",
    "T34n1720_007:0417b06": "成佛昔示同沙彌為說大乘。乃至今日中止",
    "T34n1720_007:0417b07": "一城亦是方便成佛。是以八譬皆為&#x8FF9;也。",
    "T34n1720_007:0417b08": "但父子相見都有二本二&#x8FF9;。一者法身見諸",
    "T34n1720_007:0417b09": "菩薩大機已成。故示為舍那以化之。中止一",
    "T34n1720_007:0417b10": "城家業不廢即其事也。二者舍那成道時見",
    "T34n1720_007:0417b11": "諸子唯有小機無有大機。故垂為釋迦以化",
    "T34n1720_007:0417b12": "之。脫珍御服著弊垢衣即其事也。[0417b12] 問。若爾",
    "T34n1720_007:0417b13": "法身地具照二機。雙垂兩&#x8FF9;。[0417b13] 答。亦得如此。",
    "T34n1720_007:0417b14": "但今欲明二佛傳論本&#x8FF9;化大小二緣。故作",
    "T34n1720_007:0417b15": "此判也。[0417b15] 第六明因果。就本而言皆是果化。",
    "T34n1720_007:0417b16": "就&#x8FF9;辨者過去結緣。示沙彌之&#x8FF9;。但因而非",
    "T34n1720_007:0417b17": "果也。從中止一城謂果&#x8FF9;。此二中間或因或",
    "T34n1720_007:0417b18": "果也。[0417b18] 第七明化得不得。若以悟一乘受記為",
    "T34n1720_007:0417b19": "得者。七譬皆是喚子不得。唯第八為得也。",
    "T34n1720_007:0417b20": "若就大乘化為得不得者。過去為沙彌時為",
    "T34n1720_007:0417b21": "說大乘即是化得。從背化已後為不得。至法",
    "T34n1720_007:0417b22": "華悟一乘為得。如譬喻品云。我昔教汝志願",
    "T34n1720_007:0417b23": "佛道此是大乘化得也。而汝今悉忘此為不",
    "T34n1720_007:0417b24": "得。我今令汝憶念本願。為諸聲聞說法華經",
    "T34n1720_007:0417b25": "為化得也。[0417b25] 第八明二教。從頓止一城即序長",
    "T34n1720_007:0417b26": "者豪貴自在眷屬宗侍等。此領華嚴初成佛",
    "T34n1720_007:0417b27": "時舍那教聞化諸菩薩也。脫珍御服著弊垢",
    "T34n1720_007:0417b28": "衣即是舍那之本。垂釋迦之&#x8FF9;。遍化二乘。",
    "T34n1720_007:0417b29": "竟第八譬皆是領釋迦教也。[0417b29] 第九明世出",
    "T34n1720_007:0417c01": "世。冷水灑面說人天教為世間法從化子得",
    "T34n1720_007:0417c02": "皆出世教也。[0417c02] 十第明大小。喚子得譬鹿苑之",
    "T34n1720_007:0417c03": "教為小乘化。從付財竟委家業皆大乘化也。",
    "T34n1720_007:0417c04": "此中無有三乘通教義。何以知之。教作人時",
    "T34n1720_007:0417c05": "但說二乘法名三藏教。從般若已去即付大",
    "T34n1720_007:0417c06": "乘法財。不復教二乘人作。故唯是大乘教也。",
    "T34n1720_007:0417c07": "若言波若是三乘通教者。付財之時應有通",
    "T34n1720_007:0417c08": "教三乘人作。[0417c08] 第十一明自他。般若教明自教",
    "T34n1720_007:0417c09": "般若已後明化教。自教者令聲聞人口自說",
    "T34n1720_007:0417c10": "大因大果。即以此法教之。可謂以彼口自言",
    "T34n1720_007:0417c11": "以教其心也。從波若已後歷聞諸方等經聞",
    "T34n1720_007:0417c12": "他說大。令其得悟故云他教也。[0417c12] 第十二明",
    "T34n1720_007:0417c13": "顯密。從波若至法華之前謂顯教菩薩密教",
    "T34n1720_007:0417c14": "二乘。如付財之說密示大法以為已任。法華",
    "T34n1720_007:0417c15": "教名顯教二乘也。[0417c15] 第十三明迷悟。自父子相",
    "T34n1720_007:0417c16": "失竟陶練小心。二乘皆不知是佛子為迷也。",
    "T34n1720_007:0417c17": "至法華時始得悟也。故下文云。我今得道得",
    "T34n1720_007:0417c18": "果於無漏法得清淨眼。爾前皆無眼也。第十",
    "T34n1720_007:0417c19": "四廣上說。上有二章第一五譬廣上昔迷。第",
    "T34n1720_007:0417c20": "二最後譬廣上今悟。[0417c20] 問。以何義故有此十四",
    "T34n1720_007:0417c21": "義耶。[0417c21] 答。此譬領釋迦一期始終教意盡。故",
    "T34n1720_007:0417c22": "作此十四條也。",
    "T34n1720_007:0417c23": "[0417c23]  藥草喻品 五乘義 一音義",
    "T34n1720_007:0417c24": "[0417c24] 五乘義者。前序經一雨一雲大意者。教雖萬",
    "T34n1720_007:0417c25": "差終表一道。所表之道無二。能表之教亦一。",
    "T34n1720_007:0417c26": "但隨五種根情故有五乘教異。既隨物說五",
    "T34n1720_007:0417c27": "則五乘皆權。五乘既權則以不五為實。以",
    "T34n1720_007:0417c28": "對破五病故以不五為實也。然五既不實則",
    "T34n1720_007:0417c29": "不五亦權。故凡涉名言皆非究竟。但為漸",
    "T34n1720_007:0418a01": "誘眾生故開五不五。至道寂寥何五不五耶。",
    "T34n1720_007:0418a02": "[0418a02] 問。若五乘皆是權者。前何故言二乘是權佛",
    "T34n1720_007:0418a03": "乘是實。故云唯此一事實餘二則非真。[0418a03] 答。",
    "T34n1720_007:0418a04": "義門各異。前就三乘判有無以明權實。正欲",
    "T34n1720_007:0418a05": "斥二乘病故明佛乘實有二乘偽無。所以然",
    "T34n1720_007:0418a06": "者。二乘人謂二乘及佛乘俱是實有。故作此",
    "T34n1720_007:0418a07": "斥之以二乘是無故索。菩薩乘是有故不索。",
    "T34n1720_007:0418a08": "今明無五者就正道望之。是法不可示何曾",
    "T34n1720_007:0418a09": "有五與不五。言五不五者並隨物說之。皆",
    "T34n1720_007:0418a10": "是權也。[0418a10] 問。道實非五不五。五不五皆是權",
    "T34n1720_007:0418a11": "者何因緣故不索五耶。[0418a11] 答。若識道非五不五",
    "T34n1720_007:0418a12": "而說五不五。皆是權者。此人不索不識如此",
    "T34n1720_007:0418a13": "權實者。亦有索五義也。[0418a13] 次論名義。[0418a13] 問。不",
    "T34n1720_007:0418a14": "應有五乘但應為二。人天為世間乘餘三為",
    "T34n1720_007:0418a15": "出世間乘。又應為二乘。佛為實乘餘四是權",
    "T34n1720_007:0418a16": "乘。佛為第一義乘餘四乘皆世俗乘。如勝鬘",
    "T34n1720_007:0418a17": "說。又佛為果乘餘四為因乘也。又應為三乘。",
    "T34n1720_007:0418a18": "人天乘為下乘。二乘為中乘。佛乘為上乘。",
    "T34n1720_007:0418a19": "又人天乘是出三途乘。二乘是出三界乘。",
    "T34n1720_007:0418a20": "佛乘出五百由旬乘。又人天名為不斷煩惱",
    "T34n1720_007:0418a21": "乘。二乘名斷煩惱乘。佛乘非斷非不斷乘。",
    "T34n1720_007:0418a22": "不同凡夫故非不斷。不同二乘故非斷。如淨",
    "T34n1720_007:0418a23": "名云。不斷煩惱亦不與俱煩惱。本不有故無",
    "T34n1720_007:0418a24": "可與之俱。今不無故無所斷也。此法華前大",
    "T34n1720_007:0418a25": "乘教及法華亦有此義三藏中無此說也。又",
    "T34n1720_007:0418a26": "凡夫名不斷乘。佛名為斷乘。二乘亦斷亦不",
    "T34n1720_007:0418a27": "斷。望凡夫故斷少分比佛故未斷也。通今昔",
    "T34n1720_007:0418a28": "也。又人天名凡夫乘。二乘名聖乘。佛名非",
    "T34n1720_007:0418a29": "凡非聖乘。又凡夫為有乘二乘為空乘佛乘",
    "T34n1720_007:0418b01": "為中道乘。大乘教意也。又凡夫為著生死乘。",
    "T34n1720_007:0418b02": "二乘為著涅槃乘。佛名無所著乘。亦大乘教",
    "T34n1720_007:0418b03": "意也。又應為四乘。如勝鬘四種重檐四百億",
    "T34n1720_007:0418b04": "類洲四大寶藏。故皆大乘教意以大乘教別",
    "T34n1720_007:0418b05": "有大地。能持四藏也。今何因緣故不二不三",
    "T34n1720_007:0418b06": "不四。而立五乘耶。[0418b06] 答。實具上來諸義即以",
    "T34n1720_007:0418b07": "此義攝五乘也。而今明五者此是如來漸捨",
    "T34n1720_007:0418b08": "法門故立五也。今採華嚴性起品意以序五",
    "T34n1720_007:0418b09": "乘大意。如經云。三惡道苦謂惡道民苦。閻",
    "T34n1720_007:0418b10": "羅王苦則惡道王苦。是以三途中皆是苦聚。",
    "T34n1720_007:0418b11": "欲捨此苦當修五戒。五戒因緣則得人身故",
    "T34n1720_007:0418b12": "說五戒為人乘也。但人中鈍根短壽樂少苦",
    "T34n1720_007:0418b13": "多。欲離斯事當修十善。十善因緣則招天報",
    "T34n1720_007:0418b14": "名為天乘。次云三界皆苦無常破壞。如燒鐵",
    "T34n1720_007:0418b15": "丸無可樂處。為脫此苦說聲聞乘。但聲聞之",
    "T34n1720_007:0418b16": "人從他聞法。居弟子位。外無相好內智不深。",
    "T34n1720_007:0418b17": "獨靜山間無師自悟福德利根名辟支佛。為",
    "T34n1720_007:0418b18": "說緣覺令捨聲聞乘。緣覺之人雖無師自悟",
    "T34n1720_007:0418b19": "而智猶未圓。經結習不斷獨善自身慈悲心",
    "T34n1720_007:0418b20": "薄。唯有佛乘最為無上。眾德斯備結習永亡。",
    "T34n1720_007:0418b21": "自利已滿廣能度他。故說佛乘令捨緣覺。",
    "T34n1720_007:0418b22": "然昔欲示漸捨法門故說五乘。稟教之徒不",
    "T34n1720_007:0418b23": "解佛意。遂保三乘皆是究竟也。[0418b23] 問。為五人",
    "T34n1720_007:0418b24": "說五為一人說五。[0418b24] 答。具二義也。如恒河中",
    "T34n1720_007:0418b25": "七人具七。一人具七。[0418b25] 問。今昔說五云何異。",
    "T34n1720_007:0418b26": "[0418b26] 答。昔說五乘二乘明未極。三已究竟。今說",
    "T34n1720_007:0418b27": "五者如華嚴說漸捨法門。[0418b27] 問。上云華嚴敘昔",
    "T34n1720_007:0418b28": "意云何言今說五耶。[0418b28] 答。今教敘昔教所表意",
    "T34n1720_007:0418b29": "也。[0418b29] 次論開合同異。[0418b29] 問。論明五善勝鬘辨四",
    "T34n1720_007:0418c01": "藏。法華三草二木。云何同異。[0418c01] 答。五善者人",
    "T34n1720_007:0418c02": "天為二善。二乘為一善。佛菩薩為二善。以",
    "T34n1720_007:0418c03": "人天五戒十善優劣不同故開為二。二乘利",
    "T34n1720_007:0418c04": "鈍根為異。而智斷義齊故合為一。佛與菩薩",
    "T34n1720_007:0418c05": "萬行萬德因果昇降。宜開為兩。五善則開大",
    "T34n1720_007:0418c06": "合小。五乘則開小合大。四藏則合凡開聖。",
    "T34n1720_007:0418c07": "五乘則凡聖俱開也。此皆隨緣不同不須曲",
    "T34n1720_007:0418c08": "會也。三草二木者有人言。人天為小草二乘",
    "T34n1720_007:0418c09": "為中草。外凡為大草內凡為小樹。初地至十",
    "T34n1720_007:0418c10": "地為大樹。有人言內凡為大草。初地至七地",
    "T34n1720_007:0418c11": "皆為小樹。八地為大樹。[0418c11] 評曰。位義難明。",
    "T34n1720_007:0418c12": "今以合譬為正。合二草譬如前判也。合大草",
    "T34n1720_007:0418c13": "云求世尊處我當作佛。行精進定是名大草。",
    "T34n1720_007:0418c14": "既稱佛道必應從外凡十信位至內凡三十",
    "T34n1720_007:0418c15": "心。此四十心皆是大草。所以然者。未得無",
    "T34n1720_007:0418c16": "生植根猶淺。宜與草名。又既以二乘為中草。",
    "T34n1720_007:0418c17": "則地前四十心皆屬菩薩。故云名大草也。",
    "T34n1720_007:0418c18": "初地至六地名為小樹。七地已上名為大樹。",
    "T34n1720_007:0418c19": "[0418c19] 問。何以知然。[0418c19] 答。釋論判無生有兩位。一",
    "T34n1720_007:0418c20": "初地二七地。晚見法華論亦云初地無生七",
    "T34n1720_007:0418c21": "地無生。無生既兩樹亦例然。[0418c21] 問。此經云何",
    "T34n1720_007:0418c22": "證七地為大樹耶。[0418c22] 答。釋論云位居七地得無",
    "T34n1720_007:0418c23": "生忍具六神通。此經云得神通力轉不退輪。",
    "T34n1720_007:0418c24": "故相會也。[0418c24] 問。何以知初地如小樹。[0418c24] 答。論既",
    "T34n1720_007:0418c25": "云初地得無上。此經云又諸佛子決定無疑。",
    "T34n1720_007:0418c26": "無疑即是斷道。以地前煩惱未斷不得稱為",
    "T34n1720_007:0418c27": "無疑。又初果人擬菩薩初地。初果既斷疑。",
    "T34n1720_007:0418c28": "今初地亦爾。又地論云。初地名決定位。此",
    "T34n1720_007:0418c29": "四處文皆相扶也。次論三草二木位次第義。",
    "T34n1720_007:0419a01": "人天為世間故譬之小草。二乘為出世故譬",
    "T34n1720_007:0419a02": "之中草。此從世至出世也。十信已上迴向已",
    "T34n1720_007:0419a03": "還。此四十心即是大乘名為大草。此從小入",
    "T34n1720_007:0419a04": "大也。登地已上六地已還名為小樹。此從凡",
    "T34n1720_007:0419a05": "夫至聖也。七地已上十地已還名為大樹。此",
    "T34n1720_007:0419a06": "即從淺至深。斯則總攝凡聖收羅大小。故有",
    "T34n1720_007:0419a07": "三草二木之譬也。[0419a07] 一音義。[0419a07] 問。經明一雲一",
    "T34n1720_007:0419a08": "雨隨根受潤。與一音說法隨類異解此有何",
    "T34n1720_007:0419a09": "異。[0419a09] 答。有同有異。異者雲雨來意。如說經因",
    "T34n1720_007:0419a10": "緣中辨之。今略舉二意。一者取無心而能普",
    "T34n1720_007:0419a11": "益。二者欲顯同一正道隨根成異也。一音者",
    "T34n1720_007:0419a12": "欲明如來三密不可思議。凡夫二乘不能測",
    "T34n1720_007:0419a13": "度。所以然者。下位之人但以一音令緣同",
    "T34n1720_007:0419a14": "聞一。不能以一音令萬類異聞。唯佛能爾故",
    "T34n1720_007:0419a15": "名口密不可思議也。[0419a15] 問。上來所明一音與一",
    "T34n1720_007:0419a16": "雨義異。云何復是同耶。[0419a16] 答。一雲一雨同明",
    "T34n1720_007:0419a17": "一教。但得隨根成異。一音亦為顯一道。隨類",
    "T34n1720_007:0419a18": "萬差。此無異也。[0419a18] 問。云何名為一音耶。[0419a18] 答。",
    "T34n1720_007:0419a19": "有人言。唯一法身。法身不二故名為一。從一",
    "T34n1720_007:0419a20": "法身出音。以法身為名故云一音也。[0419a20] 評曰。",
    "T34n1720_007:0419a21": "大品釋相好。云以一音報眾聲。不明法身故",
    "T34n1720_007:0419a22": "非解也。有人言一時中&#x7ADD;出眾音。故云一音",
    "T34n1720_007:0419a23": "也。[0419a23] 評曰。經但云一音不云眾音並出。亦非",
    "T34n1720_007:0419a24": "所用。有人言身為天竺之身。音為天竺之音。",
    "T34n1720_007:0419a25": "故云一音。[0419a25] 評曰。佛能隨咄一音非局天竺。",
    "T34n1720_007:0419a26": "又有人言五音之中隨用一音。[0419a26] 評曰。佛既託",
    "T34n1720_007:0419a27": "一方之&#x8FF9;受一土之音。五音義通亦非所用",
    "T34n1720_007:0419a28": "也。今所明者此義多含略明四種。一者依",
    "T34n1720_007:0419a29": "藥草品明一大雲普覆。一大雨遍洽。喻一乘大",
    "T34n1720_007:0419b01": "法音。故名一音。但大緣悟大故稱於大。小緣",
    "T34n1720_007:0419b02": "悟小小不稱為大。故一音之名主一大乘音",
    "T34n1720_007:0419b03": "也。[0419b03] 問。云何小不稱大。[0419b03] 答。如說大般涅槃。",
    "T34n1720_007:0419b04": "而道成羅漢。維摩經廣辨淨佛國土。而取證",
    "T34n1720_007:0419b05": "小乘。如是等皆是小緣。聞大而不稱大。故一",
    "T34n1720_007:0419b06": "音之名正主於大也。[0419b06] 問。此經何故一音遍主",
    "T34n1720_007:0419b07": "大耶。[0419b07] 答。欲顯唯有一乘無有五乘。故一音",
    "T34n1720_007:0419b08": "主大乘也。[0419b08] 問。何以知一音遍主大耶。[0419b08] 答。經",
    "T34n1720_007:0419b09": "云一大雲一大雨。故知主一大乘音也。二者",
    "T34n1720_007:0419b10": "如淨名所辨。明如來一音說法而萬類異解。",
    "T34n1720_007:0419b11": "[0419b11] 問。此據何一音耶。[0419b11] 答。既云佛以一音說法",
    "T34n1720_007:0419b12": "即是佛音。佛音者一梵音。[0419b12] 問。何故主一梵",
    "T34n1720_007:0419b13": "音。[0419b13] 答。就一方化&#x8FF9;託形天竺報得梵音。是以",
    "T34n1720_007:0419b14": "一音主梵音也。[0419b14] 問。此言何所出耶。[0419b14] 答。毘婆",
    "T34n1720_007:0419b15": "娑中作此說也。佛於鹿&#x8597;以一梵音演說四",
    "T34n1720_007:0419b16": "諦。五人則聞人語說四諦。八萬天則聞天語",
    "T34n1720_007:0419b17": "說四諦。地夜叉聞夜叉語說四諦。故唱告之。",
    "T34n1720_007:0419b18": "如是展轉聞至于梵世。故知一音主梵音也。",
    "T34n1720_007:0419b19": "[0419b19] 問。為是梵天音故名梵音。如報得天眼故名",
    "T34n1720_007:0419b20": "天眼耶。[0419b20] 答。不爾。此是八種音中清淨最妙",
    "T34n1720_007:0419b21": "音名為梵音。非梵天音也。故釋論云佛生人",
    "T34n1720_007:0419b22": "中受人法故是人音。又若是梵天音者人則",
    "T34n1720_007:0419b23": "不聞。故知非也。[0419b23] 問。釋論云小乘法中無不",
    "T34n1720_007:0419b24": "可思議。如六十劫說法華經謂如食頃。云何",
    "T34n1720_007:0419b25": "三藏中明以一音說法隨類解耶。[0419b25] 答。小乘雖",
    "T34n1720_007:0419b26": "無六十劫說法華經。不可思議有餘五不可",
    "T34n1720_007:0419b27": "思議。謂佛力龍力等。今一音說法即是明",
    "T34n1720_007:0419b28": "佛不可思議也。次言一音者不必但局梵音。",
    "T34n1720_007:0419b29": "如來隨吐一音能令異類各聞。故名一音也。",
    "T34n1720_007:0419c01": "又一音者人聞即人音天聞則天音。非人非",
    "T34n1720_007:0419c02": "天也。以是天人音故名為多。以非人非天故",
    "T34n1720_007:0419c03": "名一音。乃至聲聞聞小菩薩聞大。而音非大",
    "T34n1720_007:0419c04": "非小故名為一也。[0419c04] 問。人聞則人音天聞則天",
    "T34n1720_007:0419c05": "音。而音非人非天者。亦應一緣聞則音一",
    "T34n1720_007:0419c06": "多緣聞則音多。而音非一非多也。[0419c06] 答曰。然",
    "T34n1720_007:0419c07": "也。[0419c07] 問。若爾音緣聞則音。非音緣聞則非音。",
    "T34n1720_007:0419c08": "[0419c08] 答曰。亦然也。是故經云。同在一座有人聞",
    "T34n1720_007:0419c09": "佛說法。有人見佛默然。如肇師云。心生於",
    "T34n1720_007:0419c10": "有心像出於有像。即其事也。[0419c10] 問。若爾前何",
    "T34n1720_007:0419c11": "故言一音耶。[0419c11] 答。正為下位之人不能以一音",
    "T34n1720_007:0419c12": "令萬類異解。歎佛能爾。故明一音也。[0419c12] 問。云",
    "T34n1720_007:0419c13": "何但說一音令萬類異聞。[0419c13] 答。華嚴前後略明",
    "T34n1720_007:0419c14": "三事。一者明佛能出眾生數等音。餘人不",
    "T34n1720_007:0419c15": "能爾。唯佛獨能故佛不思議。二者佛能於一",
    "T34n1720_007:0419c16": "音中並出眾生數等音。故一切眾生各有所",
    "T34n1720_007:0419c17": "聞。此明餘人不能於一音中出一切音佛能",
    "T34n1720_007:0419c18": "爾也。三者一音說法。能令一切各有所聞。",
    "T34n1720_007:0419c19": "亦不分一音以為多音。餘不能爾唯佛獨能",
    "T34n1720_007:0419c20": "若爾者具三種義。不可局之。以一此三。皆",
    "T34n1720_007:0419c21": "是顯佛口密不思議事。口密既三身亦如是。",
    "T34n1720_007:0419c22": "[0419c22] 問。華嚴性起品云。大梵天王以少方便大",
    "T34n1720_007:0419c23": "千眾生皆見己身亦不分身。若爾餘人亦能",
    "T34n1720_007:0419c24": "何故唯佛耶。[0419c24] 答。彼唯局大千如來普周法",
    "T34n1720_007:0419c25": "界。彼則有心所作。如來無心化物。又菩薩",
    "T34n1720_007:0419c26": "眼入三昧。耳出正受。觀眼無生說空非有。",
    "T34n1720_007:0419c27": "彼不能爾。何由及佛。[0419c27] 問。此四種辨一音。今",
    "T34n1720_007:0419c28": "昔明之以何為正。[0419c28] 答。通皆具也。但有唯一",
    "T34n1720_007:0419c29": "乘音。正在今教。餘三通今昔也。[0419c29] 問。佛有",
    "T34n1720_007:0420a01": "二種光一常光。初生至滅常自有之。即丈光",
    "T34n1720_007:0420a02": "相。二非常光。隨時示現。一音說法令萬類異",
    "T34n1720_007:0420a03": "解。為是常音為是示現。[0420a03] 答。八十種好中云",
    "T34n1720_007:0420a04": "以一音報眾聲。若爾此是佛常音也。[0420a04] 問。一",
    "T34n1720_007:0420a05": "音說法有幾事耶。[0420a05] 答。依淨名經略明三種。一",
    "T34n1720_007:0420a06": "者佛隨吐一音萬類異解。六道眾生皆謂佛",
    "T34n1720_007:0420a07": "各同其語也。二者但說一法隨義普行。好施",
    "T34n1720_007:0420a08": "者聞施好戒者聞戒各蒙利益。三者明說事",
    "T34n1720_007:0420a09": "是同而欣憂兼發。此有二事如說一苦法生",
    "T34n1720_007:0420a10": "四種心。有人聞苦生怖畏有人聞苦欲脫之。",
    "T34n1720_007:0420a11": "故生歡喜。有人聞苦心生厭離有人聞苦實",
    "T34n1720_007:0420a12": "知是苦斷於疑心也。二者聞四種法生四種",
    "T34n1720_007:0420a13": "心。如聞三塗苦則怖。聞人天妙樂則喜。聞",
    "T34n1720_007:0420a14": "不淨則厭離。聞因果則斷疑。兩義中前意正",
    "T34n1720_007:0420a15": "也。",
    "T34n1720_007:0420a16": "[0420a16] 授記品 明授記義 論曰十種因緣為二乘",
    "T34n1720_007:0420a17": "授記。如前說。[0420a17] 問。若此經明授記者何故淨",
    "T34n1720_007:0420a18": "名廣破授記。又思益經云。願我生生不聞授",
    "T34n1720_007:0420a19": "記名字。大品云。若住阿鞞跋致及授記皆是",
    "T34n1720_007:0420a20": "戲論。今何因緣故明授記耶。[0420a20] 答。不相違也。",
    "T34n1720_007:0420a21": "菩薩之人言有記可授有人能受。則是人",
    "T34n1720_007:0420a22": "法之見。為破此病故言無記。二乘之人謂",
    "T34n1720_007:0420a23": "不得記但菩薩得記。為二乘人故明授記。此",
    "T34n1720_007:0420a24": "是各各為人門也。又有二諦。為世諦故明",
    "T34n1720_007:0420a25": "有記。為第一義門故說無記。二言皆實也。",
    "T34n1720_007:0420a26": "又經明無記者此辨記無所記。今明記者此",
    "T34n1720_007:0420a27": "是無所記故名為記。般若明無所得即是得。",
    "T34n1720_007:0420a28": "以是得無所得也。但授記有二種三種四種",
    "T34n1720_007:0420a29": "六種九種十種。[0420a29] 二種者有八種二。初明通",
    "T34n1720_007:0420b01": "別二。所言通記者。如法師品說。若佛在世及",
    "T34n1720_007:0420b02": "滅度後聞法華經一偈一句。一念隨喜皆與",
    "T34n1720_007:0420b03": "授記。所以然者。唯有一乘無有餘乘。故無異",
    "T34n1720_007:0420b04": "路必得作佛。二者別記謂。於佛前別授劫數",
    "T34n1720_007:0420b05": "之記。如三周說法三根人得授記也。第二二",
    "T34n1720_007:0420b06": "種者。一正因門授記。二緣因門授記。正因門",
    "T34n1720_007:0420b07": "授記者如常不輕菩薩說。四眾皆當作佛。",
    "T34n1720_007:0420b08": "然此四眾未有信一乘心。但身中有佛性必",
    "T34n1720_007:0420b09": "當作佛。法華論釋常不輕品。一切眾生實有",
    "T34n1720_007:0420b10": "佛性故當作佛也。明緣因授記者。如法師品。",
    "T34n1720_007:0420b11": "以信法華即是緣因。所以但明此二。佛性者",
    "T34n1720_007:0420b12": "然果。得生唯有二種。一正因二緣因。如乳有",
    "T34n1720_007:0420b13": "酪性要具二因。乳為正因。燸等法為緣因。眾",
    "T34n1720_007:0420b14": "生有佛性亦具二因。一者眾生是正因。二",
    "T34n1720_007:0420b15": "者假信解等法以為緣因。是以法華但明二",
    "T34n1720_007:0420b16": "因也。攝大乘論詺緣因為引出因。即是了因",
    "T34n1720_007:0420b17": "也。緣正二因授記廣狹者正因則廣。善惡等",
    "T34n1720_007:0420b18": "一切眾生皆有佛性故正因義廣也。緣因但",
    "T34n1720_007:0420b19": "取有信解心方乃得佛記故狹也。三者遲速",
    "T34n1720_007:0420b20": "二種。大經云。若有眾生宜聞速記則授之",
    "T34n1720_007:0420b21": "以速。宜聞遲記則授之以遲。[0420b21] 問。此遲速為",
    "T34n1720_007:0420b22": "是實記為是權記。[0420b22] 答。具二義也。一者實記。",
    "T34n1720_007:0420b23": "以佛見其積行已久成佛不奢故以速記。照",
    "T34n1720_007:0420b24": "其積行未久成佛猶奢故與遲記。二者權記。",
    "T34n1720_007:0420b25": "見此眾生聞佛道長遠久受懃苦生退沒心為",
    "T34n1720_007:0420b26": "授速記。聞速記故精進勇猛修行趣佛。如",
    "T34n1720_007:0420b27": "人知去家不遠力步而進也。二者有人聞速",
    "T34n1720_007:0420b28": "記則謂佛道易得。便起輕心生於懈怠。為",
    "T34n1720_007:0420b29": "此人故與其遲記令貴佛道使懃精進。[0420b29] 問。實",
    "T34n1720_007:0420c01": "記可有實益虛記應無實益。[0420c01] 答。如來實記亦",
    "T34n1720_007:0420c02": "有實益虛記亦有實益。以皆益故皆是實也。",
    "T34n1720_007:0420c03": "四者約授記人凡有二種。一佛授記二菩薩",
    "T34n1720_007:0420c04": "授記。如常不輕菩薩授四眾記。[0420c04] 問。常不輕",
    "T34n1720_007:0420c05": "既是菩薩云何乃授佛記。[0420c05] 答。菩薩不得授劫",
    "T34n1720_007:0420c06": "數成佛之記得授通記。以一切眾生皆有佛",
    "T34n1720_007:0420c07": "性。又無有餘乘唯一佛乘。然道理推之得授",
    "T34n1720_007:0420c08": "佛記。乃至凡夫知有佛性一乘者亦得授他",
    "T34n1720_007:0420c09": "記也。[0420c09] 問。何故授劫數起唯是佛耶。[0420c09] 答。成佛",
    "T34n1720_007:0420c10": "事大。非是佛果無以授之又成佛必須佛授",
    "T34n1720_007:0420c11": "所以然者。成佛必須見佛性明了法身顯現。",
    "T34n1720_007:0420c12": "十地已還見佛性未明法身未現。故不得授",
    "T34n1720_007:0420c13": "見性明了法身顯現記也。[0420c13] 問。如十地菩薩知",
    "T34n1720_007:0420c14": "他未來一劫乃至十劫成佛。何故不得授其",
    "T34n1720_007:0420c15": "記汝過十劫當成佛耶。[0420c15] 答。雖知成佛久近亦",
    "T34n1720_007:0420c16": "不得授之。但成佛事大。必前佛後佛相傳須",
    "T34n1720_007:0420c17": "佛授也。五者二世授記。自有佛在世為其",
    "T34n1720_007:0420c18": "授記。自有懸授佛滅度後人記。如化城品云",
    "T34n1720_007:0420c19": "我滅度後復有弟子。生在餘國聞法華經得",
    "T34n1720_007:0420c20": "成佛道也。六者今昔二種。昔但授菩薩作",
    "T34n1720_007:0420c21": "佛記。未授聲聞記。今亦授菩薩亦記二乘。",
    "T34n1720_007:0420c22": "七者善惡二種授記等。不記調達惡人今始",
    "T34n1720_007:0420c23": "記之。八者男女現成佛不現成佛記。昔明女",
    "T34n1720_007:0420c24": "人不得現身成佛。今記現身成佛如龍女等。",
    "T34n1720_007:0420c25": "[0420c25] 次明三種授記。釋論云。有人自知得記",
    "T34n1720_007:0420c26": "他人不知。有他知得記而自不知。有自他俱",
    "T34n1720_007:0420c27": "知也。真諦三藏翻攝大乘明三種授記。一",
    "T34n1720_007:0420c28": "當得記。從外凡至十迴向當得佛。二加行記。",
    "T34n1720_007:0420c29": "初地至七地增眾行。三圓滿記。八地至佛",
    "T34n1720_007:0421a01": "地。又有三種一時節記。三十四阿僧祇劫。二",
    "T34n1720_007:0421a02": "修行記。謂修十度。三究竟記。至於萬德。初又",
    "T34n1720_007:0421a03": "有三。一遠因記。外凡至十行去佛遠。二近因",
    "T34n1720_007:0421a04": "記。十迴向已上去佛近。三至得記。初地已",
    "T34n1720_007:0421a05": "上得法身理也。次修行記亦三。一下道種謂",
    "T34n1720_007:0421a06": "十信。二成就即三十心。三解脫初地已上也。",
    "T34n1720_007:0421a07": "次究竟記有四。一化主二處所三大眾四說",
    "T34n1720_007:0421a08": "法也。三藏又出中阿含及薩婆多義。明凡欲",
    "T34n1720_007:0421a09": "至佛要三僧祇行行。初僧祇行行猶退為小",
    "T34n1720_007:0421a10": "乘。曰不定位。次二僧祇行行不退曰定位。",
    "T34n1720_007:0421a11": "三僧祇斷見思惑堪受記。今未詳此釋。與釋",
    "T34n1720_007:0421a12": "論及舊出小乘義不相應也次明四種授記。",
    "T34n1720_007:0421a13": "出首楞嚴經及釋論猶未見經本。可更看經",
    "T34n1720_007:0421a14": "文揀之。及釋論有四。一未發心授記。二發",
    "T34n1720_007:0421a15": "心授記。三不現前授記。亦名密授記。四現前",
    "T34n1720_007:0421a16": "授記。未發心授記有二種。一者昔是具縛眾",
    "T34n1720_007:0421a17": "生都未預五乘善所攝。而佛懸記其未來成",
    "T34n1720_007:0421a18": "三乘果。如釋論記鴿鳥事。未來生八萬大劫",
    "T34n1720_007:0421a19": "猶受鴿身。後過無數劫乃捨鴿身方得人身。",
    "T34n1720_007:0421a20": "發心行行得辟支佛也。[0421a20] 問。記此鴿有何益耶。",
    "T34n1720_007:0421a21": "[0421a21] 答。於鴿無益。身子等因此知佛智不可思",
    "T34n1720_007:0421a22": "議令多人發心。身子悔取小道。但為益人",
    "T34n1720_007:0421a23": "不為利鴿。二者依首楞嚴經意言。其人過去",
    "T34n1720_007:0421a24": "久已發心行行。但在輕毛位隨風東西。未可",
    "T34n1720_007:0421a25": "是詺故云未發心。又此人過去已曾發心。但",
    "T34n1720_007:0421a26": "現在未值緣。故云未得發心。此人從外凡至",
    "T34n1720_007:0421a27": "退位已來。又依瓔珞經六心中人也。依法華",
    "T34n1720_007:0421a28": "是繫寶珠人。以其失大解故今為此人授記。",
    "T34n1720_007:0421a29": "名未發心授記也。二者發心授記。如過去",
    "T34n1720_007:0421b01": "久發心乃至現在發心。故名發心。首楞嚴意。",
    "T34n1720_007:0421b02": "判此人位不退也。依瓔珞經是七心已上人",
    "T34n1720_007:0421b03": "也。第三不現前授記者。唯他人知而自不知。",
    "T34n1720_007:0421b04": "故名不現前也。[0421b04] 問。自既不知何用授記。[0421b04] 答。",
    "T34n1720_007:0421b05": "其人若自聞授記則生懈怠。今欲斷他疑令",
    "T34n1720_007:0421b06": "生歡喜故為他記。[0421b06] 問。他有何疑。[0421b06] 答。他見其",
    "T34n1720_007:0421b07": "積行既久又崇仰之。而不見得記。今聞得記",
    "T34n1720_007:0421b08": "則他聞發心也。第四現前授記即是無生忍",
    "T34n1720_007:0421b09": "也。南方舊云。第三人位從初地至六地。第",
    "T34n1720_007:0421b10": "四人位七地也。以兩義證之。一者首楞嚴經",
    "T34n1720_007:0421b11": "明第三人行六度。六度即六地。第四人得",
    "T34n1720_007:0421b12": "無生忍。故知是七地也。二者諸經及釋論云。",
    "T34n1720_007:0421b13": "儒童菩薩得七地無生忍。值燃燈佛方與授",
    "T34n1720_007:0421b14": "記。未值燃燈佛之前猶未得記。故知第四",
    "T34n1720_007:0421b15": "人是七地。北方論師云。第一人是外凡前人。",
    "T34n1720_007:0421b16": "即十信之前也。第二人是外凡即十信菩薩",
    "T34n1720_007:0421b17": "也。第三人三賢菩薩即恐聞記生謗。故不",
    "T34n1720_007:0421b18": "現前授記。第四位登初地聞不生謗現前授",
    "T34n1720_007:0421b19": "記也。[0421b19] 評曰。皆有二義取六地未得無生忍。",
    "T34n1720_007:0421b20": "故未得無生記作佛則如前釋也。取登地得",
    "T34n1720_007:0421b21": "無生則如後判。釋論云初地無生七地無生",
    "T34n1720_007:0421b22": "故也。[0421b22] 問。若用前釋者。可言六地猶恐懈怠",
    "T34n1720_007:0421b23": "不現前授記耶。[0421b23] 答。不取此義但明六地未得",
    "T34n1720_007:0421b24": "無生忍。故未得無生記。所以不現前授六",
    "T34n1720_007:0421b25": "地菩薩無生記作佛耳。若恐懈怠者依後釋",
    "T34n1720_007:0421b26": "也。又攝大乘論六地名有相地。亦得約此",
    "T34n1720_007:0421b27": "義為懈怠也。[0421b27] 問。授聲聞記亦有四不。[0421b27] 答。就",
    "T34n1720_007:0421b28": "法華明亦具四也。常不輕授四眾記。謂未",
    "T34n1720_007:0421b29": "發心而授也。以四眾未發菩提心故。又化",
    "T34n1720_007:0421c01": "城品云我滅度後復有弟子。不聞是經。於自",
    "T34n1720_007:0421c02": "功德生滅度想入於涅槃。我於餘土作佛為",
    "T34n1720_007:0421c03": "說是經故發心作佛。是名未發心授記。即用",
    "T34n1720_007:0421c04": "此文。又是不現前授記也。發心授記者約&#x8FF9;",
    "T34n1720_007:0421c05": "言之。三根聲聞並發菩提心信解一乘。故與",
    "T34n1720_007:0421c06": "授記。現前授記者。第四卷云是千二百羅漢",
    "T34n1720_007:0421c07": "我今現前次第與授記也。[0421c07] 次明五種聲聞得",
    "T34n1720_007:0421c08": "記不得記義。一者退大學小聲聞如身子之",
    "T34n1720_007:0421c09": "流。二者發軫學小聲聞。三者以佛道聲令",
    "T34n1720_007:0421c10": "一切聞。四內祕菩薩行外現為聲聞。五增",
    "T34n1720_007:0421c11": "上慢聲聞。增上慢聲聞中復有二種。一者得",
    "T34n1720_007:0421c12": "四禪時謂得四果。如釋論出之。得初禪時謂",
    "T34n1720_007:0421c13": "得初果。乃至得四禪時謂得第四果。二者不",
    "T34n1720_007:0421c14": "必得禪但偏修厭觀。三毒不起謂得羅漢也。",
    "T34n1720_007:0421c15": "次明得記不得記者。若退大為小聲聞約位",
    "T34n1720_007:0421c16": "判者。是六心以下人。但是未發心授記也。",
    "T34n1720_007:0421c17": "若發軫學小聲聞亦是未發心授記也。但此",
    "T34n1720_007:0421c18": "二人優劣不同。初人已曾發心。但發心未",
    "T34n1720_007:0421c19": "成就故名未發心。第二人都未發心也。若第",
    "T34n1720_007:0421c20": "三以佛道聲令一切聞。此位既通從初發心",
    "T34n1720_007:0421c21": "至佛皆是聲聞也。若取中根人領解自稱以",
    "T34n1720_007:0421c22": "佛道聲令一切聞者。此正就位不退義判。屬",
    "T34n1720_007:0421c23": "發心授記也。內祕菩薩行。此位亦通從位不",
    "T34n1720_007:0421c24": "退已上皆能有此事。而取登地。去此人有",
    "T34n1720_007:0421c25": "是現前得記也。增上慢聲聞有三種人。一者",
    "T34n1720_007:0421c26": "亦得聞經亦得授記。如常不輕菩薩為增上",
    "T34n1720_007:0421c27": "慢聲聞說法華經及為授記。此是未發心授",
    "T34n1720_007:0421c28": "記也。二者不得聞經不得授記。如釋論所",
    "T34n1720_007:0421c29": "出得四禪者。此人命終墮無間獄也。三者得",
    "T34n1720_007:0422a01": "髣&#x9AF4;聞而不得授記。則五千之徒得聞略說",
    "T34n1720_007:0422a02": "而不得記也。[0422a02] 問。此三增上慢聲聞位行云何",
    "T34n1720_007:0422a03": "優劣。[0422a03] 答。值常不輕菩薩者初謗後信。初謗",
    "T34n1720_007:0422a04": "故千劫墮無間獄。後信故得入菩薩位。如經",
    "T34n1720_007:0422a05": "文所列五千人。直明起去不明是謗。取其不",
    "T34n1720_007:0422a06": "謗義則勝不聞法義則劣。初人聞經故勝謗",
    "T34n1720_007:0422a07": "故劣也。又初人聞經不聞經皆謗。次人聞",
    "T34n1720_007:0422a08": "經則謗。不聞則不謗故初人劣。第二人勝。",
    "T34n1720_007:0422a09": "又初人多是實行人。五千多是變化人。第",
    "T34n1720_007:0422a10": "三人臨命終時生邪見謗無聖道。此人非但",
    "T34n1720_007:0422a11": "謗小亦謗大。前二人但謗大不謗小。據此義",
    "T34n1720_007:0422a12": "則前二人為勝後人為劣也。又第三人但墮",
    "T34n1720_007:0422a13": "一劫無間。初人千劫受苦。則初人為劣後人",
    "T34n1720_007:0422a14": "為勝。晚見論明四種聲聞。一決定聲聞。二增",
    "T34n1720_007:0422a15": "上慢聲聞。三退菩提心聲聞。四應化聲聞。",
    "T34n1720_007:0422a16": "決定聲聞者即是本學小乘行得證四果故名",
    "T34n1720_007:0422a17": "決定聲聞。增上慢者不得四果妄謂言得。此",
    "T34n1720_007:0422a18": "二是小乘中得不得二也。退大為小及應化",
    "T34n1720_007:0422a19": "為小。此二就大乘中明得失故有二也。此四",
    "T34n1720_007:0422a20": "攝一切聲聞皆盡。與上五種不相違。但廣略",
    "T34n1720_007:0422a21": "為異耳。論明得記不得記者。退菩提心及應",
    "T34n1720_007:0422a22": "化人此二得記。決定聲聞及增上慢此二根",
    "T34n1720_007:0422a23": "未熟故不與授記。[0422a23] 問。此釋與前相違。[0422a23] 答。不",
    "T34n1720_007:0422a24": "相違也。論意解三根人得記者。皆是退大及",
    "T34n1720_007:0422a25": "應化人得記耳。此中無實行人得現前記也。",
    "T34n1720_007:0422a26": "[0422a26] 問。無實行人得記者。常不輕菩薩與四眾授",
    "T34n1720_007:0422a27": "記。是何等人。[0422a27] 答。論云方便令其發心故。此",
    "T34n1720_007:0422a28": "是與實行人授記。[0422a28] 問。若爾前云何實行人不",
    "T34n1720_007:0422a29": "得記。[0422a29] 答。前明不得如此中三根人現前授劫",
    "T34n1720_007:0422b01": "數之記耳。非無通記以同有佛性而得記者。",
    "T34n1720_007:0422b02": "皆得與一切眾生授記也。三根人就緣因門",
    "T34n1720_007:0422b03": "授記。常不輕就正因門授記。義各有異也。",
    "T34n1720_007:0422b04": "[0422b04] 問。叵有為實行人授劫數記耶。[0422b04] 答。有利益者",
    "T34n1720_007:0422b05": "則為授之。義亦得也。論明五種授記。一者",
    "T34n1720_007:0422b06": "身子迦葉名號不同。又為眾所知識故與記",
    "T34n1720_007:0422b07": "別。二者富樓那等五百人及千二百人等同",
    "T34n1720_007:0422b08": "一名。故俱時與記。三者學無學等俱同一名",
    "T34n1720_007:0422b09": "非眾所識。故一時與記。四者與提婆達多記",
    "T34n1720_007:0422b10": "者。示如來無怨惡心故。五者與比丘尼及龍",
    "T34n1720_007:0422b11": "女記者。明女人在家出家修菩薩行皆證佛",
    "T34n1720_007:0422b12": "果故。論直明法華經始終與五種人授記不",
    "T34n1720_007:0422b13": "同耳。次橫論授記者。隨一人具得二種授記。",
    "T34n1720_007:0422b14": "如三根聲聞發菩提心故是發心授記。面從",
    "T34n1720_007:0422b15": "佛受為現前受記也。增上慢聲聞即是未發",
    "T34n1720_007:0422b16": "菩提心得授記。是未發心授記。面從常不輕",
    "T34n1720_007:0422b17": "聞經是現前記。如是例義可解也。[0422b17] 次明四",
    "T34n1720_007:0422b18": "種記攝法。[0422b18] 問。授記何故不多不少但立四耶。",
    "T34n1720_007:0422b19": "[0422b19] 答。據位論之攝授記盡。未發心授記從具",
    "T34n1720_007:0422b20": "縛凡夫至六心退位也。發心授記從七心已",
    "T34n1720_007:0422b21": "上至三十心也。不現前初地至六地也。現前",
    "T34n1720_007:0422b22": "七地至十地也。又未發心外凡前人也。發心",
    "T34n1720_007:0422b23": "始入外凡位也。不現前內凡三十心也。現前",
    "T34n1720_007:0422b24": "登地至十地攝位既周。故但明四種也。又作",
    "T34n1720_007:0422b25": "二種雙攝之也。一者發心未發心一雙攝授",
    "T34n1720_007:0422b26": "記盡。自有未發心與記。自有已發心與記。",
    "T34n1720_007:0422b27": "未發心與記如鴿鳥。已發心與記從發心已",
    "T34n1720_007:0422b28": "上至十地皆攝也。二者現前不現前一雙。",
    "T34n1720_007:0422b29": "自有不現前而與記。已雖無益能利益他。",
    "T34n1720_007:0422c01": "自有現前而與記。或可自益而他不益或自",
    "T34n1720_007:0422c02": "他得益。此攝記亦盡也。[0422c02] 次明九種授記。",
    "T34n1720_007:0422c03": "即是授九道記謂三乘及六道也。[0422c03] 次明十種",
    "T34n1720_007:0422c04": "授記。如華嚴離世間品說。[0422c04] 次明諸四句。有",
    "T34n1720_007:0422c05": "前發心後得記。後發心前得記。前發心前得",
    "T34n1720_007:0422c06": "記。後發心後得記。又前發心後成佛。後發心",
    "T34n1720_007:0422c07": "前成佛。如釋迦彌勒等易解也。次法華中大",
    "T34n1720_007:0422c08": "小四句交絡。一者小乘無勝劣大乘有勝劣。",
    "T34n1720_007:0422c09": "如五百人皆羅漢故小無勝劣。五百人轉次",
    "T34n1720_007:0422c10": "授記成佛前後大有勝劣也。二者小有勝劣",
    "T34n1720_007:0422c11": "大無勝劣。如二千學無學人是也。二千有學",
    "T34n1720_007:0422c12": "及無學故有勝劣。同時成佛故無勝劣也。三",
    "T34n1720_007:0422c13": "者小劣大勝。如阿難得初果而先成佛者。小",
    "T34n1720_007:0422c14": "勝大劣如羅雲得羅漢後成佛。此四釋五百",
    "T34n1720_007:0422c15": "弟子及學無學授記品盡也。又四句。一者同",
    "T34n1720_007:0422c16": "是無學得記有前後。如三根羅漢等。二者同",
    "T34n1720_007:0422c17": "是無學同時得記。如五百羅漢。三者學無學",
    "T34n1720_007:0422c18": "不同而同時得記。如二千人。四者有舉無學",
    "T34n1720_007:0422c19": "不同。得記前後亦不同。如阿難羅雲等。此",
    "T34n1720_007:0422c20": "四句總攝三周也。[0422c20] 次簡大小。[0422c20] 問。大小乘經",
    "T34n1720_007:0422c21": "俱有九部。何故小乘九部無授記大乘九部",
    "T34n1720_007:0422c22": "有授記耶。[0422c22] 答。授記正明作佛。作佛是大乘",
    "T34n1720_007:0422c23": "正宗。故大乘九部明之。小乘授記非小乘正",
    "T34n1720_007:0422c24": "宗。故小乘九部不說。所以法華中明九部但",
    "T34n1720_007:0422c25": "為趣涅槃也。[0422c25] 問。外國名和伽羅此云授記。",
    "T34n1720_007:0422c26": "何故成論同用此名而云解義經耶。[0422c26] 答。成論",
    "T34n1720_007:0422c27": "師會二名云解授記義故名解義。引彼論文",
    "T34n1720_007:0422c28": "從明入明等四句。即是解授記義也。今明",
    "T34n1720_007:0422c29": "不然。以授記非小乘正宗故。小乘論不作",
    "T34n1720_007:0423a01": "授記名說。何以知之。大涅槃解授記經引阿",
    "T34n1720_007:0423a02": "逸多作佛事。故知爾也。[0423a02] 問。授記是一義耳。",
    "T34n1720_007:0423a03": "何故十二部中以授記為一經耶。[0423a03] 答。授記雖",
    "T34n1720_007:0423a04": "是一義以其作佛事大。又授九道記亦是大",
    "T34n1720_007:0423a05": "事故可為一部也。[0423a05] 問。為能記名記所記名",
    "T34n1720_007:0423a06": "記。為能所合明記。[0423a06] 答。授記經者正取文言",
    "T34n1720_007:0423a07": "為經。故以能記之言為記也。又本記前人作",
    "T34n1720_007:0423a08": "佛又取所記名記。如目連記。兩等三能所",
    "T34n1720_007:0423a09": "合目易知也。",
    "T34n1720_007:0423a10": "[0423a10] 次釋化城義。[0423a10] 問。三車化城既同是權。二品",
    "T34n1720_007:0423a11": "來意有何異耶。[0423a11] 答。索車中已明。餘未盡者",
    "T34n1720_007:0423a12": "更序其相。但聲聞有二種。一發軫學小。二",
    "T34n1720_007:0423a13": "者退大為小。三車為發軫學小人令出三界",
    "T34n1720_007:0423a14": "當得三乘。若化城譬者。為退大為小人本求",
    "T34n1720_007:0423a15": "佛乘。憚佛道長遠欲退受人天之樂。故於中",
    "T34n1720_007:0423a16": "路為止息說二涅槃也。然通而為論二文皆",
    "T34n1720_007:0423a17": "含兩義。取其正意則如向說也。[0423a17] 問。方便品",
    "T34n1720_007:0423a18": "明何義。[0423a18] 答。乃具含二義。而正取初意是以",
    "T34n1720_007:0423a19": "三周說法可為二例。初二周說法正為發軫",
    "T34n1720_007:0423a20": "學小聲聞。二周領解亦然。第三周說法正",
    "T34n1720_007:0423a21": "為退大學小聲聞。領解亦然。[0423a21] 問。前應為退",
    "T34n1720_007:0423a22": "大取小人說。何故前為發軫學小人耶。[0423a22] 答。",
    "T34n1720_007:0423a23": "學小之人執病既強。故先須斥之故初為也。",
    "T34n1720_007:0423a24": "[0423a24] 問。身子皆是退大取小人。故云三萬億佛",
    "T34n1720_007:0423a25": "所修學大乘。則知先為退大取小人也。[0423a25] 答。身",
    "T34n1720_007:0423a26": "子是權行人。為引發軫學小實行之人故先",
    "T34n1720_007:0423a27": "對身子也。如攝大乘論云。身子化人既得",
    "T34n1720_007:0423a28": "授記。令未定入二乘正位者改小乘行。已入",
    "T34n1720_007:0423a29": "正位者令其練根學菩薩道也。[0423a29] 問。前明五種",
    "T34n1720_007:0423b01": "聲聞今何故但明二種。[0423b01] 答。雖有五種聲聞但",
    "T34n1720_007:0423b02": "法華教起正為二人。以發軫學小令改小而",
    "T34n1720_007:0423b03": "信大。退大為小亦令還學本大。故但為二人",
    "T34n1720_007:0423b04": "也。權行人乃是欲誘引此二種人。故不須為",
    "T34n1720_007:0423b05": "也。以佛道聲令一切聞即是前二人得悟。",
    "T34n1720_007:0423b06": "能以佛道聲令一切聞。為之已竟。亦不須",
    "T34n1720_007:0423b07": "為也。增上慢者憚教不受。如五千之徒。此",
    "T34n1720_007:0423b08": "未可為也。[0423b08] 問。此之二人得悟有深淺不。[0423b08] 答。",
    "T34n1720_007:0423b09": "初人但得信佛語耳。第二人隨位淺深也。",
    "T34n1720_007:0423b10": "[0423b10] 問。化城與三車何異。[0423b10] 答。直言三車則通今",
    "T34n1720_007:0423b11": "昔。若言化城但是今教。昔未言化也。[0423b11] 問。就",
    "T34n1720_007:0423b12": "譬而言有何異耶。[0423b12] 答。作三車者此舉說法輪",
    "T34n1720_007:0423b13": "為譬。若是化城以神通輪為譬。何以知之。",
    "T34n1720_007:0423b14": "長者虛指門外說有三車。故知是說法輪譬",
    "T34n1720_007:0423b15": "也。化城則明導師以神通力化作大城。則以",
    "T34n1720_007:0423b16": "通輪為譬也。又三車以聲為譬。化城則舉色",
    "T34n1720_007:0423b17": "為譬。諸子但耳聞車而眼不見。故舉聲譬。",
    "T34n1720_007:0423b18": "眾人眼見城故舉色譬也。但城譬之中非無",
    "T34n1720_007:0423b19": "有聲。如導師撫慰乃至集眾告言皆是聲也。",
    "T34n1720_007:0423b20": "車譬之中非無有色。如長者指門外示彼三",
    "T34n1720_007:0423b21": "車即是色也。但城據眼見車就耳聞。如前正",
    "T34n1720_007:0423b22": "意。[0423b22] 問。既舉二輪為譬者有二輪事不。[0423b22] 答。二",
    "T34n1720_007:0423b23": "譬皆是佛說。但是說法輪。無有現通事。故非",
    "T34n1720_007:0423b24": "神通也。[0423b24] 問。三車及化城何異。[0423b24] 答。前已釋",
    "T34n1720_007:0423b25": "之。未盡者更說約此別為四句。一者實而非",
    "T34n1720_007:0423b26": "權。謂一大車。二者權而非實。即二使及化城",
    "T34n1720_007:0423b27": "也。三者亦權亦實。謂三車也。於一說三故為",
    "T34n1720_007:0423b28": "權也。餘二非真唯一為實故名實也。四非權",
    "T34n1720_007:0423b29": "非實者前。雖有三句唯成權實二句。權實是",
    "T34n1720_007:0423c01": "因緣義。故權實則不實。實權則非權。直唱權",
    "T34n1720_007:0423c02": "實。宛然而未曾權實即第四句也。又若約五",
    "T34n1720_007:0423c03": "乘者人天乘非一乘。故非實非三乘。故非權",
    "T34n1720_007:0423c04": "為第四句。[0423c04] 問。二使與城何殊。[0423c04] 答。前已釋",
    "T34n1720_007:0423c05": "之。未盡者更序之。一者使就人為譬。人能",
    "T34n1720_007:0423c06": "指示是非如教能詮理邪正。城以法為譬但",
    "T34n1720_007:0423c07": "明止息耳。二者使人動而城靜使動喻說教",
    "T34n1720_007:0423c08": "被緣。城靜取安隱無患也。三者使人喻教。",
    "T34n1720_007:0423c09": "一城譬理。四者使人有二即四諦十二緣城",
    "T34n1720_007:0423c10": "則唯一兩智不殊。二涅槃無異也。[0423c10] 問。二乘",
    "T34n1720_007:0423c11": "二智有異。云何無異。又入無餘無異。有餘",
    "T34n1720_007:0423c12": "有異。云何無異耶。[0423c12] 答。可兩望之。取其同得",
    "T34n1720_007:0423c13": "二智。同得二涅槃。故言無異。此可譬一城",
    "T34n1720_007:0423c14": "也。取其二智不同有餘差別。則譬二教深淺。",
    "T34n1720_007:0423c15": "如兩車&#x9E81;妙也。五者二使但在因中。入城登",
    "T34n1720_007:0423c16": "車皆據果地。六者二使譬教門通詮因果。城",
    "T34n1720_007:0423c17": "車則但在果門。七者二教詮為無為。而但體",
    "T34n1720_007:0423c18": "是有為。城車通為無為也。八者城則是無。使",
    "T34n1720_007:0423c19": "則是有。實無小乘究竟果故云無。化作無教",
    "T34n1720_007:0423c20": "是佛說而不無佛教故言有也。[0423c20] 問。既實無究",
    "T34n1720_007:0423c21": "竟果而權明有者。亦實無小乘教亦權說有",
    "T34n1720_007:0423c22": "小乘教。此義應齊。何故不例。[0423c22] 答。非無佛之",
    "T34n1720_007:0423c23": "言教。為會小教歸一大教故。云我此九部法",
    "T34n1720_007:0423c24": "隨須眾生說。入大乘為本故教有也。究竟之",
    "T34n1720_007:0423c25": "果既無不可會歸一果。如不可從化城歸寶",
    "T34n1720_007:0423c26": "所也。[0423c26] 問。若果是無不可會者。智斷無。應不",
    "T34n1720_007:0423c27": "可會。何得云汝等所行是菩薩道。[0423c27] 答。可細",
    "T34n1720_007:0423c28": "尋其旨也。此智斷可兩望之。若言智斷究竟",
    "T34n1720_007:0423c29": "此則無故不可會。而有此不究竟之智斷。",
    "T34n1720_007:0424a01": "宜會歸一乘。故云汝等所行是菩薩道也。論",
    "T34n1720_007:0424a02": "釋云汝等所行是菩薩道。謂前菩提心退已",
    "T34n1720_007:0424a03": "還發前所修。善根不滅同後得果故。此意",
    "T34n1720_007:0424a04": "明取菩提心善根故是菩薩道耳。二乘智斷",
    "T34n1720_007:0424a05": "皆是菩薩道之遠緣。人天善根亦爾也。[0424a05] 問。",
    "T34n1720_007:0424a06": "何故不言汝等所行是菩薩果。[0424a06] 答。二乘正謂",
    "T34n1720_007:0424a07": "是果而非道。今斥其病故云是道非果。道者",
    "T34n1720_007:0424a08": "因義也。汝等所行若因若果皆是菩薩家道",
    "T34n1720_007:0424a09": "耳。[0424a09] 問。菩薩有果如信解中云我今得道得",
    "T34n1720_007:0424a10": "果。大品云有法是菩薩道。無法是菩薩果。何",
    "T34n1720_007:0424a11": "故不言汝等所行是菩薩果耶。[0424a11] 答。約此義亦",
    "T34n1720_007:0424a12": "得也。但今言道者取菩薩若果若道望佛並",
    "T34n1720_007:0424a13": "為因。皆悉是道故言是菩薩道耳。"
}