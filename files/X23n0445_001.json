{
    "X23n0445_001:0736b12": "No. 445-A",
    "X23n0445_001:0736b13": " 引",
    "X23n0445_001:0736b15": "[0736b15] 佛教西來。經論東譯。當知大有因緣。非無由而起者。",
    "X23n0445_001:0736b16": "般若藉奘師而弘。華嚴假賢首而闡。尊勝&#x546A;經。非文",
    "X23n0445_001:0736b17": "殊大聖。不能興起。非波利尊者。不能請翻。定覺靜師。",
    "X23n0445_001:0736b18": "敘已詳矣。皇清御極時。雲棲彰上人。祥符尊勝幢中。",
    "X23n0445_001:0736b19": "錄斯&#x546A;經。募刻未就。今里內張開士佐平。忽&#x89A9;異光。",
    "X23n0445_001:0736b20": "七月朔決疑於予。予勸速印施以廣流傳。古德頌云。",
    "X23n0445_001:0736b21": "波利尊者禮五臺。&#x5374;被文殊化道言。東土若無尊勝",
    "X23n0445_001:0736b22": "&#x546A;。眾生難以脫塵埃。是知&#x546A;經。大有益於天下後世",
    "X23n0445_001:0736b23": "者也。予講經律論餘。兼翻密部&#x546A;章。細檢尊勝。前後",
    "X23n0445_001:0736b24": "十譯。唐儀鳳元年。波利尊者。初來朝禮五臺。儀鳳四",
    "X23n0445_001:0736c01": "年。取經還至西京。一。調露元年。波利與朝散郎杜行",
    "X23n0445_001:0736c02": "顗譯。二。永淳元年。詔命日照三藏。與杜行顗共譯。三。",
    "X23n0445_001:0736c03": "光宅元年。波利與順貞奏共譯。四。垂拱三年。志靜與",
    "X23n0445_001:0736c04": "日照三藏宣譯。五。義淨三藏復譯。雖五番重沓。祇是",
    "X23n0445_001:0736c05": "一經。因善住天子。七日命終。啟請帝釋。禮佛放光。為",
    "X23n0445_001:0736c06": "說是&#x546A;。六。唐三藏不空。譯尊勝念誦儀。即前五中之",
    "X23n0445_001:0736c07": "&#x546A;耳。七。宋三藏法天。譯名最勝佛頂陀羅尼經。但&#x546A;",
    "X23n0445_001:0736c08": "無文。八。法天三藏重譯。名曰佛說一切如來烏瑟膩",
    "X23n0445_001:0736c09": "沙最勝總持經。文&#x546A;俱有。然兩處&#x546A;句。較唐多一倍。",
    "X23n0445_001:0736c10": "因。釋迦世尊。在極樂善法堂。無量壽如來。為觀音菩",
    "X23n0445_001:0736c11": "薩說。九。不動上師。以此修潤。集入施食儀軌。十。明仁",
    "X23n0445_001:0736c12": "孝皇后。夢感佛說第一希有功德經。前之六譯。提&#x64D5;",
    "X23n0445_001:0736c13": "六道出三途也。後之四譯。接引四生登九品也。總之",
    "X23n0445_001:0736c14": "是&#x546A;。為生天樂土本矣。今之所行。唐四譯也。依經所",
    "X23n0445_001:0736c15": "說。法益良多。晝夜誦念。感八勝果。香花禮供。具四名",
    "X23n0445_001:0736c16": "稱。病苦者。滅除疾厄。短壽者。增益天年。薄福享用者。",
    "X23n0445_001:0736c17": "現得消受。極惡命終者。出離三途。鳥獸聞聲。更不復",
    "X23n0445_001:0736c18": "墮。風塵映影。證大菩提。一書一持。成二利於善道。一",
    "X23n0445_001:0736c19": "憶一聞。獲十益於佛天。明驗若此。特為流通。正如一",
    "X23n0445_001:0736c20": "寶藏中。取出無盡如意珠寶。散施天下後世眾生。信",
    "X23n0445_001:0736c21": "知開士。成就世間以最上第一希有之法。洵有大因",
    "X23n0445_001:0736c22": "緣哉。凡見聞隨喜者。宜依教奉行之。",
    "X23n0445_001:0736c23": "[0736c23] 康熙庚辰年十月十一日六辛誕辰",
    "X23n0445_001:0736c24": "浙杭東林慈雲灌頂沙門續法槃譚",
    "X23n0445_001:0737a05": "No. 445-B",
    "X23n0445_001:0737a06": " 緣起記",
    "X23n0445_001:0737a08": "[0737a08] 尊勝陀羅尼經者。&#x5EFC;帝釋天主為善住天子。七返墮",
    "X23n0445_001:0737a09": "畜。求佛慈救而說也。唐高宗時。西僧波利。詣五臺參",
    "X23n0445_001:0737a10": "文殊。親受聖囑。回國請至。迨垂拱三年。始得譯布。宋",
    "X23n0445_001:0737a11": "元以後。存儲內藏 國朝初。雲棲僧廣彰。過祥符。&#x89A9;",
    "X23n0445_001:0737a12": "寶幢上。供斯經&#x546A;。不勝慶讚。焚香錄出。曾募刻於予。",
    "X23n0445_001:0737a13": "因塵務&#x898A;遲。刊印未果。今六月望之下弦。課誦耳室。",
    "X23n0445_001:0737a14": "忽聞震聲。起坐趨視。見戶內電光一&#x718C;之狀。驚疑數",
    "X23n0445_001:0737a15": "日。睡夢間。憶昔一老僧。隱居深山。日諷法華。數十年",
    "X23n0445_001:0737a16": "寒暑不輟。緣經本損壞。送昭慶修整。內監孫隆公。偶",
    "X23n0445_001:0737a17": "宿湖庄。步月至經房。有火光射出。及叩問。&#x95B4;無其人。",
    "X23n0445_001:0737a18": "疑異不解。次早諮決於僧。僅唯修舊法華經一部耳。",
    "X23n0445_001:0737a19": "更無他物也。公往訪。其僧預一日。告徒眾曰。明辰有",
    "X23n0445_001:0737a20": "人。來覓我去來&#x8E2A;跡者。待後開河之日。我再來也。語",
    "X23n0445_001:0737a21": "畢。盥沐坐化而去。康凞甲子年開河。都憲趙公諱士",
    "X23n0445_001:0737a22": "麟者。即此僧再來也。今此現光。將同是乎。隨檢閱經",
    "X23n0445_001:0737a23": "笥中。得遘尊勝錄本。不覺惶悚。詎非我佛。急欲救拔",
    "X23n0445_001:0737a24": "眾生之苦。而現此異相者耶。遂請慈雲伯亭法師。對",
    "X23n0445_001:0737b01": "藏研覈。加以音釋。忽友人送一文殊聖像至家。予倍",
    "X23n0445_001:0737b02": "生敬仰。矢願裝金。朝夕禮供。應知予今得&#x89A9;聖容者。",
    "X23n0445_001:0737b03": "莫非昔之波利尊宿。遇化身而受囑也。即倩書付劂。",
    "X23n0445_001:0737b04": "速為印施。俾天下後世之人。出七趣於三乘之上。超",
    "X23n0445_001:0737b05": "四生於十地之中。見聞者。夙業悉滅。當得淨身。讀誦",
    "X23n0445_001:0737b06": "者。除三途苦。入諸佛土。是因是果。豈可以凡心卜度",
    "X23n0445_001:0737b07": "也哉。故誌此前後緣由以廣弘傳。",
    "X23n0445_001:0737b08": "[0737b08] 時",
    "X23n0445_001:0737b09": "康&#x7188;三十九年歲次庚辰桂月望旦",
    "X23n0445_001:0737b10": "[0737b10] 武林張世焜佐平氏薰沐拜述",
    "X23n0445_001:0737b15": "No. 445-C",
    "X23n0445_001:0737b16": " 佛頂尊勝陀羅尼經序",
    "X23n0445_001:0737b18": "定覺寺沙門 志靜 述",
    "X23n0445_001:0737b19": "[0737b19] 佛頂尊勝陀羅尼經者。婆羅門僧佛陀波利。儀鳳元",
    "X23n0445_001:0737b20": "年。從西國來至此土。到五臺山次。遂五體投地。向山",
    "X23n0445_001:0737b21": "頂禮曰。如來滅後。眾聖潛靈。唯有大士文殊師利。於",
    "X23n0445_001:0737b22": "此山中。汲引蒼生。教諸菩薩。波利所恨。生逢八難。不",
    "X23n0445_001:0737b23": "&#x89A9;聖容。遠涉流沙。故來敬謁。伏乞大慈大悲普覆。令",
    "X23n0445_001:0737b24": "見尊儀。言已悲泣雨淚。向山頂禮。禮已舉頭。忽見一",
    "X23n0445_001:0737c01": "老人。從山中出來。遂作婆羅門語。謂僧曰。法師情存",
    "X23n0445_001:0737c02": "慕道。追訪聖蹤。不憚劬勞。遠尋遺跡。然漢地眾生。多",
    "X23n0445_001:0737c03": "造罪業。出家之輩。亦多犯戒律。唯有佛頂尊勝陀羅",
    "X23n0445_001:0737c04": "尼經。能滅除惡業。未知法師。頗將此經來不。僧曰。貧",
    "X23n0445_001:0737c05": "道直來禮謁。不將經來。老人曰。既不將經。空來何益。",
    "X23n0445_001:0737c06": "縱見文殊。亦何必識。師可&#x5374;向西國。取此經來。流傳",
    "X23n0445_001:0737c07": "漢土。即是遍奉眾聖。廣利&#x7FA3;生。拯濟幽明。報諸佛恩",
    "X23n0445_001:0737c08": "也。師取經來至此。弟子當示師文殊師利菩薩所在。",
    "X23n0445_001:0737c09": "僧聞此語。不勝喜躍遂裁抑悲淚。至心敬禮。舉頭之",
    "X23n0445_001:0737c10": "頃。忽不見老人。其僧驚愕。倍更虔心。繫念傾誠。迴還",
    "X23n0445_001:0737c11": "西國。取佛頂尊勝陀羅尼經。至永淳二年。迴至西京。",
    "X23n0445_001:0737c12": "具以上事。聞奏大帝。大帝遂將其本。入內請日照三",
    "X23n0445_001:0737c13": "藏法師。及&#x52D1;司賓寺典客令杜行顗等。共譯此經。&#x52D1;",
    "X23n0445_001:0737c14": "施僧絹三十疋。其經本禁在內不出。其僧悲泣奏曰。",
    "X23n0445_001:0737c15": "貧道捐軀委命。遠取經來。情望普濟&#x7FA3;生。救拔苦難。",
    "X23n0445_001:0737c16": "不以財寶為念。不以名利關懷。請還經本流行。庶望",
    "X23n0445_001:0737c17": "含靈同益。帝遂留翻得之經。還僧梵本。其僧得梵本。",
    "X23n0445_001:0737c18": "將向西明寺。訪得解善梵語漢僧順貞。奏共翻譯。帝",
    "X23n0445_001:0737c19": "隨其請。僧遂對諸大德。共順貞翻譯。譯訖。僧將梵本。",
    "X23n0445_001:0737c20": "向五臺山。入山於今不出。今前後翻兩本。並流行於",
    "X23n0445_001:0737c21": "世。小小語有不同者。幸勿怪焉。至垂拱三年。定覺寺",
    "X23n0445_001:0737c22": "主僧志靜。因停在神都魏國東寺。親見日照三藏法",
    "X23n0445_001:0737c23": "師。問其逗留。一如上說。志靜遂就三藏法師。諮受神",
    "X23n0445_001:0737c24": "&#x546A;。法師於是口宣梵旨。經二七日。句句委授。具足梵",
    "X23n0445_001:0738a01": "音一無差失。仍更取舊翻梵本勘校。所有脫錯。悉皆",
    "X23n0445_001:0738a02": "改定。其&#x546A;初注云。最後別翻者。是也。其&#x546A;句稍異於",
    "X23n0445_001:0738a03": "杜令所翻者。其新&#x546A;改定不錯。并注其音訖。後有學",
    "X23n0445_001:0738a04": "者。幸詳此焉。至永昌元年八月。於大敬愛寺。見西明",
    "X23n0445_001:0738a05": "寺。上座澄法師。問其逗留。亦如前說。其翻經僧順貞。",
    "X23n0445_001:0738a06": "見在西明寺。此經救&#x39DE;幽顯。最不可思議。恐學者不",
    "X23n0445_001:0738a07": "知。故具錄委曲以傳未悟。",
    "X23n0445_001:0738a09": "[0738a09] 南無本師釋迦牟尼佛(三稱)",
    "X23n0445_001:0738a10": "[0738a10] 開經偈",
    "X23n0445_001:0738a11": " 無上甚深微妙法  百千萬劫難遭遇",
    "X23n0445_001:0738a12": " 我今見聞得受持  願解如來真實義",
    "X23n0445_001:0738a16": "No. 445",
    "X23n0445_001:0738a17": "佛頂尊勝陀羅尼經釋",
    "X23n0445_001:0738a19": "[0738a19] 佛頂尊勝陀羅尼經 出南北藏",
    "X23n0445_001:0738a20": "[0738a20] 唐周罽賓沙門佛陀波利奉 詔譯",
    "X23n0445_001:0738a21": "[0738a21] 如是我聞。一時薄伽梵。在室羅筏。住誓多林給孤獨",
    "X23n0445_001:0738a22": "園。與大苾芻眾。千二百五十人俱。又與諸大菩薩僧。",
    "X23n0445_001:0738a23": "萬二千人俱。",
    "X23n0445_001:0738a24": "[0738a24] 爾時三十三天。於善法堂會。有一天子。名曰善住。與",
    "X23n0445_001:0738b01": "諸大天。遊於園觀。又與大天。受勝尊貴。與諸天女。前",
    "X23n0445_001:0738b02": "後圍繞。歡喜遊戲。種種音樂。共相娛樂。受諸快樂。爾",
    "X23n0445_001:0738b03": "時善住天子。即於夜分。聞有聲言。善住天子。&#x5374;後七",
    "X23n0445_001:0738b04": "日。命將欲盡。命終之後。生贍部洲。受七返畜生身。即",
    "X23n0445_001:0738b05": "受地獄苦。從地獄出。希得人身。生於貧賤。處於母胎。",
    "X23n0445_001:0738b06": "即無兩目。爾時善住天子。聞此聲已。即大驚怖。身毛",
    "X23n0445_001:0738b07": "皆豎。愁憂不樂。速疾往詣天帝釋所。悲啼號哭。惶怖",
    "X23n0445_001:0738b08": "無計。頂禮帝釋二足尊已。白帝釋言。聽我所說。我與",
    "X23n0445_001:0738b09": "諸天女。共相圍繞。受諸快樂。聞有聲言。善住天子。&#x5374;",
    "X23n0445_001:0738b10": "後七日。命將欲盡。命終之後。生贍部洲。七返受畜生",
    "X23n0445_001:0738b11": "身。受七身已。即墮諸地獄。從地獄出。希得人身。生貧",
    "X23n0445_001:0738b12": "賤家而無兩目。天帝云何令我得免斯苦。",
    "X23n0445_001:0738b13": "[0738b13] 爾時帝釋。聞善住天子語已。甚大驚愕。即自思惟。此",
    "X23n0445_001:0738b14": "善住天子。受何七返惡道之身。爾時帝釋。須臾靜住。",
    "X23n0445_001:0738b15": "入定諦觀。即見善住。當受七返惡道之身。所謂&#x732A;狗。",
    "X23n0445_001:0738b16": "野干。獼猴。蟒蛇。烏。鷲。等身。食諸穢惡不淨之物。爾時",
    "X23n0445_001:0738b17": "帝釋。觀見善住天子。當墮七返惡道之身。極助苦惱。",
    "X23n0445_001:0738b18": "痛割於心。諦思無計。何所歸依。唯有如來應正等覺。",
    "X23n0445_001:0738b19": "令其善住。得免斯苦。",
    "X23n0445_001:0738b20": "[0738b20] 爾時帝釋。即於此日初夜分時。以種種華鬘塗香末",
    "X23n0445_001:0738b21": "香。以妙天衣。莊嚴執持。往詣誓多林園。於世尊所。到",
    "X23n0445_001:0738b22": "已。頂禮佛足。右繞七匝。即於佛前。廣大供養。佛前[跍*月]",
    "X23n0445_001:0738b23": "跪而白佛言。世尊。善住天子。云何當受七返畜生惡",
    "X23n0445_001:0738b24": "道之身。具如上說。",
    "X23n0445_001:0738c01": "[0738c01] 爾時如來。頂上放種種光。遍滿十方一切世界已。其",
    "X23n0445_001:0738c02": "光還來繞佛三匝。從佛口入。佛便微笑。告帝釋言。天",
    "X23n0445_001:0738c03": "帝。有陀羅尼。名為如來佛頂尊勝。能淨一切惡道。能",
    "X23n0445_001:0738c04": "淨除一切生死苦惱。又能淨除諸地獄閻羅王界畜",
    "X23n0445_001:0738c05": "生之苦。又破一切地獄。能迴向善道。天帝。此佛頂尊",
    "X23n0445_001:0738c06": "勝陀羅尼。若有人聞。一經於耳。先世所造一切地獄",
    "X23n0445_001:0738c07": "惡業。皆悉消滅。當得清淨之身。隨所生處。憶持不忘。",
    "X23n0445_001:0738c08": "從一佛剎。至一佛剎。從一天界。至一天界。遍歷三十",
    "X23n0445_001:0738c09": "三天。所生之處。憶持不忘。天帝。若人命欲將終。須臾",
    "X23n0445_001:0738c10": "憶念此陀羅尼。還得增壽。得身口意淨。身無苦痛。隨",
    "X23n0445_001:0738c11": "其福利。隨處安隱。一切如來之所觀視。一切天神恒",
    "X23n0445_001:0738c12": "常侍衛。為人所敬。惡障消除。一切菩薩同心覆護。天",
    "X23n0445_001:0738c13": "帝。若人能須臾讀誦此陀羅尼者。此人所有一切地",
    "X23n0445_001:0738c14": "獄畜生閻羅王界餓鬼之苦。破壞消滅。無有遺餘。諸",
    "X23n0445_001:0738c15": "佛剎土。及諸天宮。一切菩薩所住之門。無有障礙。隨",
    "X23n0445_001:0738c16": "意遊入。",
    "X23n0445_001:0738c17": "[0738c17] 爾時帝釋。白佛言世尊。唯願如來。為眾生說增益壽",
    "X23n0445_001:0738c18": "命之法。爾時世尊。知帝釋意心之所念。樂聞佛說是",
    "X23n0445_001:0738c19": "陀羅尼法。即說&#x546A;曰(此&#x546A;最後別翻)。",
    "X23n0445_001:0738c20": "[0738c20] 那謨(引)薄伽跋(無可反)(下同)帝(引)(一)啼&#x96B7;(二合)(引)(轉舌)路迦(二合)(稽[口*耶]",
    "X23n0445_001:0738c21": "反)&#x9262;囉(二合)底(丁以反)毗失瑟&#x54A4;(二合)(引)[口*耶](余何反)(下同)(長聲)勃陀",
    "X23n0445_001:0738c22": "(引)耶(一云皈命聖尊三世勝覺)(二)薄伽跋底(引)(三)怛姪他(引)(四)唵(長)(五)毗",
    "X23n0445_001:0738c23": "輸(引)馱(音太)耶娑摩三漫(音曼)多皤婆娑(六)婆破囉拏揭",
    "X23n0445_001:0738c24": "底伽訶那(七)婆婆皤輸&#x79EB;(輸律反)(下音同)地阿鼻詵(去聲)者蘇",
    "X23n0445_001:0739a01": "揭多伐折那(引)(八)阿[晥-元+(癸-天+虫)][口*栗](二合)(轉舌)多毗&#x56C7;&#x9DC4;(反罽)(平聲)(九)阿(上聲)",
    "X23n0445_001:0739a02": "訶囉(去聲)阿(引)訶囉(下同)(十)阿(去)(引)瑜散陀(長聲)羅尼(十一)輸(舜入)",
    "X23n0445_001:0739a03": "馱(音太)(下同)耶輸馱耶(十二)伽伽那(去聲)毗&#x79EB;提(十三)烏瑟尼沙",
    "X23n0445_001:0739a04": "(二合)(引)毗逝耶&#x79EB;提(十四)娑訶娑囉(二合)喝囉濕弭(二合)珊珠",
    "X23n0445_001:0739a05": "地帝(十五)薩婆怛他揭多地瑟&#x54A4;(二合)(引)(長聲)那頞地瑟恥",
    "X23n0445_001:0739a06": "(二合)帝(丁你反)慕(音母)[口*姪]&#x96B7;(音梨)(十六)跋折羅(二合)迦(長聲)耶僧訶多",
    "X23n0445_001:0739a07": "那&#x79EB;提(十七)薩婆(引)伐羅拏毗&#x79EB;提(十八)&#x9262;羅(二合)底(丁你反)",
    "X23n0445_001:0739a08": "你伐(晚發反)(轉舌)怛耶阿(引)(去)瑜&#x79EB;提(十九)薩末那(引)阿地瑟",
    "X23n0445_001:0739a09": "(二合)&#x803B;帝(音低)(二十)末禰末禰(二十一)怛闥多(去)(引)部多俱胝&#x9262;",
    "X23n0445_001:0739a10": "唎&#x79EB;提(二十二)毗(音弭)薩(音悉)普(二合)吒勃地&#x79EB;提(二十三)社耶",
    "X23n0445_001:0739a11": "社耶(余何反)(下同)(二十四)毗社耶毗社耶(二十五)薩末(二合)囉薩末",
    "X23n0445_001:0739a12": "囉(二合)勃陀頞地瑟恥多&#x79EB;提(二十六)跋折囉揭",
    "X23n0445_001:0739a13": "&#x979E;(二十七)跋折濫婆伐都(二十八)麼麼(受持者於此自稱名)薩婆薩",
    "X23n0445_001:0739a14": "埵[口*寫]迦(長聲)耶毗&#x79EB;提(二十九)薩婆揭底(丁你反)&#x9262;唎&#x79EB;提",
    "X23n0445_001:0739a15": "(三十)薩婆怛他(去)(引)揭多(去)(引)三摩濕婆娑遏地瑟&#x803B;帝(低字",
    "X23n0445_001:0739a16": "呼)(三十一)勃陀(地耶反)勃陀(同上)蒱馱(音太)耶蒱&#x99C4;耶三漫多&#x9262;",
    "X23n0445_001:0739a17": "唎&#x79EB;提(三十二)薩婆怛他揭多地瑟&#x54A4;(二合)(引)(長聲)那(引)頞",
    "X23n0445_001:0739a18": "地瑟&#x803B;(二合)帝(三十三)娑婆訶(引)",
    "X23n0445_001:0739a19": "[0739a19] 佛告帝釋言。此&#x546A;名淨除一切惡道佛頂尊勝陀羅",
    "X23n0445_001:0739a20": "尼能除一切罪業等障。能破一切穢惡道苦。天帝。此",
    "X23n0445_001:0739a21": "陀羅尼。八十八殑伽沙俱胝百千諸佛同共宣說。隨",
    "X23n0445_001:0739a22": "喜受持。大如來智印印之。為破一切眾生穢惡道苦。",
    "X23n0445_001:0739a23": "故。為一切地獄畜生閻羅王界眾生得解脫故。臨急",
    "X23n0445_001:0739a24": "苦難墮生死海中眾生得。解脫故。短命薄福無救護",
    "X23n0445_001:0739b01": "眾生樂造雜染惡業眾生故說。又此陀羅尼。於贍部",
    "X23n0445_001:0739b02": "洲住持力故。能令地獄惡道眾生。種種流轉生死薄",
    "X23n0445_001:0739b03": "福眾生。不信善惡業失正道眾生等。得解脫義故。",
    "X23n0445_001:0739b04": "[0739b04] 佛告天帝。我說此陀羅尼。付囑於汝。汝當授與善住",
    "X23n0445_001:0739b05": "天子。復當受持讀誦。思惟愛樂。憶念供養。於贍部洲",
    "X23n0445_001:0739b06": "一切眾生。廣為宣說此陀羅尼。亦為一切諸天子故。",
    "X23n0445_001:0739b07": "說此陀羅尼印。付囑於汝。天帝。汝當善持守護。勿令",
    "X23n0445_001:0739b08": "忘失。",
    "X23n0445_001:0739b09": "[0739b09] 天帝。若人須臾得聞此陀羅尼。千劫已來。積造惡業",
    "X23n0445_001:0739b10": "重障。應受種種流轉生死地獄餓鬼畜生閻羅王界",
    "X23n0445_001:0739b11": "阿修羅身。夜叉羅剎鬼神。布單那。羯吒布單那。阿波",
    "X23n0445_001:0739b12": "娑摩羅。蚊&#x8771;龜狗蟒蛇。一切諸鳥及諸猛獸。一切蠢",
    "X23n0445_001:0739b13": "動含靈。乃至蟻子之身。更不重受。即得轉生諸佛如",
    "X23n0445_001:0739b14": "來一生補處菩薩同會處生。或得大姓婆羅門家生。",
    "X23n0445_001:0739b15": "或得大剎利種家生。或得豪貴最勝家生。天帝。此人",
    "X23n0445_001:0739b16": "身得如上貴處生者。皆由聞此陀羅尼故。轉所生處。",
    "X23n0445_001:0739b17": "皆得清淨。天帝。乃至得到菩提道場最勝之處。皆由",
    "X23n0445_001:0739b18": "讚美此陀羅尼功德如是。",
    "X23n0445_001:0739b19": "[0739b19] 天帝。此陀羅尼名吉祥。能淨一切惡道。此佛頂尊勝",
    "X23n0445_001:0739b20": "陀羅尼。猶如日藏摩尼之寶。淨無瑕穢。淨等&#x8657;空。光",
    "X23n0445_001:0739b21": "焰照徹。無不周&#x5FA7;。若諸眾生。持此陀羅尼。亦復如是。",
    "X23n0445_001:0739b22": "亦如閻浮檀金。明淨柔&#x8F2D;。令人喜見。不為穢惡之所",
    "X23n0445_001:0739b23": "染著。天帝。若有眾生。持此陀羅尼。亦復如是。乘斯善",
    "X23n0445_001:0739b24": "淨。得生善道。天帝。此陀羅尼所在之處。若能書寫流",
    "X23n0445_001:0739c01": "通。受持讀誦聽聞供養。能如是者。一切惡道。皆得清",
    "X23n0445_001:0739c02": "淨。一切地獄苦。悉皆消滅。",
    "X23n0445_001:0739c03": "[0739c03] 佛告天帝。若人能書寫。此陀羅尼。安高幢上。或安高",
    "X23n0445_001:0739c04": "山。或安樓上。乃至安置窣堵波中。天帝。若有苾芻苾",
    "X23n0445_001:0739c05": "芻尼。優婆塞優婆夷。族姓男族姓女。於幢等上。或見",
    "X23n0445_001:0739c06": "或與相近。其影映身。或風吹陀羅尼山幢等上塵。落",
    "X23n0445_001:0739c07": "在身上。天帝。彼諸眾生。所有罪業。應墮惡道地獄畜",
    "X23n0445_001:0739c08": "生閻羅王界餓鬼阿修羅身惡道之苦。皆悉不受。亦",
    "X23n0445_001:0739c09": "不為罪垢染汙。天帝。此等眾生。為一切諸佛之所授",
    "X23n0445_001:0739c10": "記。皆得不退轉於阿耨多羅。三藐三菩提。",
    "X23n0445_001:0739c11": "[0739c11] 天帝。何況更以多諸供具。華鬘塗香末香幢旛&#x8462;等。",
    "X23n0445_001:0739c12": "衣服瓔珞。作諸莊嚴。於四衢道。造窣堵波。安置陀羅",
    "X23n0445_001:0739c13": "尼。合掌恭敬。旋繞行道。歸依禮拜。天帝。彼人能如是",
    "X23n0445_001:0739c14": "供養者。名摩訶薩埵。真是佛子。持法棟梁。又是如來",
    "X23n0445_001:0739c15": "全身舍利窣堵波塔。",
    "X23n0445_001:0739c16": "[0739c16] 爾時閻摩羅法王。於時夜分。來詣佛所。到已。以種種",
    "X23n0445_001:0739c17": "天衣。妙華塗香。莊嚴供養佛已。遶佛七匝。頂禮佛足。",
    "X23n0445_001:0739c18": "而作是言。我聞如來演說讚持大力陀羅尼者。我常",
    "X23n0445_001:0739c19": "隨逐守護。不令持者。墮於地獄。以彼隨順如來言教",
    "X23n0445_001:0739c20": "而護念之。",
    "X23n0445_001:0739c21": "[0739c21] 爾時護世四天大王。遶佛三匝。白佛言世尊。唯願如",
    "X23n0445_001:0739c22": "來。為我廣說持陀羅尼法。爾時佛告四天王。汝今諦",
    "X23n0445_001:0739c23": "聽。我當為汝宣說受持此陀羅尼法。亦為短命諸眾",
    "X23n0445_001:0739c24": "生說。當先洗浴。著新淨衣。白月圓滿十五日時。持齋",
    "X23n0445_001:0740a01": "誦此陀羅尼。滿其千遍。令短命眾生。還得增壽。永離",
    "X23n0445_001:0740a02": "病苦。一切業障。悉皆消滅。一切地獄諸苦。亦皆解脫。",
    "X23n0445_001:0740a03": "諸飛鳥畜生含靈之類。聞此陀羅尼。一經於耳。盡此",
    "X23n0445_001:0740a04": "一身。更不復受。",
    "X23n0445_001:0740a05": "[0740a05] 佛言。若人遇大惡病。聞此陀羅尼。即得永離。一切諸",
    "X23n0445_001:0740a06": "病。亦得消滅。應墮惡道。亦得除斷。即得往生寂靜世",
    "X23n0445_001:0740a07": "界。從此身已。後更不受胞胎之身。所生之處。蓮花化",
    "X23n0445_001:0740a08": "生。一切生處。憶持不忘。常識宿命。",
    "X23n0445_001:0740a09": "[0740a09] 佛言。若人先造一切極重罪業。遂即命終。乘斯惡業。",
    "X23n0445_001:0740a10": "應墮地獄。或墮畜生閻羅王界。或墮餓鬼。乃至墮大",
    "X23n0445_001:0740a11": "阿鼻地獄。或生水中。或生禽獸異類之身。取其亡者。",
    "X23n0445_001:0740a12": "隨身分骨。以土一把。誦此陀羅尼二十一遍。散亡者。",
    "X23n0445_001:0740a13": "骨上。即得生天。",
    "X23n0445_001:0740a14": "[0740a14] 佛言。若人能日日誦此陀羅尼二十一遍。應消一切",
    "X23n0445_001:0740a15": "世間廣大供養。捨身往生極世界。",
    "X23n0445_001:0740a16": "[0740a16] 若常誦念。得大涅槃。復增壽命。受勝快樂。捨此身已。",
    "X23n0445_001:0740a17": "即得往生種種微妙諸佛剎土。常與諸佛俱會一處。",
    "X23n0445_001:0740a18": "一切如來。恒為演說微妙之義。一切世尊。即授其記。",
    "X23n0445_001:0740a19": "身光照曜一切佛剎土。",
    "X23n0445_001:0740a20": "[0740a20] 佛言。若誦此陀羅尼法。於其佛前。先取淨土作壇。隨",
    "X23n0445_001:0740a21": "其大小方四角作。以種種草花。散於壇上。燒眾名香。",
    "X23n0445_001:0740a22": "右膝著地。[跍*月]跪心常念佛。作慕陀羅尼印。屈其頭指。",
    "X23n0445_001:0740a23": "以大拇指壓。合掌當其心上。誦此陀羅尼。一百八遍",
    "X23n0445_001:0740a24": "訖。於其壇中。如雲王雨華。能遍供養八十八俱胝殑",
    "X23n0445_001:0740b01": "伽沙那庚多百千諸佛。彼佛世尊。咸共讚言。善哉希",
    "X23n0445_001:0740b02": "有。真是佛子。即得無障礙智三昧。得大菩提心莊嚴",
    "X23n0445_001:0740b03": "三昧。持此陀羅尼法應如是。",
    "X23n0445_001:0740b04": "[0740b04] 佛言。天帝。我以此方便。一切眾生應墮地獄道。令得",
    "X23n0445_001:0740b05": "解脫。一切惡道。亦得清淨。復令持者。增益壽命。天帝。",
    "X23n0445_001:0740b06": "汝去將我陀羅尼。授與善住天子。滿其七日。汝與善",
    "X23n0445_001:0740b07": "住。俱來見我。",
    "X23n0445_001:0740b08": "[0740b08] 爾時天帝。於世尊所。受此陀羅尼法。奉持還於本天。",
    "X23n0445_001:0740b09": "授與善住天子。爾時善住天子。受此陀羅尼已。滿六",
    "X23n0445_001:0740b10": "日六夜。依法受持。一切願滿。應受一切惡道等苦。即",
    "X23n0445_001:0740b11": "得解脫。住菩提道。增壽無量。甚大懽喜。高聲歎言。希",
    "X23n0445_001:0740b12": "有如來。希有妙法。希有明驗。甚為難得。令我解脫。",
    "X23n0445_001:0740b13": "[0740b13] 爾時帝釋。至第七日。與善住天子。將諸天眾。嚴持華",
    "X23n0445_001:0740b14": "鬘塗香末香寶幢旛&#x8462;。天衣瓔珞微妙莊嚴。往詣佛",
    "X23n0445_001:0740b15": "所。設大供養。以妙天衣。及諸瓔珞。供養世尊。遶百千",
    "X23n0445_001:0740b16": "匝。於佛前立。踊躍歡喜。坐而聽法。",
    "X23n0445_001:0740b17": "[0740b17] 爾時世尊。舒金色臂。摩善住天子頂。而為說法。受菩",
    "X23n0445_001:0740b18": "提記。佛言。此經名淨一切惡道佛頂尊勝陀羅尼。汝",
    "X23n0445_001:0740b19": "當受持。爾時大眾。聞法歡喜。信受奉行(讀&#x546A;法。注平上去入者。從",
    "X23n0445_001:0740b20": "四聲法借音讀。注半音者。半聲讀。注二合者。半上字連聲讀。注重字者。帶喉聲重讀。注長者。長聲讀。注反者。從",
    "X23n0445_001:0740b21": "反借音讀。羅利盧栗黎藍等字傍加口者。轉聲讀)。",
    "X23n0445_001:0740b22": "[0740b22] 佛頂尊勝陀羅尼經。[0740b22] (次念 補闕真言)。",
    "X23n0445_001:0740b23": "[0740b23] 曩謨喝囉怛那。多囉夜耶。佉囉佉囉。俱住俱住。摩囉",
    "X23n0445_001:0740b24": "摩囉。虎囉吽。賀賀。蘇怛拏。吽。潑沫拏。娑婆訶[0740b24] (後舉讚云)。",
    "X23n0445_001:0740c01": "[0740c01] 天帝啟請。佛頂放光。宣說尊勝總持王。救苦妙難量。",
    "X23n0445_001:0740c02": "滅罪生方。諸佛盡稱揚。",
    "X23n0445_001:0740c03": "[0740c03] 南無尊勝。會上佛菩薩。[0740c03] (三稱)。[0740c03] (末結回向偈)。",
    "X23n0445_001:0740c04": "[0740c04] (願以此功德。莊嚴佛淨土。上報四重恩。下濟三途苦。若有見聞者。悉發菩提心。盡此一報身。同生極樂國)。[0740c04] (誦",
    "X23n0445_001:0740c05": "畢。三禮而退)。",
    "X23n0445_001:0740c08": "No. 445-D",
    "X23n0445_001:0740c09": "○音釋",
    "X23n0445_001:0740c10": "序",
    "X23n0445_001:0740c11": "婆羅門[0740c11] (翻云淨行)。佛陀婆利[0740c11] (唐云覺護)。儀鳳[0740c11] (唐。高宗年號)。文殊師",
    "X23n0445_001:0740c12": "利[0740c12] (唐云妙吉祥。菩薩名)。謁[0740c12] (音一。禮也)。憚[0740c12] (音但。懼也)。劬[0740c12] (音渠。勤也)。陀羅尼[0740c12] (此云總持",
    "X23n0445_001:0740c13": "亦云遮持。&#x546A;也)。拯[0740c13] (音丞。救&#x39DE;也)。愕[0740c13] (音壑。惶恐也)。曰照[0740c13] (梵名地婆訶。羅)。捐[0740c13] (音絹。捨也)。",
    "X23n0445_001:0740c14": "譯[0740c14] (音易。翻也)。諮[0740c14] (音恣。審&#x51B3;也)。勘[0740c14] (音看。考對也)。",
    "X23n0445_001:0740c15": "經",
    "X23n0445_001:0740c16": "罽[0740c16] (音雞)。薄伽梵[0740c16] (唐翻聖尊。釋迦佛也)。室羅筏[0740c16] (唐言豐德。城名)。誓多[0740c16] (此云戰勝。",
    "X23n0445_001:0740c17": "太子名)。給孤獨[0740c17] (梵語須達多。長者名)。苾芻[0740c17] (羅漢。僧也。喻香草。含。五德義)。菩薩",
    "X23n0445_001:0740c18": "[0740c18] (此翻覺有情)。贍部[0740c18] (翻勝金。南洲名)。詣[0740c18] (音異。至也)。閻羅[0740c18] (翻遮。或靜息。地獄王也)。",
    "X23n0445_001:0740c19": "迦[0740c19] (音加)。囉[0740c19] (音&#x8FA2;)。&#x54A4;[0740c19] (音吒)。[口*耶][0740c19] (音耶)。怛[0740c19] (音但)。皤[0740c19] (波婆二音)。&#x79EB;[0740c19] (音朮)。弭[0740c19] (音彌)。[口*姪][0740c19] (音迭)。",
    "X23n0445_001:0740c20": "[口*寫][0740c20] (音瀉)。蒱[0740c20] (音葡)。",
    "X23n0445_001:0740c21": "殑伽[0740c21] (恒河名)。俱胝[0740c21] (翻百億)。阿修羅[0740c21] (此云無端正。又云非天)。夜叉[0740c21] (翻云",
    "X23n0445_001:0740c22": "暴惡)。羅剎[0740c22] (此云可畏)。布單那[0740c22] (此云臭餓鬼)。羯吒[0740c22] (此云奇)。阿波娑摩",
    "X23n0445_001:0740c23": "羅[0740c23] (此云青色鬼)。剎利[0740c23] (王種也。秦言田主)。菩提[0740c23] (翻覺)。摩尼[0740c23] (翻離垢。珠寶名)。幢",
    "X23n0445_001:0740c24": "[0740c24] (音床。旂幡屬)。窣堵波[0740c24] (塔也)。苾芻[0740c24] (出家男僧也)。苾芻尼[0740c24] (出家女僧也)。優",
    "X23n0445_001:0741a01": "婆塞。夷[0741a01] (出家近住男。女。亦名善宿男。女)。族姓男。女[0741a01] (在家近事男。女亦名淨信士。女)。",
    "X23n0445_001:0741a02": "阿耨多羅。三藐三菩提[0741a02] (華言無上。正等正覺)。摩訶薩埵[0741a02] (秦言。大道",
    "X23n0445_001:0741a03": "菩薩)。舍利[0741a03] (此云堅固子)。匝[0741a03] (音勺。旋繞也)。宿命[0741a03] (六通之一)。阿鼻[0741a03] (此云無間)。涅",
    "X23n0445_001:0741a04": "槃[0741a04] (此言滅度)。那庚多[0741a04] (此云萬億)。三昧[0741a04] (此云正定)。踊躍[0741a04] (音湧瀹。足蹈意)。",
    "X23n0445_001:0741a08": "○法數",
    "X23n0445_001:0741a09": "先序分(分二)一證信序二發起序",
    "X23n0445_001:0741a10": "善住歿後三報[0741a10] (一七返畜生 二受地獄苦 三貧胎目瞎)。",
    "X23n0445_001:0741a11": "七返畜報[0741a11] (一&#x732A; 二狗 三野干 四猴 五蟒 六鳥 七鷲)。",
    "X23n0445_001:0741a12": "次正宗分(開四)△一帝釋會(又分二)△初&#x546A;前略顯",
    "X23n0445_001:0741a13": "帝釋四供[0741a13] (花 鬘 香 衣)。說&#x546A;二瑞[0741a13] (一放光 二微笑)。",
    "X23n0445_001:0741a14": "&#x546A;含五益[0741a14] (一淨惡道 二除生死 三離鬼畜 四破地獄 五&#x2231E;善道)。",
    "X23n0445_001:0741a15": "聞&#x546A;三益[0741a15] (一先惡業消 二當得淨身 三生處不忘)。",
    "X23n0445_001:0741a16": "讀誦&#x546A;二益[0741a16] (一三惡道苦破滅 二佛土天宮隨人)。",
    "X23n0445_001:0741a17": "命終憶&#x546A;十益[0741a17] (一還增壽 二三業淨 三無苦痛 四隨福利 五處安穩 六佛觀視",
    "X23n0445_001:0741a18": " 七天神護 八人所敬 九惡障除 十菩薩覆)。",
    "X23n0445_001:0741a19": "二&#x546A;後詳明",
    "X23n0445_001:0741a20": "&#x546A;開四名[0741a20] (一名淨除惡道 二名佛頂尊勝 三名吉祥 四名大力)。",
    "X23n0445_001:0741a21": "淨除&#x546A;名二益相[0741a21] (一除一切罪業等障二破一切穢惡道苦)。",
    "X23n0445_001:0741a22": "佛頂&#x546A;名三益相[0741a22] (一如摩尼寶 二淨等虛空三光燄。徹照)。",
    "X23n0445_001:0741a23": "吉祥&#x546A;名一益相[0741a23] (清淨一切惡道)。",
    "X23n0445_001:0741a24": "大力&#x546A;名二益相[0741a24] (一閻王守護二地獄不墮)。",
    "X23n0445_001:0741b01": "八十八佛傳&#x546A;四相[0741b01] (一同共宣說 二互相隨喜 三皆各受持 四一切智印)。",
    "X23n0445_001:0741b02": "為八眾生[0741b02] (一為破一切穢惡道苦眾生 二為脫一切畜類。閻羅王界眾生 三為解臨急厄",
    "X23n0445_001:0741b03": "難墮苦海中眾生 四為短命薄福無救護眾生 五為樂造雜染惡業眾生 六為地獄惡道眾生",
    "X23n0445_001:0741b04": " 七為種種流轉生死眾生 八為不信善惡業失正道眾生)。",
    "X23n0445_001:0741b05": "為三人天[0741b05] (一為善住天子 二為一切諸天 三為贍部洲一切眾生)。",
    "X23n0445_001:0741b06": "授付六法[0741b06] (一受持 二讀誦 三思惟 四愛樂 五憶念 六供養)。",
    "X23n0445_001:0741b07": "聞離二障益[0741b07] (一離千劫惡業障 二離種種苦報障)。",
    "X23n0445_001:0741b08": "聞&#x546A;果報十益[0741b08] (一不落三途 二不受鬼神 三不墮畜生 四諸如來處 五菩薩補",
    "X23n0445_001:0741b09": "處 六婆羅門生 七剎利種生 八豪貴家生 九生處清淨 十菩提場處)。",
    "X23n0445_001:0741b10": "受持二益[0741b10] (一令人喜見 二得生善道)。書讀二益[0741b10] (一淨諸惡道 二滅地獄苦)。",
    "X23n0445_001:0741b11": "供養幢塔山樓四益[0741b11] (一離惡道苦 二罪垢不染 三諸佛受記 四得三菩提)。",
    "X23n0445_001:0741b12": "香花旛絡供禮四勝名稱[0741b12] (一名摩訶薩 二真是佛子 三持法棟梁 四即",
    "X23n0445_001:0741b13": "佛全身)。",
    "X23n0445_001:0741b14": "二閻王會",
    "X23n0445_001:0741b15": "閻王設三供養[0741b15] (一天衣 二妙花 三塗香)。",
    "X23n0445_001:0741b16": "持&#x546A;二法[0741b16] (一順佛言教 二護自心念)。",
    "X23n0445_001:0741b17": "持者二益[0741b17] (一現在冥王擁護 二當來不令墮獄)。",
    "X23n0445_001:0741b18": "三四天會",
    "X23n0445_001:0741b19": "所為五根眾生各益",
    "X23n0445_001:0741b20": "一。望齋千&#x5FA7;。為短命眾生。令得四益[0741b20] (一增壽命 二離病苦 三消",
    "X23n0445_001:0741b21": "業障 四脫獄報)。",
    "X23n0445_001:0741b22": "二。持令人聞。為惡病眾生。令得六益[0741b22] (一大疾離 二諸病消 三惡",
    "X23n0445_001:0741b23": "道斷 四生淨界 五蓮花生 六得宿命)。",
    "X23n0445_001:0741b24": "三。土散亡身。為極重罪惡命終眾生。令得二益[0741b24] (一離三途",
    "X23n0445_001:0741c01": "苦 二生天受樂)。",
    "X23n0445_001:0741c02": "四。日誦廿一。為受人廣大供養眾生。令得二益[0741c02] (一現得消",
    "X23n0445_001:0741c03": "受 二當生樂土)。",
    "X23n0445_001:0741c04": "五。常時誦念。為一切循常眾生。令得八益[0741c04] (一得大涅槃 二增",
    "X23n0445_001:0741c05": "延壽命 三受勝妙樂 四&#x5F83;諸佛剎 五常與佛會 六佛為說法 七受佛記&#x8382; 八身光&#x5FA7;照)。",
    "X23n0445_001:0741c06": "禽獸蟲蟻蜎蝡含靈。聞聲二益[0741c06] (一盡此一身 二更不墮畜)。",
    "X23n0445_001:0741c07": "母陀羅印[0741c07] (此翻手印。應云。合二手掌。屈二頭指。二大拇指壓上。當其心前。誦&#x546A;百八。一名最勝",
    "X23n0445_001:0741c08": "王印。二名尊勝幢印)。",
    "X23n0445_001:0741c09": "結印想誦六益[0741c09] (一空雨花雲 二&#x5FA7;共諸佛 三佛讚奇善 四真是佛子 五得無礙",
    "X23n0445_001:0741c10": "智 六大心莊嚴)。",
    "X23n0445_001:0741c11": "四善住會",
    "X23n0445_001:0741c12": "七日夜持三益[0741c12] (一解脫地獄 二淨諸惡道 三增延壽命)。",
    "X23n0445_001:0741c13": "善住六日夜受持四益[0741c13] (一一切願滿 二脫惡道苦 三住菩提道 四增壽無量)。",
    "X23n0445_001:0741c14": "歎四希有[0741c14] (一如來 二&#x546A;法 三明驗 四解脫)。",
    "X23n0445_001:0741c15": "善住天設八供[0741c15] (花 鬘 香 幢 旛 &#x8462; 衣 珞)。",
    "X23n0445_001:0741c16": "佛與善住天三益[0741c16] (一摩頂 二說法 三受記)。",
    "X23n0445_001:0741c17": "後流通分(亦二)一結名&#x52C5;持二眾喜奉行",
    "X23n0445_001:0742a04": "○問答",
    "X23n0445_001:0742a05": "[0742a05] 居士問。&#x546A;可釋耶。余答曰。前後法益名相。咸佛釋&#x546A;",
    "X23n0445_001:0742a06": "義也。曰。前後何重說耶。曰。一者。法義無盡故。二者。互",
    "X23n0445_001:0742a07": "不相濫故。[0742a07] 若以清&#x51C9;十門。判釋此經。所為五根二十",
    "X23n0445_001:0742a08": "二益。第一教起因緣門也。[0742a08] 三藏中經。四藏中&#x546A;。三乘",
    "X23n0445_001:0742a09": "中大。四乘中佛。十二分中。授記因緣未曾有修多羅。",
    "X23n0445_001:0742a10": "佛頂放光微笑。說此尊勝&#x546A;經。授記善住天子者也。",
    "X23n0445_001:0742a11": "此即第二藏乘分攝門也。經文顯教也。聞&#x546A;十報中。",
    "X23n0445_001:0742a12": "一二三六七八。小教義。五四九十。始終頓圓教義。又",
    "X23n0445_001:0742a13": "常念八益中。一二三。小教義。四五六。始終頓義。七八。",
    "X23n0445_001:0742a14": "圓教義。[0742a14] &#x546A;語密教也。&#x546A;開四名。[0742a14] 淨惡。小教義。大力。始",
    "X23n0445_001:0742a15": "教義。吉祥。終教義。佛頂。頓教義。合四。圓教義。佛言。此",
    "X23n0445_001:0742a16": "名淨一切惡道佛頂尊勝陀羅尼。是也又母陀羅印。",
    "X23n0445_001:0742a17": "手結印也。成佛報身。誦百八&#x5FA7;。口持&#x546A;也。成佛化身。",
    "X23n0445_001:0742a18": "緣念句益。心。觀想也。成佛法身。三業相應。即瑜伽尊",
    "X23n0445_001:0742a19": "勝三昧。不空如來藏心觀也。歸無所得。即無障礙智",
    "X23n0445_001:0742a20": "三昧。空如來藏心觀也。有無不離一心中現。即佛大",
    "X23n0445_001:0742a21": "菩提心莊嚴三昧。空不空如來藏心觀也。此是第三",
    "X23n0445_001:0742a22": "教義分齊門也。[0742a22] 為三人天。為八眾生。第四所被機宜",
    "X23n0445_001:0742a23": "門也。[0742a23] 諸佛傳持四相善住歎四希有。宣說&#x546A;法。隨相",
    "X23n0445_001:0742a24": "義。受持明驗。唯識義。隨喜解脫。歸性義。如來智印。無",
    "X23n0445_001:0742b01": "礙義。第五教體淺深門也。[0742b01] 善住六日受持四益。即是",
    "X23n0445_001:0742b02": "淨一切惡道滿一切智願。住菩提道增無量壽。以為",
    "X23n0445_001:0742b03": "宗趣。第六宗趣通局門也。[0742b03] 唐之六譯。同部也。宋後四",
    "X23n0445_001:0742b04": "譯。同類也。[0742b04] 第七部類差別門也。[0742b04] 餘諸前後因果法益",
    "X23n0445_001:0742b05": "第八傳持感通門也。[0742b05] 佛言。天帝。有陀羅尼。名為如來",
    "X23n0445_001:0742b06": "佛頂尊勝。第九總出名題門也。[0742b06] 經分三分。如是我聞",
    "X23n0445_001:0742b07": "去。序分也。[0742b07] 中有二。初。六種證信序。爾時三十三天下。",
    "X23n0445_001:0742b08": "二。二緣發起序。分二。一。善住聞聲求救。爾時帝釋聞",
    "X23n0445_001:0742b09": "下。二。天帝觀見懇佛。爾時帝釋即於去。正宗分也。內",
    "X23n0445_001:0742b10": "開四。一。帝釋會。佛委開悟。爾時閻摩下。二。閻王會。設",
    "X23n0445_001:0742b11": "供讚持。爾時四天下。三。四天會。願說法要。佛言天帝",
    "X23n0445_001:0742b12": "下。四。善住會。受持功果。佛言此經去。流通分也。亦分",
    "X23n0445_001:0742b13": "二。一。結名傳持。爾時大眾下。二。眾喜奉行。此即第十",
    "X23n0445_001:0742b14": "別釋文義門也。[0742b14] 孟不云乎。觀水有術。必觀其瀾。斯乃",
    "X23n0445_001:0742b15": "法海觀瀾也。當知是經義不可思議。果報亦不可思",
    "X23n0445_001:0742b16": "議。吾故表而出之。習斯文者。毋疑議焉。此亦約多字",
    "X23n0445_001:0742b17": "陀羅尼以說。若無字陀羅尼請向佛頂未放光前去",
    "X23n0445_001:0742b18": "參。",
    "X23n0445_001:0742b19": "[0742b19] 東林老行者續法錄記",
    "X23n0445_001:0742c02": "No. 445-E",
    "X23n0445_001:0742c03": " 日本國黃檗山僧友書",
    "X23n0445_001:0742c05": "[0742c05] 慈雲七辛朽老續法合十白言(時八月初一日也。餘情縷縷。不",
    "X23n0445_001:0742c06": "及煩瑣。但望海東雲日。瞻想不盡而已)。",
    "X23n0445_001:0742c07": "[0742c07] 七月十八。寄來尊勝經鈔。細詳精粹。末法流通。誠人",
    "X23n0445_001:0742c08": "天之眼目。苦海中之光明幢也。所釵八譯。與余序中",
    "X23n0445_001:0742c09": "十譯。&#x546A;中翻梵成唐。與余燄口摘釋尊勝&#x546A;內華梵。",
    "X23n0445_001:0742c10": "並皆小異大同。如是註經。真佛門之法將。如是出家。",
    "X23n0445_001:0742c11": "真僧林之龍象。非彼顢頇之說。儱侗之談可比。如摩",
    "X23n0445_001:0742c12": "尼帝網。難盡讚揚。",
    "X23n0445_001:0742c13": "[0742c13] 又寄深密二部。藏秘玉函。逮今顯現。即金字二圖。如",
    "X23n0445_001:0742c14": "優曇花。難逢遇者。第密部理趣最奧。梵字義旨幽深。",
    "X23n0445_001:0742c15": "余在&#x546A;藏。經書繙閱百十餘部。留心已歷多載。見此",
    "X23n0445_001:0742c16": "□圖。尚不曉了。況餘不尋密部。不研&#x546A;語。豈知梵字",
    "X23n0445_001:0742c17": "音畫。真言微妙也哉。今將□□高共經&#x53A8;。二圖精裱",
    "X23n0445_001:0742c18": "玉軸。客常瞻禮細考。當為毗盧佛眷。三十七聖法子",
    "X23n0445_001:0742c19": "也。謝謝。",
    "X23n0445_001:0742c20": "[0742c20] 余新刻華嚴別行六卷。計十四品。緣起詳述序中。近",
    "X23n0445_001:0742c21": "今發心。作疏鈔演義記。到菩薩住處品內。海中有金",
    "X23n0445_001:0742c22": "剛山。菩薩名曰法起。清&#x51C9;疏曰。海東人相傳。此山往",
    "X23n0445_001:0742c23": "往有聖人出現。菩薩即曇無竭。常啼菩薩之友也。當",
    "X23n0445_001:0742c24": "麻寺記。略而未詳。但云化役行者。是法起再來。寺與",
    "X23n0445_001:0743a01": "金剛&#x5CEF;。相去五十里。今煩訪 法起菩薩山上道場",
    "X23n0445_001:0743a02": "神聖靈跡。祈詳載寄來。已便鈔記萬萬。",
    "X23n0445_001:0743a06": "[0743a06] 尊勝佛頂真言持念法",
    "X23n0445_001:0743a08": "[0743a08] 按南北藏尊勝經有五譯預譯名氏并附。",
    "X23n0445_001:0743a09": "[0743a09] 沙門佛陀波利。唐言覺護。北印度罽賓國人。亡身徇",
    "X23n0445_001:0743a10": "道。遍觀靈跡。聞文殊師利在清涼山。遠涉流沙。躬來",
    "X23n0445_001:0743a11": "禮謁。以 天皇儀鳳元年景子杖錫五臺。虔誠禮拜。",
    "X23n0445_001:0743a12": "悲泣雨淚。望&#x89A9;聖容。&#x5010;焉見一老翁。從山中出來。作",
    "X23n0445_001:0743a13": "婆羅門語。謂波利曰。師精誠懇惻。何所求耶。波利答",
    "X23n0445_001:0743a14": "曰。聞文殊大士。隱跡此山從印度來。欲求贍禮。翁曰",
    "X23n0445_001:0743a15": "師從彼國。將佛頂尊勝陀羅尼經來不。此土眾生。多",
    "X23n0445_001:0743a16": "造諸罪。出家之輩。亦多所犯。佛頂神&#x546A;除罪秘方。若",
    "X23n0445_001:0743a17": "不將經。徒來何益。縱見文殊。何必能識。師可還西國。",
    "X23n0445_001:0743a18": "取彼經來。流傳此土。即是遍奉眾聖。廣利&#x7FA3;生。拯濟",
    "X23n0445_001:0743a19": "幽冥。報諸佛恩也。師取經來至此。弟子當示師。文殊",
    "X23n0445_001:0743a20": "師利菩薩所在。波利聞此語已。不勝喜躍。遂裁抑悲",
    "X23n0445_001:0743a21": "淚。向山更禮。舉頭之頃。忽不見老人。波利驚愕。倍增",
    "X23n0445_001:0743a22": "虔敬。遂返歸本國。取得經來。既達 帝城。便求進見。",
    "X23n0445_001:0743a23": "有司具狀。聞奏 天皇。賞其精誠。崇斯秘典。遂 詔",
    "X23n0445_001:0743a24": "鴻臚寺典客。令杜行顗。及日照三藏。於內共譯。譯訖",
    "X23n0445_001:0743b01": "襯絹三十疋。經留在內。波利因乃垂泣奏曰。委棄身",
    "X23n0445_001:0743b02": "命。志在利人。請布流行。是所誠望 帝愍其專至。遂",
    "X23n0445_001:0743b03": "留所譯之經。還其梵本。任將流布。波利得經。不勝喜",
    "X23n0445_001:0743b04": "躍。將向西明寺。訪得善梵語僧順貞。共翻譯 帝允",
    "X23n0445_001:0743b05": "其請。遂對諸大德。共貞翻出。名佛頂尊勝陀羅尼。與",
    "X23n0445_001:0743b06": "前杜令所翻之者&#x546A;韻經文。大同小異。波利所願已",
    "X23n0445_001:0743b07": "異。持經梵本。入於五臺。於今不出。莫知所之。比諸眾",
    "X23n0445_001:0743b08": "譯。此最弘布(此文出唐開元釋教錄卷第九)。",
    "X23n0445_001:0743b10": "[0743b10] 謹按 國初時。雲棲耆宿廣彰。過祥符寺。&#x89A9;寶幢",
    "X23n0445_001:0743b11": "上供斯經&#x546A;。不勝慶讚。焚香錄出。摹刻於張居士",
    "X23n0445_001:0743b12": "佐平。張因俗務&#x898A;遲。未能刊印。至庚辰六月。課誦",
    "X23n0445_001:0743b13": "耳室。忽聞震聲。移座趣視。見戶內電光一&#x718C;之狀。",
    "X23n0445_001:0743b14": "驚疑數日。睡夢間憶昔老僧所勸。早起檢經笥中。",
    "X23n0445_001:0743b15": "得遘尊勝經&#x546A;。不覺惶悚。急為刊施。間遇友人。送",
    "X23n0445_001:0743b16": "一 文殊聖像至家。居士倍生敬仰。矢願裝金禮",
    "X23n0445_001:0743b17": "供。憶昔波利尊者。遇見化身。與斯親覲聖容。同一",
    "X23n0445_001:0743b18": "感應也。至信於持誦感通。依經所說。法益實多。當",
    "X23n0445_001:0743b19": "信 佛語。",
    "X23n0445_001:0743c04": "[0743c04] 尊勝佛頂真言持念法",
    "X23n0445_001:0743c05": "[0743c05] 此善住天子。受快樂後。夜分有聲告言。知七日後。命",
    "X23n0445_001:0743c06": "將欲盡。生贍部洲。受七返畜生身。即受地獄苦。從地",
    "X23n0445_001:0743c07": "獄出希得人身。生於貧賤。處母胎時。即無兩目。詣天。",
    "X23n0445_001:0743c08": "帝釋所。悲號啼哭。冀免斯苦天帝釋即與俱往佛所",
    "X23n0445_001:0743c09": "具以白佛佛為說此真言。使其先世惡業。消滅無餘。",
    "X23n0445_001:0743c10": "壽命增延。受菩提記。(印相二手合掌屈二頭指甲相背以大二指押二頂指頭如彈",
    "X23n0445_001:0743c11": "指勢)真言曰。夫建尊勝菩薩。曼荼羅者當以繩絣九位。",
    "X23n0445_001:0743c12": "中央安毗盧遮那佛位。右邊安觀自在菩薩位。觀自",
    "X23n0445_001:0743c13": "後安慈氏菩薩位。毗盧遮那佛位後安&#x8657;空藏菩薩",
    "X23n0445_001:0743c14": "位。此菩薩左邊。安普賢菩薩位。毗盧遮那佛位左邊。",
    "X23n0445_001:0743c15": "安金剛手菩薩位。金剛手位下安文殊師利菩薩。文",
    "X23n0445_001:0743c16": "殊師利右邊。安除&#x8462;障菩薩位。除&#x8462;障右邊。安地藏",
    "X23n0445_001:0743c17": "菩薩位。是名九位。行者作曼荼羅。如法供養已。次想",
    "X23n0445_001:0743c18": "自身於心中有圓明月。輪了了分明。於月輪上。想&#x6B;&#x68;a&#x1E43; ",
    "X23n0445_001:0743c19": "欠字白色。放大光明。&#x5FA7;照十方一切世界。思惟欠字",
    "X23n0445_001:0743c20": "實相義。所謂一切法等。同&#x8657;空離諸色相。離諸障礙。",
    "X23n0445_001:0743c21": "則於真實理中。觀自身作金剛波羅密。佛母菩薩像。",
    "X23n0445_001:0743c22": "左手執蓮華。華上有五股金剛杵。右手仰掌。垂手為",
    "X23n0445_001:0743c23": "施願勢。其頭冠瓔珞。面貌慈愍。拔濟一切眾生勢。念",
    "X23n0445_001:0743c24": "誦時常作此觀想一切所願。無不成就。若有四部弟",
    "X23n0445_001:0744a01": "子等。為供養故書此真言。安七寶塔中。若金剛臺中。",
    "X23n0445_001:0744a02": "若高幢頭。若有造十惡五無間業一切重罪。應生閻",
    "X23n0445_001:0744a03": "魔羅界。乃至六趣。是罪人等。若於此真言。塔邊往來。",
    "X23n0445_001:0744a04": "塔上微塵。落其身上如上諸罪。悉皆除滅。或有風過。",
    "X23n0445_001:0744a05": "吹其塔寺。而復吹人。少霑身分。即得生天。受勝妙藥",
    "X23n0445_001:0744a06": "亦隨意樂。往生淨土。若有持是真言者。適欲洗手。以",
    "X23n0445_001:0744a07": "水灌掌。其水墮地。霑灑蟲蟻。是諸蟲等。即得生天。若",
    "X23n0445_001:0744a08": "有苦難眾生。知罪極重。常於白月十五日。洗浴清淨",
    "X23n0445_001:0744a09": "著淨衣裳。受八戒齋。於菩薩像前。正心在跪。誦此真",
    "X23n0445_001:0744a10": "言一千八&#x5FA7;。是人所有諸罪業障。悉皆消滅。當得總",
    "X23n0445_001:0744a11": "持陀羅尼門辯才無礙。清淨解脫。或雖未誦持。但得",
    "X23n0445_001:0744a12": "聞此真言音聲。一經耳者。即能熏其賴耶。為佛種子。",
    "X23n0445_001:0744a13": "譬如小許金剛。墮於地上。即能穿入其地。雖厚不能",
    "X23n0445_001:0744a14": "留礙。決至本際方。乃當住。此真言亦爾。一經耳者。即",
    "X23n0445_001:0744a15": "能熏其習性。要成正覺。煩惱雖重。亦不障蔽。設復墮",
    "X23n0445_001:0744a16": "於餓鬼地獄畜生。終不為諸業報。令其沈沒。要當乘",
    "X23n0445_001:0744a17": "真言力。任運增修至於佛地。若人初亡及亡已久。有",
    "X23n0445_001:0744a18": "人以此真言。加持黃土一把。滿二十一&#x5FA7;。散其骸上。",
    "X23n0445_001:0744a19": "而是亡者。即得往生十方淨土。若亡者魂識已入地",
    "X23n0445_001:0744a20": "獄。畜生餓鬼閻羅趣者。其土霑骨。便能解脫即捨惡",
    "X23n0445_001:0744a21": "趣。而得生天。若有短命眾生。欲求長壽者。於白月十",
    "X23n0445_001:0744a22": "五日。洗浴齋戒。誦是真言。滿千八&#x5FA7;。令短命者。還得",
    "X23n0445_001:0744a23": "長壽。一切業障。悉皆消滅。若復有人就於一切畜生",
    "X23n0445_001:0744a24": "耳中。誦是真言。唯一&#x5FA7;者。而是畜生耳根。以聞是真",
    "X23n0445_001:0744b01": "言故盡此一形。不復更授禽畜之身。如是佛頂真言。",
    "X23n0445_001:0744b02": "於末法時。若有依法。作曼拏羅。清淨塗地。若以土以",
    "X23n0445_001:0744b03": "水以香水及瞿摩夷。而嚴飾之。散花燒香。幢&#x8462;幡燈。",
    "X23n0445_001:0744b04": "種種珍寶。飲食供養之者。是即名為施波羅密。奉手",
    "X23n0445_001:0744b05": "動足。不失律儀。是即名為戒波羅密。營壇之時。有惱",
    "X23n0445_001:0744b06": "不瞋。是即名為忍波羅密。修壇勤勇。不懈不怠。是即",
    "X23n0445_001:0744b07": "名為進波羅密。專明法則。一心不亂。是即名為禪波",
    "X23n0445_001:0744b08": "羅密。布置端正。不喎不邪。善至分齋。可與不可。是即",
    "X23n0445_001:0744b09": "名為般若波羅密。",
    "X23n0445_001:0744b10": "[0744b10] 附記過去毗婆尸佛時。善住天子。為婆羅門子。早",
    "X23n0445_001:0744b11": "喪其父。其母孤養。年漸長大。向田營種。貧母為之",
    "X23n0445_001:0744b12": "處處求食。未得之間。食時稍晚。其子饑渴。明心恚",
    "X23n0445_001:0744b13": "母。便出惡言。今日何緣不來送。食我母今日不如",
    "X23n0445_001:0744b14": "畜生。我見&#x732A;&#x72E5;野干獼猴烏鷲之類。養育兒子。為",
    "X23n0445_001:0744b15": "憐念故。猶尚不令饑渴如是未久之間。母持食來。",
    "X23n0445_001:0744b16": "適坐飲食。忽於空中。見一辟支佛。飛從南來。其子",
    "X23n0445_001:0744b17": "歡喜。心生敬仰。頭面作禮。邀屈臨降。敷白茅座。獻",
    "X23n0445_001:0744b18": "淨妙花。減其食分。持以奉上比丘食已。為設法要",
    "X23n0445_001:0744b19": "其子於後出家。而作維那。時有施主。送多酥油。時",
    "X23n0445_001:0744b20": "諸客僧。在於寺食。向維那索酥油食。維那不與。復",
    "X23n0445_001:0744b21": "罵之曰。汝等何不噉屎噉尿。索酥油耶。汝眼盲耶。",
    "X23n0445_001:0744b22": "見有酥油。我匿之乎佛言三界慈愛。唯有父母。三",
    "X23n0445_001:0744b23": "世福田。不過眾僧由其恚言。將畜比母。今招七返",
    "X23n0445_001:0744b24": "作畜生身。又由作維那時。出食穢言。令其常食不",
    "X23n0445_001:0744c01": "淨。罵盲瞎故得無目報。由供養辟支佛。故令受天",
    "X23n0445_001:0744c02": "福。其空中神預報之者。即是善住守殿神也。",
    "X23n0445_001:0744c10": "[0744c10] 真寂大師柬聞啟祥居士及諸護法建尊勝幢書",
    "X23n0445_001:0744c11": "[0744c11] 初九抵暮。接手書。諭令劉原明即日進城。因馮懋遠",
    "X23n0445_001:0744c12": "公囑刻 護國仁王經。急欲散諸叢林勸持。以報",
    "X23n0445_001:0744c13": " 國家。將完。只欠四五日工夫。所以擔閣。非彼故違。前",
    "X23n0445_001:0744c14": "尊勝幢因緣。諸公任勞任怨。不識曾結此案否。昨承",
    "X23n0445_001:0744c15": "&#x81EF;亭金臺兄。到真寂。說吾兄以此事切囑之。且出兄",
    "X23n0445_001:0744c16": "手書觀之。已知兄認真宏護。直欲東南太平。全仗率",
    "X23n0445_001:0744c17": "&#x89A9;波尊勝陀羅尼加被也。弟即與覺海法師。再三勸",
    "X23n0445_001:0744c18": "擔當此緣。伊固辭。固請。乃至稽首作禮。伊即發願擔",
    "X23n0445_001:0744c19": "當。弟輩助之。顧今四十年。各處干戈橫起。塗毒傷殘。",
    "X23n0445_001:0744c20": "可憐可憐。獨我兩浙。安如磐石。豈我生民帶來福報。",
    "X23n0445_001:0744c21": "若是深厚耶。恐是我 佛無緣慈悲冥被。亦是生民",
    "X23n0445_001:0744c22": "善根發現。戒殺放生所致也。況此經此&#x546A;。專為援救",
    "X23n0445_001:0744c23": "業重眾生。千有餘年。藏匿牆壁間。忽然出現。豈非",
    "X23n0445_001:0744c24": " 佛力法力。舍利威神。使兩浙生靈。終不受被蟊賊攙",
    "X23n0445_001:0745a01": "槍耶。如五代有永明定光佛。諸大宗師。善知識得道。",
    "X23n0445_001:0745a02": "乃至放生修淨業。興隆三寶。加被眾生。遂感錢氏外",
    "X23n0445_001:0745a03": "護。保守十四州。五十餘年中。安靜如樂國。不曾傷一",
    "X23n0445_001:0745a04": "生。竟不知有五代之煩煎雖云外護實三寶威神所",
    "X23n0445_001:0745a05": "加也。故此勝緣。極當著力。金臺兄雖是承當。還乞諸",
    "X23n0445_001:0745a06": "公。合力出一公書請之。萬全之計也。何如深酌之。弟",
    "X23n0445_001:0745a07": "誠退槽之馬。彼誠倔起英雄。可不盡心盡禮哉。弟見",
    "X23n0445_001:0745a08": "兄勸伊書云。舉筆一字如千斤。弟正閃腰極楚間。篝",
    "X23n0445_001:0745a09": "燈草此。亦一字不啻千金也。統祈菩提心中鑑照。",
    "X23n0445_001:0745a10": "[0745a10] 按大師明季人聞子將乃杭州名士。",
    "X23n0445_001:0745b04": "[0745b04] 法藏禪院諾庵師。與予言及歲夏秋間。彌通師在四",
    "X23n0445_001:0745b05": "明鄮山董葺舍利殿事。暇則禮舍利塔。一日於故紙",
    "X23n0445_001:0745b06": "堆中。檢出尊勝經。及尊勝&#x546A;。見註釋載明明季兵戈。",
    "X23n0445_001:0745b07": "所在皆遭荼毒。而兩浙獨全。豈非浙省為七佛地。善",
    "X23n0445_001:0745b08": "信居多。戒殺放生。誦經持&#x546A;。故我 佛慈恩加佑歟。",
    "X23n0445_001:0745b09": "師以禮塔精誠。悲願所格。忽現此無上法寶。因亟謀",
    "X23n0445_001:0745b10": "印送。而板已無存。師歸杭出示達成師。師遂力任剞",
    "X23n0445_001:0745b11": "劂。其徒定法普明。亦忻然樂從。嗚呼 佛法不可思",
    "X23n0445_001:0745b12": "議。持誦功德。亦不可思議。惟有敬祝善信諸君。廣印",
    "X23n0445_001:0745b13": "流通。俾得家持戶誦。兼之戒殺放生。自然民安物阜。",
    "X23n0445_001:0745b14": "浪靜波恬。&#x8462;此經此有二善焉。一則可以超度陣亡",
    "X23n0445_001:0745b15": "軍民人等。藉生淨域。一則可以保護現生貴官長者。",
    "X23n0445_001:0745b16": "居士良民。增福延年。消災度厄。功固無涯矣。鐫既竣。",
    "X23n0445_001:0745b17": "屬予以述其巔末云。",
    "X23n0445_001:0745b18": "[0745b18] 咸豐癸丑 嘉平 葉龍光謹識",
    "X23n0445_001:0745c05": "[0745c05] 白香山居士。記蘇州重元寺石壁經云。攝四生九類。",
    "X23n0445_001:0745c06": "入無餘涅槃。實無得度者。莫先於金剛經。懷罪集福。",
    "X23n0445_001:0745c07": "淨一切惡道。莫急於尊勝陀羅尼經。夫經之來自西",
    "X23n0445_001:0745c08": "域。其&#x8FF9;甚奇。其事甚難。文殊菩薩一言。佛陀波利。遂",
    "X23n0445_001:0745c09": "跋涉數萬里。捨命擔經而來五臺。波利殆尊者再生",
    "X23n0445_001:0745c10": "歟。抑 諸佛密&#x546A;。至此時而始得行於中國也。嘗攷",
    "X23n0445_001:0745c11": "觀妙齋金石金文字記。言唐時尊勝經幢。凡數十處。",
    "X23n0445_001:0745c12": "此獨以張少悌之書而存之。是是經固盛行於唐時",
    "X23n0445_001:0745c13": "矣。而明季真寂大師。柬聞居士書。言此經藏匿牆壁",
    "X23n0445_001:0745c14": "間。千有餘年。忽然出現。",
    "X23n0445_001:0745c15": "[0745c15] 國初時。雲棲老僧廣彰。觀祥符寺寶幢經&#x546A;。不勝喜",
    "X23n0445_001:0745c16": "幸。歎為生平所未見。噫尊勝經&#x546A;。何唐時之盛行。而",
    "X23n0445_001:0745c17": "數百年來之&#x95B4;寂無聞也。葉君龍光云。禪人彌通。曾",
    "X23n0445_001:0745c18": "見註釋本於鄮山阿育皇寺。僕所見者。祇四明錢塘",
    "X23n0445_001:0745c19": "二刊本。課誦之餘。忽感於香山居士之言。遂將兩經",
    "X23n0445_001:0745c20": "合刻。俾誦金剛經者。并誦尊勝經&#x546A;。消障入道之勝",
    "X23n0445_001:0745c21": "因。一時並進。庶幾金剛經廣播。尊勝經亦廣播。豈非",
    "X23n0445_001:0745c22": "緣之絕勝者歟。敬祝後之君子。翻刻印行。無將此本",
    "X23n0445_001:0745c23": "拆而為二。此則僕之苦心。願作禮於諸善信者也。至",
    "X23n0445_001:0745c24": "於捐募刻資。則吾邑宋君之力為多。宋君名鈊佐。字",
    "X23n0445_001:0746a01": "寶卿。"
}