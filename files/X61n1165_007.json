{
    "X61n1165_007:0804b11": "西方合論卷之七",
    "X61n1165_007:0804b13": "第七往生門",
    "X61n1165_007:0804b14": "[0804b14] 夫究竟涅槃唯除如來二乘破有執空假名寂滅菩",
    "X61n1165_007:0804b15": "薩發真無漏分破無明何況劣根淺解大海一滴&#x8F19;",
    "X61n1165_007:0804b16": "逞狂慧斷無後有以恣情為遊戲以修行為纏縛自",
    "X61n1165_007:0804b17": "殺殺他何異酖毒如佛在時有一比丘得四禪生增",
    "X61n1165_007:0804b18": "上慢謂得阿羅漢不復求進命欲盡時見有四禪中",
    "X61n1165_007:0804b19": "陰相來便生邪見謂無涅槃佛為欺我惡邪生故失",
    "X61n1165_007:0804b20": "四禪中陰便見阿鼻泥&#x7282;中陰相命終即生阿鼻地",
    "X61n1165_007:0804b21": "獄此等猶是坐禪持戒一念妄證遂沉黑獄而今禪",
    "X61n1165_007:0804b22": "人得少為足蕩心逸軌其惡報又不知當如何也古",
    "X61n1165_007:0804b23": "人云不生淨土何土可生三祗途遠入餘門者多有",
    "X61n1165_007:0804b24": "退墮是以古今聖流皆主張此一門今略示六種以",
    "X61n1165_007:0804c01": "定指南。",
    "X61n1165_007:0804c02": "一菩薩生人中者二菩薩生兜率天者",
    "X61n1165_007:0804c03": "三菩薩生長壽天者四菩薩生界外者",
    "X61n1165_007:0804c04": "五菩薩初發心時生如來家者",
    "X61n1165_007:0804c05": "六菩薩三祗行滿生十方世界利益一切眾生者",
    "X61n1165_007:0804c06": "一菩薩生人中者[0804c06] 如般若經云有菩薩人中命終還",
    "X61n1165_007:0804c07": "生人中者除阿毗跋致是菩薩根鈍不能疾與般若",
    "X61n1165_007:0804c08": "波羅蜜相應諸陀羅尼門三昧門不能疾現在前夫",
    "X61n1165_007:0804c09": "人中火宅百苦相纏唯大菩薩處之則無染累如&#x9D5E;",
    "X61n1165_007:0804c10": "入水水不令濕若諸小菩薩非深種善根尺進丈退",
    "X61n1165_007:0804c11": "何由得諸三昧如舍利弗千六十劫行菩薩道欲渡",
    "X61n1165_007:0804c12": "布施河時有乞人來乞其眼舍利弗出一眼與之乞",
    "X61n1165_007:0804c13": "者得眼于舍利弗前&#x568A;之唾而棄地又以&#x811A;&#x8E79;舍利",
    "X61n1165_007:0804c14": "弗思惟言如此弊人等難可度也不如自調早脫生",
    "X61n1165_007:0804c15": "死思惟是已于菩薩道退迴小乘又如飛行仙人以",
    "X61n1165_007:0804c16": "王夫人手觸神通頓失迦文往因以歡喜丸媚藥暱",
    "X61n1165_007:0804c17": "就婬女賢聖猶爾何況初心豈若一念阿彌三昧疾",
    "X61n1165_007:0804c18": "現寄質蓮邦永離貪欲者哉論(指智度)曰菩薩以不見現在",
    "X61n1165_007:0805a01": "佛故心鈍即知菩薩常當近佛以近佛根利疾得般",
    "X61n1165_007:0805a02": "若故。",
    "X61n1165_007:0805a03": "二菩薩生兜率天者[0805a03] 為一生補處菩薩皆生兜率菩",
    "X61n1165_007:0805a04": "薩欲隨下生者亦生彼處十疑論曰兜率天宮是欲",
    "X61n1165_007:0805a05": "界退位者多又有女人長諸天愛欲天女微妙諸天",
    "X61n1165_007:0805a06": "耽玩自不能捨不如阿彌淨土純一大乘清淨良伴",
    "X61n1165_007:0805a07": "煩惱惡業畢竟不起遂致無生之位如師子覺菩薩",
    "X61n1165_007:0805a08": "生彼為受天樂從去已來總不見彌勒諸小菩薩尚",
    "X61n1165_007:0805a09": "著五欲何況凡夫又彌勒上生經得入正定方始得",
    "X61n1165_007:0805a10": "生更無方便接引之義是則兜率內院尚不求生何",
    "X61n1165_007:0805a11": "況欲界諸天妙欲之藪豈有需飲而入焦石之鄉避",
    "X61n1165_007:0805a12": "溺而沉大海之底者哉。",
    "X61n1165_007:0805a13": "三菩薩生長壽等天者[0805a13] 智度論曰菩薩無方便入初",
    "X61n1165_007:0805a14": "禪乃至行六波羅蜜無方便者入初禪時不念眾生",
    "X61n1165_007:0805a15": "住時起時不念眾生但著禪味不能與初禪和合行",
    "X61n1165_007:0805a16": "般若波羅蜜是菩薩慈悲心薄故功德薄少為初禪",
    "X61n1165_007:0805a17": "果報所牽生長壽天長壽天者非有想非無想處壽",
    "X61n1165_007:0805a18": "八萬大劫或有人言一切無色定通名長壽天以無",
    "X61n1165_007:0805a19": "形不可化故不任得道常是凡夫處故或說無想天",
    "X61n1165_007:0805a20": "名為長壽亦不任得道故或說從初禪至第四禪除",
    "X61n1165_007:0805a21": "淨居天皆名長壽以著味邪見善心難生故如經中",
    "X61n1165_007:0805a22": "說佛問比丘甲頭土多地上土多諸比丘言地上甚",
    "X61n1165_007:0805a23": "多不可為喻佛言天上命終還生人中者如甲頭土",
    "X61n1165_007:0805a24": "墮地獄者如地土何以故以本發阿耨多羅三藐三",
    "X61n1165_007:0805b01": "菩提心或於禪中集諸福德方得還生人中聞佛法",
    "X61n1165_007:0805b02": "故若是最初發心求生淨土即常得聞法直至不退",
    "X61n1165_007:0805b03": "豈有如是等過。",
    "X61n1165_007:0805b04": "四菩薩生三界外者[0805b04] 有二種一二乘三種菩薩折伏",
    "X61n1165_007:0805b05": "現行煩惱捨分段而生界外悲智狹劣于嚴土利他",
    "X61n1165_007:0805b06": "不生喜樂為如來所呵若不迴心行六度等行畢竟",
    "X61n1165_007:0805b07": "不入大乘智海二法身菩薩如般若經佛告舍利弗",
    "X61n1165_007:0805b08": "有菩薩摩訶薩得六神通不生欲界色界無色界從",
    "X61n1165_007:0805b09": "一佛國至一佛國供養恭敬尊重讚歎諸佛舍利弗",
    "X61n1165_007:0805b10": "有菩薩摩訶薩遊戲神通從一佛國至一佛國所至",
    "X61n1165_007:0805b11": "到處無有聲聞辟支乃至無二乘之名舍利弗有菩",
    "X61n1165_007:0805b12": "薩摩訶薩所至到處其壽無量釋(指龍樹)曰菩薩有二種一",
    "X61n1165_007:0805b13": "者生身菩薩二者法身菩薩法身菩薩斷結使得六",
    "X61n1165_007:0805b14": "神通生身菩薩不斷結使或離欲得五神通得六神",
    "X61n1165_007:0805b15": "通者不生三界所至世界皆一乘清淨壽無量阿僧",
    "X61n1165_007:0805b16": "祗劫菩薩生彼為樂集諸佛功德(言供佛功德)故當知菩薩具六",
    "X61n1165_007:0805b17": "神通方得生彼甚為希有凡夫往生者以佛力故又",
    "X61n1165_007:0805b18": "則念力不可思議以念念中具六神通故。",
    "X61n1165_007:0805b19": "五菩薩初發心時生如來家者[0805b19] (悟如來之道)為上上根人頓示本",
    "X61n1165_007:0805b20": "智(明見佛性)初心創發十住位上即與佛同如華嚴經有一類",
    "X61n1165_007:0805b21": "菩薩經百千億那由他劫行六波羅蜜不生佛家猶",
    "X61n1165_007:0805b22": "是假名菩薩以雖見佛性未彰智業長者決疑論云",
    "X61n1165_007:0805b23": "(言初發心時即得名為住此下數語正訓其義)初發心住明以從禪定顯得根本空智慧門無明始",
    "X61n1165_007:0805b24": "謝智慧始明初生如來智慧之家名住佛所住故得",
    "X61n1165_007:0805c01": "憶念一切諸佛境界智慧光明普門法門以此見道",
    "X61n1165_007:0805c02": "無古今中邊等見經歷五位鍊磨習氣增長慈悲名",
    "X61n1165_007:0805c03": "為修道故言初發心時便成正覺方可修道如善財",
    "X61n1165_007:0805c04": "(引此證上見道方修道也)南行求諸勝友皆云我已先發阿耨多羅三藐三菩",
    "X61n1165_007:0805c05": "提心云何學菩薩行修菩薩道不云增長佛道為根",
    "X61n1165_007:0805c06": "本智以定顯得無作無修但學菩薩行根本智自明",
    "X61n1165_007:0805c07": "自顯若不得正覺之體諸行並是無常皆是人天有",
    "X61n1165_007:0805c08": "生死業報也(此下亦言得正智者之修行業也)又云經此現生一生發心相應時得以",
    "X61n1165_007:0805c09": "正智于分段身觀行心成兼修善業來生入變易身",
    "X61n1165_007:0805c10": "以今生分段之身是過去作業今身以智修觀行業",
    "X61n1165_007:0805c11": "來生得神通變化生也如十善業尚生天上得業報",
    "X61n1165_007:0805c12": "神通如龍大力鬼尚以無明惡業猶有神通何況道",
    "X61n1165_007:0806a01": "眼開敷慈善根力使智神用(於般若用心)一生作意而于來世不",
    "X61n1165_007:0806a02": "獲大用神通者也宗鏡錄曰初心成佛者非謂不具",
    "X61n1165_007:0806a03": "諸功德如經說普莊嚴童子一生得聞善熏習二生",
    "X61n1165_007:0806a04": "成其解行三生得入果海同一緣起而此三生只在",
    "X61n1165_007:0806a05": "一念猶如遠行到在初步然此初步之到非謂無於",
    "X61n1165_007:0806a06": "後步明此童子得入果海非不久植善根問既久修",
    "X61n1165_007:0806a07": "始得云何言一念得邪答言久修善根者即在三乘",
    "X61n1165_007:0806a08": "教攝從三乘入一乘即是一念始修足故經云初發",
    "X61n1165_007:0806a09": "心時便成正覺譬眾川入海纔入一滴即稱周大海",
    "X61n1165_007:0806a10": "無始無終若餘百川水之極深不及入大海之一滴",
    "X61n1165_007:0806a11": "即同三乘中修多劫不及一乘之一念又此時劫不",
    "X61n1165_007:0806a12": "定或一念即無量劫如十玄門時處無礙又大乘明",
    "X61n1165_007:0806a13": "一念成佛有二一者會緣以入實性無多少故明一",
    "X61n1165_007:0806a14": "念成佛二者行行纔滿取最後念名為一念成佛如",
    "X61n1165_007:0806a15": "人遠行以後步為到若一乘明一念成佛者如大乘",
    "X61n1165_007:0806a16": "取後一念成佛即入一乘以後即初初念即是成何",
    "X61n1165_007:0806a17": "故以因果相即同時相應故然一念成者即興佛同",
    "X61n1165_007:0806a18": "位未具究竟故復有淺深之殊如人始出門及以久",
    "X61n1165_007:0806a19": "遊行他土雖同在空中而遠近有別是故十信十住",
    "X61n1165_007:0806a20": "等五位各各言成佛而復辨其淺深此中須善思之",
    "X61n1165_007:0806a21": "若二大士言即知禪門悟達之士不得廢一切行銷",
    "X61n1165_007:0806a22": "磨無始結習也夫居此濁惡進一退萬若不近佛垢",
    "X61n1165_007:0806a23": "膩交集行何由成如善財初發心悟道時德雲比丘",
    "X61n1165_007:0806a24": "教以憶念一切諸佛法門及入彌勒閣後普賢菩薩",
    "X61n1165_007:0806b01": "為發十大願王導生極樂此是一切如來入道榜樣",
    "X61n1165_007:0806b02": "華嚴所說一真法界門不同餘教有權有實是經不",
    "X61n1165_007:0806b03": "信即真闡提雖使釋迦讚歎普賢勸進彌勒作證亦",
    "X61n1165_007:0806b04": "末如之何也已矣。",
    "X61n1165_007:0806b05": "六菩薩三祇行滿生十方世界利益一切眾生者[0806b05] 菩",
    "X61n1165_007:0806b06": "薩功德成滿自然有不思議業能現十方利益眾生",
    "X61n1165_007:0806b07": "起信論曰證發心菩薩于一念頃能至十方無餘世",
    "X61n1165_007:0806b08": "界供養諸佛請轉法輪唯為開導利益眾生不依文",
    "X61n1165_007:0806b09": "字或示超地速成正覺為怯弱眾生故或說我于無",
    "X61n1165_007:0806b10": "量阿僧祗當成佛道為怠慢眾生故而實菩薩種性",
    "X61n1165_007:0806b11": "根等發心則等所證亦等無有超過之法以一切菩",
    "X61n1165_007:0806b12": "薩皆經三阿僧祗劫故如智度論言釋迦世尊從過",
    "X61n1165_007:0806b13": "去釋迦文佛至尸棄佛為初阿僧祇從尸棄佛至然",
    "X61n1165_007:0806b14": "燈佛授記時為二阿僧祇從然燈佛至毗婆尸佛為",
    "X61n1165_007:0806b15": "三阿僧祇婆沙論敘三阿僧祇劫修六度行百劫種",
    "X61n1165_007:0806b16": "相好因然後獲五分法身唯識謂地前歷一僧祗初",
    "X61n1165_007:0806b17": "地滿二僧祇八地至等覺是三僧祗然後獲究竟法",
    "X61n1165_007:0806b18": "身難曰長者合論皆云不離一念歷阿僧祗何得執",
    "X61n1165_007:0806b19": "定永劫乖第一義答曰長者但言三祗本空時體不",
    "X61n1165_007:0806b20": "可得非是無時如人眼耳鼻舌身現在說六根本無",
    "X61n1165_007:0806b21": "不是廢&#x5374;六根言無也辟如小兒見水中月心生愛",
    "X61n1165_007:0806b22": "著欲取而不可得智者教言是可眼見不可手捉但",
    "X61n1165_007:0806b23": "破可取不破可見諸佛菩薩三世行業亦然雖一切",
    "X61n1165_007:0806b24": "不可得而非是無行且如龍樹馬鳴二大菩薩皆是",
    "X61n1165_007:0806c01": "禪門傳衣之祖豈肯自誑誑他誤賺後來當知生死",
    "X61n1165_007:0806c02": "事大非是一知半行所能跳出智度論曰有菩薩利",
    "X61n1165_007:0806c03": "根心堅未發心前久來集諸無量福德智慧是人遇",
    "X61n1165_007:0806c04": "佛聞是大乘法發阿耨多羅三藐三菩提心(下文神通正喻此)即時行",
    "X61n1165_007:0806c05": "六波羅蜜入菩薩位得阿&#x979E;跋致地所以者何先集",
    "X61n1165_007:0806c06": "無量福德利根心堅從佛聞法故譬如遠行或有乘",
    "X61n1165_007:0806c07": "羊而去或有乘馬而去或有神通去者乘羊者久久",
    "X61n1165_007:0806c08": "乃到乘馬者差速乘神通者發意頃便到如是不得",
    "X61n1165_007:0806c09": "言發意間云何得到神通相爾不應生疑菩薩亦如",
    "X61n1165_007:0806c10": "是發阿耨多羅三藐三菩提時即入菩薩位有菩薩",
    "X61n1165_007:0806c11": "初發意初雖心好後雜諸惡時時生念我求佛道以",
    "X61n1165_007:0806c12": "諸功德迴向阿耨多羅三藐三菩提是人久久無量",
    "X61n1165_007:0806c13": "阿僧祇劫或至或不至先世福德因緣薄而復鈍根",
    "X61n1165_007:0806c14": "心不堅固如乘羊者有人前世少有福德利根發心",
    "X61n1165_007:0806c15": "漸漸行六波羅蜜若三若十若百阿僧祗劫得阿耨",
    "X61n1165_007:0806c16": "多羅三藐三菩提如乘馬者必有所到第三乘神通",
    "X61n1165_007:0806c17": "者如上說是知漸修頓證各各不同菩薩欲取佛位",
    "X61n1165_007:0806c18": "無驟至者故先德云雖齊佛覺未逮極果非為究竟",
    "X61n1165_007:0807a01": "是故悟達之士決當求生淨土如法修行免致退墮",
    "X61n1165_007:0807a02": "俟忍力堅固入世利生方為究竟佛果故。"
}