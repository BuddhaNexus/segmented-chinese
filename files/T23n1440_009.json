{
    "T23n1440_009:0558c16": "續薩婆多毘尼毘婆沙序",
    "T23n1440_009:0558c18": "西京東禪定沙門智首撰",
    "T23n1440_009:0558c19": "世雄息化、律藏枝分，遂使天竺聖人隨部別",
    "T23n1440_009:0558c20": "釋。自佛教東流年代綿久，西土律論頗傳此",
    "T23n1440_009:0558c21": "方，然此薩婆多即解其十誦。智首宿緣積善、",
    "T23n1440_009:0558c22": "早預緇門，始進戒品，即為毘尼藏學。至於諸",
    "T23n1440_009:0558c23": "律諸論每備披尋，常慨斯論要妙而文義闕",
    "T23n1440_009:0558c24": "少。乃至江左淮右爰及關西，諸有藏經",
    "T23n1440_009:0558c25": "皆親檢閱，悉同彫落罕有具者。雖復求之彌",
    "T23n1440_009:0558c26": "懇，而緣由莫測，每恨殘缺、滯於譯人，靜",
    "T23n1440_009:0558c27": "言思此恒深悲歎。比奉詔旨來居禪定，幸逢",
    "T23n1440_009:0558c28": "西蜀寶玄律師共談此論，闕義玄言本鄉",
    "T23n1440_009:0558c29": "備有。非意聞之，不勝慶躍，於是慇懃三覆",
    "T23n1440_009:0559a01": "問其所由，方知此典譯在於蜀，若依本翻",
    "T23n1440_009:0559a02": "有其九卷。往因魏世道武殄滅法門，乃令茲",
    "T23n1440_009:0559a03": "妙旨首末零落，遂使四方皆傳闕本，其真言",
    "T23n1440_009:0559a04": "圓備尚蘊成都。智首乃託卭僰行人、井絡",
    "T23n1440_009:0559a05": "良信，經涉三周所願方果。以皇隋之馭天",
    "T23n1440_009:0559a06": "下二十六載大業二年歲次丙寅冬十二月，",
    "T23n1440_009:0559a07": "躬獲此本，傳之京邑。智首深願流茲覺水、散",
    "T23n1440_009:0559a08": "此慧燈，悟彼學徒、補其法寶。已有一本，附齊",
    "T23n1440_009:0559a09": "州神通寺僧沙禪師，令於海岱之間諸藏傳",
    "T23n1440_009:0559a10": "寫。猶恨晉魏燕趙未獲流布，相州靜洪律師",
    "T23n1440_009:0559a11": "毘尼匠主，復是智首生年躬蒙訓導，今謹附",
    "T23n1440_009:0559a12": "一本屈傳之河朔。故具述由序標之卷初，願",
    "T23n1440_009:0559a13": "尋覽諸賢無猜惑也。",
    "T23n1440_009:0559a16": "薩婆多毘尼毘婆沙卷第九",
    "T23n1440_009:0559a18": "失譯人名今附秦錄",
    "T23n1440_009:0559a19": "九十事第六十九",
    "T23n1440_009:0559a20": "謗人犯重，偷蘭遮。犯突吉羅向一人謗，亦犯。",
    "T23n1440_009:0559a21": "九十事第七十",
    "T23n1440_009:0559a22": "女人同道行者，上制尼，此制白衣女也。義如",
    "T23n1440_009:0559a23": "上尼中無異也。若共多女，犯多也。",
    "T23n1440_009:0559a24": "九十事第七十一",
    "T23n1440_009:0559a25": "賊共行者，袈裟，秦言染也；結愛等亦名染。",
    "T23n1440_009:0559a26": "著此服者，在獸不令其畏，是故獵師喜假服",
    "T23n1440_009:0559a27": "之。後令獸遠見比丘便生畏心，遠而避之。與",
    "T23n1440_009:0559a28": "賊行亦爾，是以人見比丘共賊行便生不信，",
    "T23n1440_009:0559a29": "是故佛制。",
    "T23n1440_009:0559b01": "九十事第七十二",
    "T23n1440_009:0559b02": "不滿二十年中人，若不滿二十、自想不滿，不",
    "T23n1440_009:0559b03": "得戒者，真實不滿乃至無十九故，所以不得",
    "T23n1440_009:0559b04": "戒也。胡本十九得戒者，不如秦也，要數日滿，",
    "T23n1440_009:0559b05": "為年下不滿得戒者，以母胎足故也。共事者，",
    "T23n1440_009:0559b06": "說戒羯磨等。共住得罪者，以過二宿也，若歲",
    "T23n1440_009:0559b07": "滿日少亦得也。若人滿二十、自想滿二十，僧",
    "T23n1440_009:0559b08": "中問云不滿者，有二種：一誤若忘此人得戒；",
    "T23n1440_009:0559b09": "二意不欲受，師強與故說不滿，此人不得戒。",
    "T23n1440_009:0559b10": "年六十不得受大戒，設師僧強授亦不得，以",
    "T23n1440_009:0559b11": "其人不任堪苦行道。又心智鈍弱，唯聽為沙",
    "T23n1440_009:0559b12": "彌。七歲以下亦不聽度，度受戒，俱突吉羅。",
    "T23n1440_009:0559b13": "僧祇家有觀相貌義。年未滿二十不聽者，以",
    "T23n1440_009:0559b14": "其輕躁不耐寒苦，若受大戒人多呵責。若是",
    "T23n1440_009:0559b15": "沙彌，人則不呵故也。尼十二得者，為夫家所",
    "T23n1440_009:0559b16": "使，任忍眾苦，加厭本事也。",
    "T23n1440_009:0559b17": "九十事第七十三",
    "T23n1440_009:0559b18": "掘地中生地者，胡本云實地。不生者，云不實",
    "T23n1440_009:0559b19": "地。四月及八月此是雨時，地相連著潤勢相",
    "T23n1440_009:0559b20": "淹，能生草木故，義名生地。餘無雨時，日炙乾",
    "T23n1440_009:0559b21": "燥風吹土起，而不生草故，義名不生地也。",
    "T23n1440_009:0559b22": "若觸此上乾土，犯突吉羅。下侵濕地，犯墮。牆",
    "T23n1440_009:0559b23": "根齊築處，不犯，以異於地故。地雖築治，若濕",
    "T23n1440_009:0559b24": "相淹，發犯墮。凡欲取菜草土，當遙言某處有",
    "T23n1440_009:0559b25": "好者淨來，若到邊指示，犯也。蟻封雨時犯突",
    "T23n1440_009:0559b26": "吉羅，以非根本實地故。若中生草，觸草犯墮，",
    "T23n1440_009:0559b27": "封土犯突吉羅。所以犯突者，有少相連分",
    "T23n1440_009:0559b28": "故。泥下地，犯墮。屋上牆上生草，如蟻封通覆",
    "T23n1440_009:0559b29": "處地若土，起犯突及下地犯墮。",
    "T23n1440_009:0559c01": "九十事第七十四",
    "T23n1440_009:0559c02": "四月請中，佛遮非時非親里乞。六群以釋摩",
    "T23n1440_009:0559c03": "男是親故，四月竟已從乞，以非時非法呵責，",
    "T23n1440_009:0559c04": "強索故制之。以數數請者，或請主官事怱懅，",
    "T23n1440_009:0559c05": "不如所請後更請；或二月已盡，後有財，更請",
    "T23n1440_009:0559c06": "二月；或多財人數數請故。事不一同。三時之",
    "T23n1440_009:0559c07": "中隨請，若夏初請夏中受，若夏半來請不盡",
    "T23n1440_009:0559c08": "四月則并入冬分受，餘時亦爾。別請者，私請",
    "T23n1440_009:0559c09": "大德人，不犯也。",
    "T23n1440_009:0559c10": "九十事第七十五",
    "T23n1440_009:0559c11": "結同戒者，若二部同戒，必於大僧中結，後令",
    "T23n1440_009:0559c12": "大比丘告尼，以女人賤當從大僧受故。若獨",
    "T23n1440_009:0559c13": "結尼戒，就二部中也，或因尼起同、或因比",
    "T23n1440_009:0559c14": "丘起同、或俱因起不同。修多羅者，四阿含",
    "T23n1440_009:0559c15": "及二百五十戒。毘尼者，言折伏，以能折伏",
    "T23n1440_009:0559c16": "貪恚癡故，諸律是也。摩多勒伽者，善擇諸",
    "T23n1440_009:0559c17": "法相義，有似阿毘曇也。毘婆沙者，云阿毘",
    "T23n1440_009:0559c18": "曇及戒僧一，是以明義相、論色非色、教非教",
    "T23n1440_009:0559c19": "等故也。及入毘尼經者，餘經中諸說戒處是。",
    "T23n1440_009:0559c20": "云若以此經中戒向未受大戒說，犯突，要",
    "T23n1440_009:0559c21": "心口輕其人不來聽戒，犯；若有餘事不來，無",
    "T23n1440_009:0559c22": "苦。",
    "T23n1440_009:0559c23": "九十事第七十六",
    "T23n1440_009:0559c24": "往聽鬪諍犯者，以能破佛法令僧為二部，是",
    "T23n1440_009:0559c25": "故制諍後聽者犯。所以在高下處聽犯者，以",
    "T23n1440_009:0559c26": "諍事重故，故不同說戒布薩羯磨等也。此",
    "T23n1440_009:0559c27": "中諍人及餘不諍人來聽，及向人說不說，皆",
    "T23n1440_009:0559c28": "犯。",
    "T23n1440_009:0559c29": "九十事第七十七",
    "T23n1440_009:0560a01": "僧斷事時默然起去中，若但明白白二白四",
    "T23n1440_009:0560a02": "羯磨者，以百一羯磨入此三中故。輕事白羯",
    "T23n1440_009:0560a03": "磨、中事白二、重事白四，說此三羯磨時，若起",
    "T23n1440_009:0560a04": "去犯墮，餘非羯磨事起去犯突。",
    "T23n1440_009:0560a05": "九十事第七十八",
    "T23n1440_009:0560a06": "不恭敬者，胡云惱他也。凡四事惱他：與記",
    "T23n1440_009:0560a07": "識已、師及於已是上座，語令莫作是事，初順",
    "T23n1440_009:0560a08": "言不作，後作一也。二逆言當作犯墮。惱下坐",
    "T23n1440_009:0560a09": "犯突。未與記時有二事，唯犯突也。",
    "T23n1440_009:0560a10": "九十事第七十九",
    "T23n1440_009:0560a11": "飲酒中，凡有酒香、酒味、醉，此三中若飲一，犯",
    "T23n1440_009:0560a12": "墮也。噉麴犯者，云此麴以麥及藥草以酒和，",
    "T23n1440_009:0560a13": "臥之後乾持行，和水飲之，能令人醉者也。",
    "T23n1440_009:0560a14": "餘麴無犯也。若過是罪者，此酒極重，飲之者",
    "T23n1440_009:0560a15": "能作四逆，除破僧逆，以破僧要當自稱為佛",
    "T23n1440_009:0560a16": "故。亦能破一切戒及餘眾惡也。",
    "T23n1440_009:0560a17": "九十事第八十",
    "T23n1440_009:0560a18": "非時入聚落中，明在阿練若處者，有檀越近",
    "T23n1440_009:0560a19": "聚落外作住處、學問處及阿練若處。有遠阿",
    "T23n1440_009:0560a20": "練若住畏賊故，近聚落作僧藏也。若寺在聚",
    "T23n1440_009:0560a21": "落外，不白出寺至城門，犯突。又云，入聚",
    "T23n1440_009:0560a22": "落內時，若總白入聚落，後到隨意所至也。",
    "T23n1440_009:0560a23": "若別相白、若先不白隨見異寺比丘白，無",
    "T23n1440_009:0560a24": "犯。",
    "T23n1440_009:0560a25": "九十事第八十一",
    "T23n1440_009:0560a26": "食前後者，此為檀越家比丘結也。緣跋難陀",
    "T23n1440_009:0560a27": "出百兩金錢、百兩貯畜、百兩飲食。此施主所",
    "T23n1440_009:0560a28": "以請佛及僧，欲在僧中從其乞生。然知其欲",
    "T23n1440_009:0560a29": "乞故先至已，餘行晚來，因制戒也。檀越道人",
    "T23n1440_009:0560b01": "設食，日晨白，僧往不犯。不白，往者犯墮。若白，",
    "T23n1440_009:0560b02": "往於道中至餘家索食，食得正食墮，助食",
    "T23n1440_009:0560b03": "突。若與僧一時去不白，先入者墮。主人明",
    "T23n1440_009:0560b04": "日當作食，今日自往者墮，除主人喚。食後主",
    "T23n1440_009:0560b05": "人不留，輒自住者墮。作經勞主人，僧先至",
    "T23n1440_009:0560b06": "而方後到者墮，食後未嚫去者墮。餘道人欲",
    "T23n1440_009:0560b07": "私行，直報同學，得犯與不犯，與上同。雖大",
    "T23n1440_009:0560b08": "界內近寺白衣家，不白亦犯墮也。入城突。",
    "T23n1440_009:0560b09": "若白而還晚，令僧惱者突。",
    "T23n1440_009:0560b10": "九十事第八十二",
    "T23n1440_009:0560b11": "門者，王宮外門也。門閫者，宮門前一限木也，",
    "T23n1440_009:0560b12": "過此木犯。未藏寶者，王已出外、夫人未起。其",
    "T23n1440_009:0560b13": "進御時，所著寶衣輕明照徹內身外現，以發",
    "T23n1440_009:0560b14": "欲意未藏此衣，名未藏寶。又女為男寶，夫人",
    "T23n1440_009:0560b15": "未以餘衣覆身，亦名未藏寶。夜未曉者，胡",
    "T23n1440_009:0560b16": "本有二義：一未曉、二夫人未起。王及夫人",
    "T23n1440_009:0560b17": "未出、寶衣未藏，入限木內犯。已出已藏，入限",
    "T23n1440_009:0560b18": "不犯。及王夫人大臣太子勢力強將入，不犯。",
    "T23n1440_009:0560b19": "或未藏寶夫人無突。有夫人無寶，突。入天",
    "T23n1440_009:0560b20": "龍鬼神宮門，突。入空宮門，不犯。王者，取聚",
    "T23n1440_009:0560b21": "落主已上也。",
    "T23n1440_009:0560b22": "九十事第八十三",
    "T23n1440_009:0560b23": "我今始知是法者，云經心聽、亂心聽戒故犯。",
    "T23n1440_009:0560b24": "云初至眾學犯突，說竟犯墮。實先知、言始",
    "T23n1440_009:0560b25": "知，犯妄語墮。此中正結不專心聽罪也。",
    "T23n1440_009:0560b26": "九十事第八十四",
    "T23n1440_009:0560b27": "針筒者，以是小物故，所以不入三十事故。",
    "T23n1440_009:0560b28": "又應破故，若還主主不受，若與他則主惱。",
    "T23n1440_009:0560b29": "施僧則非法，唯毀棄。骨者，象馬龍骨。牙者，",
    "T23n1440_009:0560c01": "象及猪牙。齒者，象馬猪齒。角者，牛羊鹿角",
    "T23n1440_009:0560c02": "也。貪好故、不淨故犯也。現餘鉢支等亦爾",
    "T23n1440_009:0560c03": "也。",
    "T23n1440_009:0560c04": "九十事第八十五",
    "T23n1440_009:0560c05": "高廣床者，以生憍慢故，木床高大悉犯，俗人",
    "T23n1440_009:0560c06": "八戒同是也。八指者，一指二寸也。隨得者，",
    "T23n1440_009:0560c07": "明用時隨坐臥得罪。所以不入捨墮者，以截",
    "T23n1440_009:0560c08": "斷故。截使應量，入僧中悔，若下濕處聽八寸，",
    "T23n1440_009:0560c09": "支過悉犯。",
    "T23n1440_009:0560c10": "九十事第八十六",
    "T23n1440_009:0560c11": "兜羅者，草木華綿之總稱也。以是貴人所",
    "T23n1440_009:0560c12": "畜故。又人所慊故、喜生蟲故。又若臥軟暖",
    "T23n1440_009:0560c13": "上，後得寒及麁[革*卬]時不堪忍故，乞時犯突，",
    "T23n1440_009:0560c14": "隨貯至成犯墮。凡施佛即得其福，無從用生。",
    "T23n1440_009:0560c15": "今佛不用故，僧則常用，福則常生故，應護",
    "T23n1440_009:0560c16": "作臥具也。",
    "T23n1440_009:0560c17": "九十事第八十七",
    "T23n1440_009:0560c18": "覆瘡衣者，先未聽畜涅槃僧。有一比丘，病癰",
    "T23n1440_009:0560c19": "膿血流出，污安多衛。佛見，聽畜覆瘡衣，乃至",
    "T23n1440_009:0560c20": "瘡差後十日內畜，不犯。既聽涅槃僧，患瘡",
    "T23n1440_009:0560c21": "時涅槃僧內著之，量如涅槃僧。",
    "T23n1440_009:0560c22": "九十事第八十八",
    "T23n1440_009:0560c23": "尼師檀者，本佛在時不臥故小作，後因難",
    "T23n1440_009:0560c24": "陀聽益，縷際從織邊，唯於一頭更益一搩手，",
    "T23n1440_009:0560c25": "凡長六尺廣三尺，令比丘臥故。僧臥具量四",
    "T23n1440_009:0560c26": "八尺也。今若欲作尼師檀，量故如本作也。",
    "T23n1440_009:0560c27": "云以此先制故，所以在此中也。後以結三十",
    "T23n1440_009:0560c28": "捨墮，則入捨墮。今作不如法，便入捨墮也。",
    "T23n1440_009:0560c29": "九十事第八十九",
    "T23n1440_009:0561a01": "雨浴衣中求願，佛不與過願者，云過願如王",
    "T23n1440_009:0561a02": "大人法，有從求願所索，禮必不違，若求妻妾",
    "T23n1440_009:0561a03": "奴婢田宅悉與。佛以過此不如法與，故云不",
    "T23n1440_009:0561a04": "與過願，唯與如法願也。云今凡比丘浴，若",
    "T23n1440_009:0561a05": "露覆室，要不共白衣及覆上身，要當著竭支，",
    "T23n1440_009:0561a06": "一當有羞媿、二喜生他欲想故。昔有羅漢比",
    "T23n1440_009:0561a07": "丘浴，有一比丘見其身體鮮淨細軟，便",
    "T23n1440_009:0561a08": "欲心生。後不久男根墮落即有女根，則休道",
    "T23n1440_009:0561a09": "為俗生子。後還遇見即便識之，知本所因即",
    "T23n1440_009:0561a10": "歸情求，及羅漢教令悔過，用心純至還得男",
    "T23n1440_009:0561a11": "根。故宜不露形也。云婬持戒大比丘及沙彌",
    "T23n1440_009:0561a12": "罪，同破七寶塔，勸人令出家精進，斯福同",
    "T23n1440_009:0561a13": "塔也。",
    "T23n1440_009:0561a14": "九十事第九十",
    "T23n1440_009:0561a15": "云佛衣量，佛身丈六，常人半之，衣量廣長皆",
    "T23n1440_009:0561a16": "應半也。佛弟難陀短佛四指，衣應減長中一",
    "T23n1440_009:0561a17": "尺、廣中四寸。難陀先著上衣，佛著中衣，今不",
    "T23n1440_009:0561a18": "聽過等，聽著下衣，常人則下中下也。佛衣色",
    "T23n1440_009:0561a19": "如金詰施，[疊*毛]色亦爾，故難陀衣宜當覆沙。",
    "T23n1440_009:0561a20": "覆沙者，秦言壞色也，令同比丘衣也。",
    "T23n1440_009:0561a21": "四悔過第一",
    "T23n1440_009:0561a22": "此是不共戒，比丘尼、式叉摩尼、沙彌尼無犯，",
    "T23n1440_009:0561a23": "沙彌突吉羅。此戒體無罪名，一人邊一說悔",
    "T23n1440_009:0561a24": "過。是中犯者，若比丘不病入聚落中，非親比",
    "T23n1440_009:0561a25": "丘尼邊自手取根食，得波羅提提舍尼罪。若",
    "T23n1440_009:0561a26": "一時取十五種食，一波羅提提舍尼。若一一",
    "T23n1440_009:0561a27": "取，十五波羅提提舍尼。不犯者，若病、若親里",
    "T23n1440_009:0561a28": "比丘尼、若天祠中多人聚中與、若沙門住處",
    "T23n1440_009:0561a29": "與、聚落外若比丘尼坊舍中與，不犯。",
    "T23n1440_009:0561b01": "第二事",
    "T23n1440_009:0561b02": "此是不共戒，比丘尼、式叉摩尼、沙彌尼無犯，",
    "T23n1440_009:0561b03": "沙彌突吉羅。是中犯者，若比丘受比丘尼所",
    "T23n1440_009:0561b04": "教與食，得波羅提提舍尼罪，隨受得爾所",
    "T23n1440_009:0561b05": "波羅提提舍尼。若二部僧共坐，一部僧中若",
    "T23n1440_009:0561b06": "有一人語是比丘尼者，第二部僧亦名為語。",
    "T23n1440_009:0561b07": "若別入別坐別食別出者，是中入檀越門比",
    "T23n1440_009:0561b08": "丘應問出比丘：「何比丘尼是中教檀越與比",
    "T23n1440_009:0561b09": "丘食？」答言：「某。」應問：「約勅未？」答言：「已約勅。」是",
    "T23n1440_009:0561b10": "入比丘亦名約勅。有諸比丘出城門時，有比",
    "T23n1440_009:0561b11": "丘入者，應問出者。若出未約勅，入者應約勅。",
    "T23n1440_009:0561b12": "若出約勅，入者亦名約勅。",
    "T23n1440_009:0561b13": "第三事",
    "T23n1440_009:0561b14": "此戒與比丘尼共，三眾不共。是中犯者，若比",
    "T23n1440_009:0561b15": "丘學家中，僧作學家羯磨已，先不請後來自",
    "T23n1440_009:0561b16": "手取根食，得波羅提提舍尼。若一時取十五",
    "T23n1440_009:0561b17": "種食，得一罪。若異時各各取，得十五波羅提",
    "T23n1440_009:0561b18": "提舍尼。",
    "T23n1440_009:0561b19": "第四事",
    "T23n1440_009:0561b20": "此是不共戒，四眾無犯。是中犯者，若比丘僧",
    "T23n1440_009:0561b21": "未差，是人不僧坊外自手取根食，僧坊內",
    "T23n1440_009:0561b22": "取，得波羅提提舍尼罪。若比丘受僧羯磨已，",
    "T23n1440_009:0561b23": "是比丘知是中有賊入，應將淨人是中立。若",
    "T23n1440_009:0561b24": "是中見人有似賊者，應取是食，語諸持食人：",
    "T23n1440_009:0561b25": "「汝莫來入，是中有人似賊。」若是持食人強",
    "T23n1440_009:0561b26": "來者，不犯。律師云：所羯磨人必使勇健多力",
    "T23n1440_009:0561b27": "能却賊者。若不能却，一切僧盡應至有賊",
    "T23n1440_009:0561b28": "處。若復不能，應語聚落檀越令多人防護",
    "T23n1440_009:0561b29": "也。",
    "T23n1440_009:0561c01": "眾學初",
    "T23n1440_009:0561c02": "此是共戒。諸比丘極高著泥洹僧者，非是五",
    "T23n1440_009:0561c03": "比丘，非是優為迦葉等，亦非舍利弗、目揵連",
    "T23n1440_009:0561c04": "等，又非善來比丘，多是白四羯磨受具戒",
    "T23n1440_009:0561c05": "者。如釋種千人同時出家者，此諸人等多壞",
    "T23n1440_009:0561c06": "威儀。如釋種比丘本出豪族，以先習故，下",
    "T23n1440_009:0561c07": "著泥洹僧。諸婆羅門外道在佛法中出家，",
    "T23n1440_009:0561c08": "高著泥洹僧。諸六群比丘參差著泥洹僧。問",
    "T23n1440_009:0561c09": "曰：「五篇戒中佛何以正制著泥洹僧著三衣，",
    "T23n1440_009:0561c10": "觀去來現佛及淨居天耶？」答曰：「佛結五篇戒，",
    "T23n1440_009:0561c11": "皆應觀三世諸佛及淨居天。但年歲久遠，文",
    "T23n1440_009:0561c12": "字漏落，餘篇盡無此中獨有。復次結五篇戒，",
    "T23n1440_009:0561c13": "此最在初，結後集藏者銓次在後，以此篇",
    "T23n1440_009:0561c14": "貫初故，餘篇不說。復次此戒於餘篇是輕",
    "T23n1440_009:0561c15": "者，將來弟子不生重心，是故如來以佛眼觀",
    "T23n1440_009:0561c16": "去來諸佛及淨居天也而後結也，使來世眾",
    "T23n1440_009:0561c17": "生不生慢罪。復次三世諸佛結戒有同不同，",
    "T23n1440_009:0561c18": "於五篇戒中不必盡同，此著泥洹僧袈裟，三",
    "T23n1440_009:0561c19": "世諸佛一切盡同，是故此戒觀諸佛及淨居",
    "T23n1440_009:0561c20": "天，餘篇不觀也。」問曰：「此眾學戒結既在初，",
    "T23n1440_009:0561c21": "而在後耶？」答曰：「佛在初結，後集法藏者銓",
    "T23n1440_009:0561c22": "次在後。何以故？罪名雖一而輕重有五，以重",
    "T23n1440_009:0561c23": "戒在先、輕戒在後，此戒於五篇中最輕，是故",
    "T23n1440_009:0561c24": "在後。又以一是實罪、二是遮罪，以實在初、遮",
    "T23n1440_009:0561c25": "罪在後。又以一是無殘、二是有殘。又以如",
    "T23n1440_009:0561c26": "焦敗種、又以如多羅葉，是故重者在初、輕",
    "T23n1440_009:0561c27": "者在後。」問曰：「餘篇戒不言應當學，而此戒",
    "T23n1440_009:0561c28": "獨爾？」答曰：「餘戒易持而罪重，犯則成罪，或",
    "T23n1440_009:0561c29": "眾中悔或對首悔。此戒難持而罪輕，脫爾",
    "T23n1440_009:0562a01": "有犯，心悔念學，罪即滅也。以戒難持易犯",
    "T23n1440_009:0562a02": "故，常慎心念學，不結罪名，直言應當學也。」",
    "T23n1440_009:0562a03": "高下著內衣者，踝上一搩手，上下過名高",
    "T23n1440_009:0562a04": "下。若比丘沙彌遠行來時，聽踝上二搩手",
    "T23n1440_009:0562a05": "上至膝下。比丘尼、式叉摩尼、沙彌尼，一切時",
    "T23n1440_009:0562a06": "踝上一搩手，正使行來不得高也。三、不參",
    "T23n1440_009:0562a07": "差。四、不如釿頭。五、不如多羅葉。六、不如象",
    "T23n1440_009:0562a08": "鼻。七、不如[麩夫+少]揣。八、不細襵。九、不著茸。十、不",
    "T23n1440_009:0562a09": "并襵兩邊。十一、不著細縷內衣。十二、周齊著",
    "T23n1440_009:0562a10": "三衣。有四事：高下者，在泥洹僧上四指；三",
    "T23n1440_009:0562a11": "不參差；四周齊也。",
    "T23n1440_009:0562a12": "入白衣舍有四十一事，受食有二十七事：一、",
    "T23n1440_009:0562a13": "一心受飯。二、一心受羹。三、不溢鉢受羹飯。四、",
    "T23n1440_009:0562a14": "羹飯等食。五、不拘飯食。六、不搆飯食。七、不大",
    "T23n1440_009:0562a15": "揣飯食。八、不手捉食。九、不豫張口待食。十、",
    "T23n1440_009:0562a16": "不含食語。十一、不齧半食。十二、不吸食作聲。",
    "T23n1440_009:0562a17": "十三、不嚼食作聲。十四、不味咽食。十五、不吐",
    "T23n1440_009:0562a18": "舌食。十六、不縮鼻食。十七、不舐手食。十八、不",
    "T23n1440_009:0562a19": "指抆鉢食。十九、不振手食。二十、不棄箸半",
    "T23n1440_009:0562a20": "飯。二十一、不膩手捉飲器。二十二、不病不得",
    "T23n1440_009:0562a21": "自為索羹飯。二十三、不飯覆羹更望得。二十",
    "T23n1440_009:0562a22": "四、不相看比坐鉢。二十五、端視鉢。二十六、次",
    "T23n1440_009:0562a23": "第噉食盡。二十七、洗鉢水有飯，不問主人不",
    "T23n1440_009:0562a24": "應棄舍內。為人說法有十九事，大小便唾涕",
    "T23n1440_009:0562a25": "有三事，上樹有一事。",
    "T23n1440_009:0562a26": "七滅諍第一",
    "T23n1440_009:0562a27": "自言滅諍法。五眾有事，及五篇犯有犯不",
    "T23n1440_009:0562a28": "犯事，盡自言滅諍法滅也。自言滅諍，有十",
    "T23n1440_009:0562a29": "種非法、十種如法。十非法者，若比丘犯波羅",
    "T23n1440_009:0562b01": "夷罪，自言不犯。眾僧問言：「汝自說犯不？」自言",
    "T23n1440_009:0562b02": "不犯，是名非法。又比丘犯僧殘、波逸提、波羅",
    "T23n1440_009:0562b03": "提提舍尼、突吉羅，自言不犯。眾僧問言：「汝自",
    "T23n1440_009:0562b04": "說犯不？」自言不犯，是名五非法也。又比丘不",
    "T23n1440_009:0562b05": "犯波羅夷罪，自言我犯。眾僧問言：「汝自說犯",
    "T23n1440_009:0562b06": "不？」自言我犯，是名非法。有比丘不犯僧殘、波",
    "T23n1440_009:0562b07": "夜提、波羅提提舍尼、突吉羅，自言我犯。眾僧",
    "T23n1440_009:0562b08": "問言：「汝自說犯不？」自言我犯，是名十非法。十",
    "T23n1440_009:0562b09": "如法者，有比丘犯波羅夷，自言我犯。眾僧問",
    "T23n1440_009:0562b10": "言：「汝自說犯不？」自言我犯，是名如法。有比丘",
    "T23n1440_009:0562b11": "犯僧殘、波夜提、波羅提提舍尼、突吉羅，自言",
    "T23n1440_009:0562b12": "我犯。眾僧問言：「汝自說犯不？」自言我犯，是名",
    "T23n1440_009:0562b13": "五如法。又比丘不犯波羅夷、僧殘、波夜提、波",
    "T23n1440_009:0562b14": "羅提提舍尼、突吉羅，自言不犯。眾僧問言：「汝",
    "T23n1440_009:0562b15": "自說犯不？」自言不犯，是名十如法。",
    "T23n1440_009:0562b16": "第二事",
    "T23n1440_009:0562b17": "現前滅諍，有二種非法、二種如法。二非法者，",
    "T23n1440_009:0562b18": "有非法僧，約勅非法僧令折伏，與現前滅",
    "T23n1440_009:0562b19": "諍。有非法僧，約勅非法三人、二人、一人令折",
    "T23n1440_009:0562b20": "伏，與現前毘尼。乃至不如法一人，約勅不",
    "T23n1440_009:0562b21": "如法一人、僧、三人、二人令折伏，與現前毘尼，",
    "T23n1440_009:0562b22": "是名一非法現前毘尼。有不如法僧，約勅如",
    "T23n1440_009:0562b23": "法僧令折伏，與現前毘尼。有不如法僧，約",
    "T23n1440_009:0562b24": "勅如法三人、二人、一人令折伏，與現前毘尼。",
    "T23n1440_009:0562b25": "乃至不如法一人，約勅如法一人、僧、三人、二",
    "T23n1440_009:0562b26": "人令折伏，與現前毘尼。是名二非法現前",
    "T23n1440_009:0562b27": "毘尼。二種如法現前毘尼者，有如法僧，約",
    "T23n1440_009:0562b28": "勅如法僧令折伏，與現前毘尼。又如法僧，約",
    "T23n1440_009:0562b29": "勅如法三人、二人、一人令折伏，與現前毘尼。",
    "T23n1440_009:0562c01": "乃至如法一人，約勅如法一人、僧、三人、二人",
    "T23n1440_009:0562c02": "令折伏，與現前毘尼，是名一如法現前毘",
    "T23n1440_009:0562c03": "尼。又如法僧，約勅不如法僧令折伏，與現",
    "T23n1440_009:0562c04": "前毘尼。又如法僧，約勅不如法三人、二人、一",
    "T23n1440_009:0562c05": "人令折伏，與現前毘尼。乃至如法一人，約",
    "T23n1440_009:0562c06": "勅不如法一人、僧、三人、二人令折伏，與現前",
    "T23n1440_009:0562c07": "毘尼。是名二種如法現前毘尼。",
    "T23n1440_009:0562c08": "第三事",
    "T23n1440_009:0562c09": "此是守護毘尼，三眾盡與憶念毘尼，五篇戒",
    "T23n1440_009:0562c10": "盡與憶念毘尼。與憶念毘尼，必白四羯磨",
    "T23n1440_009:0562c11": "與，或現前或不現前，比丘比丘尼現前、三眾",
    "T23n1440_009:0562c12": "不現前。若比丘得憶念已，若下戒作沙彌，",
    "T23n1440_009:0562c13": "即先憶念。若反戒還俗後更出家，若作沙彌",
    "T23n1440_009:0562c14": "若受具戒，即先憶念。若根變作比丘尼，即先",
    "T23n1440_009:0562c15": "憶念。若沙彌得憶念已，若受具戒，即先憶念。",
    "T23n1440_009:0562c16": "若返戒還俗後更出家，若作沙彌若受具戒，",
    "T23n1440_009:0562c17": "即先憶念。若根變作沙彌尼，亦即先憶念。若",
    "T23n1440_009:0562c18": "比丘尼、式叉摩尼、沙彌尼得憶念已，展轉次",
    "T23n1440_009:0562c19": "第如比丘、沙彌法。有三種非法憶念毘尼、有",
    "T23n1440_009:0562c20": "三種如法憶念毘尼。三種非法者，有比丘犯",
    "T23n1440_009:0562c21": "無殘罪，自言犯有殘罪。是比丘從僧乞憶念",
    "T23n1440_009:0562c22": "毘尼，若僧與是比丘憶念毘尼，是名非法。",
    "T23n1440_009:0562c23": "何以故？是人應滅擯故。又如施越比丘，狂",
    "T23n1440_009:0562c24": "癡心故，多作不清淨非法不隨順道非沙門",
    "T23n1440_009:0562c25": "法。是人還得本心，先所作罪，若僧、三人、二人、",
    "T23n1440_009:0562c26": "一人常說是事。是人從僧乞憶念毘尼，若僧",
    "T23n1440_009:0562c27": "與是人憶念毘尼，是名非法。何以故？是人",
    "T23n1440_009:0562c28": "應與不癡毘尼故。又如呵多比丘，無慚無愧",
    "T23n1440_009:0562c29": "破戒見聞疑罪，是人自言我有是罪，後言",
    "T23n1440_009:0563a01": "我無是罪。若僧與是人憶念毘尼，是名非法。",
    "T23n1440_009:0563a02": "何以故？是人應與實覓毘尼故。是名三非法",
    "T23n1440_009:0563a03": "憶念毘尼。三如法者，又如陀驃比丘，為慈",
    "T23n1440_009:0563a04": "地比丘尼無根波羅夷謗故，若僧、三人、二人、",
    "T23n1440_009:0563a05": "一人常說是事。是比丘從僧乞憶念毘尼，若",
    "T23n1440_009:0563a06": "僧與是人憶念毘尼，是名如法。何以故？是",
    "T23n1440_009:0563a07": "人應與憶念毘尼故。又如一比丘犯罪，是罪",
    "T23n1440_009:0563a08": "發露如法悔過除滅。若僧、三人、二人、一人猶",
    "T23n1440_009:0563a09": "說是事。是比丘從僧乞憶念毘尼，若僧與憶",
    "T23n1440_009:0563a10": "念毘尼，是名如法。何以故？是人應與憶念",
    "T23n1440_009:0563a11": "毘尼故。又如比丘未犯是罪、將必當犯，以是",
    "T23n1440_009:0563a12": "事故，若僧、三人、二人、一人說是犯罪。是比丘",
    "T23n1440_009:0563a13": "從僧乞憶念毘尼，若僧與是人憶念毘尼，是",
    "T23n1440_009:0563a14": "名如法。何以故？是人應與憶念毘尼故。是名",
    "T23n1440_009:0563a15": "三如法憶念毘尼。憶念毘尼行法者，餘比丘",
    "T23n1440_009:0563a16": "不應出其罪過、不應令憶念、不應乞聽亦",
    "T23n1440_009:0563a17": "不應受餘比丘乞聽，若彼從乞聽突吉羅，若",
    "T23n1440_009:0563a18": "受他乞聽亦突吉羅。若彼不聽若出過罪、若",
    "T23n1440_009:0563a19": "令憶念，得波夜提。",
    "T23n1440_009:0563a20": "第四事",
    "T23n1440_009:0563a21": "此是守護毘尼，五眾盡與不癡毘尼。與不癡",
    "T23n1440_009:0563a22": "毘尼，必白四羯磨，或與現前或不現前，比丘",
    "T23n1440_009:0563a23": "比丘尼現前、三眾不現前。若比丘得不癡毘",
    "T23n1440_009:0563a24": "尼已，若下戒作沙彌，即先不癡毘尼。若反戒",
    "T23n1440_009:0563a25": "還俗後更出家，若作沙彌若受具戒，即先不",
    "T23n1440_009:0563a26": "癡毘尼。若根變作比丘尼，即先不癡毘尼。若",
    "T23n1440_009:0563a27": "沙彌得不癡毘尼已，若受具戒，即先不癡毘",
    "T23n1440_009:0563a28": "尼。若反戒還俗後更出家，若作沙彌若受具",
    "T23n1440_009:0563a29": "戒，即先不癡毘尼。若根變作沙彌尼，亦即先",
    "T23n1440_009:0563b01": "不癡毘尼。若比丘尼、式叉摩尼、沙彌尼得不",
    "T23n1440_009:0563b02": "癡毘尼已，展轉次第如比丘、沙彌法。不癡毘",
    "T23n1440_009:0563b03": "尼有四種非法、四種如法。四種非法者，有比",
    "T23n1440_009:0563b04": "丘不癡狂現狂癡相貌，諸比丘僧中問：「汝狂",
    "T23n1440_009:0563b05": "癡時所作今憶念不？」答言：「長老！我憶念癡",
    "T23n1440_009:0563b06": "故作。」他人教我，使作二憶。夢中，作三憶。裸",
    "T23n1440_009:0563b07": "形、東西走、立大小便，四也。是人從僧乞不癡",
    "T23n1440_009:0563b08": "毘尼，若僧與是人不癡毘尼，是名四非法。",
    "T23n1440_009:0563b09": "四如法者，有比丘實狂癡心顛倒現狂癡相",
    "T23n1440_009:0563b10": "貌，諸比丘問：「汝憶念狂癡時所作不？」答言：「不",
    "T23n1440_009:0563b11": "憶念他不教我作、不憶念夢中作、不憶裸形",
    "T23n1440_009:0563b12": "東西走、不憶立大小便。」是人從僧乞不癡比",
    "T23n1440_009:0563b13": "尼，若僧與是人不癡毘尼，是名四如法不癡",
    "T23n1440_009:0563b14": "毘尼。得不癡毘尼行法者，餘比丘不應出其",
    "T23n1440_009:0563b15": "過罪、不應令憶念、不應從乞聽亦不應受他",
    "T23n1440_009:0563b16": "比丘乞聽。若從彼乞聽得突吉羅，若受他乞",
    "T23n1440_009:0563b17": "聽亦得突吉羅。若彼不聽便出過罪、若令憶",
    "T23n1440_009:0563b18": "念，得波夜提罪。",
    "T23n1440_009:0563b19": "第五事",
    "T23n1440_009:0563b20": "此是折伏毘尼，一切五篇戒盡與實覓毘尼，",
    "T23n1440_009:0563b21": "一切五眾盡與此毘尼。比丘比丘尼現前、三",
    "T23n1440_009:0563b22": "眾不現前，白四羯磨與。實覓毘尼有五種非",
    "T23n1440_009:0563b23": "法、五種如法。五種非法者，有比丘犯波羅夷",
    "T23n1440_009:0563b24": "罪，先言不犯、後言犯。若僧與是人實覓毘",
    "T23n1440_009:0563b25": "尼，是名非法。何以故？是人應與滅擯故。有比",
    "T23n1440_009:0563b26": "丘犯僧殘、波夜提、波羅提提舍尼、突吉羅，先",
    "T23n1440_009:0563b27": "言不犯、後言犯。若僧與是人實覓毘尼，是名",
    "T23n1440_009:0563b28": "非法。何以故？是人隨所犯應治故。五如法者，",
    "T23n1440_009:0563b29": "有比丘犯波羅夷，先言犯、後言不犯。若僧與",
    "T23n1440_009:0563c01": "是人實覓毘尼，是名如法。何以故？是人應與",
    "T23n1440_009:0563c02": "實覓故。若比丘犯僧殘、波夜提、波羅提提舍",
    "T23n1440_009:0563c03": "尼、突吉羅，先言犯、後言不犯。若僧與是比丘",
    "T23n1440_009:0563c04": "實覓毘尼，是名如法。何以故？是人應與實覓",
    "T23n1440_009:0563c05": "毘尼故。實覓毘尼行法者，是比丘不應與他",
    "T23n1440_009:0563c06": "受大戒，不得受他依止，不應畜新舊沙彌，",
    "T23n1440_009:0563c07": "不得教比丘尼法，若僧羯磨教化比丘尼不",
    "T23n1440_009:0563c08": "應受，僧所與作實覓毘尼罪更不應犯，若",
    "T23n1440_009:0563c09": "似是罪及過是罪亦不應作，不應呵僧羯",
    "T23n1440_009:0563c10": "磨亦不應呵作羯磨人，不應從他乞聽，不應",
    "T23n1440_009:0563c11": "遮說戒，不應遮受戒，不應遮自恣，不應出",
    "T23n1440_009:0563c12": "無罪比丘過罪，不應共同事。應調伏心行隨",
    "T23n1440_009:0563c13": "順比丘僧意。若不如是行法者，盡形不得離",
    "T23n1440_009:0563c14": "是羯磨。",
    "T23n1440_009:0563c15": "第六事",
    "T23n1440_009:0563c16": "多覓毘尼者，多求因緣斷，多處未斷，從多",
    "T23n1440_009:0563c17": "人斷故，名多覓毘尼。行籌時、斷事時，一切",
    "T23n1440_009:0563c18": "僧集，不得取欲。何以故？或多比丘說非法故。",
    "T23n1440_009:0563c19": "是名一切行籌。此中一切比丘不應取欲，如",
    "T23n1440_009:0563c20": "行鉢法也。若不能斷，乃至彼處僧坊中，若",
    "T23n1440_009:0563c21": "有三人二人一人比丘持三藏四眾所重者，",
    "T23n1440_009:0563c22": "應到彼處，應語彼一比丘，如前次第事具足",
    "T23n1440_009:0563c23": "向說。是大德比丘應作是語：「不可二人相言",
    "T23n1440_009:0563c24": "俱得勝也，是中必一勝一負。」如是語者，是",
    "T23n1440_009:0563c25": "名如法說。若不如是語者，是名非法說。是",
    "T23n1440_009:0563c26": "諸相言比丘若如法斷事已，還更發起，波逸",
    "T23n1440_009:0563c27": "提。若但訶責，言是斷事不如法，犯突吉羅。",
    "T23n1440_009:0563c28": "闥賴吒利者，闥賴名地、吒利名住，智勝自",
    "T23n1440_009:0563c29": "在於正法不動，如人住地無傾覆也。應滅期",
    "T23n1440_009:0564a01": "者，恐事纏難斷，當云受語有偏故，亦恐前人",
    "T23n1440_009:0564a02": "求及於己故也。應捨付僧者，以從僧中來，既",
    "T23n1440_009:0564a03": "不能滅，宜還付本故也。僧現前者，明僧既",
    "T23n1440_009:0564a04": "集，中有能遮者而不遮，則僧和合，名現前也。",
    "T23n1440_009:0564a05": "烏迴鳩羅者，烏迴名二、鳩羅名平等，心無",
    "T23n1440_009:0564a06": "二其平如秤。今必以二人有五法。五法者，",
    "T23n1440_009:0564a07": "不隨愛故捨有罪、不隨瞋故罰無過、不畏彼",
    "T23n1440_009:0564a08": "故而違法、不癡故不畏罪非法輕斷事也、",
    "T23n1440_009:0564a09": "知斷不斷，故名烏迴鳩羅。與欲以小遠去",
    "T23n1440_009:0564a10": "者，恐僧中有相佐助事，必叵斷故也。所以",
    "T23n1440_009:0564a11": "取欲者，令有相助者後更無言故。更立烏迴",
    "T23n1440_009:0564a12": "鳩羅者，諍事逐增，恐有破僧之由妨行道",
    "T23n1440_009:0564a13": "故。故更差多方能善斷事者，不必具五法",
    "T23n1440_009:0564a14": "也。遣使近處僧者，若就他處事必增多難斷，",
    "T23n1440_009:0564a15": "故遣使也。彼既來已，若彼中能者云七日盡",
    "T23n1440_009:0564a16": "已破安居者，以未開三十九夜故也。開某",
    "T23n1440_009:0564a17": "處乃至持摩多勒伽者，佛法有二柱能持佛",
    "T23n1440_009:0564a18": "法，謂坐禪、學問，故求此人輩。亦中有大德",
    "T23n1440_009:0564a19": "人，令諍事羞難故也。傳事人斷者，恐至他",
    "T23n1440_009:0564a20": "處難滅，亦望其人向他處，僧有愧，受諫故。",
    "T23n1440_009:0564a21": "又坐禪道遠之勞故、亦惡事得滅為善故。作",
    "T23n1440_009:0564a22": "期者，以事起從夏故，除夏三月，取餘九月明",
    "T23n1440_009:0564a23": "事。若叵斷，其當作方宜令斷，莫令還至夏分",
    "T23n1440_009:0564a24": "也。若能者，付以傳事便還。所以界外令滿眾",
    "T23n1440_009:0564a25": "者，明差四人使界外滅。若事可斷，必令後",
    "T23n1440_009:0564a26": "不起故、以重故也。為五事故，立行籌人也、",
    "T23n1440_009:0564a27": "疾滅也。強者有三：一其人身有力、二倚有",
    "T23n1440_009:0564a28": "力人、三有錢力往來。從一住處至一住處",
    "T23n1440_009:0564a29": "者，明事久，既經多處不斷，事纏堅結。其人無",
    "T23n1440_009:0564b01": "慚無愧心轉姦巧故。所以行籌者，事既難斷，",
    "T23n1440_009:0564b02": "若說一是一非，必增其惡心，故行籌於眾人",
    "T23n1440_009:0564b03": "前，好惡自伏、理亦無偏。藏行籌者，行籌人",
    "T23n1440_009:0564b04": "心為非法人故，望取非法者多。若在明處助",
    "T23n1440_009:0564b05": "非法者，著取非法籌故也。期行者，要共，相",
    "T23n1440_009:0564b06": "親者，作要也。一切僧取籌者，以此事重故，",
    "T23n1440_009:0564b07": "一切悉集說戒自恣。雖要猶有不來，此將欲",
    "T23n1440_009:0564b08": "令相助者後無語故，亦恐受欲人多取非法",
    "T23n1440_009:0564b09": "籌故。四眾所尊重者，以上取二種籌、停等",
    "T23n1440_009:0564b10": "叵斷故，就有德人，眾所歸伏無不用語故，",
    "T23n1440_009:0564b11": "有不隨者羞亦為諸人所笑，必受語，傳事人",
    "T23n1440_009:0564b12": "多說事不說人，大德比丘亦直說事是非不",
    "T23n1440_009:0564b13": "說人。有事二人各自內知而伏，則勝負相現",
    "T23n1440_009:0564b14": "也。還發起波逸提者，以二罪印之，令彼此後",
    "T23n1440_009:0564b15": "更無言，故結罪也。",
    "T23n1440_009:0564b16": "第七事",
    "T23n1440_009:0564b17": "何以名布草毘尼？或有一住處，諸比丘喜鬪",
    "T23n1440_009:0564b18": "諍相言。是諸比丘應和合一處已，應作是念：",
    "T23n1440_009:0564b19": "「諸長老！我等大失非得、大衰非利、大惡不善。",
    "T23n1440_009:0564b20": "我等以信故，佛法中出家求道，然今喜鬪諍",
    "T23n1440_009:0564b21": "相言。若我等求是事根本者，僧中或未起事",
    "T23n1440_009:0564b22": "便起、已起事不可滅。」作是念故白僧：「若僧時",
    "T23n1440_009:0564b23": "到僧忍聽，是事以布草毘尼滅。是名白。」諸比",
    "T23n1440_009:0564b24": "丘應分作二部，是中若有上座大長老，應語",
    "T23n1440_009:0564b25": "此一部言：「我等大失非得、大衰非利、大惡非",
    "T23n1440_009:0564b26": "善。我等信故，佛法中出家求道，然今喜鬪諍",
    "T23n1440_009:0564b27": "相言。若我當自屈意，我等所作罪，除偷",
    "T23n1440_009:0564b28": "蘭罪、除白衣相應罪，是汝等現前發露悔過",
    "T23n1440_009:0564b29": "不覆藏。」是中若無一比丘遮是事者，應到第",
    "T23n1440_009:0564c01": "二部眾所，是中若有長老上座，應語言：「我等",
    "T23n1440_009:0564c02": "大失非得、大衰非利、大惡非善。我等信故，佛",
    "T23n1440_009:0564c03": "法中出家求道，今喜鬪諍相言。若我等求是",
    "T23n1440_009:0564c04": "事根本者，僧中或有未起事便起、已起事不",
    "T23n1440_009:0564c05": "可滅。今汝等當自屈意，我等所作罪，除偷蘭",
    "T23n1440_009:0564c06": "遮、除白衣相應罪，今自為及為彼故，當現前",
    "T23n1440_009:0564c07": "發露悔過不覆藏。」諸比丘言：「汝自見罪不？」答",
    "T23n1440_009:0564c08": "言：「見罪。」「如法悔過莫復更起。」第二部眾亦如",
    "T23n1440_009:0564c09": "是說。是名如布草毘尼法。",
    "T23n1440_009:0564c10": "一切鬪諍誹謗犯罪和合事，現前毘尼所攝。",
    "T23n1440_009:0564c11": "唯有下四事，用上七毘尼滅無餘也。",
    "T23n1440_009:0564c12": "一切善不善無記，及十四破僧、六諍本生，通",
    "T23n1440_009:0564c13": "名諍事(在人名諍、在僧名事)，用三毘尼滅(現前、多覓、布草)。從見聞疑",
    "T23n1440_009:0564c14": "根生，作不作俱言犯，通名出事(在人名出、在僧名事)，用四",
    "T23n1440_009:0564c15": "毘尼滅(現前、憶念、不癡、實覓)。從身作口作身心作口作生，",
    "T23n1440_009:0564c16": "通名犯事(方便名犯事、成名破、不悔名越)，用二毘尼滅(現前、自言)。從白白",
    "T23n1440_009:0564c17": "二白四布薩自恣差十四人，從僧至僧為事",
    "T23n1440_009:0564c18": "本，通名作事，用一毘尼(現前)。",
    "T23n1440_009:0564c19": "薩婆多毘尼毘婆沙卷第九"
}