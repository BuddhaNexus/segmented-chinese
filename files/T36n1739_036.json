{
    "T36n1739_036:0968a17": "新華嚴經論卷第三十六",
    "T36n1739_036:0968a19": "長者李通玄撰",
    "T36n1739_036:0968a20": "[0968a20] 第二推德昇進門中。自諸菩薩摩訶薩已下",
    "T36n1739_036:0968a21": "至辭退而去有二十一行半經。於中文義約",
    "T36n1739_036:0968a22": "分五門。一推德昇進。二示善知識方處國土。",
    "T36n1739_036:0968a23": "三示善知識居止處所在河渚中。四舉善知",
    "T36n1739_036:0968a24": "識名號名為自在主。五頂禮致敬辭退而去。",
    "T36n1739_036:0968a25": "從如諸菩薩已下是推德昇進。其中南方義",
    "T36n1739_036:0968a26": "如初釋。國土號名聞者。依教主立名。為教主",
    "T36n1739_036:0968a27": "有名聞故。河渚中居止者。表戒為河流必入",
    "T36n1739_036:0968a28": "智海故。童子者。為明戒淨無染號為童子。名",
    "T36n1739_036:0968a29": "自在主者。為明已從如來法身智果。入俗利",
    "T36n1739_036:0968b01": "生。出世入纏。主導眾生皆自在故。以立名也。",
    "T36n1739_036:0968b02": "[0968b02] 第一正入當位門者從爾時善財童子已下至",
    "T36n1739_036:0968b03": "我唯知此工巧大神通智光明法門。於此段",
    "T36n1739_036:0968b04": "中約分為七門。一受教念持昇進。二天龍",
    "T36n1739_036:0968b05": "夜叉眾圍遶。三至名聞國周遍求覓自在主",
    "T36n1739_036:0968b06": "童子。四天龍示其所在。五善財即詣其所見",
    "T36n1739_036:0968b07": "十千童子所共圍繞。六聚沙為戲善財見已",
    "T36n1739_036:0968b08": "頂禮申請所求之法。七自在主告善財所行",
    "T36n1739_036:0968b09": "之法。於此所修法中約有十門。一書。二數算。",
    "T36n1739_036:0968b10": "三印印手印符印等是。四界界者世界也。五",
    "T36n1739_036:0968b11": "處者處所也。即世界眾生住居處所。六療病。",
    "T36n1739_036:0968b12": "七工巧。八調練仙藥。九農商。十知眾生所",
    "T36n1739_036:0968b13": "出世根等。於中算法阿僧祇品略序。此亦如",
    "T36n1739_036:0968b14": "彼也。此是菩薩行以法算數而知。彼阿僧祇",
    "T36n1739_036:0968b15": "品佛智滿智眼自然而知。不須算法也。自餘",
    "T36n1739_036:0968b16": "如文自明。此是饒益行中戒波羅蜜為主。餘",
    "T36n1739_036:0968b17": "九為伴。若約智境法門。一位通修十行。若約",
    "T36n1739_036:0968b18": "位門中。此饒益行中。以書數算印農商相法",
    "T36n1739_036:0968b19": "并出世間。方名戒體。前十住中。但以法身法",
    "T36n1739_036:0968b20": "性理智為戒體。即是比丘觀十二有支生死",
    "T36n1739_036:0968b21": "海。為佛智海。是十迴向中。以海師善入生死",
    "T36n1739_036:0968b22": "海為戒體。如十信中。即以畏罪修福離世間",
    "T36n1739_036:0968b23": "行為戒體。十地中即修大悲為戒體。即喜目",
    "T36n1739_036:0968b24": "觀察眾生夜天神。是在佛右面。左為智。右為",
    "T36n1739_036:0968b25": "悲。又喜目觀察眾生者。是慈悲之名。以之為",
    "T36n1739_036:0968b26": "戒。各隨五位戒體昇進不同。以智通該。一位",
    "T36n1739_036:0968b27": "中五位總具。此中上下十善知識。約其行體",
    "T36n1739_036:0968b28": "論之。世技醫方供養等事如經具言。",
    "T36n1739_036:0968b29": "[0968b29] 第二推德昇進。中從如諸菩薩摩訶薩已下。",
    "T36n1739_036:0968c01": "至辭退而去有十七行經。於中文義約分為",
    "T36n1739_036:0968c02": "五門。一推德昇進。二示善知識住處及方所。",
    "T36n1739_036:0968c03": "三舉善知識所居城名海住。四舉善知識優",
    "T36n1739_036:0968c04": "婆夷名為具足。五禮敬辭退而去。從如諸菩",
    "T36n1739_036:0968c05": "薩已下是推德昇進中城名海住者。表此優",
    "T36n1739_036:0968c06": "婆夷能含眾德如海。優婆夷名號具足者。明",
    "T36n1739_036:0968c07": "約德立名。表此優婆夷以住此忍波羅蜜中",
    "T36n1739_036:0968c08": "具十波羅蜜。以常能大捨具檀波羅蜜。素服",
    "T36n1739_036:0968c09": "清潔名之為持戒。被髮毀容名之為忍。心常",
    "T36n1739_036:0968c10": "不與世心和合名之為精進。智悲利俗不與",
    "T36n1739_036:0968c11": "識俱。名之禪定。已踐佛果出世妙慧名為智",
    "T36n1739_036:0968c12": "慧。常處生死引接眾生。又心無女業示受女",
    "T36n1739_036:0968c13": "身。明大悲行。是名方便。常隨本願六道濟生。",
    "T36n1739_036:0968c14": "名之大願。不畏生死常轉法輪。名之為力。隨",
    "T36n1739_036:0968c15": "智幻生一切剎海常施佛事。名之為智。具足",
    "T36n1739_036:0968c16": "如是十波羅蜜四攝四無量故。故名具足。善",
    "T36n1739_036:0968c17": "財聞已舉身毛&#x7AEA;者。為聞具足之名喜心驚",
    "T36n1739_036:0968c18": "悅。",
    "T36n1739_036:0968c19": "[0968c19] 第一正入當位法門中。從爾時善財童子已",
    "T36n1739_036:0968c20": "下至我唯知此無盡福德藏解脫門。於此一",
    "T36n1739_036:0968c21": "段約分為二十門。一念善知識教門廣大如",
    "T36n1739_036:0968c22": "海思惟昇進。二漸次南行。三至海住城尋覓",
    "T36n1739_036:0968c23": "善友。四眾人告語在此城中。五善財詣門合",
    "T36n1739_036:0968c24": "掌而立。六所觀依果其宅廣博種種莊嚴。七",
    "T36n1739_036:0968c25": "善財入已見優婆夷處於寶座八觀其正報身",
    "T36n1739_036:0968c26": "相容儀可尊。九見其宅內敷施十億妙座十",
    "T36n1739_036:0968c27": "見其小器在於座前一萬童女以為侍衛更無",
    "T36n1739_036:0968c28": "諸餘衣服飲食。十一善財見已致敬申請。十",
    "T36n1739_036:0968c29": "二優婆夷告語善財所修之法門。十三舉其",
    "T36n1739_036:0969a01": "法門名菩薩無盡福德藏。十四以其小器十",
    "T36n1739_036:0969a02": "方六道眾生所須飲食種種美味悉皆具足。",
    "T36n1739_036:0969a03": "十五一生所繫菩薩食已皆於菩提樹下成",
    "T36n1739_036:0969a04": "佛。十六舉百萬阿僧祇同行之眾三業皆同。",
    "T36n1739_036:0969a05": "十七善財見無量眾生從四門入。十八隨願",
    "T36n1739_036:0969a06": "所請隨所須食皆悉充滿。十九舉其我唯知",
    "T36n1739_036:0969a07": "此菩薩福德藏門。二十推德昇進。以成後行。",
    "T36n1739_036:0969a08": "十千童女者。萬行具足。四門而入者四無量",
    "T36n1739_036:0969a09": "心。以一小器所施飲食遍周無限眾生皆充",
    "T36n1739_036:0969a10": "飽者。明器雖量小約以法界施智入因陀羅",
    "T36n1739_036:0969a11": "門小含無盡。又加法界智願力廣大之心以",
    "T36n1739_036:0969a12": "一微塵許之。食令十方一切所生眾生食之",
    "T36n1739_036:0969a13": "充足。元來不減毫末以一微塵許之食即法",
    "T36n1739_036:0969a14": "界量。無裏外中邊限所礙故。法門名菩薩福",
    "T36n1739_036:0969a15": "德藏者。明施願廣大也。此是第三無違逆行。",
    "T36n1739_036:0969a16": "以忍波羅蜜為主。餘九為伴。約智門中十行",
    "T36n1739_036:0969a17": "五位通修。約位門中以忍為體。以忍為小器。",
    "T36n1739_036:0969a18": "無行不具足故以謙無不利。[0969a18] 第二推德昇進",
    "T36n1739_036:0969a19": "中。從如諸菩薩摩訶薩已下至辭退而去有",
    "T36n1739_036:0969a20": "八行半經。於中義意約分四門。一推德昇進。",
    "T36n1739_036:0969a21": "二示善知識方所及所居之城。三舉城名大",
    "T36n1739_036:0969a22": "興及知識名明智居士。四善財頂禮辭退而",
    "T36n1739_036:0969a23": "去。從如諸菩薩已下名推德昇進城名大興",
    "T36n1739_036:0969a24": "者。約教主立名。以精進波羅蜜大興利益。以",
    "T36n1739_036:0969a25": "立城名居士名明智者。約第四無屈撓行。見",
    "T36n1739_036:0969a26": "根利物仰視虛空即財法俱施。故名明智。此",
    "T36n1739_036:0969a27": "是十住中生貴住。十地中第四地得出世智",
    "T36n1739_036:0969a28": "現前。三界業盡當生佛家故。此十行中為明",
    "T36n1739_036:0969a29": "智居士者。居處處俗懷道利生。故名居士。",
    "T36n1739_036:0969b01": "[0969b01] 第一正入當位法門中。從爾時善財童子已",
    "T36n1739_036:0969b02": "下至我唯知此隨意出生福德藏解脫門。於",
    "T36n1739_036:0969b03": "此段中義分為十門。一念善知識所授之教",
    "T36n1739_036:0969b04": "思惟昇進。二漸次南行至大興城推求明智",
    "T36n1739_036:0969b05": "居士。三於善知識心生渴仰。四念當承事諸",
    "T36n1739_036:0969b06": "善知識心無懈倦。五見其居士在城內市四",
    "T36n1739_036:0969b07": "衢道七寶臺上處無數寶莊嚴座。六善財申",
    "T36n1739_036:0969b08": "請所求。七長者稱歎能發大菩提心求菩薩",
    "T36n1739_036:0969b09": "道。八長者示其善財能發大菩提心之眾。九",
    "T36n1739_036:0969b10": "長者告善財所行之法門名隨意出生福德藏",
    "T36n1739_036:0969b11": "解脫門。凡有所須悉皆滿足。十待眾來集示",
    "T36n1739_036:0969b12": "其施法。仰觀虛空如其所須從空而下皆悉",
    "T36n1739_036:0969b13": "充滿。然後說法。從我唯知此隨意出生福德",
    "T36n1739_036:0969b14": "藏解脫門已下是推德昇進。前位優婆夷。以",
    "T36n1739_036:0969b15": "其小器。以明忍門離慢怠高心施其飲食充",
    "T36n1739_036:0969b16": "滿。此位之中。表精進之心無屈撓行。常行空",
    "T36n1739_036:0969b17": "觀以除煩惱。得無上智心。一切依正法報人",
    "T36n1739_036:0969b18": "天善根。總在其中。居士云生如來家長白淨",
    "T36n1739_036:0969b19": "法者。明此位是第四生貴住行。亦是十地中",
    "T36n1739_036:0969b20": "第四地三界業盡生如來家。唯有世間智慧",
    "T36n1739_036:0969b21": "滿足五住中及第五地中修學六住及六地真",
    "T36n1739_036:0969b22": "俗二智。俱終得寂滅定。三空現前任運神通",
    "T36n1739_036:0969b23": "十方教化。然後七住及七地已去入俗起同",
    "T36n1739_036:0969b24": "凡行。行大慈悲門。八地分得無功。十地佛十",
    "T36n1739_036:0969b25": "力方滿。十一地任運利生。是故於此仰視虛",
    "T36n1739_036:0969b26": "空。是所修行精進之行。一切業苦皆悉除斷",
    "T36n1739_036:0969b27": "一切佛法及人天福德咸在其中。但修法空",
    "T36n1739_036:0969b28": "達緣起寂一門。一切煩惱自然不現。一切明",
    "T36n1739_036:0969b29": "智自然現前。且約舉大要。廣義如經自明。此",
    "T36n1739_036:0969c01": "第四無屈撓行以精進為主。餘九為伴。約智",
    "T36n1739_036:0969c02": "門中五位十行同行。約位門中觀法空門。了",
    "T36n1739_036:0969c03": "緣生解脫為勝治。三界餘習法身智現生如",
    "T36n1739_036:0969c04": "來家。十住初心創開佛慧生如來家。第四住",
    "T36n1739_036:0969c05": "治三界惑淨佛智慧現前生如來家。第八住",
    "T36n1739_036:0969c06": "中無功智現前生如來無功智慧家。第十住",
    "T36n1739_036:0969c07": "中智悲普濟受佛職位。亦是生如來家。十地",
    "T36n1739_036:0969c08": "位中一依此樣而成地位。十住是十地勝進",
    "T36n1739_036:0969c09": "之樣。不同權教佛果在十地之後。三乘四十",
    "T36n1739_036:0969c10": "心地前為加行。十地為見道。此華嚴經十住",
    "T36n1739_036:0969c11": "為見道。十行十迴向十一地為加行。修行令",
    "T36n1739_036:0969c12": "慣熟故。佛果於初先現。以普賢悲願。令智悲",
    "T36n1739_036:0969c13": "大用慣熟自在故。以自如來根本普光明智",
    "T36n1739_036:0969c14": "先現故。始終本末。總無延促時日分齊故。以",
    "T36n1739_036:0969c15": "法身根本智如實而言。不同三乘權教情所",
    "T36n1739_036:0969c16": "解故。皆須約本而觀之。畢竟佛果慣習已成。",
    "T36n1739_036:0969c17": "普賢行已滿。一往但以教化一切眾生為常",
    "T36n1739_036:0969c18": "恒從初至末。無始無終。無成無壞。但以普遍",
    "T36n1739_036:0969c19": "十方一切六道。以智對現利生為永業也。從",
    "T36n1739_036:0969c20": "初發心起信修行時。發如是信樂。發如是志",
    "T36n1739_036:0969c21": "願。起如是志求。見如是道。從初發心住。以定",
    "T36n1739_036:0969c22": "觀力契會法身。顯根本普光明智。照知一切",
    "T36n1739_036:0969c23": "自他生死海性自解脫。但為教化眾生令其",
    "T36n1739_036:0969c24": "迷解離妄想苦故。亦不見自身成佛不成佛",
    "T36n1739_036:0969c25": "故。若也起心圖成佛念。當知此人去佛道遠。",
    "T36n1739_036:0969c26": "若也但以法身無性之力。自他性離無成壞",
    "T36n1739_036:0969c27": "心。起方便力。興大願力。起大悲門。無作而發",
    "T36n1739_036:0969c28": "無限志願。教化一切法界中無性眾生。使令",
    "T36n1739_036:0969c29": "迷解。還令省悟得自心無性之理。妄想繫著",
    "T36n1739_036:0970a01": "自無。不言成佛。不言不成佛。不可作如是圖",
    "T36n1739_036:0970a02": "念之情。如此華嚴經安立五位教門。但為引",
    "T36n1739_036:0970a03": "接未得謂得未至謂至未滿云滿滯染淨障於",
    "T36n1739_036:0970a04": "菩提道及菩薩行有止足心有休息想。安立",
    "T36n1739_036:0970a05": "五十重因果一百一十重法門。使不滯住止",
    "T36n1739_036:0970a06": "息休廢之心。滿普賢願行。至無盡極故。",
    "T36n1739_036:0970a07": "[0970a07] 第二推德昇進門中。從如諸菩薩摩訶薩已",
    "T36n1739_036:0970a08": "下至辭退而去有十五行半經。約分為五門。",
    "T36n1739_036:0970a09": "一推德昇進者。從如諸菩薩已下是。二示善",
    "T36n1739_036:0970a10": "知識方所者。云南方如前所釋。三示善知識",
    "T36n1739_036:0970a11": "所居城者。城名師子宮。此約化主立名。師子",
    "T36n1739_036:0970a12": "是無畏義。明此第五離癡亂行中以禪定為",
    "T36n1739_036:0970a13": "宮。四有長者號法寶髻者。表此長者所行禪",
    "T36n1739_036:0970a14": "行是法界體用自在無礙禪。總攝十波羅蜜",
    "T36n1739_036:0970a15": "行。八正道咸在其中。如下長者所居其宅十",
    "T36n1739_036:0970a16": "層樓閣宅有八門者。是明定體遍該諸行。名",
    "T36n1739_036:0970a17": "法寶髻者。表[木*彎]攝諸位故至。法頂故五。禮敬",
    "T36n1739_036:0970a18": "辭去。",
    "T36n1739_036:0970a19": "[0970a19] 第一正入當位法門中。從爾時善財已下至",
    "T36n1739_036:0970a20": "我唯知此菩薩無量福德寶藏解脫。門於此",
    "T36n1739_036:0970a21": "段中義分為十門。一念善知識教增長福德",
    "T36n1739_036:0970a22": "海。二漸次南行向師子城。三周遍推求寶髻",
    "T36n1739_036:0970a23": "長者。四見在市中禮敬正申所求。五長者執",
    "T36n1739_036:0970a24": "善財手將詣所居之宅。六令善財觀其報居",
    "T36n1739_036:0970a25": "之宅眾寶所成十層八門。七善財觀已問其",
    "T36n1739_036:0970a26": "所修之因。八長者為說往昔所修之因。九",
    "T36n1739_036:0970a27": "并陳迴向三處。十推德昇進。隨文釋義者。周",
    "T36n1739_036:0970a28": "遍推求寶髻長者者。明遍觀心境空有三界",
    "T36n1739_036:0970a29": "定亂昇進無依無得無證之定門。市中而見",
    "T36n1739_036:0970b01": "者。明寂亂等也。若望十住中解脫長者即入",
    "T36n1739_036:0970b02": "三昧。明身含佛剎之門。表創居之體。此十行",
    "T36n1739_036:0970b03": "中定。明行體恒定。表處生死市廛攝化眾生",
    "T36n1739_036:0970b04": "無虧定體。明動用。俱寂性自離故。遽即往詣",
    "T36n1739_036:0970b05": "頂禮者。速會其定體不遲滯也。已下正舉申",
    "T36n1739_036:0970b06": "請中。執善財手者。引接也。將詣所居示其舍",
    "T36n1739_036:0970b07": "宅令善財觀察者。令知所因也。舍宅清淨光",
    "T36n1739_036:0970b08": "明真金所成者。約位以禪波羅蜜為主餘九",
    "T36n1739_036:0970b09": "為伴。明定體白淨無垢報成光明。真金為舍",
    "T36n1739_036:0970b10": "宅之大體白銀為牆者。以禪體成。戒為防護",
    "T36n1739_036:0970b11": "義。頗梨為殿者。以禪體顯智成忍。此寶似水",
    "T36n1739_036:0970b12": "精明淨。然有眾色不同。紺琉璃寶而為樓閣",
    "T36n1739_036:0970b13": "者。以禪體而作精進。觀照更增明淨清潔也。",
    "T36n1739_036:0970b14": "車璩妙寶而為其柱者。以禪為行。住持諸法",
    "T36n1739_036:0970b15": "故。已下自餘莊嚴。以次依十波羅蜜次第排",
    "T36n1739_036:0970b16": "之。十層樓閣亦准此十波羅蜜。從下向上排",
    "T36n1739_036:0970b17": "之自有次第。宅開八門者。一而各有兩門。四",
    "T36n1739_036:0970b18": "方都八也。明八正道行也。第十層中明第十",
    "T36n1739_036:0970b19": "智波羅蜜。圓會三世佛因果。一念而滿。教化",
    "T36n1739_036:0970b20": "眾生及入涅槃。總皆不移也。智約境界法爾",
    "T36n1739_036:0970b21": "如斯故。已下九層中初以檀度。二以戒。三忍",
    "T36n1739_036:0970b22": "配之。自有次第。並是以行報生表法。為善財",
    "T36n1739_036:0970b23": "說本因中。云我念過去過佛剎微塵數劫。有",
    "T36n1739_036:0970b24": "世界名圓滿莊嚴。佛號無邊光明法界普莊",
    "T36n1739_036:0970b25": "嚴王。彼佛入城時我奏樂音并燒一丸香。以",
    "T36n1739_036:0970b26": "此供養迴向三處得此界報。所居舍宅如是",
    "T36n1739_036:0970b27": "者。明得定體。以十住位中已得定體故言佛",
    "T36n1739_036:0970b28": "剎微塵為數量者。明定越迷塵自智慧現入",
    "T36n1739_036:0970b29": "此十行禪門故。故表越迷塵智現以善說法",
    "T36n1739_036:0970c01": "為樂音。表因定起慧也。定香但燒一丸五分",
    "T36n1739_036:0970c02": "法身周備。迴向三處者。但入此隨行寂用無",
    "T36n1739_036:0970c03": "礙定門。即能永離貧乏常見諸佛及善知識。",
    "T36n1739_036:0970c04": "恒聞正法。是為三處。如經具言。我唯知此菩",
    "T36n1739_036:0970c05": "薩無量福德寶藏解脫門者。明隨行寂用無",
    "T36n1739_036:0970c06": "礙定門能攝福智及以大慈大悲四攝四無量",
    "T36n1739_036:0970c07": "法皆在其內。是故號此長者名為寶髻。表此",
    "T36n1739_036:0970c08": "隨行定門。總為髻攝法義。自餘如文自具。此",
    "T36n1739_036:0970c09": "一段是第五離癡亂行。以禪波羅蜜為主餘",
    "T36n1739_036:0970c10": "九為伴。約智門中諸位同治。約位之中此位",
    "T36n1739_036:0970c11": "治世間出世間定亂。如此長者十層樓閣。總",
    "T36n1739_036:0970c12": "攝十住十行十迴向十地十一地及佛果。皆",
    "T36n1739_036:0970c13": "悉通收。以法界無依無性禪為體故。皆以自",
    "T36n1739_036:0970c14": "體無依無住禪體中十波羅蜜。以為莊嚴。論",
    "T36n1739_036:0970c15": "主以頌釋曰。",
    "T36n1739_036:0970c16": " 無作自性禪園苑  普光明智為大宅",
    "T36n1739_036:0970c17": " 差別觀照嚴樓閣  布施法食滿眾生",
    "T36n1739_036:0970c18": " 淨戒寶衣恒普著  精進慈心為婇女",
    "T36n1739_036:0970c19": " 禪定善達世間智  五地通明菩薩住",
    "T36n1739_036:0970c20": " 寂滅般若第六層  七層方便住生死",
    "T36n1739_036:0970c21": " 無功八層用自在  九層一生法王居",
    "T36n1739_036:0970c22": " 第十層中佛果滿  如是次第而修學",
    "T36n1739_036:0970c23": " 畢竟不居初中末  以此眾法利群生",
    "T36n1739_036:0970c24": " 依正二報於中得",
    "T36n1739_036:0970c25": "[0970c25] 此略釋大況廣意如文。意明一行中十行齊",
    "T36n1739_036:0970c26": "行無始無終。例皆如是。",
    "T36n1739_036:0970c27": "[0970c27] 第二推德昇進中。從如諸菩薩摩訶薩已下。",
    "T36n1739_036:0970c28": "至辭退而去。有十行半經。於中約分為六門。",
    "T36n1739_036:0970c29": "一推德令進。二示善知識之方所云南方。三",
    "T36n1739_036:0971a01": "示善知識之國土名藤根。四示善知識所居",
    "T36n1739_036:0971a02": "之城名普門。五舉善知識名號曰普眼。六致",
    "T36n1739_036:0971a03": "敬辭去。隨文釋義者。推德令善財昇進如歎",
    "T36n1739_036:0971a04": "德中。有八行經。如文具明。國名藤根者。表",
    "T36n1739_036:0971a05": "善知識第六般若深固徹眾生源故。如藤根",
    "T36n1739_036:0971a06": "深固徹於大地至水際故。取堅實穿達義。以",
    "T36n1739_036:0971a07": "類智慧觀達世出世法皆徹源底故。城名普",
    "T36n1739_036:0971a08": "門者。明以普眼遍知諸法。依法主立名。長者",
    "T36n1739_036:0971a09": "名曰普眼者。智慧過人天。名之為長者。世及",
    "T36n1739_036:0971a10": "出世無不遍知。名為普眼。已下勸令往詣。如",
    "T36n1739_036:0971a11": "文自具。",
    "T36n1739_036:0971a12": "[0971a12] 第一正入當位法門中。爾時已下至我唯知",
    "T36n1739_036:0971a13": "此令一切眾生普見諸佛歡喜門。於此段中",
    "T36n1739_036:0971a14": "約分為八門。一正念善知識教思惟昇進。二",
    "T36n1739_036:0971a15": "往藤根國推問求覓普門城。三在衢路見長",
    "T36n1739_036:0971a16": "者正申所求。四長者授與善財所行之事。其",
    "T36n1739_036:0971a17": "所行事有四。一善治眾病。二善說對治諸根",
    "T36n1739_036:0971a18": "法門。三善和合諸香供養普見諸佛。四推德",
    "T36n1739_036:0971a19": "昇進隨文釋義者。其城雉堞崇峻重堞。最高",
    "T36n1739_036:0971a20": "曰雉。雉重曰堞。城高曰崇。難昇曰峻。明此善",
    "T36n1739_036:0971a21": "知識住第六行中智慧重重無盡尊高難入故。",
    "T36n1739_036:0971a22": "衢路寬平者。三空智慧蕩無涯際。世及出世",
    "T36n1739_036:0971a23": "智無不周。善治諸病者。世間四大不和病以",
    "T36n1739_036:0971a24": "湯藥治。如煩惱病以五停心觀十波羅蜜治。",
    "T36n1739_036:0971a25": "善和合諸香者。以戒定慧解脫法身智身香。",
    "T36n1739_036:0971a26": "隨根普熏。自佛出現。如上之事。皆約事表法。",
    "T36n1739_036:0971a27": "有事有法。皆含世間出世間二義。如十住中",
    "T36n1739_036:0971a28": "第六正心住。以海幢比丘入寂滅定身出化",
    "T36n1739_036:0971a29": "雲遍周饒益。表第六住中般若寂用無礙門。",
    "T36n1739_036:0971b01": "今此十行位中。第六般若善現行中。舉純用",
    "T36n1739_036:0971b02": "是寂。得成就寂靜身語意行。如上能療治眾",
    "T36n1739_036:0971b03": "病者。實有是行。表法者。風病明想念多者。以",
    "T36n1739_036:0971b04": "數息對治。引令內止方便令所緣所息。順無",
    "T36n1739_036:0971b05": "作定顯智用神通利化一切。黃病者。表貪欲",
    "T36n1739_036:0971b06": "多者。對以不淨觀。痰熱病者。表愚癡多者。對",
    "T36n1739_036:0971b07": "以十二緣生觀。鬼魅病者。表取著妙相不離",
    "T36n1739_036:0971b08": "魔業及天報神通對以空觀。蠱毒者。表一切",
    "T36n1739_036:0971b09": "有所得心能生一切諸纏害業。愛業喻水。瞋",
    "T36n1739_036:0971b10": "業喻火。如是等病皆能對治。如和合諸香者。",
    "T36n1739_036:0971b11": "亦實有如是行。表法者。即明智慧善說教香",
    "T36n1739_036:0971b12": "令熏破諸惡報業故。隨諸惡業為臭。隨智慧",
    "T36n1739_036:0971b13": "行為香。如辛頭波羅香者。辛頭即阿耨達池",
    "T36n1739_036:0971b14": "西面金牛口中所出大河。流入信度國。波羅",
    "T36n1739_036:0971b15": "者。此云岸也。明此香出此河之岸上。表此第",
    "T36n1739_036:0971b16": "六善現行三空智慧四辯無礙如彼大池涌出",
    "T36n1739_036:0971b17": "四河潤澤大地復成大海。一切戒定慧解脫",
    "T36n1739_036:0971b18": "解脫知見五分法身香。皆生其中。若有眾生",
    "T36n1739_036:0971b19": "聞而入信。皆得度脫超昇彼岸。經舉其一。餘",
    "T36n1739_036:0971b20": "三河准之倣之。阿盧那跋底香者。此云赤色",
    "T36n1739_036:0971b21": "鮮明香。表赤色是南方正色。又表离為虛無",
    "T36n1739_036:0971b22": "為日為明為心。以离法心故。离猶麗也。像",
    "T36n1739_036:0971b23": "此位三空四辯無相智慧光明。麗於一切眾",
    "T36n1739_036:0971b24": "生心境。皆得智慧解脫香故。烏洛迦栴檀香",
    "T36n1739_036:0971b25": "者。烏洛迦。蛇名。栴檀者。香樹也。明此蛇最",
    "T36n1739_036:0971b26": "毒常患毒熱。以身遶此香樹其毒氣便息。表",
    "T36n1739_036:0971b27": "若有眾生聞說心境俱空。本無體相無有處",
    "T36n1739_036:0971b28": "所。一法可得之香。信而悟入。一切煩惱毒熱",
    "T36n1739_036:0971b29": "自然清淨。餘香如名可解。如是八種智慧香。",
    "T36n1739_036:0971c01": "熏諸眾生邪見識種。令依八正道行入如來",
    "T36n1739_036:0971c02": "智慧香故。善男子。我唯知此令一切眾生普",
    "T36n1739_036:0971c03": "見諸佛歡喜法門。明如上對治諸法智慧開",
    "T36n1739_036:0971c04": "諸佛智慧方便皆令眾生入佛智慧皆歡喜故。",
    "T36n1739_036:0971c05": "已下明推德昇進。此名第六善現行中善知",
    "T36n1739_036:0971c06": "識以般若波羅蜜為主餘九為伴。若約智門",
    "T36n1739_036:0971c07": "中諸位同治。若約位門中治隨行寂用不自",
    "T36n1739_036:0971c08": "在障。令隨行成就寂靜身語意行純清淨故。",
    "T36n1739_036:0971c09": "[0971c09] 第二推德昇進分中。從如諸菩薩已下至辭",
    "T36n1739_036:0971c10": "退而去有九行半經。約分為四門。一推德昇",
    "T36n1739_036:0971c11": "進。二示善知識所居方所及所居之城名多",
    "T36n1739_036:0971c12": "羅幢。三舉其王名無厭足。四敬辭而去。城名",
    "T36n1739_036:0971c13": "多羅幢者。此名明淨。約化主立名。以第七無",
    "T36n1739_036:0971c14": "著行中以出世間淨智慧。善入世間作慈悲",
    "T36n1739_036:0971c15": "主。善知諸根化身同事不忘接生故。王名無",
    "T36n1739_036:0971c16": "厭足者。利生無厭故因行成名。餘如文自具。",
    "T36n1739_036:0971c17": "[0971c17] 第一正入當位門中。從爾時善財童子已下",
    "T36n1739_036:0971c18": "至我唯得此如幻解脫。此一段經約分十四",
    "T36n1739_036:0971c19": "門。一正念善知識昇進。二往多羅幢城。三問",
    "T36n1739_036:0971c20": "眾人其王所在。四眾人答言今在正殿。五善",
    "T36n1739_036:0971c21": "財往詣遙見彼王處那羅延金剛之座。六見",
    "T36n1739_036:0971c22": "王報嚴身殿皆是眾寶七。見王苦其罰惡痛",
    "T36n1739_036:0971c23": "切難當。八善財心生疑惑。九空中天告用善",
    "T36n1739_036:0971c24": "知識言。令除疑惑。十善財疑除往詣王所頂",
    "T36n1739_036:0971c25": "禮正申所求。十一其王執善財手將入宮中",
    "T36n1739_036:0971c26": "令觀報境。十二其王舉如幻解脫門化現其",
    "T36n1739_036:0971c27": "身自作惡業受種種苦令實眾生心生惶怖起",
    "T36n1739_036:0971c28": "諸善根發菩提心。十三其王自申所行常於",
    "T36n1739_036:0971c29": "身口意乃至一蚊一蟻不生苦害之心況復人",
    "T36n1739_036:0972a01": "耶。十四推德昇進。阿那羅王者。此云無厭足",
    "T36n1739_036:0972a02": "也。如十住第七住慈悲位。以休捨優婆夷表",
    "T36n1739_036:0972a03": "之。此十行第七慈悲行以無厭足王表之。以",
    "T36n1739_036:0972a04": "明治惡人之行。自化作惡自苦治之。令實眾",
    "T36n1739_036:0972a05": "生厭世修德成菩提道。第七迴向以觀世音",
    "T36n1739_036:0972a06": "主之。第七遠行地中。以夜天名開敷樹花主",
    "T36n1739_036:0972a07": "之。如是皆是隨位成就慈悲之別名。自餘如",
    "T36n1739_036:0972a08": "經具明。此是第七善現行善知識。以方便波",
    "T36n1739_036:0972a09": "羅蜜為主。餘九為伴。約智門中諸位通治。約",
    "T36n1739_036:0972a10": "位門中以治處生死中染淨二行不自在障。",
    "T36n1739_036:0972a11": "令得住生死中大智大悲得自在故。",
    "T36n1739_036:0972a12": "[0972a12] 第二推德昇進門中。從諸菩薩已下至辭退",
    "T36n1739_036:0972a13": "而去有八行半經。約分四門。一推德昇進。二",
    "T36n1739_036:0972a14": "示善知識方處及所居之城名為妙光。三舉",
    "T36n1739_036:0972a15": "善知識王名大光。四頂禮辭去。經云城名妙",
    "T36n1739_036:0972a16": "光者。此同第八住第八地無功智慧妙用。是",
    "T36n1739_036:0972a17": "本位之中差別智滿。王名大光者。名根本智。",
    "T36n1739_036:0972a18": "自餘如文自具。",
    "T36n1739_036:0972a19": "[0972a19] 第一正入當位法門中。從爾時善財童子已",
    "T36n1739_036:0972a20": "下至我唯知此菩薩大慈為首隨順世間三昧",
    "T36n1739_036:0972a21": "門。於此一段經約分為十五門。一念善知識",
    "T36n1739_036:0972a22": "教思惟昇進。二漸次遊行人間城邑。三然後",
    "T36n1739_036:0972a23": "乃至妙光大城。四問人求覓所居人咸報言",
    "T36n1739_036:0972a24": "今此城是。五善財得聞城所居住處歡喜踊",
    "T36n1739_036:0972a25": "躍。六明善財入妙光城所見依果報境眾寶",
    "T36n1739_036:0972a26": "莊嚴。七明善財見如上妙境及男女諸。六塵",
    "T36n1739_036:0972a27": "境界皆無愛著但一心思惟究竟之法。八漸",
    "T36n1739_036:0972a28": "次遊行見大光王所住之處。九見王依正二",
    "T36n1739_036:0972a29": "報身土莊嚴。十善財五體投地頂禮其足。十",
    "T36n1739_036:0972b01": "一正申所求。十二王告善財所行之行名菩",
    "T36n1739_036:0972b02": "薩大慈幢行。十三妙光城隨心所見淨穢不",
    "T36n1739_036:0972b03": "同。十四王入大慈為首隨順世間三昧門。時",
    "T36n1739_036:0972b04": "所有報嚴寶地宮殿皆六種震動。樹林低首",
    "T36n1739_036:0972b05": "泉涌歸王。萬姓天人龍神恭敬。夜叉羅剎咸",
    "T36n1739_036:0972b06": "起慈心。八部諸王無不頂敬。皆生歡喜發起",
    "T36n1739_036:0972b07": "善根。以此大慈為首三昧之力法如是故。十",
    "T36n1739_036:0972b08": "五推德令善財昇進隨文釋義者。漸次遊行",
    "T36n1739_036:0972b09": "或至人間城邑聚落曠野巖谷然後乃至妙光",
    "T36n1739_036:0972b10": "大城者。明周巡觀照治前位中智劣大悲不",
    "T36n1739_036:0972b11": "圓滿習。治令智悲均平。智悲自在方至第八",
    "T36n1739_036:0972b12": "無功妙用之行城故。問眾人言妙光城今在",
    "T36n1739_036:0972b13": "何處者。明以觀照之力智悲齊等猶不自識。",
    "T36n1739_036:0972b14": "是故須問舊住之人。表無功之位智悲難會。",
    "T36n1739_036:0972b15": "眾人咸報言妙光城者。今此城是大光王之",
    "T36n1739_036:0972b16": "所住處者。明善財契會智悲自在如王之門。",
    "T36n1739_036:0972b17": "善財歡喜者。入法樂也。作如是念已下。自念",
    "T36n1739_036:0972b18": "必當更聞勝法菩薩所行。作如是十種念已",
    "T36n1739_036:0972b19": "入妙光城。明以前第七行中修世間慈悲之",
    "T36n1739_036:0972b20": "行入第八無功智之城。名入妙光城。為明達",
    "T36n1739_036:0972b21": "智朗然大慈增廣。已下入城所見寶嚴地樹宮",
    "T36n1739_036:0972b22": "閣臺觀池沼等。皆明入此行門約智非報生",
    "T36n1739_036:0972b23": "一不虛來。皆以慈宮智殿觀樓種種智閣法",
    "T36n1739_036:0972b24": "性行花七菩提塹八正道水隨菩提行樹防護",
    "T36n1739_036:0972b25": "一切眾生身口意。業以為垣牆。一如十迴向",
    "T36n1739_036:0972b26": "初配當埤堄者是垣。上傾看之孔也。皆以寶",
    "T36n1739_036:0972b27": "嚴。此七重。以七菩提行之所報成。舉七數倣",
    "T36n1739_036:0972b28": "此。其城縱廣一十由旬。由旬者。若約佛本行",
    "T36n1739_036:0972b29": "集經第十二云。以七微塵成一&#x7A93;牖塵。七&#x7A93;",
    "T36n1739_036:0972c01": "牖塵成一兔毫頭塵。七兔毫頭塵成一羊毛",
    "T36n1739_036:0972c02": "頭塵。七羊毛頭塵成一牛毛頭塵。七牛毛頭",
    "T36n1739_036:0972c03": "塵成一蟣。七蟣成一虱。七虱成一芥子。七",
    "T36n1739_036:0972c04": "芥子成一大麥。七大麥成一指節。七指節成",
    "T36n1739_036:0972c05": "半尺。二半尺成一肘。四肘成一弓。五弓成一",
    "T36n1739_036:0972c06": "丈。二十丈名一息。八十息成一俱盧舍。八俱",
    "T36n1739_036:0972c07": "盧舍成一由旬。計此方尺量。二里餘八十步。",
    "T36n1739_036:0972c08": "當一俱盧舍。八俱盧舍為一由旬。一由旬合",
    "T36n1739_036:0972c09": "有一十七里。其城一十由旬者。合東西南北",
    "T36n1739_036:0972c10": "一百七十里。若准其城內有十億衢道。一一",
    "T36n1739_036:0972c11": "道間皆有無量萬億眾生於中止住者。即非",
    "T36n1739_036:0972c12": "是此世間小由旬量之所能容。即是以根本",
    "T36n1739_036:0972c13": "智為大城。一即十故。體用徹也。差別智為",
    "T36n1739_036:0972c14": "衢道。十智之中。一中有一億同別之用乃至",
    "T36n1739_036:0972c15": "無盡。八正道為八門。四八三十二。明十波羅",
    "T36n1739_036:0972c16": "蜜七覺分。八正道分共為進修十住十行十",
    "T36n1739_036:0972c17": "迴向。和合圓融智悲二行。令使自在。號根本",
    "T36n1739_036:0972c18": "智。曰大光王之。隨諸眾生根品上中下見。名",
    "T36n1739_036:0972c19": "妙光大城。廣狹不同淨穢差別。所有眾寶莊",
    "T36n1739_036:0972c20": "城及地樹宮殿。總約智悲報生。如文自具。此",
    "T36n1739_036:0972c21": "城有一樓閣名正法藏。大光王常處其中者。",
    "T36n1739_036:0972c22": "此是差別智之報境。根本智自在王。常處其",
    "T36n1739_036:0972c23": "中。善財見大光王去所住樓閣不遠。於四衢",
    "T36n1739_036:0972c24": "道中坐如意摩尼寶蓮華藏廣大莊嚴師子之",
    "T36n1739_036:0972c25": "座者。此明四智四無量四攝法引接眾生為",
    "T36n1739_036:0972c26": "四衢。以南北東西通過大道。名為四衢。此一",
    "T36n1739_036:0972c27": "四衢攝多道路。乃至百千。總以一四衢收故。",
    "T36n1739_036:0972c28": "以隨意接生皆令無垢故。以如意離垢寶以",
    "T36n1739_036:0972c29": "為其座。以行無染故。號蓮花&#x7460;璃為座足者。",
    "T36n1739_036:0973a01": "明智隨萬行明淨無障。金繒為帳者。表智隨",
    "T36n1739_036:0973a02": "慈含育眾生。寶網者以約妙說教網報生也。",
    "T36n1739_036:0973a03": "天衣以為茵蓐者。以智無依為座體。茵蓐者。",
    "T36n1739_036:0973a04": "有文綵蓐也。以智無依。具足四無礙辯之文",
    "T36n1739_036:0973a05": "章。引接眾生故。其王於上結跏趺坐者。智悲",
    "T36n1739_036:0973a06": "二業交徹自在。二十八種大人之相者。明十",
    "T36n1739_036:0973a07": "住十行二位智悲已修。猶有十迴向未滿。以",
    "T36n1739_036:0973a08": "此未具三十二相。明以三賢位極方成轉輪",
    "T36n1739_036:0973a09": "王之三十二相故。此約智境不動念。而和會",
    "T36n1739_036:0973a10": "諸位同異總別之義也。必不得作。如情延促",
    "T36n1739_036:0973a11": "量也。即全虧經意。設此經教。金輪王即如隨",
    "T36n1739_036:0973a12": "好光明功德品中所說金網轉輪王。此轉輪",
    "T36n1739_036:0973a13": "王於百千億那由他佛剎微塵數世界中教化",
    "T36n1739_036:0973a14": "眾生。此王放摩尼髻中清淨光明。若有眾生",
    "T36n1739_036:0973a15": "遇斯光者。皆得菩薩十地位。成無量智慧光",
    "T36n1739_036:0973a16": "明。得十種清淨眼。十種清淨意。八十隨好者。",
    "T36n1739_036:0973a17": "以隨好上界梵天王同得是世間好故。非同",
    "T36n1739_036:0973a18": "三賢位滿三十二相八十種好。如頂生王等。",
    "T36n1739_036:0973a19": "是轉輪王。以凌帝釋便失神通。仍居退墜。此",
    "T36n1739_036:0973a20": "是三乘中一四天下小金輪王也。亦有三十",
    "T36n1739_036:0973a21": "二相八十種好。皆具福相。就中不同。如此十",
    "T36n1739_036:0973a22": "行中大光王是人王攝化境界。周滿十方百",
    "T36n1739_036:0973a23": "千萬億那由他世界。悉皆化現普資引接故。",
    "T36n1739_036:0973a24": "如三乘中金輪王但化四天下人不及諸天。",
    "T36n1739_036:0973a25": "此十行中第八難得行為人王。攝化十方無",
    "T36n1739_036:0973a26": "邊境界及上界天王人天六道。無不遍攝故。",
    "T36n1739_036:0973a27": "以得佛智故。已下歎王福智二業。如文具明。",
    "T36n1739_036:0973a28": "經云。亦如虛空顯現種種法門星象者。明主",
    "T36n1739_036:0973a29": "方神以方隅成法。即八卦九宮是也。上方乾",
    "T36n1739_036:0973b01": "像其中二十八宿及十二時支幹及日月五星",
    "T36n1739_036:0973b02": "諸列宿等。皆有法則。其世人王法之以施德",
    "T36n1739_036:0973b03": "令。佛以取之用表說法。自除如文自具。其座",
    "T36n1739_036:0973b04": "前種種珍寶周滿衢路者。是王所施之物。如",
    "T36n1739_036:0973b05": "經廣明其王身如金山者。應真色也。以淨智",
    "T36n1739_036:0973b06": "內明行慈祐物之所感也。端正女人皆具六",
    "T36n1739_036:0973b07": "十四能未詳。我淨修菩薩大慈幢行者明從",
    "T36n1739_036:0973b08": "十行之初至第六行修行出世智慧之門。從",
    "T36n1739_036:0973b09": "第七行至此第八行前。修處世慈悲起智之",
    "T36n1739_036:0973b10": "行。至此第八行處世無功用智現前。常以大",
    "T36n1739_036:0973b11": "慈悲為首。智隨破惑。名之為幢。從此已去至",
    "T36n1739_036:0973b12": "於第十行中。遍行外道。以大慈悲行乃為九",
    "T36n1739_036:0973b13": "十六種外道身。我皆為之接諸邪見。是一終",
    "T36n1739_036:0973b14": "行滿故。淨名經云彼外道六師所墮汝亦隨",
    "T36n1739_036:0973b15": "墮。乃可取食。王言。我於無量百千佛所問難",
    "T36n1739_036:0973b16": "此法思惟觀察修習莊嚴者。意斷善財疑也。",
    "T36n1739_036:0973b17": "前十住中第八童真住。見毘目瞿沙仙人。亦",
    "T36n1739_036:0973b18": "五體投地。於此第八行中見大光王。亦五體",
    "T36n1739_036:0973b19": "投地者何也。意明此位修悲至智總五位通",
    "T36n1739_036:0973b20": "該。以表智悲普遍故以此表之。但五位中第",
    "T36n1739_036:0973b21": "八位。皆明菩薩行圓。從此第八位已去皆修",
    "T36n1739_036:0973b22": "如來十種力用自在。以五位中第十位皆是",
    "T36n1739_036:0973b23": "智波羅蜜為主。餘九為伴故。從此已去後位",
    "T36n1739_036:0973b24": "任運自成。其大光王入菩薩大慈為首三昧。",
    "T36n1739_036:0973b25": "顯所行慈心業用饒益自在。令後學者倣之。",
    "T36n1739_036:0973b26": "以明無依之智入等眾生心與之同體無有別",
    "T36n1739_036:0973b27": "性。有情無情皆悉同體入此三昧所感業故。",
    "T36n1739_036:0973b28": "令一切眾生及以樹林涌泉悉皆歸流悉皆低",
    "T36n1739_036:0973b29": "枝悉皆稽首。夜叉羅剎悉皆息惡以明智隨",
    "T36n1739_036:0973c01": "一切眾生皆與同其業用一性無二。如世間帝",
    "T36n1739_036:0973c02": "王有慈悲於人。龍神順伏鳳集驎祥。何況人",
    "T36n1739_036:0973c03": "焉。而不歸仰。況此大光王。智徹真源行齊法",
    "T36n1739_036:0973c04": "界。慈心為首。神會含靈。與眾物而同光。為萬",
    "T36n1739_036:0973c05": "有之根本。如摩尼寶與物同色。而本色不違。",
    "T36n1739_036:0973c06": "如聖智無心以物心為心而物無違也。明同體",
    "T36n1739_036:0973c07": "大慈悲心與物同用對現色身而令發明故。山",
    "T36n1739_036:0973c08": "原及諸草樹無不迴轉。向王禮敬陂池泉井。",
    "T36n1739_036:0973c09": "及以河海悉皆騰溢流注王前者。以智境大",
    "T36n1739_036:0973c10": "慈法合如此。若眾生情識所變之境。即眾生",
    "T36n1739_036:0973c11": "不能為之。如蓮華藏世界中境界。盡作佛事。",
    "T36n1739_036:0973c12": "以是智境非情所為故。聖者以智歸情。令有",
    "T36n1739_036:0973c13": "情眾生報得無情草木山泉河海悉皆隨轉以",
    "T36n1739_036:0973c14": "智迴轉以末為本故。如世間有至孝於心&#x6C37;",
    "T36n1739_036:0973c15": "池涌魚冬竹抽&#x7B0B;。尚自如斯。況真智從慈者",
    "T36n1739_036:0973c16": "歟此第八行中明智從悲行用故。以是列眾",
    "T36n1739_036:0973c17": "之中先標十千龍王。以為眾首者。表智恒遊",
    "T36n1739_036:0973c18": "空垂慈雨法。以龍遊空興雲注雨表之次如",
    "T36n1739_036:0973c19": "他化自在天王已下諸眾皆明。以大慈為首。",
    "T36n1739_036:0973c20": "三昧業用所招之眾。如文具明。從頂禮於王",
    "T36n1739_036:0973c21": "已下有四行半經。明攝化廣狹及推德善財",
    "T36n1739_036:0973c22": "昇進。此是第八難得行善知識。以願波羅",
    "T36n1739_036:0973c23": "蜜為主。餘九為伴。約智門中諸位通治。約位",
    "T36n1739_036:0973c24": "門中治第八行中智悲不自在障令得自在。",
    "T36n1739_036:0973c25": "大慈為首智為先導。已前以慈修智。已後第",
    "T36n1739_036:0973c26": "九十二位以智行悲。前十住中亦如是。後十",
    "T36n1739_036:0973c27": "向十地亦倣此意明以無功之智用成慈悲等",
    "T36n1739_036:0973c28": "眾生之業用無自功可成。如來十力四無畏",
    "T36n1739_036:0973c29": "任運自至。",
    "T36n1739_036:0974a01": "[0974a01] 第二推德昇進中。從如諸菩薩已下至辭退",
    "T36n1739_036:0974a02": "而去。可有十六行經。約分五門。一推德於先",
    "T36n1739_036:0974a03": "令善財昇進。二示善知識方所。三舉善知識",
    "T36n1739_036:0974a04": "所居城名曰安住。四舉善知識優婆夷名為",
    "T36n1739_036:0974a05": "不動。五致敬辭退而去。隨文釋義者。有一王",
    "T36n1739_036:0974a06": "都者。明此位是第九法王子菩薩所居。故號",
    "T36n1739_036:0974a07": "王都。凡五位中。第九位皆是法王子位得說",
    "T36n1739_036:0974a08": "法自在。優婆夷者。是清信女也。年已長大。",
    "T36n1739_036:0974a09": "二十已上不嫁自居。修德離俗無染清潔。號",
    "T36n1739_036:0974a10": "優婆夷。名不動者。明此女人自發心來經閻",
    "T36n1739_036:0974a11": "浮提微塵數劫所生之中。於世五欲及以瞋",
    "T36n1739_036:0974a12": "恨更無所動。名為不動。",
    "T36n1739_036:0974a13": "[0974a13] 第一正入當位法門。於此段中。從爾時已下",
    "T36n1739_036:0974a14": "至我唯得此求一切法無厭足三昧光明為一",
    "T36n1739_036:0974a15": "切眾生說微妙法皆令歡喜。於此段中約分",
    "T36n1739_036:0974a16": "十七門。一念善知識教思惟昇進。二如是思",
    "T36n1739_036:0974a17": "惟善知識眾善深恩悲泣流淚。三善財童子",
    "T36n1739_036:0974a18": "如是悲哀思念之時有隨逐覺悟菩薩如來使",
    "T36n1739_036:0974a19": "天於虛空中便加勸譽令往安住王都。四從",
    "T36n1739_036:0974a20": "彼智光明三昧起漸次遊行至安住城。五周",
    "T36n1739_036:0974a21": "遍推求不動優婆夷。六眾人咸告之言。此是",
    "T36n1739_036:0974a22": "童女在其家內父母守護。七善財聞已往詣",
    "T36n1739_036:0974a23": "不動優婆夷所入其宅內見其依報所居。八",
    "T36n1739_036:0974a24": "蒙堂宇光照其身得五百三昧門。九次觀正",
    "T36n1739_036:0974a25": "報身相殊勝。十明善財說頌歎德正申所求。",
    "T36n1739_036:0974a26": "十一優婆夷正說自行之法。十二善財所請",
    "T36n1739_036:0974a27": "三昧境界云何。十三優婆夷自說自行本因",
    "T36n1739_036:0974a28": "發起時劫緣起。十四正說空中佛為說法。十",
    "T36n1739_036:0974a29": "五自說發心已來經閻浮提微塵數劫。於爾",
    "T36n1739_036:0974b01": "所劫中修世間出世間一切眾技。藝法。未曾",
    "T36n1739_036:0974b02": "廢捨一文一句。十六優婆夷問善財得見菩",
    "T36n1739_036:0974b03": "薩求一切法無厭足莊嚴門不。善財答云欲",
    "T36n1739_036:0974b04": "見。十七優婆夷入此三昧不可說佛剎微塵",
    "T36n1739_036:0974b05": "數世界六種震動悉皆清淨&#x7460;璃所成。善財",
    "T36n1739_036:0974b06": "皆見已下推德昇進。隨文釋義者。[0974b06] 問曰。何故",
    "T36n1739_036:0974b07": "此位念善知識悲泣流淚何意。[0974b07] 答曰。為明從",
    "T36n1739_036:0974b08": "智修悲滿佛十力故。[0974b08] 又問曰。此位善知識何",
    "T36n1739_036:0974b09": "故為女人。[0974b09] 答曰。如下文云。過去有佛號曰脩",
    "T36n1739_036:0974b10": "臂。脩者。長也。明引接義。表此從無功之智以",
    "T36n1739_036:0974b11": "願波羅蜜行慈接引一切眾生。故王名電。授",
    "T36n1739_036:0974b12": "者。是智也。為明智能破迷見道速疾如電光",
    "T36n1739_036:0974b13": "也。唯有一女者。慈悲也。明第六行至第七行。",
    "T36n1739_036:0974b14": "以悲修智。自第八行已去以智修慈故。故以",
    "T36n1739_036:0974b15": "王女表之。是童女者。第八住第八行已前慈",
    "T36n1739_036:0974b16": "悲位。猶有染習。此第九住第九行。從智起悲",
    "T36n1739_036:0974b17": "無有染習故。故以童女表之。在家父母守護",
    "T36n1739_036:0974b18": "者。以方便為父。智度為母。以守護慈心為女。",
    "T36n1739_036:0974b19": "無染障故。淨習障至十一地。方無如十定品中",
    "T36n1739_036:0974b20": "灌頂菩薩猶三求推覓不見普賢者其樣式是",
    "T36n1739_036:0974b21": "也。善男子。我得菩薩難摧伏智慧藏解脫門",
    "T36n1739_036:0974b22": "者。明第九法師行中善摧邪論。已入如是十",
    "T36n1739_036:0974b23": "力智分故。如下文云。我於彼佛所。聞如是法",
    "T36n1739_036:0974b24": "求一切智。求佛十力求佛辯才。又以法師位",
    "T36n1739_036:0974b25": "中。表素潔清高慈悲和悅謙下無慢。以女表",
    "T36n1739_036:0974b26": "之。非即女也。善財入其宅內見彼堂宇金色",
    "T36n1739_036:0974b27": "光明普皆照曜者。明此第九法師位悲室教",
    "T36n1739_036:0974b28": "光所燭故。觸善財身即得五百三昧門者。一",
    "T36n1739_036:0974b29": "了相本淨自體光明。二達心境無依不居空",
    "T36n1739_036:0974c01": "有性自寂靜。三如是三昧能於世間無所染",
    "T36n1739_036:0974c02": "著。四普眼捨得三昧者。明智眼無依名之為",
    "T36n1739_036:0974c03": "捨。善知萬有名之為得。五如來藏三昧門者。",
    "T36n1739_036:0974c04": "明一智之內含容萬德。舉此五數。以明五百",
    "T36n1739_036:0974c05": "都含五位五百法門善財入此三昧。如七日",
    "T36n1739_036:0974c06": "胎者。同此位中以智入慈柔和懌適悅也。一",
    "T36n1739_036:0974c07": "切眾生見此女人皆無染著心一切煩惱自然",
    "T36n1739_036:0974c08": "消滅者。明智相福資仁慈端正無染愛業以",
    "T36n1739_036:0974c09": "受其身所生其身無有婬相。天人恭敬見者",
    "T36n1739_036:0974c10": "惑亡。善財以一行頌。歎此女人修戒忍精進",
    "T36n1739_036:0974c11": "三種行得光明照世間身。如經具明。優婆夷",
    "T36n1739_036:0974c12": "入定顯求一切法無厭足。三昧門令善財見。",
    "T36n1739_036:0974c13": "如文具明。不空輪三昧者。須學世間出世間",
    "T36n1739_036:0974c14": "皆具足故。十力智輪三昧者。會佛差別智輪",
    "T36n1739_036:0974c15": "滿故。佛種無盡藏三昧門者。智無不含化無",
    "T36n1739_036:0974c16": "斷絕故。此三三昧是總。一萬三昧是別。明一",
    "T36n1739_036:0974c17": "多相容自在入因陀羅網教門。已下推德昇",
    "T36n1739_036:0974c18": "進。此是第九善法行中善知識。以力波羅蜜",
    "T36n1739_036:0974c19": "為主。餘九為伴。約智門中諸位通治。約位門",
    "T36n1739_036:0974c20": "中治說法不自在障令得自在。",
    "T36n1739_036:0974c21": "[0974c21] 第二推德昇進中。從如諸菩薩已下至辭退",
    "T36n1739_036:0974c22": "而去。有十五行半經。於中約分四門。一推德",
    "T36n1739_036:0974c23": "令善財昇進。二示善友方所及舉城名都薩",
    "T36n1739_036:0974c24": "羅。三舉善友之名行為出家外道名為遍行。",
    "T36n1739_036:0974c25": "四禮敬辭去。隨文釋義者。城名無量都薩羅。",
    "T36n1739_036:0974c26": "都云喜樂。薩羅云出生。謂此城出生無量喜",
    "T36n1739_036:0974c27": "樂等事表。此善知識智度圓滿行同十地已",
    "T36n1739_036:0974c28": "終佛果遍行諸行宜應所見。普現其身同彼",
    "T36n1739_036:0974c29": "行門。接生利俗皆令歡喜故。城名出生無量",
    "T36n1739_036:0975a01": "喜樂等事。號出家外道名為遍行者。智齊佛",
    "T36n1739_036:0975a02": "果名為出家。為化邪流示同邪見。名為外道。",
    "T36n1739_036:0975a03": "益眾生行及以三乘盡同其事。名為遍行。所",
    "T36n1739_036:0975a04": "行無染。名為出家。以菩薩行中化邪不化正。",
    "T36n1739_036:0975a05": "名為外道。處行無染。名為出家。乃至九十六",
    "T36n1739_036:0975a06": "種外道我皆為之南方義如初釋。",
    "T36n1739_036:0975a07": "[0975a07] 第一正入當位法門中從爾時善財童子已下",
    "T36n1739_036:0975a08": "至我唯知此至一切處菩薩行。總分五門。一",
    "T36n1739_036:0975a09": "念善知識思惟昇進。二漸次遊行推求善友。",
    "T36n1739_036:0975a10": "三見在山上平地經行。山頂是智。平地是法",
    "T36n1739_036:0975a11": "身。表不離法身大智同於邪見。四往詣致敬",
    "T36n1739_036:0975a12": "正申所求。五遍行善友與善財所行之法。隨",
    "T36n1739_036:0975a13": "文釋義者。言外道名遍行者。菩薩化邪不化",
    "T36n1739_036:0975a14": "正名為外道。凡所修進未至究竟。一乘法界",
    "T36n1739_036:0975a15": "理智妙行。一多同異自在身土交徹十方世",
    "T36n1739_036:0975a16": "界如因陀羅網門。皆是外見。如是通凡及聖。",
    "T36n1739_036:0975a17": "盡以同行方便引之。名為遍行外道。行即如",
    "T36n1739_036:0975a18": "此孔丘莊老之流亦是其類。如潛名隱相隨",
    "T36n1739_036:0975a19": "類而行眾生。但受其益總不知。誰是誰非。如",
    "T36n1739_036:0975a20": "是之行。常遍十方。無時不現。如影隨形。如響",
    "T36n1739_036:0975a21": "應聲。非往來之質以智通萬有。常對現色身。",
    "T36n1739_036:0975a22": "如下文云。我已成就普觀世間三昧門。已成",
    "T36n1739_036:0975a23": "就無依無作神通力。已成就普門般若波羅",
    "T36n1739_036:0975a24": "蜜。我普於世間種種方所種種形貌種種解",
    "T36n1739_036:0975a25": "行饒益眾生。乃至普遍一切諸趣雖在世間",
    "T36n1739_036:0975a26": "常行利益。時諸人眾不知從何而至。不知不",
    "T36n1739_036:0975a27": "覺。是何人流。有眾生處一切行遍故。此是真",
    "T36n1739_036:0975a28": "實行善知識。以智波羅蜜為主。餘九為伴。此",
    "T36n1739_036:0975a29": "位治於生死中行不自在障令得自在。餘廣",
    "T36n1739_036:0975b01": "意如文。前十住是入佛所住法門之樣。此十",
    "T36n1739_036:0975b02": "行是普賢行之樣式。十地倣此而成十迴向",
    "T36n1739_036:0975b03": "是以此十住十行中。和融慈悲願力起智興",
    "T36n1739_036:0975b04": "悲。令使不偏修出世涅槃及染淨二障。使得",
    "T36n1739_036:0975b05": "常居十方一切生死海中。依自體法界佛果",
    "T36n1739_036:0975b06": "普賢大行。恒常充滿如因陀羅網境界無礙",
    "T36n1739_036:0975b07": "門故。以是安立乎。十迴向門。和會智悲世及",
    "T36n1739_036:0975b08": "出世。咸使融通依本自在故。使偏修定業求",
    "T36n1739_036:0975b09": "出世者。和融無量想念。起大智用無定利故。",
    "T36n1739_036:0975b10": "安立十迴向。使權學菩薩不一向妄求他方。",
    "T36n1739_036:0975b11": "別有佛淨土故。安立十迴向。使得常居寂定",
    "T36n1739_036:0975b12": "身恒遍滿一切生死攝化眾生故。起十迴向。",
    "T36n1739_036:0975b13": "使想念十方一切眾生數受想思惟憶念流注",
    "T36n1739_036:0975b14": "飄動。便成智用。起十迴向。使微小如芥子許",
    "T36n1739_036:0975b15": "福田。令遍滿十方充滿法界。起十迴向。令使",
    "T36n1739_036:0975b16": "世間諸見及微小神通成普賢大用。起十迴",
    "T36n1739_036:0975b17": "向。令使八住八地智增菩薩憶念本願廣利",
    "T36n1739_036:0975b18": "眾生方便起大神通力。遍興大利不住淨智",
    "T36n1739_036:0975b19": "中。起十迴向。令使初發心菩薩起如來大願",
    "T36n1739_036:0975b20": "具佛功德。起十迴向。廣如十迴向品說。若無",
    "T36n1739_036:0975b21": "此十迴向門。一切發心者。總住二乘地。無有",
    "T36n1739_036:0975b22": "菩薩得成佛道具普賢行也。初地菩薩依此",
    "T36n1739_036:0975b23": "三法。以殊勝願力發心一依前三法。加行昇",
    "T36n1739_036:0975b24": "進。至其功畢道滿如初發心。以明智不遷",
    "T36n1739_036:0975b25": "時日歲月不遷。還如慈氏返指文殊。明果不",
    "T36n1739_036:0975b26": "移因也。便見自身入普賢身中。明普賢行亦",
    "T36n1739_036:0975b27": "不離因內故。慈氏云。我當來下閻浮提。汝與",
    "T36n1739_036:0975b28": "文殊還來見我。明來世與今時不移。此乃約",
    "T36n1739_036:0975b29": "智實論。不同情識妄想虛變生多劫。見一乘",
    "T36n1739_036:0975c01": "之行見道。在初發心位初也。加行在初發心",
    "T36n1739_036:0975c02": "見諦之後。以此果行相資。方成萬用自在。三",
    "T36n1739_036:0975c03": "乘道前三賢菩薩有漏發心地上方成見道。",
    "T36n1739_036:0975c04": "十一地妙覺如來。又云。三千大千世界為佛",
    "T36n1739_036:0975c05": "報境。未通法界無限之境。互參無礙門已下",
    "T36n1739_036:0975c06": "推德昇進十迴向位。"
}