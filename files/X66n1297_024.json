{
    "X66n1297_024:0428c01": "宗鑑法林卷二十四",
    "X66n1297_024:0428c02": "集雲堂　編",
    "X66n1297_024:0428c03": "　　大鑑下五世",
    "X66n1297_024:0428c04": "益州大隨法真禪師(長慶安嗣)僧問。劫火洞然。大千俱",
    "X66n1297_024:0428c05": "壞。未寧者箇壞不壞。師曰壞。曰恁麼則隨它去也。",
    "X66n1297_024:0428c06": "師曰隨它去。僧後如前問修山主。修曰不壞。曰為",
    "X66n1297_024:0428c07": "甚不壞。修曰為同大千。又曰。壞也礙塞殺人。不壞",
    "X66n1297_024:0428c08": "也礙塞殺人。",
    "X66n1297_024:0428c09": "道吾真云。一人道壞。一人道不壞。且道壞底是不壞",
    "X66n1297_024:0428c10": "底是。會麼。壞與不壞。俱非內外。不隔絲毫。尋常面對。",
    "X66n1297_024:0428c11": "　黃龍清云。二尊宿雖則應處無偏。其奈影響之流",
    "X66n1297_024:0428c12": "別生二見。今日忽有人恁麼問。但向道壞與不壞即",
    "X66n1297_024:0428c13": "且置。還識者個麼。忽地喚回。秋夜夢舉頭。惟見月當",
    "X66n1297_024:0428c14": "空。　博山來云。大隨龍濟。生死同條。接物導機。隨家",
    "X66n1297_024:0428c15": "豐儉。一句則穿花折柳野渡冰消。一句則帶霧披雲",
    "X66n1297_024:0428c16": "寒灰發焰。畢竟者個壞不壞。參。　渠菴成云。二尊宿",
    "X66n1297_024:0428c17": "一人順水張帆。一人逆風把舵。雖是道路不同。究竟",
    "X66n1297_024:0428c18": "理無二致。今日設有問。但向道。鯨吞海水盡。露出珊",
    "X66n1297_024:0428c19": "瑚枝。",
    "X66n1297_024:0428c20": "劫火光中立問端。衲僧猶滯兩重關。可憐一句隨他",
    "X66n1297_024:0428c21": "語。萬里區區獨往還。(翠峰顯)",
    "X66n1297_024:0428c22": "步步相隨是大隨。左邊吹了右邊吹。思量未免空簁",
    "X66n1297_024:0428c23": "氣。何不留將煖肚皮。(保寧勇)",
    "X66n1297_024:0428c24": "壞不壞。隨他去也。大千界。句裏了無鉤鎖機。脚頭多",
    "X66n1297_024:0429a01": "被葛藤礙。會不會。分明底事。丁寧晒知心。拈出勿商",
    "X66n1297_024:0429a02": "量。輸我當行相買賣。(天童覺)",
    "X66n1297_024:0429a03": "隨他去。隨他去。千手大悲攔不住。石火光中相往來。",
    "X66n1297_024:0429a04": "銅睛鐵眼無尋處。(正覺逸)",
    "X66n1297_024:0429a05": "六合傾翻劈面來。暫披麻縷混塵埃。因風吹火渾閒",
    "X66n1297_024:0429a06": "事。引得遊人不肯回。壞不壞。隨不隨。徒將聞見強鍼",
    "X66n1297_024:0429a07": "錐。太湖三萬六千頃。月在波心說向誰。(通照逢)",
    "X66n1297_024:0429a08": "大隨菴側有一龜。僧問。一切眾生皮裹骨。者眾生",
    "X66n1297_024:0429a09": "為甚骨裹皮。師以艸履覆龜背上。僧無語。",
    "X66n1297_024:0429a10": "問處爭如答處親。眼中難著透金塵。長安一路無多",
    "X66n1297_024:0429a11": "地。過得潼關能幾人。(佛慧泉)",
    "X66n1297_024:0429a12": "學道須教正眼開。莫將狂解意中猜。脫鞵龜上人難",
    "X66n1297_024:0429a13": "會。遂使攜囊特地來。(天童覺)",
    "X66n1297_024:0429a14": "休將皮骨強分張。得六藏時且六藏。隻履盡情遮蓋",
    "X66n1297_024:0429a15": "了。了無一事可商量。(此山應)",
    "X66n1297_024:0429a16": "大隨問僧甚處去。曰峨嵋禮普賢去。師豎拂子曰",
    "X66n1297_024:0429a17": "文殊普賢總在者裏。僧畵一圓相拋向背後。乃禮",
    "X66n1297_024:0429a18": "拜。師喚侍者取一貼茶與者僧。",
    "X66n1297_024:0429a19": "保福展云。大隨若無後語。笑他衲僧。　雲門偃別云。",
    "X66n1297_024:0429a20": "西天斬頭截臂。者裏自領出去。　五祖戒云。大隨不",
    "X66n1297_024:0429a21": "因一事不長一智。　翠峰顯云。殺人刀活人劍。　溈",
    "X66n1297_024:0429a22": "山秀云。大隨茶非類趙州茶。既不類趙州茶。則得之",
    "X66n1297_024:0429a23": "者少矣。者僧得之。且道有甚長處。然不義之財於我",
    "X66n1297_024:0429a24": "如浮雲。　天童覺云。識法者懼。欺敵者亡。水中擇乳。",
    "X66n1297_024:0429b01": "須是鵝王。　天童悟云。者僧將成九仞之山。不進一",
    "X66n1297_024:0429b02": "簣之土。當時待喚侍者與茶。何不道也不消得。",
    "X66n1297_024:0429b03": "楖栗杖頭光閃爍。錫羅卷裹面鄒鎪。肩擔背負出門",
    "X66n1297_024:0429b04": "去。好是無人敢駐留。(保寧勇)",
    "X66n1297_024:0429b05": "大隨山下路縱橫。老竹蒼藤處處生。四海五湖為客",
    "X66n1297_024:0429b06": "慣。三更無月也須行。(慈受深)",
    "X66n1297_024:0429b07": "一輪明月照瀟湘。更不逢人問故鄉。自是天涯慣為",
    "X66n1297_024:0429b08": "客。任他猿叫斷愁腸。(上方益)",
    "X66n1297_024:0429b09": "把火入牛欄。翻身外面看。棃花千點白。春雨幾聲寒。",
    "X66n1297_024:0429b10": "(月堂昌)",
    "X66n1297_024:0429b11": "大隨因僧問如何是和尚家風。師曰赤土畫簸箕。",
    "X66n1297_024:0429b12": "曰意旨如何。師曰。簸箕有脣。米跳不出。",
    "X66n1297_024:0429b13": "赤土畫簸箕。團團無縫罅。佛眼覰不見。海神不知價。",
    "X66n1297_024:0429b14": "簸土揚塵無處尋。山高海闊白雲深。(南堂靜)",
    "X66n1297_024:0429b15": "簸箕有脣。米跳不出。天下衲僧赤肐[骨*歷]。更須撥轉上",
    "X66n1297_024:0429b16": "頭關。十方世界黑如漆。(天童華)",
    "X66n1297_024:0429b17": "大隨因僧問如何是佛法的的大意。師曰山前麥",
    "X66n1297_024:0429b18": "熟也未。",
    "X66n1297_024:0429b19": "大匠不巧。大儒不學。動輒中方圓。舉皆成禮樂。堪笑",
    "X66n1297_024:0429b20": "鄉邨賣卜人。徒勞鑽破烏龜[(土/(冉土+、))*殳]。(無準範)",
    "X66n1297_024:0429b21": "自小離家住日邊。去家祇道路三千。從人問得來時",
    "X66n1297_024:0429b22": "路。回首元來在目前。(無文燦)",
    "X66n1297_024:0429b23": "大隨燒畬次。忽見一蛇。師以杖挑向火中曰。咄。者",
    "X66n1297_024:0429b24": "箇形骸猶自不放捨。你向者裏死。如暗得鐙。時有",
    "X66n1297_024:0429c01": "僧問。正恁麼時還有罪也無。師曰。石虎叫時山谷",
    "X66n1297_024:0429c02": "響。木人[口*后]處鐵牛驚。",
    "X66n1297_024:0429c03": "劫初劫末。法弱魔強。定光老子鐵作脊梁。文經武緯",
    "X66n1297_024:0429c04": "把定封疆。碧天雲散祖風凉。佛日光暉舜日長。(南堂靜)",
    "X66n1297_024:0429c05": "韶州靈樹如敏禪師(長慶安嗣)僧問如何是和尚家風。",
    "X66n1297_024:0429c06": "師曰千年田八百主。曰意旨如何。師曰郎當屋舍",
    "X66n1297_024:0429c07": "沒人修。",
    "X66n1297_024:0429c08": "來機深辨。有舒有卷。移却案山。重添鍼綫。千年田。八",
    "X66n1297_024:0429c09": "百主。直下承當還莽鹵。郎當屋舍沒人修。片瓦根椽",
    "X66n1297_024:0429c10": "誰去豎。君不見。甜瓜徹蒂甜。苦瓜連根苦。(月堂昌)",
    "X66n1297_024:0429c11": "靈樹因尼送瓷缽盂至。師遂拓起曰者箇出在甚",
    "X66n1297_024:0429c12": "麼處。曰出在定州。師乃撲破。尼無對。",
    "X66n1297_024:0429c13": "清涼欽別云。不違此間。　保福展云。欺敵者亡。　雲",
    "X66n1297_024:0429c14": "門澄代云。老老大大。出處也不知。",
    "X66n1297_024:0429c15": "靈樹因僧問如何是祖師西來意。師默然。後遷化",
    "X66n1297_024:0429c16": "欲立行狀碑。雲門為首座。僧問先師默然處如何",
    "X66n1297_024:0429c17": "上碑。門代曰。師。",
    "X66n1297_024:0429c18": "師師師。知知知。三三兩兩過遼西。一雙紅杏換消棃。",
    "X66n1297_024:0429c19": "(瑯琊覺)",
    "X66n1297_024:0429c20": "盡謂當初密對揚。不知文彩已全彰。後人不見韶陽",
    "X66n1297_024:0429c21": "老。一字千般謾度量。(佛印元)",
    "X66n1297_024:0429c22": "師之一字太巍巍。獨向寰中定是非。畢竟水須潮海",
    "X66n1297_024:0429c23": "去。到頭雲定覓山歸。(白雲端)",
    "X66n1297_024:0429c24": "師之一字太孤危。文彩全無作者知。不領韶陽提起",
    "X66n1297_024:0430a01": "處。且從默處認殘碑。(天目禮)",
    "X66n1297_024:0430a02": "福州靈雲志勤禪師(長慶安嗣)初在大溈。因見桃花悟",
    "X66n1297_024:0430a03": "道。有偈曰。三十年來尋劍客。幾回落葉又抽枝。自",
    "X66n1297_024:0430a04": "從一見桃花後。直至如今更不疑。溈山曰。從緣悟",
    "X66n1297_024:0430a05": "達。永無退失。善自護持。有僧舉似玄沙。沙曰。諦當",
    "X66n1297_024:0430a06": "甚諦當。敢保老兄未徹在。沙問地藏。我恁麼道。汝",
    "X66n1297_024:0430a07": "作麼生。藏曰。不是桂琛。幾走殺天下人。",
    "X66n1297_024:0430a08": "長慶稜因僧問玄沙意旨如何。慶云。將謂鬍鬚赤。更",
    "X66n1297_024:0430a09": "有赤鬚鬍。　翠巖芝云。有一人如今問玄沙意作麼",
    "X66n1297_024:0430a10": "生。且道此人還徹也未。　黃龍心徵云。且道靈雲當",
    "X66n1297_024:0430a11": "初見底是桃花不是桃花。　五祖演云。說甚麼諦當。",
    "X66n1297_024:0430a12": "更參三十年。法林音云。演祖不妨作家。　昭覺勤云。",
    "X66n1297_024:0430a13": "千鈞之弩不為鼷鼠而發機。靈雲既撥轉天關。玄沙",
    "X66n1297_024:0430a14": "乃掀翻地軸。且道那裏是未徹處。　徑山杲云。一家",
    "X66n1297_024:0430a15": "有事百家忙。　中峰本云。靈雲白日青天。向桃花樹",
    "X66n1297_024:0430a16": "下為魅所著。玄沙雖則除邪輔正激濁揚清。不知又",
    "X66n1297_024:0430a17": "是鬼門上貼卦。　天寧琦云。人無遠慮必有近憂。直",
    "X66n1297_024:0430a18": "饒百煉精金。不免入爐再煅。　天井新云。不惟靈雲",
    "X66n1297_024:0430a19": "未徹。敢保玄沙也未徹在。何以見得。雲在嶺頭閒不",
    "X66n1297_024:0430a20": "徹。水流澗底太忙生。　東明鑑云。當時靈雲眼睛被",
    "X66n1297_024:0430a21": "桃花刺破。直至如今依然成瞎。乃豎拂子云。桃花開",
    "X66n1297_024:0430a22": "也。還見麼。良久云。春色滿園關不住。一枝紅杏出牆",
    "X66n1297_024:0430a23": "來。",
    "X66n1297_024:0430a24": "春暖桃花樹樹紅。靈雲千古道還同。玄沙留語叢林",
    "X66n1297_024:0430b01": "問。南北東西路莫窮。(正覺逸)",
    "X66n1297_024:0430b02": "二月三月景和融。遠近桃花樹樹紅。宗匠悟來猶未",
    "X66n1297_024:0430b03": "徹。至今依舊笑春風。(黃龍南二)",
    "X66n1297_024:0430b04": "龍象相逢世不羣。一來一去顯疎親。時人不悟其中",
    "X66n1297_024:0430b05": "旨。摘葉尋枝長客塵。",
    "X66n1297_024:0430b06": "二月春庭雨霽時。小桃紅綻兩三枝。紅白爭妍人盡",
    "X66n1297_024:0430b07": "見。因甚靈雲獨不疑。(法雲秀)",
    "X66n1297_024:0430b08": "萬年松下忽相逢。拔樹鳴條浩浩風。堪笑晚來無覓",
    "X66n1297_024:0430b09": "處。崔嵬和雨在雲中。(保寧勇)",
    "X66n1297_024:0430b10": "堪笑春風漏泄機。桃花新發舊年枝。螺江有個釣魚",
    "X66n1297_024:0430b11": "客。笑殺靈雲道不疑。(佛國白)",
    "X66n1297_024:0430b12": "桃花尋劍客。不語笑春風。白頭歸未得。家住海門東。",
    "X66n1297_024:0430b13": "敢保老兄猶未徹。玄沙之言何太切。君看陌上桃花",
    "X66n1297_024:0430b14": "紅。盡是離人眼裏血。(鼓山珪)",
    "X66n1297_024:0430b15": "一個烏梅似本形。蜘蛛結網打蜻蜓。蜻蜓落了兩片",
    "X66n1297_024:0430b16": "翼。堪笑烏梅齩鐵釘。(天童淨)",
    "X66n1297_024:0430b17": "靈雲一笑見桃花。三十餘年始到家。從此春風春雨",
    "X66n1297_024:0430b18": "後。亂隨名字落天涯。(慈航朴)",
    "X66n1297_024:0430b19": "彷彿撩天高索價。依俙著地下還錢。及乎走出河頭",
    "X66n1297_024:0430b20": "看。兩個兒童戲渡船。(雲漢蔭)",
    "X66n1297_024:0430b21": "一見不勞朱粉施。玄沙掃帚畵蛾眉。祇知掩得靈雲",
    "X66n1297_024:0430b22": "醜。落盡眉毛自不知。(朴翁銛)",
    "X66n1297_024:0430b23": "一見桃花便躲跟。鐵圍生陷出無門。倚牆傍壁知多",
    "X66n1297_024:0430b24": "少。一度春來一斷魂。(少室睦)",
    "X66n1297_024:0430c01": "落花臺上重鋪錦。碼碯階前布赤砂。仁義盡從貧處",
    "X66n1297_024:0430c02": "斷。世情偏向有錢家。(高峰妙)",
    "X66n1297_024:0430c03": "浪尋楊柳情無賴。蹋碎桃花眼獨紅。吹倦園林春已",
    "X66n1297_024:0430c04": "暮。那堪隔岸鼓東風。(法林音二)",
    "X66n1297_024:0430c05": "猛虎當途暗自驚。相逢狹路若為爭。苦心片片無人",
    "X66n1297_024:0430c06": "訴。嶺外偏聞負痛聲。",
    "X66n1297_024:0430c07": "靈雲因長生問混沌未分時如何。師曰露柱懷胎。",
    "X66n1297_024:0430c08": "曰分後如何。師曰如片雲點太清。曰祇如太清還",
    "X66n1297_024:0430c09": "受點也無。師不答。曰恁麼則含生不來也。師亦不",
    "X66n1297_024:0430c10": "答。曰直得純清絕點時如何。師曰猶是真常流注。",
    "X66n1297_024:0430c11": "曰如何是真常流注。師曰如鏡常明。曰未審向上",
    "X66n1297_024:0430c12": "還有事也無。師曰有。曰如何是向上事。師曰打破",
    "X66n1297_024:0430c13": "鏡來與汝相見。",
    "X66n1297_024:0430c14": "芭蕉徹云。相見便休。又打破鏡作什麼。白兆圓云。若",
    "X66n1297_024:0430c15": "不打破鏡。怎得相見。　太陽玄云。即今破也。又作麼",
    "X66n1297_024:0430c16": "生相見。乃云。照盡體無依。通身難辨的。　開福寧云。",
    "X66n1297_024:0430c17": "盡十方世界是一面鏡。作麼生說個打破底道理。直",
    "X66n1297_024:0430c18": "饒眼親手便。光鏡俱忘。如鷄抱卵。啐啄同時。正好喫",
    "X66n1297_024:0430c19": "報慈拄杖。何故。弄影禪和。如麻似粟。　昭覺勤云。一",
    "X66n1297_024:0430c20": "人善問。一人善答。膠漆相投。水乳相合則且置。且道",
    "X66n1297_024:0430c21": "打破鏡來如何相見。良久撫掌云。了。　天童覺云。分",
    "X66n1297_024:0430c22": "與未分。玉機夜動。點與未點。金梭暗拋。直是一色純",
    "X66n1297_024:0430c23": "清。未得十成穩坐。且道打破鏡來向甚麼處相見。清",
    "X66n1297_024:0430c24": "秋老兔吞光後。湛水蒼龍脫骨時。　黃龍忠云。若據",
    "X66n1297_024:0431a01": "牧菴見處。說甚混沌分與未分。打破鏡與不打破鏡。",
    "X66n1297_024:0431a02": "直饒向露柱懷胎處會得。正是片雲點太清。還委悉",
    "X66n1297_024:0431a03": "麼。待虗空落地即向你道。",
    "X66n1297_024:0431a04": "金鷄啄玉卵。飛出鳳凰兒。入戶能長嘯。歸家著錦衣。",
    "X66n1297_024:0431a05": "(佛鑑懃)",
    "X66n1297_024:0431a06": "午夜霜凝星斗寒。長空雲盡山月落。青天喫棒人盡",
    "X66n1297_024:0431a07": "知。蒼龍脫骨誰能覺。金鳳衝開玉鎖關。麒麟掣斷黃",
    "X66n1297_024:0431a08": "金索。迢迢劫外孰能拘。南北東西迥超卓。(承天宗)",
    "X66n1297_024:0431a09": "靈雲因僧問佛未出世時如何。師豎起拂子。曰出",
    "X66n1297_024:0431a10": "世後如何。師亦豎起拂子。僧不肯。到雪峰舉前話。",
    "X66n1297_024:0431a11": "峰曰你肯它麼。曰不肯。峰曰你問。我與你道。僧曰",
    "X66n1297_024:0431a12": "佛未出世時如何。峰豎起拂子。曰出世後如何。峰",
    "X66n1297_024:0431a13": "放下拂子。僧禮拜。峰便打。僧後到玄沙舉前話。沙",
    "X66n1297_024:0431a14": "曰你怎生會。曰不會。沙曰我與你作箇譬喻。如人",
    "X66n1297_024:0431a15": "買一片園。東西四至結契總了也。中心有箇樹子",
    "X66n1297_024:0431a16": "猶屬我在。",
    "X66n1297_024:0431a17": "雲門偃於兩豎拂處云。前頭即是。後頭打不著。　溈",
    "X66n1297_024:0431a18": "山哲云。者僧一張弓兩隻箭。擬撥亂天下。至玄沙面",
    "X66n1297_024:0431a19": "前。一個伎倆施展不得。何故。鶴有九臯難翥翼。馬無",
    "X66n1297_024:0431a20": "千里謾追風。",
    "X66n1297_024:0431a21": "靈雲因僧問如何是端坐念實相。師曰河裏失錢",
    "X66n1297_024:0431a22": "河裏摝。",
    "X66n1297_024:0431a23": "河裏失錢河裏摝。拈來天下任縱橫。和雲買得南山",
    "X66n1297_024:0431a24": "地。淺種深鋤恣意耕。(佛心才)",
    "X66n1297_024:0431b01": "靈雲因僧問如何是歸根得旨。師曰。早時忘却。不",
    "X66n1297_024:0431b02": "憶塵生。",
    "X66n1297_024:0431b03": "家破人亡何所依。無心無褚話求歸。十年忘却來時",
    "X66n1297_024:0431b04": "路。暫憶此時總不知。(投子青)",
    "X66n1297_024:0431b05": "靈雲問僧甚處去。曰雪峰去。師曰我有一信寄雪",
    "X66n1297_024:0431b06": "峰得麼。曰便請。師脫隻履拋向面前。僧便去。至雪",
    "X66n1297_024:0431b07": "峰。峰問甚處來。曰靈雲。峰曰和尚安否。曰有一信",
    "X66n1297_024:0431b08": "相寄。峰曰在那裏。僧脫隻履拋向峰前。峰休去。",
    "X66n1297_024:0431b09": "溈山秀云。雪峰既不能辨他來信端的。者僧又祇知",
    "X66n1297_024:0431b10": "依模畵[打丁+羕]鈍置他。靈雲忽若當時道。我有一信寄他。",
    "X66n1297_024:0431b11": "僧云請。靈雲祇據座。者僧又若為通露。不可大丈夫",
    "X66n1297_024:0431b12": "漢為人馳達。教他一言不措。　白巖符云。者僧與靈",
    "X66n1297_024:0431b13": "雲通信。原封馳上。不敢妄加一字。怎奈雪峰書亦收",
    "X66n1297_024:0431b14": "了。祇是不拆封看。知他雪峰是何心行。",
    "X66n1297_024:0431b15": "靈雲因僧問如何是佛法大意。師曰。驢事未去。馬",
    "X66n1297_024:0431b16": "事到來。",
    "X66n1297_024:0431b17": "驢事未了馬事來。鐘聲纔斷鼓聲催。祖師愛喫和羅",
    "X66n1297_024:0431b18": "飯。北有文殊在五臺。(佛慧泉)",
    "X66n1297_024:0431b19": "東行不見西行利。南頭賣賤北賣貴。橫千豎百算河",
    "X66n1297_024:0431b20": "沙。九九翻成八十二。(保寧勇)",
    "X66n1297_024:0431b21": "松陰行不盡。疎雨下無時。世事幾興廢。山中人未知。",
    "X66n1297_024:0431b22": "(蒙菴聰)",
    "X66n1297_024:0431b23": "揚州光孝慧覺禪師(趙州諗嗣)至法眼處。眼問近離甚",
    "X66n1297_024:0431b24": "處。師曰趙州。曰承聞趙州有柏樹子話是否。師曰",
    "X66n1297_024:0431c01": "無。曰。往來皆言有。上座何得道無。師曰先師實無",
    "X66n1297_024:0431c02": "此語。和尚莫謗先師好。眼曰真獅子兒。",
    "X66n1297_024:0431c03": "徑山杲云。若道有此語。錯過覺鐵[此/束]若。道無此語。又",
    "X66n1297_024:0431c04": "錯過法眼。若兩邊俱不涉。又錯過趙州。直饒總不恁",
    "X66n1297_024:0431c05": "麼。別有透脫一路。入地獄如箭射。　鼓山珪云。覺鐵",
    "X66n1297_024:0431c06": "[此/束]名不虗得。祇是不曾夢見趙州。　笑巖寶云。法眼",
    "X66n1297_024:0431c07": "當時失却一隻眼。覺公與麼道。也扶趙州不起。　法",
    "X66n1297_024:0431c08": "林音云。逃阬墮壍。",
    "X66n1297_024:0431c09": "趙州無語幾人知。江北江南見者稀。山寺桃花復何",
    "X66n1297_024:0431c10": "在。相逢空愛白公詩。(大洪遂)",
    "X66n1297_024:0431c11": "日炙風吹瘦影。孤趙州嘗指倚庭株。昇元大小清涼",
    "X66n1297_024:0431c12": "老。未會先師此語無。(正覺逸)",
    "X66n1297_024:0431c13": "誰道先師無此語。焦尾大蟲元是虎。胡蜂不戀舊時",
    "X66n1297_024:0431c14": "窠。猛將豈在家中死。急著眼。却回顧。若會截流那下",
    "X66n1297_024:0431c15": "去。帀地清風隨步舉。(慧通旦)",
    "X66n1297_024:0431c16": "天使何所貴。貴在善對論。不獨君無辱。猶得社稷存。",
    "X66n1297_024:0431c17": "(印如成)",
    "X66n1297_024:0431c18": "一向瀟湘一向秦。臨岐一句好愁人。自從山水分疆",
    "X66n1297_024:0431c19": "後。作客誰能不問津。(釆商榮)",
    "X66n1297_024:0431c20": "洪州新興嚴陽尊者(趙州諗嗣)參趙州。問一物不將來",
    "X66n1297_024:0431c21": "時如何。州曰放下著。師曰。一物不將來。放下箇甚",
    "X66n1297_024:0431c22": "麼。州曰。放不下。擔取去。師於言下大悟。",
    "X66n1297_024:0431c23": "勝果[、/(、*、)]於初問下著語云。抱贓叫屈。於進語下著語",
    "X66n1297_024:0431c24": "云。苦哉苦哉。　○○香云。趙州就爐打鐵。嚴陽惹禍",
    "X66n1297_024:0432a01": "上身。雖然悟去。也是好事不如無。",
    "X66n1297_024:0432a02": "一物不將來。兩肩擔不起。言下忽知非。心中無限喜。",
    "X66n1297_024:0432a03": "毒惡既忘懷。蛇虎為知己。光陰幾百年。清風猶未已。",
    "X66n1297_024:0432a04": "(黃龍南)",
    "X66n1297_024:0432a05": "移高就下縱威權。解脫門開信可憐。不得空王真妙",
    "X66n1297_024:0432a06": "訣。動隨聲色被勾牽。(真淨文)",
    "X66n1297_024:0432a07": "不妨行細輸先手。自覺心麤媿撞頭。局破腰間柯斧",
    "X66n1297_024:0432a08": "爛。洗清凡骨共仙遊。(天童覺)",
    "X66n1297_024:0432a09": "劈面呈機不等閒。纖毫盡處重如山。斷腸曲調如親",
    "X66n1297_024:0432a10": "聽。流水悲風不用彈。(塗毒策)",
    "X66n1297_024:0432a11": "驀就膏肓下一鍼。當時無處著渾身。呵呵笑入嚴陽",
    "X66n1297_024:0432a12": "去。蛇虎為鄰不可尋。(密菴傑)",
    "X66n1297_024:0432a13": "地沒朱砂翻赤土。廩無粒米倒礱糠。赤窮自是活不",
    "X66n1297_024:0432a14": "得。又被人來指賊贓。(中峰本)",
    "X66n1297_024:0432a15": "香飄桂子十分月。雨滴芙蓉一半秋。門外任他時節",
    "X66n1297_024:0432a16": "換。穩將衲被自蒙頭。(橫川珙)",
    "X66n1297_024:0432a17": "餘光雖好日西流。底事區區作馬牛。向道心肝不帶",
    "X66n1297_024:0432a18": "得。來時高挂樹梢頭。(梅翁杲)",
    "X66n1297_024:0432a19": "婺州新建禪師(趙州諗嗣)一生不畜沙彌。有座主曰。和",
    "X66n1297_024:0432a20": "尚年尊何不討箇沙彌侍奉。師曰。若有眼瞎耳聾",
    "X66n1297_024:0432a21": "口啞底。為我討一箇來。主無對。",
    "X66n1297_024:0432a22": "石菴琈云。可惜座主有頭無尾。不了人事。致使新建",
    "X66n1297_024:0432a23": "一生受屈。德慶若作座主。待伊恁麼道。但云有一箇",
    "X66n1297_024:0432a24": "眼不瞎耳不聾口不啞底上座。還要麼。待伊定動。便",
    "X66n1297_024:0432b01": "噓兩聲。看他作麼合煞。",
    "X66n1297_024:0432b02": "杭州多福禪師(趙州諗嗣)僧問如何是多福一叢竹。師",
    "X66n1297_024:0432b03": "曰一莖兩莖斜。曰學人不會。師曰三莖四莖曲。",
    "X66n1297_024:0432b04": "一莖兩莖斜。疎影動龍蛇。心疑生暗鬼。眼病見空華。",
    "X66n1297_024:0432b05": "三莖四莖曲。還我一叢竹。時引清風來。落葉填山谷。",
    "X66n1297_024:0432b06": "(無禪才)",
    "X66n1297_024:0432b07": "漳州浮石禪師(子湖蹤嗣)上堂。山僧開卜舖。能斷人貧",
    "X66n1297_024:0432b08": "富。定人生死。時有僧出曰。離却生死貧富。不落五",
    "X66n1297_024:0432b09": "行。請師直道。師曰金木水火土。",
    "X66n1297_024:0432b10": "達磨西來惟賣卜。吉凶在汝不由人。個中祇是依爻",
    "X66n1297_024:0432b11": "斷。豈有人情踈與親。(本覺一)",
    "X66n1297_024:0432b12": "金木水火土。始終顛倒數。五六下四三。初爻傳白虎。",
    "X66n1297_024:0432b13": "苦苦。卜得此卦一生貧。遠信不來病人死。(懶菴需)",
    "X66n1297_024:0432b14": "金木水火土。大蟲元是虎。好笑李將軍。藍田空沒羽。",
    "X66n1297_024:0432b15": "(無準範)",
    "X66n1297_024:0432b16": "日容遠禪師(子湖蹤嗣)因奯上座參。師撫掌三下曰。猛",
    "X66n1297_024:0432b17": "虎當軒。誰是敵者。奯曰。俊鷂沖天。阿誰捉得。師曰",
    "X66n1297_024:0432b18": "彼此難當。奯曰且休。未斷者公案。師將拄杖舞歸",
    "X66n1297_024:0432b19": "方丈。奯無語。師曰死却者漢也。",
    "X66n1297_024:0432b20": "昭覺勤云。力敵勢均不妨好對頭。眼親手便彼此沒",
    "X66n1297_024:0432b21": "便宜。下梢可惜放過。待他舞歸方丈。便好與撫掌三",
    "X66n1297_024:0432b22": "下。拂袖便行。非惟頭尾完全。亦免遭人指註。雖然如",
    "X66n1297_024:0432b23": "是。奯公無語。還可轉側也無。謾言侵早起。更有夜行",
    "X66n1297_024:0432b24": "人。　大溈智云。強中更有強中手。天下元無第一人。",
    "X66n1297_024:0432c01": "還知麼。伎倆全無。波旬失途。到者裏無你解會處。",
    "X66n1297_024:0432c02": "興化軍梯山石梯禪師(茱萸嗣)一日見侍者拓鉢赴",
    "X66n1297_024:0432c03": "堂。乃問甚處去。曰赴堂齋去。師曰我豈不知汝赴",
    "X66n1297_024:0432c04": "堂齋去。曰除此外別道箇什麼。師曰我祇問汝本",
    "X66n1297_024:0432c05": "分事。曰。和尚若問本分事。某甲實是赴堂齋去。師",
    "X66n1297_024:0432c06": "曰汝不謬為吾侍者。",
    "X66n1297_024:0432c07": "天童覺云。放過即不可。如今直與扭得鼻頭痛。打得",
    "X66n1297_024:0432c08": "骨頭出始得。免見瞎驢趁大隊。所以道平地上死人",
    "X66n1297_024:0432c09": "無數。透得荊棘林是好手。且道適來者僧透得也未。",
    "X66n1297_024:0432c10": "多虗不如少實。　清化嶾云。入此門來。直須田地穩",
    "X66n1297_024:0432c11": "密。堪受鉗錘。百煉千敲終始不變。所謂要識真金火",
    "X66n1297_024:0432c12": "裏看。石梯肯他。也是羅公照鏡。當時何不與他三十",
    "X66n1297_024:0432c13": "棒。使渠縱遇百味珍饈。也須吐却始得。",
    "X66n1297_024:0432c14": "父子相將草裏行。星馳電卷迅雷轟。賺他無限英靈",
    "X66n1297_024:0432c15": "漢。錯認鞍橋過一生。(辛菴儔)",
    "X66n1297_024:0432c16": "筠州末山尼了然禪師(歸宗常下高安愚嗣)因灌溪問如何",
    "X66n1297_024:0432c17": "是末山。師曰不露頂。曰如何是末山主。師曰非男",
    "X66n1297_024:0432c18": "女相。溪乃喝曰何不變去。師曰。不是神。不是鬼。變",
    "X66n1297_024:0432c19": "箇甚麼。溪於是伏膺。作園頭三年。",
    "X66n1297_024:0432c20": "昭覺勤云。或有人問山僧。如何是末山。一望不見。如",
    "X66n1297_024:0432c21": "何是末山主。可與佛祖為師。何不變去。上座自變。擬",
    "X66n1297_024:0432c22": "議不來。劈脊便棒。且道末山是蔣山是。當機無向背。",
    "X66n1297_024:0432c23": "擬議隔千山。法林音云。灌溪若在。也好伏膺三年。",
    "X66n1297_024:0432c24": "　天童覺云。非男女之相。出有無之量。透萬機之前。超",
    "X66n1297_024:0433a01": "三界之上。窮而通。簡而當。松含風而夜寒。溪帶雨而",
    "X66n1297_024:0433a02": "春漲。　靈隱禮云。末山弄假像真。尋常得此便。灌溪",
    "X66n1297_024:0433a03": "酬本及末。一飽忘百饑。乃至漚麻句下倒轉成禠。劈",
    "X66n1297_024:0433a04": "箭鋒前誰當齧鏃。要識末山落處麼。大鵬欲展摩霄",
    "X66n1297_024:0433a05": "翅。誰顧奔騰六合雲。",
    "X66n1297_024:0433a06": "非男女相獨閒閒。正體堂堂孰可攀。一句不傳千聖",
    "X66n1297_024:0433a07": "眼。九天風靜月彎彎。(自得暉)",
    "X66n1297_024:0433a08": "非男女相末山主。今古堂堂常獨露。常獨露兮見也",
    "X66n1297_024:0433a09": "麼。清聲籍籍播寰宇。(月林觀)",
    "X66n1297_024:0433a10": "襄州關南道吾禪師(鹽官安下關南常嗣)因趙州來。乃先著",
    "X66n1297_024:0433a11": "豹皮裩。執吉獠棒。於山門外翹一足候。纔見州來",
    "X66n1297_024:0433a12": "便高聲唱喏而立。州曰小心祇候著。師又唱喏一",
    "X66n1297_024:0433a13": "聲而去。",
    "X66n1297_024:0433a14": "鳳山啟云。大小關南無端向人納敗闕。雖然。還知趙",
    "X66n1297_024:0433a15": "州出不得他圈圚麼。梁山泊裏稱豪傑。看來都是不",
    "X66n1297_024:0433a16": "良人。",
    "X66n1297_024:0433a17": "一吹無孔笛。一撫沒絃琴。一曲兩曲無人會。雨過夜",
    "X66n1297_024:0433a18": "塘秋水深。(潛菴光)",
    "X66n1297_024:0433a19": "道吾作舞。一曲無譜。若將耳聞。未敢相許。(野菴璇)",
    "X66n1297_024:0433a20": "關南或執木劍肩上作舞。僧問手中劍甚處得來。",
    "X66n1297_024:0433a21": "師遂擲於地。僧却置師手中。師曰甚處得來。僧無",
    "X66n1297_024:0433a22": "對。師曰容汝三日下取一轉語。僧亦無對。師乃置",
    "X66n1297_024:0433a23": "劍肩上作舞曰恁麼始得。",
    "X66n1297_024:0433a24": "雲峰悅云。邪法難扶。　龍池傳云。元來木劍也好殺",
    "X66n1297_024:0433b01": "人。者僧曾遭道吾一劍。豈止三日。直至而今未見伊",
    "X66n1297_024:0433b02": "黈氣。若是作家師僧。纔見伊擲劒在地。便拈起置肩",
    "X66n1297_024:0433b03": "上作舞一出。待伊問你者劍從何處得。來但擲於地",
    "X66n1297_024:0433b04": "擺手便行。",
    "X66n1297_024:0433b05": "關南因僧問。如何是和尚家風。師下禪牀作女人",
    "X66n1297_024:0433b06": "拜曰。謝子遠來。無可祇待。",
    "X66n1297_024:0433b07": "驪龍海臥瑞雲高。四望歸宗萬派潮。木人來問西宮",
    "X66n1297_024:0433b08": "事。回惠東園一顆桃。(投子青)",
    "X66n1297_024:0433b09": "歲稔時清禮義多。相逢陪酒又陪歌。當筵不解開懷",
    "X66n1297_024:0433b10": "飲。奈此一天風月何。(東叟頴)",
    "X66n1297_024:0433b11": "名園爛熳百花香。杜宇聲催燕語狂。萬斛韶光藏不",
    "X66n1297_024:0433b12": "住。却憐罕遇賦春郎。(青門林)",
    "X66n1297_024:0433b13": "婺州金華俱胝禪師(大梅常下天龍嗣)初住菴時。有尼頂",
    "X66n1297_024:0433b14": "笠攜錫遶師三帀曰。道得即下笠子。如是三問。師",
    "X66n1297_024:0433b15": "皆無對。尼便去。師曰。日勢稍晚。何不且住。尼曰道",
    "X66n1297_024:0433b16": "得即住。師又無對。逾旬。天龍至。師陳前事。龍豎一",
    "X66n1297_024:0433b17": "指示之。師大悟。凡有參扣惟豎一指。示眾曰。吾得",
    "X66n1297_024:0433b18": "天龍一指禪。一生受用不盡。",
    "X66n1297_024:0433b19": "玄沙備云。我當時若見。拗折指頭。　長慶稜代云。美",
    "X66n1297_024:0433b20": "食不中飽人飡。　曹山章云。俱胝承當處鹵莽。祇認",
    "X66n1297_024:0433b21": "得一機一境。一等是拍手撫掌。是他西園奇怪。　報",
    "X66n1297_024:0433b22": "慈遂徵云。且道俱胝還悟也未。若悟。為甚麼承當處",
    "X66n1297_024:0433b23": "莽鹵。若不悟。又道用一指頭禪不盡。且道曹山意作",
    "X66n1297_024:0433b24": "麼生。　雲居錫云。祇如玄沙與麼道。是肯伊不肯伊。",
    "X66n1297_024:0433c01": "　徑山杲舉瑘琊頌。俱胝一指報君知。朝生鷂子撲",
    "X66n1297_024:0433c02": "天飛。若無舉鼎拔山力。千里烏騅不易騎。乃云。俱胝",
    "X66n1297_024:0433c03": "不得瑯琊為伊出氣。幾乎埋沒。妙喜隨後也有個注",
    "X66n1297_024:0433c04": "脚。俱胝一指頭。喫飯飽方休。腰纏十萬貫。騎鶴上揚",
    "X66n1297_024:0433c05": "州。　靈隱嶽云。且道如何是一指禪。乃豎拂子云。見",
    "X66n1297_024:0433c06": "麼。若也見得。可與俱胝把手共行。脫或未然。不免重",
    "X66n1297_024:0433c07": "說偈言。一著高一著。一步闊一步。坐斷佛祖關。迷却",
    "X66n1297_024:0433c08": "來時路。　平陽忞云。瑯琊妙喜祇顧盤中喝彩。不解",
    "X66n1297_024:0433c09": "馬上奪標。諸人要知者一指落處分明麼。更聽山翁",
    "X66n1297_024:0433c10": "念個真言補闕。一指頭禪誰不有。靈樞妙轉在天龍。",
    "X66n1297_024:0433c11": "巨靈擡手無多子。分破華山千萬重。",
    "X66n1297_024:0433c12": "對揚深愛老俱胝。宇宙空來更有誰。曾向滄溟下浮",
    "X66n1297_024:0433c13": "木。夜濤相共接盲龜。(翠峰顯)",
    "X66n1297_024:0433c14": "頓悟天龍一指頭。河沙佛祖便同儔。饒他鶖子懸河",
    "X66n1297_024:0433c15": "辯。百億須彌一芥收。(旻古佛)",
    "X66n1297_024:0433c16": "俱胝老子指頭禪。二十年來用不殘。信有道人方外",
    "X66n1297_024:0433c17": "術。了無俗物眼前看。所得甚簡。施設彌寬。大千剎海",
    "X66n1297_024:0433c18": "飲毫端。麟龍無限落誰手。珍重。任公把釣竿。(天童覺)",
    "X66n1297_024:0433c19": "席簾蓬戶在門頭。誰謂邨居院落幽。雨散雲收山嶽",
    "X66n1297_024:0433c20": "露。珊瑚枝上挂金鉤。(惠昭預)",
    "X66n1297_024:0433c21": "佳人睡起懶梳頭。把得金釵插便休。大抵還他肌骨",
    "X66n1297_024:0433c22": "好。不搽紅紛也風流。(報恩演)",
    "X66n1297_024:0433c23": "八幅羅裙蘸地拕。雙睛點就賽嫦娥。時將紈扇人前",
    "X66n1297_024:0433c24": "掩。一種風流消不多。(六愚哲)",
    "X66n1297_024:0434a01": "翠擁春旂夾畫闌。烟籠曉霧不勝寒。一株婀娜臨官",
    "X66n1297_024:0434a02": "道。多少行人駐馬看。(俍亭挺)",
    "X66n1297_024:0434a03": "飛霆擊火出南天。鐵勒驕心馬上懸。不有控絃三十",
    "X66n1297_024:0434a04": "萬。龍門何處定天山。(紫嶠[泳永+脅])",
    "X66n1297_024:0434a05": "俱胝有一童子。每見人問事亦豎指。師一日潛袖",
    "X66n1297_024:0434a06": "刀。問童曰聞你會佛法是否。曰是。師曰如何是佛。",
    "X66n1297_024:0434a07": "童豎指。師以刀斷其指。童叫喚走出。師召童子。童",
    "X66n1297_024:0434a08": "回首。師曰如何是佛。童舉手不見指。忽然大悟。",
    "X66n1297_024:0434a09": "清波格云。俱胝得天龍一指。一生擔板不了。及至童",
    "X66n1297_024:0434a10": "子豎指。却又與伊截斷。當時何不自截其指。免致擔",
    "X66n1297_024:0434a11": "板一生。",
    "X66n1297_024:0434a12": "俱胝一指頭。一毛拔九牛。華嶽連天碧。黃河徹底流。",
    "X66n1297_024:0434a13": "截却指。忽回眸。青箬笠前無限事。綠蓑衣底一時休。",
    "X66n1297_024:0434a14": "(山堂淳)",
    "X66n1297_024:0434a15": "俱胝鈍置老天龍。利刃單提勘小童。巨靈擡手無多",
    "X66n1297_024:0434a16": "子。分破華山千萬重。(無門開)",
    "X66n1297_024:0434a18": "宗鑑法林卷二十四"
}