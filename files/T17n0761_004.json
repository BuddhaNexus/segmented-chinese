{
    "T17n0761_004:0628b02": "佛說法集經卷第四",
    "T17n0761_004:0628b04": "元魏天竺三藏菩提流支譯",
    "T17n0761_004:0628b05": "[0628b05] 爾時，奮迅慧菩薩語無所發菩薩言：「善男子！",
    "T17n0761_004:0628b06": "何者是菩薩摩訶薩心念處智？何者是念？云",
    "T17n0761_004:0628b07": "何心念處？」[0628b07] 爾時，無所發菩薩摩訶薩語奮迅",
    "T17n0761_004:0628b08": "慧菩薩言：「善男子！菩薩摩訶薩已於一切",
    "T17n0761_004:0628b09": "法中無生智，為心念處智，以無生智為最勝。",
    "T17n0761_004:0628b10": "諸菩薩彼無生智以無生智業得名一切處",
    "T17n0761_004:0628b11": "不亂、一切處直、一切處不動，如大海水不可",
    "T17n0761_004:0628b12": "量，一切聲聞、辟支佛無能知。以何等心念",
    "T17n0761_004:0628b13": "能聞持一切諸佛如來所說法而不散失？是",
    "T17n0761_004:0628b14": "菩薩心念處諸佛如來現前知，此是如是菩",
    "T17n0761_004:0628b15": "薩心念處。[0628b15] 「彼菩薩心念處有十種處。何等為",
    "T17n0761_004:0628b16": "十？所謂身念處、受念處、心念處、法念處、念",
    "T17n0761_004:0628b17": "佛念處、念法、念僧、念戒、念捨、念天心念處，是",
    "T17n0761_004:0628b18": "名十種念處。[0628b18] 「善男子！何者是菩薩身念處？",
    "T17n0761_004:0628b19": "菩薩如是安心：『此身來不從本際、去不至後",
    "T17n0761_004:0628b20": "際，不住本際、未來際，唯從虛妄分別心而生，",
    "T17n0761_004:0628b21": "無作者、無壽者，無前、中、後際，不住、無根本，",
    "T17n0761_004:0628b22": "無教者、無取者，而但以客塵言語而說若身",
    "T17n0761_004:0628b23": "體形狀、若質、若入。』若如是觀身，此身不堅固，",
    "T17n0761_004:0628b24": "唯是父母赤白和合不淨而生，臭穢以為體，",
    "T17n0761_004:0628b25": "貪、瞋、癡怖以為賊亂、破壞、不住，種種無量百",
    "T17n0761_004:0628b26": "千萬病以為家宅。[0628b26] 「復次，善男子！菩薩於",
    "T17n0761_004:0628b27": "身中如是安念：『是身從頭至足眾分聚集，",
    "T17n0761_004:0628b28": "所謂足、足指、跟踝、&#x28114;、脛、髀、膝、臗骨、腰脊、胸&#x8107;、",
    "T17n0761_004:0628b29": "腹肋、觀手、手指、肘、腕、肩、臂、頰、頤、頸、項、髑髏、眼、",
    "T17n0761_004:0628c01": "耳，如是等事積聚成身，以業有為作者，以種",
    "T17n0761_004:0628c02": "種煩惱隨煩惱虛妄分別百千萬種為窟宅。",
    "T17n0761_004:0628c03": "此身多有種種不淨，所謂髮、毛、爪、齒、血、肉、皮、",
    "T17n0761_004:0628c04": "骨、肝、膽、腸、胃、生熟二臟、脾、腎、心、肺、肪、膏、腦",
    "T17n0761_004:0628c05": "膜、黃白痰陰、涕唾、目淚、大小便利，臭穢可惡。",
    "T17n0761_004:0628c06": "是等無量不淨物聚集，如是等中何者是身？』",
    "T17n0761_004:0628c07": "[0628c07] 「菩薩如是觀身，作是思惟：『此身無實，猶如虛",
    "T17n0761_004:0628c08": "空。』是名菩薩如虛空念處。如是安心，見一切",
    "T17n0761_004:0628c09": "法皆如虛空。菩薩如是知身，於諸法中無有",
    "T17n0761_004:0628c10": "動心、不住心，是菩薩不動、不住，名住念處。如",
    "T17n0761_004:0628c11": "是住念中能如是知，如菩提身亦如是，此中",
    "T17n0761_004:0628c12": "不可得生厭心。何以故？一切是邪念、非正念，",
    "T17n0761_004:0628c13": "於何等法中生厭心？是名菩薩摩訶薩身念",
    "T17n0761_004:0628c14": "處。",
    "T17n0761_004:0628c15": "[0628c15] 「又，善男子！何者是菩薩受念處？[0628c15] 「善男子！菩",
    "T17n0761_004:0628c16": "薩生如是心：言受者名為覺。彼覺有三種：",
    "T17n0761_004:0628c17": "謂顛倒、不顛倒、離彼二。又，顛倒受者，謂一",
    "T17n0761_004:0628c18": "切凡夫散亂心、顛倒心。彼諸凡夫以無常受",
    "T17n0761_004:0628c19": "為常、以苦受為樂、以無我受為我、以不淨",
    "T17n0761_004:0628c20": "受為淨，是名顛倒受。不顛倒受者，受無常",
    "T17n0761_004:0628c21": "為無常、受苦為苦、受無我為無我、受不淨為",
    "T17n0761_004:0628c22": "不淨，此謂聲聞、辟支佛受，是名不顛倒受。",
    "T17n0761_004:0628c23": "離彼二受者，受無常，非常、非無常；受苦，非",
    "T17n0761_004:0628c24": "苦、非無苦；受無我，非我、非無我；受不淨，非淨、",
    "T17n0761_004:0628c25": "非不淨，是名菩薩受念處。[0628c25] 「菩薩如是受而不",
    "T17n0761_004:0628c26": "見受者、不見能受者、亦不見所受。菩薩作",
    "T17n0761_004:0628c27": "是思惟：『如來常說一切有為法以為受。若以",
    "T17n0761_004:0628c28": "一切法為受者，此中何等法以為受者？非所",
    "T17n0761_004:0628c29": "受以為能受，以彼所受非能受故，而非無",
    "T17n0761_004:0629a01": "為法能受有為法，離無為法，有為法無受者。』",
    "T17n0761_004:0629a02": "菩薩如是，彼所受不見能受、復不見所受",
    "T17n0761_004:0629a03": "者，能教彼所受者。是菩薩見如菩提所能",
    "T17n0761_004:0629a04": "受亦如是，是名菩薩摩訶薩受念處。[0629a04] 「又，善男",
    "T17n0761_004:0629a05": "子！何者是菩薩心念處？善男子！菩薩作是",
    "T17n0761_004:0629a06": "思惟：『彼受唯是心，而心不住、不可取、無形。",
    "T17n0761_004:0629a07": "何等法不可取、無形？彼所受法為何所似？",
    "T17n0761_004:0629a08": "非心、非心知，非心、非心見。』復作是思惟：『隨何",
    "T17n0761_004:0629a09": "等心從因緣生？』見彼諸心皆由他力而有。是",
    "T17n0761_004:0629a10": "菩薩不見離心而有菩提，知此心法即是菩",
    "T17n0761_004:0629a11": "提，菩薩爾時即得心自在。以得心自在故，",
    "T17n0761_004:0629a12": "即於大乘而得自在。爾時，即於一切眾生得",
    "T17n0761_004:0629a13": "平等心。是菩薩爾時住於大乘中，不依他力，",
    "T17n0761_004:0629a14": "是名菩薩心念處。",
    "T17n0761_004:0629a15": "[0629a15] 「善男子！何者是菩薩摩訶薩法念處？善男子！",
    "T17n0761_004:0629a16": "菩薩隨何等法而生正念——若善法、不善法，",
    "T17n0761_004:0629a17": "若可訶法、不可訶法，若有漏、無漏，世間、出世",
    "T17n0761_004:0629a18": "間法，若聲聞、辟支佛法，若凡夫法、非凡夫法。",
    "T17n0761_004:0629a19": "是菩薩於彼彼法而生正念，善巧能知、善",
    "T17n0761_004:0629a20": "業柔軟、善能修習，善修畢竟、善修自力、善修",
    "T17n0761_004:0629a21": "自在，知平等法不生、不滅。是菩薩不見一",
    "T17n0761_004:0629a22": "法離於不生、不滅，不見一法離於空、無相、無",
    "T17n0761_004:0629a23": "願。[0629a23] 「菩薩作是思惟：『一切諸法無有壽者，以",
    "T17n0761_004:0629a24": "自性寂靜故；一切法無我，以自性不二故；",
    "T17n0761_004:0629a25": "一切法無障礙，以自性如虛空故；一切法無",
    "T17n0761_004:0629a26": "分別，以遠離心意識故；一切法寂靜，以無",
    "T17n0761_004:0629a27": "煩惱性故；一切法無言語，以自性不可說故；",
    "T17n0761_004:0629a28": "一切法不盡，以無為性淨故；一切法不可數，",
    "T17n0761_004:0629a29": "以過一切數量故；一切法正直，以過一切",
    "T17n0761_004:0629b01": "戲論故；一切法無根本，以無種子故；一切",
    "T17n0761_004:0629b02": "法無過失，以根本自淨故；一切法不來，以無",
    "T17n0761_004:0629b03": "形故；一切法不去，以無住故；一切法光明，",
    "T17n0761_004:0629b04": "以自性空故；一切法空，以從因緣而有故；",
    "T17n0761_004:0629b05": "一切法無諍，以無分別故；一切法依自智",
    "T17n0761_004:0629b06": "力，以隨所念而覺故；一切法菩提，以智境界",
    "T17n0761_004:0629b07": "故；一切法唯是名字，以無實物故；一切法",
    "T17n0761_004:0629b08": "離諸見，以不可見故；一切法不縛不脫，以無",
    "T17n0761_004:0629b09": "形相故；一切法不去，以真如為體故；一切法",
    "T17n0761_004:0629b10": "一界，以不差別於真法界故；一切法不差別，",
    "T17n0761_004:0629b11": "以實諦平等故。』[0629b11] 「菩薩如是觀一切法、修行一",
    "T17n0761_004:0629b12": "切法，不見眾生差別、不見法差別、不見乘差",
    "T17n0761_004:0629b13": "別、不見佛國土差別、不見法差別、不見妙法",
    "T17n0761_004:0629b14": "差別，不見縛、不見脫，不見世間、不見涅槃，",
    "T17n0761_004:0629b15": "不捨、不取，不行、不住，不受、不捨，而住於寂靜、",
    "T17n0761_004:0629b16": "住於不動。諸佛如來能見如是寂靜解脫菩",
    "T17n0761_004:0629b17": "薩在彼諸佛國土，即時諸佛為是菩薩授阿",
    "T17n0761_004:0629b18": "耨多羅三藐三菩提記，是名菩薩摩訶薩法",
    "T17n0761_004:0629b19": "念處。",
    "T17n0761_004:0629b20": "[0629b20] 「又，善男子！何者是菩薩念佛？善男子！菩薩修",
    "T17n0761_004:0629b21": "行念佛念一切眾生：『我為一切眾生成就阿",
    "T17n0761_004:0629b22": "耨多羅三藐三菩提。』是菩薩安住如是念處，",
    "T17n0761_004:0629b23": "念諸佛如來有十力、四無畏、十八不共法，彼",
    "T17n0761_004:0629b24": "諸佛法我必成就。復能念彼諸佛如來有如",
    "T17n0761_004:0629b25": "是念不可思議、廣大清淨、無垢光明，離一",
    "T17n0761_004:0629b26": "切使煩惱及斷煩惱習氣，以智慧為首、智慧",
    "T17n0761_004:0629b27": "為增上，以諸佛無為增上至一切所證增上",
    "T17n0761_004:0629b28": "法，遠離一切智障煩惱，一切聲聞、辟支佛不",
    "T17n0761_004:0629b29": "能測量，以無分別為體，以自然無障礙為",
    "T17n0761_004:0629c01": "無行、無礙、不住，照一切眾生心如虛空無分別；",
    "T17n0761_004:0629c02": "諸佛如來有如是念。菩薩念彼諸佛念寶、諸",
    "T17n0761_004:0629c03": "佛如來財寶、諸佛如來庫藏，念如是等法",
    "T17n0761_004:0629c04": "名為念佛。[0629c04] 「善男子！諸佛不念、亦非不念，於",
    "T17n0761_004:0629c05": "一切處自然無分別。諸佛如來有如是念，菩",
    "T17n0761_004:0629c06": "薩念於彼念，故名念佛。諸佛於一切眾生、一",
    "T17n0761_004:0629c07": "切法不差別相，念於彼念，故名念佛。諸佛",
    "T17n0761_004:0629c08": "無分別、亦非無分別，不取、亦非不取，不去、",
    "T17n0761_004:0629c09": "亦非不去，不生、不滅，念如是念，故名念佛。",
    "T17n0761_004:0629c10": "[0629c10] 「復次，善男子！諸佛如來以大功德智慧莊",
    "T17n0761_004:0629c11": "嚴、以大慈大悲為行、以度眾生聚以為救者，",
    "T17n0761_004:0629c12": "為大醫師拔煩惱刺，於一切眾生起平等心，",
    "T17n0761_004:0629c13": "常在寂靜，三昧境界不住，離世間、涅槃，到一",
    "T17n0761_004:0629c14": "切煩惱障、智障彼岸，大眾生住持、大眾生",
    "T17n0761_004:0629c15": "依止，滅一切生身得法身，住法境界，一切處",
    "T17n0761_004:0629c16": "心無障礙，於一切時利益一切眾生身、口無",
    "T17n0761_004:0629c17": "失，不虛妄授記，於一切事不可嫌身、口、意業，",
    "T17n0761_004:0629c18": "遠離貪、瞋、癡等一切煩惱，降伏一切諸魔外",
    "T17n0761_004:0629c19": "道，不與一切世間諍訟，深於一切世間大海、",
    "T17n0761_004:0629c20": "重於一切須彌寶山、不動不搖過於大地、柔",
    "T17n0761_004:0629c21": "軟於水、光明於火、不著於風、無垢於空、去",
    "T17n0761_004:0629c22": "速於意、如意踰於摩尼寶，一切種智平等無",
    "T17n0761_004:0629c23": "二，於一切眾生遠離一切著處，度一切眾生",
    "T17n0761_004:0629c24": "精進不休息。無量色身、無量音聲、無量功德、",
    "T17n0761_004:0629c25": "無量境界不可思議，得畢竟不思議法身，",
    "T17n0761_004:0629c26": "超過心、意、意識境界，以明行心斷除三趣惡",
    "T17n0761_004:0629c27": "法，大悲增上，所有功德與一切眾生共，於",
    "T17n0761_004:0629c28": "一切眾生猶如父母，怨親平等，於諸眾生香",
    "T17n0761_004:0629c29": "塗不生憂喜心。住一切處有大光明不",
    "T17n0761_004:0630a01": "可限量，究竟彼岸，大心眾生、大法賢財，成",
    "T17n0761_004:0630a02": "就大明行、成就大法師能說大法、成大丈",
    "T17n0761_004:0630a03": "夫、畢竟成就大丈夫相，一切世間不能降伏，",
    "T17n0761_004:0630a04": "能照一切世間光明，大方便行大善境界，畢竟",
    "T17n0761_004:0630a05": "大解脫、畢竟大身，以大眾生為眷屬，大身",
    "T17n0761_004:0630a06": "眾生圍遶無障礙，見聞、供養、修行、親近，遠",
    "T17n0761_004:0630a07": "離自樂、愛樂，滅他苦，愛樂正法，以法為錢",
    "T17n0761_004:0630a08": "財、以法為食、以法為衣糧、以法為根本、以",
    "T17n0761_004:0630a09": "法為自在，為大法王、為法施主，常樂捨",
    "T17n0761_004:0630a10": "法、常不放逸、常樂寂靜，一切眾生以為橋",
    "T17n0761_004:0630a11": "梁，如大王道平坦無障、大日光明破諸闇",
    "T17n0761_004:0630a12": "冥、如大梵王大智金剛，是大法箭，清淨色",
    "T17n0761_004:0630a13": "身見無厭足。諸佛、如來有如是等無量功",
    "T17n0761_004:0630a14": "德。菩薩念彼諸功德已，為成就彼功德故修",
    "T17n0761_004:0630a15": "行、為成就彼功德故正念，是故名為念佛。是",
    "T17n0761_004:0630a16": "名菩薩摩訶薩念佛處。[0630a16] 「善男子！何者菩薩摩",
    "T17n0761_004:0630a17": "訶薩念法處？[0630a17] 「善男子！菩薩作是思惟：『諸佛",
    "T17n0761_004:0630a18": "如是無量功德皆從法生、從法化、從法得、從",
    "T17n0761_004:0630a19": "法增上、從法有、從法境界、從法依、從法成",
    "T17n0761_004:0630a20": "就。』復作是思惟：『諸佛如來有相好莊嚴，彼亦",
    "T17n0761_004:0630a21": "從法生、從法化、從法得、從法成就。諸佛如來",
    "T17n0761_004:0630a22": "有十力、四無畏、十八不共法，亦從法生、從法",
    "T17n0761_004:0630a23": "化、從法得、從法成就。諸佛如來有十八不共",
    "T17n0761_004:0630a24": "法，彼法亦從法生、從法化、從法得、從法成",
    "T17n0761_004:0630a25": "就。所有世間、出世間樂，彼諸樂事亦從法生、",
    "T17n0761_004:0630a26": "從法化、從法得、從法成就。是故，我求諸佛菩",
    "T17n0761_004:0630a27": "提，應尊重法，依法境界、依法修行、依法畢",
    "T17n0761_004:0630a28": "竟、依法堅固。』是名菩薩法念處。[0630a28] 「復次，善男子！",
    "T17n0761_004:0630a29": "菩薩作是思惟：『法平等住於一切眾生，法",
    "T17n0761_004:0630b01": "非見高下眾生而生差別；我亦如法，心無分",
    "T17n0761_004:0630b02": "別，平等無異。法非見面而起作業，以法不朋",
    "T17n0761_004:0630b03": "黨故；我亦如法，其心平等。法非見時而起作",
    "T17n0761_004:0630b04": "業，以法無時來而知內心自解故；我亦如",
    "T17n0761_004:0630b05": "法，其心平等。法非於大眾生而起作業、於下",
    "T17n0761_004:0630b06": "眾生不作業，以法不高不下故；我亦如法，其",
    "T17n0761_004:0630b07": "心平等，不生分別。法非於淨眾生而作利益、",
    "T17n0761_004:0630b08": "於不淨眾生不作利益，以法遠離高下心故；",
    "T17n0761_004:0630b09": "我亦如是，其心平等，不生分別。法非於聖人",
    "T17n0761_004:0630b10": "作利益、於非聖人不作利益，以遠離福田、非",
    "T17n0761_004:0630b11": "福田心故；我亦如是，其心平等，不生分別。法",
    "T17n0761_004:0630b12": "非晝作利益、夜不作利益，非晝不作利益、夜",
    "T17n0761_004:0630b13": "作利益，以法常不休息作利益故；我亦如",
    "T17n0761_004:0630b14": "是，其心平等，不生分別。法不過可化眾生時",
    "T17n0761_004:0630b15": "節；我亦如是，其心平等，不生分別。法非於瞋",
    "T17n0761_004:0630b16": "眾生不作利益、於不瞋眾生欲作利益，以一",
    "T17n0761_004:0630b17": "切處不著故；我亦如是，其心平等，不生分別。",
    "T17n0761_004:0630b18": "法不增、不減，法無量阿僧祇如虛空，不盡、不",
    "T17n0761_004:0630b19": "增長；我亦如是，其心平等，不生分別。眾生不",
    "T17n0761_004:0630b20": "護，法不護眾生；我亦如是，其心平等，不生分",
    "T17n0761_004:0630b21": "別。法與一切世間作歸依；我亦如是，其心平",
    "T17n0761_004:0630b22": "等，不生分別。法無有處生瞋害心，以無害相",
    "T17n0761_004:0630b23": "故；我亦如是，其心平等，不生分別。法不住煩",
    "T17n0761_004:0630b24": "惱使，以法遠離使煩惱故；我亦如是，其心平",
    "T17n0761_004:0630b25": "等，不生分別。法非怖世間、求涅槃，以法常無",
    "T17n0761_004:0630b26": "分別故；我亦如是，其心平等，不生分別。』菩",
    "T17n0761_004:0630b27": "薩如是於法中正念，是故名為念法。善男子！",
    "T17n0761_004:0630b28": "是名菩薩摩訶薩念法處。[0630b28] 「善男子！何者是菩",
    "T17n0761_004:0630b29": "薩摩訶薩念僧？善男子！菩薩作是思惟：『僧",
    "T17n0761_004:0630c01": "者，名為如法語者、名為法行者、名為思法者、",
    "T17n0761_004:0630c02": "名為福田法者、名為住持法者、名為依法者、",
    "T17n0761_004:0630c03": "名為供養法者、名為所作如法者、名為如",
    "T17n0761_004:0630c04": "境界法者、名為修行成就法者、名為實法",
    "T17n0761_004:0630c05": "者、名為直法者、名為實清淨法者、名為救",
    "T17n0761_004:0630c06": "眾生者、名為大慈悲者、名為常寂靜境界者、",
    "T17n0761_004:0630c07": "名為常歸依法者、名為常自淨行法者。』[0630c07] 「復",
    "T17n0761_004:0630c08": "次，善男子！菩薩作是思惟：『如來說僧非唯一",
    "T17n0761_004:0630c09": "種，所謂世諦僧、第一義諦僧、慚愧僧、無",
    "T17n0761_004:0630c10": "慚愧僧、聖人僧、調伏僧、不退轉僧。』[0630c10] 「又，善男",
    "T17n0761_004:0630c11": "子！菩薩於世諦僧攝受修行、於第一義諦僧",
    "T17n0761_004:0630c12": "供養修行、慚愧僧令得解脫修行、無慚愧",
    "T17n0761_004:0630c13": "僧訶責修行、聖人僧供養恭敬親近修行、調",
    "T17n0761_004:0630c14": "伏僧如佛如是修行、不退轉僧說法修行。[0630c14] 「復",
    "T17n0761_004:0630c15": "次，善男子！菩薩作是思惟：『僧者，名為不斷",
    "T17n0761_004:0630c16": "佛種，以佛子故；僧者能與所樂果報，以其",
    "T17n0761_004:0630c17": "福田故；僧者離煩惱，以無畏故；僧者捨一",
    "T17n0761_004:0630c18": "切所著，以得解脫故；僧者名為寂靜，以調",
    "T17n0761_004:0630c19": "伏心故；僧者名為不雜，以無煩惱故；僧者遠",
    "T17n0761_004:0630c20": "離惡法，以有慚愧故；僧者名為隨順語，以",
    "T17n0761_004:0630c21": "可化故；僧者名為知自身，以無憍慢故；僧",
    "T17n0761_004:0630c22": "者名為寂靜，以無高心故；僧者名為知足，以",
    "T17n0761_004:0630c23": "無顛倒心故；僧者名為斷絕分別，以無病故；",
    "T17n0761_004:0630c24": "僧者名為到妙洲渚，以得無畏處故；僧者名",
    "T17n0761_004:0630c25": "為見實，以不放逸故；僧者名為彼岸，以",
    "T17n0761_004:0630c26": "能到彼妙洲彼岸故；僧者名為不惡，以行阿",
    "T17n0761_004:0630c27": "蘭若行故；僧者名為快，以畢竟趣道場故；",
    "T17n0761_004:0630c28": "僧者名為知三學，以修行弟子行故；僧者名",
    "T17n0761_004:0630c29": "為行於四念境界，以勝諸念修行者故；僧",
    "T17n0761_004:0631a01": "者名為修行四正勤境界，以修行精進故；僧",
    "T17n0761_004:0631a02": "者名為修行四如意足境界，以不疲倦故；",
    "T17n0761_004:0631a03": "僧者名為修行五根境界，以不破壞故；僧者",
    "T17n0761_004:0631a04": "名為修行五力境界，以降伏諸煩惱刺故；僧",
    "T17n0761_004:0631a05": "者名為修行七覺行，以無障礙故；僧者名為",
    "T17n0761_004:0631a06": "修行八聖道境界，以正見故；僧者名為修行",
    "T17n0761_004:0631a07": "實諦境界，以得歸處故；僧者名為修行諸禪",
    "T17n0761_004:0631a08": "境界，以定心故；僧者名為修行因緣集境界，",
    "T17n0761_004:0631a09": "以能轉法輪故；僧者名為大慈悲，以不退轉",
    "T17n0761_004:0631a10": "處故；僧者名為一切功德聚集，以一生得大",
    "T17n0761_004:0631a11": "菩提故。』[0631a11] 「又，善男子！菩薩如是念僧已，作是思",
    "T17n0761_004:0631a12": "惟：『僧者如是無量功德，我皆欲得，亦令一",
    "T17n0761_004:0631a13": "切眾生畢竟成就。』[0631a13] 「善男子！是名菩薩摩訶薩",
    "T17n0761_004:0631a14": "念僧處。",
    "T17n0761_004:0631a15": "[0631a15] 「善男子！何者是菩薩摩訶薩念戒？善男子！菩",
    "T17n0761_004:0631a16": "薩作是思惟：『所有世間、出世間一切勝妙果",
    "T17n0761_004:0631a17": "報，彼諸果報皆因持戒而得。何以故？依因",
    "T17n0761_004:0631a18": "淨戒根本力故。』善男子！譬如一切草木、叢林",
    "T17n0761_004:0631a19": "依地為根本；如是，一切世間、出世間妙果依",
    "T17n0761_004:0631a20": "戒為根本，菩薩摩訶薩住於持戒能與一切",
    "T17n0761_004:0631a21": "天人作大福田，復能滿足施者功德。[0631a21] 「善男子！",
    "T17n0761_004:0631a22": "菩薩住於持戒，生歡喜心；心歡喜故，不生憂",
    "T17n0761_004:0631a23": "惱；不憂惱故，心得踴悅；得踴悅故，得身心",
    "T17n0761_004:0631a24": "倚；身心倚故，心得樂心；心得樂心故而",
    "T17n0761_004:0631a25": "得三昧；得三昧故，得如實知；以如實知故，",
    "T17n0761_004:0631a26": "菩薩於一切眾生生大慈悲。菩薩作是思惟：",
    "T17n0761_004:0631a27": "『我今以此如實三昧法門如實知，為令一切",
    "T17n0761_004:0631a28": "眾生成就。』是菩薩以大慈悲心熏修，依彼大",
    "T17n0761_004:0631a29": "慈悲心修持增上戒、增上三昧、增上慧滿足，",
    "T17n0761_004:0631b01": "得阿耨多羅三藐三菩提。『是故，我今修持妙",
    "T17n0761_004:0631b02": "戒，不動、不放逸。我憶念一切眾生而修持",
    "T17n0761_004:0631b03": "戒。何以故？若菩薩不憶念一切眾生持戒則",
    "T17n0761_004:0631b04": "非菩薩戒。是故，我今為令一切眾生得安隱",
    "T17n0761_004:0631b05": "樂修持淨戒。』[0631b05] 「復次，善男子！菩薩作是思惟：",
    "T17n0761_004:0631b06": "『菩薩出家修持淨戒，則能遠離一切世務之",
    "T17n0761_004:0631b07": "事；菩薩著於染衣，則能滿足捨一切所愛",
    "T17n0761_004:0631b08": "之物；菩薩受持淨戒，則能滿足身、口、意清",
    "T17n0761_004:0631b09": "淨；菩薩愛念持戒，則能滿足六通；菩薩宴",
    "T17n0761_004:0631b10": "坐持戒，則能滿足菩提分法；菩薩聞於妙法",
    "T17n0761_004:0631b11": "修持淨戒，則能滿足四無礙智；菩薩推求多",
    "T17n0761_004:0631b12": "聞智慧修持淨戒，則能滿足不自高心；菩薩",
    "T17n0761_004:0631b13": "親近善知識修持淨戒，則能滿足一切功德；",
    "T17n0761_004:0631b14": "菩薩修持施波羅蜜戒，則能滿足一切智智；",
    "T17n0761_004:0631b15": "菩薩如所聞法如說修持淨戒，則能滿足為",
    "T17n0761_004:0631b16": "大法師；菩薩如所聞法思惟持戒，則能滿足",
    "T17n0761_004:0631b17": "得陀羅尼；菩薩念菩提心修持淨戒，則能超",
    "T17n0761_004:0631b18": "過一切諸惡得滿足戒；菩薩不生害心修持",
    "T17n0761_004:0631b19": "淨戒，則能滿足不失菩提心；菩薩不失菩提",
    "T17n0761_004:0631b20": "心修持淨戒，則能滿足不失三寶心。』[0631b20] 「菩薩作",
    "T17n0761_004:0631b21": "是思惟：『若有能護修持戒者，世間所有可護",
    "T17n0761_004:0631b22": "之者皆悉能護。』[0631b22] 「是名菩薩摩訶薩念戒。[0631b22] 「善",
    "T17n0761_004:0631b23": "男子！何者是菩薩摩訶薩念捨？善男子！菩薩",
    "T17n0761_004:0631b24": "作是思惟：『所有一切可捨之法皆悉攝於二",
    "T17n0761_004:0631b25": "種捨中：謂法捨、財捨。』[0631b25] 「善男子！菩薩資生施者，",
    "T17n0761_004:0631b26": "悉能滿足三十二相、八十種好，淨佛國土教",
    "T17n0761_004:0631b27": "化眾生；菩薩法捨者，亦能滿足十力、四無畏、",
    "T17n0761_004:0631b28": "十八不共法，能斷煩惱及以煩惱習氣。[0631b28] 「復次，",
    "T17n0761_004:0631b29": "善男子！菩薩於資生能捨慳心，捨法因緣能",
    "T17n0761_004:0631c01": "過聲聞、辟支佛地。[0631c01] 「復次，捨財者能清淨生身，",
    "T17n0761_004:0631c02": "捨法者能清淨法身。[0631c02] 「復次，捨財功德能捨父",
    "T17n0761_004:0631c03": "母生身。何者有此捨力？唯除初地菩薩，一",
    "T17n0761_004:0631c04": "切世間所無。捨法者能成就為意通力。誰有",
    "T17n0761_004:0631c05": "此力？唯除諸佛如來及住地菩薩，一切世間",
    "T17n0761_004:0631c06": "所無。[0631c06] 「復次，捨財能教化眾生，施法能令得解",
    "T17n0761_004:0631c07": "脫。[0631c07] 「復次，捨財能得聚集功德，施法能令到於",
    "T17n0761_004:0631c08": "彼岸。[0631c08] 「復次，捨財能施半，施法一切捨。[0631c08] 「復次，",
    "T17n0761_004:0631c09": "施財能得斷煩惱解脫，施法能成就離智障",
    "T17n0761_004:0631c10": "解脫。[0631c10] 「復次，捨者若能捨於虛妄分別，此捨中",
    "T17n0761_004:0631c11": "最勝第一——謂捨虛妄分別之心。何以故？菩",
    "T17n0761_004:0631c12": "薩捨於虛妄分別，是故名為清淨。」[0631c12] 菩薩問曰：",
    "T17n0761_004:0631c13": "「言虛妄者，此說何法？」[0631c13] 答曰：「善男子！言虛妄者，",
    "T17n0761_004:0631c14": "說不實戲論法。」[0631c14] 問曰：「云何名為不實戲論？」[0631c14] 答",
    "T17n0761_004:0631c15": "曰：「若人如是思惟：『我貪、我瞋、我癡，我染、我淨、",
    "T17n0761_004:0631c16": "我不淨，我行世間、我入涅槃。』如是等一切皆",
    "T17n0761_004:0631c17": "是不實虛妄分別戲論之法。何以故？一切唯",
    "T17n0761_004:0631c18": "是因緣，而為無我、無我所，無眾生、無人、無命、",
    "T17n0761_004:0631c19": "無我、無壽者、無作者、無教者。彼諸因緣自性",
    "T17n0761_004:0631c20": "空寂，遠離心、心意識；彼諸因緣不能思惟、",
    "T17n0761_004:0631c21": "不能分別、不能染、不能淨、不能行世間、不能",
    "T17n0761_004:0631c22": "入涅槃。是故，菩薩能知如是虛妄法，不能",
    "T17n0761_004:0631c23": "作是思惟：『是其實有。』捨如是心，故名為捨。",
    "T17n0761_004:0631c24": "[0631c24] 「菩薩若能念如是法，名為念捨。[0631c24] 「復次，善男",
    "T17n0761_004:0631c25": "子！菩薩摩訶薩有三種捨，謂捨、大捨、增上",
    "T17n0761_004:0631c26": "捨。[0631c26] 「何者是菩薩摩訶薩捨？謂飲食、穀米、倉",
    "T17n0761_004:0631c27": "庫、衣服、騎乘、燈明、香熏、華鬘、塗香、末香、幡蓋、幢",
    "T17n0761_004:0631c28": "帳、車輿、瓔珞帳、首冠、金銀珍寶，諸如是等",
    "T17n0761_004:0631c29": "不為惱害眾生之具，唯除能害眾生之事，",
    "T17n0761_004:0632a01": "餘一切物無有不捨，是名菩薩摩訶薩捨。[0632a01] 「何",
    "T17n0761_004:0632a02": "者是諸菩薩摩訶薩大捨？善男子！菩薩摩",
    "T17n0761_004:0632a03": "訶薩成就捨已，能捨所愛妻子、男女、大小、奴",
    "T17n0761_004:0632a04": "婢、僕使、臣佐、吏民、舍宅、園觀、國土、王位，是名",
    "T17n0761_004:0632a05": "菩薩摩訶薩大捨。[0632a05] 「何者是菩薩摩訶薩增上",
    "T17n0761_004:0632a06": "捨？善男子！菩薩成就於捨及以大捨故，成就",
    "T17n0761_004:0632a07": "增上之捨——所謂能捨手、足、耳、鼻、頭、目、髓、腦、血、",
    "T17n0761_004:0632a08": "肉、筋、骨、脣、舌、牙齒、連膚爪髮，如是一切悉皆",
    "T17n0761_004:0632a09": "能捨，是名菩薩摩訶薩增上捨。[0632a09] 「又，善男子！",
    "T17n0761_004:0632a10": "菩薩念如是捨、大捨、增上捨：『我當畢竟成就",
    "T17n0761_004:0632a11": "捨、大捨、增上捨。』爾時得名念捨菩薩。[0632a11] 「善男子！",
    "T17n0761_004:0632a12": "是名菩薩摩訶薩念捨。",
    "T17n0761_004:0632a13": "[0632a13] 「善男子！何者是菩薩摩訶薩念天？善男子！菩",
    "T17n0761_004:0632a14": "薩念清淨天——所謂念聲聞、辟支佛、菩薩、諸佛",
    "T17n0761_004:0632a15": "如來。云何念？念彼修行、念功德、念不生、念",
    "T17n0761_004:0632a16": "所受境界、念始行、念修行、念成就，是名念",
    "T17n0761_004:0632a17": "天。[0632a17] 「復次，善男子！菩薩念諸天。云何念諸天？修",
    "T17n0761_004:0632a18": "善業行得勝果報。何者是善業行？所謂十善",
    "T17n0761_004:0632a19": "業道，遠離不善業道，以此善業因緣得彼諸",
    "T17n0761_004:0632a20": "天色妙樂清淨諸根勝妙果報。[0632a20] 「又，菩薩於彼",
    "T17n0761_004:0632a21": "勝妙果報起隨喜心而生大慈，以彼妙樂",
    "T17n0761_004:0632a22": "果報共一切眾生，迴向阿耨多羅三藐三菩",
    "T17n0761_004:0632a23": "提。菩薩作是念：『欲令眾生得天妙樂。』復為",
    "T17n0761_004:0632a24": "成就彼諸善根發大精進，於生惡道眾生起",
    "T17n0761_004:0632a25": "大悲心。菩薩作是思惟：『我應教一切眾生修",
    "T17n0761_004:0632a26": "行善業，令生天上，即於天中得阿耨多羅三",
    "T17n0761_004:0632a27": "藐三菩提。』菩薩作是念已，教諸眾生修善生",
    "T17n0761_004:0632a28": "天，令不退失彼天妙果，即從彼樂得無上樂——",
    "T17n0761_004:0632a29": "所謂如來寂靜妙樂。[0632a29] 「是名菩薩念天。[0632a29] 「善男子！",
    "T17n0761_004:0632b01": "是名菩薩摩訶薩十種念處。」[0632b01] 爾時，無所發菩",
    "T17n0761_004:0632b02": "薩摩訶薩欲重宣此義而說偈言：",
    "T17n0761_004:0632b03": "「不見苦為苦，  以見苦即空，",
    "T17n0761_004:0632b04": " 若不離於苦，  空法不可得。",
    "T17n0761_004:0632b05": " 欲得見空者，  應見於苦義，",
    "T17n0761_004:0632b06": " 以苦為空義，  彼空無為故。",
    "T17n0761_004:0632b07": " 苦無有作者，  以苦非作法，",
    "T17n0761_004:0632b08": " 離苦誰作者？  而亦無前後。",
    "T17n0761_004:0632b09": " 無有實集者，  若能實集苦，",
    "T17n0761_004:0632b10": " 此中何處集？  以苦非作者。",
    "T17n0761_004:0632b11": " 苦無所從來、  去無所至處，",
    "T17n0761_004:0632b12": " 與何法共合？  離苦何處有？",
    "T17n0761_004:0632b13": " 說愛以為集，  若能集於苦，",
    "T17n0761_004:0632b14": " 愛實無有愛，  離愛云何集？",
    "T17n0761_004:0632b15": " 以苦無所來，  是誰得未來？",
    "T17n0761_004:0632b16": " 說滅以為定，  離於去來法。",
    "T17n0761_004:0632b17": " 諸法自性滅，  根本清淨明；",
    "T17n0761_004:0632b18": " 諸法同寂靜，  以離前後際。",
    "T17n0761_004:0632b19": " 法若是先生，  後則應有滅，",
    "T17n0761_004:0632b20": " 離滅云何生？  離生無彼滅。",
    "T17n0761_004:0632b21": " 如是求智慧，  說名無漏道，",
    "T17n0761_004:0632b22": " 說道如筏喻，  以必捨筏喻。",
    "T17n0761_004:0632b23": " 若聚集捨法，  彼法何應樂？",
    "T17n0761_004:0632b24": " 捨道住妙洲，  是名得解脫。",
    "T17n0761_004:0632b25": " 說得解脫相，  不諍於諸法，",
    "T17n0761_004:0632b26": " 以於一切法，  證真如道故。",
    "T17n0761_004:0632b27": " 髮、毛、及爪、齒、  脂、膚、血、肉、骨、",
    "T17n0761_004:0632b28": " 涕、唾、大、小便、  肝、膽、以腦膜、",
    "T17n0761_004:0632b29": " 心、肺、大、小腸，  聚積名為身，",
    "T17n0761_004:0632c01": " 虛妄分別宅，  智者如是觀。",
    "T17n0761_004:0632c02": " 無有實作者、  及離於受者，",
    "T17n0761_004:0632c03": " 猶如空聚落，  如是虛妄身。",
    "T17n0761_004:0632c04": " 說受名為受，  彼受誰能受？",
    "T17n0761_004:0632c05": " 受者離於受，  差別不可得。",
    "T17n0761_004:0632c06": " 智者如是念：  『彼智者觀受，",
    "T17n0761_004:0632c07": " 其相如菩提，  寂滅清淨明。",
    "T17n0761_004:0632c08": " 身中不見心、  心中不見心，",
    "T17n0761_004:0632c09": " 是人離熱惱，  雖離而不喜。",
    "T17n0761_004:0632c10": " 見法唯是心，  遠離於分別，",
    "T17n0761_004:0632c11": " 不捨真如行，  以得無障境。",
    "T17n0761_004:0632c12": " 諸法不自生，  亦復非他生，",
    "T17n0761_004:0632c13": " 離諸數盡相，  平等如虛空。",
    "T17n0761_004:0632c14": " 如實知此法，  智者無去相，",
    "T17n0761_004:0632c15": " 知法亦不住，  以住於平等。』",
    "T17n0761_004:0632c16": " 若能如是念，  於諸法不動，",
    "T17n0761_004:0632c17": " 是人到彼岸，  如諸佛福田。",
    "T17n0761_004:0632c18": " 知諸法名佛，  一切處無垢，",
    "T17n0761_004:0632c19": " 聚集清白法，  安隱諸眾生。",
    "T17n0761_004:0632c20": " 念寂及妙色、  亦念諸功德，",
    "T17n0761_004:0632c21": " 菩薩滿諸法，  必得無上道。",
    "T17n0761_004:0632c22": " 是菩薩供養，  三世諸如來，",
    "T17n0761_004:0632c23": " 法中念不動，  以常定境界，",
    "T17n0761_004:0632c24": " 善縛堅固鎧，  念妙法境界，",
    "T17n0761_004:0632c25": " 得無上菩提，  菩薩堅固行。",
    "T17n0761_004:0632c26": " 如法我亦然，  若作如是念：",
    "T17n0761_004:0632c27": "『此念法應知，  所謂諸菩薩，",
    "T17n0761_004:0632c28": " 離我及我所；  如法我亦然。』",
    "T17n0761_004:0632c29": " 若能如是念，  名修妙法念。",
    "T17n0761_004:0633a01": " 諸佛弟子僧，  是無上福田，",
    "T17n0761_004:0633a02": " 必得佛菩提，  常念如是人。",
    "T17n0761_004:0633a03": " 如海不可量，  我念如是人，",
    "T17n0761_004:0633a04": " 迴此諸功德，  令一切成佛。",
    "T17n0761_004:0633a05": " 善修不退戒，  我念彼戒行，",
    "T17n0761_004:0633a06": " 所有諸功德，  盡欲與眾生，",
    "T17n0761_004:0633a07": " 迴向無上道，  令得畢竟樂，",
    "T17n0761_004:0633a08": " 如是名念戒，  能與眾生樂。",
    "T17n0761_004:0633a09": " 捨資生及法，  亦捨諸煩惱，",
    "T17n0761_004:0633a10": " 有福為眾生，  迴向無上道。",
    "T17n0761_004:0633a11": " 如是成捨念，  不住於二道，",
    "T17n0761_004:0633a12": " 離相自然行，  所在如日照。",
    "T17n0761_004:0633a13": " 一切凡、聖人，  皆從善業得，",
    "T17n0761_004:0633a14": " 以彼諸因果，  大悲施一切。",
    "T17n0761_004:0633a15": " 如是諸妙行，  為與增上樂，",
    "T17n0761_004:0633a16": " 即於彼天中，  成無上正覺。」",
    "T17n0761_004:0633a17": "[0633a17] 爾時，無所發菩薩摩訶薩、奮迅慧菩薩摩訶",
    "T17n0761_004:0633a18": "薩是二大士及無量眷屬俱詣佛所。到佛",
    "T17n0761_004:0633a19": "所已，頭面禮足，遶百千匝，奉承尊意，退坐一",
    "T17n0761_004:0633a20": "面，并諸眷屬亦坐一面，而白佛言：「世尊！我等",
    "T17n0761_004:0633a21": "二人於勝樓閣妙寶臺上說法集時，諸佛如",
    "T17n0761_004:0633a22": "來於一切法悉知見覺，無有障礙。世尊！我等",
    "T17n0761_004:0633a23": "二人所說法集，隨順佛意不耶？」[0633a23] 爾時，佛告二",
    "T17n0761_004:0633a24": "菩薩言：「善男子！如汝所說，諸佛如來於一",
    "T17n0761_004:0633a25": "切法悉知見覺，無有障礙。善男子！汝等二",
    "T17n0761_004:0633a26": "人所說法集，善順我意。善男子！一切菩薩所",
    "T17n0761_004:0633a27": "有言說，皆是諸佛如來威神之力。善哉，善",
    "T17n0761_004:0633a28": "哉。善男子！汝今快說此妙法集。若有諸菩",
    "T17n0761_004:0633a29": "薩欲說法集者，應如汝等所說。善男子！汝",
    "T17n0761_004:0633b01": "等所說妙法集者，則為已作諸佛如來所作",
    "T17n0761_004:0633b02": "之事。善男子！我於汝等二人所說法集生隨",
    "T17n0761_004:0633b03": "喜心。」[0633b03] 爾時，慧命舍利弗語無所發菩薩摩訶",
    "T17n0761_004:0633b04": "薩言：「善男子！汝以何義名無所發？」[0633b04] 無所發",
    "T17n0761_004:0633b05": "菩薩言：「大德舍利弗！若有菩薩休息一切",
    "T17n0761_004:0633b06": "身、口、意業，不著一切所作之事，不求一法、不",
    "T17n0761_004:0633b07": "離煩惱、不欲得法，見過去、未來諸法真如平",
    "T17n0761_004:0633b08": "等，亦不見法有下、中、上，是故名為無所發。復",
    "T17n0761_004:0633b09": "次，大德舍利弗！一切諸法皆無所發，以本無",
    "T17n0761_004:0633b10": "故。舍利弗！法若有始，則有所發。諸法無始，無",
    "T17n0761_004:0633b11": "始云何言有所發？」[0633b11] 慧命舍利弗言：「法若如是，",
    "T17n0761_004:0633b12": "汝云何言說於法集？」[0633b12] 無所發菩薩言：「大德舍",
    "T17n0761_004:0633b13": "利弗！我無所發而說法集。」[0633b13] 無所發菩薩謂舍",
    "T17n0761_004:0633b14": "利弗言：「舍利弗！於意云何？汝之所問，為有所",
    "T17n0761_004:0633b15": "發問？為無所發問？若言有所發問者，依何",
    "T17n0761_004:0633b16": "因緣而有所發？然不離於法而有法所發，",
    "T17n0761_004:0633b17": "不離於法而有所問。大德舍利弗！若是無發",
    "T17n0761_004:0633b18": "問者，則為入我所說法集。」[0633b18] 慧命舍利弗言：",
    "T17n0761_004:0633b19": "「善男子！我有所問，汝亦有說；云何而言無所",
    "T17n0761_004:0633b20": "發耶？」[0633b20] 無所發菩薩言：「大德舍利弗！汝之所",
    "T17n0761_004:0633b21": "問、我之所說，皆如幻說。如是，菩薩摩訶薩安",
    "T17n0761_004:0633b22": "住真如法界所說應知。大德舍利弗！夫幻人",
    "T17n0761_004:0633b23": "者，無心、無心數法；一切眾生亦復如是，無",
    "T17n0761_004:0633b24": "心、無心數法。若如是者，云何有發？大德舍利",
    "T17n0761_004:0633b25": "弗！如因幻師幻有所說；如是，菩薩摩訶薩依",
    "T17n0761_004:0633b26": "真如法界能有所說，應如是知。」[0633b26] 慧命舍利弗",
    "T17n0761_004:0633b27": "言：「善男子！譬如幻師所作幻事，非實、非不",
    "T17n0761_004:0633b28": "實；若如此者，汝亦應爾，非實、非不實。」[0633b28] 無所",
    "T17n0761_004:0633b29": "發菩薩言：「大德舍利弗！諸佛如來覺一切",
    "T17n0761_004:0633c01": "法皆如幻相，故說諸法虛妄如幻。」[0633c01] 舍利弗言：",
    "T17n0761_004:0633c02": "「如是，善男子！諸佛如來覺一切法如幻，說",
    "T17n0761_004:0633c03": "一切法如幻。」[0633c03] 無所發菩薩言：「大德舍利弗！",
    "T17n0761_004:0633c04": "猶如彼幻非實、非不實；一切諸法亦復如是，",
    "T17n0761_004:0633c05": "非實、非不實，應如是知。」[0633c05] 無所發菩薩言：「舍",
    "T17n0761_004:0633c06": "利弗！若諸法有實、不實者，不應說言一切諸",
    "T17n0761_004:0633c07": "法猶如幻相。」[0633c07] 慧命舍利弗言：「善男子！汝何",
    "T17n0761_004:0633c08": "所為行菩薩行？」[0633c08] 無所發菩薩言：「大德舍利弗！",
    "T17n0761_004:0633c09": "我行菩薩行，不為於義、非不為義。何以故？",
    "T17n0761_004:0633c10": "若有菩薩為義行者，如是菩薩則有所見而",
    "T17n0761_004:0633c11": "行於行。若有所見而行其行，如是菩薩則不",
    "T17n0761_004:0633c12": "隨順諸佛如來。何以故？若有所見而行其行",
    "T17n0761_004:0633c13": "者，如是之人尚不能隨無生法忍，何況即",
    "T17n0761_004:0633c14": "入無生法忍？若離無生法忍，則不隨順諸佛",
    "T17n0761_004:0633c15": "如來。若不為義而行於行，如是之人行於邪",
    "T17n0761_004:0633c16": "道。行邪道者，此則無實義。」[0633c16] 慧命舍利弗言：",
    "T17n0761_004:0633c17": "「善男子！若不為義、非不為義，如是菩薩於何",
    "T17n0761_004:0633c18": "處行？」[0633c18] 無所發菩薩言：「大德舍利弗！隨在何",
    "T17n0761_004:0633c19": "處，一切毛道凡夫所行，菩薩即彼處行。」[0633c19] 舍",
    "T17n0761_004:0633c20": "利弗言：「善男子！毛道凡夫於何處行？」[0633c20] 無所",
    "T17n0761_004:0633c21": "發菩薩言：「大德舍利弗！隨諸佛如來於何處",
    "T17n0761_004:0633c22": "行，毛道凡夫即彼處行，而毛道凡夫不知",
    "T17n0761_004:0633c23": "諸佛隨處行，我亦彼處行。」[0633c23] 慧命舍利弗言：",
    "T17n0761_004:0633c24": "「善男子！若毛道凡夫不知諸佛所行境界，",
    "T17n0761_004:0633c25": "云何而言諸佛如來隨何處行，毛道凡夫即",
    "T17n0761_004:0633c26": "彼處行？」[0633c26] 無所發菩薩言：「慧命舍利弗！汝今",
    "T17n0761_004:0633c27": "能知佛境界不？」[0633c27] 舍利弗言：「善男子！我但如",
    "T17n0761_004:0633c28": "彼文字而取，云何能知諸佛境界？善男子！",
    "T17n0761_004:0633c29": "然諸聲聞從於如來聞聲分別而言得知。",
    "T17n0761_004:0634a01": "善男子！諸佛境界無量無邊，而不離諸佛境",
    "T17n0761_004:0634a02": "界更有凡夫境界。」[0634a02] 無所發菩薩言：「大德舍利",
    "T17n0761_004:0634a03": "弗！若不離諸佛境界更有凡夫境界者，舍利",
    "T17n0761_004:0634a04": "弗向言諸毛道凡夫不知佛境界，此言云",
    "T17n0761_004:0634a05": "何？」[0634a05] 慧命舍利弗言：「善男子！諸佛如來超過",
    "T17n0761_004:0634a06": "世間，毛道凡夫行於世間，是故諸毛道凡",
    "T17n0761_004:0634a07": "夫不知諸佛境界。」[0634a07] 無所發菩薩言：「大德舍",
    "T17n0761_004:0634a08": "利弗！於意云何？諸佛如來有所得、有所住、有",
    "T17n0761_004:0634a09": "所利益不？」[0634a09] 舍利弗言：「善男子！諸佛如來無法",
    "T17n0761_004:0634a10": "不知，知一切法、覺一切法已，能於有為法",
    "T17n0761_004:0634a11": "中利益眾生。」[0634a11] 無所發菩薩言：「若舍利弗如",
    "T17n0761_004:0634a12": "是知，何故言諸佛如來超過世間？此是大德",
    "T17n0761_004:0634a13": "舍利弗不思量而說？舍利弗！若如來超過世",
    "T17n0761_004:0634a14": "間，即如來無所得、無所住、無所作利益。舍利",
    "T17n0761_004:0634a15": "弗！汝言已壞。」[0634a15] 爾時，慧命舍利弗語無所發",
    "T17n0761_004:0634a16": "菩薩言：「善男子！我先已壞，非適今也，曾於過",
    "T17n0761_004:0634a17": "去退善根及一切智智心故。善男子！我於",
    "T17n0761_004:0634a18": "仁者樂說辯才深生隨喜，願一切眾生皆",
    "T17n0761_004:0634a19": "得是辯才。」[0634a19] 說此法集時，八萬菩薩得無生法",
    "T17n0761_004:0634a20": "忍，六萬天子遠塵離垢得法眼淨；五千比",
    "T17n0761_004:0634a21": "丘轉聲聞心，發阿耨多羅三藐三菩提心——彼",
    "T17n0761_004:0634a22": "諸比丘佛為授記，各於種種佛國土中成阿",
    "T17n0761_004:0634a23": "耨多羅三藐三菩提。◎",
    "T17n0761_004:0634a24": "[0634a24] ◎爾時，無所發菩薩摩訶薩白佛言：「世尊！",
    "T17n0761_004:0634a25": "云何菩薩摩訶薩善知可取、能取法？」[0634a25] 佛言：「善",
    "T17n0761_004:0634a26": "男子！若菩薩知一切法，菩薩爾時善知可取、",
    "T17n0761_004:0634a27": "能取法。」[0634a27] 無所發菩薩言：「世尊！云何善知一",
    "T17n0761_004:0634a28": "切法？」[0634a28] 佛言：「見一切法如夢、幻、乾闥婆城、陽焰、",
    "T17n0761_004:0634a29": "火輪、水中月、化、鏡中像。」[0634a29] 無所發菩薩言：「世尊！",
    "T17n0761_004:0634b01": "何者是一切法而見如夢、幻、乾闥婆城、陽焰、火",
    "T17n0761_004:0634b02": "輪、水中月、化、鏡中像？」[0634b02] 佛言：「善男子！言一切",
    "T17n0761_004:0634b03": "法者，謂眼色、耳聲、鼻香、舌味、身觸、意法。善男",
    "T17n0761_004:0634b04": "子！是名一切法見如夢、幻、乾闥婆城、陽焰、火",
    "T17n0761_004:0634b05": "輪、化、水中月、鏡中像。能取者，謂眼、耳、鼻、舌、",
    "T17n0761_004:0634b06": "身、意；可取者，色、聲、香、味、觸、法。菩薩摩訶薩悉",
    "T17n0761_004:0634b07": "見知覺能取、可取諸法，亦能善說，是故名為",
    "T17n0761_004:0634b08": "一切智者。若一切智者，是人離使煩惱；若",
    "T17n0761_004:0634b09": "能離使煩惱，是人無我、無我所，如虛空無分",
    "T17n0761_004:0634b10": "別，於一切眾生得平等心；以得平等心故，得",
    "T17n0761_004:0634b11": "一切處寂靜心；得寂靜心故，名為法行自然",
    "T17n0761_004:0634b12": "堅固者、於一切眾生作上首者、一切法中無",
    "T17n0761_004:0634b13": "障礙者、大慈大悲者、不可動轉者、三藐三",
    "T17n0761_004:0634b14": "佛陀者。」[0634b14] 無所發菩薩言：「世尊！菩薩欲得如諸",
    "T17n0761_004:0634b15": "佛如來妙法，云何修行？」[0634b15] 佛言：「菩薩欲得諸佛",
    "T17n0761_004:0634b16": "如來如是法，應生平等心猶如大地，以能忍",
    "T17n0761_004:0634b17": "受一切眾生諸不善行及惡語言故。又，應生",
    "T17n0761_004:0634b18": "平等心猶如淨水，以能洗除身及眾生虛妄",
    "T17n0761_004:0634b19": "分別微煩惱垢故。又，應生等心猶如猛火，能",
    "T17n0761_004:0634b20": "以智火焚燒自及諸眾生煩惱薪故。又，應生",
    "T17n0761_004:0634b21": "等心其相如風，以能遠離一切著故。又，應生",
    "T17n0761_004:0634b22": "等心猶如虛空，以一切處無障礙故。[0634b22] 「善男子！",
    "T17n0761_004:0634b23": "如師子王，菩薩亦爾，以一切處不驚不怖",
    "T17n0761_004:0634b24": "故。譬如龍象，菩薩亦爾，以調伏心荷負一切",
    "T17n0761_004:0634b25": "眾生諸重擔故。譬如大雨，菩薩亦爾，以其",
    "T17n0761_004:0634b26": "降澍妙雨故。譬如日光，菩薩亦爾，以智慧",
    "T17n0761_004:0634b27": "光照一切眾生故。譬如明月，菩薩亦爾，以一",
    "T17n0761_004:0634b28": "切眾生隨其所在見者愛樂故。譬如大商主，",
    "T17n0761_004:0634b29": "菩薩亦爾，將導眾生趣一切智大寶洲故。譬",
    "T17n0761_004:0634c01": "如良醫，菩薩亦爾，以能療治一切眾生煩惱",
    "T17n0761_004:0634c02": "病故。如拔刺者，菩薩亦爾，以能拔出一切",
    "T17n0761_004:0634c03": "眾生於諸法中疑惑故。譬如海導師，菩薩",
    "T17n0761_004:0634c04": "亦爾，以能善知一切智、知諸方義故。譬如船",
    "T17n0761_004:0634c05": "舫，菩薩亦爾，以能善度諸世間眾生大海",
    "T17n0761_004:0634c06": "水故。譬如眾水河池等，菩薩亦爾，以能資",
    "T17n0761_004:0634c07": "潤一切眾生故。如王大道，菩薩亦爾，平等",
    "T17n0761_004:0634c08": "能津通諸眾生故。譬如寶洲，菩薩亦爾，以能",
    "T17n0761_004:0634c09": "具足一切菩提分法故。譬如如意寶，須者皆",
    "T17n0761_004:0634c10": "得，菩薩亦爾，能與眾生無量利益所求法故。",
    "T17n0761_004:0634c11": "譬如良馬，菩薩亦爾，以能運代疲苦眾生故。",
    "T17n0761_004:0634c12": "譬如大海，菩薩亦爾，智慧甚深難測量故。",
    "T17n0761_004:0634c13": "譬如須彌山，菩薩亦爾，於佛菩提不傾動",
    "T17n0761_004:0634c14": "故。譬如一切諸妙寶樹，菩薩亦爾，以能具",
    "T17n0761_004:0634c15": "足勝莊嚴故。譬如閻浮檀金，菩薩亦爾，以希",
    "T17n0761_004:0634c16": "有難得故。譬如帝釋王，菩薩亦爾，於諸法中",
    "T17n0761_004:0634c17": "能得增上自在力故。譬如大梵王，菩薩亦爾，",
    "T17n0761_004:0634c18": "具足寂靜、諸威儀故。譬如護世四天王等，菩",
    "T17n0761_004:0634c19": "薩亦爾，以能護持勝妙法故。譬如轉輪王，",
    "T17n0761_004:0634c20": "菩薩亦爾，以能修行十善業故。譬如大臣，菩",
    "T17n0761_004:0634c21": "薩亦爾，以能守護諸佛如來祕密法故。[0634c21] 「菩薩",
    "T17n0761_004:0634c22": "應生出家心，以善住沙門法故。菩薩住沙門",
    "T17n0761_004:0634c23": "法中，以寂靜身、口、意業故。菩薩住阿蘭若",
    "T17n0761_004:0634c24": "處，以成就禪定三昧、三摩跋提通明解脫故。",
    "T17n0761_004:0634c25": "菩薩住禪定中，以得真如甚深空故。菩薩住",
    "T17n0761_004:0634c26": "寂靜處，以能教化乾闥婆、緊那羅、摩&#x777A;羅伽，",
    "T17n0761_004:0634c27": "成就&#x546A;術、妙藥、聖人法故。菩薩安住明智，以",
    "T17n0761_004:0634c28": "能具足成就三明故。菩薩住於勝寂，以得殊",
    "T17n0761_004:0634c29": "妙六通法故。菩薩住多聞慧，以能善知陰界",
    "T17n0761_004:0635a01": "入等差別法故。菩薩住於師處，以能善知一",
    "T17n0761_004:0635a02": "切諸論故。菩薩住法師地，以能離飲食供",
    "T17n0761_004:0635a03": "養說法教化故。菩薩善住毘尼法中，以能",
    "T17n0761_004:0635a04": "遠貪、瞋、癡等諸煩惱故。菩薩住於摩夷處，",
    "T17n0761_004:0635a05": "以能一切處寂靜故。菩薩住於柔軟心，以能",
    "T17n0761_004:0635a06": "遠離一切所求故。[0635a06] 「菩薩不住掉心，以能遠",
    "T17n0761_004:0635a07": "離貪煩惱故。菩薩不住高心，以能遠離瞋煩",
    "T17n0761_004:0635a08": "惱故。菩薩不住諸惡語言，以能遠離癡心故。",
    "T17n0761_004:0635a09": "菩薩不住雜亂語言，以能成就善護言語故。",
    "T17n0761_004:0635a10": "[0635a10] 「菩薩住於大師，以能修行大乘法故。菩薩善",
    "T17n0761_004:0635a11": "住荷擔負重，以能成就大菩提心故。譬如大",
    "T17n0761_004:0635a12": "水，菩薩亦爾，以能利潤受用眾生故。譬如",
    "T17n0761_004:0635a13": "大城，菩薩亦爾，以能滿足一切智智功德故。",
    "T17n0761_004:0635a14": "譬如僮僕，菩薩亦爾，以大慈悲代諸眾生勤",
    "T17n0761_004:0635a15": "苦事故。",
    "T17n0761_004:0635a16": "[0635a16] 「復次，善男子！菩薩於惡眾生生柔和心、於憍",
    "T17n0761_004:0635a17": "慢眾生生恭敬心、於諂曲眾生生質直心、於",
    "T17n0761_004:0635a18": "稠林行眾生不生稠林行心、於不修行眾生",
    "T17n0761_004:0635a19": "生救度心、於無慚眾生生於慚心、於無愧眾",
    "T17n0761_004:0635a20": "生生於愧心、於邪論眾生生不怯弱心、處於",
    "T17n0761_004:0635a21": "大眾不生怖心，世間之法不能染污、一切諸",
    "T17n0761_004:0635a22": "魔不能破壞、外道邪論不能降伏，於所尊者",
    "T17n0761_004:0635a23": "生敬重心、常於師長生供養心、於多聞者生",
    "T17n0761_004:0635a24": "奇特心、於得禪定者生希有心、於黠慧者生",
    "T17n0761_004:0635a25": "深行心、於諸法師生如愛敬佛心、於諸菩",
    "T17n0761_004:0635a26": "薩生歸依心、於諸如來生究竟心、於如實修",
    "T17n0761_004:0635a27": "行者生堅固心，於一切煩惱不驚不怖，不證",
    "T17n0761_004:0635a28": "涅槃，起大慈悲行世間行為度眾生。[0635a28] 「不以染",
    "T17n0761_004:0635a29": "心說法教化，而常遠離一切供養恭敬故；遠",
    "T17n0761_004:0635b01": "離顛倒心，以如實知無常苦、空、無我、不淨故；",
    "T17n0761_004:0635b02": "具足解脫心，以能遠離境界故；成就如實生，",
    "T17n0761_004:0635b03": "以生聖人如實家故；成就如實智慧，以常出",
    "T17n0761_004:0635b04": "家心故；成就聖行，以如實知苦、集、滅、道故；",
    "T17n0761_004:0635b05": "成就大人相，以具足持戒、多聞、不放逸故；成",
    "T17n0761_004:0635b06": "就一切眾生平等心，善知世間無我故；成就",
    "T17n0761_004:0635b07": "不顛倒法，以聖印為印故；成就道場心，以",
    "T17n0761_004:0635b08": "不退印為印故。[0635b08] 「諸菩薩等常成就清淨心",
    "T17n0761_004:0635b09": "行、成就普莊嚴威儀行，不樂說世間技術語",
    "T17n0761_004:0635b10": "言、不樂近惡知識、不樂供養恭敬諸事、不",
    "T17n0761_004:0635b11": "樂說世間雜語、不樂說諸國土事、不樂說",
    "T17n0761_004:0635b12": "諸王事、不樂說賊盜事、不樂說婦女事、不",
    "T17n0761_004:0635b13": "樂說吉會事、不樂說征戰事、不樂朋黨諍訟、",
    "T17n0761_004:0635b14": "不樂諸惡國城邑聚落邊地難處、不樂近伎",
    "T17n0761_004:0635b15": "樂歌舞戲笑等人。",
    "T17n0761_004:0635b16": "[0635b16] 「復次，善男子！不樂與慳、嫉人俱，不樂與破戒、",
    "T17n0761_004:0635b17": "邪見、多集諸惡、放逸、輕法等人俱，不樂與多",
    "T17n0761_004:0635b18": "瞋恨、顛倒亂心人俱，不樂愚癡、瘖&#x7602;，如是等",
    "T17n0761_004:0635b19": "人悉不與俱。[0635b19] 「菩薩摩訶薩常樂勇猛捨法、資",
    "T17n0761_004:0635b20": "生、無畏等施，斷除貪、瞋、癡煩惱，大妙行者，樂",
    "T17n0761_004:0635b21": "離憒亂處，樂於靜默，常樂閑獨——所謂高山、巖",
    "T17n0761_004:0635b22": "嶺、溝壑、草木、叢林、清泉、流水，樂如是等清閑",
    "T17n0761_004:0635b23": "之處。初夜、後夜捐於睡眠，精勤修行，發聞、",
    "T17n0761_004:0635b24": "思、修慧及諸禪定三昧陀羅尼、自在神通，無量",
    "T17n0761_004:0635b25": "無邊百千萬億法門而現在前、見無量百千",
    "T17n0761_004:0635b26": "萬億佛、得百千萬億三昧百千萬億陀羅尼",
    "T17n0761_004:0635b27": "門、能教化百千萬億眾生。菩薩應成就如是",
    "T17n0761_004:0635b28": "等心，則能得彼如來妙法。」",
    "T17n0761_004:0635b29": "[0635b29] 爾時，無所發菩薩摩訶薩白佛言：「世尊！若能",
    "T17n0761_004:0635c01": "如實修行者，此大乘法故，即是如說修行者",
    "T17n0761_004:0635c02": "所乘之法。若能不放逸者，是人名為如實修",
    "T17n0761_004:0635c03": "行。[0635c03] 「世尊！又，如實修行者謂發菩提願，不放",
    "T17n0761_004:0635c04": "逸者謂滿足菩提願。復次，如實修行者謂修",
    "T17n0761_004:0635c05": "行布施，不放逸者謂不求報。復次，如實修行",
    "T17n0761_004:0635c06": "者受持淨戒，不放逸者成就不退戒。復次，修",
    "T17n0761_004:0635c07": "行者始修忍辱行，不放逸者得無生法忍。復",
    "T17n0761_004:0635c08": "次，修行者求一切善根而不疲倦，不放逸",
    "T17n0761_004:0635c09": "者捨一切所作事故。復次，修行者始修禪定，",
    "T17n0761_004:0635c10": "不放逸者不住禪定。復次，修行者滿足智慧，",
    "T17n0761_004:0635c11": "不放逸者不戲論諸法。復次，修行者守護妙",
    "T17n0761_004:0635c12": "法，不放逸者不見諸法。復次，修行者令諸眾",
    "T17n0761_004:0635c13": "生得大菩提，不放逸者不見諸眾生。復次，如",
    "T17n0761_004:0635c14": "實修行者聚集一切善根，不放逸者迴向大菩",
    "T17n0761_004:0635c15": "提。復次，如實修行者以菩提為實法，不放逸",
    "T17n0761_004:0635c16": "者如實知一切法如菩提相。復次，如實修行",
    "T17n0761_004:0635c17": "者得無生法忍，不放逸者願取有生。復次，如",
    "T17n0761_004:0635c18": "實修行者往詣道場示現一切勝莊嚴事，不",
    "T17n0761_004:0635c19": "放逸者如實知阿僧祇劫。復次，如實修行者",
    "T17n0761_004:0635c20": "如實知菩提，不放逸者過去諸業皆善修故。",
    "T17n0761_004:0635c21": "復次，如實修行者至大涅槃，不放逸者善知",
    "T17n0761_004:0635c22": "諸法本性寂滅。[0635c22] 「世尊！菩薩摩訶薩善能如",
    "T17n0761_004:0635c23": "是修行及不放逸，於得菩提不以為難。世尊！",
    "T17n0761_004:0635c24": "以是義故，菩薩摩訶薩應當修習如實修行",
    "T17n0761_004:0635c25": "及不放逸。世尊！是則名微妙法集。」[0635c25] 爾時，慧",
    "T17n0761_004:0635c26": "命舍利弗白佛言：「世尊！如我解佛所說義者，",
    "T17n0761_004:0635c27": "若有菩薩摩訶薩於佛如來及諸菩薩所說",
    "T17n0761_004:0635c28": "法集聞而生信及能修行，是諸菩薩有妙",
    "T17n0761_004:0635c29": "法集。何以故？若不信法者則無法集，若不",
    "T17n0761_004:0636a01": "行精進者亦無法集。若人能於諸聖所說法",
    "T17n0761_004:0636a02": "中生希有心、生如實心，是菩薩有妙法集。世",
    "T17n0761_004:0636a03": "尊！若人不自讚己、亦不毀他，是人有妙法集。",
    "T17n0761_004:0636a04": "世尊！若人於聖慈心、於非聖攝受心，若有人",
    "T17n0761_004:0636a05": "不見自勝、不見他劣，若人於平等法生於等",
    "T17n0761_004:0636a06": "心、於不平等法亦生等心，於等亦生等心、",
    "T17n0761_004:0636a07": "於等不等亦生等心，而不分別等以不等，是",
    "T17n0761_004:0636a08": "人有妙法集。若人但聞一句而能了知百千",
    "T17n0761_004:0636a09": "萬句，當知是人有妙法集。若人聞法不靜、不",
    "T17n0761_004:0636a10": "亂，若人聞法不縛、不解，若人聞法不行、不住，",
    "T17n0761_004:0636a11": "若人聞法不增、不減，若人聞法不喜、不瞋，若",
    "T17n0761_004:0636a12": "人聞法不住世間、不入涅槃，世尊！若能如是",
    "T17n0761_004:0636a13": "入於法集，當知是人有妙法集。世尊！我今",
    "T17n0761_004:0636a14": "所說法集，為得隨順如來所說法集不耶？」[0636a14] 佛",
    "T17n0761_004:0636a15": "言：「如是。舍利弗！舍利弗！汝之所說隨順佛",
    "T17n0761_004:0636a16": "意。」◎"
}