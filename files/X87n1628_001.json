{
    "X87n1628_001:0369a02": " 重刻佛法金湯編敘",
    "X87n1628_001:0369a04": "苾芻眾有白於非空子曰。真如本空乎。曰如是。虗空",
    "X87n1628_001:0369a05": "可壞乎。曰不也。虗空之體大於天地。真如之體大於",
    "X87n1628_001:0369a06": "虗空。盖天墜有盡虗空無盡。虗空可空真如寔無所",
    "X87n1628_001:0369a07": "空。唯無所空。是以不住於空。無相無名無成無壞。芥",
    "X87n1628_001:0369a08": "子須彌非戲論。石子渡海非希有事。鴻濛剖而乾坤",
    "X87n1628_001:0369a09": "毀。非生滅相。奚以衛而金湯為。夫自性本空。因緣生",
    "X87n1628_001:0369a10": "有。塵根互影。薰習代幻。流浪沈淪。轉入煩惱。於是西",
    "X87n1628_001:0369a11": "方有大聖人者出。哀愍而普度之。以般若為航。以菩",
    "X87n1628_001:0369a12": "提為果。以金剛為究竟。以經律論為調御。以最上凡",
    "X87n1628_001:0369a13": "夫小乘為階級。自漢迄今瀰漫震旦。無量善知識唱",
    "X87n1628_001:0369a14": "衍開悟。靡有遺矣。大藏充棟而莊嚴。像教充斥四天",
    "X87n1628_001:0369a15": "下矣。盡有情無情有漏無漏。悉演法音而歸依。且遍",
    "X87n1628_001:0369a16": "恒沙界矣。奚以衛而金湯為。吁。嗟乎。此佛氏為人切",
    "X87n1628_001:0369a17": "而憂衟深也。昔如來付法迦葉。密囑受記。以斷滅為",
    "X87n1628_001:0369a18": "戒。祖祖相傳猶有熱銕輪追之者。不得已而傳衣。又",
    "X87n1628_001:0369a19": "不得止而付之國王大臣。吾儒所稱說。無徵不信。不",
    "X87n1628_001:0369a20": "信民弗從者。慮在茲乎。夫佛自竺乾。歷流沙萬餘里",
    "X87n1628_001:0369a21": "以入震旦。團虗空教人。人驟聞之非駭且惑。而欲其",
    "X87n1628_001:0369a22": "流通周洽。于是思以金湯之矣。古之防在外衟。今之",
    "X87n1628_001:0369a23": "防在邪見。外衢逸而與佛角則法離。邪見竄而與佛",
    "X87n1628_001:0369a24": "溷則法亦離。弊且迷妄相導。登枝忘本。上者墮尊貴",
    "X87n1628_001:0369b01": "愽名高。下者藉檀那隴什一。緇衣塞路而優鉢曇華",
    "X87n1628_001:0369b02": "世不一見。毋怪乎疑謗紛起。法愈離而防愈密。金湯",
    "X87n1628_001:0369b03": "所由作也。其書爰稽上古。下逮胡元。蒐栝數千年間",
    "X87n1628_001:0369b04": "帝王宰官名儒碩彥凡一事一言有裨慈氏教者。彚",
    "X87n1628_001:0369b05": "次成帙。是布金為城。不湯而池。是覺海醍醐所灌而",
    "X87n1628_001:0369b06": "輸也。是舍利城耆闍崛清凉淨土。龍象之所都而三",
    "X87n1628_001:0369b07": "乘之軌也。是示長者子之便門也。於人心世教寧無",
    "X87n1628_001:0369b08": "小補乎哉。天台惺上人重訂刻之。以廣其傳。余嘉其",
    "X87n1628_001:0369b09": "志。首揭虗空真如之體以廣其量。俾人知一切現成",
    "X87n1628_001:0369b10": "無餘無欠。不金湯而究竟堅固者。旹",
    "X87n1628_001:0369b11": "萬曆庚子初夏佛日非空居士華亭俞汝為撰",
    "X87n1628_001:0369b14": " 佛法金湯編敘",
    "X87n1628_001:0369b15": "前越之東山住持岱宗泰公作佛法金湯編十卷。韞",
    "X87n1628_001:0369b16": "中瑄禪師為持過伯衡求敘。敘曰。佛法之行乎中國",
    "X87n1628_001:0369b17": "也。邇來一千三百二十有六年矣。雖毀之排之而昌",
    "X87n1628_001:0369b18": "熾猶一日。初伯衡莫知其所以然。竊意亦惟其說足",
    "X87n1628_001:0369b19": "以動人而已。今觀此編。乃知固由歷代明哲之君與",
    "X87n1628_001:0369b20": "夫公侯卿大夫士之賢者。罔不崇向之擁樹之而為",
    "X87n1628_001:0369b21": "之外護也。崇向有若。而人故毀焉者莫能勝其口也。",
    "X87n1628_001:0369b22": "擁樹有若。而人故排焉者莫能勝其力也。豈獨莫能",
    "X87n1628_001:0369b23": "勝哉。因其崇向也而益知其不可毀。因其擁樹也而",
    "X87n1628_001:0369b24": "益知其不可排。幡然悟曰。以此之勢。衛彼之法。如之",
    "X87n1628_001:0369c01": "何與之角也。不折而歸之者幾希。是則佛法之所以",
    "X87n1628_001:0369c02": "彌久而彌昌者。豈非外護為之乎。然使身受付囑而",
    "X87n1628_001:0369c03": "於其道不能深知而篤信人也。毀其以去倫理。率天",
    "X87n1628_001:0369c04": "下也能無駭乎。排其以禍福語。傾天下也能無惑乎。",
    "X87n1628_001:0369c05": "矧能出身拂天下而為之別白曰。爾之毀之排之也",
    "X87n1628_001:0369c06": "以迹。而吾之向之樹之也以道。道其精而迹其粗也。",
    "X87n1628_001:0369c07": "其粗者有隙之可抵。其精者亦有間之可乘乎。則佛",
    "X87n1628_001:0369c08": "之法雖高大微玅。烏能保其不摧折陵替哉。其徒又",
    "X87n1628_001:0369c09": "烏能施施衎衎如此哉。是故不忘付囑之意而銳於",
    "X87n1628_001:0369c10": "外護。甚於國家之有金城湯池也已。於戲。先王之設",
    "X87n1628_001:0369c11": "城池。非恃以為存也。且猶不可一日無。而況外護佛",
    "X87n1628_001:0369c12": "法之所恃以為存者也。而一日可無之乎。岱宗此編",
    "X87n1628_001:0369c13": "之作。可謂見之明矣。抑何用心之勤耶。雖然。城池者",
    "X87n1628_001:0369c14": "立國之具。若夫國勢之尊安寔存乎人焉耳。精神折",
    "X87n1628_001:0369c15": "衝有其人。雖無金城湯池孰敢侮之。精神折衝無其",
    "X87n1628_001:0369c16": "人。雖有金城湯池亦將侮之。何獨佛法而不然乎。然",
    "X87n1628_001:0369c17": "則為其徒者。勇猛精進以至於道明其旨趣於天下。",
    "X87n1628_001:0369c18": "使天下之人皆無能毀。亦無能排。尚安得不力乎。不",
    "X87n1628_001:0369c19": "然。外護雖固於金湯。其如入吾室操吾戈以伐我者",
    "X87n1628_001:0369c20": "何。伯衡不自揆。敢以是為敘。効綿力焉。洪武二十六",
    "X87n1628_001:0369c21": "年歲次癸丑春正月戊辰無聞居士眉山蘇伯衡敘。",
    "X87n1628_001:0369c23": " 又",
    "X87n1628_001:0369c24": "是編何為而作也。東山岱宗禪師慮大法之城失其",
    "X87n1628_001:0370a01": "防而作也。其書十卷。始於周昭。迄於元順。凡若干人。",
    "X87n1628_001:0370a02": "取其言之足以護教者。繫於其人之下。表而出之。仍",
    "X87n1628_001:0370a03": "題其編曰佛法金湯。誠可謂像世釋徒之干城。千載",
    "X87n1628_001:0370a04": "法門之保障者矣。昔者韓歐二公甞為文以詆佛。其",
    "X87n1628_001:0370a05": "說累千萬言。然其言愈繁而佛法愈盛者何哉。盖由",
    "X87n1628_001:0370a06": "吾佛之道。大而無外。尊而無對。仰之而不可及。讚之",
    "X87n1628_001:0370a07": "而無能名。帝王崇之。大人宗之。傳之萬世而無能易。",
    "X87n1628_001:0370a08": "詎可以一人之私。愛之而苟存。惡之而苟去者哉。柳",
    "X87n1628_001:0370a09": "子曰。退之好儒未能過揚子。況歐子好儒又未能過",
    "X87n1628_001:0370a10": "韓子。柰何二子以悻悻之憤。屑屑之詞。而圖攻聖人",
    "X87n1628_001:0370a11": "之教者。何乃自苦如此哉。予甞論李純甫謂。佛者未",
    "X87n1628_001:0370a12": "甞為儒者害。儒者甞為佛者害。此其言之太過。佛固",
    "X87n1628_001:0370a13": "未甞為儒者害。則儒亦豈甞害於佛者哉。特以劉張",
    "X87n1628_001:0370a14": "朱呂輩獵取佛意箋註其書以欺時流。故有是說。殊",
    "X87n1628_001:0370a15": "不知吾佛之教。譬之巨家庫藏珍貝充溢。雖有鑽穴",
    "X87n1628_001:0370a16": "穿窬之失。亦何害於吾富哉。宋明教大師亦甞著書",
    "X87n1628_001:0370a17": "三編。名曰輔教。會儒老之小異。歸釋氏之大同。後學",
    "X87n1628_001:0370a18": "士子賴以為規。予以東山此編。文雖不出其己。其所",
    "X87n1628_001:0370a19": "以命編者亦輔教之遺意也。且予觀編中諸君子憤",
    "X87n1628_001:0370a20": "世疾邪之辯。其論可謂公矣。然如法華所謂提婆達",
    "X87n1628_001:0370a21": "多是我善知識者。則毀亦金湯。譽亦金湯。其何損益",
    "X87n1628_001:0370a22": "於吾教哉。然則讀是編者當於文字之外求之可也。",
    "X87n1628_001:0370a23": "洪武二十四年歲在辛未秋七月初吉僧錄司左講",
    "X87n1628_001:0370a24": "經天禧講寺住持釋守仁。",
    "X87n1628_001:0370b02": " 又",
    "X87n1628_001:0370b03": "越有沙門岱宗泰公。幼習洙泗之業於鄉校。稍長為",
    "X87n1628_001:0370b04": "釋氏學。甞師事夢堂噩禪師於台之國清寺。而為其",
    "X87n1628_001:0370b05": "掌箋翰焉。其學贍而識達。氣充而守約。其發為文章",
    "X87n1628_001:0370b06": "雄渾淵雅。惟務以弘宗樹教為本。不以誇多闘靡為",
    "X87n1628_001:0370b07": "奇。甞出世說法郡之東山禪寺。而從之學者益眾。洪",
    "X87n1628_001:0370b08": "武十有九年來　京師。間出所治佛法金湯編示予。",
    "X87n1628_001:0370b09": "俾為之序。予因言於岱宗曰。子之為書。盖將以明夫",
    "X87n1628_001:0370b10": "道也。夫道先天地而不為始。後天地而不為終。窮其",
    "X87n1628_001:0370b11": "微雖聖賢有不能造。極其幽雖鬼神有不能測。非聲",
    "X87n1628_001:0370b12": "臭之可形。非言議之可辨。然則子之為是也。將奚以",
    "X87n1628_001:0370b13": "乎。岱宗曰。語道之極致。固有如子之言者。然道無異",
    "X87n1628_001:0370b14": "同而不能不有異同。道無愛惡而不能不有愛惡。有",
    "X87n1628_001:0370b15": "異同焉。不能不有抑揚之論。有愛惡焉。不能不有是",
    "X87n1628_001:0370b16": "非之辨。異同也。愛惡也。抑揚之論。是非之辨。固皆末",
    "X87n1628_001:0370b17": "也。本之曾奚悖於道乎。因其用而明其體。沿其流而",
    "X87n1628_001:0370b18": "得其源。則此書之作也。又惡可已乎。子亦甞知有迷",
    "X87n1628_001:0370b19": "而失道者乎。不有以為之先而導之。而欲至其所未",
    "X87n1628_001:0370b20": "至也。不亦難乎。予之為是也。盖將以考見夫古今之",
    "X87n1628_001:0370b21": "得失而從違之。其亦庶幾乎至其所未至者之先導",
    "X87n1628_001:0370b22": "乎。予曰。岱宗盖得吾佛聖人所以設教之心也。予之",
    "X87n1628_001:0370b23": "言曾未至乎此。甞徧閱是編。其所載西乾竺而東震",
    "X87n1628_001:0370b24": "旦。上周秦而下宋元。其間聖君賢臣名儒鉅公。有能",
    "X87n1628_001:0370c01": "抑揚佛化以為善治。有能推驗神功以攘外侮。或開",
    "X87n1628_001:0370c02": "之於先。或承之於後。所謂抑揚之論。是非之辨。不能",
    "X87n1628_001:0370c03": "無之者。悉於是編彚而綜之。使覧之者有得乎此。反",
    "X87n1628_001:0370c04": "其所趨之邪小而一軌於正塗。息其他議之紛紜而",
    "X87n1628_001:0370c05": "終與夫至理。有不待辨而明。不待告而諭者。其名之",
    "X87n1628_001:0370c06": "金湯。豈無其所謂乎。噫。岱宗之用心其亦勤矣。其亦",
    "X87n1628_001:0370c07": "可謂能立功於吾佛之教者矣。時洪武二十四年歲",
    "X87n1628_001:0370c08": "在辛未五月望日僧錄司左覺義靈谷禪寺住持沙",
    "X87n1628_001:0370c09": "門清濬序。",
    "X87n1628_001:0370c12": " 題佛法金湯編",
    "X87n1628_001:0370c14": "自正法付王臣以來。至今二千餘年。帝王公卿為法",
    "X87n1628_001:0370c15": "外護者代有其人。觀此佛法金湯之編。概可見矣。護",
    "X87n1628_001:0370c16": "法之人既如金城湯池之固。使外侮不得而入。弘法",
    "X87n1628_001:0370c17": "之人又當力行而振起。以副護法之心。如是則教法",
    "X87n1628_001:0370c18": "烏有不興者哉。雖然。金湯之設以偹他寇。他寇外作",
    "X87n1628_001:0370c19": "猶可禦之。至有竊比丘形服內壞教法者。是家宼也。",
    "X87n1628_001:0370c20": "家寇內作。雖有金湯外固。亦將無如之何矣。況末法",
    "X87n1628_001:0370c21": "之流。率多放逸。恬不知媿。由是教法漸至衰微。是知",
    "X87n1628_001:0370c22": "泰公是書不為夸耀於世。殆將有警於吾徒也。嗚呼。",
    "X87n1628_001:0370c23": "為吾徒者。得不愳且省乎。洪武辛未夏僧錄司右善",
    "X87n1628_001:0370c24": "世善世禪寺住山全室比丘宗泐識。",
    "X87n1628_001:0371a04": "佛法金湯編目錄",
    "X87n1628_001:0371a05": "卷第一",
    "X87n1628_001:0371a06": "　　　周",
    "X87n1628_001:0371a07": "　昭王　　穆王　　孔子　　列子",
    "X87n1628_001:0371a08": "　　　秦",
    "X87n1628_001:0371a09": "　始皇",
    "X87n1628_001:0371a10": "　　　西漢",
    "X87n1628_001:0371a11": "　武帝　　哀帝　　霍去病　　劉向",
    "X87n1628_001:0371a12": "　　　東漢",
    "X87n1628_001:0371a13": "　明帝　　桓帝　　楚王　　牟子",
    "X87n1628_001:0371a14": "　　　魏",
    "X87n1628_001:0371a15": "　曹植　　朱士行",
    "X87n1628_001:0371a16": "　　　蜀",
    "X87n1628_001:0371a17": "　太祖　　烏程侯　　支謙　　闞澤",
    "X87n1628_001:0371a18": "卷第二",
    "X87n1628_001:0371a19": "　　　西晉",
    "X87n1628_001:0371a20": "　武帝　　惠帝　　荀勗　　羊祜",
    "X87n1628_001:0371a21": "　劉薩訶　　朱膺",
    "X87n1628_001:0371a22": "　　　東晉",
    "X87n1628_001:0371a23": "　元帝　　明帝　　成帝　　簡文帝",
    "X87n1628_001:0371a24": "　孝武帝　　王導　　謝安　　王羲之",
    "X87n1628_001:0371b01": "　周玘　　陶侃　　高悝　　郗超",
    "X87n1628_001:0371b02": "　王喬之(或云齊之)　　習鑿齒　　許詢　　何充　準",
    "X87n1628_001:0371b03": "　王珣　珉　　王坦之　　孫綽　　戴逵　顒",
    "X87n1628_001:0371b04": "　袁宏　　劉程之　　周續之　　雷次宗",
    "X87n1628_001:0371b05": "　張野　詮　　宗炳　　孟顗　　陶潛",
    "X87n1628_001:0371b06": "　羅含　　顧凱之　　范甯　　謝尚",
    "X87n1628_001:0371b07": "　何無忌　　桓伊",
    "X87n1628_001:0371b08": "　　　後趙",
    "X87n1628_001:0371b09": "　石勒　　石虎",
    "X87n1628_001:0371b10": "　　　後燕",
    "X87n1628_001:0371b11": "　慕容垂",
    "X87n1628_001:0371b12": "　　　南燕",
    "X87n1628_001:0371b13": "　慕容德",
    "X87n1628_001:0371b14": "　　　前秦",
    "X87n1628_001:0371b15": "　苻堅",
    "X87n1628_001:0371b16": "　　　後秦",
    "X87n1628_001:0371b17": "　姚興",
    "X87n1628_001:0371b18": "　　　北凉",
    "X87n1628_001:0371b19": "　沮渠蒙遜",
    "X87n1628_001:0371b20": "卷第三",
    "X87n1628_001:0371b21": "　　　宋",
    "X87n1628_001:0371b22": "　武帝　　文帝　　孝武帝　　明帝",
    "X87n1628_001:0371b23": "　何尚之　　王玄謨　　范泰　曄　　周顒",
    "X87n1628_001:0371b24": "　謝靈運　　顏延之　　袁粲　何鎮之",
    "X87n1628_001:0371c01": "　　　齊",
    "X87n1628_001:0371c02": "　高帝　　武帝　　明帝　　蕭子良",
    "X87n1628_001:0371c03": "　劉霽　　劉歊　訐　　劉虬　　明僧紹",
    "X87n1628_001:0371c04": "　王巾　　孔稚珪",
    "X87n1628_001:0371c05": "卷第四",
    "X87n1628_001:0371c06": "　　　梁",
    "X87n1628_001:0371c07": "　武帝　　簡文帝　　元帝　　蕭統",
    "X87n1628_001:0371c08": "　邵陵王　　建安王　　陸倕　　傅翕",
    "X87n1628_001:0371c09": "　劉勰　　何點　胤　　沈約　　陶弘景",
    "X87n1628_001:0371c10": "　阮孝緒　　庾詵　　到溉　　江淹",
    "X87n1628_001:0371c11": "　何敬叔",
    "X87n1628_001:0371c12": "　　　後梁",
    "X87n1628_001:0371c13": "　宣帝　　明帝",
    "X87n1628_001:0371c14": "卷第五",
    "X87n1628_001:0371c15": "　　　陳",
    "X87n1628_001:0371c16": "　武帝　　文帝　　宣帝　　後主",
    "X87n1628_001:0371c17": "　除陵　　陳伯智　淵　　江總",
    "X87n1628_001:0371c18": "　　　北魏",
    "X87n1628_001:0371c19": "　太祖　　明元　　太武　　文成",
    "X87n1628_001:0371c20": "　獻文　　孝文　　宣武　　孝明",
    "X87n1628_001:0371c21": "　孝武　　高允　　楊衒之",
    "X87n1628_001:0371c22": "卷第六",
    "X87n1628_001:0371c23": "　　　西魏",
    "X87n1628_001:0371c24": "　文帝",
    "X87n1628_001:0372a01": "　　　北齊",
    "X87n1628_001:0372a02": "　文宣　　武成　　後主　　顏之推",
    "X87n1628_001:0372a03": "　杜弼　　陸法和　　魏收",
    "X87n1628_001:0372a04": "　　　後周",
    "X87n1628_001:0372a05": "　閡帝　　明帝　　武帝　　宣帝",
    "X87n1628_001:0372a06": "　靖帝",
    "X87n1628_001:0372a07": "　　　隋",
    "X87n1628_001:0372a08": "　高祖　　煬帝　　薛道衡　　李士謙",
    "X87n1628_001:0372a09": "　費長房　　王通　　辛彥之　　楊素",
    "X87n1628_001:0372a10": "卷第七",
    "X87n1628_001:0372a11": "　　　唐",
    "X87n1628_001:0372a12": "　高祖　　太宗　　高宗　　武后",
    "X87n1628_001:0372a13": "　中宗　　睿宗　　玄宗　　肅宗",
    "X87n1628_001:0372a14": "　代宗　　德宗　　順宗　　憲宗",
    "X87n1628_001:0372a15": "　穆宗　　敬宗　　文宗　　宣宗",
    "X87n1628_001:0372a16": "　懿宗　　僖宗　　昭宗",
    "X87n1628_001:0372a17": "卷第八",
    "X87n1628_001:0372a18": "　蕭璃　　裴寂　　李師政　　房玄齡",
    "X87n1628_001:0372a19": "　杜如晦　　長孫無忌　　褚亮　　虞世南",
    "X87n1628_001:0372a20": "　褚遂良　　李百藥　　顏師古　　許敬宗",
    "X87n1628_001:0372a21": "　朱子奢　　岑文本　　閭丘胤　　孫思邈",
    "X87n1628_001:0372a22": "　杜行顗　　房融　琯　　張說　　宋璟",
    "X87n1628_001:0372a23": "　李華　觀　　李通玄　　顏真卿　　齊澣",
    "X87n1628_001:0372a24": "　王維　縉　　元德秀　　杜鴻漸　　元載",
    "X87n1628_001:0372b01": "　令狐德芬　　王勃　　李白　　杜甫",
    "X87n1628_001:0372b02": "　韋臯",
    "X87n1628_001:0372b03": "卷第九",
    "X87n1628_001:0372b04": "　韓愈　　權德輿　　李渤　　李泌",
    "X87n1628_001:0372b05": "　孟簡　　梁肅　　于頔　　李吉甫",
    "X87n1628_001:0372b06": "　武元衡　　高崇文　　薛華　　鄭餘慶",
    "X87n1628_001:0372b07": "　陸長源　　張仲素　　白居易　　龐蘊",
    "X87n1628_001:0372b08": "　柳宗元　　李翱　　裴度　　庾承宣",
    "X87n1628_001:0372b09": "　劉禹錫　　李德裕　　萬敬儒　　吳道子",
    "X87n1628_001:0372b10": "　杜荀鶴　　李舟　　陸亘　　李節",
    "X87n1628_001:0372b11": "　裴肅　　裴休　　李商隱　　呂巖",
    "X87n1628_001:0372b12": "卷第十",
    "X87n1628_001:0372b13": "　　　梁",
    "X87n1628_001:0372b14": "　太祖　　均王",
    "X87n1628_001:0372b15": "　　　唐",
    "X87n1628_001:0372b16": "　莊宗",
    "X87n1628_001:0372b17": "　　　晉",
    "X87n1628_001:0372b18": "　高祖　　出帝",
    "X87n1628_001:0372b19": "　　　周",
    "X87n1628_001:0372b20": "　太祖　　世宗",
    "X87n1628_001:0372b21": "　　　南唐",
    "X87n1628_001:0372b22": "　李昪　　李璟　　李煜",
    "X87n1628_001:0372b23": "　　　楚",
    "X87n1628_001:0372b24": "　馬殷",
    "X87n1628_001:0372c01": "　　　吳越",
    "X87n1628_001:0372c02": "　鐵鏐　　錢弘佐　　錢弘俶",
    "X87n1628_001:0372c03": "　　　閩",
    "X87n1628_001:0372c04": "　王審知　　王延鈞　　王延羲",
    "X87n1628_001:0372c05": "　　　蜀",
    "X87n1628_001:0372c06": "　王建",
    "X87n1628_001:0372c07": "　　　南漢",
    "X87n1628_001:0372c08": "　劉隱　龑　　趙王鎔　　宋齊丘　　邊鎬",
    "X87n1628_001:0372c09": "　劉煦",
    "X87n1628_001:0372c10": "卷第十一",
    "X87n1628_001:0372c11": "　　　宋",
    "X87n1628_001:0372c12": "　太祖　　太宗　　真宗　　仁宗",
    "X87n1628_001:0372c13": "　英宗　　神宗　　哲宗　　徽宗",
    "X87n1628_001:0372c14": "　李昉　　范質　　王禹儞　　呂蒙正",
    "X87n1628_001:0372c15": "　王旦　　楊億　　呂夷簡　　范仲淹",
    "X87n1628_001:0372c16": "　曾會　　李沆　　丁謂　　王隨",
    "X87n1628_001:0372c17": "　呂公著　　王安石　　司馬光",
    "X87n1628_001:0372c18": "卷第十二",
    "X87n1628_001:0372c19": "　歐陽修　　趙抃　　夏竦　　張方平",
    "X87n1628_001:0372c20": "　曾公亮　　文彥愽　　蘇洵　　周惇頤",
    "X87n1628_001:0372c21": "　程顥　頤　　蘇軾　　蘇轍　　楊傑",
    "X87n1628_001:0372c22": "　文同　　朱壽昌　　張伯端　　胡宿",
    "X87n1628_001:0372c23": "　邵雍　　富弼",
    "X87n1628_001:0372c24": "卷第十三",
    "X87n1628_001:0373a01": "　杜衍　　王古　　李遵勗　　呂惠卿",
    "X87n1628_001:0373a02": "　陳師道　　李覯　　陳瓘　　劉安世",
    "X87n1628_001:0373a03": "　查道　　黃庭堅　　晁說之　　胡安國",
    "X87n1628_001:0373a04": "　張商英　　徐俯　　蔣之奇　　郭祥正",
    "X87n1628_001:0373a05": "　秦觀　　林逋　　尹洙　　包拯",
    "X87n1628_001:0373a06": "　江公望　　楊時　　游酢　　韓駒",
    "X87n1628_001:0373a07": "　呂正己",
    "X87n1628_001:0373a08": "卷第十四",
    "X87n1628_001:0373a09": "　　　南宋",
    "X87n1628_001:0373a10": "　高宗　　孝宗　　光宗　　寧宗",
    "X87n1628_001:0373a11": "　理宗　　張浚　　胡寅　　張九成",
    "X87n1628_001:0373a12": "　呂本中　　尤袤　　張栻　　李浩",
    "X87n1628_001:0373a13": "　王十明　　會開　　李光　　李邴",
    "X87n1628_001:0373a14": "　馮楫　　米友仁　　周必大　　錢端禮",
    "X87n1628_001:0373a15": "　史浩　　錢象祖　　王日休",
    "X87n1628_001:0373a16": "卷第十五",
    "X87n1628_001:0373a17": "　朱熹　　陸游　　葉適　　真德秀",
    "X87n1628_001:0373a18": "　劉克莊　　陳貴謙　　張鎡　　林希逸",
    "X87n1628_001:0373a19": "　鄭清之　　吳潛　　劉謐",
    "X87n1628_001:0373a20": "　　　金",
    "X87n1628_001:0373a21": "　太宗　　熈宗　　世宗　　章宗",
    "X87n1628_001:0373a22": "　東海侯　　李之純　　移剌真卿",
    "X87n1628_001:0373a23": "卷第十六",
    "X87n1628_001:0373a24": "　　　元",
    "X87n1628_001:0373b01": "　世祖　　成宗　　武宗　　仁宗",
    "X87n1628_001:0373b02": "　英宗　　晉王　　文宗　　順帝",
    "X87n1628_001:0373b03": "　瀋王　　劉秉忠　　王磐　　程文海",
    "X87n1628_001:0373b04": "　趙孟頫　　袁桷　　虞集　　揭奚斯",
    "X87n1628_001:0373b05": "　馮子振　　柳貫　　黃溍　　胡長孺",
    "X87n1628_001:0373b06": "　韓性　　歐陽玄　　鄧文原　　張翥",
    "X87n1628_001:0373b07": "　楊維禎　　蘇大年",
    "X87n1628_001:0373b09": "佛法金湯編目錄(終)",
    "X87n1628_001:0373b15": "佛法金湯編卷第一",
    "X87n1628_001:0373b17": "會稽沙門　心泰　編",
    "X87n1628_001:0373b18": "天台沙門　真清　閱",
    "X87n1628_001:0373b19": "切謂自昔弘教諸碩德。其嘉言善行。已有成書",
    "X87n1628_001:0373b20": "具載之矣。若高僧傳．僧史傳．燈錄等書是也。獨",
    "X87n1628_001:0373b21": "歷代護教諸王臣之言行。雖雜著於他書而無",
    "X87n1628_001:0373b22": "全編可通考之。未甞不為之浩歎也。矧吾大覺",
    "X87n1628_001:0373b23": "聖人臨終之時。有佛法付與國王大臣之言乎。",
    "X87n1628_001:0373b24": "自是受囑外護者代有之矣。此佛法金湯編所",
    "X87n1628_001:0373c01": "由述也。抑又聞聖人降誕之日。當周之昭王二",
    "X87n1628_001:0373c02": "十六年甲寅。故此編之紀始於昭王而訖於元",
    "X87n1628_001:0373c03": "順。凡若干人。皆名著青史。從事宗教。足為法門",
    "X87n1628_001:0373c04": "之重者。則於是編書之。豈惟金湯而已。於乎。予",
    "X87n1628_001:0373c05": "豈好為是哉。第欲使後之覽是編者知先聖賢",
    "X87n1628_001:0373c06": "所以崇奉。且以啟後人敬信之心。不致詆斥之",
    "X87n1628_001:0373c07": "咎。亦化人為善之一助云爾。",
    "X87n1628_001:0373c08": "周",
    "X87n1628_001:0373c09": "武王。姬姓。諱發。文王之子。都鎬。平王東遷都洛。起",
    "X87n1628_001:0373c10": "武王己卯。盡赧王乙巳。三十七主。八百六十七年。",
    "X87n1628_001:0373c11": "昭王",
    "X87n1628_001:0373c12": "王諱瑕。康王之子。二十六年甲寅(有云九年甲寅。又廿四年甲寅。皆非)",
    "X87n1628_001:0373c13": "四月八日。大地宮殿震動。池井汎溢。日有重輪。五色",
    "X87n1628_001:0373c14": "祥光入貫太微。徧照西方。王問群臣。莫測其祥。太史",
    "X87n1628_001:0373c15": "蘇由筮之。得乾之九五。由曰。此西方聖人降誕之相。",
    "X87n1628_001:0373c16": "却後千年教法來此。王命鐫石記之。置之南郊天祠",
    "X87n1628_001:0373c17": "前(周書異記及白馬寺記)。",
    "X87n1628_001:0373c18": "穆王",
    "X87n1628_001:0373c19": "王諱滿。昭王子。二十三年。數有光明來照王都。疑戎",
    "X87n1628_001:0373c20": "宼至。遣相國呂侯出師防之。乃西方聖人說法度人",
    "X87n1628_001:0373c21": "流光遠及也。五十三年壬申(有云五十二年壬申者非)二月十五",
    "X87n1628_001:0373c22": "日。大地震動。狂風折木。江河鼓濤。池井沸湧。鳥獸悲",
    "X87n1628_001:0373c23": "鳴。日午有白虹十二道。南北通貫。王憂及社稷。召太",
    "X87n1628_001:0373c24": "史扈多筮之。曰。吉。願王無憂。此西方聖人示滅異感",
    "X87n1628_001:0374a01": "也(周書異記．白馬寺記)。",
    "X87n1628_001:0374a02": "孔子",
    "X87n1628_001:0374a03": "孔子諱丘。字仲尼。孔父嘉四世孫為叔梁紇。紇生夫",
    "X87n1628_001:0374a04": "子。以周靈王二十一年庚戌歲生。商太宰見孔子曰。",
    "X87n1628_001:0374a05": "丘。聖者歟。孔子曰。聖則丘何敢。然則丘博學多識者",
    "X87n1628_001:0374a06": "也。太宰曰。三王聖者歟。孔子曰。三王善任智勇者。聖",
    "X87n1628_001:0374a07": "則丘弗知。太宰曰。五帝聖者歟。孔子曰。五帝善任仁",
    "X87n1628_001:0374a08": "義者。聖則丘弗知。太宰曰。三皇聖者歟。孔子曰。三皇",
    "X87n1628_001:0374a09": "善任因時者。聖則丘弗知。太宰大駭曰。然別孰者為",
    "X87n1628_001:0374a10": "聖。孔子動容有間曰。丘聞西方之人有聖者焉。不治",
    "X87n1628_001:0374a11": "而不亂。不言而自信。不化而自行。蕩蕩乎民無能名",
    "X87n1628_001:0374a12": "焉(列子仲尼篇)。",
    "X87n1628_001:0374a13": "列子",
    "X87n1628_001:0374a14": "列子。諱禦宼。鄭人也。貞定王時隱居鄭圃四十年。人",
    "X87n1628_001:0374a15": "無識者。國君卿大夫視之猶眾庶也。甞著書八篇。有",
    "X87n1628_001:0374a16": "曰。周穆王時。西極之國有化人來(統紀云。化人即文殊．目連)。入水",
    "X87n1628_001:0374a17": "火。貫金石。反山川。移城邑。乘虗不墜。觸實不礙。千變",
    "X87n1628_001:0374a18": "萬化不可窮極。穆王敬之若神。事之若君。推路寢以",
    "X87n1628_001:0374a19": "居之。化人以為王之宮室卑陋而不可處。穆王乃為",
    "X87n1628_001:0374a20": "之改築五府為虗而臺始成。其高千仞。臨終南之上。",
    "X87n1628_001:0374a21": "號曰中天之臺(列子穆王篇)。",
    "X87n1628_001:0374a22": "秦",
    "X87n1628_001:0374a23": "始皇。嬴姓。諱政。七國爭雄。正統不續凡三十四年。",
    "X87n1628_001:0374a24": "始皇滅六國。二十六年庚辰始稱皇帝。都咸陽。起",
    "X87n1628_001:0374b01": "始皇庚辰。盡二世甲午。二主。一十五年。",
    "X87n1628_001:0374b02": "始皇",
    "X87n1628_001:0374b03": "帝。莊襄王子。三十年甲申。西域沙門室利防等十八",
    "X87n1628_001:0374b04": "人賷梵本經至咸陽。有司以聞。帝以其異俗囚之。利",
    "X87n1628_001:0374b05": "防等念摩訶般若波羅蜜多。光明照耀瑞氣盤旋滿",
    "X87n1628_001:0374b06": "於囹圄。須臾有金神長丈六。持杵揚威擊碎其獄出",
    "X87n1628_001:0374b07": "之。帝驚悔。即厚禮之而去(白馬寺記)。",
    "X87n1628_001:0374b08": "西漢",
    "X87n1628_001:0374b09": "高祖。劉姓。諱邦。字季沛。豐邑中陽里人。都長安。起",
    "X87n1628_001:0374b10": "高祖乙未。盡孺子嬰丁卯。十四主。二百十四年。",
    "X87n1628_001:0374b11": "武帝",
    "X87n1628_001:0374b12": "帝諱徹。景帝中子。始立年號曰建元。元狩三年開昆",
    "X87n1628_001:0374b13": "明池。得黑灰。帝以問東方朔。朔曰可問西域胡道人。",
    "X87n1628_001:0374b14": "明帝時梵僧摩騰至。有以問之。騰曰。此劫灰也(漢書并北",
    "X87n1628_001:0374b15": "山錄)。",
    "X87n1628_001:0374b16": "哀帝",
    "X87n1628_001:0374b17": "帝諱欣。定陶共王之子。宣帝之孫。元壽元年。景憲使",
    "X87n1628_001:0374b18": "大月氏國。得其王口授浮圖經以還。是時稍有齋戒",
    "X87n1628_001:0374b19": "者(魏書佛老志)。",
    "X87n1628_001:0374b20": "霍去病",
    "X87n1628_001:0374b21": "去病。封冠軍侯。加驃騎將軍。元狩二年將萬騎出隴",
    "X87n1628_001:0374b22": "西擊匃奴。過居延山。收休屠王祭天金人(本傳)。去病獲",
    "X87n1628_001:0374b23": "金人長丈餘。武帝以為大神。列於甘泉宮焚香禮敬",
    "X87n1628_001:0374b24": "(魏書佛老志)。",
    "X87n1628_001:0374c01": "劉向",
    "X87n1628_001:0374c02": "向。字子政。又名更生。成帝時為光祿大夫。鴻嘉二年",
    "X87n1628_001:0374c03": "校書天祿閣。往往見有佛經。向著列仙傳云。吾披檢",
    "X87n1628_001:0374c04": "藏書。緬尋太史。撰列仙圖。自黃帝已下迄至於今。得",
    "X87n1628_001:0374c05": "仙道者一百四十九人。其七十四人乃見佛經(費長房三",
    "X87n1628_001:0374c06": "寶記并義楚六帖)。",
    "X87n1628_001:0374c07": "東漢",
    "X87n1628_001:0374c08": "光武。諱秀。字文叔。都洛陽。起光武乙酉。盡獻帝己",
    "X87n1628_001:0374c09": "亥。十二主。一百九十五年。",
    "X87n1628_001:0374c10": "明帝",
    "X87n1628_001:0374c11": "帝諱莊。光武第四子。永平三年庚申四月八日。帝寢",
    "X87n1628_001:0374c12": "南宮。夢金人長丈六。項佩日光。胸題卍字。飛行殿庭",
    "X87n1628_001:0374c13": "去來無礙。旦問群臣。時太史傅毅進曰。臣聞西域有",
    "X87n1628_001:0374c14": "神。其名曰佛。陛下所夢將必是乎。國子博士王遵對",
    "X87n1628_001:0374c15": "曰。臣按周書異記云。周昭王二十六年甲寅四月八",
    "X87n1628_001:0374c16": "日。有聖人生於西方。今陛下所夢是也。帝以為然。即",
    "X87n1628_001:0374c17": "遣定遠將軍蔡愔。中郎將秦景。博士王遵等十八人。",
    "X87n1628_001:0374c18": "使西域。訪求佛道。六年癸亥。蔡愔於天竺隣境月支",
    "X87n1628_001:0374c19": "國遇摩騰．竺法蘭。得佛倚像并梵本經六十萬言。載",
    "X87n1628_001:0374c20": "以白馬相與東還。八年乙丑。蔡愔等達洛陽。摩騰入",
    "X87n1628_001:0374c21": "闕獻經像。帝大悅。舘於鴻臚寺。法蘭亦間行而後至。",
    "X87n1628_001:0374c22": "十年丁卯。勅於洛陽城西立白馬寺以居之。以白馬",
    "X87n1628_001:0374c23": "馱經。遂名白馬寺(佛寺始此)。是年騰蘭譯四十二章經。十",
    "X87n1628_001:0374c24": "一年戊辰帝幸白馬寺。騰蘭進曰。寺東何舘。帝曰。昔",
    "X87n1628_001:0375a01": "有阜。夷之復起。夜有異光。民呼聖塚。騰曰。昔阿育王",
    "X87n1628_001:0375a02": "藏佛舍利於天下。凡八萬四千所。震旦之境有十九",
    "X87n1628_001:0375a03": "處。此其一也。帝與俱往禮拜。忽有圓光現塚上。光中",
    "X87n1628_001:0375a04": "有三佛。帝大悅曰。不遇二大士。安知大聖遺祐哉。詔",
    "X87n1628_001:0375a05": "塔其上。高二百尺。明年光又現。有金色手出塔頂。帝",
    "X87n1628_001:0375a06": "幸瞻拜。光隨步武。十二年。詔以釋迦佛像奉安顯節",
    "X87n1628_001:0375a07": "陵．清涼臺二處供養。十四年正月一日朝正之次。五",
    "X87n1628_001:0375a08": "嶽并諸山道士褚善信等七百餘人。表言佛法虗偽。",
    "X87n1628_001:0375a09": "騰．蘭乃言佛法水火不能壞。請驗之。帝乃勅尚書令",
    "X87n1628_001:0375a10": "宋庠以正月十五日大集白馬寺。築壇焚經。道士盡",
    "X87n1628_001:0375a11": "出奇經祕訣。與沙門所持來經像就焚之。道經俱燼。",
    "X87n1628_001:0375a12": "惟佛經像儼然。善信等皆自愧欽服。帝至是彌加崇",
    "X87n1628_001:0375a13": "敬。佛法自此興焉(漢法本內傳)。初帝聞西域有神。其名曰",
    "X87n1628_001:0375a14": "佛。因遣使之天竺求其道得其書。及沙門以來。其書",
    "X87n1628_001:0375a15": "大抵以虗無為宗。貴慈悲不殺。以為人死精神不滅。",
    "X87n1628_001:0375a16": "隨復受形。生時所行善惡皆有報應。故所貴修煉精",
    "X87n1628_001:0375a17": "神以至為佛。精其道者號曰沙門。於是中國始傳其",
    "X87n1628_001:0375a18": "術。圖其形像。而王公貴人獨楚王英先好之(漢書)。騰卒。",
    "X87n1628_001:0375a19": "蘭自譯十地斷結等經。",
    "X87n1628_001:0375a20": "桓帝",
    "X87n1628_001:0375a21": "帝諱志。章帝曾孫。永興二年。帝於宮中鑄黃金浮圖",
    "X87n1628_001:0375a22": "老子像。覆以百寶華盖。身奉祀之。由是百姓向化。事",
    "X87n1628_001:0375a23": "佛彌盛(漢書并三寶記。世鑄金銀像始此)。",
    "X87n1628_001:0375a24": "楚王",
    "X87n1628_001:0375b01": "王諱英。光武子。明帝弟。最先奉佛。喜為浮圖齋戒。永",
    "X87n1628_001:0375b02": "平九年甞奉黃縑白紈詣相國曰。託在藩輔。過惡累",
    "X87n1628_001:0375b03": "積。奉送縑帛以贖罪愆。相國以聞。詔報曰。楚王誦黃",
    "X87n1628_001:0375b04": "老之微言。尚浮圖之仁祠。何嫌何疑。其還之。以助伊",
    "X87n1628_001:0375b05": "蒲塞桑門之盛饌。王公貴人遂爭效之(漢書)。",
    "X87n1628_001:0375b06": "牟子",
    "X87n1628_001:0375b07": "牟子。融之後。蒼梧儒生。獻帝興平二年。因世亂無仕",
    "X87n1628_001:0375b08": "宦意。銳志佛道。乃製理惑論三十七篇。其文有問曰。",
    "X87n1628_001:0375b09": "何以正言佛。佛為何謂乎。牟子曰。佛者覺也。猶三皇",
    "X87n1628_001:0375b10": "神。五帝聖也。佛乃道德之元祖。神明之宗緒。佛之言",
    "X87n1628_001:0375b11": "覺者。恍惚變化。分身散體。或存或亡。能小能大。能圓",
    "X87n1628_001:0375b12": "能方。能老能少。能隱能彰。蹈火不燒。履刃不傷。在污",
    "X87n1628_001:0375b13": "不染。在禍不殃。不行而到。無作而光。故號為佛。問曰。",
    "X87n1628_001:0375b14": "夫至實不華。至詞不飾。珠玉少而貴。瓦礫多而賤。聖",
    "X87n1628_001:0375b15": "人製七經之本。不過三萬言。眾事偹焉。今佛經卷以",
    "X87n1628_001:0375b16": "萬計。言以億數。非一人力所能堪也。僕以為煩而不",
    "X87n1628_001:0375b17": "要。牟子曰。江海所以異於行潦者。以其深廣也。五嶽",
    "X87n1628_001:0375b18": "所以別於丘陵者。以其高大也。若高不絕山阜。跛羊",
    "X87n1628_001:0375b19": "凌其顛。深不絕涓流。孺子浴其淵。麒麟不處苑囿之",
    "X87n1628_001:0375b20": "中。吞舟之魚不游數仞之溪。何者。小不能容大也。佛",
    "X87n1628_001:0375b21": "經前說億載之事。却道萬世之要。大素未起。太始未",
    "X87n1628_001:0375b22": "生。其微不可握。其纖不可入。佛悉彌綸其廣大之外。",
    "X87n1628_001:0375b23": "剖析其窈妙之內。靡不紀之。故其經卷以萬。計言以",
    "X87n1628_001:0375b24": "億數。多多益具。眾眾益富。何不要之有。問曰。佛道至",
    "X87n1628_001:0375c01": "尊至大。堯舜周孔曷不修之乎。七經之中不見其辭。",
    "X87n1628_001:0375c02": "子既躭詩書悅禮樂。奚為復好佛道。竊為吾子不取。",
    "X87n1628_001:0375c03": "牟子曰。書不必孔子之言。藥不必扁鵲之方。合義者",
    "X87n1628_001:0375c04": "從。愈病者良。君子博取眾善以輔其身。子貢云。夫子",
    "X87n1628_001:0375c05": "何常師之有。堯事尹壽。舜事務成。旦學呂望。丘學老",
    "X87n1628_001:0375c06": "聃。亦不俱見於七經也。況佛身相好變化神力無方。",
    "X87n1628_001:0375c07": "焉能捨而不學乎。五經事義或有所缺。佛不見記。何",
    "X87n1628_001:0375c08": "足恠哉。問曰。佛有三十二相八十種好。何其異於人",
    "X87n1628_001:0375c09": "之甚也。殆富耳之語非實之云。牟子曰。少所見。多所",
    "X87n1628_001:0375c10": "恠。覩馲駝言馬腫背。堯眉八采。舜目重瞳。皐陶鳥喙。",
    "X87n1628_001:0375c11": "文王四乳。禹耳三漏。周公背僂。伏羲龍鼻。仲尼反宇。",
    "X87n1628_001:0375c12": "老子日角目玄。鼻有雙柱。手把十文。足踏二五。此非",
    "X87n1628_001:0375c13": "異於人乎。佛之相好奚疑哉。問曰。子以經傳之辭華",
    "X87n1628_001:0375c14": "麗之說。褒贊佛行。稱譽其德。高者凌青雲。廣者踰地",
    "X87n1628_001:0375c15": "圻。得無踰其本過其實乎。牟子曰。吁。吾之所褒。猶以",
    "X87n1628_001:0375c16": "塵埃附嵩岱。收朝露投滄海。子之所謗。猶握瓢觚欲",
    "X87n1628_001:0375c17": "減江海。操耕耒欲損崑崙。側一拳以翳日光。舉土塊",
    "X87n1628_001:0375c18": "以塞河衝。吾所褒不能使佛高。子之毀不能令其下",
    "X87n1628_001:0375c19": "也(備弘明集)。",
    "X87n1628_001:0375c20": "三國",
    "X87n1628_001:0375c21": "魏",
    "X87n1628_001:0375c22": "都鄴。徙洛陽。曹姓。諱丕。操之子。沛國譙人。起文帝",
    "X87n1628_001:0375c23": "庚子。盡元帝甲申。五主。四十五年。",
    "X87n1628_001:0375c24": "曹植",
    "X87n1628_001:0376a01": "植。字子建。文帝弟。武帝第四子。封陳思王。精通書藝。",
    "X87n1628_001:0376a02": "邯鄲淳稱為天人。每讀佛經輙留連嗟玩。以為至道",
    "X87n1628_001:0376a03": "之宗極。甞遊漁山。聞空中梵天之響清揚哀婉。因倣",
    "X87n1628_001:0376a04": "其聲寫為梵唄。今法事有漁山梵。即其餘奏也。甞著",
    "X87n1628_001:0376a05": "辨道論。言仙道虗妄(弘明集)。",
    "X87n1628_001:0376a06": "朱士行",
    "X87n1628_001:0376a07": "士行。頴川人。甘露二年棄俗出家。甞於洛陽講道行",
    "X87n1628_001:0376a08": "經。義有不通。乃往于闐國得梵本。將遣弟子法饒送",
    "X87n1628_001:0376a09": "歸洛陽。而于闐小乘眾白王云。漢僧欲以婆羅門書",
    "X87n1628_001:0376a10": "惑亂正典。王若不禁。將以聾盲漢人也。王聽之。士行",
    "X87n1628_001:0376a11": "憤慨曰。此佛經也。乃求燒經為證。士行誓曰。若大法",
    "X87n1628_001:0376a12": "當流漢地。經應不燼。言已投經火中。火滅經存。光明",
    "X87n1628_001:0376a13": "錯發。王眾駭服。遂與梵本。晉太康八年始達洛陽(道行",
    "X87n1628_001:0376a14": "經即放光般若)。",
    "X87n1628_001:0376a15": "蜀",
    "X87n1628_001:0376a16": "都益州。劉姓。諱偹。中山靖王勝之後。起先主辛丑。",
    "X87n1628_001:0376a17": "盡後主癸未。二主。四十三年。",
    "X87n1628_001:0376a18": "吳",
    "X87n1628_001:0376a19": "都武昌。徙建康。起太祖壬寅。盡烏程侯庚子。四主。",
    "X87n1628_001:0376a20": "五十九年。",
    "X87n1628_001:0376a21": "太祖",
    "X87n1628_001:0376a22": "太祖。孫姓。諱權。字仲謀。孫武之後。堅次子。策之弟。吳",
    "X87n1628_001:0376a23": "郡富春人。魏文帝拜權為吳王。加九錫。黃武元年即",
    "X87n1628_001:0376a24": "位。赤烏四年。康居國三藏康僧會至金陵。立茆茨。設",
    "X87n1628_001:0376b01": "像行道。國人初見。咸驚異之。有司以聞。權召問之。會",
    "X87n1628_001:0376b02": "進曰。如來大師化已千年。然靈骨舍利神應無方。昔",
    "X87n1628_001:0376b03": "阿育王奉之為八萬四千塔。此其遺化也。權以為誇",
    "X87n1628_001:0376b04": "誕曰。舍利可得。當為塔之。苟其無驗。國有常刑。會乃",
    "X87n1628_001:0376b05": "以銅瓶置几上。請期七日。無驗。乃展二七日。無驗。權",
    "X87n1628_001:0376b06": "曰趣烹之。會默念佛名真慈豈違我哉。更請展期七",
    "X87n1628_001:0376b07": "日。五鼓矣。聞瓶中鏘然有聲。視之。乃舍利也。黎明進",
    "X87n1628_001:0376b08": "之。權與公卿聚觀。嘆曰希世之瑞也。會言。舍利威神",
    "X87n1628_001:0376b09": "無能壞者。權使力士槌之。無損而光自若。權為建塔",
    "X87n1628_001:0376b10": "於佛陀里。又造寺。奉會居。賜額曰建初(今天禧寺。江南寺塔始此。",
    "X87n1628_001:0376b11": "弘明集)。",
    "X87n1628_001:0376b12": "烏程侯",
    "X87n1628_001:0376b13": "侯。諱皓。字元宗。權之孫。和之子。即位改元元興。皓不",
    "X87n1628_001:0376b14": "敬佛法。毀廢寺宇。群臣諫曰。佛之威力不同餘神。康",
    "X87n1628_001:0376b15": "會感靈大皇創寺。今若輕毀恐貽後殃。皓意未然。乃",
    "X87n1628_001:0376b16": "遣張昱詣寺詰會。機應鋒出。昱還嘆。會才辯非臣所",
    "X87n1628_001:0376b17": "測。伏願天鑒親檢察之。皓以馬車迎會至。問曰。佛言",
    "X87n1628_001:0376b18": "善惡報應。可得聞乎。會曰。明主以孝治天下。則赤烏",
    "X87n1628_001:0376b19": "翔。老人見。以仁慈育萬物。則醴泉涌。嘉禾生。善既有",
    "X87n1628_001:0376b20": "徵。惡亦如之。故為惡於隱。鬼得而誅之。為惡於顯。人",
    "X87n1628_001:0376b21": "得而誅之。易稱積善餘慶。詩美求福不回。雖儒典之",
    "X87n1628_001:0376b22": "格言。即佛教之明訓。皓曰。然則周孔既明安用佛教。",
    "X87n1628_001:0376b23": "會曰。周孔略示其迹。佛教詳言其要。皓無以酬。(弘明集)",
    "X87n1628_001:0376b24": "他日宿衛。治圃得金像。皓使置穢處以為咲樂。俄得",
    "X87n1628_001:0376c01": "腫疾。卜曰坐犯大神。皓禱諸廟不効。宮人曰何不請",
    "X87n1628_001:0376c02": "福於佛。皓悟吾以慢像致此耳。乃迎像薰沐供事之。",
    "X87n1628_001:0376c03": "仍請會說法悔罪。會為開示玄要。又授五戒。既而疾",
    "X87n1628_001:0376c04": "愈。奉會為師。崇飾寺塔(法苑珠林)。",
    "X87n1628_001:0376c05": "支謙",
    "X87n1628_001:0376c06": "謙。字恭明。月氏國人。為優婆塞。獻帝末避地歸吳。權",
    "X87n1628_001:0376c07": "召見。高其才。拜為博士。固辭不受。謙博覽經籍。通六",
    "X87n1628_001:0376c08": "國語。為人頎瘠而黑。眼白瞳黃。時人語曰。支郎眼中",
    "X87n1628_001:0376c09": "黃。形軀雖小是智囊。謙受業於支亮字紀明。亮受業",
    "X87n1628_001:0376c10": "於支讖。世稱之曰。天下博知。無出三支。謙譯經八十",
    "X87n1628_001:0376c11": "八部(弘明集．釋教錄)。",
    "X87n1628_001:0376c12": "闞澤",
    "X87n1628_001:0376c13": "澤。字德潤。會稽山陰人。好學居貧。為人傭書自給。所",
    "X87n1628_001:0376c14": "寫既畢則能誦記。由是博覽群籍。虞飜見而稱之曰。",
    "X87n1628_001:0376c15": "闞生矯傑仲舒．子雲流也。孫權辟之。補西曹掾。復拜",
    "X87n1628_001:0376c16": "太子太傅。為尚書令。封都鄉侯。(吳志)甞捨宅為德潤寺",
    "X87n1628_001:0376c17": "(今慈溪普濟寺)。權甞問曰。孔子制述典訓教化來葉。老莊修",
    "X87n1628_001:0376c18": "身自玩放浪山林歸心澹泊。何事佛為。澤曰。孔老二",
    "X87n1628_001:0376c19": "教法天制用不敢違天。佛之設教諸天奉行不敢違",
    "X87n1628_001:0376c20": "佛。以此言之優劣可見也(弘明集并宗炳明佛論)。",
    "X87n1628_001:0376c22": "佛法金湯編卷第一天台釋如惺重校"
}