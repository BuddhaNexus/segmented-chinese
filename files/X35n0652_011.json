{
    "X35n0652_011:0318c14": "金剛三昧經通宗記卷第十一",
    "X35n0652_011:0318c16": "天台山華頂嗣祖沙門 寂震 述",
    "X35n0652_011:0318c17": "[0318c17] 總持品第八之上",
    "X35n0652_011:0318c18": "[0318c18] 此為滿覺分。謂覺行圓滿。而能總持眾法。為一經",
    "X35n0652_011:0318c19": "之樞紐也。且夫此經。如無相法。發明第六地。無生",
    "X35n0652_011:0318c20": "行。發明第七地。本覺利。發明第八地。入實際。發明",
    "X35n0652_011:0318c21": "第九地。真性空。發明第十地。如來藏。發明等覺地。",
    "X35n0652_011:0318c22": "至此品。地藏菩薩當機。分明顯玅覺果滿。然玅覺",
    "X35n0652_011:0318c23": "原不離前六品法。所以云諸佛始覺。即是眾生本",
    "X35n0652_011:0318c24": "覺。本覺為因。始覺為果。又前品為等覺因圓。此品",
    "X35n0652_011:0319a01": "是玅覺果滿。又因行果行。終始同源。以明生佛共",
    "X35n0652_011:0319a02": "有根本智體。故即參合融會前六品法。以成佛果",
    "X35n0652_011:0319a03": "玅行也。又總者。&#x5FA7;攝之義。持者操執不捨。又具能",
    "X35n0652_011:0319a04": "所二義。能持如地。所持如藏。又離能絕所。如地之",
    "X35n0652_011:0319a05": "持物。含育萬有。如地之能藏。人法兼攝其義有此。",
    "X35n0652_011:0319a06": "然地藏菩薩本是華嚴會上法身大士。又嘗問佛",
    "X35n0652_011:0319a07": "十地法門。名地藏十輪經。又占察經中。佛言。地藏",
    "X35n0652_011:0319a08": "菩薩發心已來。過不可思議阿僧祇劫。久已能度",
    "X35n0652_011:0319a09": "薩婆若海。功德滿足。但依本願自在力故。權巧現",
    "X35n0652_011:0319a10": "化。影應十方。且於五濁惡世。化益偏厚。從十一劫",
    "X35n0652_011:0319a11": "來。莊嚴此世界。成熟眾生。唯除知來。無能過者。又",
    "X35n0652_011:0319a12": "於此世界。所有化業。唯除遍吉(即普賢)觀世音。其餘",
    "X35n0652_011:0319a13": "諸大菩薩。皆不能及。今以玅覺自任。為眾決疑。故",
    "X35n0652_011:0319a14": "廣申其問耳。今池州九子山(俗名九華)。有地藏菩薩。姓",
    "X35n0652_011:0319a15": "金。乃新羅國王之裔。唐至德初。來此示現。成大伽",
    "X35n0652_011:0319a16": "藍。至年九十九而入滅。乃是菩薩之應化身也。",
    "X35n0652_011:0319a17": "[0319a17] 爾時地藏菩薩從眾中起。至於佛前。合掌胡跪而白",
    "X35n0652_011:0319a18": "佛言。尊者。我觀大眾。心有疑事。猶未得決。今者如來。",
    "X35n0652_011:0319a19": "欲為除疑。我今為眾。隨疑所問。願佛慈悲。垂哀聽許。",
    "X35n0652_011:0319a20": "[0319a20] 此菩薩為眾決疑。求佛聽許也。其請法之儀。同於",
    "X35n0652_011:0319a21": "解脫菩薩者。&#x8462;明初後不移之意。從眾中起。以明",
    "X35n0652_011:0319a22": "無有特異也。至於佛前。表玅覺。行周果滿。直達於",
    "X35n0652_011:0319a23": "佛道也。心疑未決。等覺未至於玅。故猶有疑耳。然",
    "X35n0652_011:0319a24": "佛本欲。為後世除疑。菩薩亦是為眾生決問。願佛",
    "X35n0652_011:0319b01": "之聽許也。",
    "X35n0652_011:0319b02": "[0319b02] 佛言。菩薩摩訶薩。汝能如是救度眾生。是大悲愍。不",
    "X35n0652_011:0319b03": "可思議。汝當廣問。為汝宣說。",
    "X35n0652_011:0319b04": "[0319b04] 此佛之允可也。已下所問。乃收前六品中之法。以",
    "X35n0652_011:0319b05": "合明之。",
    "X35n0652_011:0319b06": "[0319b06] 地藏菩薩言。一切諸法。云何不緣生。",
    "X35n0652_011:0319b07": "[0319b07] 此問法不緣生。以收無相法品中。善知一切從本",
    "X35n0652_011:0319b08": "不生之義。",
    "X35n0652_011:0319b09": "[0319b09] 爾時如來欲宣此義而說偈言。若法緣所生。離緣可",
    "X35n0652_011:0319b10": "無法。云何法性無。而緣可生法。",
    "X35n0652_011:0319b11": "[0319b11] 此明法非緣生。若乃一切法從緣所生。離緣則歸",
    "X35n0652_011:0319b12": "散滅。而可無其法矣。此則是生滅法。云何可以法",
    "X35n0652_011:0319b13": "性本無。非生非滅。而謂之緣於可生法耶。",
    "X35n0652_011:0319b14": "[0319b14] 爾時地藏菩薩言。法若無生。云何說法。法從心生。",
    "X35n0652_011:0319b15": "[0319b15] 此問法從心生。以收無生行品中法本無生之義。",
    "X35n0652_011:0319b16": "意謂法若無生。應無說無示。今者如來云何說法。",
    "X35n0652_011:0319b17": "又說法從心生耶。",
    "X35n0652_011:0319b18": "[0319b18] 於是尊者而說偈言。是心所生法。是法能所取。如醉",
    "X35n0652_011:0319b19": "眼空華。是法然非彼。",
    "X35n0652_011:0319b20": "[0319b20] 此明法本無生。言向者為眾生迷本無生。欲令其",
    "X35n0652_011:0319b21": "明心所生法。故說法從心生。乃隱實施權。而不知",
    "X35n0652_011:0319b22": "法從心生。則屬能所二取。猶如醉眼之見空華。而",
    "X35n0652_011:0319b23": "非實有。是皆不得已。隨眾生所見。且欲因邪打正。",
    "X35n0652_011:0319b24": "然今此云法本無生。正是廢權顯實。然非同於彼",
    "X35n0652_011:0319c01": "之所說也。",
    "X35n0652_011:0319c02": "[0319c02] 爾時地藏菩薩言。法若如是。法則無待。無待之法。法",
    "X35n0652_011:0319c03": "應自成。",
    "X35n0652_011:0319c04": "[0319c04] 此問法應自成。以收本覺利品中。一覺者不毀不",
    "X35n0652_011:0319c05": "壞之義。",
    "X35n0652_011:0319c06": "[0319c06] 於是尊者而說偈言。法本無有無。自他亦復爾。不始",
    "X35n0652_011:0319c07": "亦不終。成敗則不住。",
    "X35n0652_011:0319c08": "[0319c08] 此明法離對待。凡有無自他。始終成敗。皆對待法",
    "X35n0652_011:0319c09": "也。若本來無此有無二法。自他之相亦無。亦不有",
    "X35n0652_011:0319c10": "其始。亦不有其終。又何成敗之有。故曰成敗則亦",
    "X35n0652_011:0319c11": "不住矣。",
    "X35n0652_011:0319c12": "[0319c12] 爾時地藏菩薩言。一切諸法相。即本涅槃。涅槃及空。",
    "X35n0652_011:0319c13": "相亦如是。無是等法。是法應如。",
    "X35n0652_011:0319c14": "[0319c14] 此言法應是如。以收入實際品性本涅槃。性相本",
    "X35n0652_011:0319c15": "如之義。謂一切諸法生滅之相。即本涅槃寂滅之",
    "X35n0652_011:0319c16": "相。又涅槃相。及空相亦然。空即是涅槃。涅槃即是",
    "X35n0652_011:0319c17": "空。若併無寂滅與空等法可得。是法應合於如矣。",
    "X35n0652_011:0319c18": "[0319c18] 佛言。無如是法。是法是如。",
    "X35n0652_011:0319c19": "[0319c19] 此印成如義。言若無寂滅與空。如是等法。是法真",
    "X35n0652_011:0319c20": "是如矣。",
    "X35n0652_011:0319c21": "[0319c21] 地藏菩薩言。不可思議。如是如相。非共不共。意取業",
    "X35n0652_011:0319c22": "取。即皆空寂。空寂心法。俱不可取。亦應寂滅。",
    "X35n0652_011:0319c23": "[0319c23] 此言寂滅即如。以收真性空品如相諸相已寂滅。",
    "X35n0652_011:0319c24": "寂滅即如義。謂如是如相中。非共相。不與生滅法",
    "X35n0652_011:0320a01": "共故。非不共相。言非離生滅而別有法。又非意之",
    "X35n0652_011:0320a02": "能取。亦非業之所取。即此不離。而皆得空寂。併此",
    "X35n0652_011:0320a03": "空寂心法俱不可取。亦應寂滅。此乃是真時空品",
    "X35n0652_011:0320a04": "羅紋結角處。",
    "X35n0652_011:0320a05": "[0320a05] 於是尊者而說偈言。一切空寂法。是法寂不空。彼心",
    "X35n0652_011:0320a06": "不空時。是得心不有。",
    "X35n0652_011:0320a07": "[0320a07] 此明心法不空義。言一切空寂之法。是法雖寂而",
    "X35n0652_011:0320a08": "本不空。若彼諸眾生。知自心之不空。是即得於自",
    "X35n0652_011:0320a09": "心之本不有也。",
    "X35n0652_011:0320a10": "[0320a10] 爾時地藏菩薩言。是法非三諦。色空心亦滅。是法本",
    "X35n0652_011:0320a11": "滅時。是法應是滅。",
    "X35n0652_011:0320a12": "[0320a12] 此揀問法應斷滅。以收如來藏品常法中之義。但",
    "X35n0652_011:0320a13": "恐後世眾生作斷滅見。故反作此問。夫三諦者。一",
    "X35n0652_011:0320a14": "真諦。二俗諦。三中道諦。又配三止觀。及三種如來",
    "X35n0652_011:0320a15": "藏。一者體真止。止於真諦。謂體無明顛倒。即實相",
    "X35n0652_011:0320a16": "之真。又即是奢摩他。此云止。乃寂靜之義。即真空",
    "X35n0652_011:0320a17": "觀。會色歸空。觀真空理。破一切有。空非空。故曰真",
    "X35n0652_011:0320a18": "空。即空如來藏也。二者方便隨緣止。止於俗諦。以",
    "X35n0652_011:0320a19": "實相&#x5FA7;一切處。隨緣歷境。安心不動。又即是三摩",
    "X35n0652_011:0320a20": "提。此云等至。一云即三昧。乃觀照之義。即玅有觀。",
    "X35n0652_011:0320a21": "明空即色。建一切法。觀玅有理。有非有。故曰玅有。",
    "X35n0652_011:0320a22": "即不空如來藏也。三者息二邊分別止。止於中道。",
    "X35n0652_011:0320a23": "謂生死涅槃。靜散休息。又即是禪那。此云思惟修。",
    "X35n0652_011:0320a24": "又曰靜慮。即中道觀。中道。即指一心。真俗俱泯。色",
    "X35n0652_011:0320b01": "空無礙故。即空不空如來藏也。又云即慮而靜非",
    "X35n0652_011:0320b02": "散亂。是定。即靜而慮非無記。是慧。定慧通明為禪。",
    "X35n0652_011:0320b03": "即寂照不二之義。又三觀之體。即是一真法界。如",
    "X35n0652_011:0320b04": "來藏心。故具攝三如來藏義。又諦者。理歸實際。止",
    "X35n0652_011:0320b05": "者諸漏永盡。觀者明一切法。又一念無相是空。無",
    "X35n0652_011:0320b06": "法不備是假。不異不一是中。今此云是法非三諦。",
    "X35n0652_011:0320b07": "色空心亦滅。謂前如來藏品中如來所說常法。非",
    "X35n0652_011:0320b08": "同於三諦之理。然曰色。曰空。曰心。本亦皆滅。若言",
    "X35n0652_011:0320b09": "是色空心等法本來是滅。則如來說是常法。亦應",
    "X35n0652_011:0320b10": "是滅矣。意謂何故乃曰若得寂滅。即得於阿耨菩",
    "X35n0652_011:0320b11": "提耶。",
    "X35n0652_011:0320b12": "[0320b12] 於是尊者而說偈言。法本無自性。由彼之所生。不於",
    "X35n0652_011:0320b13": "如是處。而有彼如是。",
    "X35n0652_011:0320b14": "[0320b14] 此明性非是滅。言如來所說常法。本無自性。由彼",
    "X35n0652_011:0320b15": "色心妄緣之所生起。若不住於如是色心妄緣處。",
    "X35n0652_011:0320b16": "而何有同彼如是色心妄緣之永滅耶。已上於前",
    "X35n0652_011:0320b17": "六品中法。每品舉一節。問答。竟後再舉前六品中",
    "X35n0652_011:0320b18": "義以申明之。",
    "X35n0652_011:0320b19": "[0320b19] 爾時地藏菩薩言。一切諸法。無生無滅。云何不一。",
    "X35n0652_011:0320b20": "[0320b20] 此申諸法不一之問。又收無相法品若無思慮則",
    "X35n0652_011:0320b21": "無生滅中之義也。言諸法皆融會於無生無滅。云",
    "X35n0652_011:0320b22": "何又不能歸一。而有種種名相法數耶。",
    "X35n0652_011:0320b23": "[0320b23] 於是尊者而說偈言。法住處無在。相數空故無。名說",
    "X35n0652_011:0320b24": "二與法。是則能所取。",
    "X35n0652_011:0320c01": "[0320c01] 此言名說幻立。夫法性住處但有名。本無在所。其",
    "X35n0652_011:0320c02": "相數本空。但有說。故亦是無。然因法性之名。相數",
    "X35n0652_011:0320c03": "之說。此二與法性相緣。因是則有能取所取。法相",
    "X35n0652_011:0320c04": "森然而生矣。",
    "X35n0652_011:0320c05": "[0320c05] 爾時地藏菩薩言。一切諸法相。不住於二岸。亦不住",
    "X35n0652_011:0320c06": "中流。心識亦如是。云何諸境界。從識之所生。若識能",
    "X35n0652_011:0320c07": "有生。是識亦從生。云何無生識。能生有所生。",
    "X35n0652_011:0320c08": "[0320c08] 此問無生識義。又收無生行品。末那阿梨耶之義。",
    "X35n0652_011:0320c09": "言一切法相。不住二岸。不住中流。實無三際之可",
    "X35n0652_011:0320c10": "得。至若眾生心識。亦不住於三際。云何而言一切",
    "X35n0652_011:0320c11": "境界。從識之所生也。又云。若謂識能有生於諸境。",
    "X35n0652_011:0320c12": "是識亦從境之所生矣。若然者。云何無生識。而有",
    "X35n0652_011:0320c13": "能生所生耶。",
    "X35n0652_011:0320c14": "[0320c14] 於是尊者而說偈言。所生能生二。是二能所緣。俱本",
    "X35n0652_011:0320c15": "各自無。取有空華幻。",
    "X35n0652_011:0320c16": "[0320c16] 此先明能所之幻。夫所生是境。能生是識。總為八",
    "X35n0652_011:0320c17": "識相見二分。是二能所。皆因七識妄執為緣。俱推",
    "X35n0652_011:0320c18": "其本。亦各自無。若眾生取此而為實有者。其猶空",
    "X35n0652_011:0320c19": "華之幻生矣。",
    "X35n0652_011:0320c20": "[0320c20] 識生於未時。境不是時生。於境生未時。是時識亦滅。",
    "X35n0652_011:0320c21": "[0320c21] 此明識境有異。言識生於未時者。猶言識之未生",
    "X35n0652_011:0320c22": "已前也。然識之未生前。其境決不同在是時而生",
    "X35n0652_011:0320c23": "也。境生於未時者。猶言境之未生已前也。然境之",
    "X35n0652_011:0320c24": "未生前。是時識性亦本自寂滅也。此答若識能有",
    "X35n0652_011:0321a01": "生。是識亦從生二句。",
    "X35n0652_011:0321a02": "[0321a02] 彼即本俱無。亦不有無有。無生識亦無。云何境從有。",
    "X35n0652_011:0321a03": "[0321a03] 此明識境俱無。言以彼識境觀之。即此是識境之",
    "X35n0652_011:0321a04": "本。然二俱是無。亦乃不有於無之與有。須知為度",
    "X35n0652_011:0321a05": "眾生。權立無生識之名。究竟本亦是無。云何而言",
    "X35n0652_011:0321a06": "境乃從識而有耶。此答云何諸境界。從識之所生",
    "X35n0652_011:0321a07": "二句。宗門先德有言。佛說三界唯心。萬法唯識。祇",
    "X35n0652_011:0321a08": "為外道不信自心者說。正合此意。[0321a08] ○修鍊之士。以",
    "X35n0652_011:0321a09": "識神出入。名為得道。首楞嚴云。是皆別修妄念。存",
    "X35n0652_011:0321a10": "想固形。總成飛昇變化。斯亦輪迴。妄想流轉耳。然",
    "X35n0652_011:0321a11": "以&#x8657;無寂寥為道。忘情絕智為修。是執八識空昧",
    "X35n0652_011:0321a12": "之體。又云恍恍惚惚。其中有物。杳杳冥冥。其中有",
    "X35n0652_011:0321a13": "精。此但認於識神。而昧乎一心矣。夫既不即一心",
    "X35n0652_011:0321a14": "而為道。則道非我有。苟不即諸法是心。則法隨異",
    "X35n0652_011:0321a15": "見。所以古德云。學道之人不識真。只為從前認識",
    "X35n0652_011:0321a16": "神。無量劫來生死本。癡人喚作本來身。今之以識",
    "X35n0652_011:0321a17": "神出入為修鍊之極功者。不亦愚乎。",
    "X35n0652_011:0321a18": "[0321a18] 爾時地藏菩薩言。法相如是。內外俱空。境智二眾。本",
    "X35n0652_011:0321a19": "來寂滅。如來所說實相真空。如是之法。即非集也。",
    "X35n0652_011:0321a20": "[0321a20] 此言非有採集。以收本覺利品中。猶有採集之義。",
    "X35n0652_011:0321a21": "言法相如是。即指本覺利品。入佛智地一段精義",
    "X35n0652_011:0321a22": "也。此中內根外境俱為空寂。不必言矣。至於眾生",
    "X35n0652_011:0321a23": "之塵境。與諸佛之智地。二種眾多法相。本來亦自",
    "X35n0652_011:0321a24": "寂滅。所謂智與境而俱泯。此即是如來所說實相",
    "X35n0652_011:0321b01": "真空。如是之法。即非有所採集也。楞伽經云。採集",
    "X35n0652_011:0321b02": "業為識。不採集為智。疏云。採謂採取。集謂招集。以",
    "X35n0652_011:0321b03": "根對塵而生取著。起善惡業。招集生死是為識。能",
    "X35n0652_011:0321b04": "了根塵絕待。物我兩忘。不生取著。是則為智矣。",
    "X35n0652_011:0321b05": "[0321b05] 佛言。如是。如實之法。無色無住。非所集。非能集。非義",
    "X35n0652_011:0321b06": "非文。一本科法。深功德聚。",
    "X35n0652_011:0321b07": "[0321b07] 此釋成非集。言真如實際之法。本來清淨故無色。",
    "X35n0652_011:0321b08": "不著處所故無住。非所集。外境空故。非能集。心識",
    "X35n0652_011:0321b09": "空故。非義。不可詮表故。非文。言說不及故。即此一",
    "X35n0652_011:0321b10": "本科法。真乃超出世間。為淵深功德之聚矣。本科",
    "X35n0652_011:0321b11": "二字。即前如來藏品中大義科。&#x8462;以本識為科目。",
    "X35n0652_011:0321b12": "而統攝大義等法也。",
    "X35n0652_011:0321b13": "[0321b13] 地藏菩薩言。不可思議。不思議聚。七六(北藏誤作七五)不生。",
    "X35n0652_011:0321b14": "八五(北藏誤作八六)寂滅。九相空無。有空無有。無空無有。如",
    "X35n0652_011:0321b15": "尊者所說。法義皆空。入空無行。不失諸業。無我我所。",
    "X35n0652_011:0321b16": "能所身見。內外結使。悉皆寂靜。故諸願亦息。如是理",
    "X35n0652_011:0321b17": "觀。慧定真如。尊者嘗說。實如空法。即良藥也。",
    "X35n0652_011:0321b18": "[0321b18] 此明法義皆空。又收入實際品中七六不生一段",
    "X35n0652_011:0321b19": "義也。不可思議。不思議聚。此二句讚入實際品中。",
    "X35n0652_011:0321b20": "心如空法之玅。七六不生者。七識與六識。同一比",
    "X35n0652_011:0321b21": "量。有為法中收。有為本有生滅。今住於無為。則不",
    "X35n0652_011:0321b22": "生矣。八五寂滅者。八識與前五識。同一現量。無為",
    "X35n0652_011:0321b23": "性中收。無為則本自寂滅。故言八五寂滅。而北藏",
    "X35n0652_011:0321b24": "中。誤作七五不生。八六寂滅。&#x8462;不知入實際品中。",
    "X35n0652_011:0321c01": "先有七六不生一句在焉。則其傳寫之誤。明矣。九",
    "X35n0652_011:0321c02": "相空無者。第九識相。其體本自空無。然此空無二",
    "X35n0652_011:0321c03": "字。亦是假名詮表。何故。名雖有空無二字。皆因詮",
    "X35n0652_011:0321c04": "表而有。其實此中原無空無二字詮表之有也。如",
    "X35n0652_011:0321c05": "尊者與大力菩薩所說法義皆空。入於空無行相",
    "X35n0652_011:0321c06": "中。則空有不空義。故雖空無而不棄失諸善法業。",
    "X35n0652_011:0321c07": "抑且能斷諸有漏如七識。執第八見分為自內我。",
    "X35n0652_011:0321c08": "然見非真我。既妄為我。即生我所。唯識。取喻如王",
    "X35n0652_011:0321c09": "臣。謂王之所至。臣即隨至。既有所。即有能。能者。從",
    "X35n0652_011:0321c10": "內根起。能見聞知覺。所者。從外塵起。著見聞知覺",
    "X35n0652_011:0321c11": "之所也。能見為我。所見為相。又因有我身。即有身",
    "X35n0652_011:0321c12": "見。有身見。即有內根外境九結十使等。迷覆真性。",
    "X35n0652_011:0321c13": "今但破其我見。則一切法俱破。故曰無我我所。能",
    "X35n0652_011:0321c14": "所身見。內外結使。悉皆寂靜。夫如是。則上無攀仰。",
    "X35n0652_011:0321c15": "下絕己躬。無道可成。無生可度。即得無願解脫。故",
    "X35n0652_011:0321c16": "曰諸願亦息。如是理觀之中。慧定真如之法。無不",
    "X35n0652_011:0321c17": "圓具。尊者嘗說實際法中。心如理淨。諸法空相。今",
    "X35n0652_011:0321c18": "我諦思。此中心與理以相符。即所謂度生之良藥",
    "X35n0652_011:0321c19": "也。",
    "X35n0652_011:0321c20": "[0321c20] 佛言。如是。何以故。法性空故。空性無生。心常無生。空",
    "X35n0652_011:0321c21": "性無滅。心常無滅。空性無住。心亦無住。空性無為。心",
    "X35n0652_011:0321c22": "亦無為。空無出入離諸得失。陰界入等。皆悉亦無。心",
    "X35n0652_011:0321c23": "如不著。亦復如是。菩薩。我說諸空。破諸有故。",
    "X35n0652_011:0321c24": "[0321c24] 此印成空義。又以空性發明心如之理也。夫法性",
    "X35n0652_011:0322a01": "同於&#x8657;空。即以&#x8657;空為喻。故曰&#x8657;空之性。無生無",
    "X35n0652_011:0322a02": "滅。無住無為。亦無出入得失之相。亦無陰界入等。",
    "X35n0652_011:0322a03": "然&#x8657;空之性。無可取著。而心如之理。亦無可取著。",
    "X35n0652_011:0322a04": "法性本空。亦不可取著。且能隨順一切法。而為建",
    "X35n0652_011:0322a05": "立。猶如&#x8657;空。體非群象。不礙群象發揮。其空性之",
    "X35n0652_011:0322a06": "義如是。後又申明藥病對治之言。正答即良藥也",
    "X35n0652_011:0322a07": "一句。&#x8462;因眾生&#x8EAD;著於有。故為說空。若其有既破。",
    "X35n0652_011:0322a08": "則空亦不立矣。此即真性空品中義也。",
    "X35n0652_011:0322a09": "[0322a09] 地藏菩薩言。尊者。知有非實。如陽燄水。知實非無。如",
    "X35n0652_011:0322a10": "火性生。如是觀者。是人智也。",
    "X35n0652_011:0322a11": "[0322a11] 此言實智非無。乃真性空品末之性空智海。亦即",
    "X35n0652_011:0322a12": "是如來藏品中四智之義。如梵行長者偈云。若說",
    "X35n0652_011:0322a13": "法有一。如燄水迷倒。若見於法無。如盲無日倒。今",
    "X35n0652_011:0322a14": "此謂眾生皆執迷為有。若能知有是幻。本非是實。",
    "X35n0652_011:0322a15": "如陸地之生陽燄。知非是水。此如來說空破有之",
    "X35n0652_011:0322a16": "義也。其有既破。空實不空。以眾生自性中。各各具",
    "X35n0652_011:0322a17": "有真如種子。此即是如來藏。然離自性。亦無真如。",
    "X35n0652_011:0322a18": "離真如亦無如來藏。若捨生死。亦不能見真如。故",
    "X35n0652_011:0322a19": "勝鬘經云依如來藏。故有生死。故有真如。以如來",
    "X35n0652_011:0322a20": "藏。即生死門之真如也。若能悟自性真如。而入於",
    "X35n0652_011:0322a21": "如來藏中。是則知實非無。如火性生於木中。此喻。",
    "X35n0652_011:0322a22": "先已出於無生行品。然知有非實。乃隱實以施權。",
    "X35n0652_011:0322a23": "此知實非無。則廢權而顯實。若能作如是觀者。是",
    "X35n0652_011:0322a24": "人亦可謂之智者也。",
    "X35n0652_011:0322b01": "[0322b01] 佛言。如是。何以故。是人真觀。觀一寂滅。相與不相。等",
    "X35n0652_011:0322b02": "以空取。以修空故不失見佛。以見佛故不順三流。於",
    "X35n0652_011:0322b03": "大乘中三解脫道。一體無性。以其無性故空。空故無",
    "X35n0652_011:0322b04": "相。無相故無作。無作故無求。無求故無願。以是業故",
    "X35n0652_011:0322b05": "淨心。以心淨故見佛。以見佛故當生淨土。菩薩。於是",
    "X35n0652_011:0322b06": "深法。三化勤修。慧定圓成。即超三界。",
    "X35n0652_011:0322b07": "[0322b07] 此印成重釋。佛言。是人得入真如觀中。觀一寂滅",
    "X35n0652_011:0322b08": "性。而於目前一切相上。及不在相上者。皆得平等。",
    "X35n0652_011:0322b09": "以空而為取用。若空一切相。即一切心。覺一切心。",
    "X35n0652_011:0322b10": "即覺自心。覺自心故。即明見佛性。故曰。以修空故。",
    "X35n0652_011:0322b11": "終不失見佛之利。此是地中之因。然以求見於佛。",
    "X35n0652_011:0322b12": "故決不隨順世間三有之遷流。而於大乘中。能順",
    "X35n0652_011:0322b13": "入三解脫道。此即入實際品中。&#x8657;空解脫。金剛解",
    "X35n0652_011:0322b14": "脫。般若解脫也。亦即是前六現前地行相。如六地",
    "X35n0652_011:0322b15": "中。知自性空。無作無受。即得空解脫。知自性滅。無法",
    "X35n0652_011:0322b16": "相可得。即得無相解脫。入空無相。無有願求。即得",
    "X35n0652_011:0322b17": "無願解脫。乃至得百千空無相無願三昧門。又此",
    "X35n0652_011:0322b18": "空無相無願。即是法身解脫般若。為涅槃三德祕",
    "X35n0652_011:0322b19": "藏也。今此三解脫道。正發明此義。如經云。一體無",
    "X35n0652_011:0322b20": "性。以其無性故空。空故無相。無相故無作。無作故",
    "X35n0652_011:0322b21": "無求。無求故無願。然前如來藏品中。以空無相無作。",
    "X35n0652_011:0322b22": "為三三昧。菩薩自六地至十地。皆依無作門。建立",
    "X35n0652_011:0322b23": "一切諸行。又菩薩。皆依無作四諦。所謂陰入皆是",
    "X35n0652_011:0322b24": "如。無苦可捨。煩惱即菩提。無集可斷。邊邪皆中正",
    "X35n0652_011:0322c01": "無道可修。生死即涅槃。無滅可證。觀一切法。如&#x8657;",
    "X35n0652_011:0322c02": "空等。正是諸地中行相。然菩薩發四弘誓願。修六",
    "X35n0652_011:0322c03": "度行。若不行六度。其願則&#x8657;。故雖行而入於空無",
    "X35n0652_011:0322c04": "相中。本不著於行。此以無作而作者也。如是。則無",
    "X35n0652_011:0322c05": "求而求。無願而願。皆依於無作。故但言無作。而無",
    "X35n0652_011:0322c06": "求無願之意。含攝其中矣。然以此無作行業。故得",
    "X35n0652_011:0322c07": "清淨心。以心清淨故即見佛。前不失見佛是因。此",
    "X35n0652_011:0322c08": "心淨見佛是果。今覺心清淨。即真見佛性。既以見",
    "X35n0652_011:0322c09": "佛故當生淨土。乃心淨而土亦淨也。於是甚深之",
    "X35n0652_011:0322c10": "法三種化門。精勤修習。即修前空無相無作三解",
    "X35n0652_011:0322c11": "脫門也。修此三者。自然慧定圓成。般若是慧。解脫",
    "X35n0652_011:0322c12": "是定。慧定均等。圓成法身。三德具足。即超三界。此",
    "X35n0652_011:0322c13": "又結最初解脫菩薩。求出三界之問。",
    "X35n0652_011:0322c14": "[0322c14] 地藏菩薩言。如來所說無生無滅。即是無常。滅是生",
    "X35n0652_011:0322c15": "滅。生滅滅已。寂滅為常。常故不斷。是不斷法。離諸三",
    "X35n0652_011:0322c16": "界動不動法。於有為法如避火坑。依何等法而自訶",
    "X35n0652_011:0322c17": "責。入彼一門。",
    "X35n0652_011:0322c18": "[0322c18] 此言真常不斷。結明如來藏品中。所說常法之義。",
    "X35n0652_011:0322c19": "&#x8462;無生無滅。為對生滅而言。一涉對待。即是無有",
    "X35n0652_011:0322c20": "其常矣。若滅是生滅。直下令生滅二見滅已。更不",
    "X35n0652_011:0322c21": "復生。得住於寂滅。乃真為常矣。得此真常寂滅。乃",
    "X35n0652_011:0322c22": "是不斷滅法。是不斷滅法。能出離三界。動不動法。",
    "X35n0652_011:0322c23": "言動者。即一切世間法相。言不動者。即二乘禪定。",
    "X35n0652_011:0322c24": "此皆住於三界。皆是有為法中收。當觀於有為。如",
    "X35n0652_011:0323a01": "避火坑。方不被其焚陷。此乃當時回顧在會大眾",
    "X35n0652_011:0323a02": "而言。後又回身向佛而問。意謂世間一切見覺聞",
    "X35n0652_011:0323a03": "知。凡有名相。盡是有為之法。離此。則無可修習矣。",
    "X35n0652_011:0323a04": "今者當令後世眾生。依何等法。而自訶責。入彼一",
    "X35n0652_011:0323a05": "門。此言化門有三。先當從一門而得入也。",
    "X35n0652_011:0323a06": "[0323a06] 佛言。菩薩。於三大事訶責其心。於三大諦而入其行。",
    "X35n0652_011:0323a07": "[0323a07] 此先示事諦修治之要。",
    "X35n0652_011:0323a08": "[0323a08] 地藏菩薩言。云何三事而責其心。云何三諦而入一",
    "X35n0652_011:0323a09": "行。",
    "X35n0652_011:0323a10": "[0323a10] 此乃申問其名義也。",
    "X35n0652_011:0323a11": "[0323a11] 佛言。三大事者。一謂因。二謂果。三謂識。",
    "X35n0652_011:0323a12": "[0323a12] 此示三事之名。夫眾生以緣業為因。受報是果。如",
    "X35n0652_011:0323a13": "無明緣行是因。生老病死是果。此因此果。是皆依",
    "X35n0652_011:0323a14": "識而有也。",
    "X35n0652_011:0323a15": "[0323a15] 如是三事。從本空無。非我真我。云何於是而生愛染。",
    "X35n0652_011:0323a16": "觀是三事。為繫所縛。飄流苦海。以如是事。常自訶責。",
    "X35n0652_011:0323a17": "[0323a17] 此示訶責之義。若以如是三事。返而觀之。則識心",
    "X35n0652_011:0323a18": "非實。從本空無。皆由無明不覺。妄生分別。而執為",
    "X35n0652_011:0323a19": "有。此實非我之真我也。云何於是。以識心妄取。而",
    "X35n0652_011:0323a20": "生愛染。復更深心觀察三事。須知皆為心之繫念",
    "X35n0652_011:0323a21": "不斷。遂被所縛。以至飄流。入於苦海。當以如是訶",
    "X35n0652_011:0323a22": "責其識心。是為初學之要訣也。[0323a22] ○菩薩最初緣無",
    "X35n0652_011:0323a23": "量四諦。而發四弘智願。觀苦諦。有無量相。知十法",
    "X35n0652_011:0323a24": "界業報不同。故發度眾生願。觀集諦。有無量相。知",
    "X35n0652_011:0323b01": "五住地煩惱不同。故發斷煩惱願。觀道諦。有無量",
    "X35n0652_011:0323b02": "相。知河沙佛法不同。故發修諸法門願。觀滅諦。有",
    "X35n0652_011:0323b03": "無量相。知諸波羅蜜不同。故發成滿佛道願。此正",
    "X35n0652_011:0323b04": "明菩薩法。又教中分四種四諦。隨眾生根器進修。",
    "X35n0652_011:0323b05": "如聲聞依生滅四諦而修。佛又進之以無生四諦。",
    "X35n0652_011:0323b06": "言苦無逼迫相。集無和合相。道無二相。滅無生相。",
    "X35n0652_011:0323b07": "菩薩緣無量四諦而發心。佛又進之以無作四諦",
    "X35n0652_011:0323b08": "也。生滅無生二種。唯行六波羅蜜。無量無作二種。",
    "X35n0652_011:0323b09": "統攝十波羅蜜。此優劣之所分也。今佛作此最後",
    "X35n0652_011:0323b10": "明誨。仍是最初無相法品中。觀十二因緣之義。以",
    "X35n0652_011:0323b11": "明初後不二。位位頓超。不由階級而漸通漸入者",
    "X35n0652_011:0323b12": "也。",
    "X35n0652_011:0323b13": "[0323b13] 三諦者。一謂菩提之道。是平等諦。非不平等諦。二謂",
    "X35n0652_011:0323b14": "大覺。正智得諦。非邪智得諦。三謂慧定。無異行入諦。",
    "X35n0652_011:0323b15": "非離行入諦。",
    "X35n0652_011:0323b16": "[0323b16] 此復示三諦入行之法。一者。言應知菩提道法。即",
    "X35n0652_011:0323b17": "生佛共有平等覺性。故曰是平等。非不平等也。二",
    "X35n0652_011:0323b18": "者。言此菩提之道。必當得大覺悟。如佛入正三昧。",
    "X35n0652_011:0323b19": "&#x89A9;明星廓然大悟。成等正覺。是也。此是得諸佛正",
    "X35n0652_011:0323b20": "智之諦。以正揀邪。故曰非邪智所得。三者。言此大",
    "X35n0652_011:0323b21": "覺正智。不出慧定二學。如二乘外道。皆有定無慧。",
    "X35n0652_011:0323b22": "因先得定而慧不行。菩薩先以慧。淨治其心。而定",
    "X35n0652_011:0323b23": "在其中矣。既慧且定。即得金剛心地戒體。故雖不",
    "X35n0652_011:0323b24": "言戒。而戒體無不圓成。故佛為二乘初學。先說防",
    "X35n0652_011:0323c01": "非止過。守護威儀。於大乘中。唯以應為最。定亦次",
    "X35n0652_011:0323c02": "之。所以不言定慧。而言慧定。除此慧定。別無他行。",
    "X35n0652_011:0323c03": "故曰無異行而入。亦非離於慧定二行。而可以入",
    "X35n0652_011:0323c04": "也。",
    "X35n0652_011:0323c05": "[0323c05] 以是三諦而修佛道。是人於是法。無不得正覺。得正",
    "X35n0652_011:0323c06": "覺智。流大極慈。己他俱利。成佛菩提。",
    "X35n0652_011:0323c07": "[0323c07] 此結成正覺。然此雖云三諦。究竟只是一諦。若能",
    "X35n0652_011:0323c08": "以是三諦。而修於一佛道者。我說是人。於是法中。",
    "X35n0652_011:0323c09": "無有不得其正覺者也。若得此諸佛正覺之智。則",
    "X35n0652_011:0323c10": "流入於大乘。三解脫中興無量慈。自他俱利。而成",
    "X35n0652_011:0323c11": "佛菩提之道矣。有本以大極慈三字作句。於義未",
    "X35n0652_011:0323c12": "妥。必當以流大極慈作句為是。極者。即無量也。",
    "X35n0652_011:0323c14": "音釋",
    "X35n0652_011:0323c15": "操[0323c15] (草平聲操守)。裔[0323c15] (以制切)。惚[0323c15] (音忽。恍惚不定也)。妥[0323c15] (唾上聲。安怙也)。"
}