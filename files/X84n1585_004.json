{
    "X84n1585_004:0691c03": "續燈存&#x7A3E;卷第四",
    "X84n1585_004:0691c05": "明 嗣祖沙門東吳 通問 編定",
    "X84n1585_004:0691c06": "笠澤居士華亭 施沛 &#x5F5A;集",
    "X84n1585_004:0691c07": "  臨濟宗",
    "X84n1585_004:0691c08": "大鑑下第二十一世之上",
    "X84n1585_004:0691c09": "徑山範禪師法嗣",
    "X84n1585_004:0691c10": "袁州仰山雪巖祖欽禪師[0691c10] 閩之漳州人。五歲出家。十",
    "X84n1585_004:0691c11": "六薙染。十八行&#x811A;。初參雙林洎妙&#x5CEF;善石田薰諸老",
    "X84n1585_004:0691c12": "無所發明。聞天目禮住淨慈懷香請益。目示臨濟三",
    "X84n1585_004:0691c13": "頓痛棒話亦無所入。遂上徑山謁無準和尚。依準最",
    "X84n1585_004:0691c14": "久銳志咨參。封被&#x8107;不至席者數載。有修上座者時",
    "X84n1585_004:0691c15": "激勵之。一日上蒲團忽然面前豁開如地陷一般。目",
    "X84n1585_004:0691c16": "前淨&#x502E;&#x502E;地靜悄悄地浮逼逼地。半月餘動相不生。",
    "X84n1585_004:0691c17": "自茲坐定礙膺十年。尋常入室每遇舉主人公便可",
    "X84n1585_004:0691c18": "打[跳-兆+孛]跳。若教舉起衲僧巴鼻佛祖爪牙更無有下口",
    "X84n1585_004:0691c19": "處。後同忠石梁過天目佛殿前行。&#x64E1;眸見一株古柏",
    "X84n1585_004:0691c20": "觸著。向來所得境界和底一時颺下。礙膺之物爆然",
    "X84n1585_004:0691c21": "而散。如在暗室出白日之下。從此不疑生不疑死不",
    "X84n1585_004:0691c22": "疑佛不疑祖。方始見徑山老人立地處。後舉示人曰",
    "X84n1585_004:0691c23": "正好與三十拄杖。出世瓣香酬恩上堂。少林一曲五",
    "X84n1585_004:0691c24": "傳。至於六祖山深水寒。發太古之清音。調翻南嶽九",
    "X84n1585_004:0692a01": "世。至於慈明唱高和峻。奏絕聽之希聲。所以佛法盛",
    "X84n1585_004:0692a02": "于江西湖南。恢恢然浩浩然不可得而名焉。豈料三",
    "X84n1585_004:0692a03": "百年來土曠人稀道隨時變。黃鍾大呂寂而不作。鄭",
    "X84n1585_004:0692a04": "音衛響亦乃不聞。欽上座固無長處。既在浙江那畔",
    "X84n1585_004:0692a05": "被一陣業風吹到潭州城裏。只得改腔換調向十字",
    "X84n1585_004:0692a06": "街頭重翻此曲去也。且道是何節拍。擊拂子曰。萬年",
    "X84n1585_004:0692a07": "歡復。舉趙州和尚曰。金佛不度爐。木佛不度火。泥佛",
    "X84n1585_004:0692a08": "不度水。真佛內裏坐。師曰。揭示如來正體。發明向上",
    "X84n1585_004:0692a09": "宗猷。趙州固是好手。只是不合強生節目。新龍興見",
    "X84n1585_004:0692a10": "處又且不然。金佛度爐。木佛度火。泥佛度水。真佛&#x807B;",
    "X84n1585_004:0692a11": "切忌話墮。忽有箇漢出來道你恁麼正是強生節目。",
    "X84n1585_004:0692a12": "拍膝一下。將謂無人證明。上堂。一見便見。一得永得。",
    "X84n1585_004:0692a13": "展手曰。撒開兩手大家看。畢竟明明是何物。潭州內",
    "X84n1585_004:0692a14": "外有一十八座城門。白日行人千千萬萬往往來來。",
    "X84n1585_004:0692a15": "一任東西南北。謝首座維那上堂。人天眼目。佛祖綱",
    "X84n1585_004:0692a16": "維。千差萬別。一以貫之。如何見得。克賓法戰不勝。南",
    "X84n1585_004:0692a17": "泉斬&#x5374;貓兒。上堂。春日晴。燒痕青。布穀催耕處處鳴。",
    "X84n1585_004:0692a18": "雖然底事最分明。只是不得將眼看并耳聽。何故。纔",
    "X84n1585_004:0692a19": "有一絲頭。便有一絲頭。上堂。吹毛&#x5292;。囓鏃機。肘後符。",
    "X84n1585_004:0692a20": "頂門眼。潭州城裏起五千間寨屋。道林寺裏借一百",
    "X84n1585_004:0692a21": "名夫。你輩後生晚進茄子瓠子。喫現成飯知什麼&#x76CC;。",
    "X84n1585_004:0692a22": "上堂。石門巇嶮。玉峽潺湲。未到此間不妨疑著。到則",
    "X84n1585_004:0692a23": "到矣。平展一句又作麼生。古路銕蛇橫。浴佛上堂。四",
    "X84n1585_004:0692a24": "月八。生悉達。九龍吐水浴金軀。雲門一棒要打殺。是",
    "X84n1585_004:0692b01": "大神&#x546A;是大明&#x546A;是無上&#x546A;。汝等諸人還見黃面老",
    "X84n1585_004:0692b02": "子麼。以拄杖一時打散。上堂。杜鵑啼血滿華枝。底事",
    "X84n1585_004:0692b03": "&#x6031;&#x6031;苦勸歸。歸到故鄉還似客。村村綠暗與紅稀。函",
    "X84n1585_004:0692b04": "蓋乾坤句。隨波逐浪句。截斷眾流句。向者裏薦得。一",
    "X84n1585_004:0692b05": "串穿&#x5374;。楊岐驢子三隻&#x811A;。上堂。纔恁麼不恁麼。有來",
    "X84n1585_004:0692b06": "繇沒來繇。十里灘頭廖胡子。釣得一雙紅鱗錦。尾放",
    "X84n1585_004:0692b07": "下&#x5374;是條鰍。因甚如此。斷岸孤舟。上堂。落華三月雨。",
    "X84n1585_004:0692b08": "殘夢五更鐘。聲色都消盡。玄關又一重。&#x5374;不得道。更",
    "X84n1585_004:0692b09": "須直下盡底掀翻。何故。須彌山。上堂。是亦&#x5257;非亦&#x5257;。",
    "X84n1585_004:0692b10": "令下無私棒頭有眼。因思黃檗大師道。汝等諸人與",
    "X84n1585_004:0692b11": "麼行&#x811A;何處有今日。也是睦州擔板。上堂。水不洗水",
    "X84n1585_004:0692b12": "金不博金。青天白日自古自今。山僧到者裏直是插",
    "X84n1585_004:0692b13": "手不入。汝等諸人還信自己是仰山麼。曹谿波浪如",
    "X84n1585_004:0692b14": "相似。無限平人被陸沉。上堂。道在日用日用不知。饑",
    "X84n1585_004:0692b15": "只喫飯寒只添衣。晴天&#x76A7;日挂枯梨。點簡谿頭梅樹。",
    "X84n1585_004:0692b16": "向陽偷放南枝。上堂。春雨溟濛。春雲靉靆。忽然杲日",
    "X84n1585_004:0692b17": "當空。天不能遮。地不能載。正恁麼時如來禪且置。祖",
    "X84n1585_004:0692b18": "師禪未在。因甚如此。只許參。不許會。上堂。呼六為五",
    "X84n1585_004:0692b19": "破二作三。眼觀東北意在西南。仰山門下&#x5374;不用者",
    "X84n1585_004:0692b20": "般茶飯。何故。佛法不怕爛。上堂。熏風自南來。殿閣生",
    "X84n1585_004:0692b21": "微涼。諸佛出身處。切忌錯商量。縱使言前薦得句外",
    "X84n1585_004:0692b22": "承當。仰山敢道未在。何故。嫩竹敲風鳴翡翠。芰荷翻",
    "X84n1585_004:0692b23": "雨潑鴛鴦。上堂。純清絕點正是真常流注。打破鏡來",
    "X84n1585_004:0692b24": "未免一場狼藉。不若遇飯喫飯遇茶喫茶。曉來獨立",
    "X84n1585_004:0692c01": "空庭外。閒對寒梅幾樹華。上堂。海水不可斗量。&#x8657;空",
    "X84n1585_004:0692c02": "不可尺度。淨地不可撒沙。爛泥不可著&#x811A;。者四轉語",
    "X84n1585_004:0692c03": "轉轉有落處。且道落在什麼處。東京大相國寺裏有",
    "X84n1585_004:0692c04": "樹芭蕉。風吹雨打一似破袈裟。上堂。有句無句如藤",
    "X84n1585_004:0692c05": "倚樹。白鷺下田千點雪。黃鸝上樹一枝華。三千里外",
    "X84n1585_004:0692c06": "賣&#x5374;布單。不遠而來。因甚放下泥盤。呵呵大笑。毗婆",
    "X84n1585_004:0692c07": "尸佛早留心。直至如今不得妙。上堂。禪樹上叫喧喧。",
    "X84n1585_004:0692c08": "道門前風浩浩。冷地思量真好笑。且道笑箇什麼。等",
    "X84n1585_004:0692c09": "閒拾得鄭州梨。看來&#x5374;是青州棗。上堂。箇事本成現。",
    "X84n1585_004:0692c10": "覓則不可見。白圭本無瑕。琢磨翻成玷。執之以實法",
    "X84n1585_004:0692c11": "空中生閃電。視之為等閒&#x811A;下添紅&#x7DAB;。珍重。學道人",
    "X84n1585_004:0692c12": "好好看。方便作麼生。急須著眼看僊人。莫看僊人手",
    "X84n1585_004:0692c13": "中扇。師在眾時有鑄鐘偈曰。通身只是一張口。百煉",
    "X84n1585_004:0692c14": "爐中輥出來。斷送夕陽歸去後。又催明月上樓臺。無",
    "X84n1585_004:0692c15": "準忌拈香。盡道先師今日死。誰知今日是生朝。不知",
    "X84n1585_004:0692c16": "&#x5374;有何憑據。紫柏黃檀一處燒。僧問如何是德山棒。",
    "X84n1585_004:0692c17": "師曰穿過你髑髏。曰如何是臨濟喝。師曰還聞麼。問",
    "X84n1585_004:0692c18": "如何是一喝如金剛王寶劍。師曰切忌傷鋒犯手。曰",
    "X84n1585_004:0692c19": "如何是一喝如踞地師子。師曰真箇可憐生。曰如何",
    "X84n1585_004:0692c20": "是一喝作探竿影草。師曰不得面前背後。曰如何是",
    "X84n1585_004:0692c21": "一喝不作一喝用。師曰&#x5374;須參始得。問如何是五家",
    "X84n1585_004:0692c22": "宗旨。師曰有口祇堪喫飯。曰若不借問爭達本源。師",
    "X84n1585_004:0692c23": "曰未敢相許。曰如何是溈仰宗。師曰父慈子孝。曰如",
    "X84n1585_004:0692c24": "何是臨濟宗。師曰迅雷不及掩耳。曰如何是曹洞宗。",
    "X84n1585_004:0693a01": "師曰三更不借夜明簾。曰如何是雲門宗。師曰體露",
    "X84n1585_004:0693a02": "金風。曰如何是法眼宗。師曰山自青水自綠。僧曰五",
    "X84n1585_004:0693a03": "家宗派蒙師指向上宗乘事若何。師曰頭頂天&#x811A;踏",
    "X84n1585_004:0693a04": "地。師憫綱宗失據。因為提挈拈頌激揚敲唱。見諦超",
    "X84n1585_004:0693a05": "宗。一時宗風為之振起。初住潭州龍興。繼遷湘西道",
    "X84n1585_004:0693a06": "林南明佛日仙居護聖及湖州光孝。末後咸淳己巳",
    "X84n1585_004:0693a07": "住袁州仰山。世稱法窟第一云。元帝賜賚尊禮。至元",
    "X84n1585_004:0693a08": "丁亥寄竹篦麈拂及綠水青山一同授記與高&#x5CEF;原",
    "X84n1585_004:0693a09": "妙。以讚示曰。上大今已無人。雪巖可知禮也。&#x8657;名塞",
    "X84n1585_004:0693a10": "破乾坤。分付原妙侍者。壽七十餘示寂。",
    "X84n1585_004:0693a11": "台州國清靈叟源禪師[0693a11] 上堂。舉僧問趙州真如凡聖",
    "X84n1585_004:0693a12": "皆是夢言如何是真言。州曰唵部臨[口*癹]。師曰。趙州禪",
    "X84n1585_004:0693a13": "只在口皮邊。看他與麼也是喚鐘作甕。忽有問靈叟。",
    "X84n1585_004:0693a14": "&#x5374;向他道饑時但喫飯。且道與古人是同是別。西天",
    "X84n1585_004:0693a15": "梵語此土唐言。上堂。炎自炎。&#x51C9;自&#x51C9;。法無二法不用",
    "X84n1585_004:0693a16": "商量。只如人人鼻孔在面上。則固是知有。我更問你。",
    "X84n1585_004:0693a17": "別沼荷香何似深村稻香。示防意如城偈曰。六門長",
    "X84n1585_004:0693a18": "鎖舊封疆。已是攀緣萬慮忘。昨夜貧家忽遭劫。元來",
    "X84n1585_004:0693a19": "禍起自蕭牆。守口如瓶偈曰。明明只在鼻孔下。動著",
    "X84n1585_004:0693a20": "無非是禍門。直下放教如木[木*突]。青天白日怒雷奔。",
    "X84n1585_004:0693a21": "明州天童別山祖智禪師[0693a21] 姓楊氏。蜀之順慶人。年十",
    "X84n1585_004:0693a22": "四得度。初聞僧誦華嚴經彌勒樓閣入已還閉。恍如",
    "X84n1585_004:0693a23": "夢覺。遂頌靈雲見桃華曰。萬綠叢中紅一點。幾人歡",
    "X84n1585_004:0693a24": "喜幾人愁。&#x5FA7;叩浙翁琰無際派高原泉淳菴淨妙&#x5CEF;",
    "X84n1585_004:0693b01": "善諸老宿。最後見無準於雪竇。準知是法器待之彌",
    "X84n1585_004:0693b02": "峻。時或棒喝交下一語不少貸。師擬對輒噤不能發。",
    "X84n1585_004:0693b03": "繇是知解都喪。久之作而言曰。吾生平伎倆皆死法",
    "X84n1585_004:0693b04": "也。今見此翁始行活路。既而準移徑山命師分座。嘉",
    "X84n1585_004:0693b05": "&#x7188;戊戌洞庭天王&#x8657;席迎師主之。寶祐丙辰天童燬。",
    "X84n1585_004:0693b06": "州帥吳公潛奏師道行。師被旨&#x643A;一囊一&#x76CB;至。縛茆",
    "X84n1585_004:0693b07": "以居。寧郡久不雨。師禱之輒應。繇是人情奔湊。不三",
    "X84n1585_004:0693b08": "年百廢具舉。天童始還舊觀。上堂。舉世尊將入涅槃",
    "X84n1585_004:0693b09": "文殊請再轉法輪。世尊咄曰。文殊吾四十九年未嘗",
    "X84n1585_004:0693b10": "說一字。汝請吾再轉法輪。是吾曾轉法輪耶。頌曰。老",
    "X84n1585_004:0693b11": "漢平生大脫空。將無作有誑盲聾。臨行一句方真實。",
    "X84n1585_004:0693b12": "又是闍黎飯後鐘。庚辰九月旦忽示眾曰。雲澹月華",
    "X84n1585_004:0693b13": "新。木脫山露骨。有天有地來。幾箇眼睛活。有省問者。",
    "X84n1585_004:0693b14": "師曰不及相見各自努力。越十日夜分。呼侍者囑後",
    "X84n1585_004:0693b15": "事。叉手而寂。壽六十有七坐五十四夏。塔全身於中",
    "X84n1585_004:0693b16": "&#x5CEF;密菴窣堵波之右。",
    "X84n1585_004:0693b17": "福州雪&#x5CEF;環溪一禪師[0693b17] 舉大通智勝佛十劫坐道場",
    "X84n1585_004:0693b18": "佛法不現前不得成佛道。頌曰。劫初鑄就毗盧印。古",
    "X84n1585_004:0693b19": "篆雕蟲尚宛然。堪笑堪悲人不識。&#x5374;嫌字畫不完全。",
    "X84n1585_004:0693b20": "題布袋和尚讚曰。逢人乞一文。袋裏敵國富。不是下",
    "X84n1585_004:0693b21": "生遲。嫌佛不肯做。舉即心即佛。頌曰。即心即佛。砒霜",
    "X84n1585_004:0693b22": "狼毒。起死回生。不消一服。",
    "X84n1585_004:0693b23": "杭州淨慈斷橋妙倫禪師[0693b23] 台州黃巖徐氏子。母劉。夢",
    "X84n1585_004:0693b24": "月而孕。年十八落髮於永嘉廣慈院。初見谷源道于",
    "X84n1585_004:0693c01": "瑞巖。聞舉麻三斤話疑之。&#x5FA7;叩諸方。一日于雲居見",
    "X84n1585_004:0693c02": "山堂。閱楞嚴至蚊蟲螻蟻無有言說而能辦事。釋然",
    "X84n1585_004:0693c03": "有省曰。趙州柏樹子話可煞直截。旋謁無準於雪竇。",
    "X84n1585_004:0693c04": "準以狗子因何有業識令師下語。凡三十轉不契。師",
    "X84n1585_004:0693c05": "曰可無方便乎。準以真淨所頌示之。師竦然良久。忽",
    "X84n1585_004:0693c06": "聞板聲通身汗下。於是脫然無疑。準移育王雙徑師",
    "X84n1585_004:0693c07": "皆分座。出世祗園。遷瑞巖國清。後主淨慈。上堂。荊山",
    "X84n1585_004:0693c08": "有玉。獲得者不在荊山。赤水有珠。拾得者不在赤水。",
    "X84n1585_004:0693c09": "衲僧有無位真人。證得者出入不在面門。驀拈拄杖",
    "X84n1585_004:0693c10": "橫按曰。會麼。幽州江口石人蹲。上堂。舉慈明室中安",
    "X84n1585_004:0693c11": "一盆水。盆上橫一柄劍。劍上安一緉艸鞋。凡見僧來",
    "X84n1585_004:0693c12": "便指。擬議便打。師頌曰。百華叢裏躍鞭過。俊逸風流",
    "X84n1585_004:0693c13": "有許多。未第儒生偷眼&#x89B0;。滿懷無柰舊愁何。上堂。德",
    "X84n1585_004:0693c14": "山低頭。夾山點頭。俱胝豎起手指頭。玄沙築破&#x811A;指",
    "X84n1585_004:0693c15": "頭。拈拄杖。都來不出山僧拄杖頭。何以見得。卓拄杖。",
    "X84n1585_004:0693c16": "一葉落天下秋。上堂。舉達觀穎禪師示眾曰。七佛是",
    "X84n1585_004:0693c17": "性&#x96B7;。萬法是心奴。且道主人翁在甚麼處。自喝曰。七",
    "X84n1585_004:0693c18": "佛已下出頭。又自諾曰。各自祇候。師曰。喚七佛為性",
    "X84n1585_004:0693c19": "&#x96B7;。指萬法是心奴。達觀自謂有出身路。及乎自喝自",
    "X84n1585_004:0693c20": "諾。又是奴&#x96B7;邊事。主人翁何曾夢見。大眾要見麼。以",
    "X84n1585_004:0693c21": "拂子拂一拂。曉來一陣春風動。開&#x5FA7;園林百樣華。將",
    "X84n1585_004:0693c22": "終與眾入室罷。作手書辭諸山及魏國公。公饋藥不",
    "X84n1585_004:0693c23": "受。又使人問曰師生天台因甚死淨慈。師答曰日出",
    "X84n1585_004:0693c24": "東方夜落西。遂書偈而化。世壽六十二僧臘四十四。",
    "X84n1585_004:0694a01": "明州天童月坡明禪師[0694a01] 舉僧問雲門久雨不晴時如",
    "X84n1585_004:0694a02": "何。門曰劄。師頌曰。雲門者一劄。吹毛光透匣。若不是",
    "X84n1585_004:0694a03": "張華。徒勞眼眨眨。舉良遂參麻谷因緣。頌曰。&#x643A;鋤不",
    "X84n1585_004:0694a04": "顧便好回去。誰人敢道你是座主。舉離四句絕百非",
    "X84n1585_004:0694a05": "話。頌曰。離四句。絕百非。遞相推過幾曾知。者僧擔一",
    "X84n1585_004:0694a06": "擔懵懂。換得兩頭淈[泳-永+盾]歸。舉熏風自南來殿閣生微",
    "X84n1585_004:0694a07": "&#x51C9;公案。頌曰。賣扇老婆手遮日。一種風流出當家。說",
    "X84n1585_004:0694a08": "與途中未歸客。何須向外喫波楂。",
    "X84n1585_004:0694a09": "廬山東林指南直禪師[0694a09] 送僧還成都偈曰。智不到處",
    "X84n1585_004:0694a10": "道一句。一句當機便到家。宿鷺亭前風擺柳。錦官城",
    "X84n1585_004:0694a11": "畔雨催華。",
    "X84n1585_004:0694a12": "明州雪竇希叟紹曇禪師[0694a12] 西蜀人。出世佛隴。上堂。僧",
    "X84n1585_004:0694a13": "問向上宗乘事若何。師曰簷頭滴滴分明歷歷。乃曰",
    "X84n1585_004:0694a14": "西子湖邊泛渺茫。一堤寒綠看垂楊。誰知業債難&#x8FEF;",
    "X84n1585_004:0694a15": "避。開眼堂堂入鑊湯。到者裏如何即得。擬欲爛煨黃",
    "X84n1585_004:0694a16": "獨不顧紫泥。未免蹈古人&#x811A;跡。擬欲關空鎖夢塞路",
    "X84n1585_004:0694a17": "斷橋。又恐坐在葛藤窠裏。不如隨分納些些。俯順時",
    "X84n1585_004:0694a18": "宜去。拈拄杖。豎窮三際橫亙十方。靠拄杖。碧眼黃頭",
    "X84n1585_004:0694a19": "會不得。野梅風定暗浮香。上堂。三月春云暮。韶華似",
    "X84n1585_004:0694a20": "酒濃。鶯啼楊柳雨。蝶弄海棠風。若作境會。過山尋蟻",
    "X84n1585_004:0694a21": "&#x8FF9;。不作境會。度水覓魚蹤。畢竟如何。故鄉歸路遠。日",
    "X84n1585_004:0694a22": "暮泣途窮。住雪竇上堂。一宿覺。三擔土。&#x811A;未跨門。丰",
    "X84n1585_004:0694a23": "骨已露。等閒舉一步。危徑結寒華。信彩示一機。斷崖",
    "X84n1585_004:0694a24": "飛瀑布。雖然。要跨乳&#x5CEF;門即易。要入乳&#x5CEF;室即難。何",
    "X84n1585_004:0694b01": "故。鴻飛冥冥弋人何慕。上堂。發得一機活。出得一言",
    "X84n1585_004:0694b02": "當。萬里無片雲。青天合喫棒。不待春風著意開。暗香",
    "X84n1585_004:0694b03": "已在梅華上。舉僧問南泉師居方丈將何指南。泉曰。",
    "X84n1585_004:0694b04": "昨夜三更失&#x5374;牛。天明起來失&#x5374;火。頌曰。奴顏婢膝",
    "X84n1585_004:0694b05": "走人間。羞見羊裘七里灘。文叔雖為天子貴。子陵元",
    "X84n1585_004:0694b06": "作故人看。寄天童和尚偈曰。翁翁八十再生牙。爛嚼",
    "X84n1585_004:0694b07": "&#x8657;空吐出查。撒向玲瓏巖畔樹。枝枝葉葉是曇華。",
    "X84n1585_004:0694b08": "杭州靈隱退耕寧禪師[0694b08] 初住嘉興崇聖。次遷蘇之報",
    "X84n1585_004:0694b09": "恩慧日承天。萬壽後遷靈隱。上堂。目前無法。意在目",
    "X84n1585_004:0694b10": "前。雨餘山色翠。風暖鳥聲喧。拍禪&#x7240;。堪笑老胡無轉",
    "X84n1585_004:0694b11": "智。少室&#x5CEF;前坐九年。上堂。舉香林因僧問年窮歲盡",
    "X84n1585_004:0694b12": "時如何。林曰東村王老夜燒錢。師曰。王老燒錢。言端",
    "X84n1585_004:0694b13": "語端。綿包特石。鐵裹泥團。上堂。極目千&#x5CEF;。鎖翠滿空。",
    "X84n1585_004:0694b14": "柳絮飛綿。可憐無位真人一向艸宿露眠。啞。三春看",
    "X84n1585_004:0694b15": "又過。何日是歸年。舉巖頭問欽山如何是真言。欽曰",
    "X84n1585_004:0694b16": "南無佛陀耶。頌曰。隨機有問隨機答。不是禪兮不是",
    "X84n1585_004:0694b17": "玄。後代無端翻譯出。&#x5374;將梵語作唐言。舉僧問趙州",
    "X84n1585_004:0694b18": "和尚姓甚麼。州曰常州有。曰甲子多少。州曰蘇州有。",
    "X84n1585_004:0694b19": "頌曰。蘇州有。常州有。三月江南啼鷓鴣。堪笑有年無",
    "X84n1585_004:0694b20": "德漢。被人拶著強分&#x758E;。",
    "X84n1585_004:0694b21": "福州雪&#x5CEF;絕岸可湘禪師[0694b21] 舉僧問曹山雪覆千山為",
    "X84n1585_004:0694b22": "甚孤&#x5CEF;不白。山曰須知有異中異。曰如何是異中異。",
    "X84n1585_004:0694b23": "山曰不墮諸山色。頌曰。言中彼此帶幽玄。盡向言中",
    "X84n1585_004:0694b24": "辨正偏。孤負一條官驛路。茫茫沉在月明前。舉僧問",
    "X84n1585_004:0694c01": "歸宗如何是玄旨。歸曰無人能會。曰向者如何。歸曰",
    "X84n1585_004:0694c02": "有向即乖。曰不向者如何。歸曰誰求玄旨。又曰去無",
    "X84n1585_004:0694c03": "汝用心處。曰豈無方便門令學人得入。歸曰觀音妙",
    "X84n1585_004:0694c04": "智力能救世間苦。曰如何是觀音妙智力。歸敲鼎蓋",
    "X84n1585_004:0694c05": "三下曰子還聞麼。曰聞。歸曰我何不聞。僧無語。歸以",
    "X84n1585_004:0694c06": "棒&#x8D82;下。頌曰。三聲鼎蓋普門開。苦海勞生喚不回。九",
    "X84n1585_004:0694c07": "十春光今已半。空飛華片點莓苔。漁浦接待偈曰。吳",
    "X84n1585_004:0694c08": "山那畔越山前。有飯充饑有榻眠。到此便能休歇去。",
    "X84n1585_004:0694c09": "帝鄉猶隔一潮船。",
    "X84n1585_004:0694c10": "明州天童西巖了慧禪師[0694c10] 蓬州羅氏子。垂髫與&#x7FA3;兒",
    "X84n1585_004:0694c11": "戲必摶泥沙為佛塔像。一日玉掌山祖燈至其舍。師",
    "X84n1585_004:0694c12": "向之合掌。父母以師資宿契遂令出家。燈授以般舟",
    "X84n1585_004:0694c13": "三昧。非其志。辭往成都謁&#x74CC;菴照於昭覺。器之屬令",
    "X84n1585_004:0694c14": "南詢。乃參浙翁琰于徑山。聞高原泉為人徑直。心慕",
    "X84n1585_004:0694c15": "之往叩。適原赴台之瑞巖。師與俱。一日原問山河大",
    "X84n1585_004:0694c16": "地是有是無。師擬開口。原即喝出。復以偈呈。原曰沒",
    "X84n1585_004:0694c17": "交涉。師一日偶書白楊示眾語。原閱之笑曰。寫字與",
    "X84n1585_004:0694c18": "做言句儘得。爭柰沒交涉何。師憤然。原曰汝緣不在",
    "X84n1585_004:0694c19": "此可往見雪竇無準和尚。師秉命造謁自陳來歷。準",
    "X84n1585_004:0694c20": "呵曰熟睡去。既而令充不釐務侍者。一日謂師曰。&#x89B0;",
    "X84n1585_004:0694c21": "不透處只在鼻尖頭。道不著處不離唇皮上。討之則",
    "X84n1585_004:0694c22": "千里萬里。師抗聲曰將謂有多少。準遷育王師侍行。",
    "X84n1585_004:0694c23": "從容承稟乃盡其要。逮準移徑山師居第二座。自是",
    "X84n1585_004:0694c24": "聲動叢林。節齋趙觀文作牧蘇州。舉師開法定慧。遷",
    "X84n1585_004:0695a01": "永嘉能仁江州東林。後至天童。佛涅槃上堂。拈拄杖。",
    "X84n1585_004:0695a02": "召大眾。黃面瞿曇乃竺乾猛將。以慈悲為弓矢。以智",
    "X84n1585_004:0695a03": "慧為戈矛。統百萬雄兵勇不可當。布三百餘陣勢不",
    "X84n1585_004:0695a04": "可敵。如是四十九年演出五千餘卷兵書。雖流落人",
    "X84n1585_004:0695a05": "間而未嘗有一字漏泄。因與生死魔軍為冤為對。遂",
    "X84n1585_004:0695a06": "於跋提河邊築一巨城名為涅槃。于其城中先以紫",
    "X84n1585_004:0695a07": "磨金軀犒賞諸兵。令其瞻仰取足再三撫諭。而又散",
    "X84n1585_004:0695a08": "以八斛四斗珍珠。其謀意無他。必欲打破生死牢關。",
    "X84n1585_004:0695a09": "普與盡大地眾生共行通天活路。得到大安隱大解",
    "X84n1585_004:0695a10": "脫之場而後已。豈謂二千餘載猶未遂其志未奏其",
    "X84n1585_004:0695a11": "功。山僧既知其力盡計窮。不免&#x39DE;劍相助去也。以拄",
    "X84n1585_004:0695a12": "杖畫一畫。四海浪平龍睡穩。九天雲淨鶴飛高。芙蓉",
    "X84n1585_004:0695a13": "長老至上堂。舉芙蓉和尚訪實性大師。實性上堂。右",
    "X84n1585_004:0695a14": "邊拈拄杖向左邊曰。若不是芙蓉師兄也大難委悉。",
    "X84n1585_004:0695a15": "頌曰。陪盡老精神。杯盤越樣新。誰知村店酒。難勸玉",
    "X84n1585_004:0695a16": "樓人。舉泐潭常禪師面壁坐。南泉至乃撫常背。常曰",
    "X84n1585_004:0695a17": "阿誰。泉曰普願。常曰如何。泉曰也尋常。常曰汝何多",
    "X84n1585_004:0695a18": "事。頌曰。面壁堆危引客過。問誰那更問如何。道尋常",
    "X84n1585_004:0695a19": "已成多事。簡點儂家事更多。師在眾日。為亡僧訥侍",
    "X84n1585_004:0695a20": "者起龕。至龕前連呼訥侍者三。乃曰。三喚不&#x8B4D;。果然",
    "X84n1585_004:0695a21": "是訥。頂門放出遼天鶻。師先依玅&#x5CEF;於靈隱。嘗題兩",
    "X84n1585_004:0695a22": "廊畫壁曰。幸是十方無壁落。誰將五彩畫&#x8657;空。善財",
    "X84n1585_004:0695a23": "眼裏生華&#x7796;。去&#x5374;一重又一重。晚年退居幻智菴。將",
    "X84n1585_004:0695a24": "終誡執事已。問曰今何時。對曰二鼓矣。遂放身而逝。",
    "X84n1585_004:0695b01": "實景定三年三月十一日也。壽六十五夏四十七。",
    "X84n1585_004:0695b02": "越州光孝石室輝禪師[0695b02] 上堂。舉城東老姥與佛同生。",
    "X84n1585_004:0695b03": "不欲見佛。每見佛來即便回避。雖然如此。回顧東西",
    "X84n1585_004:0695b04": "總皆是佛。遂以手掩面。十指掌中亦總是佛。師頌曰。",
    "X84n1585_004:0695b05": "平生不願佛相逢。十指尖頭現紺容。夾路桃華風雨",
    "X84n1585_004:0695b06": "後。馬啼何處避殘紅。",
    "X84n1585_004:0695b07": "靈隱薰禪師法嗣",
    "X84n1585_004:0695b08": "杭州淨慈愚極慧禪師[0695b08] 參石田於靈隱。一日室中舉",
    "X84n1585_004:0695b09": "雲門念七話。連舉十數轉無人下語。忽有一僧纔跨",
    "X84n1585_004:0695b10": "門。田遽曰雪峰輥毬。師侍傍聳耳而聽豁然領悟。衝",
    "X84n1585_004:0695b11": "口說偈曰。雲門念七。雪峰輥毬。白蘋紅蓼。明月孤舟。",
    "X84n1585_004:0695b12": "田頷之。住北禪日。謝劍南儒藏主雲谷慶藏主無則",
    "X84n1585_004:0695b13": "珍藏主上堂。舉白雲師祖開堂拈香有曰。眾中衣&#x76CB;",
    "X84n1585_004:0695b14": "道友有一言半句利益我者同伸報謝。山僧乍住。二",
    "X84n1585_004:0695b15": "三故人遠來相訪。又非一言半句者比。豈無片香以",
    "X84n1585_004:0695b16": "為供養。燒楓香是著菩提邊事。燒黃熟是著說佛說",
    "X84n1585_004:0695b17": "祖邊事。而今猛炳一爐。也要盡大地人知道。浙西管",
    "X84n1585_004:0695b18": "內嘉興府川原道地。且道燒底是甚麼香。良久曰。不",
    "X84n1585_004:0695b19": "下閤。送寧禪人偈曰。心未寧時為汝安。落華小雨釀",
    "X84n1585_004:0695b20": "春寒。斷橋流水孤山路。楊柳絲絲拂畫欄。",
    "X84n1585_004:0695b21": "杭州中竺雪屋珂禪師[0695b21] 上堂。枯桑知天風。海水知天",
    "X84n1585_004:0695b22": "寒。且道衲僧知箇甚麼。知道飯是米做。直饒恁麼。閻",
    "X84n1585_004:0695b23": "羅老子索飯錢有日在。師以宋鼎既遷即謝寺事。金",
    "X84n1585_004:0695b24": "山賢默菴雅知師且尊其道行。時元兵下江南。默菴",
    "X84n1585_004:0695c01": "被總兵伯顏&#x8107;置幕中從至武林。默菴言于伯顏請",
    "X84n1585_004:0695c02": "師住靈隱。親持請疏扣門。師抽關露半面問曰汝為",
    "X84n1585_004:0695c03": "誰。默菴曰和尚故人某甲也。師落關曰我不識你。&#x8462;",
    "X84n1585_004:0695c04": "師雖處世外而以忠節自持。故不屑靈隱之命。(斷江恩有",
    "X84n1585_004:0695c05": "詩曰。雪屋今亡四十年。高風凜凜尚依然。伯顏丞相拜&#x7240;下。不肯為渠來冷泉)",
    "X84n1585_004:0695c06": "天童禮禪師法嗣",
    "X84n1585_004:0695c07": "明州育王橫川如珙禪師[0695c07] 永嘉人。出大姓林氏。父崇",
    "X84n1585_004:0695c08": "夫有處士名。師其季也。始孩不肉食。年十五從季父",
    "X84n1585_004:0695c09": "沙門正則祝髮。受具戒於廣慈。初參石田薰癡絕沖",
    "X84n1585_004:0695c10": "無所入。繼登太白謁天目。禮和尚咨決所疑。目舉南",
    "X84n1585_004:0695c11": "山筀&#x7B0B;東海烏賊話。師擬對。目便打。豁然有省。親炙",
    "X84n1585_004:0695c12": "久之。後為斷橋倫公所重請師分座。復舉出世鴈山",
    "X84n1585_004:0695c13": "之靈巖。次遷能仁瑞光。後被旨住育王。僧問如何是",
    "X84n1585_004:0695c14": "教外別傳底句。師曰不落玄妙。僧曰恁麼則一超直",
    "X84n1585_004:0695c15": "入如來地。師曰且緩緩。問如何是學人行履處。師曰",
    "X84n1585_004:0695c16": "你適纔從甚處上來。僧曰如何報得四恩去。師曰你",
    "X84n1585_004:0695c17": "且從適纔路下去。問如何是聞復&#x7796;根除。師曰一不",
    "X84n1585_004:0695c18": "成二不是。曰如何是塵消覺圓淨。師曰漏木杓破笊",
    "X84n1585_004:0695c19": "篱。問。有問趙州如何是祖師西來意。曰庭前柏樹子。",
    "X84n1585_004:0695c20": "有問慶雲。曰庭前無柏樹。一等是問西來意。為甚所",
    "X84n1585_004:0695c21": "答不同。師曰不是闍黎問老僧也不知。上堂。地大水",
    "X84n1585_004:0695c22": "大火大風大。若一念無疑。地不能礙。若一念無愛。水",
    "X84n1585_004:0695c23": "不能溺。若一念無瞋。火不能燒。若一念無喜。風不能",
    "X84n1585_004:0695c24": "飄。如此即是無依道人。佛從無依生。若悟無依佛亦",
    "X84n1585_004:0696a01": "無得。中秋上堂。馬祖與百丈智藏南泉三人翫月。各",
    "X84n1585_004:0696a02": "呈自己見解。於月有甚交涉。月輪有圓有缺。孤光透",
    "X84n1585_004:0696a03": "徹謂之月光菩薩。照破山河大地昏暗。開一切眾生",
    "X84n1585_004:0696a04": "心地昏暗。老僧出母胎時正當今夜。拈&#x5374;門前大案",
    "X84n1585_004:0696a05": "山。放你諸人東去西去。上堂。魯祖三昧最省力。纔見",
    "X84n1585_004:0696a06": "僧來便面壁。育王三昧更省力。纔見僧來便合掌。南",
    "X84n1585_004:0696a07": "山北山如牛拽磨。&#x811A;瘦艸鞋寬。地肥茄子大。上堂。妙",
    "X84n1585_004:0696a08": "明心印。印佛則一手指天一手指地。印法則狗銜赦",
    "X84n1585_004:0696a09": "書諸侯避道。印僧則箇箇&#x76CB;盂口向天。還有自印者",
    "X84n1585_004:0696a10": "麼。若能自印則行住坐臥一一明了。上堂。本無纖塵",
    "X84n1585_004:0696a11": "法礙你眼睛。何得自昧。東西不辨南北不分。千聖不",
    "X84n1585_004:0696a12": "傳底事只在你面前。不可錯過。上堂。先佛有頂[寧*頁]一",
    "X84n1585_004:0696a13": "機。祖師有末後一句。總向諸人面前拈出。破知解窠",
    "X84n1585_004:0696a14": "窟。截生死根株。正體獨露。妙用全真。一塵中現寶王",
    "X84n1585_004:0696a15": "剎。毛端上轉大法輪。開爐上堂。僧出曰丙丁童子來",
    "X84n1585_004:0696a16": "求火。師曰歸去生柴帶葉燒。乃曰古鏡闊一丈。火爐",
    "X84n1585_004:0696a17": "闊一丈。火焰為三世諸佛說法。三世諸佛立地聽。你",
    "X84n1585_004:0696a18": "諸人長連&#x7240;上垔地聽。上堂。百千三昧門。百千神通",
    "X84n1585_004:0696a19": "門。百千妙用門。你總入不得。你為三昧礙神通礙妙",
    "X84n1585_004:0696a20": "用礙。直饒不礙也入不得。舉唐肅宗問忠國師百年",
    "X84n1585_004:0696a21": "後所須何物。國師曰與老僧造箇無縫塔。宗曰就師",
    "X84n1585_004:0696a22": "請塔樣。國師良久曰會麼。宗曰不會。國師曰。吾有付",
    "X84n1585_004:0696a23": "法弟子耽源&#x5374;諳此事。請問之。後詔問耽源。源有頌",
    "X84n1585_004:0696a24": "曰。湘之南。潭之北。中有黃金充一國。無影樹下合同",
    "X84n1585_004:0696b01": "船。&#x7460;璃殿上無知識。師曰。無縫塔。實難會。若去國師",
    "X84n1585_004:0696b02": "良久處會。瞎&#x5374;自己眼。若去國師道吾有付法弟子",
    "X84n1585_004:0696b03": "耽源&#x5374;諳此事請問之處會。瞎&#x5374;自己眼。若去肅宗",
    "X84n1585_004:0696b04": "道就師請塔樣處會。瞎&#x5374;自己眼。若去耽源四句偈",
    "X84n1585_004:0696b05": "裏會。瞎&#x5374;自己眼。夜參。少室無門戶如何便得通。夜",
    "X84n1585_004:0696b06": "深寧耐立。聽我話西東。嘗室中垂語曰。南山筀&#x7B0B;東",
    "X84n1585_004:0696b07": "海烏賊。有僧遽掩師口曰請和尚更道。師以手托開",
    "X84n1585_004:0696b08": "曰朝看東南暮看西北。舉黃龍三關頌曰。佛手驢&#x811A;",
    "X84n1585_004:0696b09": "容易見。最難道處是生緣。黃梅不是周家子。七歲傳",
    "X84n1585_004:0696b10": "衣便會禪。舉南泉斬貓話頌曰。一刀成兩段。釋得二",
    "X84n1585_004:0696b11": "僧爭。艸鞋頭戴出。貓兒無再生。舉魯祖面壁頌曰。人",
    "X84n1585_004:0696b12": "來面壁成何事。爭得心開現本源。空劫已前諸佛子。",
    "X84n1585_004:0696b13": "話頭不舉自然圓。師痛有宋以來宗教濫觴古響瘖",
    "X84n1585_004:0696b14": "鬱。引宗據祖屏遏今學。崖聳標立不隨俗好惡。其住",
    "X84n1585_004:0696b15": "育王能仁皆自公選不依阿苟榮。一日謂眾曰。病叟",
    "X84n1585_004:0696b16": "今年六十六死日將至。火化好土化好。西堂唯菴曰",
    "X84n1585_004:0696b17": "山前有片荒地。師即命疊石為塔。復自銘曰。天生一",
    "X84n1585_004:0696b18": "穴藏吾枯骨。骨朽成土。土能生物。結箇葫蘆挂趙州",
    "X84n1585_004:0696b19": "壁。永脫輪迴。超三世佛。將示寂。書訣眾。語而化。世壽",
    "X84n1585_004:0696b20": "六十八僧臘五十三。時至正二十六年三月十八日",
    "X84n1585_004:0696b21": "也。奉全身瘞焉。所著有三會語錄三卷。",
    "X84n1585_004:0696b22": "杭州淨慈石林行鞏禪師[0696b22] 初住安吉上方。遷思谿法",
    "X84n1585_004:0696b23": "寶隆興黃龍吳郡承天。後住淨慈。上堂。橫眸碧漢。萬",
    "X84n1585_004:0696b24": "國風清。垂手紅塵千。&#x5CEF;日出。纔恁麼便不恁麼。所以",
    "X84n1585_004:0696c01": "道我此法印為欲利益世間故說。在所游方勿妄宣",
    "X84n1585_004:0696c02": "傳。橫按拄杖曰。佛滅二千二百單六載。沙門行鞏今",
    "X84n1585_004:0696c03": "於苕霅盡頭鼓鐘清處顯示此印。絲毫無有妄者。卓",
    "X84n1585_004:0696c04": "拄杖曰。謹白。上堂。山靜課華蜂股重。林空含籜&#x7B0B;肌",
    "X84n1585_004:0696c05": "明。倚欄不覺成癡兀。又得黃鸝喚一聲。思溪恁麼道。",
    "X84n1585_004:0696c06": "好喫拄杖六十。何故。為他不合隨聲逐色。上堂。水鄉",
    "X84n1585_004:0696c07": "水闊地多溼。六月華蚊[此/束]如鐵。夜半起來笑不輟。煩",
    "X84n1585_004:0696c08": "惱不輟作什麼。&#x7240;頭一柄扇。無端又打折。上堂。三家",
    "X84n1585_004:0696c09": "村裏牛動尾巴。搖拂子與者箇相去多少。擲拂子。洎",
    "X84n1585_004:0696c10": "合停囚長智。上堂。雪&#x5CEF;輥毬。禾山打鼓。祕魔擎叉。道",
    "X84n1585_004:0696c11": "吾作舞。一切賢聖皆以無為法而有差別。喝一喝下",
    "X84n1585_004:0696c12": "座。室中垂示。盡大地是箇金剛正體。向甚處著。上座。",
    "X84n1585_004:0696c13": "芭蕉聞雷而抽。且道是有情是無情。南屏山下壁立",
    "X84n1585_004:0696c14": "三關。透不過者一錯百錯。透得過者千難萬難。忽有",
    "X84n1585_004:0696c15": "不甘底出來道。既透得過因甚麼也難。去。明日來與",
    "X84n1585_004:0696c16": "你仔細相看。又詰僧曰如何是你自己。僧擬對。師便",
    "X84n1585_004:0696c17": "推出。舉黃龍見慈明因緣。頌曰。錯錯。戲海驪龍。沖霄",
    "X84n1585_004:0696c18": "遼鶴。老慈明。無著莫。笑裏重重露栓索。佛手一展日",
    "X84n1585_004:0696c19": "月昏。大江從此風濤惡。",
    "X84n1585_004:0696c20": "嘉興府天寧冰谷衍禪師[0696c20] 上堂。朔風何蕭蕭。吹彼巖",
    "X84n1585_004:0696c21": "下衣。家業久荒蕪。遊子胡不歸。人生百歲豈長保。昨",
    "X84n1585_004:0696c22": "日少年今已老。翻憶寒山子。十年歸不得。忘&#x5374;來時",
    "X84n1585_004:0696c23": "道。上堂。劫石可消恩情難斷。拍膝一下。蒿塚青松下。",
    "X84n1585_004:0696c24": "年年挂紙錢。上堂。冷風&#x758E;雨做新年。寂寞寒冰古澗",
    "X84n1585_004:0697a01": "邊。暖閤地爐煨榾柮。送窮不用更燒錢。聖節上堂。心",
    "X84n1585_004:0697a02": "王安。六國通。天地闊。車書同。風從虎雲從龍。深惟海",
    "X84n1585_004:0697a03": "高惟嵩。萬靈無處參化工。但知一氣復鴻濛。擊拂子。",
    "X84n1585_004:0697a04": "蘇州虎丘雲&#x754A;靖禪師[0697a04] 上堂。我若不說破。恐汝不回",
    "X84n1585_004:0697a05": "頭。我若說破。又恐諸人日後罵我去。上堂。山僧若真",
    "X84n1585_004:0697a06": "正舉揚。河步亭無汝著&#x811A;分。且抑下威光。隨汝根器。",
    "X84n1585_004:0697a07": "未說超宗異目。若知得虎丘山高一百三十尺舍利",
    "X84n1585_004:0697a08": "塔是隋朝建立。也許汝有箇入處。甘心下劣又爭怪",
    "X84n1585_004:0697a09": "得老僧。上堂。龍門無宿客。箇箇無退步底道理。矮&#x758E;",
    "X84n1585_004:0697a10": "山三千里外賣布單。跛雲門被拶&#x811A;折。汝輩只管悠",
    "X84n1585_004:0697a11": "悠過日。浴佛上堂。我觀如來。前際不來。後際不去。今",
    "X84n1585_004:0697a12": "亦不住。且道大殿裏香湯沐浴箇什麼。若也會得。手",
    "X84n1585_004:0697a13": "中杓子拈放自由。其或未然。明年今日依舊胡潑亂",
    "X84n1585_004:0697a14": "潑。上堂。冷如冰霜細如米末。水不能漂火不能熱。王",
    "X84n1585_004:0697a15": "母晝下雲旗翻。子規夜啼山竹裂。上堂。古人道依經",
    "X84n1585_004:0697a16": "解義三世佛冤。離經一字還同魔說。依與離既不可",
    "X84n1585_004:0697a17": "得。畢竟如何。卓拄杖。漁人只看絲綸上。不見蘆華對",
    "X84n1585_004:0697a18": "蓼紅。上堂。拈拄杖。雲巖看山翫水。拄杖子亦乃看山",
    "X84n1585_004:0697a19": "翫水。雲巖渾身病苦。拄杖子亦乃渾身病苦。雲巖脫",
    "X84n1585_004:0697a20": "體輕安。拄杖子亦乃脫體輕安。卓拄杖。擘開華嶽易。",
    "X84n1585_004:0697a21": "除&#x5374;愛憎難。",
    "X84n1585_004:0697a22": "雲巢巖禪師法嗣",
    "X84n1585_004:0697a23": "蘇州萬壽訥堂辯禪師[0697a23] 上堂。釋迦老子降誕王宮。好",
    "X84n1585_004:0697a24": "箇初生孩子。不妨令人疑著。及乎道天上天下唯吾",
    "X84n1585_004:0697b01": "獨尊。敗闕了也。後來冷地羞慚四十九年。三百餘會",
    "X84n1585_004:0697b02": "救搭也救搭不來。收拾也收拾不上。諸仁者要見釋",
    "X84n1585_004:0697b03": "迦老子敗闕處麼。是非只為多開口。煩惱皆因強出",
    "X84n1585_004:0697b04": "頭。上堂。你也在者裏。我也在者裏。人天交接兩得相",
    "X84n1585_004:0697b05": "見。時清休唱太平歌。一貫文糴三斗半米。二貫五百",
    "X84n1585_004:0697b06": "文買一箇大絹。好諸禪德。雖然如此。廚中有剩飯。路",
    "X84n1585_004:0697b07": "上有饑人。上堂。舉僧問古德萬境來侵時如何。德曰",
    "X84n1585_004:0697b08": "坐&#x5374;著。古德有障斷狂瀾底手段。未免勞心費力。或",
    "X84n1585_004:0697b09": "有人問金山萬境來侵時如何。只向他道。我既無心",
    "X84n1585_004:0697b10": "于萬物。何妨萬物常圍繞。上堂。我若與你說破。將後",
    "X84n1585_004:0697b11": "必須罵我。我若不與你說破。又恐你因循蹉過。忽有",
    "X84n1585_004:0697b12": "箇漢出來道長老話墮了也。只向他道。老僧罪過。悼",
    "X84n1585_004:0697b13": "雲巢和尚偈曰。人傳師死已多時。我獨躊躕未決疑。",
    "X84n1585_004:0697b14": "既是巢空雲又散。春深猶有子規啼。寄銕鞭和尚偈",
    "X84n1585_004:0697b15": "曰。思量四句寄承天。湊得完全缺半邊。頌又不成詩",
    "X84n1585_004:0697b16": "不是。如何拈出向人前。寄無準和尚偈曰。&#x9F08;與猿交",
    "X84n1585_004:0697b17": "割不開。兄呼弟應似忘懷。及乎說到&#x8AB5;訛處。又&#x5374;心",
    "X84n1585_004:0697b18": "肝不帶來。",
    "X84n1585_004:0697b19": "蘇州虎丘清溪義禪師[0697b19] 送僧偈曰。台山萬疊入眉青。",
    "X84n1585_004:0697b20": "途路同行各奔程。清曉&#x9DC4;啼茅店月。是誰先起喚師",
    "X84n1585_004:0697b21": "兄。",
    "X84n1585_004:0697b22": "華藏通禪師法嗣",
    "X84n1585_004:0697b23": "杭州徑山&#x8657;舟普度禪師[0697b23] 維揚江都人。姓史氏。稍長",
    "X84n1585_004:0697b24": "無處俗意。母識其志俾依郡之天寧出家。會與畢將",
    "X84n1585_004:0697c01": "軍舟遇共語。大奇之曰。此兒短小精悍。音吐如鐘。他",
    "X84n1585_004:0697c02": "日法門爪牙也。&#x643A;歸武林從東堂院祖信受業。師奮",
    "X84n1585_004:0697c03": "志參方。初見鐵牛印於靈隱。已而江東西湖南北悉",
    "X84n1585_004:0697c04": "&#x5FA7;歷焉。時無&#x788D;唱道饒州薦福。師特往叩。入室次&#x788D;",
    "X84n1585_004:0697c05": "問不與萬法為侶者是甚麼人。師曰金香爐下鐵崑",
    "X84n1585_004:0697c06": "崙。&#x788D;曰將謂者矮子有長處。師曲&#x8EB3;作禮曰謝和尚",
    "X84n1585_004:0697c07": "證明。天童晦巖光大慈石巖璉虎丘石室迪一見皆",
    "X84n1585_004:0697c08": "器異。淳祐初制府趙信菴以金陵半山請師出世。次",
    "X84n1585_004:0697c09": "遷潤之金山潭之鹿苑撫之&#x758E;山蘇之承天。景定間",
    "X84n1585_004:0697c10": "太傅賈魏公奏補中天竺。復請旨陞靈隱。至元丁丑",
    "X84n1585_004:0697c11": "詔住徑山。上堂。邪人說正法。正法悉皆邪。正人說邪",
    "X84n1585_004:0697c12": "法。邪法悉皆正。卓拄杖一下。邪耶正耶。又卓一下。說",
    "X84n1585_004:0697c13": "耶不說耶。向者裏揀辨得出。黃金為屋未為貴。玉食",
    "X84n1585_004:0697c14": "錦衣何足榮。上堂。萬法是心光。諸緣惟性曉。本無迷",
    "X84n1585_004:0697c15": "悟人。只要今日了。既無迷悟了箇什麼。卓拄杖一下。",
    "X84n1585_004:0697c16": "千言萬語無人會。又逐流鶯過短牆。上堂。舉雲門和",
    "X84n1585_004:0697c17": "尚示眾曰。汝等諸人在此過夏。山僧深不欲向你道",
    "X84n1585_004:0697c18": "惜取眉毛好。師曰。雲門靈龜曳尾。拂跡跡生。靈隱即",
    "X84n1585_004:0697c19": "不然。汝等諸人在此過夏。山僧直截向你道。口是禍",
    "X84n1585_004:0697c20": "門。上堂。舉臨濟和尚道。有一人論劫在途中不離家",
    "X84n1585_004:0697c21": "舍。有一人離家舍不在途中。那箇合受人天供養。師",
    "X84n1585_004:0697c22": "頌曰。兔馬有角。牛羊無角。寸毫尺釐天地寥廓。潘閬",
    "X84n1585_004:0697c23": "倒騎驢。&#x6527;殺黃番綽。師住徑山值火餘。志圖恢復將",
    "X84n1585_004:0697c24": "有緒。俄示微疾。索筆大書曰。八十二年駕無底船。踏",
    "X84n1585_004:0698a01": "翻歸去。明月一天。擲筆而逝。時四月二十四日也。全",
    "X84n1585_004:0698a02": "身塔寺東十里罘罳塢之陽。",
    "X84n1585_004:0698a03": "淨慈道禪師法嗣",
    "X84n1585_004:0698a04": "蘇州萬壽高&#x5CEF;嶽禪師[0698a04] 讚初祖偈曰。開旗展陣入梁",
    "X84n1585_004:0698a05": "邦。未&#x89A9;天顏早已降。縱有神通難展款。翩翩一葦渡",
    "X84n1585_004:0698a06": "長江。",
    "X84n1585_004:0698a07": "雪竇謙禪師法嗣",
    "X84n1585_004:0698a08": "蘇州承天覺菴夢真禪師[0698a08] 宣州人。八歲為僧。十九受",
    "X84n1585_004:0698a09": "具。二十行&#x811A;。見尊宿七八員不能了決。慕無準道風",
    "X84n1585_004:0698a10": "遂登徑山叩見。每到室中戰怖。話頭也不記得。自此",
    "X84n1585_004:0698a11": "不去入室。晝夜只是坐禪。一日廊下行聞火板鳴有",
    "X84n1585_004:0698a12": "省。私自驩喜知得本命元辰落處。於是入室。準問你",
    "X84n1585_004:0698a13": "是喫粥喫飯僧參禪學道僧。師抗聲曰喫粥喫飯僧。",
    "X84n1585_004:0698a14": "準曰更須飽喫始得。師曰謝和尚供養。自此只是看",
    "X84n1585_004:0698a15": "狗子無佛性話。無入作處。乃過雪竇見大歇。歇問作",
    "X84n1585_004:0698a16": "麼生是生死底事。師曰眉毛安眼上。歇曰眉毛因甚",
    "X84n1585_004:0698a17": "安眼上。師曰說著令人轉不堪。歇又問汝甚處來。師",
    "X84n1585_004:0698a18": "曰徑山來。歇曰火後事作麼生。師曰五&#x5CEF;依舊插天",
    "X84n1585_004:0698a19": "高。歇曰那事還曾壞麼。師叉手向前曰幸喜不曾動",
    "X84n1585_004:0698a20": "著。遂挂搭歸堂。師自知未穩。心下常熱&#x95A7;&#x95A7;地。一夜",
    "X84n1585_004:0698a21": "更深舉首見&#x7460;璃燈。豁然大悟。從前所得一時冰消",
    "X84n1585_004:0698a22": "瓦解。次日入室。歇舉如何是佛三&#x811A;驢子弄蹄行。聲",
    "X84n1585_004:0698a23": "未絕。師曰。一任[跳-兆+孛]跳。歇曰甚處與楊岐相見。師曰當",
    "X84n1585_004:0698a24": "面蹉過。復執侍。久之開法永慶。遷連雲。升何山。至承",
    "X84n1585_004:0698b01": "天。上堂。將心學佛攝入魔宮。擬心參禪墮在陰界。直",
    "X84n1585_004:0698b02": "饒嫌佛不肯做。被拄杖子穿過髑髏。若恁麼看來。直",
    "X84n1585_004:0698b03": "是無用心處。卓拄杖。&#x643A;取詩書歸舊隱。野華啼鳥一",
    "X84n1585_004:0698b04": "般春。上堂。庭前翠竹青青。砌下黃華鬱鬱。喚作真如",
    "X84n1585_004:0698b05": "體又是般若用。喚作般若用又是真如體。忽有箇出",
    "X84n1585_004:0698b06": "來道。我見從上佛祖說了萬千體用。不似承天者樣",
    "X84n1585_004:0698b07": "蹊蹺。莫是智過佛祖耶。杜撰臆說耶。卓拄杖。好向暮",
    "X84n1585_004:0698b08": "天沙上望。西風驚起鴈行斜。上堂。舉韶國師曰。通玄",
    "X84n1585_004:0698b09": "&#x5CEF;頂不是人間。心外無法滿目青山。師召大眾。韶國",
    "X84n1585_004:0698b10": "師好箇頌子。只是打成兩橛。承天亦有箇頌。雙峨峰",
    "X84n1585_004:0698b11": "頂上是青天。夜半捉烏雞。伸手不見掌。喝一喝。上堂。",
    "X84n1585_004:0698b12": "三伏熱不似人心熱。行路險不似人心險。萬斛清風",
    "X84n1585_004:0698b13": "碧玉盤。不知誰共倚闌干。忽有箇出來道長老正恁",
    "X84n1585_004:0698b14": "麼時如何是祖師西來意。向他道作賊人心&#x8657;。舉世",
    "X84n1585_004:0698b15": "尊纔生下。一手指天一手指地。周行七步目顧四方",
    "X84n1585_004:0698b16": "曰。天上天下唯吾獨尊。雲門曰。我當時若見。一棒打",
    "X84n1585_004:0698b17": "殺與狗子喫。貴圖天下太平。頌曰。生來自恨錯同條。",
    "X84n1585_004:0698b18": "鐵鑄心肝也合消。還你獨尊三界內。柰何今日又明",
    "X84n1585_004:0698b19": "朝。至元間有賢首宗講主奏請江南兩浙名剎易為",
    "X84n1585_004:0698b20": "華嚴教寺。奉旨南來。抵承天次日師陞座。博引華嚴",
    "X84n1585_004:0698b21": "旨要縱橫放肆。剖析諸師論解纖微若指諸掌。講主",
    "X84n1585_004:0698b22": "聞所未聞大沾法益。且謂承天長老尚如是矧杭之",
    "X84n1585_004:0698b23": "鉅剎大宗師耶。因回奏遂寢前旨。",
    "X84n1585_004:0698b24": "霍山昭禪師[0698b24] 上堂。即心即佛。嘉眉果閬懷裏有狀。非",
    "X84n1585_004:0698c01": "心非佛。筠袁虔吉頭上插筆。不是心不是佛不是物。",
    "X84n1585_004:0698c02": "漳泉福建頭匾似扇。只可聞名不可見面。",
    "X84n1585_004:0698c03": "慧巖象潭泳禪師[0698c03] 上堂。舉無著和尚至五臺與老翁",
    "X84n1585_004:0698c04": "喫茶次。翁拈起玻&#x74C8;盞問曰南方還有者箇麼。著曰",
    "X84n1585_004:0698c05": "無。翁曰尋常將甚麼喫茶。著無對。師頌曰。五臺凝望",
    "X84n1585_004:0698c06": "思遲遲。白日青天被鬼迷。最苦一般難理會。玻&#x74C8;盞",
    "X84n1585_004:0698c07": "子喫茶時。",
    "X84n1585_004:0698c08": "一關溥禪師[0698c08] 舉馬祖令僧問大梅曰和尚見馬大師",
    "X84n1585_004:0698c09": "得箇甚麼便住此山。梅曰大師道即心即佛我便向",
    "X84n1585_004:0698c10": "者裏住。頌曰。只將馬祖鉛刀子。裂破漫天鐵網羅。碧",
    "X84n1585_004:0698c11": "沼夜敲荷葉雨。至今貧恨一身多。",
    "X84n1585_004:0698c12": "台州國清溪西澤禪師[0698c12] 普說。略曰。參玄上士。行&#x811A;高",
    "X84n1585_004:0698c13": "流。撥艸瞻風。到一處所便乃供下入門口款。謂之生",
    "X84n1585_004:0698c14": "死事大無常迅速。眾兄弟。生死若是有。從古至今無",
    "X84n1585_004:0698c15": "有一人能免。生死若是無。爭奈目前生死何。生死亦",
    "X84n1585_004:0698c16": "有亦無不有不無。當恁麼時。還有漏網底麼。既是走",
    "X84n1585_004:0698c17": "透無門。臘月三十日撞到面前。畢竟如何支準。等是",
    "X84n1585_004:0698c18": "踏破艸鞋。歲月飄忽。不可把玩。要須窮教去處分明",
    "X84n1585_004:0698c19": "與前來入門口款相應始得。又曰。便只恁麼歇去。則",
    "X84n1585_004:0698c20": "適來說出許多絡索。甚處安著。直饒諸人一時不受。",
    "X84n1585_004:0698c21": "打疊得淨盡。山僧&#x5374;有箇古話舉似諸人。記得長慶",
    "X84n1585_004:0698c22": "示眾曰。淨潔打疊了。&#x5374;須近前來就我覓。有一棒到",
    "X84n1585_004:0698c23": "你當生&#x6159;愧。無一棒到你又作麼生。雪竇曰。淨潔打",
    "X84n1585_004:0698c24": "疊了。&#x5374;須近前來就我覓。有一棒到你則屈著你。無",
    "X84n1585_004:0699a01": "一棒到你與你平出。二大老好一棒。未免作得失論",
    "X84n1585_004:0699a02": "量。天封則不然。淨潔打疊了。&#x5374;須近前來就我覓。有",
    "X84n1585_004:0699a03": "一棒到你華鋪錦上。無一棒到你霜加雪上。且道前",
    "X84n1585_004:0699a04": "頭為人後頭為人。辨明得出。後次挂牌時&#x5374;來通吐。",
    "X84n1585_004:0699a05": "道場巖禪師法嗣",
    "X84n1585_004:0699a06": "杭州徑山&#x8657;堂智愚禪師[0699a06] 四明人。出世嘉禾興聖。遷",
    "X84n1585_004:0699a07": "光孝明之顯孝延福瑞巖婺之寶林四明育王柏巖",
    "X84n1585_004:0699a08": "杭之淨慈徑山。歷住十剎。室中垂語曰。己眼未明底。",
    "X84n1585_004:0699a09": "因甚將&#x8657;空作布&#x88B4;著。畫地為牢。因甚透者箇不過。",
    "X84n1585_004:0699a10": "入海算沙底因甚向鍼鋒頭上翹足。僧問。聲前一句",
    "X84n1585_004:0699a11": "不墮常機。轉位就功如何相見。師曰問訊不出手。僧",
    "X84n1585_004:0699a12": "曰且道天子萬年又作麼生。師曰。瑞艸生嘉運。靈華",
    "X84n1585_004:0699a13": "結早春。僧曰直得九州四海雷動風飛。師曰出門惟",
    "X84n1585_004:0699a14": "恐不先到。上堂。春風如刀。春雨如膏。衲僧門下何用",
    "X84n1585_004:0699a15": "叨叨。上堂。言而足。終日言而盡道。言而不足。終日言",
    "X84n1585_004:0699a16": "而盡物。且道道與物是一是二。若道是一。為甚麼客",
    "X84n1585_004:0699a17": "山高主山低。若道是二。為甚麼天地一指萬物一馬。",
    "X84n1585_004:0699a18": "箇裏緇素得出。還你艸鞋錢。其或不然。但願來年蠶",
    "X84n1585_004:0699a19": "麥熟羅&#x777A;羅兒與一文。結夏上堂。有一人日消萬兩",
    "X84n1585_004:0699a20": "黃金同此聖制。只是無人識得。若有人識得。許伊日",
    "X84n1585_004:0699a21": "消萬兩黃金。上堂。寶林初無門戶。與人近傍亦不置",
    "X84n1585_004:0699a22": "之於無何有之鄉。只要諸人如鐵。入土與土俱化。然",
    "X84n1585_004:0699a23": "後可以發越。其如運糞入者。吾末如之何。上堂。舉松",
    "X84n1585_004:0699a24": "源師祖臨示寂告眾曰。久參兄弟。正路上行者。有只",
    "X84n1585_004:0699b01": "不能用黑豆法。臨濟之道將泯絕無聞。傷哉。師曰。鷲",
    "X84n1585_004:0699b02": "&#x5CEF;老人大似倚杖騎馬。雖無僵仆之患。未免傍觀者",
    "X84n1585_004:0699b03": "醜。師晚住淨慈。入院日參徒問答次。忽天使傳旨問。",
    "X84n1585_004:0699b04": "趙州因甚八十行&#x811A;。&#x8657;堂因甚八十住山。師乃舉趙",
    "X84n1585_004:0699b05": "州行&#x811A;到臨濟話。頌曰。趙州八十方行&#x811A;。&#x8657;堂八十",
    "X84n1585_004:0699b06": "再住山。別有一機恢佛祖。九重城裏動龍顏。天使以",
    "X84n1585_004:0699b07": "頌回奏。上大悅。特賜米五百石絹百匹。其住育王徑",
    "X84n1585_004:0699b08": "山亦賜賚優渥。&#x751E;舉東寺示眾曰。心不是佛。智不是",
    "X84n1585_004:0699b09": "道。劍去久矣。爾方刻舟。頌曰。昨日因過竹院西。鄰家",
    "X84n1585_004:0699b10": "&#x7A3A;子隔溪啼。山寒水肅半黃落。無數歸鴉卜樹棲。又",
    "X84n1585_004:0699b11": "舉大慈上堂曰。山僧不解答話祇解識病。時有僧出。",
    "X84n1585_004:0699b12": "慈便歸方丈。頌曰。輕如毫末重如山。地角天涯去復",
    "X84n1585_004:0699b13": "還。黃葉隕時山骨露。水邊依舊石生斑。十月初八日",
    "X84n1585_004:0699b14": "示寂。塔於徑山直嶺下。高麗國&#x751E;請師供養八載。問",
    "X84n1585_004:0699b15": "法弟子常隨千指。嘉靖間王遣法嗣到山掃塔云。",
    "X84n1585_004:0699b16": "明州天童石帆衍禪師[0699b16] 舉陸亙太夫問南泉師姓甚",
    "X84n1585_004:0699b17": "麼。泉曰姓王。曰還有眷屬麼。泉曰四臣不昧。曰王居",
    "X84n1585_004:0699b18": "何位。泉曰玉殿苔生。曰玉殿苔生時如何。泉曰不居",
    "X84n1585_004:0699b19": "正位。師頌曰。金鴨香銷更漏深。沉沉玉殿紫苔生。高",
    "X84n1585_004:0699b20": "空有月千門照。大道無人獨自行。舉大顛擯首座因",
    "X84n1585_004:0699b21": "緣。頌曰。一串摩尼。覿面當機。賺殺首座。疑殺昌黎。弄",
    "X84n1585_004:0699b22": "盡許多窮伎倆。春秋元自不曾知。",
    "X84n1585_004:0699b23": "金山開禪師法嗣",
    "X84n1585_004:0699b24": "杭州徑山石溪心月禪師[0699b24] 眉州人。上堂。舉僧問九&#x5CEF;",
    "X84n1585_004:0699c01": "如何是學人自己。&#x5CEF;曰更問阿誰。僧曰便恁麼承當",
    "X84n1585_004:0699c02": "時如何。&#x5CEF;曰須彌還更戴須彌。頌曰。自家冷煖自家",
    "X84n1585_004:0699c03": "知。祖意西來更問誰。全體承當全體是。須彌頂上載",
    "X84n1585_004:0699c04": "須彌。舉晦堂禪師因黃山谷太史問捷經處。乞師指",
    "X84n1585_004:0699c05": "示。堂曰祇如仲尼道二三子以我為隱乎吾無隱乎",
    "X84n1585_004:0699c06": "爾。太史居常如何理論。谷擬對。堂曰不是不是。谷迷",
    "X84n1585_004:0699c07": "悶不已。一日侍堂山行。時方巖桂盛放。堂曰太史聞",
    "X84n1585_004:0699c08": "木&#x7A49;香麼。谷曰聞。堂曰吾無隱乎爾。谷釋然即禮拜",
    "X84n1585_004:0699c09": "曰和尚恁麼老婆心切。堂笑曰祇要公到家耳。頌曰。",
    "X84n1585_004:0699c10": "渠儂家住白雲鄉。南北東西路渺茫。幾度欲歸歸未",
    "X84n1585_004:0699c11": "得。忽聞巖桂送幽香。舉龐居士有男不婚有女不嫁。",
    "X84n1585_004:0699c12": "頌曰。收拾山雲海月情。團圞鼻直眼眉橫。龜毛拂子",
    "X84n1585_004:0699c13": "兔角杖。敲得&#x8657;空嚗嚗聲。舉龐公訪大同提笊籬因",
    "X84n1585_004:0699c14": "緣。拈曰。普濟把定。被龐公痛處一錐。直得左轉右側",
    "X84n1585_004:0699c15": "前依後隨。笊籬提起處。相呼作舞時。若言依樣畫貓",
    "X84n1585_004:0699c16": "兒。定把黃金鑄子期。僧問如何是佛。師曰矮子看戲。",
    "X84n1585_004:0699c17": "送僧還雙林偈曰。未到雙林見舊游。眉橫新月眼橫",
    "X84n1585_004:0699c18": "秋。寒暄未舉宜先問。因甚橋流水不流。六月初九日",
    "X84n1585_004:0699c19": "示寂。",
    "X84n1585_004:0699c20": "徑山沖禪師法嗣",
    "X84n1585_004:0699c21": "福州神光北山隆禪師[0699c21] 示眾曰。即心即佛。有水有竹",
    "X84n1585_004:0699c22": "屋便好。非心非佛。不襪不冠身自繇。不是心不是佛",
    "X84n1585_004:0699c23": "不是物。閒倚闌干立清曉。紅芭蕉引碧牽牛。禮鏡清",
    "X84n1585_004:0699c24": "塔偈曰。慣問門前什麼聲。池蛙笑汝自蛙鳴。年來荒",
    "X84n1585_004:0700a01": "&#x5374;天華寺。正令方纔一半行。",
    "X84n1585_004:0700a02": "高臺此山應禪師[0700a02] 上堂。舉大隨菴側有一龜。僧問一",
    "X84n1585_004:0700a03": "切眾生皮裹骨。者箇眾生因甚骨裹皮。隨拈艸履覆",
    "X84n1585_004:0700a04": "龜背上。僧無語。師頌曰。休將皮骨強分張。得六藏時",
    "X84n1585_004:0700a05": "且六藏。隻履盡情都蓋了。者僧無事可思量。",
    "X84n1585_004:0700a06": "明州天童簡翁敬禪師[0700a06] 上堂。舉大梅即心即佛話。頌",
    "X84n1585_004:0700a07": "曰。郎心葉薄妾冰清。郎說黃金妾不應。假使偶然通",
    "X84n1585_004:0700a08": "一笑。半生誰信守孤燈。舉文殊問菴提遮女生以何",
    "X84n1585_004:0700a09": "為義話。頌曰。問處分明答處端。當機覿面不相謾。死",
    "X84n1585_004:0700a10": "生生死元無際。月上青山玉一團。"
}