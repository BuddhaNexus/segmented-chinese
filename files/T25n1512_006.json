{
    "T25n1512_006:0836b13": "金剛仙論卷第六",
    "T25n1512_006:0836b15": "魏天平二年菩提流支三藏於洛陽譯",
    "T25n1512_006:0836b16": "[0836b16] 「須菩提！如來說忍辱波羅蜜」者，此挍量分中",
    "T25n1512_006:0836b17": "第八經文。此所以來者，前段經明以恒沙身",
    "T25n1512_006:0836b18": "命布施，不如受持此經一四句偈、為人演說，其",
    "T25n1512_006:0836b19": "福不可教，應云彼人取初心中捨身命布施",
    "T25n1512_006:0836b20": "是有漏之因故，所以不及持經之福。論主應",
    "T25n1512_006:0836b21": "如是釋，而所以云「彼捨身命苦身心故」者，為",
    "T25n1512_006:0836b22": "欲生起此經，故作是說，序疑者意。云何疑者？",
    "T25n1512_006:0836b23": "彼人捨恒沙身命，是取相心故，因不清淨。所",
    "T25n1512_006:0836b24": "得果報不出三界，亦不清淨故。得福少者，諸",
    "T25n1512_006:0836b25": "菩薩等依此經修行捨身命者，因亦應不清",
    "T25n1512_006:0836b26": "淨。若因不清淨，所感果報亦不清淨，同於苦",
    "T25n1512_006:0836b27": "果。如似忍辱仙人為歌利王割截身體，爾時",
    "T25n1512_006:0836b28": "身心苦惱。引此為難，故以經答，明前捨恒沙",
    "T25n1512_006:0836b29": "身者，在於地前是凡夫人，未得無我之解，未",
    "T25n1512_006:0836c01": "斷身見等或，故有取相心，無忍波羅蜜。當",
    "T25n1512_006:0836c02": "捨身時，情生苦性，以此捨身難。以為法故，",
    "T25n1512_006:0836c03": "雖難能捨。復謂無為法身，因於人天有為果",
    "T25n1512_006:0836c04": "報。有此分別故，所得因果俱不清淨。今明忍",
    "T25n1512_006:0836c05": "辱仙人乃是初地菩薩，解法身是無為，已得",
    "T25n1512_006:0836c06": "無生忍度，成就離取相心。捨身命時，心無煩",
    "T25n1512_006:0836c07": "惱，故不以為難。以是義故，因是清淨、果亦",
    "T25n1512_006:0836c08": "清淨。此之二人既凡聖位殊，何得以凡夫捨",
    "T25n1512_006:0836c09": "身有苦，難於聖人依經修行捨身者亦使有",
    "T25n1512_006:0836c10": "苦？為除此疑故，故次明也。",
    "T25n1512_006:0836c11": "[0836c11] 「如來說忍辱波羅蜜」者，明如來說依經修行，",
    "T25n1512_006:0836c12": "謂菩薩等已證初地，出生忍波羅蜜故，無",
    "T25n1512_006:0836c13": "有取相之心。捨身之時無故，言如來說忍",
    "T25n1512_006:0836c14": "辱波羅蜜也。「即非忍辱波羅蜜」者，明此初地",
    "T25n1512_006:0836c15": "所得忍波羅蜜，非地前凡夫二乘所境界，",
    "T25n1512_006:0836c16": "故言即非忍辱波羅蜜。此明地前凡夫未得",
    "T25n1512_006:0836c17": "初地忍波羅蜜真無我解，猶有取相之捨",
    "T25n1512_006:0836c18": "身有苦，不得以此比類引之為難也。何以故",
    "T25n1512_006:0836c19": "知？「如我往昔為歌利王割截身體，應生瞋恨」，",
    "T25n1512_006:0836c20": "明忍辱仙人得初地無生，會真無我解，離二",
    "T25n1512_006:0836c21": "種煩惱。何者為二？一者無始妄想我見俱生",
    "T25n1512_006:0836c22": "煩惱。既有此我見故，便成就三不善根及三",
    "T25n1512_006:0836c23": "善根性，後時遇緣則起也。二者瞋恨等墮煩",
    "T25n1512_006:0836c24": "惱也。此言「何以故」，釋上何以得知。我",
    "T25n1512_006:0836c25": "於爾時已證初地忍波羅蜜彼岸功德，非",
    "T25n1512_006:0836c26": "是地前凡夫，故言何以故也，故引如我昔為",
    "T25n1512_006:0836c27": "歌利王以答之。「歌利王」者，此幡惡王也，明",
    "T25n1512_006:0836c28": "如來因地時曾現作外通仙人，在山學通，",
    "T25n1512_006:0836c29": "為王射獵問鹿因緣，仙人說語答，王不正",
    "T25n1512_006:0837a01": "敬，即為割截身體節節分解。「不生瞋恨」者，",
    "T25n1512_006:0837a02": "以得初地無生真無我解、一體平等心，不見",
    "T25n1512_006:0837a03": "彼是惡王、我為能忍，故不生瞋恨。以是故知",
    "T25n1512_006:0837a04": "忍波羅蜜唯在初地上法也，不得以地前捨",
    "T25n1512_006:0837a05": "身有苦是其不如，難於忍波羅蜜亦使",
    "T25n1512_006:0837a06": "是劣也。「我於爾時無我相等」者，明仙人離於",
    "T25n1512_006:0837a07": "我見俱生煩惱也。此我相等四句，釋不異上",
    "T25n1512_006:0837a08": "第六段中，故不更釋也。「無相」者，明此菩薩既",
    "T25n1512_006:0837a09": "證初地真如無我一體心成故，不見彼是惡",
    "T25n1512_006:0837a10": "人能割之者、我為菩薩是受割之人，彼此隹",
    "T25n1512_006:0837a11": "夷氓然平觀，故言無相也。得云無相者，何但",
    "T25n1512_006:0837a12": "無有我相，乃至亦無無我相也。又復解云：以",
    "T25n1512_006:0837a13": "此菩薩既道證初地，得一體悲心成故，冥然",
    "T25n1512_006:0837a14": "無分別，不見有彼此，我異惡人、惡人異我，",
    "T25n1512_006:0837a15": "故言無相也。乘此復生疑，難此云：菩薩不見",
    "T25n1512_006:0837a16": "能割所割二乘之異名無相者，為有心故言",
    "T25n1512_006:0837a17": "不見？為無心故不見？若無心故不見者，菩薩",
    "T25n1512_006:0837a18": "云何而得修行利益眾生？故答「亦非無相」，",
    "T25n1512_006:0837a19": "明此菩薩解彼此無二時，非是念無心，正是",
    "T25n1512_006:0837a20": "初地以上轉勝真解無漏之心。既此解，",
    "T25n1512_006:0837a21": "雖不見眾生與己身有異，而能以慈悲心廣",
    "T25n1512_006:0837a22": "度眾生，但利眾生不自利益也。如《十地經》說",
    "T25n1512_006:0837a23": "「一切動心憶想皆悉盡滅者，無有障法想，非",
    "T25n1512_006:0837a24": "無治法想」；此亦如是，無有障想，故言無想。非",
    "T25n1512_006:0837a25": "無治想，故言亦非無相也。故不應難言菩薩",
    "T25n1512_006:0837a26": "得一體平等解無心修行度眾生也。",
    "T25n1512_006:0837a27": "[0837a27] 「何以故？我於往昔節節支解時，若有我等相，",
    "T25n1512_006:0837a28": "應生瞋恨」者，釋無我人一。何以得知？我於",
    "T25n1512_006:0837a29": "往昔彼歌利生割截身時，離我等根本煩惱",
    "T25n1512_006:0837b01": "也。即釋云「我於爾時若有我等者，應生",
    "T25n1512_006:0837b02": "瞋恨」故。以離我見之惑，得無我解，此以離瞋",
    "T25n1512_006:0837b03": "恨，故證無我見根本或也。「又念過去五百",
    "T25n1512_006:0837b04": "世作忍辱仙人至無壽者相」，何故復引此來",
    "T25n1512_006:0837b05": "也？欲明忍波羅蜜有二種：一者地前、二者地",
    "T25n1512_006:0837b06": "上，非但今者初地中得忍波羅蜜成就，能離",
    "T25n1512_006:0837b07": "二種障煩惱；於往昔五百世作忍辱仙人，",
    "T25n1512_006:0837b08": "在於地前性地中時，此以得相似忍深伏煩",
    "T25n1512_006:0837b09": "惱，為王割截身體已不生瞋恨，況復今日在",
    "T25n1512_006:0837b10": "初地中得真無我忍行成就，而復生於瞋恨？",
    "T25n1512_006:0837b11": "故引此仙人為證也。",
    "T25n1512_006:0837b12": "[0837b12] 「是故須菩提！菩薩離一切相發菩提心」，此",
    "T25n1512_006:0837b13": "文所以復來，明「是故」者，以是初地以上得真",
    "T25n1512_006:0837b14": "如實智平等無我之解、忍波羅蜜成就，能忍",
    "T25n1512_006:0837b15": "苦行，於天上菩提不生退轉故。以是地前",
    "T25n1512_006:0837b16": "未得無生忍波羅蜜成就，見苦行若，於無",
    "T25n1512_006:0837b17": "上菩提喜生退轉故，是故勸勵地前諸小菩",
    "T25n1512_006:0837b18": "薩，應當離一切法中所相之菩發三菩提心",
    "T25n1512_006:0837b19": "也。言發三菩提心者，勸地前人發初地以上",
    "T25n1512_006:0837b20": "三菩提也也。",
    "T25n1512_006:0837b21": "[0837b21] 「何以故」者，問何以故，勸地前人發初地不取",
    "T25n1512_006:0837b22": "相真無我解三菩提心。故答「若心有住則為",
    "T25n1512_006:0837b23": "非住」，明若心於色等有為五欲法中有取相",
    "T25n1512_006:0837b24": "心住者之倒者，則住世間有為法中，非住出",
    "T25n1512_006:0837b25": "世間無為法中也。「則為非住」者，明既住世間",
    "T25n1512_006:0837b26": "法中，則為非住於初地，不住道真無漏解出世",
    "T25n1512_006:0837b27": "間法也。「不應住色等生心」者，不著果報。「應生",
    "T25n1512_006:0837b28": "無所住心」者，不應報恩，闕不論不著自身",
    "T25n1512_006:0837b29": "也。「是故佛說菩薩心不住色布施」者，是故懷",
    "T25n1512_006:0837c01": "取相心者住於世間，不能住於出世，不住道",
    "T25n1512_006:0837c02": "中故。上第四如實修行分中，佛說不著三事",
    "T25n1512_006:0837c03": "行於布施，故云心不住色布施也。",
    "T25n1512_006:0837c04": "[0837c04] 因前不住世間不見三事，乘生疑難：若菩薩",
    "T25n1512_006:0837c05": "得出世無我平等解故不住三事，復不見施",
    "T25n1512_006:0837c06": "者等三。若爾，菩薩出於世間，眾生沒在世間。",
    "T25n1512_006:0837c07": "復言不見眾生，若爾，菩薩云何有施能利益",
    "T25n1512_006:0837c08": "眾生也？故答云「菩薩為利益一切眾生故，應",
    "T25n1512_006:0837c09": "如是布施」，明若取相心施，尚不能自利，況能",
    "T25n1512_006:0837c10": "利他也？安以不取相心行施，故能利益一切",
    "T25n1512_006:0837c11": "眾生。如我上說，如是不取相心而行布施，得",
    "T25n1512_006:0837c12": "福德無量也。",
    "T25n1512_006:0837c13": "[0837c13] 覆生疑難：若言為利益眾生行布施者，則還",
    "T25n1512_006:0837c14": "是取眾生相，云何上言菩薩於平等理中，不",
    "T25n1512_006:0837c15": "見我為菩薩、彼是眾生相也？故答「世尊！一切",
    "T25n1512_006:0837c16": "眾生相即是非相」，此明一切眾生相者五陰",
    "T25n1512_006:0837c17": "所成假名名字虛妄眾生，但有名用也。「即是",
    "T25n1512_006:0837c18": "非相」者，明此虛妄眾生及以五陰中本來空",
    "T25n1512_006:0837c19": "寂，求定實神我眾生及以定實我所不可得，",
    "T25n1512_006:0837c20": "故言即是非相，此明人無我空也。",
    "T25n1512_006:0837c21": "[0837c21] 乘復有疑：若一切眾生，本來無我我所，空故",
    "T25n1512_006:0837c22": "不可得，即是非相者，如來何故於處處經中",
    "T25n1512_006:0837c23": "說有眾生？如此經中說卵生等眾生，以此來",
    "T25n1512_006:0837c24": "驗，故知實有眾生，那得道言眾生即非眾生",
    "T25n1512_006:0837c25": "也？若爾，正可無定實神我眾生可度，故言一",
    "T25n1512_006:0837c26": "切眾生即是非相；然非無五陰所成虛假眾",
    "T25n1512_006:0837c27": "生，何故不度也？故答「如來說一切眾生即非",
    "T25n1512_006:0837c28": "眾生」，明如來依世諦道中說有眾生，非謂有",
    "T25n1512_006:0837c29": "定實眾生，此正以五陰法來成彼虛假眾生，",
    "T25n1512_006:0838a01": "此五陰法自體本來空寂故，此五陰所成假",
    "T25n1512_006:0838a02": "名眾生亦空，故云即非眾生也。此明五陰因",
    "T25n1512_006:0838a03": "緣法體空乃至假名亦無也，故亦無虛假眾",
    "T25n1512_006:0838a04": "生可度也。",
    "T25n1512_006:0838a05": "[0838a05] 此一段經，凡以五偈釋。「能忍於苦行」一偈，作",
    "T25n1512_006:0838a06": "上問答意釋疑也。「能忍於苦行」者初二句，釋",
    "T25n1512_006:0838a07": "經中忍辱波羅蜜，此明初地菩薩忍有二種：",
    "T25n1512_006:0838a08": "一能忍打罵割截之惱；二得無生忍，能忍說",
    "T25n1512_006:0838a09": "法生滅之患，故云能忍於苦行也。何故能忍？",
    "T25n1512_006:0838a10": "故下句云「以苦行有善」。「有善」者，得忍波羅蜜",
    "T25n1512_006:0838a11": "等無漏功德真如證智理之解，故言以苦",
    "T25n1512_006:0838a12": "行有善也。「彼福不可量」者，釋經「即非波羅蜜」，",
    "T25n1512_006:0838a13": "明初地所得忍波羅蜜，非二乘凡夫之所惻",
    "T25n1512_006:0838a14": "度，故云不可量也。「如是最勝義」者，成上不可",
    "T25n1512_006:0838a15": "量，明初地菩薩得忍波羅蜜，會二無我第一",
    "T25n1512_006:0838a16": "之法，於住前凡夫二乘所不能及，故言最勝",
    "T25n1512_006:0838a17": "義也。",
    "T25n1512_006:0838a18": "[0838a18] 第二偈，釋經仙人為歌利王所割無二種煩惱",
    "T25n1512_006:0838a19": "忍不生瞋也。「離我及恚相」者，此一句明菩薩",
    "T25n1512_006:0838a20": "昔曾為仙人，被歌利王割截身體，離二種煩",
    "T25n1512_006:0838a21": "惱：一、離我見俱生煩惱，二、離瞋恨等容塵煩",
    "T25n1512_006:0838a22": "惱。「離我」者，離我人見等根本惑也。「及恚相」者，",
    "T25n1512_006:0838a23": "離瞋恨等容塵煩惱惑也。此明初地菩薩永",
    "T25n1512_006:0838a24": "斷四住及習氣皆盡也。「實無於苦惱」者，釋經",
    "T25n1512_006:0838a25": "中「無相」。苦本由於著我我所，菩薩既離我我",
    "T25n1512_006:0838a26": "所，何惱之有？故云實無於苦惱也。「共樂有",
    "T25n1512_006:0838a27": "慈悲」者，釋經中「亦非無相」。「共樂」者，此明",
    "T25n1512_006:0838a28": "菩薩從發心以來，恒在心念：我何時當得慈",
    "T25n1512_006:0838a29": "悲成就，身如地水火風能實益眾生？是故菩",
    "T25n1512_006:0838b01": "薩既會初地無生，得一體心成，故能以慈悲",
    "T25n1512_006:0838b02": "實益稱本願心，故共樂也。明何故無苦？以有",
    "T25n1512_006:0838b03": "忍波羅蜜第一之樂。何故得此第一之樂？以",
    "T25n1512_006:0838b04": "得一體慈悲心相應故也。「如是苦行果」者，如",
    "T25n1512_006:0838b05": "是慈悲第一之樂，是初地所得。「苦行果」者，不",
    "T25n1512_006:0838b06": "因地前故，成上持經之福勝也。「此二偈說",
    "T25n1512_006:0838b07": "何義」以下，此一段長行論中有二：從初至「慈",
    "T25n1512_006:0838b08": "悲心相應故如是說」，釋前二偈也。「雖此苦行",
    "T25n1512_006:0838b09": "同於苦果，而此苦行不疲惓」者，論主將正答",
    "T25n1512_006:0838b10": "疑家所引捨身無苦，先略領疑意故，言雖此",
    "T25n1512_006:0838b11": "苦行同於苦果也。明忍辱仙人為歌利王割",
    "T25n1512_006:0838b12": "截身時，此苦行雖似同前捨身，而此苦行不",
    "T25n1512_006:0838b13": "疲惓，以仙人被割截時不以苦行為苦故。於",
    "T25n1512_006:0838b14": "此捨身苦行情無厭惓，於無上菩提心不退",
    "T25n1512_006:0838b15": "轉也。「以有羼提波羅蜜名為第一」者，明仙人",
    "T25n1512_006:0838b16": "所以能於捨身無惓、於菩提不退者，以得此",
    "T25n1512_006:0838b17": "初地羼提波羅蜜成就故不生苦惱，不同地",
    "T25n1512_006:0838b18": "前人捨身生苦，那得之為難？此釋偈中初句",
    "T25n1512_006:0838b19": "也。「彼圻有二種義」者，釋偈中第二句「以苦行",
    "T25n1512_006:0838b20": "有善」，解經中波羅蜜義。「一者波羅蜜清淨善",
    "T25n1512_006:0838b21": "根體」者，初地真如證智清淨善根萬德之體。",
    "T25n1512_006:0838b22": "「二者彼圻功德不可量」者，明即此證智體上",
    "T25n1512_006:0838b23": "有萬功德之用也。此萬德用，非二乘凡夫惻",
    "T25n1512_006:0838b24": "量境界，故言不可量也。此句解波羅蜜義竟，",
    "T25n1512_006:0838b25": "乘作非波羅蜜義也。「如經即非波羅蜜」者，即",
    "T25n1512_006:0838b26": "乘舉第二句經來結，然後解作非波羅蜜義",
    "T25n1512_006:0838b27": "也。「是故為得第一法」者，是初地忍辱波羅蜜，",
    "T25n1512_006:0838b28": "非地前凡夫二乘惻量境界義故，說地前人",
    "T25n1512_006:0838b29": "未得無我之解，但為得初地忍波羅蜜第一",
    "T25n1512_006:0838c01": "法故，此苦行尚勝彼捨身，何況仙人已證初",
    "T25n1512_006:0838c02": "地，離於我相及瞋恚相，而當不勝前捨身也？",
    "T25n1512_006:0838c03": "此句結勝前捨身，即釋第二偈上句「離我及",
    "T25n1512_006:0838c04": "瞋恚相」也。「又此行無苦」者，釋偈中實無於苦",
    "T25n1512_006:0838c05": "惱也。「不但無苦，及有樂，以有慈悲故」者，釋偈",
    "T25n1512_006:0838c06": "中其樂有慈悲也，如經結也。「此明慈悲心相",
    "T25n1512_006:0838c07": "應故如是說」者，論主自言，我何故作偈云「實",
    "T25n1512_006:0838c08": "無於苦惱，共樂有慈悲」釋此經中「無相亦非",
    "T25n1512_006:0838c09": "無相」也？以得一體慈悲相應故，捨身時無苦",
    "T25n1512_006:0838c10": "而有樂故，得說偈中二句為釋故，云如是說",
    "T25n1512_006:0838c11": "也。",
    "T25n1512_006:0838c12": "[0838c12] 「若有菩薩不離我相等」者，此長行論中第二，",
    "T25n1512_006:0838c13": "將欲作第三偈，釋經中「菩薩應離一切相」，主",
    "T25n1512_006:0838c14": "心不住色有施故，先玄舉凡夫菩薩未得無",
    "T25n1512_006:0838c15": "我解於苦行生厭，復欲退菩提心。為勸此人，",
    "T25n1512_006:0838c16": "令修不取相不退之行，故作此生起。「如經」等，",
    "T25n1512_006:0838c17": "舉所勸經結也。「此明何義」者，此問：向論主生",
    "T25n1512_006:0838c18": "起舉經結中為明何義也？即釋云「未生第一",
    "T25n1512_006:0838c19": "菩提心者有如是過」，明未證初地第一菩提",
    "T25n1512_006:0838c20": "心者，喜見苦行若有退菩提心過也。「為防此",
    "T25n1512_006:0838c21": "過」者，為防退轉過故，即作第三偈，釋經中防",
    "T25n1512_006:0838c22": "過之意。云「為不捨心起」，此第三偈，明為初地",
    "T25n1512_006:0838c23": "不捨菩提心故，起地前不取相行，釋經中「是",
    "T25n1512_006:0838c24": "故菩薩應離一切相發阿耨菩提心」等。「不捨",
    "T25n1512_006:0838c25": "心」者，謂初地不捨菩提心也，明地前菩薩未",
    "T25n1512_006:0838c26": "發初地無我心者，見苦行苦，苦有退失。今",
    "T25n1512_006:0838c27": "言為者，教地前菩薩為初地不捨菩提心故，",
    "T25n1512_006:0838c28": "起地前方便不取相行，趣於地上真無生忍",
    "T25n1512_006:0838c29": "堅固解故，之為不捨心起也。「修行及堅固」",
    "T25n1512_006:0839a01": "者，上句云起，此言修也，明初地無生之解永",
    "T25n1512_006:0839a02": "不退轉不可沮壞，名為堅固。所以修地前方",
    "T25n1512_006:0839a03": "便行者，為證初地無生堅固之解，故云修行",
    "T25n1512_006:0839a04": "及堅固。上句云為不捨心起，此言修行及堅",
    "T25n1512_006:0839a05": "固，義一名異也。「為忍波羅蜜」者，釋前二句。然",
    "T25n1512_006:0839a06": "前二句釋義已盡，所以有此四句綩轉相釋，",
    "T25n1512_006:0839a07": "名為成偈故也。此第三句還釋成初句，明初",
    "T25n1512_006:0839a08": "地所以得不捨菩提心者，以其得忍波羅蜜",
    "T25n1512_006:0839a09": "成就故，不見苦行苦，不捨菩提心也。忍波羅",
    "T25n1512_006:0839a10": "蜜猶是初地無生之解也。「習彼能學心」者，此",
    "T25n1512_006:0839a11": "第四句，釋上第二句。「習」者，修習也。「彼」者，彼",
    "T25n1512_006:0839a12": "於初地無生堅固解也。「能學心」者，是初地前",
    "T25n1512_006:0839a13": "方便行也。明為彼初地平等無上堅固解故，",
    "T25n1512_006:0839a14": "習地前方便能學心也。此能學心即是修行",
    "T25n1512_006:0839a15": "故，言習彼能學心也。[0839a15] 「此義云何」等一段長行，",
    "T25n1512_006:0839a16": "論略有二意：從初至「攝六波羅蜜故」，此釋前",
    "T25n1512_006:0839a17": "偈也。「為何等心起行相而修行」者，問偈中第",
    "T25n1512_006:0839a18": "二句也。「為何等心不捨相」者，問偈中初句也。",
    "T25n1512_006:0839a19": "若作次第，從初句問亦得。此作二問竟，以下",
    "T25n1512_006:0839a20": "半偈答云「為忍波羅蜜，習彼能學心」也。「又第",
    "T25n1512_006:0839a21": "一義心」者，提偈前生起中第一心來也。「已入",
    "T25n1512_006:0839a22": "初地得羼提波羅蜜」者，屬當下半偈中忍波",
    "T25n1512_006:0839a23": "羅蜜，以為已入初地第一義心也，答向二問",
    "T25n1512_006:0839a24": "竟也。「此名不住心」者，此忍波羅蜜是初地不",
    "T25n1512_006:0839a25": "住道心也。「如經」以下，重舉經結也。「何以故」者，",
    "T25n1512_006:0839a26": "問此經中何故云應離一切相發三菩提心？",
    "T25n1512_006:0839a27": "故言何以故也。即釋云「亦不住生心義故」，示",
    "T25n1512_006:0839a28": "於色等法中不取著者，能證初地菩提心義",
    "T25n1512_006:0839a29": "故。此釋經中「何以故？若心有住則為非住」也。",
    "T25n1512_006:0839b01": "「若心住於色等法，彼心不住佛菩提」者，此明",
    "T25n1512_006:0839b02": "於色等法中取著者，不能證初地菩提心也。",
    "T25n1512_006:0839b03": "此釋經中「不住色生心乃至心不住色布施」",
    "T25n1512_006:0839b04": "也。此明不住心行於布施者。此結次前所釋",
    "T25n1512_006:0839b05": "二句經也。「此經文說不住心起行方便」者，此",
    "T25n1512_006:0839b06": "向來經文明若能起此不著心者，便得與初",
    "T25n1512_006:0839b07": "地為方便因也。「以檀波羅蜜攝六故」者，如上",
    "T25n1512_006:0839b08": "第四如實修行分中以一攝六，義可知也。",
    "T25n1512_006:0839b09": "[0839b09] 「云何為利益眾生而不名住於眾生」者，此",
    "T25n1512_006:0839b10": "是偈中第二意，論主將作第四偈釋經故，先",
    "T25n1512_006:0839b11": "作生疑之意，即舉斷疑經來結，後方以偈釋",
    "T25n1512_006:0839b12": "之也。此第四偈，明離眾生相及五陰事也，釋",
    "T25n1512_006:0839b13": "經中「菩薩為利益一切眾生應如是布施」等一",
    "T25n1512_006:0839b14": "段經。「修行利眾生」者，此一句偏釋「為利益一",
    "T25n1512_006:0839b15": "切眾生應如是布施」。此中有疑：若不見三事、",
    "T25n1512_006:0839b16": "不取眾生相，云何行施因義得成也？故答云",
    "T25n1512_006:0839b17": "「修行利眾生」，明菩薩雖不見三事、不取眾生",
    "T25n1512_006:0839b18": "相，然非不為利益眾生行於布施，因義得成，",
    "T25n1512_006:0839b19": "故下句云「如是因當識」。「如是因」者，初地檀波",
    "T25n1512_006:0839b20": "羅蜜即是了因行也，因義既成，勸人識知",
    "T25n1512_006:0839b21": "也。",
    "T25n1512_006:0839b22": "[0839b22] 乘復生疑者：為利益眾生行布施者，即走取",
    "T25n1512_006:0839b23": "眾生相。故下半偈答云「眾生及事相，遠離亦",
    "T25n1512_006:0839b24": "應知」，此釋經中「一切眾生相即是非相」。「遠離」",
    "T25n1512_006:0839b25": "者，不取眾生相也。「亦應知」者，明非但離眾生，",
    "T25n1512_006:0839b26": "亦遠離五陰事相也。以此即知，初地菩薩利",
    "T25n1512_006:0839b27": "眾生行諸度者，非取相行也。「利益是因體」",
    "T25n1512_006:0839b28": "者，釋上半偈。「彼修行利眾生，非取眾生相事」",
    "T25n1512_006:0839b29": "者，釋下半偈。「何者是眾生事」者，作問生起第",
    "T25n1512_006:0839c01": "五偈。此第五偈還成前第四偈，釋經中「何以",
    "T25n1512_006:0839c02": "故如來說一切眾生即非眾生」。云何成第四",
    "T25n1512_006:0839c03": "偈？上直云遠離眾生及事定實之相，未知此",
    "T25n1512_006:0839c04": "眾生五陰何故無有定實所以而離？故此偈",
    "T25n1512_006:0839c05": "正出也。「假名」者，假名名字眾生也。「及陰事」者，",
    "T25n1512_006:0839c06": "五陰相事也。",
    "T25n1512_006:0839c07": "[0839c07] 又復生疑：上云離眾生相者，正可無定實眾",
    "T25n1512_006:0839c08": "生可度，非無虛妄眾生，何故不度？故答云「如",
    "T25n1512_006:0839c09": "來離彼相」。此五陰所成眾生，其性不實猶如",
    "T25n1512_006:0839c10": "幻炎，本來寂靜故，亦無五陰所成虛妄眾生",
    "T25n1512_006:0839c11": "而可度也。「諸佛無彼二」者，不異前第二句。然",
    "T25n1512_006:0839c12": "闡陀論法，一句兩句乃至三句釋義雖盡，要",
    "T25n1512_006:0839c13": "須成偈，故重舉來也。「以見實法故」者，明如來",
    "T25n1512_006:0839c14": "何故離假實二種相者，以見真如實法第一",
    "T25n1512_006:0839c15": "義諦證於佛果無此二相，故知眾生及與五",
    "T25n1512_006:0839c16": "陰，體是虛妄、本來寂靜，以不實故如來遠",
    "T25n1512_006:0839c17": "離，若是實者諸佛應取也。",
    "T25n1512_006:0839c18": "[0839c18] 「此說何義」等一段長行論，從初至「人無我」，",
    "T25n1512_006:0839c19": "釋偈中初句，成前第四偈也。「名相眾生及",
    "T25n1512_006:0839c20": "彼事」者，謂初句中「假名及陰事」也。「云何彼",
    "T25n1512_006:0839c21": "修行離眾生事相」者，問前第四偈中言菩薩",
    "T25n1512_006:0839c22": "修行利益眾生時，云遠離眾生相及五陰事相",
    "T25n1512_006:0839c23": "之義竟云何也？故釋云「即彼名相想非相」，",
    "T25n1512_006:0839c24": "明假名眾生即體虛妄，故云非相也。「以無彼",
    "T25n1512_006:0839c25": "實體故」者，此假名眾生所以空者，明假名",
    "T25n1512_006:0839c26": "法中求實眾生體不可得也。「以是義故眾生",
    "T25n1512_006:0839c27": "即非眾生」者，舉經來結也。「以何等法」者，以何",
    "T25n1512_006:0839c28": "等法來成此眾生，而言眾生體空也？即答「謂",
    "T25n1512_006:0839c29": "五陰法名眾生」，明以五陰和合即此法上假",
    "T25n1512_006:0840a01": "得眾生名也。若五陰和合得眾生名者，便有",
    "T25n1512_006:0840a02": "眾生，何故言空也？釋云「彼五陰無眾生體」，明",
    "T25n1512_006:0840a03": "此眾生雖為五陰眾生，而此五陰中從本以",
    "T25n1512_006:0840a04": "來無實眾生可得也。自前論釋人無我空也。",
    "T25n1512_006:0840a05": "「以無實故」者，明因緣法無我也。所以五陰中",
    "T25n1512_006:0840a06": "無眾生體者，以此五陰如幻如化即體自空，",
    "T25n1512_006:0840a07": "此明能成五陰體空，故所成眾生亦不實也。",
    "T25n1512_006:0840a08": "「如是明法無我、人無我」者，結二無我名也。「何",
    "T25n1512_006:0840a09": "以故」者，何以得知此眾生五陰體空不實也？",
    "T25n1512_006:0840a10": "釋云「一切諸佛離一切相」等，明諸佛離故，證",
    "T25n1512_006:0840a11": "眾生五陰體空也。「此句明彼二相不實」者，此",
    "T25n1512_006:0840a12": "句論向語佛所離二句，明以二相不實故如",
    "T25n1512_006:0840a13": "來離也，即以偈中下三句結成也。「此說何義」",
    "T25n1512_006:0840a14": "者，問此偈下三句說何等義也？即釋云「若彼",
    "T25n1512_006:0840a15": "二實有者，諸佛如來應有彼二相」，明若彼眾",
    "T25n1512_006:0840a16": "生五陰實有不空者，即是第一義諦，諸佛如來",
    "T25n1512_006:0840a17": "應有此二相；而諸佛離故，明知此二不實也。",
    "T25n1512_006:0840a18": "復精釋何以故，若此二是實，便如來萬德中應",
    "T25n1512_006:0840a19": "有；以諸佛如來是見真如實諦之人，而不見",
    "T25n1512_006:0840a20": "此二人又復離之，故證眾生五陰假實俱空",
    "T25n1512_006:0840a21": "也。",
    "T25n1512_006:0840a22": "[0840a22] 「須菩提！如來是真語者」等，此一段經是校量",
    "T25n1512_006:0840a23": "分中第九經文。此所以來者，猶遠釋第六段",
    "T25n1512_006:0840a24": "聖人無為法得名，是法不可取說者，受持此",
    "T25n1512_006:0840a25": "經言教，則無福德中疑也。然挍量分初以來",
    "T25n1512_006:0840a26": "已廣釋云，假令三千恒沙七寶及捨身命施",
    "T25n1512_006:0840a27": "人福德雖多，猶不如受持此經一偈之福。雖",
    "T25n1512_006:0840a28": "復如是挍量、如是廣釋，大眾生疑心猶故未",
    "T25n1512_006:0840a29": "盡，復因前捨恒沙身命不如受持一四句偈，",
    "T25n1512_006:0840b01": "更復生疑。如是上雖廣解所證法身之體絕",
    "T25n1512_006:0840b02": "於名相言詮所不及，又云十二部經言教法",
    "T25n1512_006:0840b03": "中無所詮證法，若然此能詮之教猶與所詮",
    "T25n1512_006:0840b04": "法身條然有別，而此言教則還為非法，何得",
    "T25n1512_006:0840b05": "受持一偈言教能得法身，勝於捨無量身命",
    "T25n1512_006:0840b06": "之福？直爾生疑不信也。既有此疑，如來亦應",
    "T25n1512_006:0840b07": "更引喻挍量。而所以不更挍量者，因此言上",
    "T25n1512_006:0840b08": "恐復生疑，疑終不盡。然假使如來無量劫住，",
    "T25n1512_006:0840b09": "廣引捨內外身財挍量，亦復不及持一偈之",
    "T25n1512_006:0840b10": "福。故如來置答，直勸其言：但信我語，勿復生",
    "T25n1512_006:0840b11": "疑。我是一切智人，終不誑汝。故經答云「如來",
    "T25n1512_006:0840b12": "是真語者乃至不異語者」，明讚如來說四法",
    "T25n1512_006:0840b13": "等，皆悉不虛，勸人信我誠言，故次明也。「須菩",
    "T25n1512_006:0840b14": "提！如來是真語者」，明如來是一切智人，證得",
    "T25n1512_006:0840b15": "果頭十力無畏諸功德等。如己所證還為人",
    "T25n1512_006:0840b16": "說，如實不虛，故云真語者也。如來為小乘",
    "T25n1512_006:0840b17": "人說四諦法，此聲聞人觀四諦理、斷三界",
    "T25n1512_006:0840b18": "結，得小乘果證。然雖非究竟之實，當其分有",
    "T25n1512_006:0840b19": "觀境除得不謬，故云「實語」也。「如語」者，明如來",
    "T25n1512_006:0840b20": "為諸菩薩說真如佛性，是其大乘自說而",
    "T25n1512_006:0840b21": "說，如理不謬，故名如語也。「不異語」者，明如來",
    "T25n1512_006:0840b22": "說三世之事，稱法虛實終無差錯，故云不異",
    "T25n1512_006:0840b23": "語也。",
    "T25n1512_006:0840b24": "[0840b24] 「須菩提！如來所得法、所說法」者，如來自說，我",
    "T25n1512_006:0840b25": "亦因受持此經言教法故，證果頭無為法身，",
    "T25n1512_006:0840b26": "既證還為人說，終不虛妄。汝等應當生信，",
    "T25n1512_006:0840b27": "勿復疑也。「所得法」者，謂證法也。「所說法」者，",
    "T25n1512_006:0840b28": "謂言教法也。既聞此說，復乘生疑難：若如來",
    "T25n1512_006:0840b29": "言我證得此法還為人說，勸我生信者，此所",
    "T25n1512_006:0840c01": "證法即是可取可說，因於名相。若爾，還復同",
    "T25n1512_006:0840c02": "我前疑，上言證法無名相不可取說者，此言",
    "T25n1512_006:0840c03": "則壞也。有如此疑難，以答言「無實」，明今言",
    "T25n1512_006:0840c04": "所得、所說者，依世諦名相道中言有得有說，",
    "T25n1512_006:0840c05": "非真如理中有名相故可說也。然真如之理，",
    "T25n1512_006:0840c06": "從本以來言語道斷、心行處滅，故無得、無說",
    "T25n1512_006:0840c07": "也。何得聞言有得、有說，便使證法同於名相",
    "T25n1512_006:0840c08": "可取說也？證法既非名相，若謂證法同於名",
    "T25n1512_006:0840c09": "相可得、可說者，此則不實也。復生疑難：若證",
    "T25n1512_006:0840c10": "法一向無名相，何故如來前言「我是真語實",
    "T25n1512_006:0840c11": "語者」等，勸使受持能詮經教，今復云前說無",
    "T25n1512_006:0840c12": "實？此二言相違。若爾，還同前第二疑，條然離",
    "T25n1512_006:0840c13": "於證法有能詮言教。此言教則是非法，設受",
    "T25n1512_006:0840c14": "持讀誦，無所利益。上云言教是法有其因義，",
    "T25n1512_006:0840c15": "此語則壞也。故云「無妄語」，明如來實證真如，",
    "T25n1512_006:0840c16": "還說真如法。此言教從證法中來，是彼一分",
    "T25n1512_006:0840c17": "故，不云一向非法。而此言教既說真如，故受",
    "T25n1512_006:0840c18": "持此經教，還能證真如。有此大利益事，故不",
    "T25n1512_006:0840c19": "妄語也。[0840c19] 「論曰：此中有疑」等，論主將作偈釋經，",
    "T25n1512_006:0840c20": "先略序生疑之意，復舉經略申斷疑之義也。",
    "T25n1512_006:0840c21": "凡有三行偈，釋此一段經。初偈作問答意釋",
    "T25n1512_006:0840c22": "疑，總舉四語以勸信。上二句釋前疑問，下二",
    "T25n1512_006:0840c23": "句釋，舉四語來，勸信之意也。「果雖不住道，而",
    "T25n1512_006:0840c24": "道能為因」者，「果」謂證法果，「道」者言教道也。此",
    "T25n1512_006:0840c25": "一句應云言教之道不住證法果中也，而此",
    "T25n1512_006:0840c26": "教道還能與證法作因。言教顯出證果，故為",
    "T25n1512_006:0840c27": "因也。上難云：證法無名相，言教是名相。此名",
    "T25n1512_006:0840c28": "相法，云何能與無名相法作因邪？故答「以諸",
    "T25n1512_006:0840c29": "佛實語」，此明諸佛是一切智人，具四種實語，",
    "T25n1512_006:0841a01": "說心當理，但信勿疑也。",
    "T25n1512_006:0841a02": "[0841a02] 有人乘生疑難：如來所智境界有無量無邊，",
    "T25n1512_006:0841a03": "何故唯說四語？故答「彼智有四種」，此明依於",
    "T25n1512_006:0841a04": "四境但云四語，然此四境雖名狹而義廣論。",
    "T25n1512_006:0841a05": "法雖無量，不出佛果、小乘、大乘及三世有為",
    "T25n1512_006:0841a06": "法等，以此四名攝法皆盡故，略明斯四也。此",
    "T25n1512_006:0841a07": "本偈兩句，與下第二偈為章門，別釋備文在",
    "T25n1512_006:0841a08": "於下偈也。「此義云何至有四種實語」，釋下本",
    "T25n1512_006:0841a09": "偈為乘生第二偈也，第二偈正釋四種智境",
    "T25n1512_006:0841a10": "也。「實智及小乘」者，此一句合釋二語。「實智」者，",
    "T25n1512_006:0841a11": "釋經「真語」也。「小乘」者，釋經「實語」也。「說摩訶衍",
    "T25n1512_006:0841a12": "法」者，此是胡音，漢翻名大乘。釋經「如語」也。「及",
    "T25n1512_006:0841a13": "一切授記」者，釋經「不異語」也。「以不虛說故」者，",
    "T25n1512_006:0841a14": "是疾轉義，遍上四句之下皆言以不虛說故",
    "T25n1512_006:0841a15": "也。明如來既有四種實語，凡有所說皆不虛",
    "T25n1512_006:0841a16": "妄海。汝等大眾於我言，不說持經功德，但生",
    "T25n1512_006:0841a17": "深信，勿是懷疑。故明四種語是實，以成不虛",
    "T25n1512_006:0841a18": "也說。",
    "T25n1512_006:0841a19": "[0841a19] 「此明何義」等，一段長行論，大意有二：從初",
    "T25n1512_006:0841a20": "至「不顛倒」，次第釋偈，以經結之。復言設難已，",
    "T25n1512_006:0841a21": "又次第廣解具難也。「以如來實智不妄說佛",
    "T25n1512_006:0841a22": "菩提至次第說四語」，并解偈中四偈也。「如經」",
    "T25n1512_006:0841a23": "以下，并以經來結四語也。「不妄說小乘」等者，",
    "T25n1512_006:0841a24": "所以提此句來，論主假設難云：如來所說大",
    "T25n1512_006:0841a25": "乘，理是真實、果是究竟，可名實語；為小乘",
    "T25n1512_006:0841a26": "人說於四諦，理非究竟，雖證羅漢，果未滿",
    "T25n1512_006:0841a27": "足。然諸大乘經中復廣破小乘，云非是真實，",
    "T25n1512_006:0841a28": "云何而言說於四諦名為實語也？釋云「說小",
    "T25n1512_006:0841a29": "乘苦諦等唯是諦故」，明如來說四諦等法，小",
    "T25n1512_006:0841b01": "乘人依教修行，得性空人無我解，斷四住煩",
    "T25n1512_006:0841b02": "惱，證羅漢果，但於小乘為實，故言唯是諦故",
    "T25n1512_006:0841b03": "也。「不妄說授記」者，復假設一難云：此三世之",
    "T25n1512_006:0841b04": "法流動不實，體是虛妄，云何言說三世事",
    "T25n1512_006:0841b05": "者名不異語也？釋云「一切過去未來現在授",
    "T25n1512_006:0841b06": "記故，如彼義如是說，不顛倒故」。「如彼義」者，如",
    "T25n1512_006:0841b07": "彼三世法，虛則如虛而說、實則依實而記，故",
    "T25n1512_006:0841b08": "不顛倒也。",
    "T25n1512_006:0841b09": "[0841b09] 「經復言須菩提如來所得法所說法」等者，此是",
    "T25n1512_006:0841b10": "長行論中第二意，將欲作下第三偈釋故，先",
    "T25n1512_006:0841b11": "舉此經來，作問生起云何故如是說也。第三",
    "T25n1512_006:0841b12": "偈，隨順彼實智，說不實不虛，者，釋經中「所得",
    "T25n1512_006:0841b13": "法、所得說法無實」也。「隨須彼實智」者，釋經中",
    "T25n1512_006:0841b14": "「如來所得法、所說法無妄語」，明如來雖以音",
    "T25n1512_006:0841b15": "聲言教說於證法，而證法恒無名故，能詮言",
    "T25n1512_006:0841b16": "教非即證法。然言教雖非證法，非不因證有",
    "T25n1512_006:0841b17": "說、假教得證，以此言教能與證法作因故，言",
    "T25n1512_006:0841b18": "隨須彼實智也。「說不實不虛」者，釋經中「無實",
    "T25n1512_006:0841b19": "無妄語」也，明真如證法絕於名相，若取音聲",
    "T25n1512_006:0841b20": "名相同於證法，此言虛妄，故云說不實也。然",
    "T25n1512_006:0841b21": "雖聲教非證，非不同證有說、還假教會理，言",
    "T25n1512_006:0841b22": "教是法，故言說不虛也。「如聞聲取證，對治如",
    "T25n1512_006:0841b23": "是說」者，問前經中如來自言，我是真語者等",
    "T25n1512_006:0841b24": "四種實語，復言所得法所說法無實無妄語，",
    "T25n1512_006:0841b25": "此之二經何故相違？故即以下半偈答「如聞",
    "T25n1512_006:0841b26": "聲取證，對治如是說」也。答意恐畏眾生尋聲",
    "T25n1512_006:0841b27": "取證，謂真如法即同聲教是其名相，作如此",
    "T25n1512_006:0841b28": "意對治此取著，故教言莫如所聞聲取證法",
    "T25n1512_006:0841b29": "也。「對治如是說」者，對治如聲取證故，或是",
    "T25n1512_006:0841c01": "不實或說不虛也。",
    "T25n1512_006:0841c02": "[0841c02] 「此義云何」等，一段長行論，釋有二意：從初至",
    "T25n1512_006:0841c03": "「依字句說故」，釋上半偈，解經中「所得法」以下",
    "T25n1512_006:0841c04": "經文也。「諸佛所說法乃至不能得彼證法」，釋",
    "T25n1512_006:0841c05": "偈中初句也。「何以故至是故無妄語」，釋偈第",
    "T25n1512_006:0841c06": "二句也。「若爾何故說如來所得法所說法」者，",
    "T25n1512_006:0841c07": "作難：若如所聞聲取於證智是不實者，則證",
    "T25n1512_006:0841c08": "法一句不可說，何故如來自云我所得法所",
    "T25n1512_006:0841c09": "說法也？即釋云「以依字句說故」，明證法無名",
    "T25n1512_006:0841c10": "相不可得說，然非不依於言教玄談前理也。",
    "T25n1512_006:0841c11": "「何故如來前說是真語者，復言所說法無實",
    "T25n1512_006:0841c12": "無虛妄語」者，此是長行論中第二意難，執如",
    "T25n1512_006:0841c13": "來經中相違之言設難。舉下半偈來，釋解問",
    "T25n1512_006:0841c14": "答意，不異偈中也。",
    "T25n1512_006:0841c15": "[0841c15] 「須菩提！譬如有人入闇則無所見」等，有二段",
    "T25n1512_006:0841c16": "經文，此是大段中第八分，明一切眾生有真",
    "T25n1512_006:0841c17": "如佛性。此段中明一切眾生有真如性，即因",
    "T25n1512_006:0841c18": "以為名也。以何次第起？因上第六段中一切",
    "T25n1512_006:0841c19": "聖人皆以真如無為法得名，生第八疑，乃至",
    "T25n1512_006:0841c20": "第七段中廣釋一切聖人皆以無為法得名，",
    "T25n1512_006:0841c21": "疑者云：應言一切眾生皆以真如無為法得",
    "T25n1512_006:0841c22": "名，何故但言一切聖人以無為法得名也？所",
    "T25n1512_006:0841c23": "以應然者，如上第三段經常心中言，若菩薩",
    "T25n1512_006:0841c24": "有眾生想即非菩薩，明者菩薩於一切眾生",
    "T25n1512_006:0841c25": "不起我心者，不名解真如菩薩；要解一切眾",
    "T25n1512_006:0841c26": "生平等有真如佛性我者，乃名菩薩。然此菩",
    "T25n1512_006:0841c27": "薩證初地時，解一切眾生如我身，以一切眾",
    "T25n1512_006:0841c28": "生真如佛性、我身所有真如佛性平等無二，",
    "T25n1512_006:0841c29": "無差別故，取眾生如我身。又處處經中道「一",
    "T25n1512_006:0842a01": "切眾生皆有佛性」，若一切眾生與聖人真如",
    "T25n1512_006:0842a02": "理同者，何故一切眾生有取著心者不以真",
    "T25n1512_006:0842a03": "如清淨得名，獨諸佛菩薩無取著心者以真",
    "T25n1512_006:0842a04": "如清淨得名也？故知聖人以真如法得名者",
    "T25n1512_006:0842a05": "可有佛性，一切眾生不以真如得名則無佛",
    "T25n1512_006:0842a06": "性。若眾生本無佛性，聖人修行因緣後時始",
    "T25n1512_006:0842a07": "得，無佛性則是本無今有便是無常。",
    "T25n1512_006:0842a08": "又復若真如佛性一切眾生平等有之，何故",
    "T25n1512_006:0842a09": "有人得見、有人不見也？有如此疑故，引入闇",
    "T25n1512_006:0842a10": "等喻來答。答意云：真如佛性雖復一切眾生",
    "T25n1512_006:0842a11": "有之平等，明諸佛菩薩修行斷惑故能見性，",
    "T25n1512_006:0842a12": "一切眾生未能修行斷惑故所以不見也。然",
    "T25n1512_006:0842a13": "見性斷惑者，以真如清淨得名；若不見性未",
    "T25n1512_006:0842a14": "斷惑者，以不真如清淨得名也。明凡聖二人",
    "T25n1512_006:0842a15": "雖復有之平等，以見不見差故，不應以一切",
    "T25n1512_006:0842a16": "眾生等共有之，設使皆以真如清淨得名。為",
    "T25n1512_006:0842a17": "除此疑，故次明也。「如人入闇則無所見」，此一",
    "T25n1512_006:0842a18": "段經有二種喻，喻愚智二人，明有修行斷惑",
    "T25n1512_006:0842a19": "者能見佛性，以無為法得名；不修行未斷惑",
    "T25n1512_006:0842a20": "者則不能見性，以不能見性故不以無為法",
    "T25n1512_006:0842a21": "得名也。「譬如人入闇則無所見」者，作喻也。「若",
    "T25n1512_006:0842a22": "菩薩心住於事，亦復如是」等者，合喻也。喻凡",
    "T25n1512_006:0842a23": "夫二乘諸小菩薩有四住習氣無明之闇，行",
    "T25n1512_006:0842a24": "取相之行，不能見真如佛性也。二乘人既證",
    "T25n1512_006:0842a25": "真無漏解，所以亦名取相者。然二乘人雖不",
    "T25n1512_006:0842a26": "取有為法相，而取無為涅槃相也。「如人有目",
    "T25n1512_006:0842a27": "見諸色」等者，作喻也。「若菩薩不住於事，亦復",
    "T25n1512_006:0842a28": "如是」等，合喻也。譬初地以上斷四住習氣，",
    "T25n1512_006:0842a29": "稍遣無明，行不取相，明智得真無漏，能見佛",
    "T25n1512_006:0842b01": "性等常無常理也。[0842b01] 「論曰：復有疑」等，此中論",
    "T25n1512_006:0842b02": "主將欲偈釋於此經，略書疑者之意，生起下",
    "T25n1512_006:0842b03": "偈也。「若聖人以無為法得名」者，提前第六段",
    "T25n1512_006:0842b04": "中生疑處經也。「彼真如一切時一切處有」者，",
    "T25n1512_006:0842b05": "執第三段經為難也。並舉此兩經，然後下設",
    "T25n1512_006:0842b06": "二難。「云何不住心得佛菩提則非不住」者，",
    "T25n1512_006:0842b07": "若三世眾生等有真如佛性者，一切眾生應",
    "T25n1512_006:0842b08": "皆以無為法得名，云何唯諸佛菩薩有不住",
    "T25n1512_006:0842b09": "心者得佛菩提？有不住心者得佛菩提，以無",
    "T25n1512_006:0842b10": "為法得名；而一切眾生有住者心無不住心",
    "T25n1512_006:0842b11": "者，不得佛菩提，不以無為法得名也。",
    "T25n1512_006:0842b12": "「若一切時一切處有真如，何故有人能得有",
    "T25n1512_006:0842b13": "不得」者，此重牒經故，設第二得見不見難，依",
    "T25n1512_006:0842b14": "下論可知也。為斷此二疑難故，略引入闇喻",
    "T25n1512_006:0842b15": "經申斷疑意，下作偈釋也。[0842b15] 凡此二偈，釋斯一",
    "T25n1512_006:0842b16": "段經。初一偈作問答意釋疑。上既有疑問於",
    "T25n1512_006:0842b17": "前，故偈答言「時及處實有」。「時」者，謂三世時。",
    "T25n1512_006:0842b18": "佛性之體乃無三世，眾生有三世，故逐眾生",
    "T25n1512_006:0842b19": "云三世也。「處」者，三世中一切眾生處，此表異",
    "T25n1512_006:0842b20": "木石無情物也。「實有」者，此三世眾生實有此",
    "T25n1512_006:0842b21": "佛性，如疑者意不異也。而不得真如者，明疑",
    "T25n1512_006:0842b22": "難云若時處眾生實有真佛性者，何故不得",
    "T25n1512_006:0842b23": "也。故第三句云「無智以住法」。「無智」者，明二乘",
    "T25n1512_006:0842b24": "凡夫未得初地無漏智也。何故無智？以心住",
    "T25n1512_006:0842b25": "法故。「住法」者，明地前凡夫二障在懷，故有取",
    "T25n1512_006:0842b26": "著之心也。以凡夫二乘取著行故，不能",
    "T25n1512_006:0842b27": "見真如佛性也。「餘者有智得」者，明入地以上",
    "T25n1512_006:0842b28": "菩薩及諸佛如來得出世勝解，能見此佛性",
    "T25n1512_006:0842b29": "也。",
    "T25n1512_006:0842c01": "[0842c01] 長行論云「此義云何」以下至「是故能得」，論主",
    "T25n1512_006:0842c02": "此中凡作三問答，釋前一偈，依論可知也。「以",
    "T25n1512_006:0842c03": "是義故，諸佛如來清淨得名，是故住心不得",
    "T25n1512_006:0842c04": "佛菩提」者，並詰得名不得名之由也。第二偈",
    "T25n1512_006:0842c05": "通釋經中闇明二喻并合也。",
    "T25n1512_006:0842c06": "[0842c06] 「闇明愚無智」者，闇明兩字，雙舉二喻以為章",
    "T25n1512_006:0842c07": "門，下次第合喻。愚者單合上闇字，即釋何故",
    "T25n1512_006:0842c08": "名愚？以其無智故。此一句中下三字釋，合闇",
    "T25n1512_006:0842c09": "喻竟。「明者如有智」者，「明者」還牒上句中明字",
    "T25n1512_006:0842c10": "喻；合有智者故，言如有智也。「對法及對治」等，",
    "T25n1512_006:0842c11": "自下半偈釋第二喻經。「對法」者，舉初入闇法，",
    "T25n1512_006:0842c12": "喻所治法也。「及對治」者，舉喻中明合中智法",
    "T25n1512_006:0842c13": "喻二也。「得滅法如是」者，「得」者得明智能治法，",
    "T25n1512_006:0842c14": "「滅」者滅愚闇所治法，如有日光明對治能滅",
    "T25n1512_006:0842c15": "於闇也。以不取相布施之解，對治心住於事",
    "T25n1512_006:0842c16": "取相愚心故，言對治法及對治得滅法如是",
    "T25n1512_006:0842c17": "也。",
    "T25n1512_006:0842c18": "[0842c18] 「此義云何？彼闇明喻者相似法故」者，闇明愚",
    "T25n1512_006:0842c19": "智法，喻義有相似，故以況也。「闇者示現無智，",
    "T25n1512_006:0842c20": "日光明者示現有智」等，一一別合二喻，此釋",
    "T25n1512_006:0842c21": "上半偈也。「有目者明何義」者，向雖通解闇明",
    "T25n1512_006:0842c22": "二喻，猶未出喻來之意。今將以下半偈釋第",
    "T25n1512_006:0842c23": "二喻經，結作能治取治之義，故提經來。問",
    "T25n1512_006:0842c24": "曰「有目者明何義」也？即答「偈言對治及對治",
    "T25n1512_006:0842c25": "得滅法如是」也。「如是次第」者，光明對法及後",
    "T25n1512_006:0842c26": "明對治也。「又有目者」以下，次第提經解說對",
    "T25n1512_006:0842c27": "治，後以經結也。",
    "T25n1512_006:0842c28": "[0842c28] 「復次須菩提！若有善男子善女人能於此法門",
    "T25n1512_006:0842c29": "受持讀誦修行」者，此是第八段中第二經文。",
    "T25n1512_006:0843a01": "此經所以來者，前段經明一切眾生皆有真",
    "T25n1512_006:0843a02": "如佛性，引闇明二喻，譬修行者見、不修行者",
    "T25n1512_006:0843a03": "則不能見。難云：修行者見，未知依何等法門",
    "T25n1512_006:0843a04": "修行，以何方便、以何為因而得見真如佛性",
    "T25n1512_006:0843a05": "也？有如此問，故引經答，明依此金剛般若及",
    "T25n1512_006:0843a06": "諸大乘經，受持讀誦三種修行成就勝業，以",
    "T25n1512_006:0843a07": "此方便萬行為因，能見佛性，故次明也。",
    "T25n1512_006:0843a08": "[0843a08] 就此一段經中有二：一、明三種修行；二、明校",
    "T25n1512_006:0843a09": "量功德，復拘鎖入下第九利益段中。何者三",
    "T25n1512_006:0843a10": "種修行？一者受修行，謂從他邊受也；二者持",
    "T25n1512_006:0843a11": "修行，內自誦持不令妄失；三讀誦修行，更",
    "T25n1512_006:0843a12": "廣讀眾經亦名修行。此三種修行皆攝在聞",
    "T25n1512_006:0843a13": "慧，不通思、修二慧，故經言「若善男子善女人",
    "T25n1512_006:0843a14": "能於此法門受持讀誦修行」也。",
    "T25n1512_006:0843a15": "[0843a15] 因前三種修行，乘復生疑：如來雖說受持讀",
    "T25n1512_006:0843a16": "誦修行能見佛性，未知此依經修行人，為決",
    "T25n1512_006:0843a17": "定能見、為當不見也？故答「則為如來悉知悉",
    "T25n1512_006:0843a18": "見悉覺是人」也。「悉知」者，以佛智知。「悉見」者，以",
    "T25n1512_006:0843a19": "佛眼見。「悉覺」者，以一切種智了了覺也。明如",
    "T25n1512_006:0843a20": "來自云，我是一切智人了了知見，依此法門",
    "T25n1512_006:0843a21": "三種修行得見佛性，決定無疑也。因此復生",
    "T25n1512_006:0843a22": "疑：上雖明三種修行者能見佛性，未知見此",
    "T25n1512_006:0843a23": "性時得幾許功德？為多為少？有如此疑問故，",
    "T25n1512_006:0843a24": "答言「皆成就無量無邊功德聚」，明修行見性",
    "T25n1512_006:0843a25": "成道證無為法身時，果頭所得功德不可限",
    "T25n1512_006:0843a26": "量，非算數所知。何得疑云得幾許功德？為多",
    "T25n1512_006:0843a27": "為少也？此是因中說果也。",
    "T25n1512_006:0843a28": "[0843a28] 「須菩提！若善男子善女人初日分以恒河沙等",
    "T25n1512_006:0843a29": "身布施至為人廣說」，舉此捨身喻來挍量持",
    "T25n1512_006:0843b01": "經功德。上第七段中以廣明挍量功德，所以",
    "T25n1512_006:0843b02": "此中復明挍量功德者，上疑云：受持讀誦修",
    "T25n1512_006:0843b03": "行此經能見佛性，未知見佛性時所得功德",
    "T25n1512_006:0843b04": "為多為少？前以法說，明得無量無邊功德聚。",
    "T25n1512_006:0843b05": "雖有此答，猶未顯多福之義，故復引世間少",
    "T25n1512_006:0843b06": "分譬喻挍量以答此義，明依經修行見性功",
    "T25n1512_006:0843b07": "德，非算數法、不可限量；捨身福德是有為取",
    "T25n1512_006:0843b08": "相，數量法故，雖多不如。此明多分無量，非少",
    "T25n1512_006:0843b09": "分經。",
    "T25n1512_006:0843b10": "[0843b10] 前挍量分中，以明捨身譬喻有何勝，故此中",
    "T25n1512_006:0843b11": "復明凡有二種勝：一、以所捨身；二、時劫長遠，",
    "T25n1512_006:0843b12": "有此二勝故重明也。「若復有人聞此法門信",
    "T25n1512_006:0843b13": "心不謗」等，明直爾聞經信心不謗，尚勝捨身",
    "T25n1512_006:0843b14": "福德無量阿僧祇，何況有能書寫讀誦如說",
    "T25n1512_006:0843b15": "修行為他演說者，其福轉多無量阿僧祇也。",
    "T25n1512_006:0843b16": "此一段經，凡以三偈論釋。初一偈與前後二",
    "T25n1512_006:0843b17": "段經論中五偈為本，上一句生此一段中第",
    "T25n1512_006:0843b18": "二偈，第二句生中此一段，第三句義生下利",
    "T25n1512_006:0843b19": "益分經，正與下利益分論中三偈為本，第四",
    "T25n1512_006:0843b20": "句通結上三句二本以為修行也。「於何法修",
    "T25n1512_006:0843b21": "行」者，問依何法門修行能見佛性也，覆問修",
    "T25n1512_006:0843b22": "行見性得何等福德也。「復成就何業」者，又問",
    "T25n1512_006:0843b23": "為直以受持此經故能見佛性，復成就何等",
    "T25n1512_006:0843b24": "勝行能斷惑見性也。「如是說修行」者，上問云",
    "T25n1512_006:0843b25": "何修行能見佛性名為修行？故云如是說修",
    "T25n1512_006:0843b26": "行也。",
    "T25n1512_006:0843b27": "[0843b27] 此初一偈總生兩段經，與五偈為本也。「於何",
    "T25n1512_006:0843b28": "法修行」者，提偈中初句問來也。「示現彼行」者，",
    "T25n1512_006:0843b29": "答上問，明示現依此經教受持讀誦三種修",
    "T25n1512_006:0843c01": "行，生下第二偈也。此第二偈，答前偈上句於",
    "T25n1512_006:0843c02": "何法修行，正釋經中三種修行受持讀誦等",
    "T25n1512_006:0843c03": "經文也。「名字三種法」者，猶是經中三種修行。",
    "T25n1512_006:0843c04": "故第二句指出其事，謂受持讀聞廣說即是",
    "T25n1512_006:0843c05": "名字中三種聞慧也。上雖云三種聞慧體，未",
    "T25n1512_006:0843c06": "知修之方法竟復云何？故下半偈云「修從他",
    "T25n1512_006:0843c07": "及內，得聞是修智」。「修從他」者，從他諸佛菩薩",
    "T25n1512_006:0843c08": "善知識邊聞法，即受修行也。「及內」者，既受他，",
    "T25n1512_006:0843c09": "受得內自誦持不令妄失，即是持修行也。依",
    "T25n1512_006:0843c10": "西國，誦法有三種：一大聲、二小聲、三默誦",
    "T25n1512_006:0843c11": "也。「得聞」者，明聞不但受誦名為聞慧，但能轉",
    "T25n1512_006:0843c12": "讀眾經亦名聞慧，此是讀誦修行也。「是修智」",
    "T25n1512_006:0843c13": "者，以此三種聞慧智通，結為三種修行聞慧",
    "T25n1512_006:0843c14": "智也。「此說何義至受持讀誦故」，釋上半偈，以",
    "T25n1512_006:0843c15": "也結也。「彼修行云何得以下至為得修行故」，",
    "T25n1512_006:0843c16": "作問生起，以下半偈來答，然後次第解釋也。",
    "T25n1512_006:0843c17": "向說名字及以修行等，牒前生後偈也。第三",
    "T25n1512_006:0843c18": "偈答初偈第二句得何等福德，釋經中挍量",
    "T25n1512_006:0843c19": "經文。[0843c19] 「此為自淳熟」者，此牒前三種修行，明三",
    "T25n1512_006:0843c20": "種聞慧，成己自行之德也。「餘者化眾生」者，明",
    "T25n1512_006:0843c21": "廣為他說，成利他之行也。前已明，此何故復",
    "T25n1512_006:0843c22": "重舉來也？將欲以喻挍量故，舉前自行外化",
    "T25n1512_006:0843c23": "持經見性之時得幾許福也。今明見性會無",
    "T25n1512_006:0843c24": "為法身時，得無量無邊功德不可限量。雖不",
    "T25n1512_006:0843c25": "可限量，且引三時捨恒沙身，比持經功德，猶",
    "T25n1512_006:0843c26": "不及少分，故重來也。「以事及事大」者，事謂所",
    "T25n1512_006:0843c27": "捨身事也，時謂劫數多也，明於多時中捨無",
    "T25n1512_006:0843c28": "量身，故云以事及時大也。「福中勝福德」者，明",
    "T25n1512_006:0843c29": "捨身、持經二種福德也。此二種福中，持經之",
    "T25n1512_006:0844a01": "福勝、捨身之福劣，故云福中勝福德也。「此義",
    "T25n1512_006:0844a02": "云何至廣說法故」，上半偈也。「得何等福德」以",
    "T25n1512_006:0844a03": "下，說未問挍量義，以下半偈答，次第解釋，然",
    "T25n1512_006:0844a04": "後以經結之，依論可知也。"
}