{
    "T20n1050_001:0047a06": "佛說大乘莊嚴寶王經卷第一",
    "T20n1050_001:0047a08": "中印度惹爛馱囉國密林寺三藏",
    "T20n1050_001:0047a09": "賜紫沙門臣天息災奉　制譯",
    "T20n1050_001:0047a10": "如是我聞。一時世尊。在舍衛國祇樹給孤獨",
    "T20n1050_001:0047a11": "園。與大苾芻眾千二百五十人俱。并諸菩薩",
    "T20n1050_001:0047a12": "摩訶薩眾。其名曰金剛手菩薩摩訶薩智見",
    "T20n1050_001:0047a13": "菩薩摩訶薩。金剛軍菩薩摩訶薩祕密藏菩",
    "T20n1050_001:0047a14": "薩摩訶薩。虛空藏菩薩摩訶薩日藏菩薩摩",
    "T20n1050_001:0047a15": "訶薩。無動菩薩摩訶薩寶手菩薩摩訶薩。普",
    "T20n1050_001:0047a16": "賢菩薩摩訶薩證真常菩薩摩訶薩。除蓋障",
    "T20n1050_001:0047a17": "菩薩摩訶薩大勤勇菩薩摩訶薩。藥王菩薩",
    "T20n1050_001:0047a18": "摩訶薩觀自在菩薩摩訶薩。執金剛菩薩摩",
    "T20n1050_001:0047a19": "訶薩海慧菩薩摩訶薩。持法菩薩摩訶薩等。",
    "T20n1050_001:0047a20": "八十俱胝菩薩皆來集會。",
    "T20n1050_001:0047a21": "是時復有三十二諸天子眾。皆來集會。大自",
    "T20n1050_001:0047a22": "在天及那羅延天而為上首。帝釋天王索訶",
    "T20n1050_001:0047a23": "世界主大梵天王。日天月天風天水天。如是",
    "T20n1050_001:0047a24": "諸天眾等皆來集會。復有百千龍王。所謂阿",
    "T20n1050_001:0047a25": "鉢邏羅龍王曀攞鉢怛哩(二合)龍王。底銘[口*疑][口*(隸木+匕)]",
    "T20n1050_001:0047a26": "龍王主地龍王。百頭龍王虎虜[糸*尼]拏龍王。得",
    "T20n1050_001:0047a27": "叉計龍王牛頭龍王。鹿頭龍王難陀龍王。跋",
    "T20n1050_001:0047a28": "難陀龍王魚子龍王。無熱惱龍王娑蘖哩拏",
    "T20n1050_001:0047a29": "龍王。如是諸龍王等皆來集會。",
    "T20n1050_001:0047b01": "復有百千彥達嚩王。所謂鼓音彥達嚩王妙",
    "T20n1050_001:0047b02": "聲彥達嚩王。千臂彥達嚩王天主彥達嚩王。",
    "T20n1050_001:0047b03": "身歡喜彥達嚩王種種樂音彥達嚩王。莊嚴",
    "T20n1050_001:0047b04": "彥達嚩王現童子身彥達嚩王。妙臂彥達嚩",
    "T20n1050_001:0047b05": "王法樂彥達嚩王。如是等諸彥達嚩王皆來",
    "T20n1050_001:0047b06": "集會。",
    "T20n1050_001:0047b07": "復有百千緊那囉王。所謂妙口緊那囉王寶",
    "T20n1050_001:0047b08": "冠緊那囉王。熙怡緊那囉王歡喜緊那囉王。",
    "T20n1050_001:0047b09": "輪莊嚴緊那囉王珠寶緊那囉王。大腹緊那",
    "T20n1050_001:0047b10": "囉王堅固精進緊那囉王。妙勇緊那囉王百",
    "T20n1050_001:0047b11": "口緊那囉王。大樹緊那囉王。如是等諸緊那",
    "T20n1050_001:0047b12": "囉王皆來集會。",
    "T20n1050_001:0047b13": "復有百千天女。所謂最上天女妙嚴天女。金",
    "T20n1050_001:0047b14": "帶天女莊嚴天女。聞持天女甘露月天女。清",
    "T20n1050_001:0047b15": "淨身天女寶光天女。花身天女天面天女。口",
    "T20n1050_001:0047b16": "演五樂音天女快樂天女。金鬘天女青蓮華",
    "T20n1050_001:0047b17": "天女。宣法音天女妙樂天女。樂生天女妙嚴",
    "T20n1050_001:0047b18": "相天女。嚴持天女布施天女。潔已天女。如是",
    "T20n1050_001:0047b19": "諸天女等亦來集會。",
    "T20n1050_001:0047b20": "復有百千諸龍王女。所謂妙嚴持龍女母呰",
    "T20n1050_001:0047b21": "隣那龍女。三髻龍女和容龍女。勝吉祥龍女",
    "T20n1050_001:0047b22": "電眼龍女。電光龍女妙山龍女。百眷屬龍女",
    "T20n1050_001:0047b23": "大藥龍女。月光龍女一首龍女。百臂龍女受",
    "T20n1050_001:0047b24": "持龍女。無煩惱龍女善莊嚴龍女。白雲龍女",
    "T20n1050_001:0047b25": "乘車龍女。未來龍女多眷屬龍女。海腹龍女",
    "T20n1050_001:0047b26": "蓋面龍女。法座龍女妙手龍女。海深龍女妙",
    "T20n1050_001:0047b27": "高吉祥龍女。如是諸龍女等亦來集會。",
    "T20n1050_001:0047b28": "復有百千彥達嚩女。所謂愛面彥達嚩女愛",
    "T20n1050_001:0047b29": "施彥達嚩女。無見彥達嚩女妙吉祥彥達嚩",
    "T20n1050_001:0047c01": "女。金剛鬘彥達嚩女妙鬘彥達嚩女。樹林彥",
    "T20n1050_001:0047c02": "達嚩女百花彥達嚩女。花敷彥達嚩女寶鬘",
    "T20n1050_001:0047c03": "彥達嚩女。妙腹彥達嚩女吉祥王彥達嚩女。",
    "T20n1050_001:0047c04": "鼓音彥達嚩女妙莊嚴彥達嚩女。豐禮彥達",
    "T20n1050_001:0047c05": "嚩女法愛彥達嚩女。法施彥達嚩女青蓮華",
    "T20n1050_001:0047c06": "彥達嚩女。百手彥達嚩女蓮華吉祥彥達嚩",
    "T20n1050_001:0047c07": "女。大蓮華彥達嚩女體清淨彥達嚩女。自在",
    "T20n1050_001:0047c08": "行彥達嚩女施地彥達嚩女。施果彥達嚩女",
    "T20n1050_001:0047c09": "師子步彥達嚩女。炬母那花彥達嚩女妙意",
    "T20n1050_001:0047c10": "彥達嚩女。惠施彥達嚩女天語言彥達嚩女。",
    "T20n1050_001:0047c11": "愛忍辱彥達嚩女樂真寂彥達嚩女。寶牙彥",
    "T20n1050_001:0047c12": "達嚩女帝釋樂彥達嚩女。世主眷屬彥達嚩",
    "T20n1050_001:0047c13": "女鹿王彥達嚩女。變化吉祥彥達嚩女焰峯",
    "T20n1050_001:0047c14": "彥達嚩女。貪解脫彥達嚩女瞋解脫彥達嚩",
    "T20n1050_001:0047c15": "女。癡解脫彥達嚩女善知識眷屬彥達嚩女。",
    "T20n1050_001:0047c16": "寶座彥達嚩女往來彥達嚩女。火光彥達嚩",
    "T20n1050_001:0047c17": "女月光彥達嚩女。遍照眼彥達嚩女金耀彥",
    "T20n1050_001:0047c18": "達嚩女。樂善知識彥達嚩女。如是等諸彥達",
    "T20n1050_001:0047c19": "嚩女亦來集會。",
    "T20n1050_001:0047c20": "復有百千緊那囉女。所謂一意緊那囉女深",
    "T20n1050_001:0047c21": "意緊那囉女。風行緊那囉女水行緊那囉女。",
    "T20n1050_001:0047c22": "乘空緊那囉女迅疾緊那囉女。財施緊那囉",
    "T20n1050_001:0047c23": "女妙牙緊那囉女。無動吉祥緊那囉女染界",
    "T20n1050_001:0047c24": "緊那囉女。熾盛光遍緊那囉女妙吉祥緊那",
    "T20n1050_001:0047c25": "囉女。寶篋緊那囉女觀財緊那囉女。端嚴緊",
    "T20n1050_001:0047c26": "那囉女金剛面緊那囉女。金色緊那囉女殊",
    "T20n1050_001:0047c27": "妙莊嚴緊那囉女。廣額緊那囉女圍遶善知",
    "T20n1050_001:0047c28": "識緊那囉女。主世緊那囉女虛空護緊那囉",
    "T20n1050_001:0047c29": "女。莊嚴王緊那囉女珠髻緊那囉女。總持珠",
    "T20n1050_001:0048a01": "緊那囉女明人圍遶緊那囉女。百名緊那囉",
    "T20n1050_001:0048a02": "女施壽緊那囉女。護持佛法緊那囉女法界",
    "T20n1050_001:0048a03": "護緊那囉女。上莊嚴緊那囉女剎那上緊那",
    "T20n1050_001:0048a04": "囉女。求法常持緊那囉女時常見緊那囉女。",
    "T20n1050_001:0048a05": "無畏緊那囉女趣解脫緊那囉女。常祕密緊",
    "T20n1050_001:0048a06": "那囉女駛總持緊那囉女。釰光焰緊那囉女",
    "T20n1050_001:0048a07": "地行緊那囉女。護天主緊那囉女妙天主緊",
    "T20n1050_001:0048a08": "那囉女。寶王緊那囉女忍辱部緊那囉女。行",
    "T20n1050_001:0048a09": "施緊那囉女多住處緊那囉女。持戰器緊那",
    "T20n1050_001:0048a10": "囉女妙嚴緊那囉女。妙意緊那囉女。如是等",
    "T20n1050_001:0048a11": "諸緊那囉女亦來集會。",
    "T20n1050_001:0048a12": "復有百千鄔波索迦鄔波斯迦亦來集會。及",
    "T20n1050_001:0048a13": "餘無數在家出家之眾百千。異見外道尼乾",
    "T20n1050_001:0048a14": "他等亦皆來於大集會中。",
    "T20n1050_001:0048a15": "是時大阿鼻地獄出大光明。其光遍照祇陀",
    "T20n1050_001:0048a16": "林園。其園悉皆變成清淨。現天摩尼寶莊嚴",
    "T20n1050_001:0048a17": "柱。微妙圓滿。現大樓閣金寶校飾。復現諸房",
    "T20n1050_001:0048a18": "現黃金房白銀為門。現白銀房黃金為門。現",
    "T20n1050_001:0048a19": "金銀間錯房。金銀間錯以為其門。現金銀間",
    "T20n1050_001:0048a20": "錯寶莊嚴殿。金銀間錯妙寶莊嚴以為其柱。",
    "T20n1050_001:0048a21": "現黃金殿白銀為柱。現白銀殿黃金為柱。或",
    "T20n1050_001:0048a22": "白銀殿天諸妙寶以嚴其柱。祇陀林樹上。現",
    "T20n1050_001:0048a23": "種種天妙眾寶而為莊嚴。復現黃金劫樹白",
    "T20n1050_001:0048a24": "銀為葉。其樹上有種種莊嚴。懸挂百種上妙",
    "T20n1050_001:0048a25": "衣服嬌奢耶等。復有百千真珠瓔珞寶網羅",
    "T20n1050_001:0048a26": "上。復有百千上妙寶冠珥璫繒帶。玲瓏雜寶",
    "T20n1050_001:0048a27": "而嚴飾之。復有上妙雜華上妙臥具。微妙寶",
    "T20n1050_001:0048a28": "篋以為嚴飾。如是種種莊嚴劫樹。出現其數",
    "T20n1050_001:0048a29": "而有百千。其祇陀林眾園門樓。金剛妙寶以",
    "T20n1050_001:0048b01": "為階陛。其樓上有無數殊妙繒綵真珠瓔珞。",
    "T20n1050_001:0048b02": "如是莊嚴。復有百千上妙寶池。八功德水充",
    "T20n1050_001:0048b03": "滿其中。而有上妙圓滿雜華。所謂優鉢羅華",
    "T20n1050_001:0048b04": "矩母那華。奔拏哩(引)迦華曼那囉華。摩訶曼",
    "T20n1050_001:0048b05": "那囉華優曇鉢羅華等盈滿池中。復有種種",
    "T20n1050_001:0048b06": "上妙華樹。所謂瞻波迦華樹迦囉尾囉華樹。",
    "T20n1050_001:0048b07": "波吒攞華樹妙解脫華樹。香雨華樹妙意華",
    "T20n1050_001:0048b08": "樹。有如是等悅意華樹。其祇樹園現如是等",
    "T20n1050_001:0048b09": "希有淨妙莊嚴之相。是時會中有除蓋障菩",
    "T20n1050_001:0048b10": "薩摩訶薩。從座而起偏袒右肩。右膝著地合",
    "T20n1050_001:0048b11": "掌恭敬。瞻仰尊顏而白佛言。希有世尊我今",
    "T20n1050_001:0048b12": "心中。而有疑事欲問如來。唯願世尊聽我所",
    "T20n1050_001:0048b13": "問。世尊今於此處有大光明。為從何來以何",
    "T20n1050_001:0048b14": "因緣。而現如是希奇之相。",
    "T20n1050_001:0048b15": "爾時世尊告除蓋障菩薩言。善男子汝等諦",
    "T20n1050_001:0048b16": "聽。吾當為汝分別解說。此大光明是聖觀自",
    "T20n1050_001:0048b17": "在菩薩摩訶薩。入大阿鼻地獄之中。為欲救",
    "T20n1050_001:0048b18": "度一切受大苦惱諸有情故。救彼苦已復入",
    "T20n1050_001:0048b19": "大城。救度一切餓鬼之苦。是時除蓋障菩薩",
    "T20n1050_001:0048b20": "摩訶薩。復白佛言。世尊其大阿鼻地獄。周圍",
    "T20n1050_001:0048b21": "鐵城地復是鐵。其城四周無有間斷。猛火煙",
    "T20n1050_001:0048b22": "焰恒時熾燃。如是惡趣地獄之中。有大鑊湯",
    "T20n1050_001:0048b23": "其水湧沸。而有百千俱胝那庾多有情。悉皆",
    "T20n1050_001:0048b24": "擲入鑊湯之中。譬如水鍋煎煮諸豆。盛沸之",
    "T20n1050_001:0048b25": "時或上或下。而無間斷煮之麋爛。阿鼻地獄",
    "T20n1050_001:0048b26": "其中有情受如是苦。世尊聖觀自在菩薩摩",
    "T20n1050_001:0048b27": "訶薩。以何方便入於其中。世尊復告除蓋障",
    "T20n1050_001:0048b28": "菩薩摩訶薩言。善男子由如轉輪聖王入天",
    "T20n1050_001:0048b29": "摩尼寶園。如是善男子。聖觀自在菩薩摩訶",
    "T20n1050_001:0048c01": "薩。入大阿鼻地獄之時。其身不能有所障礙。",
    "T20n1050_001:0048c02": "時阿鼻地獄一切苦具。無能逼切菩薩之身。",
    "T20n1050_001:0048c03": "其大地獄猛火悉滅成清涼地。是時獄中閻",
    "T20n1050_001:0048c04": "魔獄卒。心生驚疑怪未曾有。何故此中忽然",
    "T20n1050_001:0048c05": "變成如是非常之相。是時觀自在菩薩摩訶",
    "T20n1050_001:0048c06": "薩。入其獄中破彼鑊湯猛火悉滅。其大火坑",
    "T20n1050_001:0048c07": "變成寶池。池中蓮華大如車輪。是時閻魔獄",
    "T20n1050_001:0048c08": "卒見是事已。將諸治罰器杖弓劍鎚棒。弓箭",
    "T20n1050_001:0048c09": "鐵輪三股叉等。往詣閻魔天子。到已白言大",
    "T20n1050_001:0048c10": "王決定能知我此業報之地。以何事故悉皆",
    "T20n1050_001:0048c11": "滅盡。時閻魔天子言。云何汝所業報之地悉",
    "T20n1050_001:0048c12": "皆滅盡。復白閻魔天子言。彼大阿鼻地獄變",
    "T20n1050_001:0048c13": "成清涼。如是事時有一色相端嚴之人。髮髻",
    "T20n1050_001:0048c14": "頂戴天妙。寶冠莊嚴其身入地獄中。鑊湯破",
    "T20n1050_001:0048c15": "壞火坑成池池中蓮華大如車輪。是時閻魔",
    "T20n1050_001:0048c16": "天子諦心思惟。是何天人威力如是。為大自",
    "T20n1050_001:0048c17": "在天為那羅延等。到彼地獄變現如是不可",
    "T20n1050_001:0048c18": "思議。為是大力十頭羅剎威神變化耶。爾時",
    "T20n1050_001:0048c19": "閻魔天子。以天眼通觀此天上。觀諸天已。是",
    "T20n1050_001:0048c20": "時復觀阿鼻地獄見觀自在菩薩摩訶薩。如",
    "T20n1050_001:0048c21": "是見已。速疾往詣觀自在菩薩摩訶薩所。到",
    "T20n1050_001:0048c22": "已頭面禮足。發誠實言以偈讚曰。",
    "T20n1050_001:0048c23": "　歸命蓮華王　　大悲觀自在",
    "T20n1050_001:0048c24": "　大自在吉祥　　能施有情願",
    "T20n1050_001:0048c25": "　具大威神力　　降伏極暴惡",
    "T20n1050_001:0048c26": "　暗趣為明燈　　覩者皆無畏",
    "T20n1050_001:0048c27": "　示現百千臂　　其眼亦復然",
    "T20n1050_001:0048c28": "　具足十一面　　智如四大海",
    "T20n1050_001:0048c29": "　愛樂微妙法　　為救諸有情",
    "T20n1050_001:0049a01": "　龜魚水族等　　最上智如山",
    "T20n1050_001:0049a02": "　施寶濟群生　　最上大吉祥",
    "T20n1050_001:0049a03": "　具福智莊嚴　　入於阿鼻獄",
    "T20n1050_001:0049a04": "　變成清涼地　　諸天皆供養",
    "T20n1050_001:0049a05": "　頂禮施無畏　　說六波羅蜜",
    "T20n1050_001:0049a06": "　恒燃法燈炬　　法眼逾日明",
    "T20n1050_001:0049a07": "　端嚴妙色相　　身相如金山",
    "T20n1050_001:0049a08": "　妙腹深法海　　真如意相應",
    "T20n1050_001:0049a09": "　妙德口中現　　積集三摩地",
    "T20n1050_001:0049a10": "　無數百千萬　　有無量快樂",
    "T20n1050_001:0049a11": "　端嚴最上仙　　恐怖惡道中",
    "T20n1050_001:0049a12": "　枷鎖得解脫　　施一切無畏",
    "T20n1050_001:0049a13": "　眷屬眾圍遶　　所願皆如意",
    "T20n1050_001:0049a14": "　如獲摩尼寶　　破壞餓鬼城",
    "T20n1050_001:0049a15": "　開為寂靜道　　救度世間病",
    "T20n1050_001:0049a16": "　如蓋覆於幢　　難陀跋難陀",
    "T20n1050_001:0049a17": "　二龍為絡腋　　手執不空索",
    "T20n1050_001:0049a18": "　現無數威德　　能破三界怖",
    "T20n1050_001:0049a19": "　金剛手藥叉　　羅剎及步多",
    "T20n1050_001:0049a20": "　尾多拏枳儞　　及與栱畔拏",
    "T20n1050_001:0049a21": "　阿鉢娑麼囉　　悉皆懷恐怖",
    "T20n1050_001:0049a22": "　優鉢羅華眼　　明主施無畏",
    "T20n1050_001:0049a23": "　一切煩惱等　　種種皆解脫",
    "T20n1050_001:0049a24": "　入於微塵數　　百千三摩地",
    "T20n1050_001:0049a25": "　開示諸境界　　一切惡道中",
    "T20n1050_001:0049a26": "　皆令得解脫　　成就菩提道",
    "T20n1050_001:0049a27": "是時閻魔天子。種種讚歎供養觀自在菩薩",
    "T20n1050_001:0049a28": "摩訶薩已。旋遶三匝却還本處。",
    "T20n1050_001:0049a29": "爾時除蓋障菩薩復白佛言。世尊彼觀自在",
    "T20n1050_001:0049b01": "菩薩摩訶薩。救是苦已還來於此會中耶。",
    "T20n1050_001:0049b02": "佛告除蓋障菩薩言。善男子彼觀自在菩薩。",
    "T20n1050_001:0049b03": "從大阿鼻地獄出已。復入餓鬼大城。其中有",
    "T20n1050_001:0049b04": "無數百千餓鬼口出火焰。燒燃面目形體枯",
    "T20n1050_001:0049b05": "瘦。頭髮蓬亂身毛皆竪。腹大如山其咽如針。",
    "T20n1050_001:0049b06": "是時觀自在菩薩摩訶薩。往詣餓鬼大城。其",
    "T20n1050_001:0049b07": "城熾燃業火悉滅變成清涼。時有守門鬼將",
    "T20n1050_001:0049b08": "執熱鐵棒。醜形巨質兩眼深赤。發起慈心。我",
    "T20n1050_001:0049b09": "今不能守護如是惡業之地。是時觀自在菩",
    "T20n1050_001:0049b10": "薩摩訶薩。起大悲心於十指端各各出河。又",
    "T20n1050_001:0049b11": "於足指亦各出河。一一毛孔皆出大河。是諸",
    "T20n1050_001:0049b12": "餓鬼飲其中水。飲是水時咽喉寬大身相圓",
    "T20n1050_001:0049b13": "滿。復得種種上味飲食悉皆飽滿。此諸餓鬼",
    "T20n1050_001:0049b14": "既獲如是利益安樂。各各心中審諦思惟。南",
    "T20n1050_001:0049b15": "贍部洲人何故。常受清涼安隱快樂。其中或",
    "T20n1050_001:0049b16": "有善能常行恭敬孝養父母者。或有善能惠",
    "T20n1050_001:0049b17": "施遵奉善知識者。或有聰慧明達常好大乘",
    "T20n1050_001:0049b18": "者。或有善能行八聖道者。或有善能擊法犍",
    "T20n1050_001:0049b19": "稚者。或有善能修破壞僧伽藍者。或有善能",
    "T20n1050_001:0049b20": "修故佛塔者。或有善能修破損塔相輪者。或",
    "T20n1050_001:0049b21": "有善能供養尊重法師者。或有善能見如來",
    "T20n1050_001:0049b22": "經行處者。或有善能見菩薩經行處者。或有",
    "T20n1050_001:0049b23": "善能見辟支佛經行處者。或有善能見阿羅",
    "T20n1050_001:0049b24": "漢經行處者。作是思惟。南贍部洲有如是等",
    "T20n1050_001:0049b25": "修行之事。是時此大乘莊嚴寶王經中。自然",
    "T20n1050_001:0049b26": "出微妙聲。是諸餓鬼得聞其聲。所執身見雖",
    "T20n1050_001:0049b27": "如山峯及諸煩惱。金剛智杵破壞無餘。便得",
    "T20n1050_001:0049b28": "往生極樂世界。皆為菩薩名隨意口。是時觀",
    "T20n1050_001:0049b29": "自在菩薩摩訶薩。救斯苦已。又往他方諸世",
    "T20n1050_001:0049c01": "界中救度有情。是時除蓋障復白佛言。世尊",
    "T20n1050_001:0049c02": "觀自在菩薩摩訶薩。來於此處救度有情耶。",
    "T20n1050_001:0049c03": "世尊告言。善男子是觀自在菩薩。救度無數",
    "T20n1050_001:0049c04": "百千俱胝那庾多有情恒無間息。具大威力",
    "T20n1050_001:0049c05": "過於如來。除蓋障白言。世尊觀自在菩薩摩",
    "T20n1050_001:0049c06": "訶薩。云何有如是大威神力。",
    "T20n1050_001:0049c07": "佛告善男子。於過去劫有佛出世。名尾鉢尸",
    "T20n1050_001:0049c08": "如來應供正遍知明行足善逝世間解無上士",
    "T20n1050_001:0049c09": "調御丈夫天人師佛世尊。我於是時於一長",
    "T20n1050_001:0049c10": "者家。為子名妙香口。於彼佛所聞是觀自在",
    "T20n1050_001:0049c11": "菩薩威神功德。時除蓋障白言。世尊所聞觀",
    "T20n1050_001:0049c12": "自在菩薩摩訶薩。威神功德其事云何。世尊",
    "T20n1050_001:0049c13": "告言。觀自在菩薩。於其眼中而出日月。額中",
    "T20n1050_001:0049c14": "出大自在天。肩出梵王天。心出那羅延天。牙",
    "T20n1050_001:0049c15": "出大辯才天。口出風天。臍出地天。腹出水天。",
    "T20n1050_001:0049c16": "觀自在身出生如是諸天。時觀自在菩薩。告",
    "T20n1050_001:0049c17": "大自在天子言。汝於未來末法世時。有情界",
    "T20n1050_001:0049c18": "中。而有眾生執著邪見。皆謂汝於無始已來",
    "T20n1050_001:0049c19": "為大主宰。而能出生一切有情。是時眾生失",
    "T20n1050_001:0049c20": "菩提道愚癡迷惑作如是言。",
    "T20n1050_001:0049c21": "　此虛空大身　　大地以為座",
    "T20n1050_001:0049c22": "　境界及有情　　皆從是身出",
    "T20n1050_001:0049c23": "如是善男子。我於尾鉢尸如來所。聞是已後",
    "T20n1050_001:0049c24": "復有佛出。號式棄如來應供正遍知明行足",
    "T20n1050_001:0049c25": "善逝世間解無上士調御丈夫天人師佛世",
    "T20n1050_001:0049c26": "尊。除蓋障我於是時。為勇施菩薩摩訶薩。於",
    "T20n1050_001:0049c27": "彼佛所聞觀自在菩薩摩訶薩威神功德。除",
    "T20n1050_001:0049c28": "蓋障言。世尊所聞觀自在菩薩摩訶薩。威神",
    "T20n1050_001:0049c29": "功德其事云何。佛言是時式棄如來會中。有",
    "T20n1050_001:0050a01": "一切天龍藥叉阿蘇囉蘖嚕拏摩護囉誐人及",
    "T20n1050_001:0050a02": "非人悉來集會。時彼世尊於是眾中欲說法",
    "T20n1050_001:0050a03": "時。口放種種雜色光明。所謂青色青光黃色",
    "T20n1050_001:0050a04": "黃光。赤色赤光白色白光。紅色紅光玻胝迦",
    "T20n1050_001:0050a05": "色玻胝迦光。金色金光。其光遍照十方一切",
    "T20n1050_001:0050a06": "世界。其光還來遶佛三匝却入於口。時彼會",
    "T20n1050_001:0050a07": "中有寶手菩薩摩訶薩。從座而起偏袒右肩。",
    "T20n1050_001:0050a08": "右膝著地合掌恭敬。白世尊言何因何緣出",
    "T20n1050_001:0050a09": "現斯瑞。佛告善男子。極樂世界有觀自在菩",
    "T20n1050_001:0050a10": "薩摩訶薩。欲來於此故現斯瑞。彼觀自在來",
    "T20n1050_001:0050a11": "此之時。出現種種劫樹華樹。矩母那華樹瞻",
    "T20n1050_001:0050a12": "波迦華樹。復現雜華寶池樹雨種種妙華。又",
    "T20n1050_001:0050a13": "雨諸寶摩尼真珠琉璃。螺貝璧玉珊瑚等寶。",
    "T20n1050_001:0050a14": "又雨天衣如雲而下。彼時祇樹給孤獨園七",
    "T20n1050_001:0050a15": "寶出現。所謂金輪寶象寶馬寶珠寶。女寶主",
    "T20n1050_001:0050a16": "藏寶主兵寶。如是七寶出現之時。其地悉皆",
    "T20n1050_001:0050a17": "變成金色。是時觀自在菩薩摩訶薩。出彼極",
    "T20n1050_001:0050a18": "樂世界之時地六震動。爾時寶手菩薩摩訶",
    "T20n1050_001:0050a19": "薩。白世尊言。以何因緣出現斯瑞。",
    "T20n1050_001:0050a20": "佛言善男子。是觀自在菩薩摩訶薩。欲來到",
    "T20n1050_001:0050a21": "此故現斯瑞。是時又雨適意妙華及妙蓮華。",
    "T20n1050_001:0050a22": "時觀自在菩薩。手執金色光明千葉蓮華。來",
    "T20n1050_001:0050a23": "詣佛所頂禮佛足。持是蓮華奉上世尊。此華",
    "T20n1050_001:0050a24": "是無量壽佛令我持來。世尊受是蓮華致在",
    "T20n1050_001:0050a25": "左邊。",
    "T20n1050_001:0050a26": "佛告觀自在菩薩摩訶薩。汝今現是神力功",
    "T20n1050_001:0050a27": "德莊嚴於意云何。觀自在言。我為救度一切",
    "T20n1050_001:0050a28": "惡趣諸有情故。所謂一切餓鬼阿鼻地獄。黑",
    "T20n1050_001:0050a29": "繩地獄等活地獄。燒燃地獄煻煨地獄。鑊湯",
    "T20n1050_001:0050b01": "地獄寒水地獄。如是等大地獄中所有眾生。",
    "T20n1050_001:0050b02": "我皆救拔離諸惡趣。當得阿耨多羅三藐三",
    "T20n1050_001:0050b03": "菩提。是時觀自在菩薩。如是說已頂禮佛足。",
    "T20n1050_001:0050b04": "禮畢而去忽然不現。由如火焰入於虛空。",
    "T20n1050_001:0050b05": "爾時寶手菩薩。白言世尊我今有疑。欲問如",
    "T20n1050_001:0050b06": "來願為宣說。觀自在菩薩。有何福德而能現",
    "T20n1050_001:0050b07": "是神力。佛言如殑伽河沙數如來應正等覺。",
    "T20n1050_001:0050b08": "以天妙衣及以袈裟。飲食湯藥坐臥具等。供",
    "T20n1050_001:0050b09": "養如是諸佛所獲福德。與觀自在菩薩一毛",
    "T20n1050_001:0050b10": "端福其量無異。善男子又如四大洲。於其一",
    "T20n1050_001:0050b11": "年十二月中。於晝夜分恒降大雨。我能數其",
    "T20n1050_001:0050b12": "一一滴數。善男子觀自在菩薩所有福德。而",
    "T20n1050_001:0050b13": "我不能說盡數量。善男子又如大海。深廣八",
    "T20n1050_001:0050b14": "萬四千踰繕那。如是四大海水。我能數其一",
    "T20n1050_001:0050b15": "一滴數。善男子觀自在菩薩所有福德。而我",
    "T20n1050_001:0050b16": "不能說盡數量。善男子又如四大洲所有四",
    "T20n1050_001:0050b17": "足有情。師子象馬虎狼熊鹿牛羊。如是一切",
    "T20n1050_001:0050b18": "四足之類。我悉能數一一身中所有毛數。善",
    "T20n1050_001:0050b19": "男子觀自在菩薩所有福德。而我不能說盡",
    "T20n1050_001:0050b20": "數量。善男子又如有人。以天金寶造作如微",
    "T20n1050_001:0050b21": "塵數如來形像。而於一日皆得成就種種供",
    "T20n1050_001:0050b22": "養。所獲福德而我悉能數其數量。善男子觀",
    "T20n1050_001:0050b23": "自在菩薩所有福德。而我不能說盡數量。善",
    "T20n1050_001:0050b24": "男子又如一切樹林。我能數其一一葉數。觀",
    "T20n1050_001:0050b25": "自在菩薩所有福德。而我不能說盡數量。善",
    "T20n1050_001:0050b26": "男子又如四大洲所有男子女人童男童女。如",
    "T20n1050_001:0050b27": "是之人皆成預流果一來不還阿羅漢果緣覺",
    "T20n1050_001:0050b28": "菩提。如是所有福德。與觀自在菩薩一毛端",
    "T20n1050_001:0050b29": "福其量無異。是時寶手菩薩白世尊言。我從",
    "T20n1050_001:0050c01": "昔已來。所未曾見亦未曾聞。諸佛如來有於",
    "T20n1050_001:0050c02": "如是福德之者。世尊觀自在位居菩薩。云何",
    "T20n1050_001:0050c03": "而有如是福德耶。佛告善男子。非獨此界唯",
    "T20n1050_001:0050c04": "我一身。乃至他方無數如來應正等覺俱集",
    "T20n1050_001:0050c05": "一處。亦不能說盡觀自在菩薩福德數量。善",
    "T20n1050_001:0050c06": "男子於此世界若有人。能憶念觀自在菩薩",
    "T20n1050_001:0050c07": "摩訶薩名者。是人當來遠離生老病死輪迴",
    "T20n1050_001:0050c08": "之苦。猶如鵝王隨風而去。速得往生極樂世",
    "T20n1050_001:0050c09": "界。面見無量壽如來聽聞妙法。如是之人而",
    "T20n1050_001:0050c10": "永不受輪迴之苦。無貪瞋癡無老病死無飢",
    "T20n1050_001:0050c11": "饉苦。不受胎胞生身之苦。承法威力蓮華化",
    "T20n1050_001:0050c12": "生。常居彼土侯是觀自在菩薩摩訶薩。救度",
    "T20n1050_001:0050c13": "一切有情。皆得解脫堅固願滿。是時寶手菩",
    "T20n1050_001:0050c14": "薩白世尊言。此觀自在而於何時。救度一切",
    "T20n1050_001:0050c15": "有情。皆得解脫堅固願滿。世尊告言有情無",
    "T20n1050_001:0050c16": "數。常受生死輪迴無有休息。是觀自在為欲",
    "T20n1050_001:0050c17": "救度如是有情。證菩提道隨有情類現身說",
    "T20n1050_001:0050c18": "法。應以佛身得度者。即現佛身而為說法。應",
    "T20n1050_001:0050c19": "以菩薩身得度者。即現菩薩身而為說法。應",
    "T20n1050_001:0050c20": "以緣覺身得度者。即現緣覺身而為說法。應",
    "T20n1050_001:0050c21": "以聲聞身得度者。即現聲聞身而為說法。應",
    "T20n1050_001:0050c22": "以大自在天身得度者。即現大自在天身而為",
    "T20n1050_001:0050c23": "說法。應以那羅延身得度者。即現那羅延身",
    "T20n1050_001:0050c24": "而為說法。應以梵王身得度者。即現梵王身",
    "T20n1050_001:0050c25": "而為說法。應以帝釋身得度者。即現帝釋身",
    "T20n1050_001:0050c26": "而為說法。應以日天子身得度者。即現日天",
    "T20n1050_001:0050c27": "子身而為說法。應以月天子身得度者。即現",
    "T20n1050_001:0050c28": "月天子身而為說法。應以火天身得度者。即",
    "T20n1050_001:0050c29": "現火天身而為說法。應以水天身得度者。即",
    "T20n1050_001:0051a01": "現水天身而為說法。應以風天身得度者。即",
    "T20n1050_001:0051a02": "現風天身而為說法。應以龍身得度者。即現",
    "T20n1050_001:0051a03": "龍身而為說法。應以頻那夜迦身得度者。即",
    "T20n1050_001:0051a04": "現頻那夜迦身而為說法。應以藥叉身得度",
    "T20n1050_001:0051a05": "者。即現藥叉身而為說法。應以多聞天王身",
    "T20n1050_001:0051a06": "得度者。即現多聞天王身而為說法。應以人",
    "T20n1050_001:0051a07": "王身得度者。即現人王身而為說法。應以宰",
    "T20n1050_001:0051a08": "官身得度者。即現宰官身而為說法。應以父",
    "T20n1050_001:0051a09": "母身得度者。即現父母身而為說法。善男子",
    "T20n1050_001:0051a10": "觀自在菩薩摩訶薩。隨彼有情應可度者。如",
    "T20n1050_001:0051a11": "是現身而為說法。救諸有情皆令當證如來",
    "T20n1050_001:0051a12": "涅盤之地。是時寶手菩薩白世尊言。我未曾",
    "T20n1050_001:0051a13": "見聞如是不可思議希有。世尊觀自在菩薩",
    "T20n1050_001:0051a14": "摩訶薩。有如是不可思議實未曾有。佛告善",
    "T20n1050_001:0051a15": "男子。此南贍部洲為金剛窟。彼有無數百千",
    "T20n1050_001:0051a16": "萬俱胝那庾多阿蘇囉止住其中。善男子觀",
    "T20n1050_001:0051a17": "自在菩薩摩訶薩現阿蘇囉身。為是阿蘇囉。",
    "T20n1050_001:0051a18": "說此大乘莊嚴寶王經。阿蘇囉眾得聞是經。",
    "T20n1050_001:0051a19": "皆發慈善之心。而以手掌捧觀自在菩薩摩",
    "T20n1050_001:0051a20": "訶薩足。聽斯正法皆得安樂。若人得聞如是",
    "T20n1050_001:0051a21": "經王而能讀誦。是人若有五無間業皆得消",
    "T20n1050_001:0051a22": "除。臨命終時有十二如來。而來迎之告是人",
    "T20n1050_001:0051a23": "言。善男子勿應恐怖汝既聞是大乘莊嚴寶",
    "T20n1050_001:0051a24": "王經。示種種道往生極樂世界。有微妙蓋天",
    "T20n1050_001:0051a25": "冠珥璫上妙衣服現如是相。命終決定往生",
    "T20n1050_001:0051a26": "極樂世界。寶手觀自在菩薩摩訶薩。最勝無",
    "T20n1050_001:0051a27": "比現阿蘇囉身。令彼阿蘇囉當得涅盤之地。",
    "T20n1050_001:0051a28": "是時寶手菩薩頭面著地。禮世尊足禮已而",
    "T20n1050_001:0051a29": "退。",
    "T20n1050_001:0051b01": "佛說大乘莊嚴寶王經卷第一"
}