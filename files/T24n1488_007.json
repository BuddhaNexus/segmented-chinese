{
    "T24n1488_007:1069c04": "優婆塞戒經卷第七",
    "T24n1488_007:1069c06": "北涼中印度三藏曇無讖譯",
    "T24n1488_007:1069c07": "業品第二十四之餘",
    "T24n1488_007:1069c08": "「善男子！眾生作罪，凡有二種：一者、惡戒，二者、",
    "T24n1488_007:1069c09": "無戒。惡戒之人，雖殺一羊，及不殺時，常得殺",
    "T24n1488_007:1069c10": "罪。何以故？先發誓故。無戒之人，雖殺千口，",
    "T24n1488_007:1069c11": "殺時得罪，不殺不得。何以故？不發誓故。是故",
    "T24n1488_007:1069c12": "一切善不善法，心為根本。因根本故，說諸比",
    "T24n1488_007:1069c13": "丘犯有二種：一者、身犯，二者、口犯；無心犯也。",
    "T24n1488_007:1069c14": "如是戒者，時不具足，支不具足，則不得戒。",
    "T24n1488_007:1069c15": "譬如鑽火，有燧、有力、有乾糞草，然後得火，",
    "T24n1488_007:1069c16": "若少一法，則不得火，戒法亦爾。如是戒者，",
    "T24n1488_007:1069c17": "若得、若捨、若持、若毀、皆隨於心；如來了了知",
    "T24n1488_007:1069c18": "諸法性，是故制之。若復有人，因於善業思惟",
    "T24n1488_007:1069c19": "力故，不造諸惡，名如法戒；若從他得，名為受",
    "T24n1488_007:1069c20": "戒。若離戒受有功德者，一切惡獸——師子、虎、",
    "T24n1488_007:1069c21": "狼——應得功德，然實不得。以是因緣，受善戒者",
    "T24n1488_007:1069c22": "得無量福，受惡戒者得無量罪。是故經中說",
    "T24n1488_007:1069c23": "惡律儀：一者、畜羊，二者、畜雞，三者、畜猪，四者、",
    "T24n1488_007:1069c24": "釣魚，五者、網魚，六者、殺牛，七者、獄卒，八、畜獵",
    "T24n1488_007:1069c25": "狗，九、作長摾，十、作獵師，十一、呪龍，十二、殺",
    "T24n1488_007:1069c26": "人，十三、作賊，十四、兩舌，十五、以苦鞭撻、枷",
    "T24n1488_007:1069c27": "鎖、押額、鐵釘、燒炙加人。國王、大臣、受寄抵謾",
    "T24n1488_007:1069c28": "不知恩者，惡性惡心大惡村主典稅物者，毀",
    "T24n1488_007:1069c29": "戒比丘心無慚悔，如是之人，皆無戒也；雖復",
    "T24n1488_007:1070a01": "不名不善業道，而得大罪。何以故？盡壽作故。",
    "T24n1488_007:1070a02": "如是等事，若不立誓，不從人受，則不成就。如",
    "T24n1488_007:1070a03": "是惡戒四時中捨：一者、得二根時，二者、捨壽",
    "T24n1488_007:1070a04": "命時，三者、受善戒時，四者、斷欲結時。「或有",
    "T24n1488_007:1070a05": "說言：如善戒具足，惡戒亦爾。是義不然！何",
    "T24n1488_007:1070a06": "以故？惡戒易得故，一因緣得故，所謂立誓。善",
    "T24n1488_007:1070a07": "戒不爾，有五方便，所謂五根，是故難得；以難",
    "T24n1488_007:1070a08": "得故，要須具足。「若有說言：優婆塞戒無無義",
    "T24n1488_007:1070a09": "語、兩舌、惡口，是故優婆塞戒、八戒齋法、沙彌、",
    "T24n1488_007:1070a10": "比丘、不具足得。是義不然！何以故？我今受",
    "T24n1488_007:1070a11": "持淨口業故。「若有說言：我受五戒淨身、口、意，",
    "T24n1488_007:1070a12": "心若不淨，當知是人不得具戒。譬如有人，受",
    "T24n1488_007:1070a13": "惡戒已，雖不殺生，是人常有惡戒成就。毀禁",
    "T24n1488_007:1070a14": "比丘亦復如是。何以故？受持戒已，一一戒",
    "T24n1488_007:1070a15": "邊多業多果故。眾生無量，戒亦無量；物無量",
    "T24n1488_007:1070a16": "故，戒亦無量。是善惡戒，俱有三種：謂上中",
    "T24n1488_007:1070a17": "下。若不受惡戒，雖多作罪不名惡戒。若有難",
    "T24n1488_007:1070a18": "言：『何緣五戒盡形壽受，八戒齋法一日一夜？』",
    "T24n1488_007:1070a19": "當言：『如來善知法相，通達無礙，作如是說。』「善",
    "T24n1488_007:1070a20": "男子！世間福田凡有二種：一、功德田，二、報",
    "T24n1488_007:1070a21": "恩田。壞此二田，名五逆罪。是五逆罪，有三因",
    "T24n1488_007:1070a22": "緣：一者、有極惡心，二者、不識福德，三者、不見",
    "T24n1488_007:1070a23": "正果。若人異想，殺阿羅漢不得逆罪，父母亦",
    "T24n1488_007:1070a24": "爾。若無慚愧，不觀報恩，心無恭敬，但作方",
    "T24n1488_007:1070a25": "便，不作根本，雖非逆罪，亦得大報。善教授故，",
    "T24n1488_007:1070a26": "生憐愛故，能堪忍故，難作作故，受大苦故，",
    "T24n1488_007:1070a27": "是故父母名報恩田。若復有人殺父母已，雖",
    "T24n1488_007:1070a28": "復修善，是善無報。是故我說：人所蔭處，乃至",
    "T24n1488_007:1070a29": "少時，慎勿毀折枝條花葉。「善男子！我涅槃",
    "T24n1488_007:1070b01": "後，有諸弟子，當作是說：若以異想異名殺父",
    "T24n1488_007:1070b02": "母不得逆罪；即曇無德。或復說言：雖以異想",
    "T24n1488_007:1070b03": "殺於父母，故得逆罪；即彌沙塞。或復有說：異",
    "T24n1488_007:1070b04": "想異名殺於父母，俱得逆罪；即薩婆多。何以",
    "T24n1488_007:1070b05": "故？世間真實，是可信故，父母真實，想亦不轉，",
    "T24n1488_007:1070b06": "惡心殺之，即得逆罪。實是父母，無父母想，不",
    "T24n1488_007:1070b07": "發惡心，父母雖死，不得逆罪。何以故？具足四",
    "T24n1488_007:1070b08": "事，乃得逆罪：一者：實是父母作父母想，二者、惡",
    "T24n1488_007:1070b09": "心，三者、捨心，四者、作眾生想。具是四事，逆罪",
    "T24n1488_007:1070b10": "成就；若不具者，則不成就。若為憐愍故，若為",
    "T24n1488_007:1070b11": "恭敬故，若為受法故，若為怖畏故，若為名",
    "T24n1488_007:1070b12": "稱故，授與死具，雖不手殺，亦得逆罪。若為",
    "T24n1488_007:1070b13": "他使令殺父母，啼哭憂愁而為之者，如是",
    "T24n1488_007:1070b14": "罪相，初中後輕。欲殺父母，誤中他人，不得",
    "T24n1488_007:1070b15": "逆罪。欲殺他人，誤中父母，亦復如是。欲殺",
    "T24n1488_007:1070b16": "母時，誤殺相似，殺已藏刀，復中母身，不得",
    "T24n1488_007:1070b17": "逆罪。母有異見，兒有異殺，但得殺罪，不得",
    "T24n1488_007:1070b18": "逆罪。是五逆罪，殺父則輕，殺母則重，殺羅",
    "T24n1488_007:1070b19": "漢重於殺母，出佛身血重殺羅漢，破僧復重",
    "T24n1488_007:1070b20": "出佛身血。「有物重意輕，有物輕意重，有物",
    "T24n1488_007:1070b21": "重意重，有物輕意輕。物重意輕，如無惡心",
    "T24n1488_007:1070b22": "殺於父母。物輕意重者，如以惡心殺於畜生。",
    "T24n1488_007:1070b23": "物重意重者，以極惡心殺所生母。物輕意輕",
    "T24n1488_007:1070b24": "者，如以輕心殺於畜生。如是惡業，有方便重，",
    "T24n1488_007:1070b25": "根本、成已輕；有方便、根本輕，成已重；有方便、",
    "T24n1488_007:1070b26": "根本重，成已輕；有根本輕，方便、成已重。物是",
    "T24n1488_007:1070b27": "一種，以心力故得輕重果。「善男子！有人以食",
    "T24n1488_007:1070b28": "欲施於我，未與我間轉施餓狗，我亦稱讚如",
    "T24n1488_007:1070b29": "是人者是大施主。若是福田、若非福田、心不",
    "T24n1488_007:1070c01": "選擇而施與者，是人獲得無量福德。何以故？",
    "T24n1488_007:1070c02": "心善淨故。是業四種：一者、現報，二者、生報，三",
    "T24n1488_007:1070c03": "者、後報，四者、無報。業有四種：一者、時定果報",
    "T24n1488_007:1070c04": "不定，二者、報定時不必定，三者、時定果報亦",
    "T24n1488_007:1070c05": "定，四者、時果二俱不定。時定者，所謂現在、",
    "T24n1488_007:1070c06": "次生、後世。若時不定，果報不定，是業可轉。",
    "T24n1488_007:1070c07": "若果報定應後受者，是業可轉現在受之。何",
    "T24n1488_007:1070c08": "以故？善心智慧因緣力故。惡果定者，亦可轉",
    "T24n1488_007:1070c09": "輕。何因緣故名果報定？常作無悔故，專心",
    "T24n1488_007:1070c10": "作故，樂喜作故，立誓願故，作已歡喜故，是故",
    "T24n1488_007:1070c11": "是業得果報定。除是之外，悉名不定。眾生行",
    "T24n1488_007:1070c12": "業，有輕有重，有遠有近，隨其因緣，先後受之。",
    "T24n1488_007:1070c13": "如有修身、修戒、修心、修慧，定知善惡當有果",
    "T24n1488_007:1070c14": "報，是人能轉重業為輕，輕者不受。若遭福",
    "T24n1488_007:1070c15": "田，遇善知識，修道修善，是人能轉後世重罪",
    "T24n1488_007:1070c16": "現世輕受。若人具有欲界諸業，得阿那含果，",
    "T24n1488_007:1070c17": "能轉後業現在受之。阿羅漢果，亦復如是。「善",
    "T24n1488_007:1070c18": "男子！智者若能修身、修戒、修心、修慧，是人能",
    "T24n1488_007:1070c19": "壞極重之業，如阿伽陀、呪及除毒寶，破壞惡",
    "T24n1488_007:1070c20": "毒。若作小罪，初方便輕，後成已重，是人不修",
    "T24n1488_007:1070c21": "身、戒、心、慧，令輕作重。眾生若作一種、二種乃",
    "T24n1488_007:1070c22": "至種種，有作不具足，有作具足。先念後作，名",
    "T24n1488_007:1070c23": "作具足；先不生念直造作者，名作不具足。",
    "T24n1488_007:1070c24": "復有作已不具足者，謂作業已果報不定；復",
    "T24n1488_007:1070c25": "有作已亦具足者，謂作業已定當得報。復有",
    "T24n1488_007:1070c26": "作已不具足者，果報雖定，時節不定；復有作",
    "T24n1488_007:1070c27": "已亦具足者，時報俱定。復有作已不具足者，",
    "T24n1488_007:1070c28": "持戒、正見；復有作已亦具足者，毀戒、邪見。",
    "T24n1488_007:1070c29": "復有作已不具足者，信因信果；復有作已亦",
    "T24n1488_007:1071a01": "具足者，不信因果。復有作已不具足者，作惡",
    "T24n1488_007:1071a02": "之時有善圍遶；復有作已亦具足者，作惡之",
    "T24n1488_007:1071a03": "時惡來圍遶。復有作已不具足者，雖作眾惡，",
    "T24n1488_007:1071a04": "人中受報；復有作已亦具足者，人中作惡，地",
    "T24n1488_007:1071a05": "獄受報。復有作已不具足者，有正念心；復",
    "T24n1488_007:1071a06": "有作已亦具足者，無有念心。復有作已不具",
    "T24n1488_007:1071a07": "足者，三時生悔；復有作已亦具足者，三時",
    "T24n1488_007:1071a08": "不悔。如惡，善亦如是。因是作已亦具足故，",
    "T24n1488_007:1071a09": "作小得大，作大得小。「一意摸身，身既成就，有",
    "T24n1488_007:1071a10": "無量意，摸身初意，即是善也。身既成就，得二",
    "T24n1488_007:1071a11": "種果：雜善、不善。如人，天亦如是。地獄眾生惡",
    "T24n1488_007:1071a12": "意摸身，身既成已，一向不善。餓鬼、畜生亦惡",
    "T24n1488_007:1071a13": "意摸身，身既成已，雜善不善。善惡中陰以善",
    "T24n1488_007:1071a14": "惡摸身，身既成已，俱得雜報，善以不善。歌羅",
    "T24n1488_007:1071a15": "羅時乃至老時，亦得雜報，善以不善。是故經",
    "T24n1488_007:1071a16": "說有四種業：黑業黑報，白業白報，雜業雜",
    "T24n1488_007:1071a17": "報，不黑不白是業無報。黑業黑報，所謂地獄；",
    "T24n1488_007:1071a18": "白業白報，所謂色天；雜業雜報，所謂欲天、人",
    "T24n1488_007:1071a19": "中、畜生、餓鬼；不白不黑無報，所謂無漏。「善男",
    "T24n1488_007:1071a20": "子！若人不解如是業緣，無量世中流轉生死。",
    "T24n1488_007:1071a21": "何以故？不解如是業因緣者，雖生非想非非",
    "T24n1488_007:1071a22": "想處，壽八萬劫，福盡還墮三惡道故。「善男子！",
    "T24n1488_007:1071a23": "一切摸畫，無勝於意，意畫煩惱，煩惱畫",
    "T24n1488_007:1071a24": "業，業則畫身。貪因緣故，色聲妙好，威儀詳",
    "T24n1488_007:1071a25": "序；瞋因緣故，色聲麁惡，威儀卒暴；如瞋，癡亦",
    "T24n1488_007:1071a26": "如是。無量世界，一百三十六地獄處，無量畜",
    "T24n1488_007:1071a27": "生，無量餓鬼，皆因業作；人、天亦爾。無量眾生",
    "T24n1488_007:1071a28": "獲得解脫，亦因於業。「善男子！是十善道有",
    "T24n1488_007:1071a29": "三事：一者、能遮煩惱，二者、能作善心，三者、能",
    "T24n1488_007:1071b01": "增長戒。如除毒藥，凡有三事：一者、阿伽陀",
    "T24n1488_007:1071b02": "藥，二者、神呪，三者、真寶。若人善修不放逸",
    "T24n1488_007:1071b03": "行，具足正念，分別善惡，當知是人決定能修",
    "T24n1488_007:1071b04": "十善業道；若多放逸，無有慚愧及以信心，",
    "T24n1488_007:1071b05": "當知是人決定能作十不善業道。是十業道，",
    "T24n1488_007:1071b06": "復有三事：一者、方便，二者、根本，三者、成已。",
    "T24n1488_007:1071b07": "若復有人能勤禮拜供養父母、師長、和上、",
    "T24n1488_007:1071b08": "有德之人，先意問訊，言則柔軟，是名方便。若",
    "T24n1488_007:1071b09": "作已竟，能修念心，歡喜不悔，是名成已。作時",
    "T24n1488_007:1071b10": "專著，是名根本。「善男子！是十業道，復有三種：",
    "T24n1488_007:1071b11": "謂上中下。或方便上、根本中、成已下，或方便",
    "T24n1488_007:1071b12": "中、根本上、成已下，或方便下、根本上、成已中。",
    "T24n1488_007:1071b13": "是十業道，三法圍遶：所謂無貪、恚、癡，有貪、瞋、",
    "T24n1488_007:1071b14": "癡。是十業道，有共戒行、不共戒行。捨戒有六：",
    "T24n1488_007:1071b15": "一者、斷善根時，二者、得二根時，三者、捨壽命",
    "T24n1488_007:1071b16": "時，四者、受惡戒時，五者、捨戒時，六者、捨欲",
    "T24n1488_007:1071b17": "界身時。「或復說言：佛法滅時便失戒者。是",
    "T24n1488_007:1071b18": "義不然！何以故？受已不失，未受不得。斷身、",
    "T24n1488_007:1071b19": "口、意惡，故名戒戒；根本四禪，四未到禪，是名",
    "T24n1488_007:1071b20": "定戒；根本四禪，初禪未到，名無漏戒。捨身",
    "T24n1488_007:1071b21": "後世更不作惡，名無作戒。守攝諸根，修正念",
    "T24n1488_007:1071b22": "心，見聞覺知，色聲香味觸法不生放逸，名",
    "T24n1488_007:1071b23": "攝根戒。何因緣故得名為戒？戒者名制，能制",
    "T24n1488_007:1071b24": "一切不善之法，故得名制。又復戒者，名曰迮",
    "T24n1488_007:1071b25": "隘，雖有惡法，性不能容，故名迫迮。又復戒",
    "T24n1488_007:1071b26": "者，名曰清涼，遮煩惱熱不令得入，是故名涼。",
    "T24n1488_007:1071b27": "又復戒者名上，能上天、上至無上道，是故名",
    "T24n1488_007:1071b28": "上。又復戒者名學，學調伏心智慧諸根，是故",
    "T24n1488_007:1071b29": "名學。「善男子！或時有人具足一戒，所謂波",
    "T24n1488_007:1071c01": "羅提木叉戒；或具二戒，加定共戒；或具三戒，",
    "T24n1488_007:1071c02": "加無漏戒；或具四戒，加攝根戒；或具五戒，加",
    "T24n1488_007:1071c03": "無作戒。「善男子！波羅提木叉戒現在得，定",
    "T24n1488_007:1071c04": "共戒者三世中得。善男子！若復有人欲受戒",
    "T24n1488_007:1071c05": "時，至心能觀生死罪過、解脫功德，信心歡喜，",
    "T24n1488_007:1071c06": "是人兼得作無作戒。如是戒者，隨命長短，命",
    "T24n1488_007:1071c07": "長長得，命短短得。是無作戒，三因緣捨：一",
    "T24n1488_007:1071c08": "者、小莊嚴故，二者、心放捨故，三者、作不堅",
    "T24n1488_007:1071c09": "故。不捨因緣復有三事：一者、有本願故，二",
    "T24n1488_007:1071c10": "者、作業堅故，三者、至心不放逸故。善男子！",
    "T24n1488_007:1071c11": "除十善業及十惡業、善戒惡戒，已更有業戒",
    "T24n1488_007:1071c12": "所不攝者，謂善惡法。如是善惡有作無作，",
    "T24n1488_007:1071c13": "有人具足作及無作，若現在作善未捨之頃，",
    "T24n1488_007:1071c14": "具作無作；第二念中成就過去作無作，作已",
    "T24n1488_007:1071c15": "過去，唯有無作無有作也。若人得戒，雖作不",
    "T24n1488_007:1071c16": "善，是人現世成就二法：惡法有作，善法無作。",
    "T24n1488_007:1071c17": "是作無作，二因緣捨：一者、所施物盡，二者、心",
    "T24n1488_007:1071c18": "捨善。作，二世成就，過去、現在；無作三世。定戒",
    "T24n1488_007:1071c19": "二因緣捨：一者、退時，二者、斷善根時。復有",
    "T24n1488_007:1071c20": "三時；一者、捨身時，二者、退時，三者、生上時。無",
    "T24n1488_007:1071c21": "漏戒有三時捨：一者、退時，二者、轉鈍作利時，",
    "T24n1488_007:1071c22": "三者、得上果時。心善業一時失，謂上生退時；",
    "T24n1488_007:1071c23": "身口意善，斷善根時一時俱失。善男子！若得",
    "T24n1488_007:1071c24": "具足戒、定戒、無漏戒、攝根戒，是人了了解十",
    "T24n1488_007:1071c25": "業道。「善男子！因十業道，眾生壽命有增有減：",
    "T24n1488_007:1071c26": "減者，壽命十年，增者，至無量年。北欝單曰",
    "T24n1488_007:1071c27": "定壽千年，此壽百年，東西二方二百五十；",
    "T24n1488_007:1071c28": "此壽無量，彼亦無量。四天王壽人數九百萬",
    "T24n1488_007:1071c29": "歲，命亦不定，如三天下。三十三天壽千八百",
    "T24n1488_007:1072a01": "萬歲，命亦不定。焰摩天上壽三千六百萬",
    "T24n1488_007:1072a02": "歲，命亦不定。兜率天壽七千二百萬歲，除",
    "T24n1488_007:1072a03": "後身菩薩，餘一切命皆亦不定。化樂天壽",
    "T24n1488_007:1072a04": "萬四千四百萬歲，命亦不定。他化自在天壽",
    "T24n1488_007:1072a05": "二萬八千八百萬歲，命亦不定。他化自在天",
    "T24n1488_007:1072a06": "上一年，即熱地獄一日一夜；如是三十日為",
    "T24n1488_007:1072a07": "一月，十二月為一歲，彼地獄壽命二萬八",
    "T24n1488_007:1072a08": "千八百萬歲，命亦不定。化樂天上一年，即",
    "T24n1488_007:1072a09": "是大聲地獄一日一夜；如是三十日為一月，",
    "T24n1488_007:1072a10": "十二月為一歲，彼獄壽命萬四千四百萬歲，",
    "T24n1488_007:1072a11": "命亦不定。兜率天一年，即是小聲地獄一日",
    "T24n1488_007:1072a12": "一夜；如是三十日為一月，十二月為一歲，",
    "T24n1488_007:1072a13": "彼地獄壽命七千二百萬歲，命亦不定。焰天",
    "T24n1488_007:1072a14": "一年，即眾合地獄一日一夜；如是三十日為",
    "T24n1488_007:1072a15": "一月，十二月為一歲，彼地獄壽命三千六",
    "T24n1488_007:1072a16": "百萬歲，命亦不定。三十三天一年，即是黑繩",
    "T24n1488_007:1072a17": "地獄一日一夜；如是三十日為一月，十二月",
    "T24n1488_007:1072a18": "為一歲，彼地獄壽命一千八百萬歲，命亦不",
    "T24n1488_007:1072a19": "定。四天王上一年，即是活地獄中一日一夜；",
    "T24n1488_007:1072a20": "如是三十日為一月，十二月為一歲，彼地",
    "T24n1488_007:1072a21": "獄壽命九百萬歲，命亦不定。阿鼻地獄壽命",
    "T24n1488_007:1072a22": "一劫，大熱地獄壽命半劫，唯此二處，壽命決",
    "T24n1488_007:1072a23": "定。人中五百年，是餓鬼中一日一夜；如是",
    "T24n1488_007:1072a24": "三十日為一月，十二月為一歲，彼鬼壽命萬",
    "T24n1488_007:1072a25": "五千歲，命亦不定。畜生道中，除難陀婆難陀，",
    "T24n1488_007:1072a26": "其餘一切命亦不定。阿鼻地獄一年，即是非",
    "T24n1488_007:1072a27": "想非非想處一日一夜；如是三十日為一月，",
    "T24n1488_007:1072a28": "十二月為一歲，彼天壽命八萬大劫；無所有",
    "T24n1488_007:1072a29": "處六萬劫，識處四萬劫，空處二萬劫。「若有",
    "T24n1488_007:1072b01": "發起輕微煩惱，愛著空定，當知是人生四無",
    "T24n1488_007:1072b02": "色。從十年增至八萬歲，從八萬歲減還至",
    "T24n1488_007:1072b03": "十年，如是增減滿十八反，名為中劫。穀貴",
    "T24n1488_007:1072b04": "三災，疾病三災，刀兵一災，名一小劫。水火",
    "T24n1488_007:1072b05": "二災各五段過，有一風災，五風災過，名一大",
    "T24n1488_007:1072b06": "劫。閻浮提中刀兵起時，東西二方人暫生瞋。",
    "T24n1488_007:1072b07": "此病起時，彼小頭痛，力少微弱。此穀貴時，彼",
    "T24n1488_007:1072b08": "則念食。如是惡事，欝單曰無。因不殺故，壽命",
    "T24n1488_007:1072b09": "增長；偷因緣故，壽命減少。有二種劫：一者、",
    "T24n1488_007:1072b10": "水劫，二者、火劫。火劫起時，地獄眾生若報",
    "T24n1488_007:1072b11": "盡者，悉得出離，若未盡者，移至他方大地獄",
    "T24n1488_007:1072b12": "中。若此世間八大地獄空無眾生，是名眾生",
    "T24n1488_007:1072b13": "脫於地獄。四大海中所有眾生，業若盡者，悉",
    "T24n1488_007:1072b14": "皆得脫；若未盡者，悉轉生於他方海中。若是",
    "T24n1488_007:1072b15": "海中無一眾生，是名得脫。閻浮提地直下過",
    "T24n1488_007:1072b16": "於五百由延，有閻羅王城，周遍縱廣七萬",
    "T24n1488_007:1072b17": "五千由延。如是城中，餓鬼眾生業已盡者，悉",
    "T24n1488_007:1072b18": "得出離；業未盡者，轉生他方閻羅王所。若是",
    "T24n1488_007:1072b19": "城中乃至無有一眾生者，是名得脫。爾時有",
    "T24n1488_007:1072b20": "人內因緣故，獲得初禪。得已、即起大聲唱言：",
    "T24n1488_007:1072b21": "『初禪寂靜！初禪寂靜！』諸人聞已，即各思惟，一",
    "T24n1488_007:1072b22": "切皆共獲得初禪，即捨人身生初禪地。時初",
    "T24n1488_007:1072b23": "禪中復有一人，內因緣故，修得二禪。得已、即",
    "T24n1488_007:1072b24": "起大聲唱言：『二禪寂靜！二禪寂靜！』眾生聞已，",
    "T24n1488_007:1072b25": "各自思惟，復獲二禪，捨初禪身，生二禪處。",
    "T24n1488_007:1072b26": "當爾之時，從阿鼻獄上至初禪，乃至無有一",
    "T24n1488_007:1072b27": "眾生在。「善男子！四天下外，有由乾陀山，中",
    "T24n1488_007:1072b28": "有七日，眾生福德因緣力故，唯一日現，賴",
    "T24n1488_007:1072b29": "之熟成百穀草木。火劫起時，七日都現，燒燃",
    "T24n1488_007:1072c01": "一切百穀草木、山河大地、須彌山王乃至初",
    "T24n1488_007:1072c02": "禪。二禪眾生見是火災，心生怖畏。彼中復有",
    "T24n1488_007:1072c03": "先生諸天，語後來天：『汝等莫怖！我往曾見如",
    "T24n1488_007:1072c04": "是火災，齊彼而止，不來至此。』如諸眾生增",
    "T24n1488_007:1072c05": "十年壽至八萬歲，減八萬壽還至十年，經爾",
    "T24n1488_007:1072c06": "所時，如是火災熱猶未息。是時便從中間禪",
    "T24n1488_007:1072c07": "處降注大雨，復經壽命一增一減，眾生業行",
    "T24n1488_007:1072c08": "因緣力故，為持此水，其下復出七重風雲。是",
    "T24n1488_007:1072c09": "時雨止，水上生膜，猶如乳肥。四天下中須彌",
    "T24n1488_007:1072c10": "山王漸漸生現，水中自然具有一切種種種",
    "T24n1488_007:1072c11": "子。是時二禪復有一人短命福盡，業力故墮",
    "T24n1488_007:1072c12": "生世間。壽無量歲，光明自照。獨處經久，心生",
    "T24n1488_007:1072c13": "愁惱而自念言：『我既獨處，若我有福，願更有",
    "T24n1488_007:1072c14": "人來生此間，與我為伴。』發是念已，是時二禪",
    "T24n1488_007:1072c15": "有諸眾生薄福命盡，業因緣故便來生此。是",
    "T24n1488_007:1072c16": "人見已，心生歡喜，即自念言：『如是人者，我所",
    "T24n1488_007:1072c17": "化生，即是我作；我於彼人，有自在力。』彼人亦",
    "T24n1488_007:1072c18": "念：『我從彼生，彼化作我，彼於我身有自在力。』",
    "T24n1488_007:1072c19": "以是因緣，一切眾生生我見想。善男子！陰",
    "T24n1488_007:1072c20": "界入等，眾生世界，國土世界，皆是十業因緣",
    "T24n1488_007:1072c21": "而有。「善男子！菩薩二種：一者、在家，二者、出家。",
    "T24n1488_007:1072c22": "出家菩薩能觀如是十業道者，是不為難；在",
    "T24n1488_007:1072c23": "家觀者，是乃為難。何以故？在家之人多惡因",
    "T24n1488_007:1072c24": "緣所纏遶故。」",
    "T24n1488_007:1072c25": "優婆塞戒經羼提波羅蜜品第二十五",
    "T24n1488_007:1072c26": "善生言：「世尊！佛先已說檀波羅蜜、尸波羅蜜，",
    "T24n1488_007:1072c27": "菩薩云何而得修集忍波羅蜜？」佛言：「善男子！",
    "T24n1488_007:1072c28": "忍有二種：一者、世忍，二者、出世忍。能忍飢渴、",
    "T24n1488_007:1072c29": "寒熱、苦樂，是名世忍；能忍信、戒、施、聞、智慧、正",
    "T24n1488_007:1073a01": "見無謬，忍佛、法、僧，罵詈、撾打、惡口、惡事、貪、瞋、癡",
    "T24n1488_007:1073a02": "等悉能忍之，能忍難忍，難施難作，名出世",
    "T24n1488_007:1073a03": "忍。善男子！菩薩若值他人打罵、輕賤、毀呰、惡",
    "T24n1488_007:1073a04": "口、罵詈，是時內心無加報想。菩薩雖作如是",
    "T24n1488_007:1073a05": "忍事，不為現在，但為後利。有善報之，惡則不",
    "T24n1488_007:1073a06": "反。「善男子！有是忍辱非波羅蜜，有波羅蜜非",
    "T24n1488_007:1073a07": "是忍辱，有是忍辱是波羅蜜，有非忍辱非波",
    "T24n1488_007:1073a08": "羅蜜。是忍辱非波羅蜜者，所謂世忍，聲聞、",
    "T24n1488_007:1073a09": "緣覺所行忍辱。是波羅蜜非忍辱者，所謂禪",
    "T24n1488_007:1073a10": "波羅蜜。亦是忍辱亦波羅蜜者，所謂若被割",
    "T24n1488_007:1073a11": "截頭目手足，乃至不生一念瞋心，檀波羅蜜、",
    "T24n1488_007:1073a12": "尸波羅蜜、般若波羅蜜。非忍辱非波羅蜜",
    "T24n1488_007:1073a13": "者，所謂聲聞、緣覺持戒布施。「善男子！若欲修",
    "T24n1488_007:1073a14": "忍，是人應當先破憍慢、瞋心、癡心，不觀我及",
    "T24n1488_007:1073a15": "我所相、種性常相，若人能作如是等觀，當知",
    "T24n1488_007:1073a16": "是人能修忍辱；如是修已，心得歡喜。有智之",
    "T24n1488_007:1073a17": "人，若遇惡罵，當作是念：『是罵詈字，不一時生，",
    "T24n1488_007:1073a18": "初字出時後字未生，後字生已初字復滅，若",
    "T24n1488_007:1073a19": "不一時，云何是罵？直是風聲，我云何瞋？我今",
    "T24n1488_007:1073a20": "此身五陰和合，四陰不現，則不可罵，色陰十",
    "T24n1488_007:1073a21": "分和合而有，如是和合，念念不停，若不停住，",
    "T24n1488_007:1073a22": "誰當受罵？然彼罵者，即是風氣。風亦二種：有",
    "T24n1488_007:1073a23": "內、有外，我於外風都不生瞋，云何於內而生",
    "T24n1488_007:1073a24": "瞋也？世間罵者，亦有二種：一者、實，二者、虛。",
    "T24n1488_007:1073a25": "若說實者，實何所瞋！若說虛者，虛自得罵，無",
    "T24n1488_007:1073a26": "豫我事，我何緣瞋！若我瞋者，我自作惡。何以",
    "T24n1488_007:1073a27": "故？因瞋恚故生三惡道。若我於彼三惡道中",
    "T24n1488_007:1073a28": "受苦惱者，則為自作自受苦報，是故說言一",
    "T24n1488_007:1073a29": "切善惡皆因我身。』「善男子！生忍因緣有五事：",
    "T24n1488_007:1073b01": "一者、惡來不報，二者、觀無常想，三者、修於",
    "T24n1488_007:1073b02": "慈悲，四者、心不放逸，五者、斷除瞋恚。善男",
    "T24n1488_007:1073b03": "子！若人能成如是五事，當知是人能修忍辱。",
    "T24n1488_007:1073b04": "若人軟言，淨身口業，和顏悅色，先意問訊，能",
    "T24n1488_007:1073b05": "觀一切苦樂因緣，當知是人能修忍辱。若能",
    "T24n1488_007:1073b06": "修空三昧，觀諸眾生悉是無常，受苦等想；彼",
    "T24n1488_007:1073b07": "罵辱時，能觀罵者如狂如癡，稚小無智，當知",
    "T24n1488_007:1073b08": "是人能修忍辱。智人當觀：勝我者罵，我不應",
    "T24n1488_007:1073b09": "瞋。何以故？我若瞋者，或奪我命。若不如者，瞋",
    "T24n1488_007:1073b10": "亦不應報。何以故？非疇匹故，我若報者，辱我",
    "T24n1488_007:1073b11": "身口。譬如有人授毒與他，人無責者，如其自",
    "T24n1488_007:1073b12": "服，人則嗤笑。我亦如是，若瞋彼者，當於未來",
    "T24n1488_007:1073b13": "受大苦惱，一切聖人悉當責我。以是因緣，我",
    "T24n1488_007:1073b14": "身若被截斫分離，不應生瞋。應當深觀往業",
    "T24n1488_007:1073b15": "因緣，當修慈悲憐愍一切。如是小事不能忍",
    "T24n1488_007:1073b16": "者，我當云何能調眾生？忍辱即是菩提正因，",
    "T24n1488_007:1073b17": "阿耨多羅三藐三菩提即是忍果，我若不種",
    "T24n1488_007:1073b18": "如是種子，云何獲得如是正果！「善男子！若有",
    "T24n1488_007:1073b19": "智人樂修忍辱，是人常得顏色和悅，好樂喜",
    "T24n1488_007:1073b20": "戲，人見歡喜，覩之無厭，於受化者，心不貪著。",
    "T24n1488_007:1073b21": "智人見怨以惡來加，當發善願，願彼怨者未",
    "T24n1488_007:1073b22": "來之世為我父母、兄弟、親戚，莫於我所生憎",
    "T24n1488_007:1073b23": "怨想。復當觀察：若人形殘，顏色醜惡，諸根",
    "T24n1488_007:1073b24": "不具，乏於財物，當知皆從瞋因緣得，我今",
    "T24n1488_007:1073b25": "云何不修忍辱？以是因緣，智者應當深修忍",
    "T24n1488_007:1073b26": "德。「善男子！菩薩摩訶薩修忍辱時，常樂觀",
    "T24n1488_007:1073b27": "察生死罪過，樂修法行，勤於精進，讀誦書寫",
    "T24n1488_007:1073b28": "如來正典，供養師長有德之人，能瞻病苦，修",
    "T24n1488_007:1073b29": "於慈悲，憐愍一切，見苦惱者，能令遠離。常樂",
    "T24n1488_007:1073c01": "出家，乃至盡壽持戒、精進，攝持六根，不令得",
    "T24n1488_007:1073c02": "起煩惱因緣，寧捨身命，終不毀戒。若他有事，",
    "T24n1488_007:1073c03": "樂為營理，常有慚愧，樂讚忍德。為調眾生堪",
    "T24n1488_007:1073c04": "忍眾苦，於怨尚能忍於惡事，況復親所！能",
    "T24n1488_007:1073c05": "忍二瞋：一、眾生瞋，二、非眾生瞋。捨己樂具，",
    "T24n1488_007:1073c06": "令眾得樂，不念多惡，不忘少善，遠離兩舌，前",
    "T24n1488_007:1073c07": "後默然不說彼短，說煩惱過令眾得離，他所",
    "T24n1488_007:1073c08": "不喜不為說之，淨身、口、意，了諸罪業。若客煩",
    "T24n1488_007:1073c09": "惱因緣作罪，作已慚愧，心生悔恨。「善男子！菩",
    "T24n1488_007:1073c10": "薩二種：一者、在家，二者、出家。出家菩薩修淨",
    "T24n1488_007:1073c11": "忍辱，是不為難；在家修忍，是乃為難。何以故？",
    "T24n1488_007:1073c12": "在家之人多惡因緣所纏遶故。」",
    "T24n1488_007:1073c13": "優婆塞戒經毘梨耶波羅蜜品第二十六",
    "T24n1488_007:1073c14": "善生言：「世尊！菩薩摩訶薩能修六波羅蜜，誰",
    "T24n1488_007:1073c15": "為正因？」「善男子！若善男子善女人，已生惡法",
    "T24n1488_007:1073c16": "為欲壞之，未生惡法為遮不起，未生善法為",
    "T24n1488_007:1073c17": "令速生，已生善法為令增廣，勤修精進，是",
    "T24n1488_007:1073c18": "名精進。如是精進、即是修行六波羅蜜之正",
    "T24n1488_007:1073c19": "因也。是勤精進，能脫一切諸煩惱界。「善男子！",
    "T24n1488_007:1073c20": "若能受於三惡道苦，當知是人真實能修毘",
    "T24n1488_007:1073c21": "梨耶波羅蜜，平等修集，不急不緩。精進二種：",
    "T24n1488_007:1073c22": "一、正，二、邪。菩薩遠離邪精進已，修正精進。修",
    "T24n1488_007:1073c23": "信、施、戒、聞慧、慈悲，名正精進；至心常作，三時",
    "T24n1488_007:1073c24": "無悔，於善法所不生知足，所學世法及出世",
    "T24n1488_007:1073c25": "法，一切皆名正精進也。菩薩雖復不惜身命，",
    "T24n1488_007:1073c26": "然為護法，應當愛惜。身四威儀常修如法，修",
    "T24n1488_007:1073c27": "善法時心無懈息，失身命時不捨如法。若",
    "T24n1488_007:1073c28": "能到於六事彼岸，悉是精進之因緣也。若自",
    "T24n1488_007:1073c29": "讀誦、書寫、思惟十二部經，名自為法勤行精",
    "T24n1488_007:1074a01": "進；若能以是轉化眾生令調伏者，名為他法",
    "T24n1488_007:1074a02": "勤行精進。若為菩提修菩提道，布施、持戒、多",
    "T24n1488_007:1074a03": "聞智慧，修學世法，供養父母、師長、有德之人，",
    "T24n1488_007:1074a04": "修舍摩陀、毘婆舍那，讀誦、書寫十二部經，",
    "T24n1488_007:1074a05": "復能遠離貪、恚、癡等，名為菩提勤行精進。如",
    "T24n1488_007:1074a06": "是悉名為正精進，是名六波羅蜜之正因也。",
    "T24n1488_007:1074a07": "「善男子！懈怠之人，不能一時一切布施，不能",
    "T24n1488_007:1074a08": "持戒，勤行精進，攝心念定忍於惡事，分別善",
    "T24n1488_007:1074a09": "惡，是故我言六波羅蜜因於精進。」「善男子！有",
    "T24n1488_007:1074a10": "勤精進非波羅蜜，有波羅蜜非勤精進，有亦",
    "T24n1488_007:1074a11": "精進亦波羅蜜，有非精進非波羅蜜。精進非",
    "T24n1488_007:1074a12": "波羅蜜者，如邪精進，善事精進，聲聞、緣覺所",
    "T24n1488_007:1074a13": "有精進。有波羅蜜非精進者，所謂般若波羅",
    "T24n1488_007:1074a14": "蜜。有亦精進亦波羅蜜者，所謂布施、持戒、忍",
    "T24n1488_007:1074a15": "辱、精進、禪等五波羅蜜。有非精進非波羅蜜",
    "T24n1488_007:1074a16": "者，一切凡夫、聲聞、緣覺布施、持戒、忍辱、禪定、",
    "T24n1488_007:1074a17": "智慧及餘善法。「善男子！菩薩有二種：一者、在",
    "T24n1488_007:1074a18": "家，二者、出家。出家菩薩修勤精進，是不為難；",
    "T24n1488_007:1074a19": "在家修進，是乃為難。何以故？在家之人多惡",
    "T24n1488_007:1074a20": "因緣所纏遶故。」",
    "T24n1488_007:1074a21": "優婆塞戒經禪波羅蜜品第二十七",
    "T24n1488_007:1074a22": "善生言：「世尊！菩薩摩訶薩修禪波羅蜜，云何",
    "T24n1488_007:1074a23": "禪定？」「善男子！禪定即戒、慈、悲、喜、捨，遠離諸結，",
    "T24n1488_007:1074a24": "修集善法，是名禪定。善男子！若離禪定，尚不",
    "T24n1488_007:1074a25": "能得一切世事，況出世事？是故應當至心修",
    "T24n1488_007:1074a26": "集。」「菩薩欲得禪波羅蜜，先當親近真善知識，",
    "T24n1488_007:1074a27": "修集三昧方便之道；所謂戒戒、攝諸根戒，斷",
    "T24n1488_007:1074a28": "於邪命，如法而住。隨順師教，於善法所不生",
    "T24n1488_007:1074a29": "知足，修行善時心無休息。常樂寂靜，遠離五",
    "T24n1488_007:1074b01": "蓋，心樂思惟觀生死過，常修善法至心不廢，",
    "T24n1488_007:1074b02": "具足正念，斷諸放逸。省於言語，亦損眠、食，心",
    "T24n1488_007:1074b03": "淨、身淨。不親惡友，不與惡交，不樂世事。知時、",
    "T24n1488_007:1074b04": "知法，了知自身。觀心數法，若有喜相、愁相、瞋",
    "T24n1488_007:1074b05": "相、軟相、堅相，知已能除，猶如金師，善知冷熱，",
    "T24n1488_007:1074b06": "不令失所。樂甘露味，雖處世法，身心不勤，猶",
    "T24n1488_007:1074b07": "如須彌，不為四風之所傾動。正念堅固，亦見",
    "T24n1488_007:1074b08": "知覺有為多過。若人樂修如是三昧不休不",
    "T24n1488_007:1074b09": "息，當知是人能具足得；譬如攢火，以不息",
    "T24n1488_007:1074b10": "故，火則易得。」「善男子！若離三昧欲得世法、出",
    "T24n1488_007:1074b11": "世菩提，無有是處。善男子！一切三昧，即是一",
    "T24n1488_007:1074b12": "切善法根本，以是因緣，應當攝心！如人執鏡，",
    "T24n1488_007:1074b13": "則見一切善惡之事，是故三昧名菩提道之",
    "T24n1488_007:1074b14": "莊嚴也。受身心樂，名為三昧；不增不減，名等",
    "T24n1488_007:1074b15": "三昧。從初骨觀乃至得阿耨多羅三藐三菩",
    "T24n1488_007:1074b16": "提，皆名三昧。是三昧有四緣：一者、從欲，",
    "T24n1488_007:1074b17": "二者、從精進，三者、從心，四者、從慧。是四緣故，",
    "T24n1488_007:1074b18": "得無量福，增一切善。復有三種：一者、從聞，",
    "T24n1488_007:1074b19": "二者、從思，三者、從修；從是三法漸漸而生。復",
    "T24n1488_007:1074b20": "有三時：所謂生時、住時、增時。善男子！欲界",
    "T24n1488_007:1074b21": "之中，有三昧子，是子因緣，得三菩提。是三昧",
    "T24n1488_007:1074b22": "者，有退、住、增，若在四禪，性則堅固。從初乃至",
    "T24n1488_007:1074b23": "非想非非想處，上地勝下，次第如是。根本禪",
    "T24n1488_007:1074b24": "中則有喜樂，非中間禪。六通亦爾，在於根本，",
    "T24n1488_007:1074b25": "不在餘處。是三昧名菩提莊嚴，因是三昧，能",
    "T24n1488_007:1074b26": "得學道及無學道，四無量心、三解脫門，自利",
    "T24n1488_007:1074b27": "利他，無量神足，知他心智，能調眾生，無量智",
    "T24n1488_007:1074b28": "慧，五根三昧，轉鈍為利，斷於一切生老病死，",
    "T24n1488_007:1074b29": "能得成就一切種智，見諸法性，如羅縠視。「善",
    "T24n1488_007:1074c01": "男子！智者應當作如是觀：一切煩惱是我大",
    "T24n1488_007:1074c02": "怨。何以故？因是煩惱能破自他，以是因緣，",
    "T24n1488_007:1074c03": "我當修集慈悲之心，為欲利益諸眾生故，為",
    "T24n1488_007:1074c04": "得無量純善法故。若有說言：離於慈悲得善",
    "T24n1488_007:1074c05": "法者，無有是處。如是慈悲能斷不善，能令",
    "T24n1488_007:1074c06": "眾生離苦受樂，能壞欲界。是慈若能緣於欲",
    "T24n1488_007:1074c07": "界，名欲界慈。「善男子！眾生若能修集慈心，",
    "T24n1488_007:1074c08": "是人當得無量功德。修慈心時，若能先於怨",
    "T24n1488_007:1074c09": "中施安，是名修慈。善男子！一切眾生凡有",
    "T24n1488_007:1074c10": "三聚：一者、怨，二者、親，三者、中；如是三聚，名為",
    "T24n1488_007:1074c11": "慈緣。修慈之人，先從親起，欲令受樂；此觀",
    "T24n1488_007:1074c12": "既成，都及怨家。善男子！起慈心時，有因戒起，",
    "T24n1488_007:1074c13": "有因施起；若能觀怨作子想者，是名得慈。善",
    "T24n1488_007:1074c14": "男子！慈唯能緣，不能救苦；悲則不爾，亦緣亦",
    "T24n1488_007:1074c15": "救。善男子！若能觀怨一毫之善，不見其惡，",
    "T24n1488_007:1074c16": "當知是人名為習慈。若彼怨家設遇病苦，能",
    "T24n1488_007:1074c17": "往問訊瞻療所患，給其所須，當知是人能善",
    "T24n1488_007:1074c18": "修慈。善男子！若能修忍，當知即是修慈因",
    "T24n1488_007:1074c19": "緣。如是慈心，即是一切安樂因緣。若能修慈，",
    "T24n1488_007:1074c20": "當知是人能破一切憍慢因緣，能行施、戒、忍",
    "T24n1488_007:1074c21": "辱、精進、禪定、智慧，如法修行。若人修定，當",
    "T24n1488_007:1074c22": "知是人修梵福德；得梵身故，名梵福德。若人",
    "T24n1488_007:1074c23": "能觀生死過罪、涅槃功德，是人足下所履糞",
    "T24n1488_007:1074c24": "土，應當頂戴。是人難忍能忍，難施能施，難",
    "T24n1488_007:1074c25": "作能作，是人能修四禪、四空及八解脫。復作",
    "T24n1488_007:1074c26": "是念：『一切眾生身口意惡，未來若受苦惱報",
    "T24n1488_007:1074c27": "者，悉令我受；若我所有善果報者，悉令眾生",
    "T24n1488_007:1074c28": "同我受之。』如是慈悲，緣廣故廣，緣少故少。慈",
    "T24n1488_007:1074c29": "悲三種：謂下中上。復有三種：一者、緣親，二",
    "T24n1488_007:1075a01": "者、緣怨，三者、緣中。復有三種：一者、緣貪，二",
    "T24n1488_007:1075a02": "者、緣眾生，三者、緣非眾生。如是緣者，悉名三",
    "T24n1488_007:1075a03": "昧。悲、喜、捨心，亦復如是。「善男子！有禪非波羅",
    "T24n1488_007:1075a04": "蜜，有波羅蜜非禪，有亦是禪亦波羅蜜，有非",
    "T24n1488_007:1075a05": "禪非波羅蜜。是禪非波羅蜜者，謂世俗禪，",
    "T24n1488_007:1075a06": "聲聞、緣覺所有禪定。是波羅蜜非禪定者，所",
    "T24n1488_007:1075a07": "謂施、戒、忍辱、精進。亦是禪亦波羅蜜者，謂金",
    "T24n1488_007:1075a08": "剛三昧。非禪非波羅蜜者，謂一切眾生、聲聞、",
    "T24n1488_007:1075a09": "緣覺、從聞思惟所生善法。「善男子！菩薩有",
    "T24n1488_007:1075a10": "二種；一者、在家，二者、出家。出家菩薩修於",
    "T24n1488_007:1075a11": "淨禪，是不為難；在家修淨，是乃為難。何以故？",
    "T24n1488_007:1075a12": "在家之人多惡因緣所纏遶故。」",
    "T24n1488_007:1075a13": "優婆塞戒經般若波羅蜜品第二十八",
    "T24n1488_007:1075a14": "善生言：「世尊！菩薩云何修淨般若波羅蜜？」",
    "T24n1488_007:1075a15": "「善男子！若有菩薩持戒精進，多聞正命，修",
    "T24n1488_007:1075a16": "於忍辱，憐愍眾生，心多慚愧，遠離嫉妬，真實",
    "T24n1488_007:1075a17": "了知諸善方便；為眾受苦，不生悔退，樂行惠",
    "T24n1488_007:1075a18": "施，能調眾生，善知所犯輕重之相，勤勸眾",
    "T24n1488_007:1075a19": "生施作福業；知字知義，心無憍慢，親近善友，",
    "T24n1488_007:1075a20": "能自利益及利益他；恭敬三寶、諸師、和上、長",
    "T24n1488_007:1075a21": "老有德，於身菩提不生輕想，能觀菩提深妙",
    "T24n1488_007:1075a22": "功德；知善惡相，知世出世一切聲論，知因知",
    "T24n1488_007:1075a23": "果，知初方便及以根本，當知是人能得智慧。",
    "T24n1488_007:1075a24": "如是智慧有三種：一、從聞生，二、從思生，三、從",
    "T24n1488_007:1075a25": "修生。從字得義，名從聞生；思惟得義，名從思",
    "T24n1488_007:1075a26": "生；從修得義，名從修生。能讀如來十二部經，",
    "T24n1488_007:1075a27": "能除疑網，能讀一切世論世事，能善分別邪",
    "T24n1488_007:1075a28": "正之道，是名智慧。能善分別十二部經，陰、",
    "T24n1488_007:1075a29": "界、入等因果字義，毘婆舍那、舍摩他相，上中",
    "T24n1488_007:1075b01": "下相，善、惡、無記及四顛倒，見道、修道，能善",
    "T24n1488_007:1075b02": "分別如是等事，是名智慧。「善男子！有智之",
    "T24n1488_007:1075b03": "人，求於十力、四無所畏、大悲、三念處，常親近",
    "T24n1488_007:1075b04": "佛及佛弟子。世無佛法，樂在外道出家修學，",
    "T24n1488_007:1075b05": "雖處邪道，樂求正要，常修慈、悲、喜、捨之心及",
    "T24n1488_007:1075b06": "五通道。得五通已，觀不淨想及無常想，能",
    "T24n1488_007:1075b07": "說有為多諸過罪。為正語故，教諸眾生令學",
    "T24n1488_007:1075b08": "聲論，能令眾生離身心病，樂以世事教於他",
    "T24n1488_007:1075b09": "人，所作事業無能勝者，所謂呪方，種種醫藥。",
    "T24n1488_007:1075b10": "能善求財，得已能護，用以道理，如法惠施。雖",
    "T24n1488_007:1075b11": "知一切，不生憍慢，得大功德，不生知足，能教",
    "T24n1488_007:1075b12": "眾生信、施、持戒、多聞、智慧。知善、不善、無記方",
    "T24n1488_007:1075b13": "便，善知學行因緣次第，知菩提道及道莊嚴，",
    "T24n1488_007:1075b14": "知諸眾生上中下根，知外聲論心不存著，知",
    "T24n1488_007:1075b15": "眾生時隨宜調伏，知眾生世及國土世，知從",
    "T24n1488_007:1075b16": "具足六波羅蜜。「善男子！有是智慧非波羅",
    "T24n1488_007:1075b17": "蜜，有波羅蜜非是智慧，有是智慧是波羅蜜，",
    "T24n1488_007:1075b18": "有非智慧非波羅蜜。是智慧非波羅蜜者，所",
    "T24n1488_007:1075b19": "謂一切世間智慧，聲聞、緣覺所行智慧。是",
    "T24n1488_007:1075b20": "波羅蜜非智慧者，無有是義。是智慧是波羅",
    "T24n1488_007:1075b21": "蜜者，所謂一切六波羅蜜。非智慧非波羅蜜",
    "T24n1488_007:1075b22": "者，所謂一切聲聞、緣覺施、戒、精進。「善男子！若",
    "T24n1488_007:1075b23": "人有能勤修如是六波羅蜜，是人名為供養",
    "T24n1488_007:1075b24": "六方，能增財命。「善男子！菩薩二種：一者、在家，",
    "T24n1488_007:1075b25": "二者、出家。出家菩薩修淨智慧，是不為難；在",
    "T24n1488_007:1075b26": "家修淨，是乃為難。何以故？在家之人多惡因",
    "T24n1488_007:1075b27": "緣所纏遶故。」",
    "T24n1488_007:1075b28": "說是法時，善生長者子等千優婆塞，發阿耨",
    "T24n1488_007:1075b29": "多羅三藐三菩提心。既發心已，即從坐起，禮",
    "T24n1488_007:1075c01": "佛而退，辭還所止。",
    "T24n1488_007:1075c02": "優婆塞戒經卷第七"
}