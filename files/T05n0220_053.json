{
    "T05n0220_053:0298a04": "大般若波羅蜜多經卷第五十三",
    "T05n0220_053:0298a06": "三藏法師玄奘奉　詔譯",
    "T05n0220_053:0298a07": "初分辯大乘品第十五之三",
    "T05n0220_053:0298a08": "爾時，具壽善現白佛言：「世尊！云何菩薩摩訶",
    "T05n0220_053:0298a09": "薩修行般若波羅蜜多時，以無所得而為方",
    "T05n0220_053:0298a10": "便，於內外俱身、受、心、法住循身、受、心、法觀，熾",
    "T05n0220_053:0298a11": "然精進具念正知，為欲調伏世貪憂故？」佛言：",
    "T05n0220_053:0298a12": "「善現！若菩薩摩訶薩修行般若波羅蜜多時，",
    "T05n0220_053:0298a13": "以無所得而為方便，審觀自身，行時知行，住",
    "T05n0220_053:0298a14": "時知住，坐時知坐，臥時知臥，如如自身威儀",
    "T05n0220_053:0298a15": "差別，如是如是具念正知。善現！是為菩薩摩",
    "T05n0220_053:0298a16": "訶薩修行般若波羅蜜多時，以無所得而為",
    "T05n0220_053:0298a17": "方便，於內身住循身觀，熾然精進具念正知，",
    "T05n0220_053:0298a18": "為欲調伏世貪憂故。",
    "T05n0220_053:0298a19": "「復次，善現！若菩薩摩訶薩修行般若波羅蜜",
    "T05n0220_053:0298a20": "多時，以無所得而為方便，審觀自身，正知往",
    "T05n0220_053:0298a21": "來，正知瞻視，正知俯仰，正知屈申，服僧伽",
    "T05n0220_053:0298a22": "胝，執持衣鉢，甞食[口*((啜口)/酉)]飲，臥息經行，坐起承",
    "T05n0220_053:0298a23": "迎，寤寢語嘿，入出諸定，皆念正知。善現！是為",
    "T05n0220_053:0298a24": "菩薩摩訶薩修行般若波羅蜜多時，以無所",
    "T05n0220_053:0298a25": "得而為方便，於內身住循身觀，熾然精進具",
    "T05n0220_053:0298a26": "念正知，為欲調伏世貪憂故。",
    "T05n0220_053:0298a27": "「復次，善現！若菩薩摩訶薩修行般若波羅蜜",
    "T05n0220_053:0298a28": "多時，以無所得而為方便，審觀自身，於息入",
    "T05n0220_053:0298a29": "時如實念知息入，於息出時如實念知息出；",
    "T05n0220_053:0298b01": "於入息長時如實念知入息長，於出息長時",
    "T05n0220_053:0298b02": "如實念知出息長；於入息短時如實念知入",
    "T05n0220_053:0298b03": "息短，於出息短時如實念知出息短。如工輪",
    "T05n0220_053:0298b04": "師或彼弟子，輪勢長時如實念知輪勢長，輪",
    "T05n0220_053:0298b05": "勢短時如實念知輪勢短。諸菩薩摩訶薩修",
    "T05n0220_053:0298b06": "行般若波羅蜜多時，以無所得而為方便，審",
    "T05n0220_053:0298b07": "觀自身入息出息若長若短，如實念知亦復",
    "T05n0220_053:0298b08": "如是。善現！是為菩薩摩訶薩修行般若波",
    "T05n0220_053:0298b09": "羅蜜多時，以無所得而為方便，於內身住",
    "T05n0220_053:0298b10": "循身觀，熾然精進具念正知，為欲調伏世貪",
    "T05n0220_053:0298b11": "憂故。",
    "T05n0220_053:0298b12": "「復次，善現！若菩薩摩訶薩修行般若波羅蜜",
    "T05n0220_053:0298b13": "多時，以無所得而為方便，審觀自身，如實念",
    "T05n0220_053:0298b14": "知四界差別，所謂地界、水、火、風界。如巧屠師",
    "T05n0220_053:0298b15": "或彼弟子斷牛命已，復用利刀分析其身剖",
    "T05n0220_053:0298b16": "為四分，若坐若立如實觀知。諸菩薩摩訶薩",
    "T05n0220_053:0298b17": "修行般若波羅蜜多時，以無所得而為方便，",
    "T05n0220_053:0298b18": "審觀自身，如實念知地、水、火、風四界差別亦",
    "T05n0220_053:0298b19": "復如是。善現！是為菩薩摩訶薩修行般若波",
    "T05n0220_053:0298b20": "羅蜜多時，以無所得而為方便，於內身住循",
    "T05n0220_053:0298b21": "身觀，熾然精進具念正知，為欲調伏世貪",
    "T05n0220_053:0298b22": "憂故。",
    "T05n0220_053:0298b23": "「復次，善現！若菩薩摩訶薩修行般若波羅蜜",
    "T05n0220_053:0298b24": "多時，以無所得而為方便，審觀自身，如實念",
    "T05n0220_053:0298b25": "知從足至頂種種不淨充滿其中，外為薄皮",
    "T05n0220_053:0298b26": "之所纏裹，所謂唯有髮毛爪齒、皮革血肉、筋",
    "T05n0220_053:0298b27": "脈骨髓、心肝肺腎、脾膽胞胃、大腸小腸、屎尿",
    "T05n0220_053:0298b28": "洟唾、涎淚垢汗、痰膿肪[月*冊]、腦膜[月*蚩]聹，如",
    "T05n0220_053:0298b29": "是不淨充滿身中。如有農夫或諸長者，倉中",
    "T05n0220_053:0298c01": "盛滿種種雜穀，所謂稻、麻、粟、豆、麥等，有明目",
    "T05n0220_053:0298c02": "者開倉覩之，即如實知其中唯有稻、麻、粟等",
    "T05n0220_053:0298c03": "種種雜穀。諸菩薩摩訶薩修行般若波羅蜜",
    "T05n0220_053:0298c04": "多時，以無所得而為方便，審觀自身，如實念",
    "T05n0220_053:0298c05": "知從足至頂，唯有種種不淨臭物充滿其中",
    "T05n0220_053:0298c06": "亦復如是，誰有智者寶玩此身？唯諸愚夫迷",
    "T05n0220_053:0298c07": "謬耽著！善現！是為菩薩摩訶薩修行般若波",
    "T05n0220_053:0298c08": "羅蜜多時，以無所得而為方便，於內身住循",
    "T05n0220_053:0298c09": "身觀，熾然精進具念正知，為欲調伏世貪",
    "T05n0220_053:0298c10": "憂故。",
    "T05n0220_053:0298c11": "「復次，善現！若菩薩摩訶薩修行般若波羅蜜",
    "T05n0220_053:0298c12": "多時，以無所得而為方便，往澹泊路觀所棄",
    "T05n0220_053:0298c13": "屍，死經一日或經二日乃至七日，其身膖脹，",
    "T05n0220_053:0298c14": "色變青瘀，臭爛皮穿，膿血流出。見是事已，自",
    "T05n0220_053:0298c15": "念我身有如是性，具如是法，未得解脫終歸",
    "T05n0220_053:0298c16": "如是，誰有智者寶玩此身？唯諸愚夫迷謬耽",
    "T05n0220_053:0298c17": "著！善現！是為菩薩摩訶薩修行般若波羅蜜",
    "T05n0220_053:0298c18": "多時，以無所得而為方便，於內身住循身觀，",
    "T05n0220_053:0298c19": "熾然精進具念正知，為欲調伏世貪憂故。",
    "T05n0220_053:0298c20": "「復次，善現！若菩薩摩訶薩修行般若波羅蜜",
    "T05n0220_053:0298c21": "多時，以無所得而為方便，往澹泊路觀所棄",
    "T05n0220_053:0298c22": "屍，死經一日或經二日乃至七日，為諸鵰、鷲、",
    "T05n0220_053:0298c23": "烏、鵲、鵄、梟、虎、豹、狐、狼、野干、狗等種種禽獸或",
    "T05n0220_053:0298c24": "啄或攫，骨肉狼藉，[齒*查]掣食噉。見是事已，自",
    "T05n0220_053:0298c25": "念我身有如是性，具如是法，未得解脫終歸",
    "T05n0220_053:0298c26": "如是，誰有智者寶玩此身？唯諸愚夫迷謬耽",
    "T05n0220_053:0298c27": "著！善現！是為菩薩摩訶薩修行般若波羅蜜",
    "T05n0220_053:0298c28": "多時，以無所得而為方便，於內身住循身觀，",
    "T05n0220_053:0298c29": "熾然精進具念正知，為欲調伏世貪憂故。",
    "T05n0220_053:0299a01": "「復次，善現！若菩薩摩訶薩修行般若波羅蜜",
    "T05n0220_053:0299a02": "多時，以無所得而為方便，往澹泊路觀所棄",
    "T05n0220_053:0299a03": "屍，禽獸食已，不淨潰爛，膿血流離，有無量",
    "T05n0220_053:0299a04": "種蟲蛆雜出，臭處可惡過於死狗。見是事已，",
    "T05n0220_053:0299a05": "自念我身有如是性，具如是法，未得解脫終",
    "T05n0220_053:0299a06": "歸如是，誰有智者寶玩此身？唯諸愚夫迷謬",
    "T05n0220_053:0299a07": "耽著！善現！是為菩薩摩訶薩修行般若波羅",
    "T05n0220_053:0299a08": "蜜多時，以無所得而為方便，於內身住循身",
    "T05n0220_053:0299a09": "觀，熾然精進具念正知，為欲調伏世貪憂",
    "T05n0220_053:0299a10": "故。",
    "T05n0220_053:0299a11": "「復次，善現！若菩薩摩訶薩修行般若波羅蜜",
    "T05n0220_053:0299a12": "多時，以無所得而為方便，往澹泊路觀所棄",
    "T05n0220_053:0299a13": "屍，蟲蛆食已，肉離骨現，支節相連，荕纏血",
    "T05n0220_053:0299a14": "塗，尚餘腐肉。見是事已，自念我身有如是",
    "T05n0220_053:0299a15": "性，具如是法，未得解脫終歸如是，誰有智者",
    "T05n0220_053:0299a16": "寶玩此身？唯諸愚夫迷謬耽著！善現！是為菩",
    "T05n0220_053:0299a17": "薩摩訶薩修行般若波羅蜜多時，以無所得",
    "T05n0220_053:0299a18": "而為方便，於內身住循身觀，熾然精進具念",
    "T05n0220_053:0299a19": "正知，為欲調伏世貪憂故。",
    "T05n0220_053:0299a20": "「復次，善現！若菩薩摩訶薩修行般若波羅蜜",
    "T05n0220_053:0299a21": "多時，以無所得而為方便，往澹泊路觀所棄",
    "T05n0220_053:0299a22": "屍，已成骨璅，血肉都盡，餘筋所連。見是事已，",
    "T05n0220_053:0299a23": "自念我身有如是性，具如是法，未得解脫終",
    "T05n0220_053:0299a24": "歸如是，誰有智者寶玩此身？唯諸愚夫迷謬",
    "T05n0220_053:0299a25": "耽著！善現！是為菩薩摩訶薩修行般若波羅",
    "T05n0220_053:0299a26": "蜜多時，以無所得而為方便，於內身住循身",
    "T05n0220_053:0299a27": "觀，熾然精進具念正知，為欲調伏世貪憂",
    "T05n0220_053:0299a28": "故。「復次，善現！若菩薩摩訶薩修行般若波羅",
    "T05n0220_053:0299a29": "蜜多時，以無所得而為方便，往澹泊路觀所",
    "T05n0220_053:0299b01": "棄屍，但餘眾骨，其色皓白如雪珂貝，諸筋糜",
    "T05n0220_053:0299b02": "爛支節分離。見是事已，自念我身有如是性，",
    "T05n0220_053:0299b03": "具如是法，未得解脫終歸如是，誰有智者寶",
    "T05n0220_053:0299b04": "玩此身？唯諸愚夫迷謬耽著！善現！是為菩薩",
    "T05n0220_053:0299b05": "摩訶薩修行般若波羅蜜多時，以無所得而",
    "T05n0220_053:0299b06": "為方便，於內身住循身觀，熾然精進具念正",
    "T05n0220_053:0299b07": "知，為欲調伏世貪憂故。",
    "T05n0220_053:0299b08": "「復次，善現！若菩薩摩訶薩修行般若波羅蜜",
    "T05n0220_053:0299b09": "多時，以無所得而為方便，往澹泊路觀所棄",
    "T05n0220_053:0299b10": "屍，成白骨已，支節分散零落異方，所謂足骨、",
    "T05n0220_053:0299b11": "腨骨、膝骨、髀骨、髖骨、脊骨、脇骨、胸骨、膊骨、臂",
    "T05n0220_053:0299b12": "骨、手骨、項骨、頷骨、頰骨、髑髏各在異處。見是",
    "T05n0220_053:0299b13": "事已，自念我身有如是性，具如是法，未得解",
    "T05n0220_053:0299b14": "脫終歸如是，誰有智者寶玩此身？唯諸愚夫",
    "T05n0220_053:0299b15": "迷謬耽著！善現！是為菩薩摩訶薩修行般若",
    "T05n0220_053:0299b16": "波羅蜜多時，以無所得而為方便，於內身住",
    "T05n0220_053:0299b17": "循身觀，熾然精進具念正知，為欲調伏世貪",
    "T05n0220_053:0299b18": "憂故。「復次，善現！若菩薩摩訶薩修行般若波",
    "T05n0220_053:0299b19": "羅蜜多時，以無所得而為方便，往澹泊路觀",
    "T05n0220_053:0299b20": "所棄屍，骸骨狼藉，風吹日曝，雨灌霜封，積",
    "T05n0220_053:0299b21": "有歲年色如珂雪。見是事已，自念我身有如",
    "T05n0220_053:0299b22": "是性，具如是法，未得解脫終歸如是，誰有智",
    "T05n0220_053:0299b23": "者寶玩此身？唯諸愚夫迷謬耽著！善現！是為",
    "T05n0220_053:0299b24": "菩薩摩訶薩修行般若波羅蜜多時，以無所",
    "T05n0220_053:0299b25": "得而為方便，於內身住循身觀，熾然精進具",
    "T05n0220_053:0299b26": "念正知，為欲調伏世貪憂故。「復次，善現！若菩",
    "T05n0220_053:0299b27": "薩摩訶薩修行般若波羅蜜多時，以無所得",
    "T05n0220_053:0299b28": "而為方便，往澹泊路觀所棄屍，餘骨散地經",
    "T05n0220_053:0299b29": "多百歲或多千年，其相變青，狀猶鴿色，或有",
    "T05n0220_053:0299c01": "腐朽碎末如塵，與土相和不可分別。見是事",
    "T05n0220_053:0299c02": "已，自念我身有如是性，具如是法，未得解脫",
    "T05n0220_053:0299c03": "終歸如是，誰有智者寶玩此身？唯諸愚夫迷",
    "T05n0220_053:0299c04": "謬耽著！善現！是為菩薩摩訶薩修行般若波",
    "T05n0220_053:0299c05": "羅蜜多時，以無所得而為方便，於內身住循",
    "T05n0220_053:0299c06": "身觀，熾然精進具念正知，為欲調伏世貪憂",
    "T05n0220_053:0299c07": "故。「善現！諸菩薩摩訶薩修行般若波羅蜜多",
    "T05n0220_053:0299c08": "時，以無所得而為方便，如於內身如是差別",
    "T05n0220_053:0299c09": "住循身觀，熾然精進具念正知，為欲調伏世",
    "T05n0220_053:0299c10": "貪憂故；於外身住循身觀，於內外身住循身",
    "T05n0220_053:0299c11": "觀，熾然精進具念正知，為欲調伏世貪憂故，",
    "T05n0220_053:0299c12": "隨其所應亦復如是。「善現！諸菩薩摩訶薩修",
    "T05n0220_053:0299c13": "行般若波羅蜜多時，以無所得而為方便，於",
    "T05n0220_053:0299c14": "內外俱受、心、法住循受、心、法觀，熾然精進具",
    "T05n0220_053:0299c15": "念正知，為欲調伏世貪憂故，隨其所應皆應",
    "T05n0220_053:0299c16": "廣說。「善現！如是菩薩摩訶薩修行般若波羅",
    "T05n0220_053:0299c17": "蜜多時，以無所得而為方便，於內外俱身、",
    "T05n0220_053:0299c18": "受、心、法住循身、受、心、法觀時，雖作是觀而無",
    "T05n0220_053:0299c19": "所得。善現當知！是為菩薩摩訶薩大乘相。",
    "T05n0220_053:0299c20": "「復次，善現！菩薩摩訶薩大乘相者，謂四正斷。",
    "T05n0220_053:0299c21": "何等為四？善現！若菩薩摩訶薩修行般若波",
    "T05n0220_053:0299c22": "羅蜜多時，以無所得而為方便，於諸未生惡",
    "T05n0220_053:0299c23": "不善法為不生故，生欲策勵，發起正勤策",
    "T05n0220_053:0299c24": "心持心，是為第一。若菩薩摩訶薩修行般若",
    "T05n0220_053:0299c25": "波羅蜜多時，以無所得而為方便，於諸已生",
    "T05n0220_053:0299c26": "惡不善法為永斷故，生欲策勵，發起正勤",
    "T05n0220_053:0299c27": "策心持心，是為第二。若菩薩摩訶薩修行般",
    "T05n0220_053:0299c28": "若波羅蜜多時，以無所得而為方便，未生善",
    "T05n0220_053:0299c29": "法為令生故，生欲策勵，發起正勤策心持",
    "T05n0220_053:0300a01": "心，是為第三。若菩薩摩訶薩修行般若波羅",
    "T05n0220_053:0300a02": "蜜多時，以無所得而為方便，已生善法為令",
    "T05n0220_053:0300a03": "安住，不忘增廣倍修滿故，生欲策勵，發起",
    "T05n0220_053:0300a04": "正勤策心持心，是為第四。善現當知！是為菩",
    "T05n0220_053:0300a05": "薩摩訶薩大乘相。",
    "T05n0220_053:0300a06": "「復次，善現！菩薩摩訶薩大乘相者，謂四神足。",
    "T05n0220_053:0300a07": "何等為四？善現！若菩薩摩訶薩修行般若波",
    "T05n0220_053:0300a08": "羅蜜多時，以無所得而為方便，修欲三摩地",
    "T05n0220_053:0300a09": "斷行成就神足，依離、依無染、依滅、迴向捨，",
    "T05n0220_053:0300a10": "是為第一。若菩薩摩訶薩修行般若波羅蜜",
    "T05n0220_053:0300a11": "多時，以無所得而為方便，修勤三摩地斷行",
    "T05n0220_053:0300a12": "成就神足，依離、依無染、依滅、迴向捨，是為",
    "T05n0220_053:0300a13": "第二。若菩薩摩訶薩修行般若波羅蜜多時，",
    "T05n0220_053:0300a14": "以無所得而為方便，修心三摩地斷行成就",
    "T05n0220_053:0300a15": "神足，依離、依無染、依滅、迴向捨，是為第",
    "T05n0220_053:0300a16": "三。若菩薩摩訶薩修行般若波羅蜜多時，以",
    "T05n0220_053:0300a17": "無所得而為方便，修觀三摩地斷行成就神",
    "T05n0220_053:0300a18": "足，依離、依無染、依滅、迴向捨，是為第四。善",
    "T05n0220_053:0300a19": "現當知！是為菩薩摩訶薩大乘相。",
    "T05n0220_053:0300a20": "「復次，善現！菩薩摩訶薩大乘相者，謂五根。何",
    "T05n0220_053:0300a21": "等為五？善現！若菩薩摩訶薩修行般若波羅",
    "T05n0220_053:0300a22": "蜜多時，以無所得而為方便，所修信根、精進",
    "T05n0220_053:0300a23": "根、念根、定根、慧根。善現當知！是為菩薩摩",
    "T05n0220_053:0300a24": "訶薩大乘相。「復次，善現！菩薩摩訶薩大乘相",
    "T05n0220_053:0300a25": "者，謂五力。何等為五？善現！若菩薩摩訶薩",
    "T05n0220_053:0300a26": "修行般若波羅蜜多時，以無所得而為方便，",
    "T05n0220_053:0300a27": "所修信力、精進力、念力、定力、慧力。善現當",
    "T05n0220_053:0300a28": "知！是為菩薩摩訶薩大乘相。",
    "T05n0220_053:0300a29": "「復次，善現！菩薩摩訶薩大乘相者，謂七等覺",
    "T05n0220_053:0300b01": "支。何等為七？善現！若菩薩摩訶薩修行般若",
    "T05n0220_053:0300b02": "波羅蜜多時，以無所得而為方便，所修念等",
    "T05n0220_053:0300b03": "覺支、擇法等覺支、精進等覺支、喜等覺支、輕",
    "T05n0220_053:0300b04": "安等覺支、定等覺支、捨等覺支，依離、依無染、",
    "T05n0220_053:0300b05": "依滅、迴向捨。善現當知！是為菩薩摩訶薩大",
    "T05n0220_053:0300b06": "乘相。「復次，善現！菩薩摩訶薩大乘相者，謂八",
    "T05n0220_053:0300b07": "聖道支。何等為八？善現！若菩薩摩訶薩修行",
    "T05n0220_053:0300b08": "般若波羅蜜多時，以無所得而為方便，所修",
    "T05n0220_053:0300b09": "正見、正思惟、正語、正業、正命、正精進、正念、正",
    "T05n0220_053:0300b10": "定，依離、依無染、依滅、迴向捨。善現當知！是為",
    "T05n0220_053:0300b11": "菩薩摩訶薩大乘相。",
    "T05n0220_053:0300b12": "「復次，善現！菩薩摩訶薩大乘相者，謂三三摩",
    "T05n0220_053:0300b13": "地。何等為三？善現！若菩薩摩訶薩修行般若",
    "T05n0220_053:0300b14": "波羅蜜多時，以無所得而為方便，觀一切法",
    "T05n0220_053:0300b15": "自相皆空，其心安住，名空解脫門，亦名空三",
    "T05n0220_053:0300b16": "摩地，是為第一。若菩薩摩訶薩修行般若波",
    "T05n0220_053:0300b17": "羅蜜多時，以無所得而為方便，觀一切法自",
    "T05n0220_053:0300b18": "相空故皆無有相，其心安住，名無相解脫門，",
    "T05n0220_053:0300b19": "亦名無相三摩地，是為第二。若菩薩摩訶薩",
    "T05n0220_053:0300b20": "修行般若波羅蜜多時，以無所得而為方便，",
    "T05n0220_053:0300b21": "觀一切法自相空故皆無所願，其心安住，名",
    "T05n0220_053:0300b22": "無願解脫門，亦名無願三摩地，是為第三。善",
    "T05n0220_053:0300b23": "現當知！是為菩薩摩訶薩大乘相。",
    "T05n0220_053:0300b24": "「復次，善現！菩薩摩訶薩大乘相者，謂法智、類",
    "T05n0220_053:0300b25": "智、世俗智、他心智、苦智、集智、滅智、道智、盡",
    "T05n0220_053:0300b26": "智、無生智、如實智，是為菩薩摩訶薩大乘相。」",
    "T05n0220_053:0300b27": "爾時，尊者善現白佛言：「世尊！云何法智？」佛言：",
    "T05n0220_053:0300b28": "「善現！若智以無所得而為方便，知五蘊等差",
    "T05n0220_053:0300b29": "別相轉，是為法智。」「世尊！云何類智？」「善現！若",
    "T05n0220_053:0300c01": "智以無所得而為方便，知蘊、界、處及諸緣起",
    "T05n0220_053:0300c02": "若總若別是無常等，是為類智。」「世尊！云何世",
    "T05n0220_053:0300c03": "俗智？」「善現！若智以無所得而為方便，知一切",
    "T05n0220_053:0300c04": "法假設名字，是為世俗智。」「世尊！云何他心智？」",
    "T05n0220_053:0300c05": "「善現！若智以無所得而為方便，知他有情心、",
    "T05n0220_053:0300c06": "心所法及修行證滅，是為他心智。」「世尊！云何",
    "T05n0220_053:0300c07": "苦智？」「善現！若智以無所得而為方便，知苦應",
    "T05n0220_053:0300c08": "不生，是為苦智。」「世尊！云何集智？」「善現！若智以",
    "T05n0220_053:0300c09": "無所得而為方便，知集應永斷，是為集智。」「世",
    "T05n0220_053:0300c10": "尊！云何滅智？」「善現！若智以無所得而為方便，",
    "T05n0220_053:0300c11": "知滅應作證，是為滅智。」「世尊！云何道智？」「善",
    "T05n0220_053:0300c12": "現！若智以無所得而為方便，知道應修習，是",
    "T05n0220_053:0300c13": "為道智。」「世尊！云何盡智？」「善現！若智以無所得",
    "T05n0220_053:0300c14": "而為方便，知貪、瞋、癡盡，是為盡智。」「世尊！云何",
    "T05n0220_053:0300c15": "無生智？」「善現！若智以無所得而為方便，知有",
    "T05n0220_053:0300c16": "趣不復生，是為無生智。」「世尊！云何如實智？」",
    "T05n0220_053:0300c17": "「善現！如來一切智、一切相智，是為如實智。「善",
    "T05n0220_053:0300c18": "現當知！是為菩薩摩訶薩大乘相。",
    "T05n0220_053:0300c19": "「復次，善現！菩薩摩訶薩大乘相者，謂三無漏",
    "T05n0220_053:0300c20": "根。何等為三？謂未知當知根、已知根、具知",
    "T05n0220_053:0300c21": "根。」爾時，具壽善現白佛言：「世尊！云何未知當",
    "T05n0220_053:0300c22": "知根？」佛言：「善現！若諸學者於諸聖諦未已現",
    "T05n0220_053:0300c23": "觀、未得聖果，所有信根、精進根、念根、定根、慧",
    "T05n0220_053:0300c24": "根，是為未知當知根。」「世尊！云何已知根？」「善",
    "T05n0220_053:0300c25": "現！若諸學者於諸聖諦已得現觀、已得聖果，",
    "T05n0220_053:0300c26": "所有信根、精進根、念根、定根、慧根，是為已知",
    "T05n0220_053:0300c27": "根。」「世尊！云何具知根？」「善現！謂諸無學者，若",
    "T05n0220_053:0300c28": "阿羅漢、若獨覺、若諸菩薩已住十地、若諸如",
    "T05n0220_053:0300c29": "來應正等覺，所有信根、精進根、念根、定根、慧",
    "T05n0220_053:0301a01": "根，是為具知根。「善現！如是三根，若以無所得",
    "T05n0220_053:0301a02": "而為方便者，當知是為菩薩摩訶薩大乘相。",
    "T05n0220_053:0301a03": "「復次，善現！菩薩摩訶薩大乘相者，謂三三摩",
    "T05n0220_053:0301a04": "地。何等為三？謂有尋有伺三摩地、無尋唯伺",
    "T05n0220_053:0301a05": "三摩地、無尋無伺三摩地。」爾時，具壽善現白",
    "T05n0220_053:0301a06": "佛言：「世尊！云何有尋有伺三摩地？」佛言：「善現！",
    "T05n0220_053:0301a07": "若離欲惡不善法，有尋有伺離生喜樂，入初",
    "T05n0220_053:0301a08": "靜慮具足住，是為有尋有伺三摩地。」「世尊！云",
    "T05n0220_053:0301a09": "何無尋唯伺三摩地？」「善現！若初靜慮、第二靜",
    "T05n0220_053:0301a10": "慮中間定，是為無尋唯伺三摩地。」「世尊！云何",
    "T05n0220_053:0301a11": "無尋無伺三摩地？」「善現！若第二靜慮乃至非",
    "T05n0220_053:0301a12": "想非非想處，是為無尋無伺三摩地。「善現！",
    "T05n0220_053:0301a13": "如是三三摩地，若以無所得而為方便者，當",
    "T05n0220_053:0301a14": "知是為菩薩摩訶薩大乘相。",
    "T05n0220_053:0301a15": "「復次，善現！菩薩摩訶薩大乘相者，謂十隨念。",
    "T05n0220_053:0301a16": "何等為十？謂佛隨念、法隨念、僧隨念、戒隨",
    "T05n0220_053:0301a17": "念、捨隨念、天隨念、寂靜厭離隨念、入出息隨",
    "T05n0220_053:0301a18": "念、身隨念、死隨念。善現！如是十隨念，若以",
    "T05n0220_053:0301a19": "無所得而為方便者，當知是為菩薩摩訶薩",
    "T05n0220_053:0301a20": "大乘相。「復次，善現！菩薩摩訶薩大乘相者，謂",
    "T05n0220_053:0301a21": "四靜慮、四無量、四無色定、八解脫、八勝處、九次",
    "T05n0220_053:0301a22": "第定、十遍處等所有善法，以無所得為方便",
    "T05n0220_053:0301a23": "者，當知是為菩薩摩訶薩大乘相。",
    "T05n0220_053:0301a24": "「復次，善現！菩薩摩訶薩大乘相者，謂佛十力。",
    "T05n0220_053:0301a25": "何等為十？謂處非處智力、業異熟智力、種種",
    "T05n0220_053:0301a26": "界智力、種種勝解智力、根勝劣智力、遍行行",
    "T05n0220_053:0301a27": "智力、靜慮解脫等持等至雜染清淨智力、宿",
    "T05n0220_053:0301a28": "住隨念智力、死生智力、漏盡智力。」爾時，具壽",
    "T05n0220_053:0301a29": "善現白佛言：「世尊！云何處非處智力？」佛言：「善",
    "T05n0220_053:0301b01": "現！若以無所得為方便，如實了知因果等法",
    "T05n0220_053:0301b02": "處非處相，是為處非處智力。」「世尊！云何業異",
    "T05n0220_053:0301b03": "熟智力？」「善現！若以無所得為方便，如實了知",
    "T05n0220_053:0301b04": "諸有情類過去、未來、現在諸業法受種種因",
    "T05n0220_053:0301b05": "果相，是為業異熟智力。」「世尊！云何種種界智",
    "T05n0220_053:0301b06": "力？」「善現！若以無所得為方便，如實了知諸有",
    "T05n0220_053:0301b07": "情類無量界相，是為種種界智力。」「世尊！云何",
    "T05n0220_053:0301b08": "種種勝解智力？」「善現！若以無所得為方便，如",
    "T05n0220_053:0301b09": "實了知諸有情類無量勝解相，是為種種勝",
    "T05n0220_053:0301b10": "解智力。」「世尊！云何根勝劣智力？」「善現！若以無",
    "T05n0220_053:0301b11": "所得為方便，如實了知諸有情類根勝劣相，",
    "T05n0220_053:0301b12": "是為根勝劣智力。」「世尊！云何遍行行智力？」",
    "T05n0220_053:0301b13": "「善現！若以無所得為方便，如實了知諸有情",
    "T05n0220_053:0301b14": "類遍行行相，是為遍行行智力。」「世尊！云何靜",
    "T05n0220_053:0301b15": "慮解脫等持等至雜染清淨智力？」「善現！若以",
    "T05n0220_053:0301b16": "無所得為方便，如實了知諸有情類靜慮、解",
    "T05n0220_053:0301b17": "脫、等持、等至、雜染、清淨、根、力、覺支、道支等相，",
    "T05n0220_053:0301b18": "是為靜慮、解脫、等持、等至、雜染、清淨智力。」「世",
    "T05n0220_053:0301b19": "尊！云何宿住隨念智力？」「善現！若以無所得為",
    "T05n0220_053:0301b20": "方便，如實了知諸有情類無量無數宿住事",
    "T05n0220_053:0301b21": "相，是為宿住隨念智力。」「世尊！云何死生智力？」",
    "T05n0220_053:0301b22": "「善現！若以無所得為方便，如實了知諸有情",
    "T05n0220_053:0301b23": "類無量無數死生事相，是為死生智力。」「世尊！",
    "T05n0220_053:0301b24": "云何漏盡智力？」「善現！若以無所得為方便，如",
    "T05n0220_053:0301b25": "實了知諸漏永盡，無漏心解脫、無漏慧解脫，",
    "T05n0220_053:0301b26": "於現法中自作證具足住，能正了知我生已",
    "T05n0220_053:0301b27": "盡、梵行已立、所作已辦、不受後有，是為漏盡",
    "T05n0220_053:0301b28": "智力。「善現當知！是為菩薩摩訶薩大乘相。",
    "T05n0220_053:0301b29": "「復次，善現！菩薩摩訶薩大乘相者，謂四無所",
    "T05n0220_053:0301c01": "畏。何等為四？謂正等覺無畏、漏盡無畏、障法",
    "T05n0220_053:0301c02": "無畏、盡苦道無畏。」爾時，具壽善現白佛言：「世",
    "T05n0220_053:0301c03": "尊！云何正等覺無畏？」佛言：「善現！若以無所得",
    "T05n0220_053:0301c04": "為方便，自稱我是正等覺者，設有沙門、若婆",
    "T05n0220_053:0301c05": "羅門、若天魔梵、或餘世間，依法立難及令憶",
    "T05n0220_053:0301c06": "念，言於是法非正等覺，我於彼難正見無由。",
    "T05n0220_053:0301c07": "以於彼難見無由故，得安隱住無怖無畏，自",
    "T05n0220_053:0301c08": "稱我處大仙尊位，於大眾中正師子吼轉妙",
    "T05n0220_053:0301c09": "梵輪，其輪清淨正真無上，一切沙門、若婆羅",
    "T05n0220_053:0301c10": "門、若天魔梵、或餘世間，皆無有能如法轉者，",
    "T05n0220_053:0301c11": "是為正等覺無畏。」「世尊！云何漏盡無畏？」「善現！",
    "T05n0220_053:0301c12": "若以無所得為方便，自稱我已永盡諸漏，設",
    "T05n0220_053:0301c13": "有沙門、若婆羅門、若天魔梵、或餘世間，依法",
    "T05n0220_053:0301c14": "立難及令憶念，言有如是漏未永盡，我於彼",
    "T05n0220_053:0301c15": "難正見無由。以於彼難見無由故，得安隱住",
    "T05n0220_053:0301c16": "無怖無畏，自稱我處大仙尊位，於大眾中正",
    "T05n0220_053:0301c17": "師子吼轉妙梵輪，其輪清淨正真無上，一切",
    "T05n0220_053:0301c18": "沙門、若婆羅門、若天魔梵、或餘世間，皆無有",
    "T05n0220_053:0301c19": "能如法轉者，是為漏盡無畏。」「世尊！云何障法",
    "T05n0220_053:0301c20": "無畏？」「善現！若以無所得為方便，為諸弟子說",
    "T05n0220_053:0301c21": "障道法，設有沙門、若婆羅門、若天魔梵、或餘",
    "T05n0220_053:0301c22": "世間，依法立難及令憶念，言習此法不能障",
    "T05n0220_053:0301c23": "道，我於彼難正見無由。以於彼難見無由故，",
    "T05n0220_053:0301c24": "得安隱住無怖無畏，自稱我處大仙尊位，於",
    "T05n0220_053:0301c25": "大眾中正師子吼轉妙梵輪，其輪清淨正真",
    "T05n0220_053:0301c26": "無上，一切沙門、若婆羅門、若天魔梵、或餘世",
    "T05n0220_053:0301c27": "間，皆無有能如法轉者，是為障法無畏。」「世",
    "T05n0220_053:0301c28": "尊！云何盡苦道無畏？」「善現！若以無所得為方",
    "T05n0220_053:0301c29": "便，為諸弟子說盡苦道，設有沙門、若婆羅門、",
    "T05n0220_053:0302a01": "若天魔梵、或餘世間，依法立難及令憶念，言",
    "T05n0220_053:0302a02": "修此道不能盡苦，我於彼難正見無由。以於",
    "T05n0220_053:0302a03": "彼難見無由故，得安隱住無怖無畏，自稱我",
    "T05n0220_053:0302a04": "處大仙尊位，於大眾中正師子吼轉妙梵輪，",
    "T05n0220_053:0302a05": "其輪清淨正真無上，一切沙門、若婆羅門、若",
    "T05n0220_053:0302a06": "天魔梵、或餘世間，皆無有能如法轉者，是為",
    "T05n0220_053:0302a07": "盡苦道無畏。「善現當知！是為菩薩摩訶薩大",
    "T05n0220_053:0302a08": "乘相。",
    "T05n0220_053:0302a09": "「復次，善現！菩薩摩訶薩大乘相者，謂四無礙",
    "T05n0220_053:0302a10": "解。何等為四？謂義無礙解、法無礙解、詞無礙",
    "T05n0220_053:0302a11": "解、辯無礙解。善現！如是四無礙解，若以無所",
    "T05n0220_053:0302a12": "得為方便，當知是為菩薩摩訶薩大乘相。「復",
    "T05n0220_053:0302a13": "次，善現！菩薩摩訶薩大乘相者，謂大慈、大悲、",
    "T05n0220_053:0302a14": "大喜、大捨、五眼、六神通、一切智、道相智、一切",
    "T05n0220_053:0302a15": "相智。善現！如是等法，若以無所得為方便，當",
    "T05n0220_053:0302a16": "知是為菩薩摩訶薩大乘相。「復次，善現！菩薩",
    "T05n0220_053:0302a17": "摩訶薩大乘相者，謂十八佛不共法。何等十",
    "T05n0220_053:0302a18": "八？謂我如來、應、正等覺從初證得阿耨多羅",
    "T05n0220_053:0302a19": "三藐三菩提夜，乃至最後所作已辦入無餘",
    "T05n0220_053:0302a20": "依大涅槃夜，於其中間：常無誤失，無卒暴音，",
    "T05n0220_053:0302a21": "無忘失念，無不定心，無種種想，無不擇捨，",
    "T05n0220_053:0302a22": "志欲無退，精進無退，念無退，慧無退，解脫無",
    "T05n0220_053:0302a23": "退，解脫智見無退，一切身業智為前導隨智",
    "T05n0220_053:0302a24": "而轉，一切語業智為前導隨智而轉，一切意",
    "T05n0220_053:0302a25": "業智為前導隨智而轉，於過去世所起智見",
    "T05n0220_053:0302a26": "無著無礙，於未來世所起智見無著無礙，於",
    "T05n0220_053:0302a27": "現在世所起智見無著無礙。善現！如是十八",
    "T05n0220_053:0302a28": "佛不共法，無不皆以無所得為方便，當知是",
    "T05n0220_053:0302a29": "為菩薩摩訶薩大乘相。",
    "T05n0220_053:0302b01": "「復次，善現！菩薩摩訶薩大乘相者，謂諸文字",
    "T05n0220_053:0302b02": "陀羅尼門。」爾時，具壽善現白佛言：「世尊！云何",
    "T05n0220_053:0302b03": "文字陀羅尼門？」佛言：「善現！字平等性、語平等",
    "T05n0220_053:0302b04": "性，言說理趣平等性入諸字門，是為文字陀",
    "T05n0220_053:0302b05": "羅尼門。」「世尊！云何入諸字門？」「善現！若菩薩摩",
    "T05n0220_053:0302b06": "訶薩修行般若波羅蜜多時，以無所得而為",
    "T05n0220_053:0302b07": "方便，入[褒保+可]字門，悟一切法本不生故；入洛",
    "T05n0220_053:0302b08": "字門，悟一切法離塵垢故；入跛字門，悟一切",
    "T05n0220_053:0302b09": "法勝義教故；入者字門，悟一切法無死生故；",
    "T05n0220_053:0302b10": "入娜字門，悟一切法遠離名相無得失故；入",
    "T05n0220_053:0302b11": "砢字門，悟一切法出世間故，愛支因緣永不",
    "T05n0220_053:0302b12": "現故；入柁字門，悟一切法調伏寂靜真如平",
    "T05n0220_053:0302b13": "等無分別故；入婆字門，悟一切法離繫縛故；",
    "T05n0220_053:0302b14": "入荼字門，悟一切法離熱矯穢得清淨故；入",
    "T05n0220_053:0302b15": "沙字門，悟一切法無罣礙故；入縛字門，悟一",
    "T05n0220_053:0302b16": "切法言音道斷故；入[多*頁]字門，悟一切法真如",
    "T05n0220_053:0302b17": "不動故；入也字門，悟一切法如實不生故；入",
    "T05n0220_053:0302b18": "瑟吒字門，悟一切法制伏任持相不可得故；",
    "T05n0220_053:0302b19": "入迦字門，悟一切法作者不可得故；入娑字",
    "T05n0220_053:0302b20": "門，悟一切法時平等性不可得故；入磨字門，",
    "T05n0220_053:0302b21": "悟一切法我及我所性不可得故；入伽字門，",
    "T05n0220_053:0302b22": "悟一切法行取性不可得故；入他字門，悟一",
    "T05n0220_053:0302b23": "切法處所不可得故；入闍字門，悟一切法生",
    "T05n0220_053:0302b24": "起不可得故；入濕縛字門，悟一切法安隱性",
    "T05n0220_053:0302b25": "不可得故；入達字門，悟一切法界性不可得",
    "T05n0220_053:0302b26": "故；入捨字門，悟一切法寂靜性不可得故；入",
    "T05n0220_053:0302b27": "佉字門，悟一切法如虛空性不可得故；入羼",
    "T05n0220_053:0302b28": "字門，悟一切法窮盡性不可得故；入薩[多*頁]字",
    "T05n0220_053:0302b29": "門，悟一切法任持處非處令不動轉性不可",
    "T05n0220_053:0302c01": "得故；入若字門，悟一切法所了知性不可得",
    "T05n0220_053:0302c02": "故；入辣他字門，悟一切法執著義性不可得",
    "T05n0220_053:0302c03": "故；入呵字門，悟一切法因性不可得故；入薄",
    "T05n0220_053:0302c04": "字門，悟一切法可破壞性不可得故；入綽字",
    "T05n0220_053:0302c05": "門，悟一切法欲樂覆性不可得故；入颯磨字",
    "T05n0220_053:0302c06": "門，悟一切法可憶念性不可得故；入嗑縛字",
    "T05n0220_053:0302c07": "門，悟一切法可呼召性不可得故；入蹉字門，",
    "T05n0220_053:0302c08": "悟一切法勇健性不可得故；入鍵字門，悟一",
    "T05n0220_053:0302c09": "切法厚平等性不可得故；入搋字門，悟一切",
    "T05n0220_053:0302c10": "法積集性不可得故；入拏字門，悟一切法離",
    "T05n0220_053:0302c11": "諸喧諍，無往無來，行住坐臥不可得故；入頗",
    "T05n0220_053:0302c12": "字門，悟一切法遍滿果報不可得故；入塞迦",
    "T05n0220_053:0302c13": "字門，悟一切法聚積蘊性不可得故；入逸娑",
    "T05n0220_053:0302c14": "字門，悟一切法衰老性相不可得故；入酌字",
    "T05n0220_053:0302c15": "門，悟一切法聚集足跡不可得故；入吒字門，",
    "T05n0220_053:0302c16": "悟一切法相驅迫性不可得故；入擇字門，悟",
    "T05n0220_053:0302c17": "一切法究竟處所不可得故。「善現！如是字門",
    "T05n0220_053:0302c18": "是能悟入法空邊際，除如是字表諸法空更",
    "T05n0220_053:0302c19": "不可得。何以故？善現！如是字義，不可宣說，",
    "T05n0220_053:0302c20": "不可顯示，不可執取，不可書持，不可觀察，離",
    "T05n0220_053:0302c21": "諸相故。善現！譬如虛空是一切物所歸趣處，",
    "T05n0220_053:0302c22": "此諸字門亦復如是，諸法空義皆入此門方",
    "T05n0220_053:0302c23": "得顯了。「善現！入此[褒保+可]字等，名入諸字門。善",
    "T05n0220_053:0302c24": "現！若菩薩摩訶薩於如是入諸字門得善巧",
    "T05n0220_053:0302c25": "智，於諸言音所詮、所表皆無罣礙，於一切法",
    "T05n0220_053:0302c26": "平等空性盡能證持，於眾言音咸得善巧。「善",
    "T05n0220_053:0302c27": "現！若菩薩摩訶薩能聽如是入諸字門印相、",
    "T05n0220_053:0302c28": "印句，聞已受持、讀誦、通利、為他解說不貪名",
    "T05n0220_053:0302c29": "利，由此因緣得二十種殊勝功德。何等二十？",
    "T05n0220_053:0303a01": "謂得強憶念，得勝慚愧，得堅固力，得法旨趣，",
    "T05n0220_053:0303a02": "得增上覺，得殊勝慧，得無礙辯，得總持門，",
    "T05n0220_053:0303a03": "得無疑惑，得違順語不生恚愛，得無高下平",
    "T05n0220_053:0303a04": "等而住，得於有情言音善巧，得蘊善巧、處善",
    "T05n0220_053:0303a05": "巧、界善巧，得緣起善巧、因善巧、緣善巧、法善",
    "T05n0220_053:0303a06": "巧，得根勝劣智善巧、他心智善巧，得觀星曆",
    "T05n0220_053:0303a07": "善巧，得天耳智善巧、宿住隨念智善巧、神",
    "T05n0220_053:0303a08": "境智善巧、死生智善巧，得漏盡智善巧，得說",
    "T05n0220_053:0303a09": "處非處智善巧，得往來等威儀路善巧。「善",
    "T05n0220_053:0303a10": "現！是為得二十種殊勝功德。善現！若菩薩摩",
    "T05n0220_053:0303a11": "訶薩修行般若波羅蜜多時，以無所得而為",
    "T05n0220_053:0303a12": "方便，所得文字陀羅尼門，當知是為菩薩摩",
    "T05n0220_053:0303a13": "訶薩大乘相。」",
    "T05n0220_053:0303a14": "佛告善現：「汝問『云何當知菩薩摩訶薩發趣",
    "T05n0220_053:0303a15": "大乘？』者，善現！若菩薩摩訶薩修行六波羅蜜",
    "T05n0220_053:0303a16": "多時，從一地趣一地，當知是為菩薩摩訶薩",
    "T05n0220_053:0303a17": "發趣大乘。」爾時，具壽善現白佛言：「世尊！云何",
    "T05n0220_053:0303a18": "菩薩摩訶薩修行六波羅蜜多時，從一地趣",
    "T05n0220_053:0303a19": "一地？」佛言：「善現！若菩薩摩訶薩知一切法無",
    "T05n0220_053:0303a20": "所從來亦無所趣。何以故？以一切法無去無",
    "T05n0220_053:0303a21": "來、無從無趣，由彼諸法無變壞故。是菩薩摩",
    "T05n0220_053:0303a22": "訶薩於所從趣地不恃不思惟，雖修治地業",
    "T05n0220_053:0303a23": "而不見彼地。善現！是為菩薩摩訶薩修行六",
    "T05n0220_053:0303a24": "波羅蜜多時，從一地趣一地。」「世尊！何謂菩薩",
    "T05n0220_053:0303a25": "摩訶薩修治地業？」「善現！菩薩摩訶薩住初極",
    "T05n0220_053:0303a26": "喜地時，應善修治十種勝業。何等為十？一",
    "T05n0220_053:0303a27": "者、以無所得而為方便，修治淨勝意樂業，勝",
    "T05n0220_053:0303a28": "意樂事不可得故。二者、以無所得而為方便，",
    "T05n0220_053:0303a29": "修治一切有情平等心業，一切有情不可得",
    "T05n0220_053:0303b01": "故。三者、以無所得而為方便，修治布施業，施",
    "T05n0220_053:0303b02": "者、受者及所施物不可得故。四者、以無所得",
    "T05n0220_053:0303b03": "而為方便，修治親近善友業，善友、惡友無二",
    "T05n0220_053:0303b04": "相故。五者、以無所得而為方便，修治求法業，",
    "T05n0220_053:0303b05": "諸所求法不可得故。六者、以無所得而為方",
    "T05n0220_053:0303b06": "便，修治常樂出家業，所棄捨家不可得故。七",
    "T05n0220_053:0303b07": "者、以無所得而為方便，修治愛樂佛身業，諸",
    "T05n0220_053:0303b08": "相隨好不可得故。八者、以無所得而為方便，",
    "T05n0220_053:0303b09": "修治開闡法教業，所分別法不可得故。九者、",
    "T05n0220_053:0303b10": "以無所得而為方便，修治破憍慢業，諸興盛",
    "T05n0220_053:0303b11": "法不可得故。十者、以無所得而為方便，修治",
    "T05n0220_053:0303b12": "恒諦語業，一切語性不可得故。善現！菩薩摩",
    "T05n0220_053:0303b13": "訶薩住初極喜地時，應善修治如是十種勝",
    "T05n0220_053:0303b14": "業。「復次，善現！菩薩摩訶薩住第二離垢地時，",
    "T05n0220_053:0303b15": "應於八法思惟修習速令圓滿。何等為八？一",
    "T05n0220_053:0303b16": "者、清淨禁戒。二者、知恩報恩。三者、住安忍力。",
    "T05n0220_053:0303b17": "四者、受勝歡喜。五者、不捨有情。六者、恒起大",
    "T05n0220_053:0303b18": "悲。七者、於諸師長以敬信心，諮承供養如事",
    "T05n0220_053:0303b19": "佛想。八者、勤求修習波羅蜜多。善現！菩薩摩",
    "T05n0220_053:0303b20": "訶薩住第二離垢地時，應於如是八法思惟",
    "T05n0220_053:0303b21": "修習速令圓滿。「復次，善現！菩薩摩訶薩住第",
    "T05n0220_053:0303b22": "三發光地時，應住五法。何等為五？一者、勤求",
    "T05n0220_053:0303b23": "多聞甞無厭足，於所聞法不著文字。二者、以",
    "T05n0220_053:0303b24": "無染心常行法施，雖廣開化而不自高。三者、",
    "T05n0220_053:0303b25": "為嚴淨土植諸善根，雖用迴向而不自舉。四",
    "T05n0220_053:0303b26": "者、為化有情，雖不厭倦無邊生死而不自高。",
    "T05n0220_053:0303b27": "五者、雖住慚愧而無所著。善現！菩薩摩訶薩",
    "T05n0220_053:0303b28": "住第三發光地時，應常安住如是五法。「復次，",
    "T05n0220_053:0303b29": "善現！菩薩摩訶薩住第四焰慧地時，應住十",
    "T05n0220_053:0303c01": "法常行不捨。何等為十？一者、住阿練若常不",
    "T05n0220_053:0303c02": "捨離。二者、少欲。三者、喜足。四者、常不捨離",
    "T05n0220_053:0303c03": "杜多功德。五者、於諸學處未曾棄捨。六者、於",
    "T05n0220_053:0303c04": "諸欲樂深生厭離。七者、常樂發起寂滅俱心。",
    "T05n0220_053:0303c05": "八者、捨諸所有。九者、心不滯沒。十者、於諸所",
    "T05n0220_053:0303c06": "有無所顧戀。善現！菩薩摩訶薩住第四焰慧",
    "T05n0220_053:0303c07": "地時，應住如是十法常行不捨。",
    "T05n0220_053:0303c08": "大般若波羅蜜多經卷第五十三"
}