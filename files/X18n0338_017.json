{
    "X18n0338_017:0589c17": "維摩羅詰經文疏卷第十七(菩薩品之二)",
    "X18n0338_017:0589c19": "為從如生得受記耶為從如滅得受記耶。",
    "X18n0338_017:0589c20": "此是二約無生行破一生受記義所以約行破者",
    "X18n0338_017:0589c21": "當是彌勒心有伏難未受約無生正位以破也伏",
    "X18n0338_017:0589c22": "難者破無生理不得受記可然何妨緣無生行成",
    "X18n0338_017:0589c23": "智斷得受一生菩提記也就此文即有四雙定二",
    "X18n0338_017:0589c24": "雙破三雙竝四雙結一雙定者經言為從如生得",
    "X18n0338_017:0590a01": "受記耶為從如滅得受記耶此雙定也所以然者",
    "X18n0338_017:0590a02": "彌勒情猶未愜若無生理理即是如故自不可論",
    "X18n0338_017:0590a03": "記與不記但眾生無始已來未有智慧迷無生如",
    "X18n0338_017:0590a04": "理即有生死諸佛菩薩觀諸法無生即順真如真",
    "X18n0338_017:0590a05": "智生如明時無闇解生則惑滅若智生極則妄惑",
    "X18n0338_017:0590a06": "斯盡智斷滿足名菩提果約此受一生菩提記豈",
    "X18n0338_017:0590a07": "約如理呵有受記義也故淨名雙定定以如生滅",
    "X18n0338_017:0590a08": "智斷滿得受記也就此雙定即玄作三意即是雙",
    "X18n0338_017:0590a09": "定三教菩薩約如生如滅智斷得受一生記也彌",
    "X18n0338_017:0590a10": "勒嘿然即是受此雙定就受雙定亦玄作三意一",
    "X18n0338_017:0590a11": "為通教菩薩約偏真無生真如生智斷受雙定二",
    "X18n0338_017:0590a12": "為別教菩薩約中道無生真如緣修生智斷受定",
    "X18n0338_017:0590a13": "三為圓教菩薩約無生真如真修生智斷受雙定",
    "X18n0338_017:0590a14": "也若通教別教緣如生智斷一往事同而理異圓",
    "X18n0338_017:0590a15": "教真修與通教事理俱異與別教理同而事異也",
    "X18n0338_017:0590a16": "問曰別教與圓教何得理同而事異也答曰同是",
    "X18n0338_017:0590a17": "一中道真如之理故言理同有兩修之別故說事",
    "X18n0338_017:0590a18": "異也。",
    "X18n0338_017:0590a19": "若以如生得受記者如無有生若以如滅得受記者",
    "X18n0338_017:0590a20": "如無有滅。",
    "X18n0338_017:0590a21": "此是二淨名雙難也彌勒既嘿然受定淨名即約",
    "X18n0338_017:0590a22": "無生行雙難智斷就此亦玄作三意一雙難通教",
    "X18n0338_017:0590a23": "智斷一生受菩提記義二雙難別教智斷一生受",
    "X18n0338_017:0590a24": "菩提記義三雙難圓教智斷一生受菩提記義一",
    "X18n0338_017:0590b01": "雙難通教智斷一生受菩提記義者通教偏真即",
    "X18n0338_017:0590b02": "是真如此真如理非智非斷若觀真如即智生惑",
    "X18n0338_017:0590b03": "滅如雖無生而能發智智從如生生不離如即是",
    "X18n0338_017:0590b04": "如生之智德也如雖非滅見如惑滅滅不離如即",
    "X18n0338_017:0590b05": "是如滅之斷德也今淨名難言若以如生如滅得",
    "X18n0338_017:0590b06": "受記者從如有生如無有生從如有滅如無有滅",
    "X18n0338_017:0590b07": "此難意正言如體非生那得約如說生有智德也",
    "X18n0338_017:0590b08": "如體非滅何得約如說滅有斷德也如若是生是",
    "X18n0338_017:0590b09": "滅則不名如即是世諦非真諦也如若非生非滅",
    "X18n0338_017:0590b10": "非世諦者即是真諦豈得說真諦是生滅也是則",
    "X18n0338_017:0590b11": "如非生不得說從如有生之智德故淨名言從如",
    "X18n0338_017:0590b12": "有生如無有生也如非滅不可說從如有滅之斷",
    "X18n0338_017:0590b13": "德故淨名言從如有滅如無滅也若如無有生滅",
    "X18n0338_017:0590b14": "不成智斷兩德者豈得離如別有生滅有生滅智",
    "X18n0338_017:0590b15": "斷兩德也是則無有約無生行可以受一生智斷",
    "X18n0338_017:0590b16": "之菩提之記也復次若由能緣無生之心成智斷",
    "X18n0338_017:0590b17": "者即是自生之智斷也若由所緣無生之理成智",
    "X18n0338_017:0590b18": "斷者即是從佗生智斷也若能緣所緣合故生智",
    "X18n0338_017:0590b19": "斷者即是共生之智斷也若離能緣所緣而有智",
    "X18n0338_017:0590b20": "斷者即是無因生之智斷也龍樹偈言諸法不自",
    "X18n0338_017:0590b21": "生豈得能緣真如之心生智斷而得受記也偈言",
    "X18n0338_017:0590b22": "亦不從佗生豈有所緣真如之理生智斷而得受",
    "X18n0338_017:0590b23": "記也偈云不共生豈得能緣所緣合生智斷而得",
    "X18n0338_017:0590b24": "受記也偈云亦不無因生豈有離能緣之智所緣",
    "X18n0338_017:0590c01": "之如而有智斷受一生菩提記也四句之淨名正",
    "X18n0338_017:0590c02": "破佗生智斷受一生菩提記也所以然者彌勒謂",
    "X18n0338_017:0590c03": "因如發智成智斷之行受記也二雙難別教智斷",
    "X18n0338_017:0590c04": "一生受菩提記義者別教明中道即真如此真如",
    "X18n0338_017:0590c05": "之理非智非斷若觀真如即智生惑滅如雖無生",
    "X18n0338_017:0590c06": "而能發智智從如生生不離如即是如生之智德",
    "X18n0338_017:0590c07": "也如雖無滅見如惑滅滅不離如即是如滅之斷",
    "X18n0338_017:0590c08": "德也此是彌勒示同別教菩薩所執今淨名難言",
    "X18n0338_017:0590c09": "若以如生得受記者從如有生如無有生此難意",
    "X18n0338_017:0590c10": "如理非生那得約如說生有智德也餘一一類難",
    "X18n0338_017:0590c11": "通教可知好細討前難語勿失一句也語一一是",
    "X18n0338_017:0590c12": "同但如有偏中異耳三雙難圓教智斷一生受菩",
    "X18n0338_017:0590c13": "提記義者圓教中道即是真如理也此真如之理",
    "X18n0338_017:0590c14": "非智非斷若真如理顯即是真修智生明生惑滅",
    "X18n0338_017:0590c15": "也如體非約用說生用不離體即是如生說為智",
    "X18n0338_017:0590c16": "德如雖非滅用顯惑滅如不離體即是如滅說為",
    "X18n0338_017:0590c17": "斷德此是彌勒示同圓教菩薩所執也今淨名難",
    "X18n0338_017:0590c18": "言若以如生得受記者從如有生如無有生從如",
    "X18n0338_017:0590c19": "有滅如無滅此難意正言如體非生何得約真修",
    "X18n0338_017:0590c20": "體顯說用生成智德也餘一一類通教難覈可知",
    "X18n0338_017:0590c21": "細尋前難一一勿失一句也但通教別教以緣修",
    "X18n0338_017:0590c22": "為自圓教以真修為自其捉義之者慎勿濫也問",
    "X18n0338_017:0590c23": "曰何意通教別教以緣修為自圓教以真修為自",
    "X18n0338_017:0590c24": "也答曰通教別教用智成佛如但是境教約修以",
    "X18n0338_017:0591a01": "明自也圓教正用真如為佛緣修但是福慧莊嚴",
    "X18n0338_017:0591a02": "故用真為自緣修為佗問曰通別教既是斷無之",
    "X18n0338_017:0591a03": "真如發智而已智是行人說之為自理但是境可",
    "X18n0338_017:0591a04": "得是佗別教既明中道真如不空之理何得不同",
    "X18n0338_017:0591a05": "圓教而同通教也答曰別教明中道真如之理雖",
    "X18n0338_017:0591a06": "即是圓教中道之理但為赴利鈍兩根菩薩用教",
    "X18n0338_017:0591a07": "不同別教但明緣真發智真雖是常而理非智用",
    "X18n0338_017:0591a08": "智觀理若發真智緣修之智亦是常也故大涅槃",
    "X18n0338_017:0591a09": "經云諸佛所師所謂法也以法常故諸佛亦常問",
    "X18n0338_017:0591a10": "曰別教事同通教竝以緣修為自一往類通教作",
    "X18n0338_017:0591a11": "四句可知圓教以真修為自四句云何答曰智斷",
    "X18n0338_017:0591a12": "非自生非是真修成亦不從佗生不因緣修成亦",
    "X18n0338_017:0591a13": "非是共生非真緣合故成亦非無因生非離緣無",
    "X18n0338_017:0591a14": "因緣而有圓教之智斷也若四句撿智斷畢竟不",
    "X18n0338_017:0591a15": "可得則無受圓教一生菩提之記也但淨名難意",
    "X18n0338_017:0591a16": "正難圓教自生真修之智斷是中問難窮覆非一",
    "X18n0338_017:0591a17": "兩十翻所得決若不深見此意圓教真修義則難",
    "X18n0338_017:0591a18": "存真修尚爾通教別教用緣修義亦豈易可存也",
    "X18n0338_017:0591a19": "以是因緣淨名一翻用如無生滅難彌勒即成三",
    "X18n0338_017:0591a20": "飜之難其意宛然不濫也問曰淨名但一飜如無",
    "X18n0338_017:0591a21": "生滅難彌勒何得一難成三難令諸封三教菩薩",
    "X18n0338_017:0591a22": "各異聞而各捨所執也答曰昔年還陝鄉忽見導",
    "X18n0338_017:0591a23": "因寺張僧繇為梁宣帝畫大佛殿北壁作一盧舍",
    "X18n0338_017:0591a24": "那像兩眼又畫一烏龜兩眼眾人對前即見正視",
    "X18n0338_017:0591b01": "人在西邊像兩眼即西視眾人在東邊像眼即東",
    "X18n0338_017:0591b02": "視亦向西像眼亦逐人從東至西眾人從西至東",
    "X18n0338_017:0591b03": "像眼亦隨人從西至東龜眼亦爾世間色法無知",
    "X18n0338_017:0591b04": "張公點精之妙尚得如此豈況淨名菩薩住不思",
    "X18n0338_017:0591b05": "議之妙智只一飜難彌勒諸有執三教菩薩各聞",
    "X18n0338_017:0591b06": "破其執心所祈智受記之患皆放捨也。",
    "X18n0338_017:0591b07": "一切眾生皆如也一切法亦如也眾聖賢亦如也至",
    "X18n0338_017:0591b08": "於彌勒亦如也。",
    "X18n0338_017:0591b09": "此是第三雙竝文即有二以四為竝端二正結竝",
    "X18n0338_017:0591b10": "初約四如為竝端者第一約一切眾生皆如為竝",
    "X18n0338_017:0591b11": "端二約一切法如為竝端三約眾賢如為竝端四",
    "X18n0338_017:0591b12": "約彌勒如為竝端今就此四竝深求其意亦玄約",
    "X18n0338_017:0591b13": "三教一教皆作四竝也初約通作四三是順竝從",
    "X18n0338_017:0591b14": "初至後一是逆竝從後至初也一約眾生如為端",
    "X18n0338_017:0591b15": "順竝者眾生即是假人假人如與彌勒如無二如",
    "X18n0338_017:0591b16": "若眾生如不生不滅不得受記彌勒如不生不滅",
    "X18n0338_017:0591b17": "何得獨受記彌勒如不生不滅得受記者此則彌",
    "X18n0338_017:0591b18": "勒如異一切眾生如也若如有異是則非如若如",
    "X18n0338_017:0591b19": "無異那得一受記一不得受記若一切眾生如不",
    "X18n0338_017:0591b20": "得受記彌勒如亦不得記若通若竝非三教翻也",
    "X18n0338_017:0591b21": "二約一切法如順竝一切法如通有情無情有情",
    "X18n0338_017:0591b22": "者內五陰實法無情者即是外國土地水火風草",
    "X18n0338_017:0591b23": "木瓦石等一切無情之物悉皆是如與彌勒如一",
    "X18n0338_017:0591b24": "如無二如若國土草木等一切法如不生不滅不",
    "X18n0338_017:0591c01": "得受記彌勒如不生不滅那獨受記若彌勒如不",
    "X18n0338_017:0591c02": "生不滅得受記者是則彌勒如異國土草木等一",
    "X18n0338_017:0591c03": "切法如也若如有異是則非如若如無異那得一",
    "X18n0338_017:0591c04": "得受記一不得受記若一切法如不得受記彌勒",
    "X18n0338_017:0591c05": "如亦不得受記也所以者何無情之法佛不授記",
    "X18n0338_017:0591c06": "故大涅槃經云若尼拘陀樹能修戒定智慧我亦",
    "X18n0338_017:0591c07": "授三菩提記以其無心修道不與受記故淨名以",
    "X18n0338_017:0591c08": "此為竝異有情眾生也三約賢聖如順竝即是三",
    "X18n0338_017:0591c09": "藏教通教明三乘賢聖也此諸賢聖皆悉是如與",
    "X18n0338_017:0591c10": "彌勒如一如無二如若諸賢聖如不生不滅不得",
    "X18n0338_017:0591c11": "受記者彌勒如不生不滅何得獨受記也若彌勒",
    "X18n0338_017:0591c12": "如不生不滅得受記者此則彌勒如異諸賢聖如",
    "X18n0338_017:0591c13": "若如有異是則非如若如無異那一得受記一不",
    "X18n0338_017:0591c14": "得受記若賢聖如不得受記彌勒如亦不受記也",
    "X18n0338_017:0591c15": "所以然者自法華經已前一切二乘賢聖皆不得",
    "X18n0338_017:0591c16": "受記故淨名以此為竝也四還約彌勒如竝此是",
    "X18n0338_017:0591c17": "反竝彌勒如無生滅得受記賢聖如不生不滅不",
    "X18n0338_017:0591c18": "得受記賢聖如不得受記者彌勒如那得獨受記",
    "X18n0338_017:0591c19": "也若不得受記即如有異也如若有異是非如若",
    "X18n0338_017:0591c20": "無異那得一得受記一不得受記也諸賢聖不得",
    "X18n0338_017:0591c21": "受記者即彌勒亦不得受記也次約彌勒如反竝",
    "X18n0338_017:0591c22": "一切法如亦如是次約彌勒反竝一切眾生如亦",
    "X18n0338_017:0591c23": "如是類前作竝其意宛然二約別教作四竝一往",
    "X18n0338_017:0591c24": "類通教可知三約圓教作四竝亦一往類通教可",
    "X18n0338_017:0592a01": "知但別圓兩教皆約中道真如作竝為異也。",
    "X18n0338_017:0592a02": "若彌勒得受記者一切眾生亦應受記所以者何夫",
    "X18n0338_017:0592a03": "如者不二不異。",
    "X18n0338_017:0592a04": "此是二結竝就此即有四意一約眾生結竝二約",
    "X18n0338_017:0592a05": "一切法結竝三約諸賢聖結竝四約彌勒結竝就",
    "X18n0338_017:0592a06": "此四翻結竝即玄作三意一約通教結四竝二約",
    "X18n0338_017:0592a07": "別教結四竝三約圓教結四竝一約通教結四竝",
    "X18n0338_017:0592a08": "順結後一竝逆結初一約眾生順結竝者經云若",
    "X18n0338_017:0592a09": "彌勒得受記者一切眾生亦當受記也所以作此",
    "X18n0338_017:0592a10": "結竝者眾生彌勒如雖是一彌勒如既得受記眾",
    "X18n0338_017:0592a11": "生如豈不得受記也是中淨名自釋夫如者不二",
    "X18n0338_017:0592a12": "不異若如有二有異可許彌勒如得受記眾生如",
    "X18n0338_017:0592a13": "不得受記如既無二無異彌勒如得受記眾生如",
    "X18n0338_017:0592a14": "何意不得受記也問曰二無異何別答曰二但論",
    "X18n0338_017:0592a15": "體別異辨相不同也二約一切法結竝諸賢聖結",
    "X18n0338_017:0592a16": "竝文略無此語玄作類約眾生結竝可知不繁重",
    "X18n0338_017:0592a17": "出也四約彌勒竝者此反結竝也經文不出此須",
    "X18n0338_017:0592a18": "義作諸賢聖不得受記者彌勒亦不得受記所以",
    "X18n0338_017:0592a19": "者何夫如者不二不異也一切法不得受記彌勒",
    "X18n0338_017:0592a20": "亦不得受記一切眾生不得受記彌勒亦不得受",
    "X18n0338_017:0592a21": "記亦如是類作結竝二次約別教玄作四翻結竝",
    "X18n0338_017:0592a22": "類通教可知三次約圓教玄作四翻結竝亦類可",
    "X18n0338_017:0592a23": "知也彌勒不能通此者則三教明一生受菩提記",
    "X18n0338_017:0592a24": "義示受折也。",
    "X18n0338_017:0592b01": "若彌勒得阿耨多羅三藐三菩提者一切眾生皆亦",
    "X18n0338_017:0592b02": "應得所以者何一切眾生即菩提相。",
    "X18n0338_017:0592b03": "此是第四雙結釋也文即有二一約破智德釋二",
    "X18n0338_017:0592b04": "約破斷德釋就約破智德釋玄作三意一約通教",
    "X18n0338_017:0592b05": "釋二約別教釋三約圓教釋一約通教釋者菩提",
    "X18n0338_017:0592b06": "對眾生煩惱眾生煩惱如菩提如實相不二不異",
    "X18n0338_017:0592b07": "經言若彌勒得三菩提者一切眾生皆亦得是中",
    "X18n0338_017:0592b08": "淨自釋一切眾生即菩提相如既是菩提相如無",
    "X18n0338_017:0592b09": "自生不得更有果上智滿菩提之可記也二約別",
    "X18n0338_017:0592b10": "教釋菩提相一往亦同通教但約中道真如有異",
    "X18n0338_017:0592b11": "也約圓教釋菩提相者眾生煩惱有智慧相如人",
    "X18n0338_017:0592b12": "面有福德之相也此菩提相即如如即智慧相眾",
    "X18n0338_017:0592b13": "生彌勒皆有此相佛觀彌勒此相得受記者觀一",
    "X18n0338_017:0592b14": "切眾生有此相亦應為受記也雖約前兩教釋尋",
    "X18n0338_017:0592b15": "經文正用圓教義釋也問曰何意破約三教俱破",
    "X18n0338_017:0592b16": "釋但用圓教釋也答曰破為破執釋為結成實義",
    "X18n0338_017:0592b17": "方便教但有教無人無行教破即皆無也圓教有",
    "X18n0338_017:0592b18": "教有人有行執破即教人行宛然不失故故正約",
    "X18n0338_017:0592b19": "圓教為釋也此結釋真修如不生即無智慧故不",
    "X18n0338_017:0592b20": "得受菩提記也。",
    "X18n0338_017:0592b21": "若彌勒滅度者一切眾生亦當滅度所以者何諸佛",
    "X18n0338_017:0592b22": "知一切眾生畢竟寂滅即涅槃相不復更滅。",
    "X18n0338_017:0592b23": "此是二約破斷德結釋就此文玄作三意一約破",
    "X18n0338_017:0592b24": "通教斷德結釋二約破別教斷德結釋圓教斷德",
    "X18n0338_017:0592c01": "結釋一破通教斷德結釋者涅槃對眾生生死如",
    "X18n0338_017:0592c02": "既不異經言若彌勒滅度者一切眾生亦當滅度",
    "X18n0338_017:0592c03": "也是中淨名自釋諸佛知一切眾生畢竟寂滅即",
    "X18n0338_017:0592c04": "大涅槃不可復滅也眾生如本來常寂即是本有",
    "X18n0338_017:0592c05": "涅槃相如無有滅不得更有果頭斷德滅之記也",
    "X18n0338_017:0592c06": "二約破別教斷德結釋者若眾生中道真如即涅",
    "X18n0338_017:0592c07": "槃相不可復滅者無十地後心無明究竟斷大涅",
    "X18n0338_017:0592c08": "槃之滅也餘類通教可知三約破執圓教斷德結",
    "X18n0338_017:0592c09": "釋者一切眾生即大涅槃不可復滅何得更有大",
    "X18n0338_017:0592c10": "涅槃斷德之滅若希望心息即是寂滅也餘類通",
    "X18n0338_017:0592c11": "教可知前破方便教人行俱廢後破圓教但除其",
    "X18n0338_017:0592c12": "病教宛然不失水既澄清珠相即現此釋真修如",
    "X18n0338_017:0592c13": "不滅即無斷德故不得受大涅槃記也。",
    "X18n0338_017:0592c14": "是故彌勒無以此法誘諸天子實無發阿耨多羅三",
    "X18n0338_017:0592c15": "藐三菩提心者亦無退者。",
    "X18n0338_017:0592c16": "此是三正結過呵彈就此文即有三一結過二勸",
    "X18n0338_017:0592c17": "捨菩提見三解釋一結過者若無方便教所明菩",
    "X18n0338_017:0592c18": "提智德之果說此菩提果誘佗心起鄣入圓道即",
    "X18n0338_017:0592c19": "有誑佗之過也是中淨名自云實無發三菩提心",
    "X18n0338_017:0592c20": "亦無不退之位若圓教發菩提心尚不可即無入",
    "X18n0338_017:0592c21": "不退位者豈有方便教明發菩提心及得不退位",
    "X18n0338_017:0592c22": "也既不得菩提因即無菩提果之可求無果而令",
    "X18n0338_017:0592c23": "求果記者即誘其心也問曰菩提果是佛所說為",
    "X18n0338_017:0592c24": "彌勒受記此是佛誘誑何關彌勒也答曰大智度",
    "X18n0338_017:0593a01": "論云佛坐道場時不得一法實空權誑小兒以度",
    "X18n0338_017:0593a02": "於一切初雖用此誘進欲入正無生即須廢此方",
    "X18n0338_017:0593a03": "便故結過呵彌勒也。",
    "X18n0338_017:0593a04": "彌勒當令此諸天子捨於分別菩提之見。",
    "X18n0338_017:0593a05": "此是二勸捨菩提見也方便教明菩提既皆是權",
    "X18n0338_017:0593a06": "無人行但有教若各分別執見不捨鄣入一實之",
    "X18n0338_017:0593a07": "理故大經云自此以前皆名邪見也邪見即須捨",
    "X18n0338_017:0593a08": "也問曰何意令彌勒勸諸天子捨見答曰彌勒教",
    "X18n0338_017:0593a09": "其發菩提心修不退位望果行因其不信餘人之",
    "X18n0338_017:0593a10": "言還信其師故令彌勒勸捨。",
    "X18n0338_017:0593a11": "所以者何菩提者不可以身得不可以心得。",
    "X18n0338_017:0593a12": "此是三明釋勸捨意身得心得者此應四教明身",
    "X18n0338_017:0593a13": "心得菩提義一破三藏教明身心不得義聲聞經",
    "X18n0338_017:0593a14": "明譬如貧人欲求富人女女家云欲得我女者當",
    "X18n0338_017:0593a15": "淨舍宅三菩提語後心菩薩欲得菩提者當修相",
    "X18n0338_017:0593a16": "好若種相成滿方得菩提此即以身得義心得者",
    "X18n0338_017:0593a17": "伏結純熟坐道場降魔後於菩提樹下三十四心",
    "X18n0338_017:0593a18": "得甘露滅覺道成即是以心得義也此義具為大",
    "X18n0338_017:0593a19": "智論破即是不可以身心得義二破通教不可以",
    "X18n0338_017:0593a20": "身心得義通教明若以無生空心修諸相好淨國",
    "X18n0338_017:0593a21": "土莊嚴依正兩報是名身得坐道場時一念相應",
    "X18n0338_017:0593a22": "慧斷一切煩惱習盡名得佛者即是以心得義也",
    "X18n0338_017:0593a23": "破如金剛般若云若以色見我以音聲求我是人",
    "X18n0338_017:0593a24": "行邪道不能見如來此即不可身心得義也三破",
    "X18n0338_017:0593b01": "別教不可以身得義者若言因滅是色獲得常色",
    "X18n0338_017:0593b02": "即是以身得義受想行識亦如是以心得義今撿",
    "X18n0338_017:0593b03": "此語為是無常色滅獲得常色無常色不滅獲得",
    "X18n0338_017:0593b04": "常色如是四句撿不可得即是不可以身心得義",
    "X18n0338_017:0593b05": "也三約圓教明不可以身心得義真修妙色心顯",
    "X18n0338_017:0593b06": "不須緣修功德智慧顯得即是不可以身心得也",
    "X18n0338_017:0593b07": "復次若真修色心體顯滿足得菩提者亦是身心",
    "X18n0338_017:0593b08": "得義故前破如生即是法性受想行識不生不生",
    "X18n0338_017:0593b09": "即無滿足故不可以身心得也。",
    "X18n0338_017:0593b10": "寂滅是菩提滅諸相故。",
    "X18n0338_017:0593b11": "此是第四廣說真菩提也所以廣說真菩提者上",
    "X18n0338_017:0593b12": "既難彌勒一生受記又勸令捨菩提見是則諸樂",
    "X18n0338_017:0593b13": "偏教菩薩歸心莫趣其稟圓教未悟入者亦莫知",
    "X18n0338_017:0593b14": "菩提正義故淨名廣為彌勒二十五翻說菩提正",
    "X18n0338_017:0593b15": "義也就此文為三意初一翻略說實相菩提標章",
    "X18n0338_017:0593b16": "二有二十二翻廣說真智斷菩提三有二翻還約",
    "X18n0338_017:0593b17": "實相妙理結成真智斷菩提也所以作此說者上",
    "X18n0338_017:0593b18": "約真如破無智斷不得受記稟四教者執智斷病",
    "X18n0338_017:0593b19": "既去今還說真智斷是菩提也是則三德菩提如",
    "X18n0338_017:0593b20": "世伊字不縱不橫即是圓教菩提也釋此二十五",
    "X18n0338_017:0593b21": "句一向用圓教義解經言寂滅是菩提者一切法",
    "X18n0338_017:0593b22": "趣心心即是中道真如之理也此真如本自不生",
    "X18n0338_017:0593b23": "今則無滅不生則非智不滅則非斷即是真寂義",
    "X18n0338_017:0593b24": "也亦是大涅槃不生不可說也而言是菩提者即",
    "X18n0338_017:0593c01": "是圓教所明實相菩提也所言滅諸相者若不知",
    "X18n0338_017:0593c02": "實相菩提不可說即執四教有四種相起一切煩",
    "X18n0338_017:0593c03": "惱生死四種相有十六種相開出一切相故有一",
    "X18n0338_017:0593c04": "切煩惱生死紛動也若實相菩提即是不生不生",
    "X18n0338_017:0593c05": "不可說者則四門四種相皆即滅何況生不生四",
    "X18n0338_017:0593c06": "門相不生生四門相生生四門相及一切相惑皆",
    "X18n0338_017:0593c07": "滅也淨名意實相本自無相故能滅一切相也。",
    "X18n0338_017:0593c08": "不觀是菩提離諸緣故不行是菩提無憶念故。",
    "X18n0338_017:0593c09": "此是二正明真智斷即是菩提也文即有二初略",
    "X18n0338_017:0593c10": "明真智斷即是菩提二廣明真智斷即是菩提就",
    "X18n0338_017:0593c11": "初明真智斷文即有二初兩番正明真智即菩提",
    "X18n0338_017:0593c12": "即是摩訶般若經言不觀是菩提者息諸方便所",
    "X18n0338_017:0593c13": "明觀即是不觀是菩提也離諸方便緣也經言不",
    "X18n0338_017:0593c14": "行是菩提若知真空則無所行而一心具萬行即",
    "X18n0338_017:0593c15": "是菩提也故大品經云若心心數不行為行般若",
    "X18n0338_017:0593c16": "也無憶念者不念四教所明受菩提記及一切法",
    "X18n0338_017:0593c17": "也此真觀行即是真智德之菩提也。",
    "X18n0338_017:0593c18": "斷是菩提捨諸見故離是菩提離諸妄想故鄣是菩",
    "X18n0338_017:0593c19": "提鄣諸願故不入是菩提無貪著故。",
    "X18n0338_017:0593c20": "此是二有四番明真斷德即菩提即是解脫德也",
    "X18n0338_017:0593c21": "經云斷是菩提者若真如顯現見思惑斷即是斷",
    "X18n0338_017:0593c22": "德菩提也捨諸見執四教所明起菩提見斷及一",
    "X18n0338_017:0593c23": "切見即是捨諸見也經云離是菩提者離四教所",
    "X18n0338_017:0593c24": "明觀行及一切法即是真斷德之菩提也離諸妄",
    "X18n0338_017:0594a01": "想者離四門緣修及一切妄想也經云鄣是菩提",
    "X18n0338_017:0594a02": "者若知平等真法界諸佛所不能行佛不化眾生",
    "X18n0338_017:0594a03": "即鄣諸方便教門明上求佛果下度眾生之誓願",
    "X18n0338_017:0594a04": "此誓願是真斷德之菩提也經言不入是菩提者",
    "X18n0338_017:0594a05": "若知真如畢竟無所有即不入諸方便教所明涅",
    "X18n0338_017:0594a06": "槃及一切法以不入故則無貪著即真斷德之菩",
    "X18n0338_017:0594a07": "提也。",
    "X18n0338_017:0594a08": "順是菩提順於如故住是菩提住法性故至是菩提",
    "X18n0338_017:0594a09": "至實際故不二是菩提離意法故等是菩提等虗空",
    "X18n0338_017:0594a10": "故無為是菩提無生住滅故知是菩提了眾生心行",
    "X18n0338_017:0594a11": "故不會是菩提諸入不會故不合是菩提離煩惱習",
    "X18n0338_017:0594a12": "故。",
    "X18n0338_017:0594a13": "此是二廣明說真智斷即是菩提此中多廣說智",
    "X18n0338_017:0594a14": "德少說斷德所以然者菩提正是智德斷德屬涅",
    "X18n0338_017:0594a15": "槃故是傍也就此即為二意初九番正約智德明",
    "X18n0338_017:0594a16": "菩提次七番明菩提不可身心得也經云順是菩",
    "X18n0338_017:0594a17": "提若觀一切不可得不見四教菩提即於圓教中",
    "X18n0338_017:0594a18": "道之真如也經言住是菩提若智慧不住四教菩",
    "X18n0338_017:0594a19": "提及一切法即是以不住法住於圓教中道法性",
    "X18n0338_017:0594a20": "也經言至是菩提若觀一切諸法及四教所明菩",
    "X18n0338_017:0594a21": "提畢竟不可得即能至真如實際也經言不二是",
    "X18n0338_017:0594a22": "菩提者若有方便偏教所明菩提及一切法即是",
    "X18n0338_017:0594a23": "法塵對內意根即是二也觀此二法畢竟不可得",
    "X18n0338_017:0594a24": "即入不二法門見中道真如即離二邊生死也此",
    "X18n0338_017:0594b01": "一翻屬斷德經言等是菩提者若觀涅槃與生死",
    "X18n0338_017:0594b02": "一切法等即是等虗空佛性是真智德之菩提也",
    "X18n0338_017:0594b03": "經言無為是菩提者若法性真智湛然常寂即真",
    "X18n0338_017:0594b04": "無為不為生老病死之所遷經言智是菩提者若",
    "X18n0338_017:0594b05": "諸方便教明緣修見真之智入真即不見眾生心",
    "X18n0338_017:0594b06": "行圓教明真智寂而常照眾生心行自現智中了",
    "X18n0338_017:0594b07": "了分明也經言不會是菩提者若諸方便教明緣",
    "X18n0338_017:0594b08": "修智會理方名真智圓教明真修之智體顯寂照",
    "X18n0338_017:0594b09": "不須智來會理也經言不合是菩提者方便雖明",
    "X18n0338_017:0594b10": "真智理而言之猶與無明合故未能離習圓教明",
    "X18n0338_017:0594b11": "真修智體不與無明合即能離習也此一翻屬斷",
    "X18n0338_017:0594b12": "德菩提也分別去取甚難須熟尋思也。",
    "X18n0338_017:0594b13": "無處是菩提無形色故。",
    "X18n0338_017:0594b14": "此下七番即是不可身心得義今此即是不可以",
    "X18n0338_017:0594b15": "身得義也若諸偏教明菩提智依色身色身為處",
    "X18n0338_017:0594b16": "此是可以身得義今圓教明菩提色身不二即無",
    "X18n0338_017:0594b17": "能無所即是無處此即不可以身得義也。",
    "X18n0338_017:0594b18": "假名是菩提名字空故如化是菩提無取捨故無亂",
    "X18n0338_017:0594b19": "是菩提常自靜故善寂是菩提性清淨故無取是菩",
    "X18n0338_017:0594b20": "提離攀緣故無異是菩提諸法等故。",
    "X18n0338_017:0594b21": "此六翻文明真智菩提即是不可以心得義也經",
    "X18n0338_017:0594b22": "言假名是菩提者心正是假名四教明菩提亦但",
    "X18n0338_017:0594b23": "有字若觀名字即空見虗空佛性者即真智菩提",
    "X18n0338_017:0594b24": "不可以心得也經言如化是菩提者一切法如化",
    "X18n0338_017:0594c01": "四教所明菩提皆如化也若知知化皆不可得即",
    "X18n0338_017:0594c02": "不取菩提不捨煩惱生死即是真智之菩提也經",
    "X18n0338_017:0594c03": "言無亂是菩提一切煩惱亂想及緣修動念皆是",
    "X18n0338_017:0594c04": "亂想若如此諸亂想皆不可得則息心達本原內",
    "X18n0338_017:0594c05": "心常寂靜也經言善寂是菩提若諸方便行菩薩",
    "X18n0338_017:0594c06": "緣修未能順理不名真善有緣有念即是亂想不",
    "X18n0338_017:0594c07": "名為寂今圓教初心菩薩智即真如名之為善照",
    "X18n0338_017:0594c08": "無動念名之為寂智即法性法本來無染即是性",
    "X18n0338_017:0594c09": "淨經言無取是菩提者若知四教所明菩提及一",
    "X18n0338_017:0594c10": "切法畢竟無所有心不取著者即得圓教菩提離",
    "X18n0338_017:0594c11": "攀緣菩提及攀緣一法也經言無異是菩提者若",
    "X18n0338_017:0594c12": "諸方便教所明菩提異煩惱若知菩提不異煩惱",
    "X18n0338_017:0594c13": "即是圓教平等智德之菩提也。",
    "X18n0338_017:0594c14": "無比是菩提無可喻故微妙是菩提諸法難知故。",
    "X18n0338_017:0594c15": "此是三明不思議三德菩提結成也無比是菩提",
    "X18n0338_017:0594c16": "者不思議真如智斷即一法不可以法復比法故",
    "X18n0338_017:0594c17": "不可喻也經言微妙是菩提者是諸方便教所明",
    "X18n0338_017:0594c18": "之理未是微妙圓教所明一切法即真如真如即",
    "X18n0338_017:0594c19": "智斷一切法不可思議三德菩提始是極妙非凡",
    "X18n0338_017:0594c20": "夫二乘諸方便教菩薩之所能知也。",
    "X18n0338_017:0594c21": "世尊維摩詰說是法時二百天子得無生法忍。",
    "X18n0338_017:0594c22": "此是第五諸天蒙益希望既息水清珠現即得圓",
    "X18n0338_017:0594c23": "教初發心住無生法忍或一音異解得通教無生",
    "X18n0338_017:0594c24": "法忍此經既未齊法華豈可定判也。",
    "X18n0338_017:0595a01": "故我不任詣彼問疾。",
    "X18n0338_017:0595a02": "此是第四結辭不堪也彌勒自惟往昔為兜率天",
    "X18n0338_017:0595a03": "子說不退地之行不能利益諸天為淨名所彈莫",
    "X18n0338_017:0595a04": "知酬答豈堪傳如來旨往問疾故奉辭不堪也。",
    "X18n0338_017:0595a05": "佛告光嚴童子汝行詣維摩詰問疾。",
    "X18n0338_017:0595a06": "此是第二次命光嚴童子問疾文即有二一佛命",
    "X18n0338_017:0595a07": "問疾二光嚴童子奉辭不堪所以次命問疾者光",
    "X18n0338_017:0595a08": "嚴童子是在家菩薩淨名寶積之法友亦是法身",
    "X18n0338_017:0595a09": "大士位居補處也所以名光嚴童子者光有三種",
    "X18n0338_017:0595a10": "一者色光二者心光三者非色非心光也一色光",
    "X18n0338_017:0595a11": "如背捨觀骨發八種光明轉為勝處一切處因此",
    "X18n0338_017:0595a12": "能放種種光明即是色光二心光者即是智慧光",
    "X18n0338_017:0595a13": "明能照闇惑也三非色非心光者即第一義光如",
    "X18n0338_017:0595a14": "梵網經明即放第一義光也大涅槃經明瑠璃光",
    "X18n0338_017:0595a15": "菩薩放光即其事也彼經云光明即是第一義諦",
    "X18n0338_017:0595a16": "非色非心而現色心所以然者經云非青見青等",
    "X18n0338_017:0595a17": "光即是非色之色也經云光明即是智慧即非心",
    "X18n0338_017:0595a18": "說心也若三藏教通教但有色心二光別教亦爾",
    "X18n0338_017:0595a19": "唯有圓教明第一義光是為不思議之光也嚴者",
    "X18n0338_017:0595a20": "即是福德智慧二種莊嚴如大涅槃經明也亦是",
    "X18n0338_017:0595a21": "定慧力莊嚴如法華經明色光即是福德莊嚴心",
    "X18n0338_017:0595a22": "光即智慧莊嚴第一義光即是法身色心二種光",
    "X18n0338_017:0595a23": "嚴顯發法身故名光嚴問曰若第一義是光者何",
    "X18n0338_017:0595a24": "須色心光也答曰如日鏡顯眼眼得自見智慧日",
    "X18n0338_017:0595b01": "福德鏡顯第一義眼即得開佛知見見自見佗也",
    "X18n0338_017:0595b02": "童子者菩薩住鳩摩羅伽地名為童子如世之童",
    "X18n0338_017:0595b03": "子心無染愛謂不愛自妻也不愛自妻者如迦葉",
    "X18n0338_017:0595b04": "不愛金色婦也不愛佗妻者不愛一切女人及佗",
    "X18n0338_017:0595b05": "婦也菩薩亦爾雖觀三諦證諸法喜若於二諦法",
    "X18n0338_017:0595b06": "喜不愛即是不愛一切女人及佗妻不愛中道法",
    "X18n0338_017:0595b07": "喜即是不愛自妻也具此二義如世童子故名光",
    "X18n0338_017:0595b08": "嚴童子也前命彌勒正顯圓教菩提開佛知見不",
    "X18n0338_017:0595b09": "的在後身命光嚴欲明圓教道場示佛知見亦不",
    "X18n0338_017:0595b10": "在未來菩提樹下也開是總相如一往見如意珠",
    "X18n0338_017:0595b11": "只一圓相耳示是別相如見如意珠雨出眾寶也",
    "X18n0338_017:0595b12": "此還約初心勿遠求也故大品經明一一法門皆",
    "X18n0338_017:0595b13": "是摩訶衍此經明是道場也淨名往昔破光嚴者",
    "X18n0338_017:0595b14": "正是寄意破諸菩薩求三教所明道場也光嚴示",
    "X18n0338_017:0595b15": "折者正為顯圓教真實道場也今佛次命問疾者",
    "X18n0338_017:0595b16": "光嚴若述往昔被彈之事即大眾同聲真道場義",
    "X18n0338_017:0595b17": "成前五種利益也。",
    "X18n0338_017:0595b18": "光嚴白佛言世尊我不堪任詣彼問疾。",
    "X18n0338_017:0595b19": "此是第二光嚴奉辭不堪文即有四一奉辭不堪",
    "X18n0338_017:0595b20": "二述不堪之由三正明被呵之事四結成不堪第",
    "X18n0338_017:0595b21": "一奉辭不堪者良以往昔淨名問道場義莫知所",
    "X18n0338_017:0595b22": "答故不堪傳如來旨往問疾也。",
    "X18n0338_017:0595b23": "所以者何憶念我昔出毗耶離大城時維摩詰方入",
    "X18n0338_017:0595b24": "城我即為作禮而問言居士從何所來答我言吾從",
    "X18n0338_017:0595c01": "道場來我問道場者何所是。",
    "X18n0338_017:0595c02": "此是二述不堪之由由不識真道場義也文即有",
    "X18n0338_017:0595c03": "五一出入相逢二光嚴致敬三問所從來四淨名",
    "X18n0338_017:0595c04": "答道場來五光嚴不解重問一明出入相逢者光",
    "X18n0338_017:0595c05": "嚴出城淨名方入城因此相逢致有呵問即是不",
    "X18n0338_017:0595c06": "堪之由若約內行解此或有所表言出入者城是",
    "X18n0338_017:0595c07": "本寂之真城出名背理入名順真光嚴示稟方便",
    "X18n0338_017:0595c08": "教門於圓寂未明迷心遠理故名為出淨名圓教",
    "X18n0338_017:0595c09": "入道久悟一實入法流水名之為入由光嚴背理",
    "X18n0338_017:0595c10": "故迷道場以此致呵因入出相逢致被呵問也問",
    "X18n0338_017:0595c11": "曰上來弟子菩薩皆被呵斥今光嚴但為說道場",
    "X18n0338_017:0595c12": "而已未見折屈何辭不堪問疾也答曰淨名為說",
    "X18n0338_017:0595c13": "圓教道場冥然不解即是屈義既心已伏請覓道",
    "X18n0338_017:0595c14": "場即須為說不俟更呵故不堪問疾也經言我即",
    "X18n0338_017:0595c15": "為作禮者此是二明光嚴致敬也所以為作禮者",
    "X18n0338_017:0595c16": "明光嚴示居迹下深識大士高德即為致敬也經",
    "X18n0338_017:0595c17": "云問言居士從何所來此是三明光嚴問何來也",
    "X18n0338_017:0595c18": "光嚴未測大士之所來處故致問也經言答我言",
    "X18n0338_017:0595c19": "吾從道場來此是四明淨名答從道場來也大士",
    "X18n0338_017:0595c20": "實不從如來成道處來為欲說圓教初心道場破",
    "X18n0338_017:0595c21": "諸方便偏教及圓教事迹所明道場義故答言從",
    "X18n0338_017:0595c22": "道場中來也經云我問道場者何所是此是五明",
    "X18n0338_017:0595c23": "光嚴重請問也光嚴心迷未解此答所以光嚴迷",
    "X18n0338_017:0595c24": "此語者道場本是佛成道處如世間稻穀之場為",
    "X18n0338_017:0596a01": "治穬却糠顯新米也菩薩坐道場亦爾修治其心",
    "X18n0338_017:0596a02": "除諸惡業煩惱顯出實相佛性之理得成正覺之",
    "X18n0338_017:0596a03": "處故名道場大士不從道場來那得答從道場來",
    "X18n0338_017:0596a04": "也但四教明文三種道場不同一三藏明道場者",
    "X18n0338_017:0596a05": "菩提樹下跏趺坐草三十四心斷正習盡成佛之",
    "X18n0338_017:0596a06": "處名為道場也通教明道場者菩提樹下天衣為",
    "X18n0338_017:0596a07": "座一念相應慧斷一切煩惱習盡成佛之處名為",
    "X18n0338_017:0596a08": "道場也三別教明道場者菩提樹下七寶為座盧",
    "X18n0338_017:0596a09": "舍那界外無明盡初成正覺處即是寂滅道場也",
    "X18n0338_017:0596a10": "圓教明虗空坐寶蓮華法界無明盡初成佛處猶",
    "X18n0338_017:0596a11": "是寂滅道場也坐草成佛出聲聞經天衣為座七",
    "X18n0338_017:0596a12": "寶座虗空蓮華座出勝天王般若隨物感見不同",
    "X18n0338_017:0596a13": "必是摩訶衍三教菩薩根緣不同故見後心成佛",
    "X18n0338_017:0596a14": "坐道場之相異也光嚴不見大士從此等處來那",
    "X18n0338_017:0596a15": "忽答言從道場來不解此語故重問曰道場何所",
    "X18n0338_017:0596a16": "是也。",
    "X18n0338_017:0596a17": "答曰直心是道場無虗假故發行是道場能辦事故",
    "X18n0338_017:0596a18": "深心是道場增益功德故菩提心是道場無錯謬故。",
    "X18n0338_017:0596a19": "此道第三正述被彈之事光嚴但依方便教知果",
    "X18n0338_017:0596a20": "頭道場義未知有圓教初發心即是道場類如彌",
    "X18n0338_017:0596a21": "勒為諸天說法皆望果引成不退行也今淨名說",
    "X18n0338_017:0596a22": "圓教光嚴執法方便果上道場之妄計也類如大",
    "X18n0338_017:0596a23": "品經明非初炎燋炷亦不離初炎非後炎燋炷不",
    "X18n0338_017:0596a24": "離後炎若不離後炎以後炎為道場者不離初炎",
    "X18n0338_017:0596b01": "何不以初炎為道場也若初心不能治偽顯真後",
    "X18n0338_017:0596b02": "心亦不能除偽顯真初心亦能治偽顯真即是道",
    "X18n0338_017:0596b03": "場也是以淨名約圓教初心廣說真道場義也問",
    "X18n0338_017:0596b04": "曰三教既有方便後心道場亦得方便有初心初",
    "X18n0338_017:0596b05": "心即是道場答曰諸方便教一往約觀行作何為",
    "X18n0338_017:0596b06": "不得覈其義理則不成也所以然者方便教明後",
    "X18n0338_017:0596b07": "心具一切佛法八相成道初心即不能具一切佛",
    "X18n0338_017:0596b08": "法八相成道豈得為例也但淨名直總答光嚴從",
    "X18n0338_017:0596b09": "道來未為說道場之相是以光嚴重請令執方便",
    "X18n0338_017:0596b10": "教者知不思議一中有無量如囊中有寶不探示",
    "X18n0338_017:0596b11": "人人無見者所以淨名遍歷諸行明道場義即是",
    "X18n0338_017:0596b12": "示佛知見意在此也但示有二種一豎明二橫辨",
    "X18n0338_017:0596b13": "橫豎二義即其車高廣則徹至後際廣則法界無",
    "X18n0338_017:0596b14": "善不具若論高必須橫廣若論橫廣必須豎深類",
    "X18n0338_017:0596b15": "如前明淨土義也此中雖復豎橫明道場義而散",
    "X18n0338_017:0596b16": "在諸行若一往逐文歷別明道場即成通教別道",
    "X18n0338_017:0596b17": "場義此失淨名正意非圓教初心即是道場義也",
    "X18n0338_017:0596b18": "今皆就初心為釋乃是圓教初心即道場義耳故",
    "X18n0338_017:0596b19": "下文云菩薩若能與諸波羅蜜相應舉足下足無",
    "X18n0338_017:0596b20": "非道場具足佛法矣就此文即有四初四翻一往",
    "X18n0338_017:0596b21": "略豎明道場二次二十八番一往廣約諸行橫明",
    "X18n0338_017:0596b22": "道場三一翻結釋明道場四明時眾得益一約四",
    "X18n0338_017:0596b23": "心明道場者若作別解四心即對三十地直心即",
    "X18n0338_017:0596b24": "十住入理般若名為住發行即十行深心即是十",
    "X18n0338_017:0596c01": "迴向菩提心即對十地今亦不全用所以然者淨",
    "X18n0338_017:0596c02": "名說圓教初心即道場豈豎對三十心十地也今",
    "X18n0338_017:0596c03": "明圓教初心即道場從初住心即有四心乃至佛",
    "X18n0338_017:0596c04": "果直心即是正入一實諦發行是入一實諦一心",
    "X18n0338_017:0596c05": "發萬行深心即是深進念念流入菩提心即是具",
    "X18n0338_017:0596c06": "此三心如慈石吸鐵也從此已下諸句若明初修",
    "X18n0338_017:0596c07": "皆約五品弟子入十信相似行至十住初發心住",
    "X18n0338_017:0596c08": "皆具一切行即是真道場義也經言直心是道場",
    "X18n0338_017:0596c09": "無虗假者華嚴經明初發心時便成正覺了達諸",
    "X18n0338_017:0596c10": "法真實性又云究竟離虗妄無染如虗空清淨妙",
    "X18n0338_017:0596c11": "法身湛然應一切此即道場義得無作八直無界",
    "X18n0338_017:0596c12": "內界外苦集之虗假也若為化物亦具四種方便",
    "X18n0338_017:0596c13": "直心如釋淨土義具明也故法華經嘆五品弟子",
    "X18n0338_017:0596c14": "示當知是人已趣道場近三菩提坐道樹下華嚴",
    "X18n0338_017:0596c15": "經明初發心住能坐道場成正覺也亦如大品經",
    "X18n0338_017:0596c16": "明有菩薩從初心即坐道場轉法輪也經云發行",
    "X18n0338_017:0596c17": "是道場者若約別教大乘解正是十行能得十波",
    "X18n0338_017:0596c18": "羅蜜也今約圓教明初發心住見一實諦即能具",
    "X18n0338_017:0596c19": "發萬行破眾惡業顯諸法門即是道場義也行萬",
    "X18n0338_017:0596c20": "行自利利陀能辦事也經言深心是道場者約別",
    "X18n0338_017:0596c21": "教大乘即是十迴向解行令進深入也今約圓教",
    "X18n0338_017:0596c22": "明初心見第一義能見於空及與不空見不空故",
    "X18n0338_017:0596c23": "即深入非二乘通教菩薩別教三十心復次初發",
    "X18n0338_017:0596c24": "心得入中道雙照二諦心心寂滅自然流入薩婆",
    "X18n0338_017:0597a01": "若海其疾如風即是漸深之義以深故無明糠脫",
    "X18n0338_017:0597a02": "深法得顯即是道場義豎進深入橫諸功德亦隨",
    "X18n0338_017:0597a03": "增長即益功德也經言菩提心是道場者若約別",
    "X18n0338_017:0597a04": "教大乘解即是初地真明名真發菩提心今約圓",
    "X18n0338_017:0597a05": "教初心解若初心見真名直心發行即是廣流入",
    "X18n0338_017:0597a06": "即是深廣而且深即深心廣心菩薩得此心故無",
    "X18n0338_017:0597a07": "緣慈悲無作四弘誓願如慈石吸鐵即是真菩提",
    "X18n0338_017:0597a08": "心能自除法界煩惱顯出法身即是道場義見一",
    "X18n0338_017:0597a09": "實諦非因非果分別法界無作四諦因果不亂即",
    "X18n0338_017:0597a10": "是無錯謬也復次總前三心即是三德菩提故名",
    "X18n0338_017:0597a11": "菩提心是道場也。",
    "X18n0338_017:0597a12": "布施是道場不望報故持戒是道場得願具故忍辱",
    "X18n0338_017:0597a13": "是道場於諸眾生心無閡故精進是道場不懈退故",
    "X18n0338_017:0597a14": "禪定是道場心調柔故智慧是道場現見諸法故。",
    "X18n0338_017:0597a15": "此下二十八番二明橫約諸行明道場義也若約",
    "X18n0338_017:0597a16": "別教大乘解六度豎對六地下諸法門從七地乃",
    "X18n0338_017:0597a17": "至十地今約圓教初心即是橫明道場義以橫望",
    "X18n0338_017:0597a18": "豎即是其車高也就此文為五一約六度自行二",
    "X18n0338_017:0597a19": "約四等化佗三約多聞進觀諦四約降摩說法五",
    "X18n0338_017:0597a20": "約力無畏果德一約六度者此是菩薩本行也經",
    "X18n0338_017:0597a21": "云布施是道場不望報者布施有五種四權一實",
    "X18n0338_017:0597a22": "具如前釋淨土分別初發心住檀波羅蜜捨一切",
    "X18n0338_017:0597a23": "慳心顯布施法身即是道場義言不望報者住真",
    "X18n0338_017:0597a24": "修檀不望世間報及緣修之報也經言持戒是道",
    "X18n0338_017:0597b01": "場者持戒有五種四權一實以具如前初發心住",
    "X18n0338_017:0597b02": "此尸波羅蜜能破一切惡業顯真戒法身即是場",
    "X18n0338_017:0597b03": "義尸中具一切佛法即是得願具足也經言忍辱",
    "X18n0338_017:0597b04": "是道場忍有五種四權一實具如前明菩薩初心",
    "X18n0338_017:0597b05": "住此羼提波羅蜜能除法界瞋恚顯真忍辱法身",
    "X18n0338_017:0597b06": "即是道場義既具權實慈忍之力則於法界諸眾",
    "X18n0338_017:0597b07": "生心無罣礙也經言精進是道場精進有五種四",
    "X18n0338_017:0597b08": "權一實具如前說初心菩薩住此毗梨耶波羅蜜",
    "X18n0338_017:0597b09": "即能離法界事理懈怠得真精進法身即是場義",
    "X18n0338_017:0597b10": "自然流入即無懈退也經言禪定是道場禪定有",
    "X18n0338_017:0597b11": "五種四權一實以具如前說初心菩薩住此禪波",
    "X18n0338_017:0597b12": "羅蜜能除一切法界散亂顯真禪定法身即是道",
    "X18n0338_017:0597b13": "場義於事理諸禪出入自在即是心調柔也經言",
    "X18n0338_017:0597b14": "智慧有四種即是見四種四諦三權一實也如前",
    "X18n0338_017:0597b15": "說初心菩薩住此般若波羅蜜能斷界內外一切",
    "X18n0338_017:0597b16": "見思無明煩惱顯真智慧法身即是道場義見四",
    "X18n0338_017:0597b17": "不可說理念念現前即是現見諸法也。",
    "X18n0338_017:0597b18": "慈是道場等眾生故悲是道場忍疲苦故喜是道場",
    "X18n0338_017:0597b19": "悅樂法故捨是道場憎愛斷故神通是道場成就六",
    "X18n0338_017:0597b20": "通故解脫是道場能背捨故方便是道場教化眾生",
    "X18n0338_017:0597b21": "故四攝是道場攝眾生故。",
    "X18n0338_017:0597b22": "此是二約四等化佗之行明道場義也四等即是",
    "X18n0338_017:0597b23": "利物心經言慈是道場等眾生故即是初心菩薩",
    "X18n0338_017:0597b24": "得真無緣慈離法界瞋惱顯真慈法身即是道場",
    "X18n0338_017:0597c01": "義此慈普覆法界即是等眾生也經言悲是道場",
    "X18n0338_017:0597c02": "即是初心菩薩住無緣大悲內破疲苦大悲法身",
    "X18n0338_017:0597c03": "顯即是道場義雖處三界拔濟一切眾生心無疲",
    "X18n0338_017:0597c04": "苦也喜是道場者初心菩薩得真無緣喜無量心",
    "X18n0338_017:0597c05": "破法界疾患不悅樂心顯真喜法身即是道場義",
    "X18n0338_017:0597c06": "也慶一切眾生離苦得樂即是悅樂也經言捨是",
    "X18n0338_017:0597c07": "道場初心菩薩住空平等地即破愛憎顯真虗空",
    "X18n0338_017:0597c08": "法身是道場義雖利一切眾生心無取捨即是愛",
    "X18n0338_017:0597c09": "憎斷也經言神通是道場者此正是能化法也初",
    "X18n0338_017:0597c10": "發心得六根清淨如意通破諸根罪鄣通無知垢",
    "X18n0338_017:0597c11": "顯法性真淨六根即是道場義此即成就六通化",
    "X18n0338_017:0597c12": "物也經言解脫是道場者猶解脫成六通故次明",
    "X18n0338_017:0597c13": "也地持論云菩薩得一切禪及能出二乘解脫除",
    "X18n0338_017:0597c14": "入也若初心入三諦三昧即是二十五三昧除二",
    "X18n0338_017:0597c15": "十五有罪苦煩惱顯出二十五有我即是道場義",
    "X18n0338_017:0597c16": "以其因中能背捨三界故得成八解脫二十五三",
    "X18n0338_017:0597c17": "昧也經言方便是道場即是化佗之善巧也以初",
    "X18n0338_017:0597c18": "心見中道即有雙照二諦之方便破恒沙無知顯",
    "X18n0338_017:0597c19": "諸方便法門即是道場義能三輪不思議化三密",
    "X18n0338_017:0597c20": "示現權巧教化一切眾生也經言四攝是道場四",
    "X18n0338_017:0597c21": "攝是方便所用化物之法成道義如方便釋布施",
    "X18n0338_017:0597c22": "愛語利行同事攝眾生令得解脫也。",
    "X18n0338_017:0597c23": "多聞是道場如聞行故伏心是道場正觀諸法故三",
    "X18n0338_017:0597c24": "十七品是道場捨有為法故諦是道場不誑世間故",
    "X18n0338_017:0598a01": "緣起是道場無明乃至老死皆無盡故諸煩惱是道",
    "X18n0338_017:0598a02": "場知如實故眾生是道場知無我故一切法是道場",
    "X18n0338_017:0598a03": "知諸法空故。",
    "X18n0338_017:0598a04": "此是三明多聞進行菩薩雖能自行化佗事須進",
    "X18n0338_017:0598a05": "修也經言多聞是道場初發心菩薩得真聞持聞",
    "X18n0338_017:0598a06": "十方佛法破諸闇妄多聞顯發即是道場義以能",
    "X18n0338_017:0598a07": "如聞而行也經言伏心是道場瓔珞經言從初心",
    "X18n0338_017:0598a08": "至金剛頂皆名伏忍初心觀圓伏無明進顯真實",
    "X18n0338_017:0598a09": "即是道場義一心三觀即是正觀諸法也經言三",
    "X18n0338_017:0598a10": "十七品是道場三十七品有四種三權一實菩薩",
    "X18n0338_017:0598a11": "初心得無作三十七品即能除八倒一切妄惑顯",
    "X18n0338_017:0598a12": "法性五陰法身解脫進修乃至得大涅槃即是道",
    "X18n0338_017:0598a13": "場義捨界內四諦有為亦捨界外三諦有為也無",
    "X18n0338_017:0598a14": "量滅諦無作道滅即是真無為也諦是道場者此",
    "X18n0338_017:0598a15": "下有五翻即是道品所觀之境也四諦有四種三",
    "X18n0338_017:0598a16": "權一實初心菩薩用道品見四種四諦斷界內界",
    "X18n0338_017:0598a17": "外迷理一切煩惱顯權實四諦之理即是道場義",
    "X18n0338_017:0598a18": "說四種四諦即不誑世間也經言緣起是道場觀",
    "X18n0338_017:0598a19": "十二因緣有四種三權一實初心菩薩能無作道",
    "X18n0338_017:0598a20": "品觀十二因緣三道得三種菩提即是道場義觀",
    "X18n0338_017:0598a21": "因緣見三種佛性即無盡也經言諸煩惱是道場",
    "X18n0338_017:0598a22": "者初心菩薩能用道品觀三毒不染虗偽顯真佛",
    "X18n0338_017:0598a23": "法即是道場義亦能知煩惱佛法皆畢竟空經言",
    "X18n0338_017:0598a24": "眾生是道場初心菩薩能用道品觀眾生空不見",
    "X18n0338_017:0598b01": "眾生相則妄惑不起見眾生真性即佛性即是道",
    "X18n0338_017:0598b02": "場義若不見眾生定性則於我無我而不二是真",
    "X18n0338_017:0598b03": "無我義也經言一切法是道場初心菩薩能用道",
    "X18n0338_017:0598b04": "品觀一切陰界入等法空破一切法中顛倒妄惑",
    "X18n0338_017:0598b05": "顯佛性五陰得五種解脫涅槃即是道場義亦知",
    "X18n0338_017:0598b06": "一切法及涅槃歸於空也。",
    "X18n0338_017:0598b07": "降摩是道場不傾動故三界是道場無所趣故師子",
    "X18n0338_017:0598b08": "吼是道場無所畏故。",
    "X18n0338_017:0598b09": "此是四約降摩說法明道場義菩薩觀行成就故",
    "X18n0338_017:0598b10": "能制伏魔怨也經言降魔是道場初心菩薩能降",
    "X18n0338_017:0598b11": "四魔乃至八魔見魔界如即佛界如即是真道場",
    "X18n0338_017:0598b12": "義能處魔界降魔心不傾動也經言三界是道場",
    "X18n0338_017:0598b13": "者初心菩薩不離三界不著三界見三界三諦成",
    "X18n0338_017:0598b14": "三昧王三昧二十五三昧顯現一切佛法即是道",
    "X18n0338_017:0598b15": "場之義知三界畢竟空一切法無所趣也經言師",
    "X18n0338_017:0598b16": "子吼是道場師子吼者名決定說初心菩薩能破",
    "X18n0338_017:0598b17": "疑惑是一切眾生悉有佛性即是道場義無所畏",
    "X18n0338_017:0598b18": "也。",
    "X18n0338_017:0598b19": "力無畏不共法是道場無諸過故三明是道場無餘",
    "X18n0338_017:0598b20": "閡故一念知一切法是道場成就一切智故。",
    "X18n0338_017:0598b21": "此是五約力無畏不共法是道場初心菩薩成就",
    "X18n0338_017:0598b22": "十種智力如華嚴經說即是觀一實諦破無明得",
    "X18n0338_017:0598b23": "力無畏不共真法即是道場義力無畏不共自德",
    "X18n0338_017:0598b24": "及化佗無失即是無諸過也經言三明是道場初",
    "X18n0338_017:0598c01": "心菩薩即得三明達三世事理無罣礙也經言一",
    "X18n0338_017:0598c02": "念智一切法是道場者初心菩薩見中道即能雙",
    "X18n0338_017:0598c03": "照二諦破三諦法界無明惑真智顯現即是道場",
    "X18n0338_017:0598c04": "義初心總相一切智成就亦為佛也。",
    "X18n0338_017:0598c05": "如是善男子菩薩若應諸波羅蜜教化眾生諸有所",
    "X18n0338_017:0598c06": "作舉足下足當知皆從道場來住於佛法矣。",
    "X18n0338_017:0598c07": "此是第三結成道場若約淨名成就如上諸波羅",
    "X18n0338_017:0598c08": "蜜教化眾生隨其舉足下足皆是除偽顯真即是",
    "X18n0338_017:0598c09": "道場中來豈可從佛得道場處來也若作初發心",
    "X18n0338_017:0598c10": "住解初心菩薩應諸波羅蜜教化眾生除偽顯真",
    "X18n0338_017:0598c11": "舉足下足觀智常現在前即道場中來也乃至三",
    "X18n0338_017:0598c12": "十心十地亦如是若約十信六根清淨五品弟子",
    "X18n0338_017:0598c13": "解若常能修此觀心教化眾生不失念者舉足下",
    "X18n0338_017:0598c14": "足皆是道場中來具足一切佛法法華經云當知",
    "X18n0338_017:0598c15": "是人以趣道場也。",
    "X18n0338_017:0598c16": "說是法時五百天人皆發阿耨多羅三藐三菩提心。",
    "X18n0338_017:0598c17": "此是四明時眾得益五百天人合有五百皆發無",
    "X18n0338_017:0598c18": "上道心也。",
    "X18n0338_017:0598c19": "故我不任詣彼問疾。",
    "X18n0338_017:0598c20": "此是第四結奉辭不堪光嚴自惟往昔迷真道場",
    "X18n0338_017:0598c21": "義因淨名為說方解既神智劣弱豈堪傳如來往",
    "X18n0338_017:0598c22": "問疾乎。",
    "X18n0338_017:0598c24": "維摩羅詰經文疏卷第十七"
}