{
    "T54n2123_010:0088a19": "諸經要集卷第十",
    "T54n2123_010:0088a21": "西明寺沙門釋道世集",
    "T54n2123_010:0088a22": "六度部第十八(六度即為六篇)",
    "T54n2123_010:0088a23": "布施第一(施別七緣)",
    "T54n2123_010:0088a24": "述意緣慳偽緣財施緣法施緣",
    "T54n2123_010:0088a25": "擇施緣福田緣相對緣",
    "T54n2123_010:0088a26": "述意緣第一",
    "T54n2123_010:0088a27": "[0088a27] 夫布施之業。乃是眾行之源。既標六度之初。",
    "T54n2123_010:0088a28": "又題四攝之首。所以給孤獨食。散黃金而不",
    "T54n2123_010:0088a29": "&#x608B;。須達拏王。施白象而無惜。尚能濟其厄難。",
    "T54n2123_010:0088b01": "忘己形軀。故薩埵投身。以救飢羸之命。尸毘",
    "T54n2123_010:0088b02": "割股。以代鷹鸇之&#x98E1;。豈況國城妻子。何足經",
    "T54n2123_010:0088b03": "懷。寶貨倉儲。寧容在意。俗書尚云。解衣推",
    "T54n2123_010:0088b04": "食。摩頭至踵。車馬衣裘。朋友共弊。莫不輕財",
    "T54n2123_010:0088b05": "重義。愛賢好士。且自財物無常。何關人事。苦",
    "T54n2123_010:0088b06": "心積聚。竟復何施。四怖交煎。五家諍奪。何",
    "T54n2123_010:0088b07": "有智人。而當寶翫。比見凡愚。&#x608B;惜家財。靡",
    "T54n2123_010:0088b08": "有捨心。而喪軀命。但為貪生。恒憂不活。遂使",
    "T54n2123_010:0088b09": "妻兒角目。兄弟鬩牆。眷屬乖離。親朋隔絕。良",
    "T54n2123_010:0088b10": "由慳因慳緣慳法慳業。乖菩薩之心。妨慈悲",
    "T54n2123_010:0088b11": "之道。不生救護之意。唯起損惱之情。如是之",
    "T54n2123_010:0088b12": "愆。寔由慳貪為本也。",
    "T54n2123_010:0088b13": "慳偽緣第二",
    "T54n2123_010:0088b14": "[0088b14] 如菩薩處胎經。佛說偈言。",
    "T54n2123_010:0088b15": " 世多愚惑人  守慳不布施",
    "T54n2123_010:0088b16": " 積財千萬億  稱言是我有",
    "T54n2123_010:0088b17": " 臨欲壽終時  眼見惡鬼神",
    "T54n2123_010:0088b18": " 刀風解其體  無復出入息",
    "T54n2123_010:0088b19": " 貪識隨善惡  受報甚苦辛",
    "T54n2123_010:0088b20": " 將至受罪處  變悔乞何及",
    "T54n2123_010:0088b21": "[0088b21] 又薩遮尼揵子經偈云。",
    "T54n2123_010:0088b22": " 貪人多積聚  得不生厭足",
    "T54n2123_010:0088b23": " 無明顛倒心  常念侵損他",
    "T54n2123_010:0088b24": " 現在多怨憎  捨身墮惡道",
    "T54n2123_010:0088b25": " 是故有智者  應當念知足",
    "T54n2123_010:0088b26": " 惜財不布施  藏舉恐人知",
    "T54n2123_010:0088b27": " 捨身空手去  餓鬼中受苦",
    "T54n2123_010:0088b28": " 飢渴寒熱等  憂悲常煎煮",
    "T54n2123_010:0088b29": " 知者不積聚  為破慳貪故",
    "T54n2123_010:0088c01": "[0088c01] 又分別業報經偈云。",
    "T54n2123_010:0088c02": " 修行大布施  急性多瞋怒",
    "T54n2123_010:0088c03": " 不依正憶念  後作大力龍",
    "T54n2123_010:0088c04": "[0088c04] 又菩薩本行經云。若見乞者面目嚬蹙。當知",
    "T54n2123_010:0088c05": "是人開餓鬼門。",
    "T54n2123_010:0088c06": "[0088c06] 又大集經云。有四法障礙大乘。何等為四。一",
    "T54n2123_010:0088c07": "不樂惠施。二施已生悔。三施已觀過。四不念",
    "T54n2123_010:0088c08": "苦施心。復有四法。一為欲而施。二為瞋而施。",
    "T54n2123_010:0088c09": "三為癡而施。四為怖畏而施。復有四法。一不",
    "T54n2123_010:0088c10": "至心施。二不自手施。三不現見施。四輕慢施。",
    "T54n2123_010:0088c11": "又優婆塞戒經云。佛言。菩薩布施遠離四惡。",
    "T54n2123_010:0088c12": "一破戒。二疑網。三邪見。四慳&#x608B;。復離五法。",
    "T54n2123_010:0088c13": "一施時不選有德無德。二施時不說善惡。三",
    "T54n2123_010:0088c14": "施時不擇種姓。四施時不輕求者。五施時不",
    "T54n2123_010:0088c15": "惡口罵。復有三事。施已不得勝妙果報。一",
    "T54n2123_010:0088c16": "先多發心後則少與。二選擇惡物持以施人。",
    "T54n2123_010:0088c17": "三既行施已心生悔恨。復有八事。施已不得",
    "T54n2123_010:0088c18": "成就上果。一施已見受者過。二施時心不平",
    "T54n2123_010:0088c19": "等。三施已求受者作。四施已喜自讚歎。五說",
    "T54n2123_010:0088c20": "無後乃與之。六施已惡口罵詈。七施已求還",
    "T54n2123_010:0088c21": "二倍。八施已生於疑心。如是施主。則不能",
    "T54n2123_010:0088c22": "得親遇諸佛賢聖之人。若以具足色香味觸。",
    "T54n2123_010:0088c23": "施於彼者。是名淨施。",
    "T54n2123_010:0088c24": "[0088c24] 若偏為良福田施。不樂常施。是人未來得果",
    "T54n2123_010:0088c25": "報時。不樂惠施。",
    "T54n2123_010:0088c26": "[0088c26] 若人施已生悔。若劫他物持以布施。是人未",
    "T54n2123_010:0088c27": "來雖得財物常耗不集。",
    "T54n2123_010:0088c28": "[0088c28] 若惱眷屬得物以施。是人未來。雖得大報身",
    "T54n2123_010:0088c29": "常病苦。",
    "T54n2123_010:0089a01": "[0089a01] 若人先不能供養父母。惱其妻子奴婢。困苦",
    "T54n2123_010:0089a02": "而布施者。是名惡人。是假名施不名義施。如",
    "T54n2123_010:0089a03": "是施者名無憐愍。不知恩報。是人未來。雖得",
    "T54n2123_010:0089a04": "財寶常失不集。不能出用。身多病苦。",
    "T54n2123_010:0089a05": "[0089a05] 又優婆塞戒經云。無財之人自說無財。是義",
    "T54n2123_010:0089a06": "不然。何以故。一切水草人無不有。雖是國",
    "T54n2123_010:0089a07": "主不必能施。雖是貧窮非不能施。何以故。",
    "T54n2123_010:0089a08": "貧窮之人亦有食分。食已洗器。棄蕩滌汁施",
    "T54n2123_010:0089a09": "應食者。亦得福德。若以塵&#x9EA8;施於蟻子。亦得",
    "T54n2123_010:0089a10": "無量福德果報。天下極貧。誰當無此塵許&#x9EA8;",
    "T54n2123_010:0089a11": "耶。極貧之人。誰當赤露無衣服者。若有衣",
    "T54n2123_010:0089a12": "服。豈無一線一針施人繫瘡。一指許財作燈",
    "T54n2123_010:0089a13": "炷耶。善男子。天下之人。誰現貧窮無其身者。",
    "T54n2123_010:0089a14": "如其有身見他作福。身應往助執役掃灑。亦",
    "T54n2123_010:0089a15": "得福報。故成實論云。掃一閻浮僧地。不如掃",
    "T54n2123_010:0089a16": "一手掌佛地。",
    "T54n2123_010:0089a17": "[0089a17] 又四分律。及彌沙塞律云。昔佛在世時。跋提",
    "T54n2123_010:0089a18": "城內有大居士。字曰琝荼。饒財珍富有大",
    "T54n2123_010:0089a19": "威力。隨意所欲周給人物。倉中有孔大如車",
    "T54n2123_010:0089a20": "軸。穀米自出。婦以八升米作飯。飼四部兵及",
    "T54n2123_010:0089a21": "四方來者。食故不盡。其兒以千兩金。與四部",
    "T54n2123_010:0089a22": "兵及四方乞者。隨意施猶不盡。兒婦以一裏",
    "T54n2123_010:0089a23": "香。塗四部兵并四方來乞者。隨意令足。香故",
    "T54n2123_010:0089a24": "不盡。奴以一犁田耕七&#x58E0;出米滋多。其奴",
    "T54n2123_010:0089a25": "以八升穀。與四部兵人馬。食之不盡。家內",
    "T54n2123_010:0089a26": "良賤共諍。各是我福力。琝荼詣佛請問。是",
    "T54n2123_010:0089a27": "誰力耶。佛言。汝等共有。昔王舍城有一織師。",
    "T54n2123_010:0089a28": "織師有婦。又有一兒。兒又有婦。有一奴一婢。",
    "T54n2123_010:0089a29": "一時共食。有辟支佛來就舍乞食。各欲當分",
    "T54n2123_010:0089b01": "捨與。辟支佛言。各減少許。於汝不少在我得",
    "T54n2123_010:0089b02": "足。即共從之。辟支食已。於虛空中現諸神",
    "T54n2123_010:0089b03": "變方去。織師眷屬捨命。生四天王天。至于他",
    "T54n2123_010:0089b04": "化。展轉七反。餘福此生果報齊等。又淨業",
    "T54n2123_010:0089b05": "障經云。若菩薩觀慳及施不作二相。持戒毀",
    "T54n2123_010:0089b06": "戒不作二相。瞋恚忍辱。懈怠精進。亂心禪定。",
    "T54n2123_010:0089b07": "愚癡智慧不作二相。是則名為淨諸業障。",
    "T54n2123_010:0089b08": "財施緣第三",
    "T54n2123_010:0089b09": "[0089b09] 如大寶積經云。財施有五種。一至心施。二信",
    "T54n2123_010:0089b10": "心施。三隨時施。四自手施。五如法施。",
    "T54n2123_010:0089b11": "[0089b11] 又菩薩地持論云。一切施者。略說有二種。一",
    "T54n2123_010:0089b12": "內物。二外物。菩薩捨身是名內施。若為食吐",
    "T54n2123_010:0089b13": "眾生食已吐施。是名內外施。除上所說是名",
    "T54n2123_010:0089b14": "外施。菩薩內地有二種。一隨所欲作他力自",
    "T54n2123_010:0089b15": "在捨身布施。譬如有人為衣食故。繫屬於人",
    "T54n2123_010:0089b16": "為他僕使。如是菩薩不為利養。但為無上菩",
    "T54n2123_010:0089b17": "提。為安樂眾生。為滿足檀波羅蜜。隨所欲作",
    "T54n2123_010:0089b18": "他力。自在捨身布施。二隨他所須。支節等",
    "T54n2123_010:0089b19": "一切施與。菩薩外施復有二種。一隨其所求。",
    "T54n2123_010:0089b20": "受用樂具歡喜施與。二奉事彼故。一切捨心",
    "T54n2123_010:0089b21": "一切施與。菩薩內外物非無差別。等施一切。",
    "T54n2123_010:0089b22": "或有所施。或有不施。若於眾生樂而不安。不",
    "T54n2123_010:0089b23": "樂不安則不施與。若於眾生安而不樂。亦安",
    "T54n2123_010:0089b24": "亦樂是則盡施。",
    "T54n2123_010:0089b25": "[0089b25] 又大集經云。菩薩有四種施。具足智慧。何等",
    "T54n2123_010:0089b26": "為四。一以紙筆墨與法師。令書寫經。二種種",
    "T54n2123_010:0089b27": "校飾莊嚴妙座。以施法師。三以諸所須供養",
    "T54n2123_010:0089b28": "之具。奉上法師。四無諂曲心讚歎法師。",
    "T54n2123_010:0089b29": "[0089b29] 又優婆塞戒經云。若以衣施得上妙色。若以",
    "T54n2123_010:0089c01": "食施得無上力。若以燈施得淨妙眼。若以乘",
    "T54n2123_010:0089c02": "施身受安樂。若以舍施所須無乏。",
    "T54n2123_010:0089c03": "[0089c03] 若以淨妙物施後得好色。人所樂見。善名流",
    "T54n2123_010:0089c04": "布。所求如意。生上種姓。是不名為惡。",
    "T54n2123_010:0089c05": "[0089c05] 若為自身。造作衣服莊嚴之具種種器物。作",
    "T54n2123_010:0089c06": "已歡喜。自未服用持以施人。是人未來得如",
    "T54n2123_010:0089c07": "意樹。",
    "T54n2123_010:0089c08": "[0089c08] 若有人能日日立要。先施他食然後自食。若",
    "T54n2123_010:0089c09": "違此要誓。輸佛物犯則生愧。如其不違。即是",
    "T54n2123_010:0089c10": "微妙智慧因緣。如是施者諸施中最上。是人",
    "T54n2123_010:0089c11": "亦得名上施主。",
    "T54n2123_010:0089c12": "[0089c12] 若給妻子奴婢衣食。恒以憐愍歡喜心與。未",
    "T54n2123_010:0089c13": "來則得無量福德。若復觀田倉中。多有鼠雀",
    "T54n2123_010:0089c14": "犯暴穀米。恒生憐愍。復作是念。如是鼠雀因",
    "T54n2123_010:0089c15": "我得活。念已歡喜無觸惱想。當知是人得福",
    "T54n2123_010:0089c16": "無量。又大菩薩藏經云。菩薩為得阿耨菩提",
    "T54n2123_010:0089c17": "故。行陀那波羅蜜多時。所修布施。又得十",
    "T54n2123_010:0089c18": "種稱讚利益。何等為十。一者菩薩摩訶薩。以",
    "T54n2123_010:0089c19": "上妙五欲施故。獲得清淨戒定慧聚。及以解",
    "T54n2123_010:0089c20": "脫解脫知見聚。無不具足。二者菩薩以上妙",
    "T54n2123_010:0089c21": "戲樂器施故。獲得清淨遊戲法樂。無不具足。",
    "T54n2123_010:0089c22": "三者菩薩以具足施故。感得圓滿法義具足。",
    "T54n2123_010:0089c23": "趣菩提座無不具足。四者菩薩以手施故。感",
    "T54n2123_010:0089c24": "得圓滿清淨法手。拯濟眾生無不具足。五者",
    "T54n2123_010:0089c25": "菩薩以耳鼻施故。獲得諸根圓滿成就。無不",
    "T54n2123_010:0089c26": "具足。六者菩薩以支節施故。獲得清淨無染",
    "T54n2123_010:0089c27": "威嚴佛身。無不具足。七者菩薩以目施故。獲",
    "T54n2123_010:0089c28": "得觀視一切眾生清淨法眼。無有障礙無不",
    "T54n2123_010:0089c29": "具足。八者菩薩以血肉施故。獲得堅固身命。",
    "T54n2123_010:0090a01": "攝持長養一切眾生貞實善權無不具足。九",
    "T54n2123_010:0090a02": "者菩薩以髓腦施故。獲得圓滿不可破壞等",
    "T54n2123_010:0090a03": "金剛身。無不具足。十者菩薩以頭施故。證得",
    "T54n2123_010:0090a04": "圓滿超過三界無上最上一切智智之首。無",
    "T54n2123_010:0090a05": "不具足。舍利子。菩薩摩訶薩。為得菩提行如",
    "T54n2123_010:0090a06": "是施。攝受如是相貌。圓滿佛法。稱讚利益上",
    "T54n2123_010:0090a07": "妙功德。皆為滿足陀那波羅蜜多故。爾時世",
    "T54n2123_010:0090a08": "尊。而說頌曰。",
    "T54n2123_010:0090a09": " 行施不求妙色財  亦不願感天人趣",
    "T54n2123_010:0090a10": " 我求無上勝菩提  施微便感無量福",
    "T54n2123_010:0090a11": "法施緣第四",
    "T54n2123_010:0090a12": "[0090a12] 述曰。此明財法相對校量優劣。故智度論云。",
    "T54n2123_010:0090a13": "佛說施中法施第一。何以故。財施有量。法施",
    "T54n2123_010:0090a14": "無量。財施欲界報。法施出三界報。財施不能",
    "T54n2123_010:0090a15": "斷漏。法施清升彼岸。財施但感人天報。法",
    "T54n2123_010:0090a16": "施通感三乘果。財施愚智俱閑。法施唯局智",
    "T54n2123_010:0090a17": "人。財施唯能施者得福。法施通益能所。財",
    "T54n2123_010:0090a18": "施愚畜能受。法施唯局聰人。財施但益色身。",
    "T54n2123_010:0090a19": "法施能利心神。財施能增貪病。法施能除三",
    "T54n2123_010:0090a20": "毒。故大集經云。施寶雖多。不如至心誦持一",
    "T54n2123_010:0090a21": "偈。法施最妙勝過飲食。",
    "T54n2123_010:0090a22": "[0090a22] 又未曾有經云。天帝問野干曰。施食施法有",
    "T54n2123_010:0090a23": "何功德。唯願說之。野干答曰。布施飲食。濟一",
    "T54n2123_010:0090a24": "日之命。施珍寶財物。濟一世之乏增益繫",
    "T54n2123_010:0090a25": "縛。說法教化名為法施。能令眾生出世間",
    "T54n2123_010:0090a26": "道。",
    "T54n2123_010:0090a27": "[0090a27] 又大丈夫論云。財施者人道中有。法施者大",
    "T54n2123_010:0090a28": "悲中有。財施者除眾生身苦。法施者除眾生",
    "T54n2123_010:0090a29": "心苦。財施愛多者施與。財寶愚癡多者施與。",
    "T54n2123_010:0090b01": "其法財施者。為其作無盡錢財。法施者為得",
    "T54n2123_010:0090b02": "無盡智。財施者為得身樂。法施者為得心樂。",
    "T54n2123_010:0090b03": "財施者為眾生所愛。法施者為世間所敬。財",
    "T54n2123_010:0090b04": "施者為愚人所愛。法施者為智者所愛。財施",
    "T54n2123_010:0090b05": "者能與現樂。法施者能與天道涅槃之樂。如",
    "T54n2123_010:0090b06": "偈曰。",
    "T54n2123_010:0090b07": " 佛智處虛空  大悲為密雲",
    "T54n2123_010:0090b08": " 法施如甘雨  充滿陰界池",
    "T54n2123_010:0090b09": " 四攝為方便  安樂解脫因",
    "T54n2123_010:0090b10": " 修治八正道  能得涅槃果",
    "T54n2123_010:0090b11": "[0090b11] 又月燈三昧經云。佛言。若有菩薩行於法",
    "T54n2123_010:0090b12": "施。有十種利益。何等為十。一棄捨惡事。二能",
    "T54n2123_010:0090b13": "作善事。三住善人法。四淨佛國土。五趣詣道",
    "T54n2123_010:0090b14": "場。六捨所愛事。七降伏煩惱。八於諸眾生施",
    "T54n2123_010:0090b15": "福德分。九於諸眾生修習慈心。十見法得於",
    "T54n2123_010:0090b16": "喜樂。",
    "T54n2123_010:0090b17": "[0090b17] 又菩薩地持論云。菩薩知彼邪見求法智者。",
    "T54n2123_010:0090b18": "不授其法。不與經卷。若性貪財賣經卷者。亦",
    "T54n2123_010:0090b19": "不施與法。若得經卷隱藏不現。亦不施與法。",
    "T54n2123_010:0090b20": "若非彼人所知義者。亦不施與。若是彼所知",
    "T54n2123_010:0090b21": "義。於此經卷已自知義。則便持經隨所樂與。",
    "T54n2123_010:0090b22": "若未知義自須修學。又知他人所有如是經。",
    "T54n2123_010:0090b23": "示語其處。若更書與。菩薩當自觀心。少有法",
    "T54n2123_010:0090b24": "慳者當持經與。為法施故。我寧以法施現世",
    "T54n2123_010:0090b25": "癡&#x7602;。為除煩惱猶尚應施。況作將來智慧方",
    "T54n2123_010:0090b26": "便。又優婆塞戒經云。若有比丘比丘尼。優婆",
    "T54n2123_010:0090b27": "塞優婆夷。能教化人。具足戒施多聞智慧。若",
    "T54n2123_010:0090b28": "以紙墨令人書寫。若自書寫如來正典。然後",
    "T54n2123_010:0090b29": "施人令得讀誦。是名法施。如是施者。未來天",
    "T54n2123_010:0090c01": "上得好上色。何以故。眾生聞法斷除瞋心。以",
    "T54n2123_010:0090c02": "是因緣。未來世中得成上色。眾生聞法慈心",
    "T54n2123_010:0090c03": "不殺。以是因緣。未來世中得壽命長。眾生聞",
    "T54n2123_010:0090c04": "法不盜他財寶。以是因緣。未來世中多饒財",
    "T54n2123_010:0090c05": "寶。眾生聞法開心樂施。以是因緣。未來世中",
    "T54n2123_010:0090c06": "身得大力。眾生聞法離諸放逸。以是因緣。未",
    "T54n2123_010:0090c07": "來世中身得安樂。眾生聞法除瞋癡心。以是",
    "T54n2123_010:0090c08": "因緣。未來世中得無礙辯。眾生聞法信心無",
    "T54n2123_010:0090c09": "礙。以是因緣。未來世中信心明了。戒施聞慧",
    "T54n2123_010:0090c10": "亦復如是。故知法施殊勝過於財施。問既知",
    "T54n2123_010:0090c11": "法施勝過財施。今時眾生。但學法施不行財",
    "T54n2123_010:0090c12": "施。未知得不。答為不解財施迷心而施。苟求",
    "T54n2123_010:0090c13": "色聲人天樂報。恐墜三塗不成出世。所以聖",
    "T54n2123_010:0090c14": "人慇懃歎法。令其悟解三事體空。而行財",
    "T54n2123_010:0090c15": "施。速成菩提涅槃勝果。自餘戒忍六度萬",
    "T54n2123_010:0090c16": "行。皆藉智慧開導成勝。",
    "T54n2123_010:0090c17": "[0090c17] 又智度論云。前五度譬同盲人。第六般若事",
    "T54n2123_010:0090c18": "同有目。若不得般若開導。前五便墮惡道。不",
    "T54n2123_010:0090c19": "成出世。若聞法施過於捨財。愚人不解。即便",
    "T54n2123_010:0090c20": "祕財。唯樂讀經。若行此法。不如有人解心捨",
    "T54n2123_010:0090c21": "施一錢。勝過迷心讀經百千萬卷。是以如來",
    "T54n2123_010:0090c22": "設教意存解行。若唯解無行。解則便虛。若唯",
    "T54n2123_010:0090c23": "行無解。行則便孤。要具解行方到彼岸。若唯",
    "T54n2123_010:0090c24": "解無行。如人有目無足不能遠涉。若唯行無",
    "T54n2123_010:0090c25": "解。如人有足無目不能見道。又唯解無行。譬",
    "T54n2123_010:0090c26": "同狂華不結子實。若唯行無解譬同子實",
    "T54n2123_010:0090c27": "不依華發。是故要須解行雙行方成佛果也。",
    "T54n2123_010:0090c28": "量施緣第五",
    "T54n2123_010:0090c29": "[0090c29] 述曰。謂能施之人。行有智愚。若智人行施。要",
    "T54n2123_010:0091a01": "觀前人。有益便施。無益不施。故優婆塞戒經",
    "T54n2123_010:0091a02": "云。若見貧窮者先語言。汝能歸依三寶受齋",
    "T54n2123_010:0091a03": "戒不。若言能者。先授三歸及齋戒。後則與施",
    "T54n2123_010:0091a04": "物。若言不能。復語言。能隨我語。念一切法無",
    "T54n2123_010:0091a05": "常無我涅槃寂滅不。若言能者。教已便施。如",
    "T54n2123_010:0091a06": "其無財。教餘有財令作是施。若其愚人。貪著",
    "T54n2123_010:0091a07": "財物不知無常。人物屬他戀著慳惜。菩薩見",
    "T54n2123_010:0091a08": "此無益之物。即令急施。廢修道業故。大莊嚴",
    "T54n2123_010:0091a09": "論云。若物能令起惱則不應畜。縱令寶翫要",
    "T54n2123_010:0091a10": "必有離。如蜂作蜜。他得自不得。財寶亦如是。",
    "T54n2123_010:0091a11": "又所施之財有是有非。非法之物。縱將布施",
    "T54n2123_010:0091a12": "得福&#x5C20;少。如法之財得福弘多。如大寶積經",
    "T54n2123_010:0091a13": "云。所不應施復有五事。一非理求財不以施",
    "T54n2123_010:0091a14": "人。物不淨故。二酒及毒藥不以施人。亂眾生",
    "T54n2123_010:0091a15": "故。三罝羅機網不以施人。惱眾生故。四刀杖",
    "T54n2123_010:0091a16": "弓箭不以施人。害眾生故。五音樂女色不以",
    "T54n2123_010:0091a17": "施人。壞淨心故。",
    "T54n2123_010:0091a18": "[0091a18] 又地持論云。菩薩亦不以不如法食施。所謂",
    "T54n2123_010:0091a19": "施出家人餘殘飲食。便利涕唾膿血污食。不",
    "T54n2123_010:0091a20": "語不知。飯及麥飯。不如法和應棄者。謂不&#x8471;",
    "T54n2123_010:0091a21": "食雜污。不肉食。不酒飲雜污。如是和合不",
    "T54n2123_010:0091a22": "如法者。不以施人及畜。",
    "T54n2123_010:0091a23": "[0091a23] 又智度論云。若人鞭打拷掠閉繫法。得財而",
    "T54n2123_010:0091a24": "作布施。生象馬牛中。雖受畜生形。負重鞭策",
    "T54n2123_010:0091a25": "羇靽乘騎。而得好屋好食。為人所重。以人供",
    "T54n2123_010:0091a26": "給。又如惡人。多懷瞋恚心曲不端。而行布",
    "T54n2123_010:0091a27": "施。當墮龍中。得七寶宮殿妙食好色。又如憍",
    "T54n2123_010:0091a28": "人多慢。瞋心布施。墮金翅鳥中常得自在。有",
    "T54n2123_010:0091a29": "如意寶珠以為瓔珞。種種所須皆得自恣。無",
    "T54n2123_010:0091b01": "不如意。變化萬端無事不辦。又如宰官之人。",
    "T54n2123_010:0091b02": "&#x6282;濫人民不順治法。而取財物以用布施。墮",
    "T54n2123_010:0091b03": "鬼神中作鳩槃荼鬼。能種種變化五塵自娛。",
    "T54n2123_010:0091b04": "又如多瞋佷戾嗜好酒肉之人。而行布施。墮",
    "T54n2123_010:0091b05": "地夜叉鬼中。常得種種歡樂音樂飲食。又如",
    "T54n2123_010:0091b06": "有人剛懮強梁。而能布施車馬代步。墮虛空",
    "T54n2123_010:0091b07": "夜叉中。而有大力所至如風又如有人&#x59AC;心",
    "T54n2123_010:0091b08": "好諍。而能以好房舍臥具衣服飲食布施故。",
    "T54n2123_010:0091b09": "生宮觀飛行夜叉中。有種種娛樂便身之物。",
    "T54n2123_010:0091b10": "若惱前人。強求人物而營福者。反招其罪。不",
    "T54n2123_010:0091b11": "如靜心修治內心得利轉勝。",
    "T54n2123_010:0091b12": "[0091b12] 又地持論云。若菩薩布施令他受苦。若彼逼",
    "T54n2123_010:0091b13": "迫。若彼侵欺。及非法求。自力他力不隨所",
    "T54n2123_010:0091b14": "欲。為眾生故。寧自棄捨身命不隨彼欲。令",
    "T54n2123_010:0091b15": "致逼迫則不施與。非是菩薩行淨施時。菩薩",
    "T54n2123_010:0091b16": "外不施者。若有眾生。求女火刀酒媒行作戲",
    "T54n2123_010:0091b17": "等。一切非法。來求乞者菩薩不施。若施與者",
    "T54n2123_010:0091b18": "而多起惡。墮於惡道不到彼岸。若他來索我",
    "T54n2123_010:0091b19": "之身分。即須施與。不須量他前人起退屈心。",
    "T54n2123_010:0091b20": "[0091b20] 又優婆塞經云。若惱眷屬得物以施。是人未",
    "T54n2123_010:0091b21": "來雖得大報。身當病苦。若先不能供養父母。",
    "T54n2123_010:0091b22": "惱其妻子奴婢。困苦而布施者。是名惡人。是",
    "T54n2123_010:0091b23": "假名施不名義施。如是施者名無憐愍。不知",
    "T54n2123_010:0091b24": "恩報。是人未來。雖得財寶常求不集。不能出",
    "T54n2123_010:0091b25": "用。身多病苦。以此文證強役人物。營修福者",
    "T54n2123_010:0091b26": "反招苦報。何名出益。今時末世道俗訛替。競",
    "T54n2123_010:0091b27": "興齋講。強抑求財營修塔寺。依經不合。反",
    "T54n2123_010:0091b28": "招前罪。不如靜坐內修實行。出離中勝無過",
    "T54n2123_010:0091b29": "於此。若有淨心為人說法。前人敬誠求法捨",
    "T54n2123_010:0091c01": "施。即須為說令成福智。不得見有前判雷同",
    "T54n2123_010:0091c02": "總撥。妄生譏謗抑遏前福。又無性攝論釋云。",
    "T54n2123_010:0091c03": "謂菩薩見彼有情。於其財位有重業障。故不",
    "T54n2123_010:0091c04": "施與。勿令惠施空無有果。設復施彼亦不能",
    "T54n2123_010:0091c05": "受。何用施為。如有頌曰。",
    "T54n2123_010:0091c06": " 如母乳嬰兒  一經月無倦",
    "T54n2123_010:0091c07": " 嬰兒喉若閉  乳母欲何為",
    "T54n2123_010:0091c08": " 寧使貧乏於財位  遠離惡趣諸惡行",
    "T54n2123_010:0091c09": " 勿被富貴亂諸根  令感當來諸苦器",
    "T54n2123_010:0091c10": "[0091c10] 又增壹阿含經云。爾時世尊告諸比丘。應時",
    "T54n2123_010:0091c11": "之施有五事益。云何為五。一者施遠來人。二",
    "T54n2123_010:0091c12": "者施遠去人。三者施病人。四者儉時施。五者",
    "T54n2123_010:0091c13": "若初得新果蓏。若穀食等。先與持戒精進人。",
    "T54n2123_010:0091c14": "然後自食。是故欲行此五施。當念隨時施。若",
    "T54n2123_010:0091c15": "應時淨施者。還得應時果報。謂隨時所宜淨",
    "T54n2123_010:0091c16": "心而施。若寒時施溫室氈被薪火暖食等。若",
    "T54n2123_010:0091c17": "熱時施涼室輕衣水扇給物等。渴時與漿。",
    "T54n2123_010:0091c18": "飢時給食。風雨時供送。天和請僧。如是隨時",
    "T54n2123_010:0091c19": "應情令悅。未來獲福還受順報。",
    "T54n2123_010:0091c20": "福田緣第六",
    "T54n2123_010:0091c21": "[0091c21] 如優婆塞戒經云。若施畜生得百倍報。施破",
    "T54n2123_010:0091c22": "戒者得千倍報。施持戒者得十萬倍報。施外",
    "T54n2123_010:0091c23": "道離欲人得百萬報。施向道者得千億報。施",
    "T54n2123_010:0091c24": "須陀洹得無量報。向斯陀含亦無量報。乃至",
    "T54n2123_010:0091c25": "成佛亦無量報。我今為汝。分別諸福田故作",
    "T54n2123_010:0091c26": "是說。若能至心生大憐愍施於畜生。專心恭",
    "T54n2123_010:0091c27": "敬施於諸佛。其福正等無有差別。言百倍者。",
    "T54n2123_010:0091c28": "得如願壽命色力安辯。施於彼者。施主後得",
    "T54n2123_010:0091c29": "壽命色力安樂辯才。各各百倍。乃至無量亦",
    "T54n2123_010:0092a01": "復如是。故我於契經中說。我施舍利弗。舍",
    "T54n2123_010:0092a02": "利弗亦施於我。然我得多非舍利弗得福多",
    "T54n2123_010:0092a03": "也。或有人說。受者作惡。罪及施主是義不然。",
    "T54n2123_010:0092a04": "何以故。施主施時為破彼苦。非為作罪。是故",
    "T54n2123_010:0092a05": "施主應得善果。受者作惡罪自鍾已。不及施",
    "T54n2123_010:0092a06": "主。問若施聖人得福多者。云何經說。智人行",
    "T54n2123_010:0092a07": "施不簡福田。答今釋此意義有多途。明能施",
    "T54n2123_010:0092a08": "之人有愚智之別。所施之境有悲敬之殊。悲",
    "T54n2123_010:0092a09": "是貧苦。敬是三寶。悲是田劣而心勝。敬是田",
    "T54n2123_010:0092a10": "勝而心劣。若取心勝施佛。則不如施貧。故像",
    "T54n2123_010:0092a11": "法決疑經云。有諸眾生。見他聚集作諸福業。",
    "T54n2123_010:0092a12": "但求名聞。傾家財物以用布施。及見貧窮孤",
    "T54n2123_010:0092a13": "獨。呵罵驅出不濟一毫。如此眾生名為顛倒",
    "T54n2123_010:0092a14": "作善。癡狂修福名為不正作福。如此人等甚",
    "T54n2123_010:0092a15": "可憐愍。用財甚多獲福甚少。善男子。我於一",
    "T54n2123_010:0092a16": "時告諸大眾。若人於阿僧祇。身供養十方諸",
    "T54n2123_010:0092a17": "佛并諸菩薩及聲聞眾。不如有人施畜生一",
    "T54n2123_010:0092a18": "口飲食。其福勝彼百千萬倍無量無邊。乃至",
    "T54n2123_010:0092a19": "施與餓狗蟻子等。悲田最勝。",
    "T54n2123_010:0092a20": "[0092a20] 又智度論云。如舍利弗。以一&#x9262;飯上佛。佛",
    "T54n2123_010:0092a21": "即迴施狗。而問舍利弗。誰得福多。舍利弗",
    "T54n2123_010:0092a22": "言。如我解佛法義。佛施狗得福多。",
    "T54n2123_010:0092a23": "[0092a23] 若據敬法重人。職位修道。敬田即勝。故優",
    "T54n2123_010:0092a24": "婆塞戒經云。若施畜生得百倍報。乃至須陀",
    "T54n2123_010:0092a25": "洹得無量報。羅漢辟支尚不如佛。況餘類也。",
    "T54n2123_010:0092a26": "若據平等而行施者無問悲敬。等心而施得",
    "T54n2123_010:0092a27": "福弘廣。故維摩經云。分作二分。一分施佛",
    "T54n2123_010:0092a28": "難勝如來。一分與城中最下乞人。福田無二",
    "T54n2123_010:0092a29": "也。",
    "T54n2123_010:0092b01": "[0092b01] 又賢愚經云。佛姨母。摩訶波闍波提。佛已出",
    "T54n2123_010:0092b02": "家。手自紡織。預作一端金色之疊。積心係",
    "T54n2123_010:0092b03": "想唯俟於佛。既得見佛喜發心髓。即持此疊",
    "T54n2123_010:0092b04": "奉上如來。佛告憍曇彌。汝持此壘往奉眾",
    "T54n2123_010:0092b05": "僧。波提重白佛言。自佛出家心每思念。故手",
    "T54n2123_010:0092b06": "自紡織規心俟佛。唯願垂愍為我受之。佛告",
    "T54n2123_010:0092b07": "之曰。知母專心欲用施我。然恩愛心福不弘",
    "T54n2123_010:0092b08": "廣。若施眾僧獲報彌多。我知此事。是以相",
    "T54n2123_010:0092b09": "勸。",
    "T54n2123_010:0092b10": "[0092b10] 又居士請僧福田經云。別請五百羅漢。不如",
    "T54n2123_010:0092b11": "僧次一凡夫僧。吾法中無受別請法。若有別",
    "T54n2123_010:0092b12": "請僧者。非吾弟子。是六師法。七佛所不可。故",
    "T54n2123_010:0092b13": "知施有三種。故不可以一概論也。",
    "T54n2123_010:0092b14": "相對緣第七",
    "T54n2123_010:0092b15": "[0092b15] 述曰。此別有五種相對。第一田財相對有四。",
    "T54n2123_010:0092b16": "一田勝財劣。如童子施土與佛等。二財勝田",
    "T54n2123_010:0092b17": "劣。如將寶施貧人等。三田財俱勝。如將寶施",
    "T54n2123_010:0092b18": "佛等。四田財俱劣。如將草施畜等。",
    "T54n2123_010:0092b19": "[0092b19] 第二輕重相對有四。一心重財輕。如貧女將",
    "T54n2123_010:0092b20": "一疊施大眾。得福弘多。二財重心輕。如王",
    "T54n2123_010:0092b21": "夫人心慢多將寶物施眾得福&#x5C20;少(下二可知)。",
    "T54n2123_010:0092b22": "[0092b22] 第三空有相對。一空心不空境。如雖學空觀",
    "T54n2123_010:0092b23": "然惜財不施。還得貧報。二空境不空心。知",
    "T54n2123_010:0092b24": "財施得富恒多樂捨。得福增多(下二可知)。",
    "T54n2123_010:0092b25": "[0092b25] 第四多少相對。如法句喻經云。施有四事。何",
    "T54n2123_010:0092b26": "等為四。一者施多得福少者。如愚癡之人祭",
    "T54n2123_010:0092b27": "祠。飲酒歌舞損費錢寶。無有福慧。是為施多",
    "T54n2123_010:0092b28": "得福少。二施少得福多者。如能以慈心奉道",
    "T54n2123_010:0092b29": "德人。眾僧食已精進學誦。施此雖少其福彌",
    "T54n2123_010:0092c01": "大。是為施少得福多。三施少得福少者。如慳",
    "T54n2123_010:0092c02": "貪惡意施邪見外道兩俱愚癡。是故施少得",
    "T54n2123_010:0092c03": "福亦少。四施多得福亦多者。若有賢者。覺世",
    "T54n2123_010:0092c04": "無常。好心出財。起立塔寺精舍園果。供養三",
    "T54n2123_010:0092c05": "尊。衣被履屣床榻&#x53A8;&#x994D;。斯福如五大河流。",
    "T54n2123_010:0092c06": "入于大海。福流如是世世不斷。是為施多其",
    "T54n2123_010:0092c07": "報亦多。",
    "T54n2123_010:0092c08": "[0092c08] 第五染淨相對。如智度論云。佛法中有四種",
    "T54n2123_010:0092c09": "布施。一施者清淨受者不淨。二施者不淨受",
    "T54n2123_010:0092c10": "者清淨。三施受俱淨。四施受俱不淨。且偏",
    "T54n2123_010:0092c11": "解一句。餘類可解。何等二俱清淨者。如佛自",
    "T54n2123_010:0092c12": "供養佛故。是為二俱清淨。如東方寶積佛功",
    "T54n2123_010:0092c13": "德力所生華。寄十住法身普明菩薩。送此華",
    "T54n2123_010:0092c14": "來上散釋迦牟尼佛。知十方佛。是第一福田。",
    "T54n2123_010:0092c15": "是為二俱清淨(餘句可解)。",
    "T54n2123_010:0092c16": "[0092c16] 又優婆塞戒經云。佛言若人有財。見有求者。",
    "T54n2123_010:0092c17": "言無言拒。當知是人。已說來世貧窮薄德。",
    "T54n2123_010:0092c18": "如是之人名為放逸。自說無財。是義不然。",
    "T54n2123_010:0092c19": "何以故。一切水草人無不有。雖是國主不必",
    "T54n2123_010:0092c20": "能施。雖是貧窮非不能施。何以故。貧窮之人",
    "T54n2123_010:0092c21": "亦有食分。食已洗器棄蕩滌汁。施應食者亦",
    "T54n2123_010:0092c22": "得福德。若以塵&#x9EA8;施於蟻子。亦得無量福德",
    "T54n2123_010:0092c23": "果報。天下極貧誰當無此塵許&#x9EA8;耶。誰有一",
    "T54n2123_010:0092c24": "日不食三摶&#x9EA8;命不全者。是故諸人。應以食",
    "T54n2123_010:0092c25": "半施於乞者。善男子。極貧乏人。誰有赤體",
    "T54n2123_010:0092c26": "無衣服者。若有衣服。豈無一線施人繫瘡。一",
    "T54n2123_010:0092c27": "指許財作燈炷耶。天下之人誰有貧窮當無",
    "T54n2123_010:0092c28": "身者。如其有身見他作福。身應往助歡喜無",
    "T54n2123_010:0092c29": "厭。亦名施生。亦得福德。或時有分。或有與",
    "T54n2123_010:0093a01": "等。或有勝者。以是因緣。我受波斯匿王食時",
    "T54n2123_010:0093a02": "亦&#x546A;願。王及貧窮人所得功德。等無差別。",
    "T54n2123_010:0093a03": "如人買香。塗香末香。散香燒香如是四香。有",
    "T54n2123_010:0093a04": "人觸者買者量者等施無異。而是諸香不",
    "T54n2123_010:0093a05": "失毫釐。修施之法亦復如是。若多若少。若&#x9E81;",
    "T54n2123_010:0093a06": "若細。若隨喜心身往佐助。若遙見聞心生歡",
    "T54n2123_010:0093a07": "喜。其心等故。所得果報無有差別。若無財物",
    "T54n2123_010:0093a08": "見他施已。心不喜信疑於福田。是名貧窮。若",
    "T54n2123_010:0093a09": "多財寶自在無礙。有良福田。內無信心不能",
    "T54n2123_010:0093a10": "奉施。亦名貧窮。是故智者自觀。餘一摶食。",
    "T54n2123_010:0093a11": "自食則生。施他則死。猶應施與。況復多耶。",
    "T54n2123_010:0093a12": "智者復觀。世間若有持戒多聞。乃至獲得阿",
    "T54n2123_010:0093a13": "羅漢果。猶不能遮斷飢渴等。若房舍衣",
    "T54n2123_010:0093a14": "服飲食臥具病藥。皆由先世不施因緣。破戒",
    "T54n2123_010:0093a15": "之人若樂行施。是人雖墮餓鬼畜生。常得飽",
    "T54n2123_010:0093a16": "滿無所乏少。雖富有天地受無量樂。猶不知",
    "T54n2123_010:0093a17": "足。是故我應為無上樂。而行布施。不為人天。",
    "T54n2123_010:0093a18": "何以故。無常故。有邊故。",
    "T54n2123_010:0093a19": "[0093a19] 若施主歡喜不悔。親近善人。財富自在生上",
    "T54n2123_010:0093a20": "族家。得人天樂至無上果。能離一切煩惱結",
    "T54n2123_010:0093a21": "縛。",
    "T54n2123_010:0093a22": "[0093a22] 若施主能自手施已。生上姓家。遇善知識。多",
    "T54n2123_010:0093a23": "饒財寶眷屬成就。能用能施。一切眾生喜樂",
    "T54n2123_010:0093a24": "見之。見已恭敬尊重讚歎。",
    "T54n2123_010:0093a25": "[0093a25] 又大丈夫論云。若慳心多者。雖復泥土重於",
    "T54n2123_010:0093a26": "金玉。若悲心多者。雖施金玉輕於草木。若",
    "T54n2123_010:0093a27": "慳心多者。喪失財寶心大憂惱。若行施者令",
    "T54n2123_010:0093a28": "受者喜悅。自亦喜悅。設有美食。若不施與",
    "T54n2123_010:0093a29": "而食噉者。不以為美。設有惡食。得行布施然",
    "T54n2123_010:0093b01": "後食者。心中歡悅以為極美。若行施竟。有餘",
    "T54n2123_010:0093b02": "自食。善丈夫者。心生喜樂如得涅槃。無信心",
    "T54n2123_010:0093b03": "者誰信是語。設有&#x9E81;食。有飢者在前。尚不能",
    "T54n2123_010:0093b04": "施與。況餘勝物而能與人。若人於大水邊。尚",
    "T54n2123_010:0093b05": "不能以少水施與眾生。況餘好財。是人於世",
    "T54n2123_010:0093b06": "間糞土。易得於水。慳貪之人。聞乞糞土猶懷",
    "T54n2123_010:0093b07": "&#x608B;惜。況復財物。",
    "T54n2123_010:0093b08": "[0093b08] 如有二人。一則大富。一則貧窮。有乞者來。如",
    "T54n2123_010:0093b09": "是二人俱懷苦惱。有財物者懼其求索。無財",
    "T54n2123_010:0093b10": "物者。我當云何得少財物與之。如是二人。憂",
    "T54n2123_010:0093b11": "苦雖同果報各異。貧悲念者。生天人中受無",
    "T54n2123_010:0093b12": "量樂。富慳貪者。生餓鬼中受無量苦。若菩",
    "T54n2123_010:0093b13": "薩但有悲愍心已為具足。況與少物。菩薩",
    "T54n2123_010:0093b14": "悲心念施無有財物。見人乞時不忍言無。悲",
    "T54n2123_010:0093b15": "苦墮淚。設聞他苦尚不能堪忍。況復眼見他",
    "T54n2123_010:0093b16": "苦惱而不救濟者。無有是處。有悲心者。見貧",
    "T54n2123_010:0093b17": "苦眾生無財可與。悲苦嘆息無可為喻。救眾",
    "T54n2123_010:0093b18": "生者。見眾生受苦悲泣墮淚。以墮淚故知其",
    "T54n2123_010:0093b19": "心受。菩薩淚有三時。一見修功德人。以愛敬",
    "T54n2123_010:0093b20": "故為之墮淚。二見苦惱眾生。無功德者。以悲",
    "T54n2123_010:0093b21": "愍故為之墮淚。三修大施時悲喜踊躍墮淚。",
    "T54n2123_010:0093b22": "計菩薩墮淚已來。多四大海水。世間眾生。捨",
    "T54n2123_010:0093b23": "於親屬悲泣墮淚。不及菩薩。見貧苦眾生無",
    "T54n2123_010:0093b24": "財施時。悲泣墮淚。菩薩聞乞者聲為之墮淚。",
    "T54n2123_010:0093b25": "乞者見菩薩雨淚。雖不言與。當知必得。菩薩",
    "T54n2123_010:0093b26": "見乞者來時極生悲苦。乞者得財物時。心生",
    "T54n2123_010:0093b27": "歡喜得滅悲苦。菩薩聞乞言時。悲泣墮淚不",
    "T54n2123_010:0093b28": "能自止。乞者言足。爾時菩薩。修行施已眾",
    "T54n2123_010:0093b29": "生滿足。便入山林修行禪定。滅除三毒。財物",
    "T54n2123_010:0093c01": "倍多無乞可施。我今出家斷諸結使。",
    "T54n2123_010:0093c02": "持戒篇第二(此別二緣)",
    "T54n2123_010:0093c03": "述意緣第一",
    "T54n2123_010:0093c04": "[0093c04] 竊聞。戒是人師。道俗咸奉。心為業主。凡聖",
    "T54n2123_010:0093c05": "俱制。良由三寶所資。四生同潤。故經曰。正",
    "T54n2123_010:0093c06": "法住正法滅。意在茲乎。是以持戒為德。顯自",
    "T54n2123_010:0093c07": "大經。性善可崇。明乎大論。或復方之日月。譬",
    "T54n2123_010:0093c08": "若寶珠。義等塗香。事同惜水。越度大海。號曰",
    "T54n2123_010:0093c09": "牢船。生長善牙。又稱平地。是以菩薩稟受。",
    "T54n2123_010:0093c10": "微塵不缺。羅漢護持。纖芥無犯。寧當抱渴而",
    "T54n2123_010:0093c11": "死。不飲水蟲。乃可被繫而終。無傷草葉。書",
    "T54n2123_010:0093c12": "云。立身行道。揚名於後代。言行忠信。戰戰兢",
    "T54n2123_010:0093c13": "兢。豈可放縱心馬。不加轡勒。馳騁情猴。都無",
    "T54n2123_010:0093c14": "制鎖。浮囊既毀。前路何期。德瓶已破。勝緣長",
    "T54n2123_010:0093c15": "絕。或復要聚惡人。朋結兇黨。更相扇動。備造",
    "T54n2123_010:0093c16": "愆瑕。無慚無愧。不羞不恥。日更增甚。轉復",
    "T54n2123_010:0093c17": "沈浮。似若葶藶艾蒿。枝葉皆苦。訶梨果樹。",
    "T54n2123_010:0093c18": "遍體尤甘。從明入闇。無復出期。劫數既遙。",
    "T54n2123_010:0093c19": "痛傷難忍。於是鑊湯奔沸。猛氣衝天。鑪炭赫",
    "T54n2123_010:0093c20": "曦。爆聲裂地。鎔銅灌口。則腹爛肝銷。銅柱",
    "T54n2123_010:0093c21": "逼身。則骨肉俱盡。宛轉嗚呼。何可言念。如",
    "T54n2123_010:0093c22": "斯等苦。寔由毀戒也。",
    "T54n2123_010:0093c23": "勸持緣第二",
    "T54n2123_010:0093c24": "[0093c24] 如大莊嚴論云。若能至心持戒。乃至歿命得",
    "T54n2123_010:0093c25": "現果報。我昔聞。難提跋提城有優婆塞。兄弟",
    "T54n2123_010:0093c26": "二人並持五戒。其弟爾時。卒患&#x8107;痛氣將欲",
    "T54n2123_010:0093c27": "絕。時醫語之。食新殺狗肉并使服酒。所患必",
    "T54n2123_010:0093c28": "除。病者向言。其狗肉者。為可於市買索食之。",
    "T54n2123_010:0093c29": "飲酒之事願捨身命終。不犯戒而服於酒。其",
    "T54n2123_010:0094a01": "弟極困急。兄齎酒語弟。捨戒服酒以療其",
    "T54n2123_010:0094a02": "疾。弟白兄言。我雖病急。願捨我身命不犯戒",
    "T54n2123_010:0094a03": "而飲此酒。即說偈言。",
    "T54n2123_010:0094a04": " 怪哉臨命終  破我戒瓔珞",
    "T54n2123_010:0094a05": " 以戒莊嚴身  不用殯葬具",
    "T54n2123_010:0094a06": " 人身既難得  遭值戒復難",
    "T54n2123_010:0094a07": " 願捨百千命  不毀破禁戒",
    "T54n2123_010:0094a08": " 無量百千劫  時乃值遇戒",
    "T54n2123_010:0094a09": " 閻浮世間中  人身極難得",
    "T54n2123_010:0094a10": " 雖復得人身  值正法倍難",
    "T54n2123_010:0094a11": " 時復值法寶  愚者不知取",
    "T54n2123_010:0094a12": " 善能分別者  此事亦復難",
    "T54n2123_010:0094a13": " 戒寶入我手  云何復欲奪",
    "T54n2123_010:0094a14": " 乃是怨憎者  非我之所親",
    "T54n2123_010:0094a15": "[0094a15] 兄聞是已。答其弟言。我以親故不為沮壞。弟",
    "T54n2123_010:0094a16": "白兄言。非為親愛乃是歿敗。即說偈言。",
    "T54n2123_010:0094a17": " 我欲向勝處  毀戒令墮墜",
    "T54n2123_010:0094a18": " 捨戒乃如是  云何名親愛",
    "T54n2123_010:0094a19": " 我勤習戒根  乃欲見劫奪",
    "T54n2123_010:0094a20": " 所持五戒中  酒戒最為重",
    "T54n2123_010:0094a21": " 今欲強毀我  不時名為親",
    "T54n2123_010:0094a22": "[0094a22] 兄問弟言。云何以酒為戒根本耶。弟即說偈。",
    "T54n2123_010:0094a23": "以答兄言。",
    "T54n2123_010:0094a24": " 若於禁戒中  不盡心護持",
    "T54n2123_010:0094a25": " 便為違大悲  草頭有酒滴",
    "T54n2123_010:0094a26": " 尚不敢&#x751E;觸  以是故我知",
    "T54n2123_010:0094a27": " 酒是惡道因  在家修多羅",
    "T54n2123_010:0094a28": " 說酒之惡報  唯佛能分別",
    "T54n2123_010:0094a29": " 誰有能測量  佛說身口意",
    "T54n2123_010:0094b01": " 三業之惡行  唯酒為根本",
    "T54n2123_010:0094b02": " 復墮惡行中  往者優婆塞",
    "T54n2123_010:0094b03": " 以酒因緣故  遂毀餘四戒",
    "T54n2123_010:0094b04": " 是名惡行數  酒為放逸報",
    "T54n2123_010:0094b05": " 不飲閉惡道  能獲信樂心",
    "T54n2123_010:0094b06": " 去慳能捨財  首羅聞佛說",
    "T54n2123_010:0094b07": " 能獲無量益  我都無異意",
    "T54n2123_010:0094b08": " 而欲毀犯者  略說而言之",
    "T54n2123_010:0094b09": " 寧捨百千命  不毀犯佛教",
    "T54n2123_010:0094b10": " 寧使身乾枯  終不飲此酒",
    "T54n2123_010:0094b11": " 假使毀犯戒  壽命百千年",
    "T54n2123_010:0094b12": " 不如護禁戒  即時身命滅",
    "T54n2123_010:0094b13": " 決定能使差  我猶故不飲",
    "T54n2123_010:0094b14": " 況今不定知  為差為不差",
    "T54n2123_010:0094b15": " 作是決定心  心生大歡喜",
    "T54n2123_010:0094b16": " 即獲見真諦  所患得消除",
    "T54n2123_010:0094b17": "[0094b17] 又大莊嚴論云。我昔曾聞。有諸比丘。與諸估",
    "T54n2123_010:0094b18": "客入海採寶。既至海中船舫破壞。爾時有一",
    "T54n2123_010:0094b19": "年少比丘。捉得一枚板。上座比丘。不得板故",
    "T54n2123_010:0094b20": "將沒水中。于時上座恐怖惶懼。恐為水漂。語",
    "T54n2123_010:0094b21": "年少言。汝寧不憶佛所制戒。當敬上座。汝所",
    "T54n2123_010:0094b22": "得板應以與我。爾時年少即便思惟。如來世",
    "T54n2123_010:0094b23": "尊實有斯語。諸有利樂應先與上座。復作是",
    "T54n2123_010:0094b24": "念。我若以板用與上座。必沒水中洄澓波浪。",
    "T54n2123_010:0094b25": "大海之難極為深廣。我於今者命將不全。又",
    "T54n2123_010:0094b26": "我年少。初始出家未得道果。以此為憂。我",
    "T54n2123_010:0094b27": "今捨身用濟上座。正是其時。作是念已。便說",
    "T54n2123_010:0094b28": "偈言。",
    "T54n2123_010:0094b29": " 我為自全濟  為隨佛語勝",
    "T54n2123_010:0094c01": " 無量功德聚  名稱遍十方",
    "T54n2123_010:0094c02": " 軀命極鄙賤  云何違聖教",
    "T54n2123_010:0094c03": " 我今受佛戒  至死必堅持",
    "T54n2123_010:0094c04": " 為順佛語故  奉板遺身命",
    "T54n2123_010:0094c05": " 若不為難事  終不獲難果",
    "T54n2123_010:0094c06": " 若捨佛所教  失於天人利",
    "T54n2123_010:0094c07": " 及以大涅槃  無上第一樂",
    "T54n2123_010:0094c08": "[0094c08] 既說偈已。即輸板與上座。既捨板已。于時海",
    "T54n2123_010:0094c09": "神感其精誠。即接年少比丘罝於岸上。海神",
    "T54n2123_010:0094c10": "合掌白比丘言。我今歸依堅持戒者。汝今遭",
    "T54n2123_010:0094c11": "是危難之事。能持佛戒。海神說偈報曰。",
    "T54n2123_010:0094c12": " 汝真是比丘  實是苦行者",
    "T54n2123_010:0094c13": " 號爾為沙門  汝實稱斯名",
    "T54n2123_010:0094c14": " 我今當云何  而不加擁護",
    "T54n2123_010:0094c15": " 見諦能持戒  斯事不為難",
    "T54n2123_010:0094c16": " 凡夫不毀禁  此乃名希有",
    "T54n2123_010:0094c17": " 比丘處安隱  清淨自謹慎",
    "T54n2123_010:0094c18": " 捨已所愛令  護持佛禁戒",
    "T54n2123_010:0094c19": " 難為而能為  此最為希有",
    "T54n2123_010:0094c20": "[0094c20] 又大莊嚴論云。我昔曾聞。有一比丘次第乞",
    "T54n2123_010:0094c21": "食。至穿珠家立於門外。時彼珠師。為於國",
    "T54n2123_010:0094c22": "王穿摩尼珠。比丘衣赤。往映彼珠。其色紅",
    "T54n2123_010:0094c23": "赤。彼穿珠師。即入其舍為比丘取食。時有一",
    "T54n2123_010:0094c24": "鵝。見珠赤色其狀似肉。即便吞之。珠師持食",
    "T54n2123_010:0094c25": "以施比丘。尋即覓珠不知所在。此珠價貴。珠",
    "T54n2123_010:0094c26": "師貧急。語比丘言。得我珠耶。比丘恐殺鵝",
    "T54n2123_010:0094c27": "取珠。當設何計得免斯患。即說偈言。",
    "T54n2123_010:0094c28": " 我今護他命  身分受苦惱",
    "T54n2123_010:0094c29": " 更無餘方便  唯以命代彼",
    "T54n2123_010:0095a01": " 若言他持去  此言復不可",
    "T54n2123_010:0095a02": " 設自得無過  不應作妄語",
    "T54n2123_010:0095a03": " 我今捨身命  為此鵝命故",
    "T54n2123_010:0095a04": " 故緣我護戒  因用成解脫",
    "T54n2123_010:0095a05": "[0095a05] 爾時珠師。雖聞斯偈。語比丘言。若不見還汝",
    "T54n2123_010:0095a06": "徒受苦。終不相置。比丘即向四望無可恃怙。",
    "T54n2123_010:0095a07": "如鹿入圍。莫知所趣。比丘無救亦復如是。爾",
    "T54n2123_010:0095a08": "時比丘。即自斂身端正衣服。彼人語比丘言。",
    "T54n2123_010:0095a09": "汝今與我&#x9B2A;耶。比丘答言。不共汝&#x9B2A;。我自共",
    "T54n2123_010:0095a10": "諸使&#x9B2A;。又說偈言。",
    "T54n2123_010:0095a11": " 我捨身命時  墮地如乾薪",
    "T54n2123_010:0095a12": " 當使人稱美  為鵝能捨身",
    "T54n2123_010:0095a13": "[0095a13] 時珠師。即加打棒。以兩手并頭。並皆被縛。四",
    "T54n2123_010:0095a14": "向顧望莫知所告。而作是念。生死受苦皆應",
    "T54n2123_010:0095a15": "如是。又說偈言。",
    "T54n2123_010:0095a16": " 捨此危脆身  以取解脫命",
    "T54n2123_010:0095a17": " 我著糞掃衣  乞食以為業",
    "T54n2123_010:0095a18": " 住止於樹下  以何因緣故",
    "T54n2123_010:0095a19": " 乃當作偷賊  汝宜善觀察",
    "T54n2123_010:0095a20": "[0095a20] 爾時珠師。語比丘言。何用多語。遂加繫縛倍",
    "T54n2123_010:0095a21": "更撾打。以繩急絞。耳眼鼻口盡皆血出。時彼",
    "T54n2123_010:0095a22": "鵝者即來食血。珠師瞋忿打鵝即死。比丘問",
    "T54n2123_010:0095a23": "言。此鵝死活。珠師答言。鵝今死活何足故問。",
    "T54n2123_010:0095a24": "時彼比丘即向鵝所。見鵝既死涕泣不樂。即",
    "T54n2123_010:0095a25": "向鵝說偈言。",
    "T54n2123_010:0095a26": " 我忍諸苦惱  望使此鵝活",
    "T54n2123_010:0095a27": " 今我命未絕  鵝在我前死",
    "T54n2123_010:0095a28": " 我望護汝命  受是極辛苦",
    "T54n2123_010:0095a29": " 何意汝先死  我果報不成",
    "T54n2123_010:0095b01": "[0095b01] 珠師問比丘言。鵝今於汝竟是何親。愁惱乃",
    "T54n2123_010:0095b02": "爾。比丘答言。不滿我願。所以不樂。珠師問",
    "T54n2123_010:0095b03": "言。欲作何願。比丘以偈答言。",
    "T54n2123_010:0095b04": " 菩薩往昔時  捨身以貿鴿",
    "T54n2123_010:0095b05": " 我亦作是意  捨命欲代鵝",
    "T54n2123_010:0095b06": " 欲令此鵝命  久住常安樂",
    "T54n2123_010:0095b07": " 由汝殺鵝故  心願不滿足",
    "T54n2123_010:0095b08": "[0095b08] 爾時比丘。更具說已。珠師即開鵝腹而還得",
    "T54n2123_010:0095b09": "珠。既見珠已。便舉聲號哭。語比丘言。汝護鵝",
    "T54n2123_010:0095b10": "命不惜於身。使我造此非法之事。即說偈言。",
    "T54n2123_010:0095b11": " 汝藏功德事  如似灰覆火",
    "T54n2123_010:0095b12": " 我以愚癡故  燒然數百身",
    "T54n2123_010:0095b13": " 汝於佛標相  極為甚相稱",
    "T54n2123_010:0095b14": " 我以愚癡故  不能善觀察",
    "T54n2123_010:0095b15": " 為癡火所燒  願當暫留住",
    "T54n2123_010:0095b16": " 少聽我懺悔  猶如&#x811A;跌者",
    "T54n2123_010:0095b17": " 按地還得起  南無清淨行",
    "T54n2123_010:0095b18": " 南無堅持戒  遭是極苦難",
    "T54n2123_010:0095b19": " 能持禁戒者  為鵝身受苦",
    "T54n2123_010:0095b20": " 不犯於禁戒  此事實難有",
    "T54n2123_010:0095b21": "[0095b21] 又大莊嚴論云。有諸比丘曠野中行。為賊劫",
    "T54n2123_010:0095b22": "掠剝脫衣裳。時此群賊。懼諸比丘往告聚落。",
    "T54n2123_010:0095b23": "盡欲殺害。賊中一人先曾出家。語同伴言。今",
    "T54n2123_010:0095b24": "者何為盡欲殺害。比丘之法不得傷草。今者",
    "T54n2123_010:0095b25": "以草繫諸比丘。彼畏傷故。終不能得四向馳",
    "T54n2123_010:0095b26": "告。賊即以草而繫縛之。捨之而去。諸比丘",
    "T54n2123_010:0095b27": "等既被草縛。恐犯禁戒不得挽絕。身無衣服",
    "T54n2123_010:0095b28": "為日所炙。蚊虻蠅蚤之所唼嬈。從旦被縛至",
    "T54n2123_010:0095b29": "於日夕。轉到日沒晦冥大暗。夜行禽獸交橫",
    "T54n2123_010:0095c01": "馳走。甚可怖畏。有老比丘語諸年少。說偈誡",
    "T54n2123_010:0095c02": "言。",
    "T54n2123_010:0095c03": " 若有智慧者  能堅持禁戒",
    "T54n2123_010:0095c04": " 求人天涅槃  稱意而獲得",
    "T54n2123_010:0095c05": " 伊羅&#x9262;龍王  以其毀禁戒",
    "T54n2123_010:0095c06": " 損傷樹葉故  命終墮龍中",
    "T54n2123_010:0095c07": "[0095c07] 是諸比丘為苦所逼。不得屈伸及以轉動。恐",
    "T54n2123_010:0095c08": "傷草命。唯當護戒至死不犯。即說偈言。",
    "T54n2123_010:0095c09": " 我曾往昔來  造作眾惡業",
    "T54n2123_010:0095c10": " 或得生人道  竊盜婬他妻",
    "T54n2123_010:0095c11": " 王法受刑戮  計算不能數",
    "T54n2123_010:0095c12": " 復受地獄苦  如是亦難計",
    "T54n2123_010:0095c13": " 假使此日光  曝我身命乾",
    "T54n2123_010:0095c14": " 我要持佛戒  終不中毀犯",
    "T54n2123_010:0095c15": " 假使遇惡獸  &#x7234;裂我身手",
    "T54n2123_010:0095c16": " 終不敢毀犯  釋師子禁戒",
    "T54n2123_010:0095c17": " 我寧持戒死  不願犯戒生",
    "T54n2123_010:0095c18": "[0095c18] 諸比丘等。聞老比丘說是偈已。各正其身不",
    "T54n2123_010:0095c19": "動不搖。譬如大樹無風之時。枝葉不動。時彼",
    "T54n2123_010:0095c20": "國王遇出田獵。漸漸遊行。至諸比丘所繫之",
    "T54n2123_010:0095c21": "處。王遙見之心生疑惑。謂是露形尼揵子等。",
    "T54n2123_010:0095c22": "遣人往看。知是比丘。王聞是已深生疑怪。往",
    "T54n2123_010:0095c23": "比丘所即說偈言。",
    "T54n2123_010:0095c24": " 青草用繫手  猶如鸚鵡翅",
    "T54n2123_010:0095c25": " 又如祠天羊  不動亦不搖",
    "T54n2123_010:0095c26": " 雖知處危難  默住不傷草",
    "T54n2123_010:0095c27": " 如林為火焚  犛牛為尾死",
    "T54n2123_010:0095c28": "[0095c28] 說是偈已。往至其所。以偈問曰。",
    "T54n2123_010:0095c29": " 身體極丁壯  無病似有力",
    "T54n2123_010:0096a01": " 以何因緣故  草繫不動搖",
    "T54n2123_010:0096a02": " 汝等豈不知  身自有力耶",
    "T54n2123_010:0096a03": " 為&#x546A;所迷惑  為是苦行耶",
    "T54n2123_010:0096a04": " 為自厭患身  願速說其意",
    "T54n2123_010:0096a05": "[0096a05] 於是比丘。即以偈答王曰。",
    "T54n2123_010:0096a06": " 守諸禁戒故  不敢挽頓絕",
    "T54n2123_010:0096a07": " 佛說諸草木  悉是鬼神村",
    "T54n2123_010:0096a08": " 我等不敢違  是以不能絕",
    "T54n2123_010:0096a09": " 如似&#x546A;場中  為蛇畫境界",
    "T54n2123_010:0096a10": " 以神&#x546A;力故  毒蛇不敢度",
    "T54n2123_010:0096a11": " 牟尼尊畫界  我等不敢越",
    "T54n2123_010:0096a12": " 得聖之橋津  諸利之首目",
    "T54n2123_010:0096a13": " 誰有智慧者  欲壞戒德瓶",
    "T54n2123_010:0096a14": "[0096a14] 爾時國王聞說偈已。心甚歡喜。即為比丘解",
    "T54n2123_010:0096a15": "草繫縛。而說偈言。",
    "T54n2123_010:0096a16": " 善哉能堅持  釋師子所說",
    "T54n2123_010:0096a17": " 寧捨己身命  護法不毀犯",
    "T54n2123_010:0096a18": " 我今亦歸命  如是顯大法",
    "T54n2123_010:0096a19": " 歸依離熱惱  牟尼解脫尊",
    "T54n2123_010:0096a20": " 堅持禁戒者  我今亦歸命◎",
    "T54n2123_010:0096a21": "◎忍辱篇第三(此別三緣)",
    "T54n2123_010:0096a22": "述意緣勸忍緣忍益緣",
    "T54n2123_010:0096a23": "述意緣第一",
    "T54n2123_010:0096a24": "[0096a24] 蓋聞。忍之為德。最是尊上。持戒苦行。所不能",
    "T54n2123_010:0096a25": "及。是以羼提比丘。被形殘而不恨。忍辱仙",
    "T54n2123_010:0096a26": "主。受割截而無瞋。且慈悲之道。救拔為先。菩",
    "T54n2123_010:0096a27": "薩之懷。愍惻為用。常應遍遊地獄。代其受苦。",
    "T54n2123_010:0096a28": "廣度眾生。施心安樂。豈容微有觸惱大生瞋",
    "T54n2123_010:0096a29": "恨。乃至角眼相看。惡聲厲色。遂加杖木。結恨",
    "T54n2123_010:0096b01": "成怨。或父子兄弟。自相損害。朋友眷屬。反更",
    "T54n2123_010:0096b02": "侵傷。惡逆甚於&#x9D44;鴞。含毒逾於蜂蠆。所以",
    "T54n2123_010:0096b03": "歷劫怨讎。生生不絕也。",
    "T54n2123_010:0096b04": "勸忍緣第二",
    "T54n2123_010:0096b05": "[0096b05] 如成實論云。惡口罵辱小人不堪。如石雨鳥。",
    "T54n2123_010:0096b06": "惡口罵詈大人堪受。如華雨象。行者常觀前",
    "T54n2123_010:0096b07": "人本末因緣。或於過去為我父母。養育我身",
    "T54n2123_010:0096b08": "不避罪福。未曾報恩。何須起瞋。或為兄弟",
    "T54n2123_010:0096b09": "妻子眷屬。或是聖人。昔為善友。凡情不識。何",
    "T54n2123_010:0096b10": "須加毀。",
    "T54n2123_010:0096b11": "[0096b11] 又攝論云。由觀五義以除瞋恚。一觀一切眾",
    "T54n2123_010:0096b12": "生。無問於我者恩。二觀一切眾生但念念",
    "T54n2123_010:0096b13": "滅。何人能損。何人被損。三觀唯法無眾生。有",
    "T54n2123_010:0096b14": "何能損及所損。四觀一切眾生皆自受苦。云",
    "T54n2123_010:0096b15": "何復欲加之以苦。五觀一切眾生皆是我子。",
    "T54n2123_010:0096b16": "云何於中欲生損害。由此五觀故能滅瞋。",
    "T54n2123_010:0096b17": "[0096b17] 又報恩經云。假使熱鐵輪。在我頂上旋。終不",
    "T54n2123_010:0096b18": "為此苦而發於惡心。",
    "T54n2123_010:0096b19": "[0096b19] 又成實論云。行慈心者。臥安覺安。不見惡夢。",
    "T54n2123_010:0096b20": "天護人愛。不毒不兵。水火不喪。又四分律偈",
    "T54n2123_010:0096b21": "云。",
    "T54n2123_010:0096b22": " 忍辱第一道  佛說無為最",
    "T54n2123_010:0096b23": " 出家惱他人  不名為沙門",
    "T54n2123_010:0096b24": "[0096b24] 又遺教經云。能行忍者。乃可名為有力大人",
    "T54n2123_010:0096b25": "又經云。見人之過口不得言。己身有惡則應",
    "T54n2123_010:0096b26": "發露。",
    "T54n2123_010:0096b27": "[0096b27] 又書云。聞人之過。如聞父母之名。耳可得聞。",
    "T54n2123_010:0096b28": "口不得言。",
    "T54n2123_010:0096b29": "[0096b29] 又經云。讚人之善不言己美。",
    "T54n2123_010:0096c01": "[0096c01] 又書云。君子揚人之美。不伐其善。",
    "T54n2123_010:0096c02": "[0096c02] 又經云。布施不望彼報。若得人惠毫髮已上。",
    "T54n2123_010:0096c03": "皆當&#x546A;願慚愧奉受。",
    "T54n2123_010:0096c04": "[0096c04] 又書云。公子有德於人。願公子忘之。人有德",
    "T54n2123_010:0096c05": "於公子。願公子勿忘。",
    "T54n2123_010:0096c06": "[0096c06] 又云。施人慎勿念。受施慎勿忘。",
    "T54n2123_010:0096c07": "[0096c07] 又經云。恕己可為喻。勿殺勿行杖。",
    "T54n2123_010:0096c08": "[0096c08] 又書云。己所不欲勿施於人。當知內外之教",
    "T54n2123_010:0096c09": "其本均同。雖形有黑白。然立行無殊。若乖斯",
    "T54n2123_010:0096c10": "旨便同鄙俗。何依內外。如經云。佛為眾生說",
    "T54n2123_010:0096c11": "法。斷除無明暗惑。猶若良醫隨疾授藥。是名",
    "T54n2123_010:0096c12": "內教又書云。天道無親。唯仁是與。是名外教。",
    "T54n2123_010:0096c13": "又若出家之人。能觀苦空無常無我。遠離生",
    "T54n2123_010:0096c14": "死。志求出世。是為依內。若乖斯行翻為外俗。",
    "T54n2123_010:0096c15": "在家之人。若能厭捨俗情。欣慕高志。專崇三",
    "T54n2123_010:0096c16": "寶。修持四德。奉行孝悌仁義禮智。貞和愛敬。",
    "T54n2123_010:0096c17": "能行斯行翻同為內。若違斯旨還同外道。在",
    "T54n2123_010:0096c18": "俗之人。能隨內教。便悟真理。心常會道。漸進",
    "T54n2123_010:0096c19": "勝途至趣菩提。既知如是。欲行此行。唯須自",
    "T54n2123_010:0096c20": "卑推德與他。如拭塵巾。攬垢向己。持淨與人。",
    "T54n2123_010:0096c21": "故經云。退而得者佛道也。",
    "T54n2123_010:0096c22": "[0096c22] 故書云。君子讓而得之為義。故常須進勝他",
    "T54n2123_010:0096c23": "人。恒須剋責已躬也。",
    "T54n2123_010:0096c24": "忍益緣第三",
    "T54n2123_010:0096c25": "[0096c25] 如大寶積經云。忍辱有十事。一不觀於我及",
    "T54n2123_010:0096c26": "我所相。二不念種姓。三破除憍慢。四惡來不",
    "T54n2123_010:0096c27": "報。五觀無常想。六修於慈悲。七心不放逸。",
    "T54n2123_010:0096c28": "八捨於飢渴苦樂等事。九斷除瞋恚。十修習",
    "T54n2123_010:0096c29": "智慧。若人能成如是十事。當知是人能修於",
    "T54n2123_010:0097a01": "忍。又月燈三昧經云。佛言。若有菩薩住於慈",
    "T54n2123_010:0097a02": "忍。有十種利益。何等為十。一火不能燒。二",
    "T54n2123_010:0097a03": "刀不能割。三毒不能中。四水不能漂。五為非",
    "T54n2123_010:0097a04": "人所護。六得身相莊嚴。七閉諸惡道。八隨其",
    "T54n2123_010:0097a05": "所樂生於梵天。九晝夜常安。十其身不離喜",
    "T54n2123_010:0097a06": "樂。",
    "T54n2123_010:0097a07": "[0097a07] 又私呵三昧經云。佛言。忍有六事得一切智。",
    "T54n2123_010:0097a08": "何等為六。一得身力。二得口力。三得意力。四",
    "T54n2123_010:0097a09": "得神足力。五得道力。六得慧力。",
    "T54n2123_010:0097a10": "[0097a10] 又六度集經云。復有四種忍辱。具足智慧。何",
    "T54n2123_010:0097a11": "等為四。一於求法時忍他惡罵。二於求法時",
    "T54n2123_010:0097a12": "不避飢渴寒熱風雨。三於求法時隨順和尚",
    "T54n2123_010:0097a13": "阿闍梨行。四於求法時能忍空無相無願。又",
    "T54n2123_010:0097a14": "比丘避女人惡名經偈云。",
    "T54n2123_010:0097a15": " 雖聞多惡名  苦行者忍之",
    "T54n2123_010:0097a16": " 不應苦自言  亦不應起惱",
    "T54n2123_010:0097a17": " 聞聲恐怖者  是則林中獸",
    "T54n2123_010:0097a18": " 是輕躁眾生  不成出家法",
    "T54n2123_010:0097a19": " 仁者當堪耐  下中上惡聲",
    "T54n2123_010:0097a20": " 執心堅住者  是則出家法",
    "T54n2123_010:0097a21": " 不由他人語  令汝成劫賊",
    "T54n2123_010:0097a22": " 亦不由他語  令汝得羅漢",
    "T54n2123_010:0097a23": " 如汝自知已  諸天亦復知",
    "T54n2123_010:0097a24": "[0097a24] 又五分律云。佛告諸比丘。過去世時。阿練若",
    "T54n2123_010:0097a25": "池水邊有二雁。與一龜共結親友。後時池水",
    "T54n2123_010:0097a26": "涸竭。二雁作是議言。今此池水涸竭。親友必",
    "T54n2123_010:0097a27": "受大苦。議已語龜言。此池水涸竭。汝無濟理。",
    "T54n2123_010:0097a28": "可銜一木。我等各銜一頭。將汝著大水處。銜",
    "T54n2123_010:0097a29": "木之時慎不可語。即使銜之。經過聚落。諸",
    "T54n2123_010:0097b01": "小兒見皆言。雁銜龜去。雁銜龜去。龜即瞋",
    "T54n2123_010:0097b02": "言。何預汝事。即便失木墮地而死。爾時世尊。",
    "T54n2123_010:0097b03": "因此說偈言。",
    "T54n2123_010:0097b04": " 夫士之生  斧在口中  所以斫身",
    "T54n2123_010:0097b05": " 由其惡言  應毀反譽  應譽反毀",
    "T54n2123_010:0097b06": " 自受其殃  終無復樂",
    "T54n2123_010:0097b07": "[0097b07] 佛言。龜者調達是也。昔以瞋語致有死苦。今",
    "T54n2123_010:0097b08": "復瞋罵如來墮大地獄。",
    "T54n2123_010:0097b09": "[0097b09] 又法句喻經云。昔者羅雲。未得道時。心性",
    "T54n2123_010:0097b10": "&#x9E81;獷言少誠信。佛&#x52C5;羅雲。汝到賢提精舍中",
    "T54n2123_010:0097b11": "住。守口攝意。勤修經戒。羅雲奉教作禮而去。",
    "T54n2123_010:0097b12": "住九十日。慚愧自悔。晝夜不息。佛往見之。羅",
    "T54n2123_010:0097b13": "雲歡喜趣前禮佛。佛告羅雲曰。澡槃取水為",
    "T54n2123_010:0097b14": "吾洗足。羅雲受教。為佛洗足訖已。佛語羅雲。",
    "T54n2123_010:0097b15": "此水可用食飲以不。羅雲白言。不可復用。此",
    "T54n2123_010:0097b16": "水本淨。今以洗足受於塵垢。故不可用。佛",
    "T54n2123_010:0097b17": "語羅雲。汝亦如是。雖為吾子國王之孫。捨世",
    "T54n2123_010:0097b18": "榮祿得為沙門。不念精進攝身守口。三毒垢",
    "T54n2123_010:0097b19": "穢充滿胸懷。亦如此水不可復用。縱棄槃水。",
    "T54n2123_010:0097b20": "槃亦不堪盛食。曾受不淨故。汝亦如是。口",
    "T54n2123_010:0097b21": "無誠信心性剛強。不念精進。曾受惡名。亦如",
    "T54n2123_010:0097b22": "澡槃不中盛食。佛以足指。撥槃自跳數返。汝",
    "T54n2123_010:0097b23": "惜之不。羅雲白佛。洗足之器雖惜不慇。佛語",
    "T54n2123_010:0097b24": "羅雲。汝亦如是。雖為沙門。不攝身口。多所傷",
    "T54n2123_010:0097b25": "眾。身死神去輪轉三塗。賢聖不惜。亦如汝言。",
    "T54n2123_010:0097b26": "羅雲聞之。慚愧怖悸。感激自勵。剋骨不忘。精",
    "T54n2123_010:0097b27": "進柔軟。懷忍如地。即得阿羅漢道(略用)。",
    "T54n2123_010:0097b28": "[0097b28] 又羅雲忍辱經云。爾時羅雲。向一不信婆羅",
    "T54n2123_010:0097b29": "門家乞食。&#x608B;惜不與。羅雲被打頭破血出。復",
    "T54n2123_010:0097c01": "撮沙&#x9262;中。羅雲含忍心不加報。即持&#x9262;至河。",
    "T54n2123_010:0097c02": "洗頭&#x9262;已自說云。",
    "T54n2123_010:0097c03": "[0097c03] 我自行分衛。無事橫&#x5FD3;我。我痛斯須間。奈",
    "T54n2123_010:0097c04": "汝長苦何。猶利劍割臭屍。臭屍不知痛。非",
    "T54n2123_010:0097c05": "劍之不利。又如天甘露。飼彼癡溷&#x732A;。溷&#x732A;",
    "T54n2123_010:0097c06": "捨之走。非是甘露之不美。我以佛真言訓世",
    "T54n2123_010:0097c07": "兇愚兇愚不思。豈不然乎。還已白佛。佛言。是",
    "T54n2123_010:0097c08": "己之衰。命終當入無擇地獄。獄鬼加痛毒無",
    "T54n2123_010:0097c09": "不至。經八萬四千歲。其壽乃終更受蟒身。毒",
    "T54n2123_010:0097c10": "還自害。復受蝮形。常食沙土。萬歲乃畢。以瞋",
    "T54n2123_010:0097c11": "恚意向持戒人故。受毒身。以沙土投&#x9262;中",
    "T54n2123_010:0097c12": "故。世世食沙土而死。罪畢為人。母懷之時當",
    "T54n2123_010:0097c13": "有重病。家中日耗。兒生鈍頑都無手足。其親",
    "T54n2123_010:0097c14": "驚怪。皆曰。何妖來為不祥。即取捐之著四衢",
    "T54n2123_010:0097c15": "路。來往愕然。競以瓦石刀杖。擊頭陷腦。窮苦",
    "T54n2123_010:0097c16": "旬日乃死。死已魂靈即復更生。鈍頑如前。經",
    "T54n2123_010:0097c17": "五百世重罪乃畢。後生為人常患頭痛。所生",
    "T54n2123_010:0097c18": "之處不值佛世。常在三塗。",
    "T54n2123_010:0097c19": "[0097c19] 又新婆沙論云。曾聞過去此賢劫中有王。名",
    "T54n2123_010:0097c20": "羯利。時有仙人。號為忍辱。住一林中勤修苦",
    "T54n2123_010:0097c21": "行。時王除去男子。與內宮眷屬遊戲林間。經",
    "T54n2123_010:0097c22": "久疲眠。內宮諸女。為華果故遊諸林間。遙見",
    "T54n2123_010:0097c23": "仙人於自所止端身靜思。便馳趣之皆進其",
    "T54n2123_010:0097c24": "所。到已頂禮圍遶而坐。仙人即為說欲之過。",
    "T54n2123_010:0097c25": "諸姊生厭。王寤不見諸女。便作是念。將無有",
    "T54n2123_010:0097c26": "人誘奪去耶。即拔劍處處求覓。乃見諸女在",
    "T54n2123_010:0097c27": "仙人邊圍遶而坐。生大瞋恚。是何大鬼誘我",
    "T54n2123_010:0097c28": "諸女。即前問言。汝是誰耶。答言。我是仙人。",
    "T54n2123_010:0097c29": "復問。在此作何事耶。答言。修忍辱道。王作是",
    "T54n2123_010:0098a01": "念。此人見我瞋故。便言修忍。我今試之。復問",
    "T54n2123_010:0098a02": "言。汝得非想非非想處定耶。答言。不得。如",
    "T54n2123_010:0098a03": "是次第責問。乃至汝得初靜慮耶。答言。不得。",
    "T54n2123_010:0098a04": "王倍瞋忿語言。汝是未離欲人。云何恣情觀",
    "T54n2123_010:0098a05": "我諸女。復言。我是修忍辱人。王言。可申一",
    "T54n2123_010:0098a06": "臂。試能忍不。爾時仙人便申一臂。王以利劍",
    "T54n2123_010:0098a07": "斬之。如斷藕根墮於地上。王復責問。汝是何",
    "T54n2123_010:0098a08": "人。答言。我是修忍人。時王復令申餘一臂。",
    "T54n2123_010:0098a09": "即復斬之。如前責問。仙人亦如前答。如是次",
    "T54n2123_010:0098a10": "斬兩足。復截兩耳。又割其鼻。一一問答。皆如",
    "T54n2123_010:0098a11": "前說。令仙人身七分墮地。作七瘡已。王心便",
    "T54n2123_010:0098a12": "止。仙人告言。王今何故。自生疲厭。假使斷我",
    "T54n2123_010:0098a13": "一切身分。猶如芥子乃至微塵。我亦不生一",
    "T54n2123_010:0098a14": "念瞋忿。終無有二。復發是願。如汝今日。我實",
    "T54n2123_010:0098a15": "無辜而斷我身。令成七分作七瘡孔。我未來",
    "T54n2123_010:0098a16": "世。得阿耨菩提時。以大悲心不待汝請。最初",
    "T54n2123_010:0098a17": "令汝修七種道。斷七隨眠。當知爾時忍辱仙",
    "T54n2123_010:0098a18": "人者。今釋迦牟尼佛是。羯利王者。即今具壽",
    "T54n2123_010:0098a19": "憍陳那是。憍陳那見聖諦已。佛以神力除彼",
    "T54n2123_010:0098a20": "闇障。令其憶念過去世事。憍陳那聞已。極懷",
    "T54n2123_010:0098a21": "恥愧合。掌恭敬。",
    "T54n2123_010:0098a22": "精進篇第四(此別三緣)",
    "T54n2123_010:0098a23": "述意緣怠惰緣策修緣",
    "T54n2123_010:0098a24": "述意緣第一",
    "T54n2123_010:0098a25": "[0098a25] 夫忍行之情猶昧。審的之旨未顯。所以策",
    "T54n2123_010:0098a26": "惰。令心不懈。是故經曰。汝等比丘。當勤精",
    "T54n2123_010:0098a27": "進。十力慧日既已潛沒。汝等當為無明所覆。",
    "T54n2123_010:0098a28": "又言。闡提之人屍臥終日。當言成道。無有是",
    "T54n2123_010:0098a29": "處。釋論云。在家懈怠失於俗利。出家懶惰喪",
    "T54n2123_010:0098b01": "於法寶。是以斯那勇猛。諸佛稱揚。迦葉精奇。",
    "T54n2123_010:0098b02": "如來述證。書云。夙興夜寐。竭力致身。乃曰。",
    "T54n2123_010:0098b03": "忠臣方稱孝子。故知放逸懈怠之所不尚。精",
    "T54n2123_010:0098b04": "進劬勞無時不可。豈得恣其愚懷縱情憍蕩。",
    "T54n2123_010:0098b05": "致使善根種子不復開敷。道樹枝條彌加枯",
    "T54n2123_010:0098b06": "萃。況復命屬死。王名繫幽府。奄歸長夜頓",
    "T54n2123_010:0098b07": "罷資糧。冥曹拷問將何酬答。當於此時悔情",
    "T54n2123_010:0098b08": "何及。是故今者。勸諸行人。聞身餘力預備",
    "T54n2123_010:0098b09": "資糧。常須檢校三業。勿令違於六時。每於晝",
    "T54n2123_010:0098b10": "夜。從旦至中。從中至暮。從暮至夜。從夜至",
    "T54n2123_010:0098b11": "曉。乃至一時一刻。一念一剎那。檢校三業。幾",
    "T54n2123_010:0098b12": "心行善。幾心行惡。幾心行孝。幾心行逆。幾心",
    "T54n2123_010:0098b13": "行厭離財色心。幾心行貪著財色心。幾心行",
    "T54n2123_010:0098b14": "人天善根業。幾心行三塗不善業。幾心厭離",
    "T54n2123_010:0098b15": "名聞著我心。幾心貪求名聞著我心。幾心欣",
    "T54n2123_010:0098b16": "修三乘出世心。幾心輕慢三乘深樂世間心。",
    "T54n2123_010:0098b17": "如是善惡日夜相違。行者常須檢校。勿令放",
    "T54n2123_010:0098b18": "逸墮於邪網。恒省三業。遞相誡勗心口相訓。",
    "T54n2123_010:0098b19": "心語口言。汝常說善莫說非法。口還語。心汝",
    "T54n2123_010:0098b20": "思正法莫思非法。心復語身。汝勤精進莫行",
    "T54n2123_010:0098b21": "懈怠。如是我心自制。我口自慎我身自禁。如",
    "T54n2123_010:0098b22": "是自策。足得高升。何勞他控。橫起怨憎。故經",
    "T54n2123_010:0098b23": "曰。身行善。口行善。意行善。定生善道。身行",
    "T54n2123_010:0098b24": "惡。口行惡。意行惡。定生惡趣。又如快馬顧",
    "T54n2123_010:0098b25": "影馳走。不同駑畜加諸杖捶。若不自誡。要假",
    "T54n2123_010:0098b26": "他呵。反憎觸惱。益罪尤深也。",
    "T54n2123_010:0098b27": "懈惰緣第二",
    "T54n2123_010:0098b28": "[0098b28] 如菩薩本行經云。佛告阿難。夫懈怠者眾行",
    "T54n2123_010:0098b29": "之累。居家懈怠。則衣食不供產業不舉。出家",
    "T54n2123_010:0098c01": "懈怠。不能出離生死之苦。一切眾事。皆由精",
    "T54n2123_010:0098c02": "進而得興起。是時帝釋便說偈言。",
    "T54n2123_010:0098c03": " 欲求最勝道  不惜其軀命",
    "T54n2123_010:0098c04": " 棄身如糞土  解了無吾我",
    "T54n2123_010:0098c05": " 雖用財寶施  此事不為難",
    "T54n2123_010:0098c06": " 勇猛如是者  精進得佛疾",
    "T54n2123_010:0098c07": "[0098c07] 又增一阿含經云。若有人懈惰種不善行。於",
    "T54n2123_010:0098c08": "事有損。若能不懈惰。此最精妙。所以然者。彌",
    "T54n2123_010:0098c09": "勒菩薩。經三十劫。應當作佛。我以精進力勇",
    "T54n2123_010:0098c10": "猛之心。使彌勒在後成佛。是故當念精進。勿",
    "T54n2123_010:0098c11": "有懈怠。又譬喻經云。迦葉佛時。有兄弟二人。",
    "T54n2123_010:0098c12": "俱為沙門。兄持戒坐禪。一心求道而不布施。",
    "T54n2123_010:0098c13": "弟布施修福。而喜破戒。兄從釋迦出家。得阿",
    "T54n2123_010:0098c14": "羅漢果。衣常不充食常不飽。弟生象中。為象",
    "T54n2123_010:0098c15": "多力能&#x5374;怨敵。國王所愛。金銀珍寶瓔珞。其",
    "T54n2123_010:0098c16": "身封數百戶邑。供給此象隨其所須。時兄比",
    "T54n2123_010:0098c17": "丘。值世大儉。遊行乞食七日不得。末後得少",
    "T54n2123_010:0098c18": "&#x9E81;食。劣得存命。先知此象是前世弟。便往詣",
    "T54n2123_010:0098c19": "象。手捉象耳而語之言。我昔與汝俱有罪也。",
    "T54n2123_010:0098c20": "象思比丘語。即識宿命已前因緣。愁憂不食。",
    "T54n2123_010:0098c21": "象子怖懼。便往白王。王問象子。先無人犯此",
    "T54n2123_010:0098c22": "象不。象子答曰。無他異人。唯一沙門。來至象",
    "T54n2123_010:0098c23": "邊須臾便去。王即遺人覓得沙門。問言至象",
    "T54n2123_010:0098c24": "邊何所道耶。沙門答曰。我語象云。我與汝俱",
    "T54n2123_010:0098c25": "有罪耳。沙門白王具說如上。王意便悟。即放",
    "T54n2123_010:0098c26": "沙門。",
    "T54n2123_010:0098c27": "[0098c27] 又佛說馬有八態譬人經云。佛告諸比丘。馬",
    "T54n2123_010:0098c28": "有弊惡八態。何等為八。一態者。解羈韁時便",
    "T54n2123_010:0098c29": "掣車欲走。二態者。車駕跳踉欲齧其人。三",
    "T54n2123_010:0099a01": "態者。便舉前兩&#x811A;掣車而走。四態者。便蹋車",
    "T54n2123_010:0099a02": "軨。五態者。便人立持軛摩身抄車&#x5374;行。六",
    "T54n2123_010:0099a03": "態者。便傍行邪走。七態者。便掣車馳走。得",
    "T54n2123_010:0099a04": "值濁泥止住不行。八態者。懸兜餧之熟視不",
    "T54n2123_010:0099a05": "食。其主牽去欲駕之時。遽含&#x564F;噬。欲食不得。",
    "T54n2123_010:0099a06": "佛言。人亦有弊惡八態。何等為八。一態者。",
    "T54n2123_010:0099a07": "聞說佛經便走不欲樂聽。如馬解羈韁掣車。",
    "T54n2123_010:0099a08": "走時。二態者。聞說經意不解不知語所趣向。",
    "T54n2123_010:0099a09": "便瞋跳踉不欲樂聞。如馬駕車跳踉欲齧",
    "T54n2123_010:0099a10": "人時。三態者。聞說經便逆不受。如馬舉前兩",
    "T54n2123_010:0099a11": "&#x811A;掣車走時。四態者。聞說經便罵。如馬蹋車",
    "T54n2123_010:0099a12": "軨時。五態者。聞說經便起去。如馬人立持軛",
    "T54n2123_010:0099a13": "摩身抄車&#x5374;行時。六態者。聞說經不肯聽。",
    "T54n2123_010:0099a14": "伭頭邪視耳語。如馬傍行邪走時。七態者。",
    "T54n2123_010:0099a15": "聞說經便欲窮難。問之不能相應答。便死抵",
    "T54n2123_010:0099a16": "妄語。如馬得濁泥便止不復行。八態者。聞說",
    "T54n2123_010:0099a17": "經不肯聽。反念婬&#x59B7;多求不欲聽受。死入",
    "T54n2123_010:0099a18": "惡道時。乃遽欲學問行道。亦不能復得行道。",
    "T54n2123_010:0099a19": "如馬懸兜餧之熟視不肯食。其主牽去欲駕",
    "T54n2123_010:0099a20": "之。乃遽含&#x564F;噬。亦不得食。佛言。我說馬有八",
    "T54n2123_010:0099a21": "態惡。人亦有八惡態如是。比丘聞經歡喜作",
    "T54n2123_010:0099a22": "禮而去。",
    "T54n2123_010:0099a23": "策修緣第三",
    "T54n2123_010:0099a24": "[0099a24] 如譬喻經云。羅閱祇國沙門。坐自誓曰。我不",
    "T54n2123_010:0099a25": "得道終不起。欲睡眠。作錐長八寸刺兩髀。痛",
    "T54n2123_010:0099a26": "不得眠。一年得道。又薄俱羅經云。薄俱羅稱",
    "T54n2123_010:0099a27": "言。我從出家以來。八十年中。未曾偃臥&#x8107;",
    "T54n2123_010:0099a28": "一著床背有所倚。",
    "T54n2123_010:0099a29": "[0099a29] 又遺教經云。汝等比丘。若勤精進則事無難",
    "T54n2123_010:0099b01": "者。是故汝等常勤精進。譬如小水常流則",
    "T54n2123_010:0099b02": "能穿石。若行者之心數數懈廢。譬如鑽火未",
    "T54n2123_010:0099b03": "熱而息。雖欲得火。火難可得是名精進。",
    "T54n2123_010:0099b04": "[0099b04] 又智度論云。身精進為少。心精進為大。外精",
    "T54n2123_010:0099b05": "進為少。內精進為大。復次佛說。意業力大故。",
    "T54n2123_010:0099b06": "如仙人瞋時。能令大國磨滅。復次身口作五",
    "T54n2123_010:0099b07": "逆罪。大果報一劫在阿鼻地獄。受意業力。得",
    "T54n2123_010:0099b08": "生非有想非無想處。壽八萬大劫亦在十方",
    "T54n2123_010:0099b09": "佛國。壽命無量。以是故。身口精進為少。意精",
    "T54n2123_010:0099b10": "進為大。如是諸經廣歎精進。一心正念速得",
    "T54n2123_010:0099b11": "道果。未必要須多聞。又毘婆沙論云。如二人",
    "T54n2123_010:0099b12": "俱至一方。一乘疾馬。一乘鈍馬。雖乘鈍馬。以",
    "T54n2123_010:0099b13": "前發故先有所至。信解脫人。勤行精進先至",
    "T54n2123_010:0099b14": "涅槃。即是周利等也。",
    "T54n2123_010:0099b15": "[0099b15] 又六度經云。復有四種精進。具足智慧。何等",
    "T54n2123_010:0099b16": "為四。一勤於多聞。二勤於總持。三勤於樂說。",
    "T54n2123_010:0099b17": "四勤於正行。",
    "T54n2123_010:0099b18": "[0099b18] 又六度集經云。佛告弟子。當勤精進聽聞諷",
    "T54n2123_010:0099b19": "誦。莫得懈怠陰蓋所覆。吾念過去。無數劫時。",
    "T54n2123_010:0099b20": "有佛名一切度王。是時眾中有兩比丘。一名",
    "T54n2123_010:0099b21": "精進辯。二名德樂止。共聽法。精進辯者。聞經",
    "T54n2123_010:0099b22": "歡喜。應時即得阿惟越致。神通具足。德樂止",
    "T54n2123_010:0099b23": "者。睡眠不覺獨無所得。時精進辯謂德樂止",
    "T54n2123_010:0099b24": "言。當勤精進。如何睡眠。時德樂止聞其教",
    "T54n2123_010:0099b25": "招。便即經行。復住睡眠不能自定。詣泉側",
    "T54n2123_010:0099b26": "坐。欲思惟定。復生睡眠。時辯以善權往而",
    "T54n2123_010:0099b27": "度之。化作蜂王飛趣其眼。如欲蜇之。時止",
    "T54n2123_010:0099b28": "驚覺而坐。畏此蜂王。須臾復睡。時蜂飛入",
    "T54n2123_010:0099b29": "腋下蜇其胸腹。止驚心悸不敢復睡。時泉水",
    "T54n2123_010:0099c01": "中有雜色華種種鮮潔。時蜜蜂王飛住華上。",
    "T54n2123_010:0099c02": "食甘露味。時止端坐視之。畏來不敢復睡。蜂",
    "T54n2123_010:0099c03": "王食味不出華中。須臾之頃。蜂王睡眠墮污",
    "T54n2123_010:0099c04": "泥中。身體沐浴已。復還飛住其華上。時止便",
    "T54n2123_010:0099c05": "向蜂說偈言。",
    "T54n2123_010:0099c06": " 是食甘露者  其身得安隱",
    "T54n2123_010:0099c07": " 不當復持歸  遍及其妻子",
    "T54n2123_010:0099c08": " 如何墮泥中  自污其身體",
    "T54n2123_010:0099c09": " 如是為黠慧  毀其甘露味",
    "T54n2123_010:0099c10": " 又如此華者  不宜久住中",
    "T54n2123_010:0099c11": " 日沒花還合  求出則不能",
    "T54n2123_010:0099c12": " 當須日光明  爾乃復得出",
    "T54n2123_010:0099c13": " 長夜之疲冥  如是甚勤苦",
    "T54n2123_010:0099c14": "[0099c14] 時蜂王。向止說偈報言。",
    "T54n2123_010:0099c15": " 佛者譬甘露  聽聞無厭足",
    "T54n2123_010:0099c16": " 不當有懈怠  無益於一切",
    "T54n2123_010:0099c17": " 五道生死海  譬如墮污泥",
    "T54n2123_010:0099c18": " 愛欲所纏裹  無智為甚迷",
    "T54n2123_010:0099c19": " 日出眾花開  譬佛之色身",
    "T54n2123_010:0099c20": " 日入華還合  世尊般涅槃",
    "T54n2123_010:0099c21": " 值見如來世  當勤精進受",
    "T54n2123_010:0099c22": " 除去睡陰蓋  莫呼佛常在",
    "T54n2123_010:0099c23": " 深法之要慧  不以色因緣",
    "T54n2123_010:0099c24": " 其現有著者  當知為善權",
    "T54n2123_010:0099c25": " 善權之所度  有益不唐舉",
    "T54n2123_010:0099c26": " 而現此變化  亦以一切故",
    "T54n2123_010:0099c27": "[0099c27] 時德樂止。聞其所說。即得不起法忍。逮得陀",
    "T54n2123_010:0099c28": "羅尼。佛告阿難。爾時精進辯者。今我身是。德",
    "T54n2123_010:0099c29": "樂止者。彌勒是也。我於爾時俱與彌勒共聽",
    "T54n2123_010:0100a01": "法故。彌勒睡眠獨無所得。我不行善權而救",
    "T54n2123_010:0100a02": "度者。彌勒至今在生死中未得度脫。",
    "T54n2123_010:0100a03": "[0100a03] 又法句喻經云。昔者外國有清信士。供養三",
    "T54n2123_010:0100a04": "寶初無厭極。時有沙門。與共親友逮得神通。",
    "T54n2123_010:0100a05": "生死已盡。時清信士。得困疾痛醫藥加治。",
    "T54n2123_010:0100a06": "不能得差。時婦在邊。悲哀辛苦。共為夫婦",
    "T54n2123_010:0100a07": "獨受斯痛。卿設無常我何所依。兒女孤單何",
    "T54n2123_010:0100a08": "所恃怙。夫聞悲戀應時即死。魂神還在婦鼻",
    "T54n2123_010:0100a09": "中化作一蟲。婦甚啼哭不能自止。時道人往",
    "T54n2123_010:0100a10": "與婦相見。知婿命過鼻中作蟲。故欲諫喻令",
    "T54n2123_010:0100a11": "捐愁憂。婦見道人來增益悲哀。奈何和尚。",
    "T54n2123_010:0100a12": "夫婿已死。時婦洟涕鼻蟲便墮地。婦即慚愧。",
    "T54n2123_010:0100a13": "欲以&#x811A;蹈。道人告曰。止止莫殺。是卿夫婿化",
    "T54n2123_010:0100a14": "作此蟲。婦白道人。我夫奉經持戒精進難及。",
    "T54n2123_010:0100a15": "何緣壽終墮此蟲中。道人答曰。因卿恩愛悲",
    "T54n2123_010:0100a16": "哀呼嗟。起恩愛心。因是壽終即墮蟲中。道人",
    "T54n2123_010:0100a17": "為蟲說經。應生天上在諸佛前。但坐恩愛墮",
    "T54n2123_010:0100a18": "此蟲中。亦可慚愧。蟲聞其言。心開意解更",
    "T54n2123_010:0100a19": "自剋責。即時壽終。便得上生。是以省己為",
    "T54n2123_010:0100a20": "人。不得懈怠自損來報。",
    "T54n2123_010:0100a21": "禪定篇第五(此別二緣)",
    "T54n2123_010:0100a22": "述意緣第一",
    "T54n2123_010:0100a23": "[0100a23] 夫神通勝業。非定不生。無漏慧根。非靜不",
    "T54n2123_010:0100a24": "發。故經云。深修禪定。得五神通。心在一緣。",
    "T54n2123_010:0100a25": "是三昧相。書亦有言。當使形如枯木。心若死",
    "T54n2123_010:0100a26": "灰。不充屈於富貴。不隕穫於貧賤。栖神冥",
    "T54n2123_010:0100a27": "漠之內。遺形塵埃之表。故攝心一。處便是",
    "T54n2123_010:0100a28": "功德叢林。散意片時。即名煩惱羅剎。所以",
    "T54n2123_010:0100a29": "曇光釋子。降猛虎於膝前。螺髻仙人。宿巢禽",
    "T54n2123_010:0100b01": "於頂上。是知。大士常修宴坐。不斷煩惱而",
    "T54n2123_010:0100b02": "入涅槃。不捨道法而現凡夫事。又能觀察此",
    "T54n2123_010:0100b03": "身。從頭至足。三十六物。八萬戶蟲。不淨無常",
    "T54n2123_010:0100b04": "苦空非我。但眾生心性。譬若獮猴。戲跳攀緣",
    "T54n2123_010:0100b05": "歡娛奔逸。不能冥目束體端心勤意。剛強難",
    "T54n2123_010:0100b06": "化[怡-台+龍]戾不調。習近五塵流轉三界。黏外道",
    "T54n2123_010:0100b07": "之黐。貫天魔之杖。於是永淪苦海。長墜嶮獄。",
    "T54n2123_010:0100b08": "皆由放散情慮擾亂心神。似風裏之燈。譬波",
    "T54n2123_010:0100b09": "中之月。搖漾輕動。浮游汎濫。影既不現。照豈",
    "T54n2123_010:0100b10": "得明。所以眾惡賴此而興。福善由斯併廢。",
    "T54n2123_010:0100b11": "良由不修斷惑常起貪瞋。未服無知偏多",
    "T54n2123_010:0100b12": "樂受。遂令障定之惑重沓諍來。妨靜之緣",
    "T54n2123_010:0100b13": "交加競集。五蓋覆心禪門已閉。六塵在念亂",
    "T54n2123_010:0100b14": "想常馳。類狂象之無鉤。似戲&#x7328;之得樹。故須",
    "T54n2123_010:0100b15": "念念策心。新新集起。豈前念皆惡。遂剋苦而",
    "T54n2123_010:0100b16": "靜塵。後念起善。便縱意而揚惡。所以論美四",
    "T54n2123_010:0100b17": "時。經歎一慮。然後方能正想革絕凡懷。若違",
    "T54n2123_010:0100b18": "此理。聖亦不可。今萬境森羅不能自觸。要須",
    "T54n2123_010:0100b19": "因倚諸根。內想感發。何以知然。今有心感於",
    "T54n2123_010:0100b20": "內。事發於外。或緣於外起染於內心。故知內",
    "T54n2123_010:0100b21": "外相資。表裏遞用。君臣心識。不可備捨。故經",
    "T54n2123_010:0100b22": "云。心王若正。則六臣不邪。識意昏沈。則其",
    "T54n2123_010:0100b23": "主不明。今悔六臣。當各慚愧。制馭六根。不",
    "T54n2123_010:0100b24": "令馳散也。",
    "T54n2123_010:0100b25": "定相緣第二",
    "T54n2123_010:0100b26": "[0100b26] 如法句經心意品說云。昔佛在世時。有一道",
    "T54n2123_010:0100b27": "人。在河邊樹下學道。十二年中。貪想不除。走",
    "T54n2123_010:0100b28": "心散意但念六欲。目色耳聲。鼻香口味。身受",
    "T54n2123_010:0100b29": "心法。身靜意遊。曾無寧息。十二年中不能得",
    "T54n2123_010:0100c01": "道。佛知可度化作沙門。往至其所樹下共",
    "T54n2123_010:0100c02": "宿。須臾月明有龜從河中出。來至樹下。復有",
    "T54n2123_010:0100c03": "水狗飢行求食。與龜相逢。便欲噉龜。龜縮",
    "T54n2123_010:0100c04": "其頭尾及其四&#x811A;。藏於甲中。不能得噉。水狗",
    "T54n2123_010:0100c05": "小遠。復出頭足。行步如故。不能奈何。遂便得",
    "T54n2123_010:0100c06": "脫。於是道人問化沙門。此龜有護命之鎧。水",
    "T54n2123_010:0100c07": "狗不能得其便。化沙門答言。吾念世人。不如",
    "T54n2123_010:0100c08": "此龜。不知無常。放恣六情。外魔得便。形壞神",
    "T54n2123_010:0100c09": "去生死無端。輪轉五道苦惱百千。皆意所造。",
    "T54n2123_010:0100c10": "宜自勉勵求滅度安。於是化沙門。即說偈言。",
    "T54n2123_010:0100c11": " 藏六如龜  防意如城  慧與魔戰",
    "T54n2123_010:0100c12": " 勝則無患",
    "T54n2123_010:0100c13": "[0100c13] 又大寶積經云。菩薩修定。復有十法。不與二",
    "T54n2123_010:0100c14": "乘共。何等為十。一修定無有吾我。具足如來",
    "T54n2123_010:0100c15": "諸禪定故。二修定不味不著。捨離染心。不",
    "T54n2123_010:0100c16": "求己樂。三修定具諸通業。為知眾生諸心行",
    "T54n2123_010:0100c17": "故。四修定為知眾心。度脫一切諸眾生故。五",
    "T54n2123_010:0100c18": "修定行於大悲。斷諸眾生煩惱結故。六修定",
    "T54n2123_010:0100c19": "諸禪三昧。善知入出過於三界故。七修定常",
    "T54n2123_010:0100c20": "得自在。具足一切諸善法故。八修定其心寂",
    "T54n2123_010:0100c21": "滅。勝於二乘諸禪三昧故。九修定常入智慧。",
    "T54n2123_010:0100c22": "過諸世間到彼岸故。十修定能與正法。紹隆",
    "T54n2123_010:0100c23": "三寶使不斷絕故。如是定者。不與聲聞辟支",
    "T54n2123_010:0100c24": "佛共。",
    "T54n2123_010:0100c25": "[0100c25] 又佛言。若有菩薩。樂於頭陀乞食。有十種利",
    "T54n2123_010:0100c26": "益。何等為十。一摧我慢幢。二不求親愛。三不",
    "T54n2123_010:0100c27": "為名聞。四住在聖種。五不諂不誑。不現異",
    "T54n2123_010:0100c28": "相。又不&#x6160;慢。六不自高舉。七不毀他人。八斷",
    "T54n2123_010:0100c29": "除愛恚。九若入人家。不為飲食而行法施。",
    "T54n2123_010:0101a01": "十有所說法。為人信受。",
    "T54n2123_010:0101a02": "[0101a02] 又智度論云。三昧有二種。一佛三昧。二菩薩",
    "T54n2123_010:0101a03": "三昧。是諸菩薩。但於菩薩三昧中得自在。非",
    "T54n2123_010:0101a04": "於佛三昧中得自在。又諸佛要集經中說云。",
    "T54n2123_010:0101a05": "爾時文殊尸利。欲見佛集。不能得到。諸佛各",
    "T54n2123_010:0101a06": "還本處。文殊尸利到諸佛集處。有一女。近",
    "T54n2123_010:0101a07": "彼佛坐入於三昧。文殊尸利。入禮佛足已。白",
    "T54n2123_010:0101a08": "佛言。云何此女人得近佛坐。而我不得。佛告",
    "T54n2123_010:0101a09": "文殊尸利。汝覺此女人令從三昧起。汝自問",
    "T54n2123_010:0101a10": "之。文殊尸利即彈指覺之。而不可覺。以大聲",
    "T54n2123_010:0101a11": "喚亦不可覺。捉手牽亦不可覺。又以神足動",
    "T54n2123_010:0101a12": "大千世界。猶亦不覺。文殊尸利白佛言。世尊。",
    "T54n2123_010:0101a13": "我不能令覺。是時佛放大光明。從下方世界。",
    "T54n2123_010:0101a14": "是中有一菩薩名棄諸蓋。即從下方出來到",
    "T54n2123_010:0101a15": "佛所。頭面禮佛足。一面而立。佛告棄諸蓋菩",
    "T54n2123_010:0101a16": "薩。汝覺此女人。即時彈指。此女人從三昧起。",
    "T54n2123_010:0101a17": "文殊尸利白佛言。以何因緣。我動三千大千",
    "T54n2123_010:0101a18": "世界。不能令此女起。棄諸蓋菩薩。一彈指便",
    "T54n2123_010:0101a19": "從三昧起。佛告文殊尸利。汝因此女人。初發",
    "T54n2123_010:0101a20": "菩提意。是女因棄諸蓋菩薩。初發菩提意。以",
    "T54n2123_010:0101a21": "是故。汝不能令覺。汝於諸佛三昧中。功德未",
    "T54n2123_010:0101a22": "滿。是棄諸蓋菩薩。於三昧中得自在。佛三昧",
    "T54n2123_010:0101a23": "中。始少多入。而未得自在故耳。",
    "T54n2123_010:0101a24": "[0101a24] 述曰。且略引一二經文。歎修定法。自外具明",
    "T54n2123_010:0101a25": "坐禪。大小乘觀法儀式。備存十卷觀門內。學",
    "T54n2123_010:0101a26": "者別尋。非此明了。",
    "T54n2123_010:0101a27": "智慧篇第六(此別二緣)",
    "T54n2123_010:0101a28": "述意緣第一",
    "T54n2123_010:0101a29": "[0101a29] 夫二種莊嚴。慧名最勝。三品次第。智曰無愚。",
    "T54n2123_010:0101b01": "故經言。五度無智似若愚盲。所以波若勝出",
    "T54n2123_010:0101b02": "世間。破除諸有。釋論又言。佛是眾生母。波若",
    "T54n2123_010:0101b03": "能生佛。是則智為一切眾生之祖母。故外書",
    "T54n2123_010:0101b04": "云。叡哲欽明。乃稱放勛之德。仁義禮智。方曰",
    "T54n2123_010:0101b05": "宣尼之道。當惟智慧之法。不可不修。出世之",
    "T54n2123_010:0101b06": "因。無宜弗習。能排巨暗。譬滿月之照三途。",
    "T54n2123_010:0101b07": "巧遣眾毒。似摩柢之除萬惡。豈可任其恒",
    "T54n2123_010:0101b08": "沒守此長迷。取相交纏。我心縈結。常多有愛。",
    "T54n2123_010:0101b09": "恒富無明。未達因緣。不修對治。所以&#x6B1D;&#x6B1D;慢",
    "T54n2123_010:0101b10": "山殆高嵩華。滔滔愛水遂廣滄溟。或橫執斷",
    "T54n2123_010:0101b11": "常。偏論即離。神黃神白。我見我知。一&#x811A;恒",
    "T54n2123_010:0101b12": "翅。五邊長炙。食草學牛。噉糞如犬。或盛談下",
    "T54n2123_010:0101b13": "諦。寧識中道之宗或封執四違。豈悟大乘之",
    "T54n2123_010:0101b14": "旨。或謂冥初生覺。其外不知。世間定常唯",
    "T54n2123_010:0101b15": "此為貴。或復言非。有想是證涅槃。計自在天",
    "T54n2123_010:0101b16": "能成世界。愚戇昏瞢。庸昧頑&#x8E08;。看指求月。",
    "T54n2123_010:0101b17": "守株求兔。薰蕕未辯。寧分菽麥。雖知歡笑。",
    "T54n2123_010:0101b18": "將[學-子+禺][學-子+禺]而不殊。徒識語言。與狌狌而不異。",
    "T54n2123_010:0101b19": "良由不識空理常處無明。凡是倒心。皆名邪",
    "T54n2123_010:0101b20": "見。五住煩惱未減一毫。百八使纏森然尚在。",
    "T54n2123_010:0101b21": "是故大士。為求八字。不惜軀命。恐在緣中",
    "T54n2123_010:0101b22": "逢苦即退。故自剋心。以牢其志也。",
    "T54n2123_010:0101b23": "求法緣第二",
    "T54n2123_010:0101b24": "[0101b24] 如華嚴經云。菩薩為求法故。能施法者。作",
    "T54n2123_010:0101b25": "是言。若能投身七刃火坑。當與汝法。菩薩",
    "T54n2123_010:0101b26": "聞此歡喜無量。作是思惟。我為法故尚不惜",
    "T54n2123_010:0101b27": "身命。於阿鼻地獄諸惡趣中。受無量苦。況入",
    "T54n2123_010:0101b28": "人間微小火坑。而得聞法。",
    "T54n2123_010:0101b29": "[0101b29] 又集一切功德三昧經云。釋迦過去久遠。作",
    "T54n2123_010:0101c01": "五通仙人。名曰最勝。又依智度論云。釋迦文",
    "T54n2123_010:0101c02": "佛。本為菩薩時。名曰樂法。時世無佛。不聞善",
    "T54n2123_010:0101c03": "語。四方求法。精進不懈。了不能得。爾時魔變",
    "T54n2123_010:0101c04": "作婆羅門。而語之言。我有佛所說一偈。汝能",
    "T54n2123_010:0101c05": "以皮為紙。以骨為筆。以血為墨。書寫此偈。當",
    "T54n2123_010:0101c06": "以與汝。樂法即時自念。我世世喪身無數。不",
    "T54n2123_010:0101c07": "得是利即自剝皮暴之。令乾欲書其偈。魔便",
    "T54n2123_010:0101c08": "滅身。是時佛知其至心。即從下方踊出為說",
    "T54n2123_010:0101c09": "深法。即得無生法忍。",
    "T54n2123_010:0101c10": "[0101c10] 又涅槃經云。菩薩為法因緣剜身為燈。疊纏",
    "T54n2123_010:0101c11": "皮肉。酥油灌之燒以為炷。菩薩爾時受是大",
    "T54n2123_010:0101c12": "苦。自呵其心而作是言。如是苦者。於地獄苦。",
    "T54n2123_010:0101c13": "百千萬分猶未及一。汝於無量百千劫中。受",
    "T54n2123_010:0101c14": "大苦惱都無利益。汝若不能受是輕苦。云何",
    "T54n2123_010:0101c15": "而能於地獄中救苦眾生。菩薩摩訶薩。作是",
    "T54n2123_010:0101c16": "觀時。身不覺苦。其心不退。不動不轉。菩薩爾",
    "T54n2123_010:0101c17": "時應自深知。我定當得阿耨菩提。菩薩爾時",
    "T54n2123_010:0101c18": "具足煩惱。未有斷者。為法因緣。能以頭目髓",
    "T54n2123_010:0101c19": "腦手足血肉。施於眾生。以釘釘身。投巖赴火。",
    "T54n2123_010:0101c20": "菩薩爾時雖受如是無量眾苦。其心不退不",
    "T54n2123_010:0101c21": "動不轉。菩薩當知。我今定有不退之心。當得",
    "T54n2123_010:0101c22": "阿耨菩提。",
    "T54n2123_010:0101c23": "[0101c23] 又大集經云。菩薩為於一字一句之義。能以",
    "T54n2123_010:0101c24": "十方世界珍寶。奉施法王。一偈因緣捨於身",
    "T54n2123_010:0101c25": "命。雖於無量恒河沙等劫修行布施。不如一",
    "T54n2123_010:0101c26": "聞菩提之事心生歡喜。於正法所樂聞樂說。",
    "T54n2123_010:0101c27": "常為諸佛諸天所念。以念力故。世間所有經",
    "T54n2123_010:0101c28": "典書論。悉能通達。",
    "T54n2123_010:0101c29": "[0101c29] 又大方便報恩經云。菩薩常勤求善知識。為",
    "T54n2123_010:0102a01": "聞佛法。乃至一句一偈一義。三界煩惱。皆悉",
    "T54n2123_010:0102a02": "萎悴。菩薩至心求佛語時。渴法情重不惜身",
    "T54n2123_010:0102a03": "命。設踐熱鐵猛火之地。不以為患。菩薩為一",
    "T54n2123_010:0102a04": "偈故。尚不惜身命。況十二部經。為一偈故。尚",
    "T54n2123_010:0102a05": "不惜命。況餘財物聞法利益故。身得安樂。深",
    "T54n2123_010:0102a06": "生信心。直心正見。見說法者如見父母。心",
    "T54n2123_010:0102a07": "無憍慢。為眾生故。至心聽法不為利養。為眾",
    "T54n2123_010:0102a08": "生故。不為自利。為正法故。不畏王難飢渴寒",
    "T54n2123_010:0102a09": "熱。虎狼惡獸盜賊等事。先自調伏煩惱諸根。",
    "T54n2123_010:0102a10": "然後聽法。",
    "T54n2123_010:0102a11": "[0102a11] 又華嚴經云。菩薩如是方便求法。所有珍寶",
    "T54n2123_010:0102a12": "無貴惜者。於此物中不生難想。若得一句未",
    "T54n2123_010:0102a13": "曾聞法。勝得三千世界滿中珍寶。得聞一偈。",
    "T54n2123_010:0102a14": "勝得轉輪聖王釋提桓因梵天王位處。菩薩",
    "T54n2123_010:0102a15": "作是念言。我受一句法故。設令三千大千世",
    "T54n2123_010:0102a16": "界大火滿中。上從梵天而自投下。何況小火。",
    "T54n2123_010:0102a17": "我尚盡受一切諸地獄苦。猶應求法。何況人",
    "T54n2123_010:0102a18": "中諸小苦惱。為求法故發如是心。如所聞法",
    "T54n2123_010:0102a19": "心常喜樂。悉能正觀。",
    "T54n2123_010:0102a20": "[0102a20] 又增一阿含經云。若不成就六法。則不能遠",
    "T54n2123_010:0102a21": "塵離垢得法眼淨。何等為六。一不樂聞法。二",
    "T54n2123_010:0102a22": "雖聞法不攝耳聽。三不為知解。四未得法不",
    "T54n2123_010:0102a23": "方便勤求。五所得法不善守護。六不成就順",
    "T54n2123_010:0102a24": "忍。反此六種。則能遠塵離垢得法眼淨。",
    "T54n2123_010:0102a25": "[0102a25] 又未曾有經云。昔毘摩國徙陀山。有一野干。",
    "T54n2123_010:0102a26": "為師子所逐。墮一丘野井。已經三日開心分",
    "T54n2123_010:0102a27": "死。自說偈言。",
    "T54n2123_010:0102a28": " 一切皆無常  恨不貽師子",
    "T54n2123_010:0102a29": " 奈何死厄身  貪命無功死",
    "T54n2123_010:0102b01": " 無功已可恨  復污人中水",
    "T54n2123_010:0102b02": " 懺悔十方佛  願垂照我心",
    "T54n2123_010:0102b03": " 前代諸惡業  現償皆令盡",
    "T54n2123_010:0102b04": " 從是值明師  修行盡作佛",
    "T54n2123_010:0102b05": "[0102b05] 帝釋聞之。與八萬諸天。到其井側曰。不聞聖",
    "T54n2123_010:0102b06": "教久處幽冥。向說非凡。願更宣法。野干答曰。",
    "T54n2123_010:0102b07": "天帝無訓。不識時宜。法師在下自處其上。初",
    "T54n2123_010:0102b08": "不。修敬而問法要。帝釋於是以天衣接取。叩",
    "T54n2123_010:0102b09": "頭懺悔。憶念我昔曾見世人。先敷高座後請",
    "T54n2123_010:0102b10": "法師。諸天即各脫寶衣。積為高座。野干升座",
    "T54n2123_010:0102b11": "曰。有二大因緣。一者說法開化天人。福無",
    "T54n2123_010:0102b12": "量故。二者為報施食恩。報無量故天帝白曰。",
    "T54n2123_010:0102b13": "得免井厄。功德應大。云何恩不及耶。答曰。生",
    "T54n2123_010:0102b14": "死各宜。有人貪生。有人樂死。有愚癡人。不知",
    "T54n2123_010:0102b15": "死後更生。違遠佛法。不值明師。貪生畏死死",
    "T54n2123_010:0102b16": "墮地獄。有智慧人。奉事三寶。遭遇明師。改惡",
    "T54n2123_010:0102b17": "修善。如斯之入惡生樂死。死生天上。天帝曰。",
    "T54n2123_010:0102b18": "如尊所誨。全命無功。志願聞施食施法。答曰。",
    "T54n2123_010:0102b19": "布施飲食。濟一日之命。施珍寶者。濟一世",
    "T54n2123_010:0102b20": "之厄。增益生死。說法教化者。能令眾生出世",
    "T54n2123_010:0102b21": "間道。得三乘果。免三惡道。受人天樂。是故佛",
    "T54n2123_010:0102b22": "說。以法布施功德無量。天帝曰。師今此形。為",
    "T54n2123_010:0102b23": "是業報。為是應化。答曰。是罪非應。天帝曰。",
    "T54n2123_010:0102b24": "我謂是聖。方聞罪報。未知其故。願聞因緣。答",
    "T54n2123_010:0102b25": "曰。昔生波羅柰國波頭摩城。為貧家子。剎利",
    "T54n2123_010:0102b26": "之種。幼懷聰朗。特好學習。至年十二逐師於",
    "T54n2123_010:0102b27": "山。不失時節經五十年。九十六種經書。靡所",
    "T54n2123_010:0102b28": "不達。皆由和尚之恩。其功難報。由先學慧",
    "T54n2123_010:0102b29": "自識宿命。由受王位。奢婬著樂。報盡命終。生",
    "T54n2123_010:0102c01": "地獄畜生(自下云云略而不述)時帝釋與八萬諸天。從受",
    "T54n2123_010:0102c02": "十善。今還天宮。和尚何時捨此罪報得生",
    "T54n2123_010:0102c03": "天上。野干曰。剋後七日。當捨此身生兜率",
    "T54n2123_010:0102c04": "天。汝等便可欲生。彼天多有菩薩說法教化。",
    "T54n2123_010:0102c05": "七日命盡生兜率王宮。後識宿命。行十善",
    "T54n2123_010:0102c06": "道。又賢愚經云。佛在波羅柰國。於林澤中。為",
    "T54n2123_010:0102c07": "諸天人四輩之類。顯說妙法。時虛空中有五",
    "T54n2123_010:0102c08": "百雁群聞佛音聲。深心愛樂。迴翔欲下。獵師",
    "T54n2123_010:0102c09": "張羅。雁墮其中為獵師所殺。生忉利天。處",
    "T54n2123_010:0102c10": "父母膝上。若八歲兒。端嚴無比光若金山。便",
    "T54n2123_010:0102c11": "自念言。我何因生此。即識宿命愛法果報。",
    "T54n2123_010:0102c12": "即共持華下閻浮提。至世尊所。禮足白言。我",
    "T54n2123_010:0102c13": "蒙法音。生在妙天。願重開示。佛說四諦。得須",
    "T54n2123_010:0102c14": "陀洹果。即還天上(此略出歎法功德。若廣明求法方軌。具在上第二卷敬法中也)。",
    "T54n2123_010:0102c15": "[0102c15] 頌曰。",
    "T54n2123_010:0102c16": " 川路舟航  彼岸津濟  欲超生死",
    "T54n2123_010:0102c17": " 先資福慧  鏡徹三輪  珠清六蔽",
    "T54n2123_010:0102c18": " 在馭成勒  為金則礪  抗跡流水",
    "T54n2123_010:0102c19": " 齊鏕草繫  五忍必階  四勤無替",
    "T54n2123_010:0102c20": " 心波洞潔  情塵卷翳  業途既坦",
    "T54n2123_010:0102c21": " 道場斯詣"
}