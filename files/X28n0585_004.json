{
    "X28n0585_004:0021a17": "讀教記卷第四",
    "X28n0585_004:0021a19": "天台沙門　法照",
    "X28n0585_004:0021a20": "玅玄(四)",
    "X28n0585_004:0021a21": "十身舍那",
    "X28n0585_004:0021a22": "華嚴經(廿八卷)此菩薩知眾生身國土身業報身聲聞",
    "X28n0585_004:0021a23": "身獨覺身菩薩身如來身智身法身虗空身此菩薩",
    "X28n0585_004:0021a24": "知眾生心之所樂能於眾生身作自己身亦作國土",
    "X28n0585_004:0021b01": "身乃至虗空身。",
    "X28n0585_004:0021b02": "籤(五)(六)八地說一切佛現身觀莫捨忍門勸觀常住入",
    "X28n0585_004:0021b03": "無功用心是菩薩現十種身(云云)以此驗知是別教",
    "X28n0585_004:0021b04": "地相故至第八地始觀十種身　玄(四)(九)。",
    "X28n0585_004:0021b05": "玅記(二)(廿二)云何七地等者古人所判云七地恐起二",
    "X28n0585_004:0021b06": "乘心者此似通位是故難其不成別義難圓亦爾若",
    "X28n0585_004:0021b07": "言七地始入無功用道此是別教教道明義故不成",
    "X28n0585_004:0021b08": "圓　句(二)(十二)。",
    "X28n0585_004:0021b09": "玅記(九)(廿五)問華嚴十身此但二三身數既少攝義不",
    "X28n0585_004:0021b10": "周是則此經身義不足答義有通別通義可爾別則",
    "X28n0585_004:0021b11": "不然彼通云身故云十身盧舍那也別釋如來故不",
    "X28n0585_004:0021b12": "應云業報國土佛等若欲通收彼經十身應開為四",
    "X28n0585_004:0021b13": "則以化身收於業報智即報身虗空屬法餘皆應攝",
    "X28n0585_004:0021b14": "　句(九)(十八)。",
    "X28n0585_004:0021b15": "十諫(一)若不現大便為尊特是則別圓之人見猿猴",
    "X28n0585_004:0021b16": "鹿馬無非他受用報以皆中道感應故也。",
    "X28n0585_004:0021b17": "解謗(九)若中道感應名尊特者名多在佛(云云)若現",
    "X28n0585_004:0021b18": "起九界差別之形未必顯立尊特之號雖不立名非",
    "X28n0585_004:0021b19": "無其義如華嚴明十身舍那其業報身豈不收於猿",
    "X28n0585_004:0021b20": "猴鹿馬耶既稱舍那即淨滿義既淨且滿寧非尊特",
    "X28n0585_004:0021b21": "三身正義(二十)(四)甞撿華嚴新舊二本皆說第八地菩",
    "X28n0585_004:0021b22": "薩現十種身謂眾生身(云云)經中並無十身舍那之",
    "X28n0585_004:0021b23": "稱又於如來身上自具十身謂菩提身(云云)觀師名",
    "X28n0585_004:0021b24": "此十身為法性身是則如來自具者方名十身舍那",
    "X28n0585_004:0021c01": "玅樂所指未詳其意。",
    "X28n0585_004:0021c02": "光明記(三)(卅三)。",
    "X28n0585_004:0021c03": "此八地菩薩分證十界之體起十界之用故經曰",
    "X28n0585_004:0021c04": "此菩薩能以眾生身作自己身籤曰是菩薩現十",
    "X28n0585_004:0021c05": "種身記曰彼通云身故云十身盧舍那也然中道",
    "X28n0585_004:0021c06": "感應者理具三千能感理滿三千能應故知感應",
    "X28n0585_004:0021c07": "不出三千三千諸法法法即性豈猿猴鹿馬而不",
    "X28n0585_004:0021c08": "即耶八地菩薩果雖未滿而能分起十身之應別",
    "X28n0585_004:0021c09": "圓行人依業識修中者方感此應也或問國土身",
    "X28n0585_004:0021c10": "既是依報且別教不譚無情佛性如何依報說法",
    "X28n0585_004:0021c11": "耶曰此約菩薩神力變現現身利益隨機設化固",
    "X28n0585_004:0021c12": "非無情說法也。",
    "X28n0585_004:0021c13": "支佛(辟支迦羅此云緣覺亦名獨覺畢勤支底迦此云各各獨行)",
    "X28n0585_004:0021c14": "玅玄(四)(廿七)大論稱獨覺因緣覺若出無佛世自然悟",
    "X28n0585_004:0021c15": "道此即獨覺若出佛世聞十二因緣法稟此得道故",
    "X28n0585_004:0021c16": "名因緣覺獨覺生無佛世有小有大若本在學人今",
    "X28n0585_004:0021c17": "生佛後七生既滿不受八生自然成道不名為佛亦",
    "X28n0585_004:0021c18": "非羅漢名小辟支迦羅論其道力不及舍利弗等大",
    "X28n0585_004:0021c19": "羅漢二者大辟支迦羅二百劫中作功德身得三十",
    "X28n0585_004:0021c20": "二相分或三十一三十二十九乃至一相福力增長",
    "X28n0585_004:0021c21": "智慧利於總相別相能知能入久修集定常樂獨處",
    "X28n0585_004:0021c22": "故名大辟支迦羅也若就因緣論小大者亦應如是",
    "X28n0585_004:0021c23": "分別此人根利不須制果能斷正使又加侵習譬如",
    "X28n0585_004:0021c24": "身壯直到所在不中止息故不制果。",
    "X28n0585_004:0022a01": "文句(四)(七)問緣覺出無佛世云何三周得有緣覺答釋",
    "X28n0585_004:0022a02": "論云緣覺獨覺獨覺出無佛世緣覺願生佛世華嚴",
    "X28n0585_004:0022a03": "云菩薩下兜率放光照之覺即捨身不覺徙之大經",
    "X28n0585_004:0022a04": "云彗星中論云支佛出世佛法已滅此是獨覺人也",
    "X28n0585_004:0022a05": "願生佛世者先得初果十四生未滿值佛即成羅漢",
    "X28n0585_004:0022a06": "不值佛即成獨覺其既值佛亦不捨壽亦不被移願",
    "X28n0585_004:0022a07": "見佛故二果三果例然又有部行緣覺在無佛世師",
    "X28n0585_004:0022a08": "徒訓化也此應有二種佛去世後無文字眾生根鈍",
    "X28n0585_004:0022a09": "故支佛不說法此非部行也部行者能說法也又有",
    "X28n0585_004:0022a10": "變化緣覺宜應見者現緣覺身今三周之座有緣覺",
    "X28n0585_004:0022a11": "者其義可解。",
    "X28n0585_004:0022a12": "玅樂(四)(廿九)答中引經云徙之者問此佛亦有聞法緣",
    "X28n0585_004:0022a13": "覺何不令其聞佛說法如方等般若中二乘之人耶",
    "X28n0585_004:0022a14": "答未斷惑者可令聞法已斷惑者自謂獨覺以是應",
    "X28n0585_004:0022a15": "知世無二佛問緣覺在小住亦何妨答元為法滅無",
    "X28n0585_004:0022a16": "師獨悟既有佛興復不稟教去則不與稟教為妨是",
    "X28n0585_004:0022a17": "故不同方等元是稟教之人問徙向何處答向無佛",
    "X28n0585_004:0022a18": "興處縱在此界亦是佛教所不及處如有德王興豈",
    "X28n0585_004:0022a19": "彗星不沒若爾其得神通豈不知耶答為護物機不",
    "X28n0585_004:0022a20": "護緣覺知亦無爽。",
    "X28n0585_004:0022a21": "別行疏(十一)(十)支佛侵習為淺處通教正習盡為彼岸。",
    "X28n0585_004:0022a22": "別行疏記(上)(十二)支佛修行不立分果深觀緣起久種",
    "X28n0585_004:0022a23": "三多福慧既隆預侵二習雖未發真四流動名得淺",
    "X28n0585_004:0022a24": "處頓證極果名到彼岸通教正盡得淺習盡到岸。",
    "X28n0585_004:0022b01": "三多謂供佛事善友佛所聞法也若同性經列支",
    "X28n0585_004:0022b02": "佛十地者(集解中引)葢從因行其位淺深從果則頓證",
    "X28n0585_004:0022b03": "支佛又仁王經列獨覺眾經又云五百獨覺從佛",
    "X28n0585_004:0022b04": "聞法者便是緣覺也對聲聞信行邊說云獨覺耳",
    "X28n0585_004:0022b05": "玅樂云支佛是法行人者一往且對聲聞稟教所",
    "X28n0585_004:0022b06": "以支佛自思為法然支佛必自證(六)(廿八)然四明記",
    "X28n0585_004:0022b07": "文有二節初對消疏文二雖未下文外示義也。",
    "X28n0585_004:0022b08": "借別名通",
    "X28n0585_004:0022b09": "玅玄(四)(三十)二用別名名者即是取別教之名準望通",
    "X28n0585_004:0022b10": "教菩薩位也別名者即是十信三十心十地之名也",
    "X28n0585_004:0022b11": "鐵輪位於通義即是乾慧地伏忍也三十心即望性",
    "X28n0585_004:0022b12": "地柔順忍也八人地見地即是初懽喜地得無生法",
    "X28n0585_004:0022b13": "忍也故大品云須陀洹若智若斷皆是菩薩無生忍",
    "X28n0585_004:0022b14": "也薄地向果向即是離垢地果即是明地也故大品",
    "X28n0585_004:0022b15": "云斯陀含智斷是菩薩無生法忍也離欲地向果向",
    "X28n0585_004:0022b16": "即燄地果即難勝地故大品云阿那含智斷是菩薩",
    "X28n0585_004:0022b17": "無生法忍也已辦地向果向是現前地果是遠行地",
    "X28n0585_004:0022b18": "大品云阿羅漢智斷是菩薩無生法忍辟支佛地即",
    "X28n0585_004:0022b19": "是第八不動地侵習氣也大品云辟支佛地智斷是",
    "X28n0585_004:0022b20": "菩薩無生法忍菩薩地即是善慧地十地當知如佛",
    "X28n0585_004:0022b21": "地佛地如前說。",
    "X28n0585_004:0022b22": "籤(五)(廿一)次簡名別義通及為菩薩立忍名等具如止",
    "X28n0585_004:0022b23": "觀第六說。",
    "X28n0585_004:0022c01": "玅玄小樹位二",
    "X28n0585_004:0022c02": "初明三乘共十地",
    "X28n0585_004:0022c03": "二簡名別義通二",
    "X28n0585_004:0022c04": "初就三乘共位中菩薩別立忍名而義通",
    "X28n0585_004:0022c05": "二用別教名名別義通",
    "X28n0585_004:0022c06": "止觀(六)(六)今言經借別義顯通耳別見義長論三地四",
    "X28n0585_004:0022c07": "地通見義短不出入觀然名可借別義必依通若作",
    "X28n0585_004:0022c08": "不出入觀釋者若言三地者據斷見初言四地者據",
    "X28n0585_004:0022c09": "斷見後皆不出入觀例如第十六心或言是見道或",
    "X28n0585_004:0022c10": "言是思道。",
    "X28n0585_004:0022c11": "輔行(六上)(七)今言下略示別見下略釋然名下判斷例",
    "X28n0585_004:0022c12": "如下引例此十六心同是一位尚判兩道何妨斷見",
    "X28n0585_004:0022c13": "二地不同問當通教中判斷見位自分二地何須破",
    "X28n0585_004:0022c14": "他自立借別立斷見位還同通教答祇緣同通故得",
    "X28n0585_004:0022c15": "名通通雖二地斷時仍促三乘共故雖促復長是故",
    "X28n0585_004:0022c16": "須分三地四地或時借別別見更長仍有二意若約",
    "X28n0585_004:0022c17": "理說通至佛地若約教道云三四地雖二意各別見",
    "X28n0585_004:0022c18": "義並長以別長故故借教道用判兩地斷見無爽若",
    "X28n0585_004:0022c19": "依通義云不出觀若依別義但云地地皆能破見以",
    "X28n0585_004:0022c20": "此為異以別長故故後兩番通用四地皆斷見位人",
    "X28n0585_004:0022c21": "多不見謂通義足何須借別此是大師通申經論有",
    "X28n0585_004:0022c22": "此判者屬借別名名通位也何者若定屬通不應地",
    "X28n0585_004:0022c23": "前而立伏位若定屬別不應行向屬四善根乃至四",
    "X28n0585_004:0022c24": "地共斷見惑亦復如是故立此式示後學者使古今",
    "X28n0585_004:0022c25": "異說泠然可見。",
    "X28n0585_004:0023a01": "止觀破思假明位二",
    "X28n0585_004:0023a02": "二初正釋四",
    "X28n0585_004:0023a03": "初藏",
    "X28n0585_004:0023a04": "二通",
    "X28n0585_004:0023a05": "三別名名通家共位有三",
    "X28n0585_004:0023a06": "初破立",
    "X28n0585_004:0023a07": "二先借別教始終名通",
    "X28n0585_004:0023a08": "次單借別十地名通十地",
    "X28n0585_004:0023a09": "四借別名名通家菩薩位　此單約菩薩",
    "X28n0585_004:0023a10": "二兼申別圓",
    "X28n0585_004:0023a11": "止觀(連)言借別名名通位者外凡三賢是乾慧地而",
    "X28n0585_004:0023a12": "名為十信內凡四善根是性地而名為十住十行十",
    "X28n0585_004:0023a13": "迴向八人見地是須陀洹而名為初歡喜地也薄地",
    "X28n0585_004:0023a14": "是斯陀含斯陀含有向有果立向為離垢地立果為",
    "X28n0585_004:0023a15": "明地離欲地是阿那含阿那含有向有果立向為炎",
    "X28n0585_004:0023a16": "地立果為難勝地已辦地是阿羅漢阿羅漢有向有",
    "X28n0585_004:0023a17": "果立向為現前地立果為遠行地辟支佛位立為不",
    "X28n0585_004:0023a18": "動地菩薩地立為善慧地或以菩薩地後心為法雲",
    "X28n0585_004:0023a19": "地或以佛地為法雲地大品云十地菩薩為如佛得",
    "X28n0585_004:0023a20": "作此釋也。",
    "X28n0585_004:0023a21": "輔行(連)言借別下正明借位先借別教始終名通通",
    "X28n0585_004:0023a22": "教地前無位可論故借別教內外凡位但名通教初",
    "X28n0585_004:0023a23": "地二地通教地後亦無復位故但以別教法雲佛地",
    "X28n0585_004:0023a24": "以名通教九地十地從容不定故有或言大品既云",
    "X28n0585_004:0023a25": "十地如佛當如即是別名名通。",
    "X28n0585_004:0023a26": "止觀(連)若借此別名判三人通位者則初地斷見惑",
    "X28n0585_004:0023a27": "二地斷欲界一兩品思三地斷六品思四地斷七八",
    "X28n0585_004:0023a28": "品思五地斷九品思六地斷七十一品思七地斷七",
    "X28n0585_004:0023a29": "十二品思八地已上侵習斷無知等例前可知(云云)",
    "X28n0585_004:0023b01": "輔行(六上)(八)若借下次單借別十地名通十地則彼此",
    "X28n0585_004:0023b02": "地前通為伏惑通雖無位即未斷惑不入地故。",
    "X28n0585_004:0023b03": "止觀(連)四借別名名通家菩薩位者乾慧是外凡性",
    "X28n0585_004:0023b04": "地是內凡八人為初地十五心為二地十六心為三",
    "X28n0585_004:0023b05": "地此三地皆不出觀而斷見惑又四忍為初地四智",
    "X28n0585_004:0023b06": "為二地四比忍為三地四比智為四地此四地皆不",
    "X28n0585_004:0023b07": "出觀而斷見惑(云云)薄即五地斷六品思離欲即六",
    "X28n0585_004:0023b08": "地斷九品思已辦即七地斷色無色思盡支佛即八",
    "X28n0585_004:0023b09": "地乃至佛地斷習無知例前。",
    "X28n0585_004:0023b10": "輔行(連)四別名名通菩薩位者此單約菩薩故修觀",
    "X28n0585_004:0023b11": "斷見不定(云云)薄即去菩薩斷思位。",
    "X28n0585_004:0023b12": "四教義(三)(十二)二簡名別義通者即為二意(云云)。",
    "X28n0585_004:0023b13": "玅玄明通教位既自就當教別立忍名故又用別",
    "X28n0585_004:0023b14": "教名準望通教菩薩位也止觀正為消通經論傍",
    "X28n0585_004:0023b15": "為破斥古師故三借也故知二文義意各別有以",
    "X28n0585_004:0023b16": "玄文用別教名同乎止觀第三借者葢未深長思",
    "X28n0585_004:0023b17": "耳何者二文雖同為菩薩而止觀明菩薩斷惑玄",
    "X28n0585_004:0023b18": "文立菩薩忍名故不可雷同也或問初別為菩薩",
    "X28n0585_004:0023b19": "立忍名非借別者何故在揀名別義通科中說曰",
    "X28n0585_004:0023b20": "既別為菩薩立忍不通二乘故云名別義通非別",
    "X28n0585_004:0023b21": "教之別也。",
    "X28n0585_004:0023b22": "如佛",
    "X28n0585_004:0023b23": "玅玄(四)(三十)菩薩位者九地十地是則十地菩薩當知",
    "X28n0585_004:0023b24": "為如佛。",
    "X28n0585_004:0023c01": "籤(五)(二十)三是則下略釋十地猶受菩薩之名復名為",
    "X28n0585_004:0023c02": "佛地者以佛地邊有菩薩地名故知始終皆有菩薩",
    "X28n0585_004:0023c03": "位故云別為菩薩。",
    "X28n0585_004:0023c04": "玄(四)(卅一)十地當知如佛地。",
    "X28n0585_004:0023c05": "玄(二)(廿五)有菩薩初發心即坐道場為如佛。",
    "X28n0585_004:0023c06": "籤(三)(二十)若入圓教借使住前亦得通名坐道場也即",
    "X28n0585_004:0023c07": "是相似觀行為如佛。",
    "X28n0585_004:0023c08": "止觀(三)(廿四)十地為如佛。",
    "X28n0585_004:0023c09": "輔行(三上)(二十)言為如佛者此亦二義若別為菩薩立忍",
    "X28n0585_004:0023c10": "位者則第十佛地邊有菩薩位故云如佛若被接者",
    "X28n0585_004:0023c11": "至此既破一品無明亦能八相如彼八相故云如佛",
    "X28n0585_004:0023c12": "止觀(六)(六)大品云十地菩薩為如佛。",
    "X28n0585_004:0023c13": "轉行(六上)(八)大品既云十地如佛當知即是別名名通。",
    "X28n0585_004:0023c14": "如佛之文四焉一就通當教菩薩別立忍名如佛",
    "X28n0585_004:0023c15": "玄云是則十地菩薩當知為如佛是也二用別教",
    "X28n0585_004:0023c16": "名名別義通如佛玄云十地當知如佛地止觀云",
    "X28n0585_004:0023c17": "大品十地菩薩為如佛是也三被接如佛輔行云",
    "X28n0585_004:0023c18": "如彼佛地同得八相是也四發心如佛玄云菩薩",
    "X28n0585_004:0023c19": "初發心即坐道場為如佛是也然別立忍名如佛",
    "X28n0585_004:0023c20": "與別名名通如佛雖涉兩文義則一。",
    "X28n0585_004:0023c21": "六種性",
    "X28n0585_004:0023c22": "菩薩瓔珞本業經(上賢聖學觀品第三念字函姚秦竺佛念譯)佛子六種",
    "X28n0585_004:0023c23": "性者所謂習種性性種性道種性聖種性等覺性玅",
    "X28n0585_004:0023c24": "覺性(云云)。",
    "X28n0585_004:0024a01": "菩薩地持經(初方便處種性品第一維字函北涼曇無讖譯)云何為性略說",
    "X28n0585_004:0024a02": "有二種一者性種性二者習種性是菩薩六入殊勝",
    "X28n0585_004:0024a03": "展轉相續無始法爾是名性種性若從先來修善所",
    "X28n0585_004:0024a04": "得是名習種性。",
    "X28n0585_004:0024a05": "玅玄(四)(廿三)一約瓔珞明位數者經有七位謂十信十",
    "X28n0585_004:0024a06": "住十行十迴向十地等覺玅覺地也初十信心即是",
    "X28n0585_004:0024a07": "外凡亦是別教乾慧地亦名伏忍位也十住即是習",
    "X28n0585_004:0024a08": "種性此去盡三十心皆解行位悉是別教內凡亦是",
    "X28n0585_004:0024a09": "性地亦名柔順忍位約別教義推應如燸法也十行",
    "X28n0585_004:0024a10": "即是性種性別教義推應如頂法十迴向道種性別",
    "X28n0585_004:0024a11": "教義推應如忍法世第一法問今明別教何用四善",
    "X28n0585_004:0024a12": "根名答別教十地既對四果今以方便擬四善根何",
    "X28n0585_004:0024a13": "咎又通教通於通別真似兩解作此比決於義分明",
    "X28n0585_004:0024a14": "也十地即是聖種性此皆入別教四果聖位悉斷無",
    "X28n0585_004:0024a15": "明別見思惑等覺位即是等覺性若望菩薩名等覺",
    "X28n0585_004:0024a16": "佛若望佛地名金剛心菩薩亦名無垢地菩薩也妙",
    "X28n0585_004:0024a17": "覺地即是玅覺性即是究竟佛菩提果大涅槃之果",
    "X28n0585_004:0024a18": "果也。",
    "X28n0585_004:0024a19": "籤(五)(廿五)如瓔珞中明六種性兼於住前信位為七瓔",
    "X28n0585_004:0024a20": "珞六位者十住習種性十行性種性十向道種性十",
    "X28n0585_004:0024a21": "地聖種性等覺性玅覺性應往四教本中尋。",
    "X28n0585_004:0024a22": "四念處(三)(二)若瓔珞明十信十住為習種性十行為道",
    "X28n0585_004:0024a23": "種性十迴向為性種性十地聖種性等覺性玅覺性",
    "X28n0585_004:0024a24": "略則七位廣說五十二位也。",
    "X28n0585_004:0024b01": "戒疏(上)(八)性習二性若據位分習種在前性種在後若",
    "X28n0585_004:0024b02": "據行論性習同時故前後不定依體起用先明性種",
    "X28n0585_004:0024b03": "後明習種尋用取體先習後性與教證二道相似就",
    "X28n0585_004:0024b04": "位以論教道在前證道在後據行論之教證同時前",
    "X28n0585_004:0024b05": "後不定依體起用先證後教尋用取體先教後證也。",
    "X28n0585_004:0024b12": "玅玄四念處四教儀戒疏並同唯四教義以性對",
    "X28n0585_004:0024b13": "住以習對行四念處以道對行以性對向四教儀",
    "X28n0585_004:0024b14": "以地等玅俱名聖種為異耳或問戒疏標六而釋",
    "X28n0585_004:0024b15": "二者何曰性習之名不可一槩今試言之標六則",
    "X28n0585_004:0024b16": "依瓔珞以六位不出地前修習故釋二乃據地持",
    "X28n0585_004:0024b17": "以登地證性故是知標六釋二一舉而兩得矣以",
    "X28n0585_004:0024b18": "梵網結華嚴地持正宗之故宜用彼結攝瓔珞也",
    "X28n0585_004:0024b19": "大師特會兩處之文而言位行體用前後者葢有",
    "X28n0585_004:0024b20": "旨哉鑑堂曰六種約位二種約行性習即修性之",
    "X28n0585_004:0024b21": "義故有同時也但別人了真如為惑所覆還用隨",
    "X28n0585_004:0024b22": "染覺性別修緣了以明同時此乃異體同時非圓",
    "X28n0585_004:0024b23": "教同體同時依體起用從性起修也尋用取體以",
    "X28n0585_004:0024b24": "修顯性也教證約行亦爾北峰謂期心中道而修",
    "X28n0585_004:0024c01": "次第三觀即從體起用前證後教義若修三觀顯",
    "X28n0585_004:0024c02": "中道即尋用取體前教後證義既云同時非大異",
    "X28n0585_004:0024c03": "也義例云部內唯有一文說之者指體相章得失",
    "X28n0585_004:0024c04": "科也以圓對別相顯故。",
    "X28n0585_004:0024c05": "三種意生身",
    "X28n0585_004:0024c06": "大乘入楞伽經(第四卷無常品唐實叉難陀譯七卷成文四字函)佛言大慧",
    "X28n0585_004:0024c07": "意成身有三種何者為三謂入三昧樂意成身覺法",
    "X28n0585_004:0024c08": "自性意成身種類俱生無作行意成身諸修行者入",
    "X28n0585_004:0024c09": "初地已漸次證得大慧云何入三昧樂意成身謂三",
    "X28n0585_004:0024c10": "四五地入於三昧離種種心寂然不動心海不起轉",
    "X28n0585_004:0024c11": "識波浪了境心現皆無所有是名入三昧樂意成身",
    "X28n0585_004:0024c12": "云何覺法意成身謂八地中了法如幻皆無有相心",
    "X28n0585_004:0024c13": "轉所依住如幻定及餘三昧能現無量自在神通如",
    "X28n0585_004:0024c14": "華開敷速疾如意如幻如夢如影如像非造所造與",
    "X28n0585_004:0024c15": "造相似一切色相具足莊嚴普入佛剎了諸法性是",
    "X28n0585_004:0024c16": "名覺法自性意成身云何種類俱生無作行意成身",
    "X28n0585_004:0024c17": "謂了達諸佛自證法相是名種類俱生無作行意成",
    "X28n0585_004:0024c18": "身大慧三種身相當勤觀察。",
    "X28n0585_004:0024c19": "楞伽阿跋多寶經(第三卷宋元嘉年求那跋陀羅譯四卷成文身字函)佛告大",
    "X28n0585_004:0024c20": "慧有三種意生身云何為三所謂三昧樂正受意生",
    "X28n0585_004:0024c21": "身覺法自性性意生身種類俱生無作行意生身修",
    "X28n0585_004:0024c22": "行者了知初地上增進相得三種身(云云)(此下釋義與前",
    "X28n0585_004:0024c23": "經同)。",
    "X28n0585_004:0024c24": "勝鬘經(宋求那跋陀羅譯位字函)有二種死何等為二謂分段死",
    "X28n0585_004:0025a01": "不思議變易死分段死者謂虗偽眾生不思議變易",
    "X28n0585_004:0025a02": "死者謂阿羅漢辟支佛大力菩薩意生身也。",
    "X28n0585_004:0025a03": "玅玄(五)(一)寶性論云二乘於無漏界生三種意陰。",
    "X28n0585_004:0025a04": "籤(五)(廿四)言三種意陰者二乘在彼中三之一今通言",
    "X28n0585_004:0025a05": "之故云三種非謂二乘盡具三也言意陰者由意生",
    "X28n0585_004:0025a06": "陰名為意陰又作意生陰名為意陰又意即是陰名",
    "X28n0585_004:0025a07": "為意陰前之兩釋從因得名後之一釋從果得名又",
    "X28n0585_004:0025a08": "雖名意陰亦可具五何者佛尚具足常色等五況復",
    "X28n0585_004:0025a09": "因人但小教中不云界外更有生處然不了教尚云",
    "X28n0585_004:0025a10": "滅心何況於色。",
    "X28n0585_004:0025a11": "玄(六)(卅三)九番變易益者此是方便有餘土人益也前",
    "X28n0585_004:0025a12": "八番中凡有四處或九處謂聲聞緣覺通教菩薩別",
    "X28n0585_004:0025a13": "教三十心圓教似解止破見思未除無明無明潤無",
    "X28n0585_004:0025a14": "漏受方便生(云云)勝鬘云三人生變易土謂大力羅",
    "X28n0585_004:0025a15": "漢辟支佛菩薩等楞伽云三種意生身者一安樂法",
    "X28n0585_004:0025a16": "意生身此欲擬二乘人入涅槃安樂意也二三昧意",
    "X28n0585_004:0025a17": "生身此擬通教出假化物用神通三昧意也三自性",
    "X28n0585_004:0025a18": "意生身此擬別教修中道自性意也通言意者安樂",
    "X28n0585_004:0025a19": "作空意三昧作假意自性作中意別圓似解猶未發",
    "X28n0585_004:0025a20": "真皆名作意。",
    "X28n0585_004:0025a21": "籤(七)(廿三)前八番中四處或九處者四處謂四教中各",
    "X28n0585_004:0025a22": "有斷通惑者生於彼界言九處者三藏二人通教三",
    "X28n0585_004:0025a23": "人別教三人謂住行向圓教一人謂淨六根(云云)勝",
    "X28n0585_004:0025a24": "鬘當知菩薩義兼三教楞伽三人義當四人俱生彼",
    "X28n0585_004:0025b01": "土。",
    "X28n0585_004:0025b02": "淨名疏(一)(八)一質一見謂羅漢支佛三種意生此五種",
    "X28n0585_004:0025b03": "人界內結盡同生有餘所見無異(云云)二有餘土往",
    "X28n0585_004:0025b04": "生者三藏二乘通教三乘別教十行圓信後心長別",
    "X28n0585_004:0025b05": "三界皆實往生故勝鬘云變易生死者二乘及大力",
    "X28n0585_004:0025b06": "菩薩三種意生身所不能斷故生有餘受法性身問",
    "X28n0585_004:0025b07": "何等是三種意生身答一三昧正受意生身恐是通",
    "X28n0585_004:0025b08": "教同入真空寂定之樂故涅槃云聲聞定力多故不",
    "X28n0585_004:0025b09": "見佛性二覺法性意生身恐是別教菩薩雖證偏真",
    "X28n0585_004:0025b10": "而覺知有中道法性三無作意生身此恐是圓教菩",
    "X28n0585_004:0025b11": "薩觀於中道無作四諦圓伏無明皆言意者未發真",
    "X28n0585_004:0025b12": "修猶是作意無明為緣無漏業為因即生彼土受法",
    "X28n0585_004:0025b13": "性身問如楞伽明三種意生悉在十地應生報土那",
    "X28n0585_004:0025b14": "云有餘答曰約別十地判三意生即生報土約通十",
    "X28n0585_004:0025b15": "地判正與向解三教菩薩界內惑盡則同生有餘意",
    "X28n0585_004:0025b16": "同。",
    "X28n0585_004:0025b17": "埀裕(一)(廿一)今文既上云羅漢支佛下云三種意生即",
    "X28n0585_004:0025b18": "此三種並指通教菩薩也故知二乘收乎兩教菩薩",
    "X28n0585_004:0025b19": "止在於通共為三乘三藏菩薩既同人天非今所論",
    "X28n0585_004:0025b20": "也(云云)別教十行等者荊溪云準理別教應云住向",
    "X28n0585_004:0025b21": "今不云者住以同於藏通五人十向修中雖亦同生",
    "X28n0585_004:0025b22": "有餘之土非為正意故取尅體但云十行而云圓信",
    "X28n0585_004:0025b23": "復云後心者七信已上亦可得生但是略耳(文)故勝",
    "X28n0585_004:0025b24": "下引證(云云)荊溪云釋三意生皆云恐者尊重聖典",
    "X28n0585_004:0025c01": "兼示無執三種階降經文義含為是何教三昧正受",
    "X28n0585_004:0025c02": "若約通教七地已上或至九地言自性者別住同通",
    "X28n0585_004:0025c03": "應取十行圓教既云伏於無明即知七信智(文云云)問",
    "X28n0585_004:0025c04": "意者楞伽意生既在十地合生實報何故向解勝鬘",
    "X28n0585_004:0025c05": "但指通人及地住已前生方便土耶。",
    "X28n0585_004:0025c06": "止觀(三)(廿一)三種意生身亦是五種意生身。",
    "X28n0585_004:0025c07": "輔行(三下)(十五)楞伽大慧問佛何名意生佛言譬如意去",
    "X28n0585_004:0025c08": "速疾無礙名為意生此即從譬故彼生身譬如意去",
    "X28n0585_004:0025c09": "彼經兩義而釋通名初云如十萬由旬外憶先所見",
    "X28n0585_004:0025c10": "念念相續疾至於彼次云如幻三昧力憶本願故生",
    "X28n0585_004:0025c11": "諸聖中初云憶處次云憶願二義並是意憶生故名",
    "X28n0585_004:0025c12": "為意生今山門家作意生故名為意生經即云憶憶",
    "X28n0585_004:0025c13": "即作意是故義同次第四卷釋三別名初無常品云",
    "X28n0585_004:0025c14": "意生三種一入三昧(被接類節)今家玄文判楞伽意生之",
    "X28n0585_004:0025c15": "位以劣而攝於勝故指二乘等以攝通別若對別位",
    "X28n0585_004:0025c16": "未攝證道是故但從地前判位故知今判與經意同",
    "X28n0585_004:0025c17": "經文未攝別位為異言五種者約開合耳名唯有三",
    "X28n0585_004:0025c18": "義開成五於三昧正受開出三藏二乘於覺法中開",
    "X28n0585_004:0025c19": "出別教十行若作七種兩教二乘名開為二別教十",
    "X28n0585_004:0025c20": "住義仍同於通教入空故下文云凡有多種若論九",
    "X28n0585_004:0025c21": "人生方便土則取圓教六根淨位攝入三種意生身",
    "X28n0585_004:0025c22": "中亦應可解。",
    "X28n0585_004:0025c23": "別行義疏(下)(十一)五種意生利鈍之別赴此根性故示",
    "X28n0585_004:0025c24": "二身但說次第不次第兩種大乘故不須餘身餘法",
    "X28n0585_004:0026a01": "化也。",
    "X28n0585_004:0026a02": "別行疏記(下)(十二)方便兩應但說次第不次第二種大",
    "X28n0585_004:0026a03": "乘五種意生其土稟教雖有利鈍既皆稟大學佛智",
    "X28n0585_004:0026a04": "慧俱知佛身是大覺性能修中觀伏無明者見相則",
    "X28n0585_004:0026a05": "勝若在二觀未伏無明見相則劣相雖勝劣祗一尊",
    "X28n0585_004:0026a06": "特故非合身。",
    "X28n0585_004:0026a07": "三種意生葢本楞伽大師所用者實宋譯荊溪以",
    "X28n0585_004:0026a08": "唐譯會釋之其揆一也然只一三種意生而玅玄",
    "X28n0585_004:0026a09": "對前三教淨名疏對後三教輔行對通十地及以",
    "X28n0585_004:0026a10": "別接三文進否不同何耶曰輔行別約經文而釋",
    "X28n0585_004:0026a11": "玅玄淨名疏通從文中意義而釋何者輔行判三",
    "X28n0585_004:0026a12": "種約菩薩是通當教及別接人而斟酌經文若云",
    "X28n0585_004:0026a13": "別圓何故在八地普入佛剎出假利生若云通教",
    "X28n0585_004:0026a14": "何故有無作了佛別圓之名是故引經判為通教",
    "X28n0585_004:0026a15": "及以別接後即自出意云既云八地是覺法自性",
    "X28n0585_004:0026a16": "等乃至云故知今判與經意同經文未攝別位為",
    "X28n0585_004:0026a17": "異(文)準此則種類俱生了佛證法是別接通七地",
    "X28n0585_004:0026a18": "屬空八地屬假正是通教也玅玄以安樂法入空",
    "X28n0585_004:0026a19": "是三藏二三昧意能現神通出假是通教三自性",
    "X28n0585_004:0026a20": "意修中是別教此約名義通釋若安樂作空意三",
    "X28n0585_004:0026a21": "昧作假意自性作中意是約觀義通釋故荊溪云",
    "X28n0585_004:0026a22": "玄文並云在前三教者以通諸教釋義故也淨名",
    "X28n0585_004:0026a23": "疏乃順勝鬘經大力菩薩彼既約菩薩斷惑生方",
    "X28n0585_004:0026a24": "便且三藏菩薩不斷則不生一往看淨名疏似指",
    "X28n0585_004:0026b01": "二乘及大力菩薩成三人是三種意生而下徵釋",
    "X28n0585_004:0026b02": "文中明判第二是別菩薩第三是圓菩薩準知第",
    "X28n0585_004:0026b03": "一亦別指通教菩薩同二乘入真空寂定也況玅",
    "X28n0585_004:0026b04": "玄引勝鬘云三人生變易土謂大力羅漢辟支佛",
    "X28n0585_004:0026b05": "菩薩等籤云當知菩薩義兼三教(文)但勝鬘中只",
    "X28n0585_004:0026b06": "有三種通名故大師用楞伽三種別名釋成之以",
    "X28n0585_004:0026b07": "楞伽三種不的判是何教故用對後三也或疑據",
    "X28n0585_004:0026b08": "何而明曰大師明引勝鬘三種後即問云何等是",
    "X28n0585_004:0026b09": "三意生乃引楞伽三名對後釋之仍自問云如楞",
    "X28n0585_004:0026b10": "伽明三種意生悉在十地等是知若非釋勝鬘意",
    "X28n0585_004:0026b11": "生但用楞伽意生者何特提云如楞伽耶況又顯",
    "X28n0585_004:0026b12": "云三教菩薩界內惑盡驗知揀去三藏明矣垂裕",
    "X28n0585_004:0026b13": "既云向解勝鬘但指通人及地住豈非大師判勝",
    "X28n0585_004:0026b14": "鬘後三菩薩耶名義師云玄文順教旨也以作意",
    "X28n0585_004:0026b15": "名從偏立故淨名亦順教旨以界外土小未詮故",
    "X28n0585_004:0026b16": "輔行葢順本經故也且二乘之人志存斷惑經何",
    "X28n0585_004:0026b17": "得云意憶生耶曰憶生之言亦是譬喻況經正對",
    "X28n0585_004:0026b18": "菩薩說之往收二乘其義無爽又三四五地通惑",
    "X28n0585_004:0026b19": "未盡何得論生曰自二地來既是破惑入三昧樂",
    "X28n0585_004:0026b20": "至六七地必得往生以後兼前故通言耳。",
    "X28n0585_004:0026b21": "三藏菩薩斷惑",
    "X28n0585_004:0026b22": "玅玄(五)(十一)三藏菩薩全不斷惑(云云)若毗曇婆沙中",
    "X28n0585_004:0026b23": "明菩薩義龍樹往往破之謂其失佛方便是故須破",
    "X28n0585_004:0026b24": "申佛方便是故須立此是龍樹破立意。",
    "X28n0585_004:0026c01": "四教義(三)(六)問曰聲聞經何意不得論斷結受生答曰",
    "X28n0585_004:0026c02": "三藏之教正化小乘傍化菩薩若說菩薩結盡受生",
    "X28n0585_004:0026c03": "二乘即疑若結盡而得受生者諸聲聞人得羅漢果",
    "X28n0585_004:0026c04": "將不更受生耶是故不說菩薩斷結受生也(云云)問",
    "X28n0585_004:0026c05": "曰智論何意從始至終一一彈破答曰龍樹為欲申",
    "X28n0585_004:0026c06": "摩訶衍明菩薩所行之道以大破小皆可破也若就",
    "X28n0585_004:0026c07": "小乘明三藏宗途羅漢聖人之所撰集何容頓乖僻",
    "X28n0585_004:0026c08": "也大論(未撿)復次聲聞人言菩薩不斷結使乃至坐道",
    "X28n0585_004:0026c09": "場然後斷者是為大錯。",
    "X28n0585_004:0026c10": "止觀(三)(十六)三藏是方便之教但明二諦菩薩初心中",
    "X28n0585_004:0026c11": "心緣真伏於四住令煩惱脂消三阿僧祇修六度行",
    "X28n0585_004:0026c12": "使功德身肥百劫種相好獲五神通得法眼照俗諦",
    "X28n0585_004:0026c13": "分別根性調熟眾生而作佛事後心坐道場三十四",
    "X28n0585_004:0026c14": "心斷見思惑盡。",
    "X28n0585_004:0026c15": "輔行(三下)(一)初文是俗從後心下即是真也是故始終",
    "X28n0585_004:0026c16": "但有二諦(云云)見無常空狼令結使脂消而功德身",
    "X28n0585_004:0026c17": "肥。",
    "X28n0585_004:0026c18": "別行玄(下)(三)但伏惑不斷如無脂肥羊取世智為般若",
    "X28n0585_004:0026c19": "即此意也。",
    "X28n0585_004:0026c20": "止觀(六)(廿四)三藏菩薩雖復出假有漏神通非真起應",
    "X28n0585_004:0026c21": "世智分別非法眼明雖利眾生而非成就雖作佛事",
    "X28n0585_004:0026c22": "非淨佛土止是少分教化為益甚微。",
    "X28n0585_004:0026c23": "輔行(三下)(四)大論云下地諸惑因時未斷至樹下時乃",
    "X28n0585_004:0026c24": "以九地九品思惑通名一九故云三藏菩薩同凡夫",
    "X28n0585_004:0027a01": "(云云)俱舍婆沙意云下八地惑初修禪時先已斷竟",
    "X28n0585_004:0027a02": "唯非想地九品見思全在(云云)此與俱舍不同什公",
    "X28n0585_004:0027a03": "翻譯及龍樹意俱不應誤不同意者今且以一意銷",
    "X28n0585_004:0027a04": "通令二論理齊俱舍取修禪時已斷惑竟不復更斷",
    "X28n0585_004:0027a05": "智論依餘部雖有漏斷未名為斷至菩提樹但斷非",
    "X28n0585_004:0027a06": "想八地俱得名為無漏但是從部得名不同故使二",
    "X28n0585_004:0027a07": "論用義不等。",
    "X28n0585_004:0027a08": "文句(六)(廿七)阿含說五種佛子四果及辟支佛名佛真",
    "X28n0585_004:0027a09": "子菩薩不斷結子義未成。",
    "X28n0585_004:0027a10": "記(七)(十七)阿含至子義未成者既阿含中亦明不斷結",
    "X28n0585_004:0027a11": "惑菩薩而大論斥權非謂全無論云迦旃延造者從",
    "X28n0585_004:0027a12": "所造論及所計者說豈以會二還歸阿含法華準舊",
    "X28n0585_004:0027a13": "十二年前一何可笑。",
    "X28n0585_004:0027a14": "北峰曰此文有三初既阿含下牒經判論二論云",
    "X28n0585_004:0027a15": "下約義釋疑三豈以下因便斥謬初既阿含中佛",
    "X28n0585_004:0027a16": "亦明菩薩不斷惑何獨迦旃延而大論以大斥小",
    "X28n0585_004:0027a17": "非謂全無不斷惑菩薩也非全無者約實斥則無",
    "X28n0585_004:0027a18": "約權立則有權實相對故曰非謂全無二既是佛",
    "X28n0585_004:0027a19": "說大論何云迦旃延耶釋曰論云迦旃延造者從",
    "X28n0585_004:0027a20": "所造論及所計者說耳兩箇所字俱語詞也三古",
    "X28n0585_004:0027a21": "師見經云汝等所行是菩薩道謂但開二乘成菩",
    "X28n0585_004:0027a22": "薩不分大小之殊如此則阿含既有菩薩會二乘",
    "X28n0585_004:0027a23": "為菩薩應還歸阿含耶是則法華依舊只在十二",
    "X28n0585_004:0027a24": "年前不亦可笑乎。",
    "X28n0585_004:0027b02": "讀教記卷第四"
}