{
    "X56n0949_008:0877c10": "閑居編第八",
    "X56n0949_008:0877c12": "宋孤山沙門 智圓 著",
    "X56n0949_008:0877c13": "注刪定戒本序",
    "X56n0949_008:0877c14": "[0877c14] 佛氏之立言訓世者三曰經曰律曰論原夫誘初學",
    "X56n0949_008:0877c15": "明製度其律藏為要乎洎乎部執叢起而四分之宗",
    "X56n0949_008:0877c16": "復為律藏之要矣若乃直舉綱條發號施令者則戒",
    "X56n0949_008:0877c17": "經之文又要於四分矣故制半月一誦之俾無犯者",
    "X56n0949_008:0877c18": "所以知競慎有犯者所以勿憚改噫戒經之要如是",
    "X56n0949_008:0877c19": "乎初耶舍誦梵本羅什譯為秦言至南山為之注解",
    "X56n0949_008:0877c20": "復嫌本文之過質又刪定焉自時誦習者咸舍舊而",
    "X56n0949_008:0877c21": "從新矣若然刪定又為戒經之要也沙門覺猷苦心",
    "X56n0949_008:0877c22": "律學遂遷澄照舊注以釋刪定新文披辭見意不俟",
    "X56n0949_008:0877c23": "終日俾至要之說利於來世猷有力焉以序為請者",
    "X56n0949_008:0877c24": "三載矣一日興來遂操觚直書以冠其文。",
    "X56n0949_008:0878a01": "注觀心論後序",
    "X56n0949_008:0878a02": "[0878a02] 昔草堂禪師&#x751E;注賢首疏於起信文下此既古賢用",
    "X56n0949_008:0878a03": "意予竊&#x6586;焉抑又斯疏多歷年所遺編&#x8827;簡不無同",
    "X56n0949_008:0878a04": "異其或釋文前&#x5374;三寫訛舛者必修定之改易之庶",
    "X56n0949_008:0878a05": "幾來裔尋文曉義不&#x7AE2;終日遵乎慈訓澄神內照無",
    "X56n0949_008:0878a06": "患力不足也知我者且不以&#x6586;嚬專輒之為誚乎時",
    "X56n0949_008:0878a07": "聖宋三葉天王有事於汾陰之歲歲在辛亥正月既",
    "X56n0949_008:0878a08": "望注畢序。",
    "X56n0949_008:0878a09": "智者十德禮贊序",
    "X56n0949_008:0878a10": "[0878a10] 禮記曰其先祖無美而稱之者是誣也有善而弗知",
    "X56n0949_008:0878a11": "不明也知而不傳不仁也此三者君子之所恥也噫",
    "X56n0949_008:0878a12": "在釋子豈不然耶吾祖智者行位昭明功德廣大愚",
    "X56n0949_008:0878a13": "忝傳其道為一十六世之法孫也每至諱日雖薦以",
    "X56n0949_008:0878a14": "蘋藻曾無頌詠不亦恥乎法華玄義之初章安稱師",
    "X56n0949_008:0878a15": "十事而云唯我智者具諸功德故智盛美盡在茲矣",
    "X56n0949_008:0878a16": "因列而為讚雖辭理無取幸逃知而弗傳之責爾時",
    "X56n0949_008:0878a17": "大宋大中祥符八年龍集乙卯閏六月吉日於西湖",
    "X56n0949_008:0878a18": "崇福寺講堂序。",
    "X56n0949_008:0878a19": "淨土贊(并序)",
    "X56n0949_008:0878a20": "[0878a20] 曰天理湛寂詎可以淨乎穢乎延乎促乎彼乎此乎",
    "X56n0949_008:0878a21": "而思量擬議者哉然而悟之則為聖為真為修德為",
    "X56n0949_008:0878a22": "合覺為還源為涅槃迷之則為凡為妄為性德為合",
    "X56n0949_008:0878a23": "塵為隨流為生死大矣哉聖人之先覺也憫其未覺",
    "X56n0949_008:0878a24": "焉於是乎土現清淨壽延無量端拱東向而慈眼無",
    "X56n0949_008:0878b01": "偏視俾我&#x7FA3;迷厭穢而忻淨惡此娑婆而取彼安養",
    "X56n0949_008:0878b02": "矣既而升寶剎覲法王目神變耳妙訓則湛寂之性",
    "X56n0949_008:0878b03": "不遠復矣達十方太&#x8657;悉我心現矧依空之土復何",
    "X56n0949_008:0878b04": "有哉噫如是證悟者孰不由其厭穢忻淨惡促好延",
    "X56n0949_008:0878b05": "捨此取彼之心而致乎而況達忻厭而無忻厭了好",
    "X56n0949_008:0878b06": "惡而無好惡知取捨而無取捨者耶是故釋迦現穢",
    "X56n0949_008:0878b07": "土而俾厭彌陀現淨土而俾忻其有旨哉吾慈母馬",
    "X56n0949_008:0878b08": "氏生厭穢境死忻淨剎壽七十有一而終寢疾之際",
    "X56n0949_008:0878b09": "以所造淨土無量壽像囑吾以供養承事焉十載于",
    "X56n0949_008:0878b10": "茲矣嗚呼母人之德其在免子於溺墜水火而已而",
    "X56n0949_008:0878b11": "吾母也始能捨吾為佛徒次能資吾以學法末又約",
    "X56n0949_008:0878b12": "吾以往生是能誨我於道也蓼莪之歎風樹之悲歲",
    "X56n0949_008:0878b13": "月其邁而吾心不衰遂齋莊馨爐染毫作淨土贊庶",
    "X56n0949_008:0878b14": "祐我母陟乎聖階。",
    "X56n0949_008:0878b15": " 覺海澄圓  廣大無邊  無促無延(其一)",
    "X56n0949_008:0878b16": " 群蒙失道  自劫家寶  生死浩浩(其二)",
    "X56n0949_008:0878b17": " 大覺軫慈  淨國爰居  俾我來思(其三)",
    "X56n0949_008:0878b18": " 金臺既升  &#x89A9;佛儀形  悟我妙明(其四)",
    "X56n0949_008:0878b19": " 像以相&#x89A9;  贊以道取  福我慈母(其五)",
    "X56n0949_008:0878b20": "南山大師贊後序",
    "X56n0949_008:0878b21": "[0878b21] 友人擇梧律主嘗以南山事&#x8FF9;見託為讚凡三數載",
    "X56n0949_008:0878b22": "矣既而多故莫遑染筆大中祥符七年青龍在甲寅",
    "X56n0949_008:0878b23": "仲秋五日於西湖崇福寺講涅槃經至純陀品偶有",
    "X56n0949_008:0878b24": "好事者持南山傳至余所居因覽之得其事類者八",
    "X56n0949_008:0878c01": "乃次而讚之號曰南山大師禮讚文但詞句野質而",
    "X56n0949_008:0878c02": "不足以歌詠盛德聊塞友人之請爾。",
    "X56n0949_008:0878c03": "新印還源觀後序",
    "X56n0949_008:0878c04": "[0878c04] 新印還源觀者蓋信士某率財所置也昔在有唐杜",
    "X56n0949_008:0878c05": "順大師內證法界之理外病眾生之迷於是扶華嚴",
    "X56n0949_008:0878c06": "深旨而撰斯文以為後昆入道之行門焉是故其辭",
    "X56n0949_008:0878c07": "簡而華其義玄而顯但多歷年所頗有舛誤世雖盛",
    "X56n0949_008:0878c08": "行罔或條理今所印者迺博求眾本精詳得失而播",
    "X56n0949_008:0878c09": "遷訛偽開濟正真亦已備矣俾黑白之眾無繕寫之",
    "X56n0949_008:0878c10": "勞手披真文心存至理達依正不二悟凡聖一如無",
    "X56n0949_008:0878c11": "修而修無證而證諸佛境界不遠而復其流通之益",
    "X56n0949_008:0878c12": "也如此與夫書山壁說田里者相去何若愚好聞善",
    "X56n0949_008:0878c13": "道能無述哉時大宋祥符三年二月十一日錢唐釋",
    "X56n0949_008:0878c14": "智圓序。"
}