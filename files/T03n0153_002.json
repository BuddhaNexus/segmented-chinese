{
    "T03n0153_002:0058c12": "菩薩本緣經卷中",
    "T03n0153_002:0058c14": "僧伽斯那撰",
    "T03n0153_002:0058c15": "吳月支優婆塞支謙字恭明譯",
    "T03n0153_002:0058c16": "一切持王子品第三之餘",
    "T03n0153_002:0058c17": "[0058c17] ◎爾時，王子合掌長跪，敬禮父王：「臣所布施，",
    "T03n0153_002:0058c18": "不為貪欲、瞋恚、愚癡，不為名聲，不求生天人",
    "T03n0153_002:0058c19": "中豪貴，非是癲狂錯亂心作，為求正法，作是",
    "T03n0153_002:0058c20": "施耳。大王！當知臣今雖復擁護父母、兄弟、妻",
    "T03n0153_002:0058c21": "子，及其死時，雖有親族，誰能隨去？唯見",
    "T03n0153_002:0058c22": "正法逐之不捨。臣若無心行善法者，猶望",
    "T03n0153_002:0058c23": "大王苦言教&#x52C5;，如何一旦信用邪言，斷臣行",
    "T03n0153_002:0058c24": "善？王先&#x52C5;臣施捨捨心，捨心是臣本性根",
    "T03n0153_002:0058c25": "原，云何可捨？猶如地性，不可捨堅；乃至火",
    "T03n0153_002:0058c26": "性，不可捨熱；如魚投陸，命何能存？如王僮",
    "T03n0153_002:0058c27": "僕六情具足，身體完具與天無異，是人云",
    "T03n0153_002:0058c28": "何與王給使？王家所有車乘、婇女、金銀、珍寶",
    "T03n0153_002:0058c29": "從何處得？當知皆是過去施業，今得是報。大",
    "T03n0153_002:0059a01": "王！當知一切餓鬼，飢火所逼，身心燋惱，如",
    "T03n0153_002:0059a02": "此皆是貪惜因緣。若諸天中，七寶宮殿壽命",
    "T03n0153_002:0059a03": "長遠，當知皆是布施因緣。大王！臣今所施，",
    "T03n0153_002:0059a04": "火不能燒，水不能漂，王家盜賊，怨家債主，",
    "T03n0153_002:0059a05": "不能侵奪所施之物。於諸趣中，能作親友，",
    "T03n0153_002:0059a06": "是天乘載是所施物；在生死中，隨逐臣身，",
    "T03n0153_002:0059a07": "如犢隨母。如王所&#x52C5;，欲令臣止布施之心，",
    "T03n0153_002:0059a08": "若不能捨，當徙深山；雖至深山，苟施心不息，",
    "T03n0153_002:0059a09": "貧窮之人，亦復當來。臣本誓願實樂山林，",
    "T03n0153_002:0059a10": "所以未啟，慮父不放。大王今已聽真得本",
    "T03n0153_002:0059a11": "願，正爾奉辭涉路進發。所以者何？山林之",
    "T03n0153_002:0059a12": "中，是閑靜處仙聖所樂，能離貪欲、瞋恚、愚癡，",
    "T03n0153_002:0059a13": "臣若至，彼必能自利。」[0059a13] 爾時，王子即禮王足，",
    "T03n0153_002:0059a14": "右遶三匝，奉辭而出；次至母所，跪禮如常，",
    "T03n0153_002:0059a15": "右遶三匝，禮足而出；復至妻所，而作是言：",
    "T03n0153_002:0059a16": "「卿好住此，供養父母，守護其子，此即是汝修",
    "T03n0153_002:0059a17": "行正法。今我欲去遠至山林。何以故？我",
    "T03n0153_002:0059a18": "先常願，欲入深山修行其志。父王今聽，是",
    "T03n0153_002:0059a19": "故我當速往至彼，以副我心；與諸禽獸共為",
    "T03n0153_002:0059a20": "等侶，飲食水果足自存活；汝是王女，身體",
    "T03n0153_002:0059a21": "柔軟、端正、詳雅，何能堪忍如是苦事，故應住",
    "T03n0153_002:0059a22": "此不須隨我。」其妻聞已，心悶懊惱，身體掉動",
    "T03n0153_002:0059a23": "如芭蕉葉，悲號啼泣，椎胸拔髮，舉聲大哭，",
    "T03n0153_002:0059a24": "唱言：「奈何！君有何罪，乃令父王擯之深山？",
    "T03n0153_002:0059a25": "大王寬慈，正法治化愛民如子，云何一旦驅",
    "T03n0153_002:0059a26": "擯乃爾？君之愛形，身色柔軟如瞻婆華，云何",
    "T03n0153_002:0059a27": "一旦當臥棘刺土石之上？如今在宮五樂自",
    "T03n0153_002:0059a28": "娛，設當入山唯聞虎狼、師子、毒獸諸惡音聲。",
    "T03n0153_002:0059a29": "怪哉！大王慈愛之心，今日安在？如何父親",
    "T03n0153_002:0059b01": "變成離薄，以小因緣一旦成怨？」[0059b01] 爾時，王子即",
    "T03n0153_002:0059b02": "答妻言：「善哉！王女！汝有深智，精進、勇猛，是我",
    "T03n0153_002:0059b03": "善伴，設我不是應當呵責，云何乃出如是",
    "T03n0153_002:0059b04": "&#x9E81;言？諸王為國共相戰諍，皆為貪欲瞋癡所",
    "T03n0153_002:0059b05": "惱，是我福緣，乃令父王聽我入山修行正法，",
    "T03n0153_002:0059b06": "汝今不應生不歡喜。世中常法，王若衰老，",
    "T03n0153_002:0059b07": "則立太子令知國事，國事殷湊，多諸過咎，咎",
    "T03n0153_002:0059b08": "既鍾身，無逃避處。王今未衰，便能放捨，聽",
    "T03n0153_002:0059b09": "我入山修學其志，世間過咎永不見及，汝今",
    "T03n0153_002:0059b10": "何故不歡喜耶？汝便好住，我今欲去。」[0059b10] 答言：",
    "T03n0153_002:0059b11": "「妾之父母處與君時，日月大地及四天王悉",
    "T03n0153_002:0059b12": "皆證知。初婚之日，君自發言誓不相捨，如",
    "T03n0153_002:0059b13": "何今日便欲獨往？當知日月及以猛火，明",
    "T03n0153_002:0059b14": "與質俱不相捨離，君今云何而欲見捨？」[0059b14] 爾",
    "T03n0153_002:0059b15": "時，王子悉以家財布施貧乏，即以兩肩荷負",
    "T03n0153_002:0059b16": "二子，&#x643A;將其妻，往雪山中。王子到已，食果、飲",
    "T03n0153_002:0059b17": "水以存性命，晝夜修習慈悲之心，復作是",
    "T03n0153_002:0059b18": "念：「我本在家，雖受五欲，未若今日處山歡",
    "T03n0153_002:0059b19": "娛，如是之樂，釋提桓因所受欲樂所不及",
    "T03n0153_002:0059b20": "也。是諸眾生不知正法微妙之味，如烏不",
    "T03n0153_002:0059b21": "知蓮華之味。」是時，王子常為眾生思惟是義，",
    "T03n0153_002:0059b22": "妻常入山採於果蓏以自供給。[0059b22] 是時，有一老",
    "T03n0153_002:0059b23": "婆羅門，其形醜惡人所惡見，從遠方來。王",
    "T03n0153_002:0059b24": "子見已，即命令坐，行水施果然後問訊：「汝何",
    "T03n0153_002:0059b25": "緣至此耶？將非厭家之過患乎？壯應在家極",
    "T03n0153_002:0059b26": "情五欲，今已衰老，死時將至，捨來修道甚是",
    "T03n0153_002:0059b27": "快事。是中閑靜無有家過，汝若樂此，我之所",
    "T03n0153_002:0059b28": "有甘果、冷水，常相供給不令有乏。」婆羅門",
    "T03n0153_002:0059b29": "言：「無欲想者應住於此，我今欲想猶未能",
    "T03n0153_002:0059c01": "滅，是故不能於此住也。大仙！汝且觀之，",
    "T03n0153_002:0059c02": "我身雖老頭，白齒落、行步戰掉、目視矇矇，舌",
    "T03n0153_002:0059c03": "乾、口燥不能語言，頭重難勝猶如太山，耳聽",
    "T03n0153_002:0059c04": "不了身體衰變，而有欲想猶如壯時。大仙！當",
    "T03n0153_002:0059c05": "知我年朽邁身力羸損，家貧空乏困於僕",
    "T03n0153_002:0059c06": "使，若欲滿我本所願者，幸可惠施二奴僕",
    "T03n0153_002:0059c07": "使。」[0059c07] 菩薩聞之，即作是念：「怪哉！今日若言無",
    "T03n0153_002:0059c08": "有，則非本誓；若言有者，今實空貧。」[0059c08] 婆羅門",
    "T03n0153_002:0059c09": "言：「君今遲疑，何所思慮？將慮我非婆羅門受",
    "T03n0153_002:0059c10": "持禁戒博學人耶！若有此慮我實是也。」[0059c10] 菩薩",
    "T03n0153_002:0059c11": "答言：「我本在家，多有僕使，金銀、珍寶、庫藏",
    "T03n0153_002:0059c12": "盈溢。當于爾時，見有乞者，終不言無，今在",
    "T03n0153_002:0059c13": "此止悉不持來，何處當得以相副稱，所以",
    "T03n0153_002:0059c14": "遲疑思是事耳。」[0059c14] 婆羅門言：「我今衰老氣力空",
    "T03n0153_002:0059c15": "竭，從遠方來乞求所須，汝從本來凡見乞",
    "T03n0153_002:0059c16": "者，曾不發言：『我無所有。』今日何故發如是",
    "T03n0153_002:0059c17": "言？大仙！若能憐愍給施二奴，我當還國；若",
    "T03n0153_002:0059c18": "不能者，我必此死。」[0059c18] 爾時，王子即作是念：「我",
    "T03n0153_002:0059c19": "今當作何等方便發遣此人？」爾時，二子近在",
    "T03n0153_002:0059c20": "不遠山中遨戲，復作是念：「我今當為一切眾",
    "T03n0153_002:0059c21": "生，作不空因緣。」即喚其子，子既至已，菩薩",
    "T03n0153_002:0059c22": "抱之，復作是念：「我今二子生長深宮，身體",
    "T03n0153_002:0059c23": "柔軟，未經寒苦，如何一旦違離父母，為他僮",
    "T03n0153_002:0059c24": "僕？」復作是念：「我今何緣計如是事，若不修",
    "T03n0153_002:0059c25": "行難行苦行，何緣得成阿耨多羅三藐三菩",
    "T03n0153_002:0059c26": "提？以是因緣，我當行之，願以此行速得成就",
    "T03n0153_002:0059c27": "阿耨多羅三藐三菩提；我今捨此所愛二子，",
    "T03n0153_002:0059c28": "不求生天人中果報，轉輪聖王、帝釋梵四天",
    "T03n0153_002:0059c29": "王，願此功德悉與眾生成無上道。」爾時，菩薩",
    "T03n0153_002:0060a01": "手執二子，授婆羅門，作如是言：「汝婆羅門！",
    "T03n0153_002:0060a02": "我此二子猶如我命，幼稚無智，未解人語，",
    "T03n0153_002:0060a03": "雖復似人未有所識，今持相與以為僕使，恐",
    "T03n0153_002:0060a04": "母來至，可速將去。」[0060a04] 爾時，二子迴捉父衣，而白",
    "T03n0153_002:0060a05": "父言：「父今何緣，持我兄弟與此惡婆羅門？我",
    "T03n0153_002:0060a06": "等從今永離父母，年既幼小未有所識，無覆、",
    "T03n0153_002:0060a07": "無護云何能活？我等何故受此苦惱？今墮他",
    "T03n0153_002:0060a08": "手命必不全，如犯王法則受刑罰，我等愚小",
    "T03n0153_002:0060a09": "未有所犯，何緣今日乃見是苦？假使實犯猶",
    "T03n0153_002:0060a10": "望恕放，況無所犯，而橫見&#x6282;？設父於我愛",
    "T03n0153_002:0060a11": "心已斷，但為人法復不應爾，老小可愍愚智",
    "T03n0153_002:0060a12": "有之，父今何為特見苦毒？假使為法而見",
    "T03n0153_002:0060a13": "捨者，喪失慈惻豈是法耶？我雖幼稚，亦曾聞",
    "T03n0153_002:0060a14": "說婆羅門法，若有擁護妻子因緣得生梵天。」",
    "T03n0153_002:0060a15": "[0060a15] 爾時，菩薩聞是語已，身心戰動即自呵責：「何",
    "T03n0153_002:0060a16": "緣乃爾？心汝不知耶！從昔已來，流轉生死",
    "T03n0153_002:0060a17": "一切眾生，何者非怨？何者非子？汝今闇蔽盲",
    "T03n0153_002:0060a18": "無見耶！何不繫念思惟分別？汝今直為彼",
    "T03n0153_002:0060a19": "將二子，便如是動耶！若死至時，當云何乎？」",
    "T03n0153_002:0060a20": "[0060a20] 爾時，菩薩呵責心已即得定住，語婆羅門：「汝",
    "T03n0153_002:0060a21": "速將去。」[0060a21] 是時，二子即白父言：「且聽！小住，須我",
    "T03n0153_002:0060a22": "母至，跪拜問訊辭去不晚。」菩薩答言：「汝等",
    "T03n0153_002:0060a23": "但去，吾與汝母當隨汝後。」[0060a23] 時，婆羅門將其",
    "T03n0153_002:0060a24": "二子速疾發引。是時，二子隨路還顧，&#x5EFB;視",
    "T03n0153_002:0060a25": "父面，悲號啼哭。菩薩爾時更復呵心：「汝今不",
    "T03n0153_002:0060a26": "應復更戰動，當觀受形老死熾然，子去未遠",
    "T03n0153_002:0060a27": "復立誓願，我今捨子實是難行，願此因緣得",
    "T03n0153_002:0060a28": "成阿耨多羅三藐三菩提，除諸眾生一切繫",
    "T03n0153_002:0060a29": "縛。」[0060a29] 時，婆羅門發&#x811A;未遠，即作是念：「甚奇王子，",
    "T03n0153_002:0060b01": "世間希有，如言則行施我二子，所修善法具",
    "T03n0153_002:0060b02": "足成就。今此二子當於何賣？唯有還至本祖",
    "T03n0153_002:0060b03": "王國。」[0060b03] 時，婆羅門即將二子往詣王宮，是時祖",
    "T03n0153_002:0060b04": "王見其二孫，悲喜交集問婆羅門：「汝於何處",
    "T03n0153_002:0060b05": "得此二兒？」婆羅門言：「且聽！彼雪山中，大王之",
    "T03n0153_002:0060b06": "子名一切持，以此二子施我為奴。」[0060b06] 王聞是語，",
    "T03n0153_002:0060b07": "扼腕而言：「怪哉！我子愛法太過，乃至不惜所",
    "T03n0153_002:0060b08": "愛兒息；汝今還我，當與汝直。」婆羅門言：「敬",
    "T03n0153_002:0060b09": "如王命。」即受珍寶還歸其家。[0060b09] 時，菩薩妻在",
    "T03n0153_002:0060b10": "空林中，左目&#x77A4;動心驚不樂，所採雜華尋",
    "T03n0153_002:0060b11": "即萎枯，器中二果迸出墮地，二乳驚動汁",
    "T03n0153_002:0060b12": "自流出，有鳥在前連聲鳴叫，即作是念：",
    "T03n0153_002:0060b13": "「今此瑞應必定不祥，將非我夫命根斷耶？或",
    "T03n0153_002:0060b14": "是虎狼、師子、惡獸食噉我子？復非遨戲墮山",
    "T03n0153_002:0060b15": "死乎？」念是事已，便還所止，尋見菩薩近一石",
    "T03n0153_002:0060b16": "岸，在草敷上傾身而坐，即作是念：「我夫在",
    "T03n0153_002:0060b17": "此定無他慮。」便前白言：「二子今者為安隱",
    "T03n0153_002:0060b18": "不？」菩薩答言：「二子安隱。」妻復言曰：「我今",
    "T03n0153_002:0060b19": "耳中實聞安隱，但未見之猶懷憂慼。」菩薩答",
    "T03n0153_002:0060b20": "言：「汝但小坐，自當見之。」妻便&#x5374;坐，復重告",
    "T03n0153_002:0060b21": "言：「汝不知我本誓願耶！一切所有要當施",
    "T03n0153_002:0060b22": "人。汝朝出後，有婆羅門來從我乞，尋以二子",
    "T03n0153_002:0060b23": "而布施之。」妻聞是語，其心迷沒，舉身自撲悶",
    "T03n0153_002:0060b24": "絕&#x8E83;地。爾時，菩薩以水灑之，水灑之後，還得",
    "T03n0153_002:0060b25": "醒悟，身體戰動，坐說偈言：",
    "T03n0153_002:0060b26": "「怪哉為正法，  而行於苦行，",
    "T03n0153_002:0060b27": " 以子布施時，  云何心不亂。",
    "T03n0153_002:0060b28": " 君心非剛鐵，  亦未永離愛，",
    "T03n0153_002:0060b29": " 云何能以子，  而用施於人。",
    "T03n0153_002:0060c01": " 我子既稚小，  端正無及者，",
    "T03n0153_002:0060c02": " 面色如蓮華，  目如優&#x9262;羅；",
    "T03n0153_002:0060c03": " 自食於水果，  亦不相煩累，",
    "T03n0153_002:0060c04": " 如何無人情，  一旦以施他。",
    "T03n0153_002:0060c05": " 此路多石沙，  荊棘惡刺等，",
    "T03n0153_002:0060c06": " 彼人無慈慧，  當將至何處。",
    "T03n0153_002:0060c07": " 君今不見耶！  彼諸&#x9E9E;鹿等，",
    "T03n0153_002:0060c08": " 猶來求推覓，  況君為其父。",
    "T03n0153_002:0060c09": " 不見此山中，  一切諸樹木，",
    "T03n0153_002:0060c10": " 以失我子故，  悉皆而啼哭；",
    "T03n0153_002:0060c11": " 一切諸樹木，  悉無有心識，",
    "T03n0153_002:0060c12": " 猶尚能如是，  況復有心者。」",
    "T03n0153_002:0060c13": "[0060c13] 爾時，其地有芭蕉樹，舉身戰動，妻尋語言：「汝",
    "T03n0153_002:0060c14": "夫亦以子息施人，無慈愍耶！何故如是，舉身",
    "T03n0153_002:0060c15": "戰動？」[0060c15] 爾時，其妻念子悲號，東西馳走不安其",
    "T03n0153_002:0060c16": "所。菩薩復言：「甚善，甚善！已得入山修行善法，",
    "T03n0153_002:0060c17": "云何令心受如是苦？空喪閑居修善妙理。怪",
    "T03n0153_002:0060c18": "哉王女！雖有深智精進勇猛，而不能解生",
    "T03n0153_002:0060c19": "死過患，父母、妻子、兄弟怨憎，誰能於中識其",
    "T03n0153_002:0060c20": "根原。見兒過去或為汝怨，彼若遭苦汝則",
    "T03n0153_002:0060c21": "歡喜，今為汝子別便憂惱，設使死亡強將",
    "T03n0153_002:0060c22": "去者，復可於我起瞋恚耶！汝本不聞諸仙",
    "T03n0153_002:0060c23": "聖言：",
    "T03n0153_002:0060c24": "「『若少壯老皆歸於死，  猶如果熟自然落地，",
    "T03n0153_002:0060c25": "  汝本不觀一切生死，  猶如夢中邪見事耶！",
    "T03n0153_002:0060c26": "  無常生死將諸眾生，  雖有父母誰能救之，",
    "T03n0153_002:0060c27": "  譬如師子摶撮諸鹿，  彼雖有母亦不能救。",
    "T03n0153_002:0060c28": "  是老病死常害眾生，  猶如果樹多人所摘，",
    "T03n0153_002:0060c29": "  譬如坏器值天降雨，  悉皆爛壞無有遺餘。",
    "T03n0153_002:0061a01": "  三界眾生亦復如是，  遇無常雨無得免者，",
    "T03n0153_002:0061a02": "  今營此業明造彼事，  樂&#x7740;不觀不覺死至。』",
    "T03n0153_002:0061a03": "[0061a03] 「如是二子，必定當捨，我今為法，而以施人；汝",
    "T03n0153_002:0061a04": "當歡喜，不應愁苦，我雖捨子，子必安樂，是故",
    "T03n0153_002:0061a05": "不應生大苦惱。」王子菩薩說是語已，其妻寂",
    "T03n0153_002:0061a06": "默更無所陳。[0061a06] 爾時，釋提桓因即作是念：「怪哉",
    "T03n0153_002:0061a07": "菩薩！無所愛惜。」即下化身為婆羅門，至菩薩",
    "T03n0153_002:0061a08": "所，而說偈言：",
    "T03n0153_002:0061a09": "「大仙今當知，  名聞徹梵天，",
    "T03n0153_002:0061a10": " 能行於大施，  愛樂於正法。",
    "T03n0153_002:0061a11": " 今我所求索，  蓋亦不足言，",
    "T03n0153_002:0061a12": " 唯願大正法，  滿我之所願。」",
    "T03n0153_002:0061a13": "[0061a13] 菩薩答言：「我今身命，悉為一切無所愛惜，況",
    "T03n0153_002:0061a14": "餘外物、錢財、珍寶，假使有者，實不愛也。我本",
    "T03n0153_002:0061a15": "在家，多有庫藏、象馬、車乘、奴婢、僕使，悉以給",
    "T03n0153_002:0061a16": "施諸婆羅門，無所匱惜。但今現在空無所有，",
    "T03n0153_002:0061a17": "唯身與婦，若必須者，實復不愛。」[0061a17] 婆羅門言：",
    "T03n0153_002:0061a18": "「汝能爾者，便可以妻而見惠施。」[0061a18] 菩薩答言：",
    "T03n0153_002:0061a19": "「嫉&#x59AC;惜心久以遠離。汝小聽，我為其說法。」",
    "T03n0153_002:0061a20": "菩薩報妻：「是婆羅門從我乞汝，汝意云何？」",
    "T03n0153_002:0061a21": "妻便答言：「隨意自在，我今屬君何得自從？」",
    "T03n0153_002:0061a22": "即捉妻手，授婆羅門。[0061a22] 時，婆羅門語菩薩言：",
    "T03n0153_002:0061a23": "「今此婦人顏貌端正，身體姝妙色像第一，",
    "T03n0153_002:0061a24": "道路嶮難多有寇賊，我今單獨去必不達，",
    "T03n0153_002:0061a25": "且還相寄莫復餘施。」[0061a25] 菩薩復言：「我今賴君破",
    "T03n0153_002:0061a26": "壞牢獄斷絕繫縛，汝今復欲還我牢獄繫縛",
    "T03n0153_002:0061a27": "我耶！」[0061a27] 婆羅門言：「若見憐愍，必令得者，願還",
    "T03n0153_002:0061a28": "受之，經須臾時。」菩薩憐愍故，少時還受，竟",
    "T03n0153_002:0061a29": "復何苦。婆羅門言：「我若失期不得還者，慎",
    "T03n0153_002:0061b01": "莫更以施與餘人，已是我有不得任意。」說",
    "T03n0153_002:0061b02": "是語已，即便還去。去此不遠，復更化作餘婆",
    "T03n0153_002:0061b03": "羅門，還菩薩所而作是言：「汝勝利益一切",
    "T03n0153_002:0061b04": "眾生，譬如果樹常出甘果，我於遠方久承",
    "T03n0153_002:0061b05": "風味，是故褰裳而來相造希滿所願。」[0061b05] 菩薩",
    "T03n0153_002:0061b06": "答言：「唯有一妻，先已施人，今唯有身，猶得自",
    "T03n0153_002:0061b07": "在，若須相給。」[0061b07] 婆羅門言：「不須汝身，唯須二",
    "T03n0153_002:0061b08": "目，能相給者，深抱至念。」[0061b08] 爾時，菩薩即作是",
    "T03n0153_002:0061b09": "念：「是婆羅門從我乞目，為作何等？」復作是",
    "T03n0153_002:0061b10": "念：「我何所計？是身猶如塚間死屍，以不堅",
    "T03n0153_002:0061b11": "牢，貿易堅牢，應當歡喜，何所思慮？」爾時，菩薩",
    "T03n0153_002:0061b12": "捉佉陀羅木而作誓言：「我今悉為一切眾生，",
    "T03n0153_002:0061b13": "棄捨二目，無所貪惜；我先捨婦持用施人，",
    "T03n0153_002:0061b14": "願此功德鍾及眾生，永斷貪欲；施子因緣，令",
    "T03n0153_002:0061b15": "離愛習；今施二目，悉令眾生得清淨法眼。」菩",
    "T03n0153_002:0061b16": "薩摩訶薩，作是願已，便以木錐向目欲挑。[0061b16] 時，",
    "T03n0153_002:0061b17": "婆羅門尋前捉手：「且莫挑出，目今屬我，更莫",
    "T03n0153_002:0061b18": "餘施。」[0061b18] 菩薩答言：「我今一身，云何一日連受二",
    "T03n0153_002:0061b19": "寄？先婆羅門已寄我婦，汝今寄眼，我當云",
    "T03n0153_002:0061b20": "何而得守護？」[0061b20] 時，婆羅門即復帝釋身，語菩薩",
    "T03n0153_002:0061b21": "言：「婦、目二物悉是我有，今相付囑，莫復餘",
    "T03n0153_002:0061b22": "施。」爾時，帝釋即飛而去，於虛空中雨四種",
    "T03n0153_002:0061b23": "華，空中聲出，宣告諸天：「汝等當知，此人增",
    "T03n0153_002:0061b24": "長菩提道樹，不久當得阿耨多羅三藐三菩",
    "T03n0153_002:0061b25": "提。菩薩摩訶薩行檀波羅蜜，其事如是，無",
    "T03n0153_002:0061b26": "所不捨。一切眾生若聞是事，應於菩薩悉生",
    "T03n0153_002:0061b27": "歡喜。」",
    "T03n0153_002:0061b28": "菩薩本緣經善吉王品第四",
    "T03n0153_002:0061b29": " 菩薩行施時，  定心究竟作，",
    "T03n0153_002:0061c01": " 乃至魔波旬，  不能得斷絕。",
    "T03n0153_002:0061c02": "[0061c02] 我昔曾聞：[0061c02] 過去有王，名曰善吉；為欲成於",
    "T03n0153_002:0061c03": "菩提之道，常行利益修集正法，於諸眾生，",
    "T03n0153_002:0061c04": "無刀杖想。面目端正，世中少雙，言常含笑，",
    "T03n0153_002:0061c05": "無有麤獷，供養父母，尊重師長，恭敬沙門，",
    "T03n0153_002:0061c06": "出家道士。自行十善，亦勸人行，常行布施，無",
    "T03n0153_002:0061c07": "有斷絕。若有貧窮、困悴之人，身體羸瘦衣裳",
    "T03n0153_002:0061c08": "不障，菩薩見已即生憐愍，舉身戰動，猶被毒",
    "T03n0153_002:0061c09": "箭，心竊念言：「是諸眾生，慳惜因緣癡人不識，",
    "T03n0153_002:0061c10": "雖受人形，形相具足，以無福故，常從他乞。皆",
    "T03n0153_002:0061c11": "由先世不肯布施，以慳嫉&#x59AC;而自覆蔽；現世",
    "T03n0153_002:0061c12": "報熟而受是苦；猶如田夫愚癡無智，遠至妻",
    "T03n0153_002:0061c13": "家道路飢渴，既入其舍，復值無人，即盜粳",
    "T03n0153_002:0061c14": "米滿口而唵，未咽之頃，家人即至，是人",
    "T03n0153_002:0061c15": "慚愧復不得咽，惜不吐棄。家人見已，即問之",
    "T03n0153_002:0061c16": "言：『君患何等乃如是乎？』是人聞已，默然無",
    "T03n0153_002:0061c17": "言。爾時，妻家眷屬大小，即將良醫而為診",
    "T03n0153_002:0061c18": "之，見其口頰堅如木石，更無餘計，即以刀刳",
    "T03n0153_002:0061c19": "是人二頰。既破之後，亦無膿污，但見生米滿",
    "T03n0153_002:0061c20": "其口中，是人以是覆藏盜事，得見現報。猶",
    "T03n0153_002:0061c21": "如女人覆藏懷妊，臨產之日受大苦惱，發聲",
    "T03n0153_002:0061c22": "大喚，乃令一切悉共知之。人亦如是，覆藏諸",
    "T03n0153_002:0061c23": "罪報熟之時，苦惱所逼現露於世，或坐慳惜",
    "T03n0153_002:0061c24": "嫉&#x59AC;居心而受此苦。我今杜塞一切諸路，不",
    "T03n0153_002:0061c25": "令慳&#x59AC;而來入心，我今當集一切所施，安",
    "T03n0153_002:0061c26": "止眾生於布施中。」時，善吉王思是事已，常行",
    "T03n0153_002:0061c27": "布施，無有休息，當其施時，心喜無量。[0061c27] 當是時",
    "T03n0153_002:0061c28": "也，魔王波旬，愁憂不樂，而作是言：「怪哉！善",
    "T03n0153_002:0061c29": "吉！云何一旦為我怨對，而欲&#x6278;虛我之境",
    "T03n0153_002:0062a01": "界？我有大力能伏諸仙，飲水食果行諸苦",
    "T03n0153_002:0062a02": "行，善能成辦諸&#x546A;術者。我射華箭乃至一",
    "T03n0153_002:0062a03": "發，令持戒者悉皆破壞，譬如風吹驅折大樹；",
    "T03n0153_002:0062a04": "我今波旬雖射三發，恐不能令善吉菩薩身",
    "T03n0153_002:0062a05": "心傾動。何以故？外道諸仙無有智慧慈悲之",
    "T03n0153_002:0062a06": "心，不求利他正為自樂，是故被箭尋即退",
    "T03n0153_002:0062a07": "散。善吉菩薩有大智慧，慈悲心厚不求自",
    "T03n0153_002:0062a08": "樂常為一切，我今雖射乃至三發，猶恐不能",
    "T03n0153_002:0062a09": "令其退散。何以故？是人必定為諸眾生求無",
    "T03n0153_002:0062a10": "上道，不久當得阿耨多羅三藐三菩提故。及",
    "T03n0153_002:0062a11": "其未成，我於中間或可留難令悉破壞。譬如",
    "T03n0153_002:0062a12": "有人始遇患苦，或有醫師少給湯藥，則可令",
    "T03n0153_002:0062a13": "差。亦如小樹，初生之時以爪能斷，及其長大，",
    "T03n0153_002:0062a14": "雖有百斧伐之猶難；曼此菩薩，未成無上正",
    "T03n0153_002:0062a15": "真之道，當速壞之。」[0062a15] 時，善吉王多行布施，疲",
    "T03n0153_002:0062a16": "極獨處靜坐而息。爾時，波旬在上空中，身",
    "T03n0153_002:0062a17": "出光明遏絕日月，而說是語：「善吉大王！善哉，",
    "T03n0153_002:0062a18": "善哉！汝今真能推求正法，愛念眾生，猶如慈",
    "T03n0153_002:0062a19": "母愛念其子。善男子！汝欲增長一切善法，",
    "T03n0153_002:0062a20": "而反熾然一切惡法，猶如有人欲食甘露而",
    "T03n0153_002:0062a21": "食毒藥、欲求安樂而反入賊、欲安隱身反",
    "T03n0153_002:0062a22": "服非藥、欲除斷渴反飲鹹水、欲斷婬欲反",
    "T03n0153_002:0062a23": "樂眾女。善男子！汝不知耶！有諸檀越以施",
    "T03n0153_002:0062a24": "因緣皆墮地獄，是故我今憐愍汝故，種種分",
    "T03n0153_002:0062a25": "別汝當受持。從今以往當斷施想，生慳惜心。」",
    "T03n0153_002:0062a26": "[0062a26] 爾時，波旬即化作地獄滿中罪人，以示善吉，",
    "T03n0153_002:0062a27": "復作是言：「如是人等，皆由先世好行布施貪",
    "T03n0153_002:0062a28": "求正法，是故今日悉墮是中受大苦惱。大",
    "T03n0153_002:0062a29": "王當知，是中罪人，唯以刀斧共相斫截，",
    "T03n0153_002:0062b01": "支節段段悉墮在地，而命猶存不肯死也；以",
    "T03n0153_002:0062b02": "熱銅鍱周匝纏身，舉身&#x70DF;出命亦不盡；雖",
    "T03n0153_002:0062b03": "以千釘，釘霍其身，猶張牛皮亦復不死；東",
    "T03n0153_002:0062b04": "西馳走，常遇熾火，冷熱諸風，逼切其身；或有",
    "T03n0153_002:0062b05": "惡風，吹散其體、或被椎打，令如塵末，飢吞",
    "T03n0153_002:0062b06": "鐵丸，渴飲洋銅、或入刀林攀緣劍樹、或在大",
    "T03n0153_002:0062b07": "鑊隨湯上下，糜爛猶如熟豆。是諸眾生，雖受",
    "T03n0153_002:0062b08": "如是種種苦惱，然其命根亦不肯盡。大王",
    "T03n0153_002:0062b09": "當知，我今從王無所求欲，亦復不求供養",
    "T03n0153_002:0062b10": "之具，以王修行邪僻之道，是故我今為說",
    "T03n0153_002:0062b11": "正道。」[0062b11] 時，善吉王見地獄中如是眾生，即生悲",
    "T03n0153_002:0062b12": "心，而作是念：「如是眾生，流轉生死，無有出期，",
    "T03n0153_002:0062b13": "已受無量種種苦惱，今復於此地獄受苦可",
    "T03n0153_002:0062b14": "愍可傷。何時當得斷諸苦惱令無有餘？如是",
    "T03n0153_002:0062b15": "眾生先行惡法，今受苦報，自作自受，實非我",
    "T03n0153_002:0062b16": "苦。我今定知是諸無量受苦眾生，皆由先",
    "T03n0153_002:0062b17": "世身、口、意業多作不善，故令今日墮是罪中，",
    "T03n0153_002:0062b18": "定不緣施而受苦也。」時，善吉王以慈悲心向",
    "T03n0153_002:0062b19": "波旬，而作是言：「善哉！大士！汝真慈悲，有憐愍",
    "T03n0153_002:0062b20": "心，善說道非道相，若使施者受如是苦，諸受",
    "T03n0153_002:0062b21": "施者復在何處？」[0062b21] 波旬答言：「善哉！菩薩！汝有深",
    "T03n0153_002:0062b22": "智，能問是義。諦聽！諦聽！當為汝說。時魔波旬，",
    "T03n0153_002:0062b23": "以己神力，即時化作諸天色像，以天瓔珞、寶",
    "T03n0153_002:0062b24": "鬘、華香莊嚴其身；無量伎樂，以為娛樂，諸",
    "T03n0153_002:0062b25": "天婇女侍使左右；種種諸樹常出甘果，華",
    "T03n0153_002:0062b26": "樹、瓔珞、衣服、飲食等樹列羅在前；無量眾鳥",
    "T03n0153_002:0062b27": "相和而鳴，其聲和雅甚可愛樂；處處多有流",
    "T03n0153_002:0062b28": "泉浴池，金色蓮華彌布水上；無老病死苦",
    "T03n0153_002:0062b29": "痛音聲，身處七寶微妙宮殿。」魔化是已，即示",
    "T03n0153_002:0062c01": "菩薩：「善男子！諸受施者，悉皆如是，受無量",
    "T03n0153_002:0062c02": "上樂，是故汝今應捨施心，從是以後可得受",
    "T03n0153_002:0062c03": "是微妙果報。」[0062c03] 爾時，善吉即作是念：「如是之言，",
    "T03n0153_002:0062c04": "顛倒虛妄，無有義理。所以者何？我未曾見呵",
    "T03n0153_002:0062c05": "梨勒樹能生甘蔗？廁糞之中出淨蓮華？純",
    "T03n0153_002:0062c06": "真妙金變為銅鐵？信心檀越受地獄苦？如是",
    "T03n0153_002:0062c07": "之言多所虧損，此言顛倒定是魔語。」即作",
    "T03n0153_002:0062c08": "是言：「善哉，善哉！善能分別如是功德，汝則",
    "T03n0153_002:0062c09": "已為攝取於我。」復語魔言：「汝今當知，如",
    "T03n0153_002:0062c10": "蝗蟲翅，所有風力不能吹動須彌山王，以汝",
    "T03n0153_002:0062c11": "風力欲令我動，亦復如是。如先所說，言諸施",
    "T03n0153_002:0062c12": "主以施因緣，墮於地獄，諸受施人，生天上者",
    "T03n0153_002:0062c13": "正合我願。願我從今獨為施主，常墮地獄，令",
    "T03n0153_002:0062c14": "諸眾生，悉為受者生於天上。一身受苦，令多",
    "T03n0153_002:0062c15": "受樂，豈非菩薩本誓願耶！我今定知汝是波",
    "T03n0153_002:0062c16": "旬，汝亦不能當與我戰，我從昔來常集施",
    "T03n0153_002:0062c17": "心，汝今云何卒令我捨？」菩薩摩訶薩，修行",
    "T03n0153_002:0062c18": "如是檀波羅蜜，乃至天魔不能留難。◎",
    "T03n0153_002:0062c19": "◎菩薩本緣經月光王品第五",
    "T03n0153_002:0062c20": " 菩薩摩訶薩，  行無上道時，",
    "T03n0153_002:0062c21": " 為諸眾生故，  乃至捨頭目。",
    "T03n0153_002:0062c22": "[0062c22] 我昔曾聞：[0062c22] 是迦尸國，過去有王，名曰月光；",
    "T03n0153_002:0062c23": "修菩提道，為求法利，常呵諸欲。其王形體端",
    "T03n0153_002:0062c24": "嚴姝好，才智過人，天下少雙，質直不諂，所言",
    "T03n0153_002:0062c25": "柔軟，至誠無欺，遠離瞋恚，同心歡樂。恭敬",
    "T03n0153_002:0062c26": "沙門、諸婆羅門，慈仁孝順供養父母，&#x96A3;國諸",
    "T03n0153_002:0062c27": "王承服德敬，而重伏之遙揖為友，名德流",
    "T03n0153_002:0062c28": "布遍於諸方，常能利益無量眾生。擁護國土",
    "T03n0153_002:0062c29": "所有人民，猶如慈母愛其赤子，復於後時",
    "T03n0153_002:0063a01": "竊生此念：「我當云何令諸眾生心歡喜耶？」即",
    "T03n0153_002:0063a02": "命大臣而作是言：「卿等今可莊嚴此城，懸諸",
    "T03n0153_002:0063a03": "華蓋、&#x7AEA;寶幢幡，掃灑燒香以華散地，無令人",
    "T03n0153_002:0063a04": "民而有憂苦；悉以寶瓔、珞瓔珞其身，衣服被",
    "T03n0153_002:0063a05": "飾極令鮮明。」諸臣跪諾敬奉王命，即出宣告",
    "T03n0153_002:0063a06": "舉城人民：「卿等各各莊嚴城郭，所有里巷極",
    "T03n0153_002:0063a07": "使清淨，令如三十三天宮殿。」[0063a07] 時，月光王乘一",
    "T03n0153_002:0063a08": "大象出於宮殿，即命一臣：「卿持我聲告諸人",
    "T03n0153_002:0063a09": "民：『我今莊嚴如此城郭，非為貪欲、貢高、憍慢、",
    "T03n0153_002:0063a10": "畏怖他怨以禦寇敵，亦不求作轉輪聖王；我",
    "T03n0153_002:0063a11": "今所以莊嚴此城，唯欲令諸一切眾生受無",
    "T03n0153_002:0063a12": "量樂，不墮地獄、畜生、餓鬼。』卿等今日宜應於",
    "T03n0153_002:0063a13": "我，起父母兄弟想善知識想；若入我宮，當如",
    "T03n0153_002:0063a14": "己舍，所須之物隨意自取；我今大施莫自疑",
    "T03n0153_002:0063a15": "難，取物之後當行善法；供身之餘，復當轉施",
    "T03n0153_002:0063a16": "諸人，若欲須我身命，亦不愛也，唯願一切",
    "T03n0153_002:0063a17": "皆受安樂。」時，月光王說是言已，宮中所有",
    "T03n0153_002:0063a18": "微妙寶物，使人負出隨意布施，視諸人民猶",
    "T03n0153_002:0063a19": "如父母兄弟赤子，顏色和悅猶如秋月。一切",
    "T03n0153_002:0063a20": "人民瞻戴是王，如父如母如兄如弟，善心視",
    "T03n0153_002:0063a21": "王目如青蓮。[0063a21] 當于爾時，國中人民無有持刀",
    "T03n0153_002:0063a22": "杖者，悉皆隨王奉行十善，猶如牛王諸牛隨",
    "T03n0153_002:0063a23": "從，亦如眾星隨逐於月；譬如眾商隨商主",
    "T03n0153_002:0063a24": "後，亦如眾兵隨逐主將；譬如蒲桃其子甘",
    "T03n0153_002:0063a25": "故生果亦甘；如旃檀樹根華俱香。是月光",
    "T03n0153_002:0063a26": "王令諸人民等行十善，亦復如是。當是時也，",
    "T03n0153_002:0063a27": "其國乃至無有一人瞋嫉、憍慢、貢高、剛強、盜",
    "T03n0153_002:0063a28": "人財物、&#x59E7;犯他妻、兩舌惡口、貪恚邪見。是月",
    "T03n0153_002:0063a29": "光王雖非聖帝，而其人民悉行十善，是時人",
    "T03n0153_002:0063b01": "民雖無草衣、果蓏之食，而其體貌與仙無異，",
    "T03n0153_002:0063b02": "皆貪深山空閑之處，以愛王故不能捨離。時",
    "T03n0153_002:0063b03": "王如是行善法已，有諸沙門婆羅門等，稱傳",
    "T03n0153_002:0063b04": "其德遍滿諸方。[0063b04] 爾時，有一老婆羅門，捨家愛",
    "T03n0153_002:0063b05": "欲，居在雪山；長髮鬚爪為梵行相，結草障身",
    "T03n0153_002:0063b06": "水果禦飢。聞有人言，有月光王者好施無慳。",
    "T03n0153_002:0063b07": "聞是語已，因往本習，即生惡念。猶如猛火投",
    "T03n0153_002:0063b08": "之膏油，膏油既至，倍復熾然；亦如毒藥投生",
    "T03n0153_002:0063b09": "血中其力則盛，譬如渴人飲於鹹水，如秋增",
    "T03n0153_002:0063b10": "熱春多涕唾。是婆羅門住深山中，聞王功",
    "T03n0153_002:0063b11": "德增益瞋恚，亦復如是；猶師子睡聞&#x9E9E;鹿",
    "T03n0153_002:0063b12": "聲，是婆羅門增長瞋恚，亦復如是。復作是",
    "T03n0153_002:0063b13": "念：「一切世間，皆悉愚癡，無有智慧，而為是王",
    "T03n0153_002:0063b14": "之所誑惑。我今當往，求索一物，審知是王",
    "T03n0153_002:0063b15": "能捨離不？」復作是念：「但不有人從乞身命，",
    "T03n0153_002:0063b16": "若有索者必當退轉。」作是念已，即出深山，棄",
    "T03n0153_002:0063b17": "捨淨法，瞋恚增長，口如赤銅，銜脣切齒，揮攉",
    "T03n0153_002:0063b18": "角張。譬如惡龍放雹殺穀、如金剛杵摧破",
    "T03n0153_002:0063b19": "大山、如阿修羅王遮捉日月、猶如暴雨漂沒",
    "T03n0153_002:0063b20": "村落、猛盛大火焚燒乾草。是婆羅門，亦復如",
    "T03n0153_002:0063b21": "是，持是惡心，往迦尸城月光王所。示現如是",
    "T03n0153_002:0063b22": "本習惡相，身體戰動，口言謇吃，行不直路。手",
    "T03n0153_002:0063b23": "捲撩捩，眉鬚迅麗，頭髮刺&#x7AEA;，覆手五指如",
    "T03n0153_002:0063b24": "五龍頭，心中毒盛猶如惡蛇，瞋氣[火*孛]&#x6B1D;煙",
    "T03n0153_002:0063b25": "炎俱起，詐言：「大王！我在雪山，遙聞王名歡喜",
    "T03n0153_002:0063b26": "踊躍無量。我觀諸王無如汝比，而此土地功",
    "T03n0153_002:0063b27": "德難量，復得值遇如是法王。大王今日為",
    "T03n0153_002:0063b28": "利益他，應當自捨所有身命，修正法者臥",
    "T03n0153_002:0063b29": "悟常安，我今欲請大王一事。」[0063b29] 王即答言：",
    "T03n0153_002:0063c01": "「大婆羅門不須多語，請&#x52C5;所作，隨其所須悉",
    "T03n0153_002:0063c02": "當奉施，若象馬、車牛、金銀、琉璃、衣服、珍寶、奴",
    "T03n0153_002:0063c03": "婢使人悉當給與。婆羅門！汝今當知，是諸",
    "T03n0153_002:0063c04": "眾生三毒所惱，流轉生死無有脫期，老病死",
    "T03n0153_002:0063c05": "法常害眾生，唯我一人能獨出離，但為眾生",
    "T03n0153_002:0063c06": "故久住世耳，隨汝所愛，悉當與之。」[0063c06] 婆羅門",
    "T03n0153_002:0063c07": "言：「王若能爾，先當定心莫令傾動。」[0063c07] 王即答",
    "T03n0153_002:0063c08": "言：「我從昔來，常立誓願，心難得動，我為眾生",
    "T03n0153_002:0063c09": "發菩提心，尚捨身命況餘外物。汝今當知，",
    "T03n0153_002:0063c10": "家有錢財不能施者，當知是人則為守奴，猶",
    "T03n0153_002:0063c11": "如毒樹雖生華實無人受用，井深繩短水無",
    "T03n0153_002:0063c12": "由得，有財不施亦復如是；若見乞者面目顰",
    "T03n0153_002:0063c13": "蹙，當知是人開餓鬼門。」[0063c13] 婆羅門言：「善哉！大",
    "T03n0153_002:0063c14": "王！構之虛言，復何所益，若能爾者，以頭見",
    "T03n0153_002:0063c15": "施。」[0063c15] 時諸大臣聞是語已，語婆羅門言：「怪哉",
    "T03n0153_002:0063c16": "大賊！從何處來？以此人口宣無義言。」即以土",
    "T03n0153_002:0063c17": "石競共打坌，復共唱言：「如此人者非婆羅門，",
    "T03n0153_002:0063c18": "何處當有衣草，鹿皮，長髮，節食，宣說如是蕀",
    "T03n0153_002:0063c19": "刺之言。身體被服猶如仙聖，口所發言劇旃",
    "T03n0153_002:0063c20": "陀羅，身行口言不相副稱，當知必定非婆羅",
    "T03n0153_002:0063c21": "門，乃是羅剎弊惡鬼神。咄哉惡人！汝今來",
    "T03n0153_002:0063c22": "此，欲乾我等正法河耶？如金翅鳥欲食法龍",
    "T03n0153_002:0063c23": "斷法雨乎？汝如惡風吹滅法炬，是大惡象欲",
    "T03n0153_002:0063c24": "拔法樹，成死惡人無有道理。口發言時，舌何",
    "T03n0153_002:0063c25": "不縮？如何大地能載汝形？日光赫炎不燋",
    "T03n0153_002:0063c26": "汝身，云何彼河不漂汝去？」[0063c26] 時婆羅門語諸",
    "T03n0153_002:0063c27": "大臣：「汝等癡人何故見呵！譬如惡狗吠彼",
    "T03n0153_002:0063c28": "乞者，汝今疑我非婆羅門從遠求耶！非是",
    "T03n0153_002:0063c29": "博學出家人乎？汝等愚惡亦不能知諸婆羅",
    "T03n0153_002:0064a01": "門所有威力，汝不知耶？日月虧盈大海鹹",
    "T03n0153_002:0064a02": "苦，闍[少/兔]神仙吞飲恒河，十二年中斷絕不",
    "T03n0153_002:0064a03": "流。自在天王面上三目，瞿曇仙人於釋身",
    "T03n0153_002:0064a04": "上化千女根，婆私吒仙變帝釋身為羝羊",
    "T03n0153_002:0064a05": "形，毗仇大仙食須彌山如食乳糜，如此之事",
    "T03n0153_002:0064a06": "盡是我等婆羅門力。我今來此，亦不為卿空",
    "T03n0153_002:0064a07": "言綺飾，誰當不能君王自言能一切施，我今",
    "T03n0153_002:0064a08": "從乞有何可責？」[0064a08] 時，月光王即語諸臣：「卿等今",
    "T03n0153_002:0064a09": "者不應見遮，我今當令此婆羅門所願滿足。",
    "T03n0153_002:0064a10": "汝當觀察，我今治國無有貪婬、瞋恚、愚癡，所",
    "T03n0153_002:0064a11": "得果報今已成就，捨身時到如蛇脫皮。汝",
    "T03n0153_002:0064a12": "等當知，我今以此不堅之身易彼堅身、不堅",
    "T03n0153_002:0064a13": "之財貿易堅財、不堅之命貿易堅命。如我",
    "T03n0153_002:0064a14": "先時常為汝說大人之法、今正是時；亦常勸",
    "T03n0153_002:0064a15": "汝向於正法，閉塞諸惡開諸善門，於菩提中",
    "T03n0153_002:0064a16": "種諸善根，薄諸煩惱漸解家繫，如我所得，如",
    "T03n0153_002:0064a17": "是功德，汝亦當得。是故我今放捨身命，汝當",
    "T03n0153_002:0064a18": "歡喜不應憂苦，若我貪身不能為者，猶當",
    "T03n0153_002:0064a19": "苦言慰喻令作。況我今日能自開割，而汝反",
    "T03n0153_002:0064a20": "更遮固不聽，譬如有人以草易毳服毒愈病。",
    "T03n0153_002:0064a21": "我亦如是，捨不堅牢身得堅牢身。」[0064a21] 時諸大臣，",
    "T03n0153_002:0064a22": "復作是言：「王今不應計是事得堅牢身。」時",
    "T03n0153_002:0064a23": "諸大臣，復作是言：「王今不應計是事也。所以",
    "T03n0153_002:0064a24": "者何？大王乃是臣等所依，王今此身一切共",
    "T03n0153_002:0064a25": "有，共有之法何得獨為一婆羅門而欲放捨？",
    "T03n0153_002:0064a26": "捨此身已，財施之事云何能辦？若不能辦，受",
    "T03n0153_002:0064a27": "苦者眾。王身雖一天下共之，云何今日獨",
    "T03n0153_002:0064a28": "欲自在？譬如多人共一妙寶，有人獨用豈得",
    "T03n0153_002:0064a29": "自在？王身今者，亦復如是。」[0064a29] 爾時，大王和顏悅",
    "T03n0153_002:0064b01": "色向諸大臣復作是言：「汝等先當起慈愍心",
    "T03n0153_002:0064b02": "觀婆羅門，然後我當捨頭施之。」爾時，大王告",
    "T03n0153_002:0064b03": "婆羅門：「汝小遠去，聽我慰喻諸臣民已，當",
    "T03n0153_002:0064b04": "相發遣。」時婆羅門即便小&#x5374;。[0064b04] 爾時，大王告諸",
    "T03n0153_002:0064b05": "臣言：「汝不知我本日所願常欲利益諸眾生",
    "T03n0153_002:0064b06": "耶！我已為汝所作成辦，復當滿此婆羅門願。",
    "T03n0153_002:0064b07": "此婆羅門曾於往昔與我有怨，餘報未畢常",
    "T03n0153_002:0064b08": "以繫心，更無餘緣可以償之，要當捨頭而令",
    "T03n0153_002:0064b09": "永畢。自我受身常行正法，今為此人亦行",
    "T03n0153_002:0064b10": "正法。卿等速去。」喚婆羅門令還本處，作如是",
    "T03n0153_002:0064b11": "言：「汝無巧智不知時宜，於大眾中求索我",
    "T03n0153_002:0064b12": "頭，何故不於僻靜之處而求索耶？我今為汝",
    "T03n0153_002:0064b13": "諫喻諸臣，令汝安隱得全性命；設不諫者",
    "T03n0153_002:0064b14": "汝之身命何得全濟？汝小遠去至彼靜處，須",
    "T03n0153_002:0064b15": "我發遣諸大臣已，我當就汝斷頭相施。」時，",
    "T03n0153_002:0064b16": "婆羅門聞王語已，即便遠去。[0064b16] 爾時，大王遣諸",
    "T03n0153_002:0064b17": "臣已，即便至彼語婆羅門言：「汝今若為我",
    "T03n0153_002:0064b18": "怨所遣索我頭者，我亦於汝無讎嫌心。若",
    "T03n0153_002:0064b19": "自來索有何因緣？汝婆羅門應起慈心，設起",
    "T03n0153_002:0064b20": "慈心即當生天，怨心如火汝當速滅，瞋恚在",
    "T03n0153_002:0064b21": "心不見法義，修忍之人除去瞋恚，瞋恚污心",
    "T03n0153_002:0064b22": "形不端正，猶如雲霧障蔽淨月。出家之人所",
    "T03n0153_002:0064b23": "應不生，生瞋恚者不得端正，猶如飲酒嗌",
    "T03n0153_002:0064b24": "氣臭穢。」[0064b24] 婆羅門言：「汝今所說雖為妙善，而",
    "T03n0153_002:0064b25": "我麤獷何能信受？但施我頭無更餘言。我今",
    "T03n0153_002:0064b26": "聞汝所說雖善，聞已倍更增益瞋恚，猶如",
    "T03n0153_002:0064b27": "膏油投之猛火。」[0064b27] 時，王答言：「我從生來未曾勸",
    "T03n0153_002:0064b28": "人而為惡事，今此身者隨汝自斫，是身可惡",
    "T03n0153_002:0064b29": "猶如糞坑實不愛之，但憐愍汝墮地獄耳。」[0064b29] 婆",
    "T03n0153_002:0064c01": "羅門言：「言地獄者為在何處？」[0064c01] 爾時，大王即",
    "T03n0153_002:0064c02": "起悲心，而作是言：「怪哉眾生！咄哉世間！乃",
    "T03n0153_002:0064c03": "無一人修行善法為己利者。我雖種種勸諫",
    "T03n0153_002:0064c04": "是人，而其本心猶樂行惡，譬如蒼蠅在蜜器",
    "T03n0153_002:0064c05": "中，有人拔出心猶樂著，以樂著故乃至喪",
    "T03n0153_002:0064c06": "命，是婆羅門亦復如是。」[0064c06] 時，婆羅門持一利",
    "T03n0153_002:0064c07": "刀，以鹿皮覆即便出之，捉王頭髮繫之樹",
    "T03n0153_002:0064c08": "上，以瞋恚心欲斬王頭。刀誤不及，斫斷樹",
    "T03n0153_002:0064c09": "枝；時婆羅門謂已斫，竟即生歡喜，以是菩",
    "T03n0153_002:0064c10": "薩及諸天神威德力故，乃至不見其王身首。",
    "T03n0153_002:0064c11": "[0064c11] 爾時，樹神語婆羅門言：「何處當有婆羅門人，",
    "T03n0153_002:0064c12": "受畜利刀殺害人命，汝手云何不墮於地？地",
    "T03n0153_002:0064c13": "何不裂陷汝身耶？云何於此清淨人邊生是惡",
    "T03n0153_002:0064c14": "心？汝身所以不陷地者，賴是菩薩擁護汝故。」",
    "T03n0153_002:0064c15": "[0064c15] 時，婆羅門謂得真實斷菩薩頭，怨心得解即",
    "T03n0153_002:0064c16": "便還去，王亦還宮身安無損。菩薩摩訶薩，行",
    "T03n0153_002:0064c17": "檀波羅蜜時，能作如是，無所不捨。"
}