{
    "X71n1417_004:0480b03": "了堂和尚後錄",
    "X71n1417_004:0480b05": "門人　編",
    "X71n1417_004:0480b06": "重刊法華經印施珠山志長老請題",
    "X71n1417_004:0480b07": "覺皇誓願丘山重。大事因緣信者稀。現瑞放光嚴萬",
    "X71n1417_004:0480b08": "德。開權顯實被群機。毗盧正印當空妙。般若真燈遍",
    "X71n1417_004:0480b09": "界輝。一會靈山儼然在。閻浮日月過如飛。",
    "X71n1417_004:0480b10": "讚觀音大士",
    "X71n1417_004:0480b11": "心聞洞十方。大哉觀自在。為度苦眾生。恒深悲願海。",
    "X71n1417_004:0480b12": "我述讚詞不自量。徒繪虗空絕五彩。",
    "X71n1417_004:0480b13": "六根互用。萬行齊修。吹香風於旃檀林裏。灑甘露於",
    "X71n1417_004:0480b14": "楊柳枝頭。無生不度。無剎不遊。",
    "X71n1417_004:0480b15": "圓相文殊大士悟上人禮五臺後請",
    "X71n1417_004:0480b16": "大智七佛師。塵剎咸歸命。不現妙色身。示此大圓鏡。",
    "X71n1417_004:0480b17": "直饒凡聖本來同。也是幻藥醫幻病。",
    "X71n1417_004:0480b18": "布袋和尚",
    "X71n1417_004:0480b19": "背負布囊。肩橫藤杖。閒時討忙。痛處抓癢。落魄長年",
    "X71n1417_004:0480b20": "走市[廓享+墨]。拋却上方兜率天。",
    "X71n1417_004:0480b21": "豐干禪師",
    "X71n1417_004:0480b22": "騎虎出松門。為人機用別。閭丘太守前。家風都漏泄。",
    "X71n1417_004:0480b23": "都漏泄。金剛腦後三斤鐵。",
    "X71n1417_004:0480b24": "寒山拾得二大士",
    "X71n1417_004:0480c01": "掣風與掣顛。非凡亦非聖。颺下菜査筒。放來苕帚柄。",
    "X71n1417_004:0480c02": "答豐干不遊五臺。嚇溈山同出松徑。寫盡天下心。長",
    "X71n1417_004:0480c03": "吟并短詠。倒握鐵蒺[卄/梨]。擊碎軒轅鏡。拍肩大笑太無",
    "X71n1417_004:0480c04": "端。森羅萬像齊歡慶。",
    "X71n1417_004:0480c05": "靈照女",
    "X71n1417_004:0480c06": "悲願度生無盡時。逆施倒用討便宜。滿船家計沈湘",
    "X71n1417_004:0480c07": "水。却向街頭賣簏籬。",
    "X71n1417_004:0480c08": "朝陽穿破衲",
    "X71n1417_004:0480c09": "空山寒日當簷。喜有竹針麻線。此時不下工夫。驢年",
    "X71n1417_004:0480c10": "會成一片。",
    "X71n1417_004:0480c11": "對月了殘經",
    "X71n1417_004:0480c12": "天邊桂月娟娟。爐上檀煙梟梟。曠劫曾看底經。未展",
    "X71n1417_004:0480c13": "卷時都了。",
    "X71n1417_004:0480c14": "跋妙喜老祖與監務大夫手帖(幻住乃大夫門舘。亦老祖",
    "X71n1417_004:0480c15": "故人也。見帖中)",
    "X71n1417_004:0480c16": "妙喜百世師。機鋒萬夫敵。如日行閻浮。群有咸蒙益。",
    "X71n1417_004:0480c17": "惠書監務君。意真語尤直。大海揚風帆。高山落圓石。",
    "X71n1417_004:0480c18": "幻住深道交。臥病詢端的。遠寄鎮心丹。備陳調服食。",
    "X71n1417_004:0480c19": "堂堂大乘人。寧忘悲願力。或示易中難。或施順中逆。",
    "X71n1417_004:0480c20": "上賢猶罔知。淺智那能識。持尺量虗空。我謂徒疲劇。",
    "X71n1417_004:0480c21": "石窻和尚語錄。寶都管重刊印施求語",
    "X71n1417_004:0480c22": "曹洞家風尚綿密。末學那窺萬中一。夜明簾外擊金",
    "X71n1417_004:0480c23": "鐘。珊瑚枝頭昇杲日。石窻端可恢先宗。真俗二諦尤",
    "X71n1417_004:0480c24": "圓融。荷眾處己潔氷雪。陞堂開室揮天龍。四會有錄",
    "X71n1417_004:0481a01": "行世久。舊板無踪歸蠧朽。永嘉上人捐己資。重刊印",
    "X71n1417_004:0481a02": "施世希有。勝侶著眼觀非觀。玄言妙語何相干。咬人",
    "X71n1417_004:0481a03": "還他師子子。澄潭不許蒼龍蟠。",
    "X71n1417_004:0481a04": "化緣造石塔奉藏拭經舍利。獎藏主求",
    "X71n1417_004:0481a05": "如來藏裏摩尼寶。勝義空中設利羅。香吐煙雲凝翠",
    "X71n1417_004:0481a06": "蓋。光流星斗燦銀河。金陵應禱康僧會。玉几專誠劉",
    "X71n1417_004:0481a07": "薩何。高壘雲根成窣堵。廣資福聚到檀那。",
    "X71n1417_004:0481a08": "閱藏經化粮供眾",
    "X71n1417_004:0481a09": "古佛應身揚化地。長庚橫曉在東南。重延雲侶三千",
    "X71n1417_004:0481a10": "指。旋展霞縧五百函。意在鈎頭緣般若。春生筆底綻",
    "X71n1417_004:0481a11": "優曇。要教滿鉢盛香飯。當聽維摩不二談。",
    "X71n1417_004:0481a12": "雪竇華國和尚。九峯芳長老請",
    "X71n1417_004:0481a13": "松源遠孫。枝分派列。竺西嫡嗣。焰續芳聯。妙用全彰。",
    "X71n1417_004:0481a14": "輥綉毬於萬家叢裏。真機罔測。垂金鈎於千丈巖前。",
    "X71n1417_004:0481a15": "證先宗即心是佛。憐末學待悟為禪。夫是之謂華國",
    "X71n1417_004:0481a16": "和尚乘夙願輪。饒益乎人天者也。",
    "X71n1417_004:0481a17": "天童平石和尚。東山言長老請",
    "X71n1417_004:0481a18": "氷雪其懷。風雷其舌。道被人天。令行吳越。起祖父欲",
    "X71n1417_004:0481a19": "墜之宗。掃魔外架空之說。竹篦三尺長。用處尤親切。",
    "X71n1417_004:0481a20": "松濤飽聽樂高年。一甌清茗三更月。",
    "X71n1417_004:0481a21": "無際和尚",
    "X71n1417_004:0481a22": "東甌勝絕。間出名師。祥麟遁跡。瑞鳳來儀。探驪頷抉",
    "X71n1417_004:0481a23": "驪珠。精窮奧旨。入虎穴撩虎尾。弗畏雄威。濟中川之",
    "X71n1417_004:0481a24": "舟楫。匡大法之綱維。此是無際和尚丹青描貌不得",
    "X71n1417_004:0481b01": "底。真相非相之希奇者也。",
    "X71n1417_004:0481b02": "題仲謀和尚語錄後",
    "X71n1417_004:0481b03": "虎丘曾祖法道。六傳而至鄮峰此菴師祖。其嶮峻之",
    "X71n1417_004:0481b04": "機。純全之旨。咸稱復古。而增輝焉。此菴之傳。得鳳臺",
    "X71n1417_004:0481b05": "佛性叔父東禪圓明先師。又能大其家世。佛性之傳。",
    "X71n1417_004:0481b06": "得仙巖仲謀靈巖了菴。猶景星鳳凰。世不多見。今觀",
    "X71n1417_004:0481b07": "仲謀三會說法語。飈馳電激。玉應金舂。蓋其化去後。",
    "X71n1417_004:0481b08": "門人結集。鋟梓流通。庶乎覽者咸領旨於言前。譬若",
    "X71n1417_004:0481b09": "塗毒之鼓一撾。聞者皆喪。",
    "X71n1417_004:0481b10": "悼楚石和尚",
    "X71n1417_004:0481b11": "抉得龍淵珠九曲。當陽能把蟻絲穿。京城別眾搖金",
    "X71n1417_004:0481b12": "鐸。法海憑誰駕鐵船。傑閣那容留[橘矛+隹]李。浮圖永喜鎮",
    "X71n1417_004:0481b13": "秦川。超生越死光明藏。舌卷風雷舉不全。",
    "X71n1417_004:0481b14": "悼無夢和尚",
    "X71n1417_004:0481b15": "宗教東南冷似灰。扶持全藉出群材。萬言書動。",
    "X71n1417_004:0481b16": "龍顏悅。列祖傳驚魔膽摧。熊耳老胡歸竺國。鴈門大",
    "X71n1417_004:0481b17": "士赴蓮臺。本來無地容生滅。要使人天正眼開。",
    "X71n1417_004:0481b18": "悼大千和尚",
    "X71n1417_004:0481b19": "茫茫苦海法舟傾。不復垂慈利有情。祖室真燈輝太",
    "X71n1417_004:0481b20": "白。師門的派出雙清。盤陀石上名先重。妙喜泉頭話",
    "X71n1417_004:0481b21": "太行。無位真人赤骨律。分明日午打三更(無位真人赤骨律。辭",
    "X71n1417_004:0481b22": "世頌語)。",
    "X71n1417_004:0481b23": "育王大千和尚火化後。四物不壞。其徒弟妥",
    "X71n1417_004:0481b24": "侍者請語。謁",
    "X71n1417_004:0481c01": "無相居士宋公求塔銘",
    "X71n1417_004:0481c02": "玉几夢菴醒大夢。了知幻有即真空。輪珠不壞闍維",
    "X71n1417_004:0481c03": "日。設利收來般善功。擇法眼睛終爍電。談玄牙齒尚",
    "X71n1417_004:0481c04": "關風。求文刻石垂千古。洞徹吾宗無相翁。",
    "X71n1417_004:0481c05": "歸源老人示眾。析成四首",
    "X71n1417_004:0481c06": "問佛與問法。石頭路尤滑。生柴帶葉燒。苦瓠和根拔。",
    "X71n1417_004:0481c07": "馳求轉更狂。須信不尋常。彈指超三際。舒光洞十方。",
    "X71n1417_004:0481c08": "語言并動用。謾覓虗空縫。三冬寒氣濃。黃河連底凍。",
    "X71n1417_004:0481c09": "只欠自承當。猶多錯較量。挨身入閙市。紅日上扶桑。",
    "X71n1417_004:0481c10": "禪人寫師真請讚",
    "X71n1417_004:0481c11": "深憐末學。遐仰先宗。面赤不如語直。耳聾爭似心空。",
    "X71n1417_004:0481c12": "倒握竹篦三尺鐵。金烏飛上海門東。",
    "X71n1417_004:0481c13": "心宗不可傳。開口成話墮。壓沙謾覓油。敲氷難取火。",
    "X71n1417_004:0481c14": "五色天麒麟。掣斷黃金鎻。",
    "X71n1417_004:0481c15": "次韻澄散聖山居真蹟",
    "X71n1417_004:0481c16": "樂道自然忘世緣。崖根結屋屢更年。霜華燦爛蒙雙",
    "X71n1417_004:0481c17": "鬢。雲葉參差擁半肩。百丈再能參馬祖。趙州早已見",
    "X71n1417_004:0481c18": "南泉。誰來同撥地爐火。話到威音大劫前。",
    "X71n1417_004:0481c19": "奉答無相大學士宋公見寄",
    "X71n1417_004:0481c20": "本無自性金剛寶。那有他家藥汞銀。貴樂昇平佐",
    "X71n1417_004:0481c21": "明主。詞鋒筆陣肅天人。",
    "X71n1417_004:0481c22": "善言言所不能言。一句當陽明正偏。珍重金華傅大",
    "X71n1417_004:0481c23": "士。掃空疊妙與重玄。",
    "X71n1417_004:0481c24": "答赴",
    "X71n1417_004:0482a01": "詔京城。諸高僧見寄韻二首",
    "X71n1417_004:0482a02": "官驛涼生八月初。承",
    "X71n1417_004:0482a03": "恩入對",
    "X71n1417_004:0482a04": "御庭除。河清海晏開天統。虎踞龍蟠壯",
    "X71n1417_004:0482a05": "帝居。報國已酬千里志。匡宗應上萬言書。特裁雲錦",
    "X71n1417_004:0482a06": "遙相寄。慰我林泉齒髮踈。",
    "X71n1417_004:0482a07": "奉",
    "X71n1417_004:0482a08": "詔新編佛樂成。萬靈趨會彩雲輕。經翻貝葉開龍藏。",
    "X71n1417_004:0482a09": "燈燦金蓮滿",
    "X71n1417_004:0482a10": "禁城。杭海梯山懷德厚。歸牛休馬賀時清。當年大覺",
    "X71n1417_004:0482a11": "辤",
    "X71n1417_004:0482a12": "仁廟。宸翰鐫珉在四明。",
    "X71n1417_004:0482a13": "淨慈壽首座日本人。持危宋二學士所作南",
    "X71n1417_004:0482a14": "堂和尚行道記語錄序見示。書此以贈",
    "X71n1417_004:0482a15": "仰山說法兜率天。扶桑人種陝西田。舌頭不覺添三",
    "X71n1417_004:0482a16": "寸。鼻孔無端失半邊。道人氣岸真奇絕。脚踏金船載",
    "X71n1417_004:0482a17": "明月。慈雲堂前喫蒺[卄/梨]。滿懷冤屈憑誰雪。",
    "X71n1417_004:0482a18": "京城特謁老維摩。雄詞妙辯翻銀河。持來長庚試一",
    "X71n1417_004:0482a19": "展。光燄萬丈輝松蘿。事理全彰容物我。纖塵不立難",
    "X71n1417_004:0482a20": "肯可。優鉢華敷劫外春。祥麟掣斷黃金鎻。",
    "X71n1417_004:0482a21": "次了菴和尚韻題臥雲軒",
    "X71n1417_004:0482a22": "深谷搆層軒。紛華不到眼。一榻臥白雲。長年遂踈散。",
    "X71n1417_004:0482a23": "聖賢出沒如浮雲。須彌百億皆幻塵。香雲樓閣遍塵",
    "X71n1417_004:0482a24": "剎。彌勒一一能分身。坐即臥兮臥即坐。誰管光陰蟻",
    "X71n1417_004:0482b01": "旋磨。勞生界上機巧萬端。臥雲軒中不消一唾。",
    "X71n1417_004:0482b02": "光明室為天淵和尚題",
    "X71n1417_004:0482b03": "我此光明室。廣博容大千。方便開戶牖。悲願堅墻垣。",
    "X71n1417_004:0482b04": "毗耶離城真規未泯。摩竭提國勝軌儼然。交羅從誇",
    "X71n1417_004:0482b05": "寶絲網。四色謾說金池蓮。馨香味觸常三昧。經行坐",
    "X71n1417_004:0482b06": "臥空諸緣。",
    "X71n1417_004:0482b07": "次天界季潭和尚韻。送韞中宣首座",
    "X71n1417_004:0482b08": "萬八千丈華頂峯。祥光貫日如晴虹。間生如識到全",
    "X71n1417_004:0482b09": "室。不離幻有談真空。匡眾龍河吉祥處。廣揚佛祖同",
    "X71n1417_004:0482b10": "風句。韞中傳誦無少差。妙乎不動中間樹。逆施倒用",
    "X71n1417_004:0482b11": "侶難識。量外機先好尋覓。一毫端上洞根源。日用現",
    "X71n1417_004:0482b12": "行明歷歷。君不見古有永嘉真覺師。曹磎證道誠希",
    "X71n1417_004:0482b13": "奇。又不見雲峰曾參翠巖老。意在驚虵先打草。不是",
    "X71n1417_004:0482b14": "佛兮不是心。亦非禪也亦非道。坐來如靠須彌山。折",
    "X71n1417_004:0482b15": "筯謾攪滄溟乾。從空放下從空看。轉地軸兮回天關。",
    "X71n1417_004:0482b16": "追和古德雜言同韻五首",
    "X71n1417_004:0482b17": "釋尊示跡度娑婆。正法難留像法過。易樹慢幢大力",
    "X71n1417_004:0482b18": "鬼。甘縈疑網小根魔。頂門眼活觀何遠。肘後符靈驗",
    "X71n1417_004:0482b19": "自多。萬一身心堅鐵石。終成砥柱障頹波。",
    "X71n1417_004:0482b20": "一千七百閑公桉。何處誵訛透不過。脫體承當魔即",
    "X71n1417_004:0482b21": "佛。從頭執著佛成魔。心存厚德推恩廣。藥奏全功識",
    "X71n1417_004:0482b22": "病多。莫使毗盧清淨海。無風匝匝湧金波。",
    "X71n1417_004:0482b23": "老屋深雲養宿痾。黃連石蜜幾甞過。罷拈藤杖勘禪",
    "X71n1417_004:0482b24": "侶。閒把茶甌敵睡魔。一剎那間猶是久。盡恒沙數未",
    "X71n1417_004:0482c01": "為多。翠岩一見慈明後。便有滔天逆水波。",
    "X71n1417_004:0482c02": "鐵杵宜將石上磨。要教明試一翻過。證非證也三乘",
    "X71n1417_004:0482c03": "果。空可空兮五陰魔。撥火覓漚愚不少。檐泉帶月智",
    "X71n1417_004:0482c04": "何多。宗綱力振諸知識。骨冷雲山窣堵波。",
    "X71n1417_004:0482c05": "塵沙剎海事如何。六十小劫風雨過。焰續智燈追列",
    "X71n1417_004:0482c06": "祖。鋒藏慧劒怖群魔。機先與奪真觀妙。格外提持錯",
    "X71n1417_004:0482c07": "會多。眨上眉毛回首看。分明全水即全波。",
    "X71n1417_004:0482c08": "心上人求舍利禮寶陀",
    "X71n1417_004:0482c09": "玉几峯前求舍利。寶陀巖畔禮觀音。要教瑞相時時",
    "X71n1417_004:0482c10": "現。空却塵勞種種心。",
    "X71n1417_004:0482c11": "次韻送域侍者就柬廼師仲齡和尚",
    "X71n1417_004:0482c12": "佛祖向上關。過在強描貌。有路不吾行。無繩還自縛。",
    "X71n1417_004:0482c13": "擊竹老香嚴。曾謂無錐卓。覓油謾壓沙。取乳期搆角。",
    "X71n1417_004:0482c14": "國師喚侍者。直截何差錯。望空穿鑿多。平地風波惡。",
    "X71n1417_004:0482c15": "道交仲齡翁。每思觀盛作。真乘好舉揚。叢林正衰落。",
    "X71n1417_004:0482c16": "嚴師禮覲復南詢。彈指聲中入樓閣。",
    "X71n1417_004:0482c17": "次木菴和尚韻示鑑維那",
    "X71n1417_004:0482c18": "心外非佛。佛外非心。無邊界不間毫髮。曠大劫何分",
    "X71n1417_004:0482c19": "古今。翠岩用處誵訛。將蝦釣鱉。雲峰悟時端的。握土",
    "X71n1417_004:0482c20": "成金。楮小自難懷大。綆脩終堪汲深。師子翻身兮。威",
    "X71n1417_004:0482c21": "獰罔測。羚羊掛角兮。踪跡何尋。雖云悟解隨類。當知",
    "X71n1417_004:0482c22": "演說一音。行待搖鞭匪良馬。棲能擇木真靈禽。",
    "X71n1417_004:0482c23": "用恕中和尚韻送寄侍者參方",
    "X71n1417_004:0482c24": "千差萬別消歸己。咳唾揚眉契真理。道人欲作諸方",
    "X71n1417_004:0483a01": "遊。一步當知始於此。密意明明在汝邊。塵勞妄覺空",
    "X71n1417_004:0483a02": "鏖煎。烏藤倒握遍探討。抉珠須造驪龍淵。偷心未死",
    "X71n1417_004:0483a03": "成痼疾。神醫拱手何由痊。望真丹有大乘器。老胡得",
    "X71n1417_004:0483a04": "得來西乾。布毛吹起無別旨。侍者悟去良有以。竿頭",
    "X71n1417_004:0483a05": "百尺解翻身。越聖超凡都在汝。",
    "X71n1417_004:0483a06": "虗室謌為莊藏主賦",
    "X71n1417_004:0483a07": "虗也何室。室也何虗。虗兮匪曠。室兮匪拘。鑑世間如",
    "X71n1417_004:0483a08": "影響。了聖道如蘧廬。直下忘能忘所。自然無欠無餘。",
    "X71n1417_004:0483a09": "與麼與麼。塵毛剎土。隨緣遊戲。不與麼不與麼。蝸牛",
    "X71n1417_004:0483a10": "殻裏。妄自安居。當臺明鏡。歷掌神珠。頓空摩竭法令。",
    "X71n1417_004:0483a11": "掃蕩毗耶真規。赤脚波斯尋戶入。無言童子笑軒渠。",
    "X71n1417_004:0483a12": "樵菴",
    "X71n1417_004:0483a13": "斧在腰兮柴在肩。三間茅屋斷橋邊。盧能養母終傳",
    "X71n1417_004:0483a14": "法。王質觀棋已得僊。煨芋日高開宿火。煑茶月下取",
    "X71n1417_004:0483a15": "寒泉。當年懶琖欠周密。惹動坭書下　九天。",
    "X71n1417_004:0483a16": "雪崖",
    "X71n1417_004:0483a17": "隆冬瑞雪豐年兆。先積高崖也自奇。雲盡半空騰素",
    "X71n1417_004:0483a18": "燄。風生四野奮寒威。神光獨立齊腰處。會祖忘眠縮",
    "X71n1417_004:0483a19": "項時。平地不無千仞險。足心酸澁洞靈知。",
    "X71n1417_004:0483a20": "答前保福仲邠和尚",
    "X71n1417_004:0483a21": "虗空不掛一絲頭。滄海能浮萬斛舟。廣學多聞都掃",
    "X71n1417_004:0483a22": "却。橫拈倒用有來由。松華堂上揮談麈。玉几峯前下",
    "X71n1417_004:0483a23": "釣鈎。雲侶憧憧問禪病。機先好舉過窻牛。",
    "X71n1417_004:0483a24": "送舜西堂省親",
    "X71n1417_004:0483b01": "天台南望青海邊。白髮慈母延高年。古寺編蒲作後",
    "X71n1417_004:0483b02": "範。隔江舉火超先賢。滔天恩波自枯竭。歷劫愛網空",
    "X71n1417_004:0483b03": "縈纏。洞明真智全真孝。銀山鐵壁堅非堅。",
    "X71n1417_004:0483b04": "示離相儔長老",
    "X71n1417_004:0483b05": "夾山早住一院。未得親承作家。不知千里懸隔。謬在",
    "X71n1417_004:0483b06": "毫釐有差。僧問法身。便答法身無相。僧問法眼。便答",
    "X71n1417_004:0483b07": "法眼無瑕。道吾為客聽法。一笑略露爪牙。茶邊慇懃",
    "X71n1417_004:0483b08": "致問。未免撒土拋沙。夾山器量本奇偉。即住華亭見",
    "X71n1417_004:0483b09": "船子。兩篙打時已點頭。一橈呈處心全死。陳年爛葛",
    "X71n1417_004:0483b10": "藤。何用重新舉。既以披衣握麈。要稱祖師門下士。當",
    "X71n1417_004:0483b11": "知吾宗顯赫。利益人天有如此。",
    "X71n1417_004:0483b12": "示師孫法雷藏主",
    "X71n1417_004:0483b13": "瑞光圓照陞高堂。鼓輒墮地聲愈揚。有僧指鼓謂眾",
    "X71n1417_004:0483b14": "曰。法雷震地何其祥。弘荷大法果莫及。嚮風緇白如",
    "X71n1417_004:0483b15": "雲集。　天子賜坐御榻前。茶甌三蕩仍長吸。汝師訓",
    "X71n1417_004:0483b16": "汝名法雷。有意遠期成大材。四海叢林正衰落。波流",
    "X71n1417_004:0483b17": "風靡追難回。汝丁壯年宜奮勵。毗盧藏海空三際。一",
    "X71n1417_004:0483b18": "句無私廓頂門。歸源五葉真苗裔。",
    "X71n1417_004:0483b19": "送邁藏主",
    "X71n1417_004:0483b20": "心不是佛。智不是道。丹霞騎聖僧。馬祖踏水潦。五千",
    "X71n1417_004:0483b21": "教典盡掀翻。百億須彌俱靠倒。後非遲也先非早。啐",
    "X71n1417_004:0483b22": "啄之機難恰好。木鷄啼處月黃昏。芻犬吠時天大曉。",
    "X71n1417_004:0483b23": "絕承當。離膠擾。明知不覆藏。却許自探討。吳楚叢林",
    "X71n1417_004:0483b24": "知識多。臨機無吝攄懷抱。",
    "X71n1417_004:0483c01": "定山",
    "X71n1417_004:0483c02": "大定如山不傾動。山非大定還消磨。惟聞虗空不爛",
    "X71n1417_004:0483c03": "壞。七金五嶽徒嵳峩。鷲嶺衣付大迦葉。龍華待傳阿",
    "X71n1417_004:0483c04": "逸多。大洋海底遭火熱。須彌頂上翻金波。道人妙齡",
    "X71n1417_004:0483c05": "聽吾語。閻浮烏兔如飛梭。定起空山口無舌。何能與",
    "X71n1417_004:0483c06": "子歌長謌。",
    "X71n1417_004:0483c07": "信中",
    "X71n1417_004:0483c08": "信是道原功德母。善根長養在其中。玄微已向言前",
    "X71n1417_004:0483c09": "薦。端的何妨格外通。誠實功夫能保惜。偏邪情解自",
    "X71n1417_004:0483c10": "消融。還他親到不疑地。空有雙忘顯正宗。",
    "X71n1417_004:0483c11": "樵隱",
    "X71n1417_004:0483c12": "旋作生柴帶葉燒。白雲丹嶂樂陶陶。",
    "X71n1417_004:0483c13": "九天曾遣蒲輪召。不出頭來儘自高。",
    "X71n1417_004:0483c14": "野牛",
    "X71n1417_004:0483c15": "長林豐草臥雲煙。鼻孔遼天不受穿。消得乾坤閑歲",
    "X71n1417_004:0483c16": "月。荒來祖父舊田園。",
    "X71n1417_004:0483c17": "韞中",
    "X71n1417_004:0483c18": "上人字韞中。此義難部析。不是珠沉淵。亦非玉藏石。",
    "X71n1417_004:0483c19": "自家一寶秘形山。古今無價堪酬直。明明不離日月",
    "X71n1417_004:0483c20": "間。向外馳求徒費力。",
    "X71n1417_004:0483c21": "梓巖",
    "X71n1417_004:0483c22": "吾聞梓是木中王。托根層巖愈堅久。繁柯上徹碧雲",
    "X71n1417_004:0483c23": "高。重陰下覆蒼苔厚。秋老風傳錦瑟鳴。夜闌電掣金",
    "X71n1417_004:0483c24": "蛇走。空生宴坐天雨華。無說無聞獅子吼。",
    "X71n1417_004:0484a01": "無言",
    "X71n1417_004:0484a02": "維摩牀上示疾。善現巖間坐禪。一句何曾脫口。舌覆",
    "X71n1417_004:0484a03": "三千大千。",
    "X71n1417_004:0484a04": "自明",
    "X71n1417_004:0484a05": "非從他得。本有靈光。不離當念。洞徹十方。",
    "X71n1417_004:0484a06": "清白軒為天寧原上人題",
    "X71n1417_004:0484a07": "玉壺貯水。銀碗盛雪。物理自彰。清白誰說。四時遷謝",
    "X71n1417_004:0484a08": "兮。有古有今。六窻虗明兮。無二無別。經行既從容。宴",
    "X71n1417_004:0484a09": "坐尤超絕。門外黃塵沒馬深。毫端辯的方親切。",
    "X71n1417_004:0484a10": "送秀書記遊台鴈",
    "X71n1417_004:0484a11": "掃空積翠三關語。便有經天緯地謀。五百聲聞都勘",
    "X71n1417_004:0484a12": "過。詎那爭敢不低頭。",
    "X71n1417_004:0484a13": "次韻贈興藏主",
    "X71n1417_004:0484a14": "佛祖最上乘。非空亦非色。參之詎可參。得也竟何得。",
    "X71n1417_004:0484a15": "不有寸心丹。難逢雙眼碧。道人精進幢。終當造玄極。",
    "X71n1417_004:0484a16": "送日本生禪人禮寶陀遊天台",
    "X71n1417_004:0484a17": "生緣辭絕域。參禮到中洲。妙相從心現。真乘匪力求。",
    "X71n1417_004:0484a18": "白華嚴洞曉。紅葉石橋秋。直下明端的。艱懃志可酬。",
    "X71n1417_004:0484a19": "妙禪人求",
    "X71n1417_004:0484a20": "何用談玄并說妙。亦無密授與親傳。渾侖一箇鐵餕",
    "X71n1417_004:0484a21": "饀。細嚼方知百味全。",
    "X71n1417_004:0484a22": "借韻勉陟藏主",
    "X71n1417_004:0484a23": "真誠衲子陟藏主。來伴閒居三兩年。處己肯摸今日",
    "X71n1417_004:0484a24": "樣。探玄期拍古人肩。良駒豈待搖鞭影。瑞鳳終知飲",
    "X71n1417_004:0484b01": "醴泉。佛祖話頭千七百。直須一一薦言前。",
    "X71n1417_004:0484b02": "借韻示暐藏主",
    "X71n1417_004:0484b03": "牧來水牯得純時。何用施呈嚙鏃機。藏裏無珍應失",
    "X71n1417_004:0484b04": "色。籬根瓦礫自生輝。本無凡聖成階級。那有乾坤受",
    "X71n1417_004:0484b05": "範圍。黃蘗當年打臨濟。烏藤六十不知歸。",
    "X71n1417_004:0484b06": "借韻示朗長老",
    "X71n1417_004:0484b07": "列祖大開方便門。迅機殺活棒頭分。長鯨吸盡百川",
    "X71n1417_004:0484b08": "水。徤鶻衝開萬里雲。佛自佛兮居佛位。魔誰魔也墮",
    "X71n1417_004:0484b09": "魔群。莫嫌老我無傳授。纔涉纖塵染污君。",
    "X71n1417_004:0484b10": "示徒弟楚長老",
    "X71n1417_004:0484b11": "古有至人。善施法令。似空噇空。如鏡照鏡。赴齋大士",
    "X71n1417_004:0484b12": "提起門槌。掃地寒山放下帚柄。百千劫未始拋離。二",
    "X71n1417_004:0484b13": "六時自然相應。修也何修。證亦非證。無言童子念摩",
    "X71n1417_004:0484b14": "訶。耳根塞却分明聽。",
    "X71n1417_004:0484b15": "借韻示徒弟思隱",
    "X71n1417_004:0484b16": "大陽傳法付皮履。曹洞宗風墜還起。滄溟枯竭須彌",
    "X71n1417_004:0484b17": "低。千聖之手堪同擕。頂門正眼如未明。黃金無色蘭",
    "X71n1417_004:0484b18": "無馨。楊岐垂派到崑阜。看他各展扶宗手。折膠墮指",
    "X71n1417_004:0484b19": "猶未寒。扶珠驪頷方為難。祖域荒涼正此時。危如九",
    "X71n1417_004:0484b20": "鼎懸一絲。汝能遠來慰空寂。打汝罵汝都無力。一句",
    "X71n1417_004:0484b21": "分明向汝談。前三三與後三三。",
    "X71n1417_004:0484b22": "乾峯乾長老字象初",
    "X71n1417_004:0484b23": "指乾曰象初。乾也從何起。未聞太虗空。形其有終始。",
    "X71n1417_004:0484b24": "古德曾有言。貴在明自己。有物天地先。無頭亦無尾。",
    "X71n1417_004:0484c01": "不逐四時凋。認著還不是。道人曾主乾峯來。未開口",
    "X71n1417_004:0484c02": "前。早已明斯旨(咄)。",
    "X71n1417_004:0484c03": "珽藏主字大珪",
    "X71n1417_004:0484c04": "試玉要須經烈燄。纔形纖翳成玼玷。不分真偽開眼",
    "X71n1417_004:0484c05": "人。非惟燕石藏來賺。難逢至寶出人間。能別至寶尤",
    "X71n1417_004:0484c06": "為難。卞和三獻遭刖足。煙雲結恨遺荊山。當知至寶",
    "X71n1417_004:0484c07": "得非得。倘分美惡成仇敵。明明不離萬像中。鶻眼龍",
    "X71n1417_004:0484c08": "睛曾莫識。",
    "X71n1417_004:0484c09": "無我字照上人求",
    "X71n1417_004:0484c10": "火寄諸緣。或炎或熄。水流於下。隨曲隨直。風動搖而",
    "X71n1417_004:0484c11": "成聲。雲去來而絕跡。乳和水而易分。膠隱色而難識。",
    "X71n1417_004:0484c12": "諸法何紛紜。當體本空寂。自家拶倒須彌盧。一句了",
    "X71n1417_004:0484c13": "然超百億。",
    "X71n1417_004:0484c14": "贈靈隱迅藏主",
    "X71n1417_004:0484c15": "堂堂古德。凜凜真規。美流萬世。清振一時。秉起金剛",
    "X71n1417_004:0484c16": "慧劒。撒出海藏摩尼。不有龍睛鶻眼。難窺電激颷馳。",
    "X71n1417_004:0484c17": "與麼與麼。得之於心。剖石逢玉。不與麼不與麼。失之",
    "X71n1417_004:0484c18": "於旨。畫虎成狸。莫辜三事衲。惜取兩莖眉。閻浮光陰",
    "X71n1417_004:0484c19": "迅疾不少駐。究明己躬大事毋自欺。",
    "X71n1417_004:0484c20": "次韻贈淨慈達藏主",
    "X71n1417_004:0484c21": "虎丘直下到西丘。派列枝分多勝流。萬指雲堂曾弗",
    "X71n1417_004:0484c22": "顧。孤村草店肯遲惡。機先中的同非別。句裏藏鋒各",
    "X71n1417_004:0484c23": "有由。信手揭翻華藏海。還他全放復全收。",
    "X71n1417_004:0484c24": "贈四明廉長老",
    "X71n1417_004:0485a01": "佛祖門庭海樣深。出家自合遍參尋。研窮至理楔出",
    "X71n1417_004:0485a02": "楔。透脫玄關金愽金。垂棘連城難著價。陽春白雪罕",
    "X71n1417_004:0485a03": "知音。德山一見龍潭後。頓息從前種種心。",
    "X71n1417_004:0485a04": "次韻示奧侍者",
    "X71n1417_004:0485a05": "有見非真見。無傳即正傳。頭頭開智眼。法法離情緣。",
    "X71n1417_004:0485a06": "未解抽金鏃。休云打鐵船。布毛吹起處。不是祖師禪。",
    "X71n1417_004:0485a07": "虎丘繼藏主。嘗到太白山中。請舉話。因寄偈",
    "X71n1417_004:0485a08": "見謝。故答以示之",
    "X71n1417_004:0485a09": "開口無非觸祖翁。難教金翅不吞龍。陳年酸饀咬得",
    "X71n1417_004:0485a10": "破。颺向籬根糞壤中。",
    "X71n1417_004:0485a11": "贈輔侍者",
    "X71n1417_004:0485a12": "少室真規。摩竭法令。照乘神珠。當臺明鏡。言思莫及",
    "X71n1417_004:0485a13": "處。拄杖生根。心手相忘時。鉢盂安柄。國師三喚侍者。",
    "X71n1417_004:0485a14": "侍者隨聲三應。不是量外施功。亦非機先取證。南海",
    "X71n1417_004:0485a15": "波斯念八還。生鐵崑侖側耳聽。",
    "X71n1417_004:0485a16": "贈觀上人",
    "X71n1417_004:0485a17": "靈踪聖跡滿區寰。東南四處尤殊特。設利靈光或可",
    "X71n1417_004:0485a18": "求。觀音妙智終難測。石橋瀹茗供聲聞。南冥焚檀禮",
    "X71n1417_004:0485a19": "彌勒。喜公操心絕比倫。顧我有口那椷默。歇去向外",
    "X71n1417_004:0485a20": "妄馳求。成來自己真功德(咄)。",
    "X71n1417_004:0485a21": "隱翠軒為劉振道題",
    "X71n1417_004:0485a22": "隱翠於空兮。翠豈非空。隱空於翠兮。空亦是色。隱顯",
    "X71n1417_004:0485a23": "無二兮。殊媿蒼穹。空色不分兮。那臻玄極。闌干獨倚",
    "X71n1417_004:0485a24": "時。萬像明歷歷。",
    "X71n1417_004:0485b01": "題倒騎牛",
    "X71n1417_004:0485b02": "三五兒童髽兩角。笛中吹得落梅華。牧來水牯路頭",
    "X71n1417_004:0485b03": "熟。顛倒騎時也到家。",
    "X71n1417_004:0485b04": "示左右同韻二首",
    "X71n1417_004:0485b05": "細嚼東山鐵酸饀。蔗漿氷碗讓甘涼。北齊荷法思龍",
    "X71n1417_004:0485b06": "樹。投子傳宗嗣大陽。",
    "X71n1417_004:0485b07": "殑伽非鼻可聞香。壁月無風亦自涼。空手教人放下",
    "X71n1417_004:0485b08": "著。趙州特地啟嚴陽。",
    "X71n1417_004:0485b09": "宗淨頭求",
    "X71n1417_004:0485b10": "東司不可說佛法。趙州此話播叢林。屎腸抖擻不出",
    "X71n1417_004:0485b11": "底。休向威音那畔尋。",
    "X71n1417_004:0485b12": "亨淨頭求",
    "X71n1417_004:0485b13": "水槽每日積來滿。湯鑊及時燒得溫。炙地薰天乾屎",
    "X71n1417_004:0485b14": "橛。娘生鼻孔幾曾開。",
    "X71n1417_004:0485b15": "示道者智實參方",
    "X71n1417_004:0485b16": "梵語頭陀。此云抖擻。清淨本然。塵垢何有。大千界不",
    "X71n1417_004:0485b17": "妨山高海深。無量劫一任烏飛兔走。奉眾勤勞宜力",
    "X71n1417_004:0485b18": "行。律己規繩要堅守。未能追攀入室之象龍。莫負捨",
    "X71n1417_004:0485b19": "送出家之父母。不見老飲光。常居萬人後。知識門庭",
    "X71n1417_004:0485b20": "好遍參。王麈橫揮獅子吼。",
    "X71n1417_004:0485b21": "得淨人火",
    "X71n1417_004:0485b22": "聽誦金剛經。豁開死眼。解下墜腰石。半夜傳衣。撥波",
    "X71n1417_004:0485b23": "求得火。燒却五須彌。",
    "X71n1417_004:0485b24": "了堂和尚後錄(終)"
}