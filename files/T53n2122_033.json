{
    "T53n2122_033:0537b19": "法苑珠林卷第三十三",
    "T53n2122_033:0537b21": "西明寺沙門釋道世撰",
    "T53n2122_033:0537b22": "◎興福篇第二十七之一(此有八部)",
    "T53n2122_033:0537b23": "述意部興福部生信部校量部",
    "T53n2122_033:0537b24": "修造部嚫施部雜福部洗僧部",
    "T53n2122_033:0537b25": "述意部第一",
    "T53n2122_033:0537b26": "[0537b26] 昔優填初刻栴檀。波斯始鑄金質。皆現寫真",
    "T53n2122_033:0537b27": "容工圖妙相。故能流光動瑞避席施虔。爰至",
    "T53n2122_033:0537b28": "髮爪兩塔衣影二臺。皆是如來在世已見成",
    "T53n2122_033:0537b29": "軌。自收&#x8FF9;河邊闍維林外。八王請分還國起",
    "T53n2122_033:0537c01": "塔及瓶炭二所。於是十剎興焉。其生處得",
    "T53n2122_033:0537c02": "道說法涅槃。髮髻頂骨四牙雙跡&#x9262;杖唾壺",
    "T53n2122_033:0537c03": "泥洹僧等。皆樹塔勒銘標碣神異。爾後百有",
    "T53n2122_033:0537c04": "餘年。阿育王遣使浮海。壞撤諸塔分取舍利。",
    "T53n2122_033:0537c05": "還值風潮頗有遺落。故今海族之中時或遇",
    "T53n2122_033:0537c06": "者是。後八萬四千因之而起。育王諸女亦次",
    "T53n2122_033:0537c07": "發淨心。並鐫石鎔金圖寫神狀。至能浮江",
    "T53n2122_033:0537c08": "汎海影化東川。雖復靈&#x8FF9;潛通而未彰視聽。",
    "T53n2122_033:0537c09": "及蔡愔秦景自西域還至。始傳畫[疊*毛]釋迦。於",
    "T53n2122_033:0537c10": "是涼臺壽陵並圖其相。目茲厥後形像塔廟。",
    "T53n2122_033:0537c11": "與時競列。洎于梁代遺光粵盛。但法身無",
    "T53n2122_033:0537c12": "像因感故形。感見有參差。故形應有殊別。若",
    "T53n2122_033:0537c13": "乃心路蒼茫則真儀隔化。情志慊忉則木石",
    "T53n2122_033:0537c14": "開心。故劉殷至孝誠感。釜庾為之生銘。丁蘭",
    "T53n2122_033:0537c15": "溫凊竭誠。木母以之變色。魯陽迴戈而日轉。",
    "T53n2122_033:0537c16": "杞婦下淚而城崩。斯皆惻隱入其性情。故使",
    "T53n2122_033:0537c17": "徵祥昭乎耳目。是知道藉人弘。神由物感。",
    "T53n2122_033:0537c18": "豈曰虛哉。是以祭神如神在。則神道交矣。敬",
    "T53n2122_033:0537c19": "像如敬佛。則法身應矣。故入道必以智慧",
    "T53n2122_033:0537c20": "為本。智慧必以福德為基。譬猶鳥備二翼儵",
    "T53n2122_033:0537c21": "舉萬尋。車足兩輪一馳千里。豈不勤哉。豈不",
    "T53n2122_033:0537c22": "勗哉。",
    "T53n2122_033:0537c23": "興福部第二",
    "T53n2122_033:0537c24": "[0537c24] 如佛說福田經云。佛告天帝。復有七法廣施。",
    "T53n2122_033:0537c25": "名曰福田。行者得福即生梵天。何謂為七。一",
    "T53n2122_033:0537c26": "者興立佛圖僧房堂閣。二者園果浴池樹木",
    "T53n2122_033:0537c27": "清涼。三者常施醫藥療救眾病。四者作牢堅",
    "T53n2122_033:0537c28": "船濟度人民。五者安設橋梁過度羸弱。六者",
    "T53n2122_033:0537c29": "近道作井渴乏得飲。七者造作圊廁施便利",
    "T53n2122_033:0538a01": "處。是為七事得梵天福。",
    "T53n2122_033:0538a02": "[0538a02] 爾時座中有一比丘。名曰聽聰。聞法欣悅。即",
    "T53n2122_033:0538a03": "白佛言。我自惟念。先世之時生波羅奈國。為",
    "T53n2122_033:0538a04": "長者子。於大道邊起立精舍。床臥漿糧供給",
    "T53n2122_033:0538a05": "眾僧。行路頓乏亦得止息。緣此功德命終生",
    "T53n2122_033:0538a06": "天為天帝釋。下生世間為轉輪王。各三十六",
    "T53n2122_033:0538a07": "返典領天人。九十一劫足下生毛。躡空而遊。",
    "T53n2122_033:0538a08": "食福自然。今值世尊顧臨眾生。蠲我愚濁安",
    "T53n2122_033:0538a09": "以淨慧。生死栽枯。號曰真人。功報成諦。其",
    "T53n2122_033:0538a10": "為然矣。復有一比丘。名曰波拘盧。即白佛",
    "T53n2122_033:0538a11": "言。憶念我昔生拘那竭國。為長者子。時世",
    "T53n2122_033:0538a12": "無佛。眾僧教化大會說法。我往聽法聞法",
    "T53n2122_033:0538a13": "歡喜。將一藥果名訶黎勒奉上眾僧。緣此果",
    "T53n2122_033:0538a14": "報命終生天。下生世間常處尊貴。與眾超絕",
    "T53n2122_033:0538a15": "九十一劫未曾疾病。餘福值佛逮得應真。",
    "T53n2122_033:0538a16": "[0538a16] 復有一比丘。名曰須陀耶。即白世尊曰。我念",
    "T53n2122_033:0538a17": "宿命生維耶離國。為小民家子。時世無佛。眾",
    "T53n2122_033:0538a18": "僧教化。我時持酪入市欲賣。值眾僧大會",
    "T53n2122_033:0538a19": "講法。過而立聽。聞法歡喜。即舉瓶酪布施眾",
    "T53n2122_033:0538a20": "僧。僧得祝願益懷欣躍。緣此福德命終生",
    "T53n2122_033:0538a21": "天上。下生世間恒處尊貴。九十一劫末後餘",
    "T53n2122_033:0538a22": "愆。下生世間母妊數月。得病命終。埋母塚",
    "T53n2122_033:0538a23": "中。月滿乃生。塚中七年飲死母乳用自濟活。",
    "T53n2122_033:0538a24": "微福值佛逮得應真。",
    "T53n2122_033:0538a25": "[0538a25] 復有一比丘。名曰阿難。即白世尊曰。憶念我",
    "T53n2122_033:0538a26": "昔生羅閱祇國。為庶民子。身生惡瘡治之不",
    "T53n2122_033:0538a27": "差。有親友道人來語我言。當浴眾僧取其",
    "T53n2122_033:0538a28": "浴汁。以用洗瘡亦可得愈。又可得福。我即歡",
    "T53n2122_033:0538a29": "喜。往到寺中加敬至心。更作新井香油浴",
    "T53n2122_033:0538b01": "具。洗浴眾僧取其浴汁。以用洗瘡尋蒙除愈。",
    "T53n2122_033:0538b02": "緣是功德所生端正。金色晃昱不受塵垢。九",
    "T53n2122_033:0538b03": "十一劫常得淨福。增德廣遠今復值佛。心垢",
    "T53n2122_033:0538b04": "消除逮得應真。爾時座中有一比丘尼。名曰",
    "T53n2122_033:0538b05": "柰女。即白佛言。我念宿命生波羅柰國。為",
    "T53n2122_033:0538b06": "貧女人。時世有佛。名曰迦葉。時與大眾圍繞",
    "T53n2122_033:0538b07": "說法。我時在座聞經歡喜。意欲布施。顧無所",
    "T53n2122_033:0538b08": "有。自惟貧賤。心用悲感。詣他園囿乞求果蓏。",
    "T53n2122_033:0538b09": "當以施佛。乞得一柰大而香好。擎一杅水",
    "T53n2122_033:0538b10": "并柰一枚。奉迦葉佛及諸眾僧。佛知至意祝",
    "T53n2122_033:0538b11": "願受之。分布水柰一切周普。緣此福祚命終",
    "T53n2122_033:0538b12": "生天得為天后。下生世間不由胞胎。九十一",
    "T53n2122_033:0538b13": "劫生柰華中。端正鮮潔常識宿命。今值世尊",
    "T53n2122_033:0538b14": "開示道眼。",
    "T53n2122_033:0538b15": "[0538b15] 爾時天帝即從座起。為佛作禮。長跪叉手。白",
    "T53n2122_033:0538b16": "佛言。世尊。我自惟念。先世之時生拘留大國。",
    "T53n2122_033:0538b17": "為長者子。青衣抱行入城遊觀。偶值眾僧街",
    "T53n2122_033:0538b18": "巷分衛。時見人民施者甚多。即自念言。願得",
    "T53n2122_033:0538b19": "財寶布施眾僧不亦快乎。即解珠纓布施眾",
    "T53n2122_033:0538b20": "僧。同心祝願歡喜而去。從是因緣壽終生",
    "T53n2122_033:0538b21": "天。得為天帝。九十一劫永離八難。佛告天",
    "T53n2122_033:0538b22": "帝及諸大眾。聽我自說宿命所行。昔我前世",
    "T53n2122_033:0538b23": "於波羅柰國。近大道邊安設圊廁。國中人",
    "T53n2122_033:0538b24": "眾得輕安者。莫不感義。緣此功德世世清",
    "T53n2122_033:0538b25": "淨。累劫行道穢染不污。金色晃昱塵垢不著。",
    "T53n2122_033:0538b26": "食自消化無便利之患。",
    "T53n2122_033:0538b27": "[0538b27] 佛告天帝。九十六種道中佛道最尊。九十六",
    "T53n2122_033:0538b28": "種法中佛法最真。九十六種僧中佛僧最正。",
    "T53n2122_033:0538b29": "所以者何。由如來從阿僧祇劫發願誠諦。殞",
    "T53n2122_033:0538c01": "命積德誓為眾生。六度四等眾善普備。得慧",
    "T53n2122_033:0538c02": "成滿。三界天尊無能及者。其有眾生。發一",
    "T53n2122_033:0538c03": "敬心。向如來者。勝獲大千世界珍寶施矣。三",
    "T53n2122_033:0538c04": "十七品十二部經。分別罪福言皆至誠。開三",
    "T53n2122_033:0538c05": "乘教皆得奉行。聞者歡喜。樂作沙門。信佛",
    "T53n2122_033:0538c06": "行法。志尚清高。捨世貪諍導世間福。天人路",
    "T53n2122_033:0538c07": "通眾僧之由矣。是為最尊無上之道。",
    "T53n2122_033:0538c08": "生信部第三",
    "T53n2122_033:0538c09": "[0538c09] 如舊雜譬喻經云。昔舍衛城外有人婦。清",
    "T53n2122_033:0538c10": "信戒行純具。佛自至門乞食。婦以飯著佛&#x9262;",
    "T53n2122_033:0538c11": "中。&#x5374;行作禮。佛言。種一生十。種十生百。種",
    "T53n2122_033:0538c12": "百生千。種千生萬。種萬生億。得見諦道。其",
    "T53n2122_033:0538c13": "夫不信。默於後聽。佛祝願。夫曰。瞿曇沙門",
    "T53n2122_033:0538c14": "言何過甚。施一&#x9262;飯乃得爾福。復見諦道。佛",
    "T53n2122_033:0538c15": "言。卿從何來。答曰。從城中來。佛言。汝見尼",
    "T53n2122_033:0538c16": "拘陀樹高幾許耶。答曰。高四五里。歲下數萬",
    "T53n2122_033:0538c17": "斛實。其核大如芥子。佛言。汝語過甚。何有",
    "T53n2122_033:0538c18": "種一芥子乃高四五里歲下數十萬子。答曰。",
    "T53n2122_033:0538c19": "世人共見其實如是。佛言。地是無知其報力",
    "T53n2122_033:0538c20": "尚爾。何況人是有情。歡喜特一&#x9262;飯上佛。",
    "T53n2122_033:0538c21": "其福甚大不可稱量。夫婦二人心開意解。應",
    "T53n2122_033:0538c22": "時即得須陀洹道。",
    "T53n2122_033:0538c23": "[0538c23] 又智度論云。昔佛在世時。佛與阿難從舍婆",
    "T53n2122_033:0538c24": "提城。向婆羅門城。時婆羅門城王屬外道。聞",
    "T53n2122_033:0538c25": "佛欲來即立制限。若與佛食共佛語者當罰",
    "T53n2122_033:0538c26": "金錢五百文。後佛來到入城乞食。人皆閉門。",
    "T53n2122_033:0538c27": "佛與阿難空&#x9262;而出。見一老婢持破瓦器。盛",
    "T53n2122_033:0538c28": "臭潘淀出門棄之。見佛相好空&#x9262;而來。心",
    "T53n2122_033:0538c29": "念欲施。佛知其意。申&#x9262;從乞所棄潘淀。婢",
    "T53n2122_033:0539a01": "即淨心持來施佛。佛受施已語阿難言。此婢",
    "T53n2122_033:0539a02": "因施十五劫中。天上人間受福快樂不墮惡",
    "T53n2122_033:0539a03": "道。後得男身出家學道成辟支佛。當時佛邊",
    "T53n2122_033:0539a04": "有一婆羅門。聞佛此語。即語佛言。汝是淨飯",
    "T53n2122_033:0539a05": "王之太子。何故為食而作妄語。是時佛即出",
    "T53n2122_033:0539a06": "舌覆面上至髮際。而語之言。汝頗見有如此",
    "T53n2122_033:0539a07": "舌人而作妄語不。婆羅門言。若舌覆鼻尚不",
    "T53n2122_033:0539a08": "妄語。何況覆面上至髮際。即生信心而白佛",
    "T53n2122_033:0539a09": "言。我今不解少施報多。佛即告言。汝頗曾見",
    "T53n2122_033:0539a10": "希有事不。婆羅門言。我曾行見尼拘陀樹。",
    "T53n2122_033:0539a11": "其蔭遍覆五百乘車。佛即問言。樹種大小。彼",
    "T53n2122_033:0539a12": "答言。大如芥子三分之一。佛復語言。誰當",
    "T53n2122_033:0539a13": "信汝。婆羅門言。實爾。世尊。我眼見之非妄",
    "T53n2122_033:0539a14": "語也。佛即語言。我見此女淨心施佛。得大果",
    "T53n2122_033:0539a15": "報亦如此樹因少報多。時婆羅門心開意解。",
    "T53n2122_033:0539a16": "向佛懺悔。佛為說法。得須陀洹。即時舉手大",
    "T53n2122_033:0539a17": "唱聲言。一切眾人甘露門開。如何不出。諸",
    "T53n2122_033:0539a18": "人開已皆送五百金錢與王。請佛供養即破",
    "T53n2122_033:0539a19": "制限。王與群臣亦歸依佛。佛為說法悉獲道",
    "T53n2122_033:0539a20": "果。以是因緣如來所說無有虛妄。善惡果報",
    "T53n2122_033:0539a21": "必受不差。一切眾生應當信受。",
    "T53n2122_033:0539a22": "[0539a22] 又譬喻經云。昔有二比丘俱得須陀洹果。一",
    "T53n2122_033:0539a23": "人常行教化乞丐。以用作福布施飯僧。一人",
    "T53n2122_033:0539a24": "但直坐禪自守不樂作福。時坐禪者語乞者",
    "T53n2122_033:0539a25": "言。何不坐禪唐自勤苦。修福者言。佛常亦",
    "T53n2122_033:0539a26": "說比丘云。當修行布施。後俱命終生長者家。",
    "T53n2122_033:0539a27": "乞作福者為長者家子。奴婢承給衣食自然。",
    "T53n2122_033:0539a28": "快樂無極。其坐禪者生為婢子。在地獨坐饑",
    "T53n2122_033:0539a29": "渴啼哭。俱知宿命。時長者子語婢子言。我",
    "T53n2122_033:0539b01": "本語汝。汝當布施不肯用語。是汝自過。何為",
    "T53n2122_033:0539b02": "啼哭。其長者子長大騎乘。出行遊觀一切奴",
    "T53n2122_033:0539b03": "客。及以婢子皆侍從出。後時二人俱求出家。",
    "T53n2122_033:0539b04": "既出家已得阿羅漢果。其長者子常直端坐。",
    "T53n2122_033:0539b05": "人皆競送衣食來與。其婢子者在外乞求人",
    "T53n2122_033:0539b06": "無與者。常受饑渴。以是因緣行道之人。不",
    "T53n2122_033:0539b07": "但持戒禪誦而已。亦當布施作諸福德。故大",
    "T53n2122_033:0539b08": "愛道經。佛說偈云。",
    "T53n2122_033:0539b09": " 夙夜不學  日無所竟  動入罪中",
    "T53n2122_033:0539b10": " 宛轉益深  自沒其體  其亦苦辛",
    "T53n2122_033:0539b11": " 往而不返  投命太山  地獄之罪",
    "T53n2122_033:0539b12": " 難可堪任  生時不學  死當入淵",
    "T53n2122_033:0539b13": " 老不止婬  塵滅世間  呼吸而盡",
    "T53n2122_033:0539b14": " 何足自珍  能自改悔  守命良真",
    "T53n2122_033:0539b15": " 今世滅罪  後世得申  有財不施",
    "T53n2122_033:0539b16": " 世世受貧",
    "T53n2122_033:0539b17": "校量部第四",
    "T53n2122_033:0539b18": "[0539b18] 如須達經云。世尊告須達長者曰。有居士行",
    "T53n2122_033:0539b19": "施。不信施與。不隨時與。不自手與。不往而施",
    "T53n2122_033:0539b20": "與。亦不知。亦不信。亦不知有因緣行果報",
    "T53n2122_033:0539b21": "而行施與。當知彼受報意不妙(反前為妙)昔有過去",
    "T53n2122_033:0539b22": "世。有鞞藍大婆羅門。大富多財。彼作大施。",
    "T53n2122_033:0539b23": "以八十四千金&#x9262;碎銀滿中。彼行大施。八十",
    "T53n2122_033:0539b24": "四千銀&#x9262;滿中碎金。八十四千金&#x9262;滿中碎",
    "T53n2122_033:0539b25": "金。八十四千銀&#x9262;滿中碎銀。八十四千象。象",
    "T53n2122_033:0539b26": "白如雪。八十四千馬。金飾交露。八十四千牛",
    "T53n2122_033:0539b27": "[(殼-一)/牛]乳滿器。八十四千玉女。端正殊妙諸纓嚴",
    "T53n2122_033:0539b28": "飾。如是行施餘不可數。彼居士鞞藍大富。作",
    "T53n2122_033:0539b29": "如是大施。與閻浮提凡夫人。寧施與彼一仙",
    "T53n2122_033:0539c01": "人得福多。雖與仙人。不如施一須陀洹此得",
    "T53n2122_033:0539c02": "福多。雖與須陀洹。不如施與一斯陀含。雖與",
    "T53n2122_033:0539c03": "斯陀含。不如施一阿那含。雖與阿那含。不如",
    "T53n2122_033:0539c04": "施與阿羅漢。百須陀洹雖與百斯陀含。不",
    "T53n2122_033:0539c05": "如施與一阿那含。雖與百阿那含。不如施與",
    "T53n2122_033:0539c06": "一阿羅漢。雖與百阿羅漢。不如施與一辟支",
    "T53n2122_033:0539c07": "佛。雖與百辟支佛。不如施與如來無所著等",
    "T53n2122_033:0539c08": "正覺此得福多。彼居士作如是施與。閻浮提",
    "T53n2122_033:0539c09": "凡夫人。至百辟支佛作房舍以施招提僧。得",
    "T53n2122_033:0539c10": "福增多。雖與招提僧。不如以清淨意作三自",
    "T53n2122_033:0539c11": "歸佛法僧受其戒此得福多。雖受三歸受戒。",
    "T53n2122_033:0539c12": "不如於一眾生行於慈悲至[(殼-一)/牛]牛頃此得福",
    "T53n2122_033:0539c13": "多。雖於一切眾生分別行慈下至[(殼-一)/牛]牛頃。謂",
    "T53n2122_033:0539c14": "不如一切行無常苦空無我思惟念者。下至",
    "T53n2122_033:0539c15": "一彈指頃。此得福多。又增一阿含經云。爾時",
    "T53n2122_033:0539c16": "世尊告諸比丘。有四梵福。云何為四。若有",
    "T53n2122_033:0539c17": "信人未曾起偷婆處(塔是也)於中能起偷婆者。是",
    "T53n2122_033:0539c18": "初受梵天之福。若有信人能補治故寺者。是",
    "T53n2122_033:0539c19": "謂第二受梵天之福。若有信人能和合聖眾",
    "T53n2122_033:0539c20": "者。是謂第三受梵天之福。若佛初轉法輪時。",
    "T53n2122_033:0539c21": "諸天世人勸請轉法輪。是謂第四受梵天之",
    "T53n2122_033:0539c22": "福。爾時有異比丘白世尊言。梵天之福竟",
    "T53n2122_033:0539c23": "為多少。世尊告曰閻浮里地眾生所有功德。",
    "T53n2122_033:0539c24": "如是展轉行從四天下至他化自在天之福。",
    "T53n2122_033:0539c25": "故不如一梵天王之福。若求其福。此是其量",
    "T53n2122_033:0539c26": "也。",
    "T53n2122_033:0539c27": "[0539c27] 又薩婆多論云。有檀越與闡那比丘三十萬",
    "T53n2122_033:0539c28": "錢作大房。即日成即日崩倒。功用甚大檀越",
    "T53n2122_033:0539c29": "心退。諸比丘為檀越說法。房雖崩倒功德",
    "T53n2122_033:0540a01": "成就。房未壞時。佛已到此房中。即是受用。",
    "T53n2122_033:0540a02": "佛是無上福田。佛既受用。功德深廣不可測",
    "T53n2122_033:0540a03": "量。又房始成有一新受戒年少比丘戒德清",
    "T53n2122_033:0540a04": "淨。入此房中已畢。檀越信施之德。若起億數",
    "T53n2122_033:0540a05": "種種房閣莊嚴。下至金剛地際高廣嚴飾。猶",
    "T53n2122_033:0540a06": "若須彌。設有一淨戒比丘。暫時受用已畢。",
    "T53n2122_033:0540a07": "施恩以戒非世間是向泥洹門。不同房舍臥",
    "T53n2122_033:0540a08": "具飲食湯藥是世間法非是離世難得之法。",
    "T53n2122_033:0540a09": "修造部第五",
    "T53n2122_033:0540a10": "[0540a10] 若欲修造理須如法。造作雖少得福無量。若",
    "T53n2122_033:0540a11": "不依法縱多無益。故佛在金棺敬福經云。經",
    "T53n2122_033:0540a12": "像主莫論道。雇經像之匠莫云客作。造佛布",
    "T53n2122_033:0540a13": "施二人獲福不可度量。欲說其福窮劫不盡。",
    "T53n2122_033:0540a14": "受若約&#x52C5;是佛真子。如是精誠造少福多。問",
    "T53n2122_033:0540a15": "工匠之法作經像得物。合取直不。佛言。不",
    "T53n2122_033:0540a16": "得取價直。如賣父母取財者。逆過三千。真",
    "T53n2122_033:0540a17": "是天魔。急離吾佛法。非我眷屬。飲酒食肉",
    "T53n2122_033:0540a18": "五辛之徒。不依聖教。雖經像數如塵沙。其",
    "T53n2122_033:0540a19": "福甚少。蓋不足言。劫燒之時不入海龍王宮。",
    "T53n2122_033:0540a20": "勞而少功。不敬之罪死入地獄。土匠無益諸",
    "T53n2122_033:0540a21": "天不祐。不如不造直心禮拜得福無量。如向",
    "T53n2122_033:0540a22": "所列。造多福少。若像師造像不具相者。五",
    "T53n2122_033:0540a23": "百萬世中諸根不具。第一盡心為上。妙果先",
    "T53n2122_033:0540a24": "昇。",
    "T53n2122_033:0540a25": "[0540a25] 又罪福決疑經云。僧尼白衣等。或自捨財及",
    "T53n2122_033:0540a26": "勸化得物擬佛受用經營。人將此物造作鳥",
    "T53n2122_033:0540a27": "獸形像安佛槃上者。計損滿五犯逆罪究竟",
    "T53n2122_033:0540a28": "不還。一劫墮阿鼻地獄。贖香油燈供養者無",
    "T53n2122_033:0540a29": "犯。佛不求利無人堪消。初獻佛時上中下",
    "T53n2122_033:0540b01": "座。必教白衣奉佛及僧。獻佛竟行與僧食",
    "T53n2122_033:0540b02": "不犯。若不爾者食佛物故。千億歲墮阿鼻地",
    "T53n2122_033:0540b03": "獄。檀越不受前教亦招前報。若生人間。九",
    "T53n2122_033:0540b04": "百萬歲墮下賤生。何以故。佛物無人能評價",
    "T53n2122_033:0540b05": "故。",
    "T53n2122_033:0540b06": "[0540b06] 述曰。此謂施主決定入佛受用。所以須贖。",
    "T53n2122_033:0540b07": "若如今時齋上每出佛槃飲食。情通彼此不",
    "T53n2122_033:0540b08": "局情者。食訖還入施主不勞牧贖。如七月",
    "T53n2122_033:0540b09": "十五日獻佛及僧。無佛僧受用即須贖用也。",
    "T53n2122_033:0540b10": "[0540b10] 又觀佛三昧經云。時優填王戀慕世尊鑄",
    "T53n2122_033:0540b11": "金為像。聞佛當下寶階。象載金像來迎世",
    "T53n2122_033:0540b12": "尊。爾時金像從象上下。猶如生佛足步虛",
    "T53n2122_033:0540b13": "空。足下雨華。亦放光明。來迎世尊。合掌",
    "T53n2122_033:0540b14": "叉手為佛作禮。",
    "T53n2122_033:0540b15": "[0540b15] 爾時世尊亦復長跪合掌向像。空中百千化",
    "T53n2122_033:0540b16": "佛。亦皆合掌長跪向像。爾時世尊而語像言。",
    "T53n2122_033:0540b17": "汝於來世大作佛事。我滅度後。我諸弟子以",
    "T53n2122_033:0540b18": "付囑汝。空中化佛異口同音。咸作是言。若",
    "T53n2122_033:0540b19": "有眾生於佛滅後。造立形像持用供養。是",
    "T53n2122_033:0540b20": "人來世必得念佛清淨三昧。",
    "T53n2122_033:0540b21": "[0540b21] 又外國記云。佛上忉利天為母說法經九十",
    "T53n2122_033:0540b22": "日。波斯匿王思欲見佛。刻牛頭栴檀作如",
    "T53n2122_033:0540b23": "來像。置佛坐處。佛後還入精舍。像出迎佛。",
    "T53n2122_033:0540b24": "佛言。還坐。吾般涅槃後可為四部眾作諸法",
    "T53n2122_033:0540b25": "式。像即還坐。此像是眾像之始也。佛移住",
    "T53n2122_033:0540b26": "兩邊小精舍。與像異處相去二十步。祇桓",
    "T53n2122_033:0540b27": "精舍本有七層。諸國競興供養不絕。堂內",
    "T53n2122_033:0540b28": "長明燈鼠銜燈炷。燒諸旛蓋。遂及精舍。七",
    "T53n2122_033:0540b29": "重都盡。諸國王人民皆大悲惱。界檀像已燒。",
    "T53n2122_033:0540c01": "&#x5374;後四五日。開東邊小精舍戶。忽見本像",
    "T53n2122_033:0540c02": "移向彼房。眾大歡喜。共治精舍。得作兩重。",
    "T53n2122_033:0540c03": "像像本處。",
    "T53n2122_033:0540c04": "[0540c04] 又優填王作佛形像經云。昔佛在世時。跋耆",
    "T53n2122_033:0540c05": "國王。名曰優填。來至佛所頭面頂禮。合掌",
    "T53n2122_033:0540c06": "白佛言。世尊。若佛滅後其有眾生作佛形像。",
    "T53n2122_033:0540c07": "當得何福。佛告王曰。若當有人作佛形像。功",
    "T53n2122_033:0540c08": "德無量不可稱計。世世所生不墮惡道。天上",
    "T53n2122_033:0540c09": "人中受福快樂。身體常作紫磨金色。眼目清",
    "T53n2122_033:0540c10": "潔面貌端正。身體手足奇絕妙好。常為眾人",
    "T53n2122_033:0540c11": "之所愛敬。若生人中。常生帝王大臣長者賢",
    "T53n2122_033:0540c12": "善家子。所生之處豪尊富貴。財產珍寶不可",
    "T53n2122_033:0540c13": "稱數。常為父母兄弟宗親之所愛重。若作帝",
    "T53n2122_033:0540c14": "王王中特尊。為諸國王之所歸仰。乃至得",
    "T53n2122_033:0540c15": "轉輪聖王王四天下。七寶自然千子具足。飛",
    "T53n2122_033:0540c16": "升天上無所不至。若生天上天中最勝。乃至",
    "T53n2122_033:0540c17": "得作六欲天王。於六天中尊貴第一。若生梵",
    "T53n2122_033:0540c18": "天作大梵王。端正無比勝諸梵天。常為諸梵",
    "T53n2122_033:0540c19": "之所尊敬。後皆得生無量壽國。作大菩薩最",
    "T53n2122_033:0540c20": "尊第一。過無數劫當得成佛。入泥洹道。若",
    "T53n2122_033:0540c21": "當有人作佛形像獲福如是。又法華經偈云。",
    "T53n2122_033:0540c22": " 若人為佛故  建立諸形像",
    "T53n2122_033:0540c23": " 乃至童子戲  若草木及筆",
    "T53n2122_033:0540c24": " 或有指爪甲  而畫作佛像",
    "T53n2122_033:0540c25": " 如是諸人等  皆已成佛道",
    "T53n2122_033:0540c26": "[0540c26] 又造立形像福報經云。佛至拘羅瞿國。時",
    "T53n2122_033:0540c27": "國主名優填王。年始十四。聞佛當來。即",
    "T53n2122_033:0540c28": "&#x52C5;傍臣左右皆悉迎佛。到以頭面禮佛。長",
    "T53n2122_033:0540c29": "跪叉手白佛言。天上人中無能及佛者。光明",
    "T53n2122_033:0541a01": "巍巍乃能如是。佛去已後恐不復見。今欲",
    "T53n2122_033:0541a02": "作佛形像恭敬承事。得何福報。願佛哀愍為",
    "T53n2122_033:0541a03": "我說之。",
    "T53n2122_033:0541a04": "[0541a04] 爾時世尊說偈答曰。",
    "T53n2122_033:0541a05": " 王諦聽吾說  福地上灰土",
    "T53n2122_033:0541a06": " 福德無過者  作佛形像報",
    "T53n2122_033:0541a07": " 常生大富家  尊貴無極珍",
    "T53n2122_033:0541a08": " 眷屬常恭敬  作佛形像報",
    "T53n2122_033:0541a09": " 常得天眼報  無比紺青色",
    "T53n2122_033:0541a10": " 作佛形像報  父母見歡喜",
    "T53n2122_033:0541a11": " 端正威德重  愛樂終無厭",
    "T53n2122_033:0541a12": " 作佛形像報  金色身焰光",
    "T53n2122_033:0541a13": " 猶妙師子像  眾生見歡喜",
    "T53n2122_033:0541a14": " 作佛形像報  閻浮提大姓",
    "T53n2122_033:0541a15": " 剎利婆羅門  福人於中生",
    "T53n2122_033:0541a16": " 作佛形像報  不生邊地國",
    "T53n2122_033:0541a17": " 不盲不醜陋  六情常完具",
    "T53n2122_033:0541a18": " 作佛形像報  臨終識宿命",
    "T53n2122_033:0541a19": " 見佛在其前  不覺死苦時",
    "T53n2122_033:0541a20": " 作佛形像報  作大名聞王",
    "T53n2122_033:0541a21": " 金輪飛行帝  典主四天下",
    "T53n2122_033:0541a22": " 作佛形像報  作釋天名因",
    "T53n2122_033:0541a23": " 神足典第二  三十三天奉",
    "T53n2122_033:0541a24": " 作佛形像報  此過出欲界",
    "T53n2122_033:0541a25": " 作梵梵天王  迦夷眾梵恭",
    "T53n2122_033:0541a26": " 作佛形像報  受福正如是",
    "T53n2122_033:0541a27": " 若能刻畫作  天地尚可稱",
    "T53n2122_033:0541a28": " 此福不可量  是故供養佛",
    "T53n2122_033:0541a29": " 華香香汁塗  供養大士者",
    "T53n2122_033:0541b01": " 得漏盡無為",
    "T53n2122_033:0541b02": "[0541b02] 又付法藏經云。昔過去九十一劫。毘婆尸",
    "T53n2122_033:0541b03": "佛入涅槃後。四部弟子起七寶塔。時彼塔中",
    "T53n2122_033:0541b04": "有佛形像。面上金色少處缺壞。有一貧女",
    "T53n2122_033:0541b05": "遊行乞&#x5303;得一金珠。見像面壞欲傅像面。迦",
    "T53n2122_033:0541b06": "葉爾時作鍛金師。女即持往倩令修造。金師",
    "T53n2122_033:0541b07": "聞福歡喜為治。用傅像面。因共立願。願我",
    "T53n2122_033:0541b08": "二人常為夫婦身真金色常受勝樂。從是以",
    "T53n2122_033:0541b09": "來九十一劫身真金色。生天人中快樂無極。",
    "T53n2122_033:0541b10": "最後託生第七梵天。時摩竭國有婆羅門名",
    "T53n2122_033:0541b11": "尼俱律陀。過去修福聰明多智。巨富無量",
    "T53n2122_033:0541b12": "金銀七寶。牛羊田宅奴婢車乘。比瓶沙王千",
    "T53n2122_033:0541b13": "倍為勝。瓶沙王有金犁千具。彼婆羅門恐",
    "T53n2122_033:0541b14": "與王齊畏招罪咎。其家但作九百九十九具",
    "T53n2122_033:0541b15": "金犁。唯少一具。其家有[疊*毛]。最下之者具價",
    "T53n2122_033:0541b16": "猶直百千兩金。有六十簞金粟。一簞有三",
    "T53n2122_033:0541b17": "百四十斛。其家雖富而無兒息。於其舍側",
    "T53n2122_033:0541b18": "有一樹神。夫婦常往祈請祭祀。求乞有子",
    "T53n2122_033:0541b19": "多年無應。瞋忿語曰。今更七日盡心奉事。",
    "T53n2122_033:0541b20": "若復無驗必相定燒樹。樹神愁怖告四天王。",
    "T53n2122_033:0541b21": "王告帝釋。釋觀閻浮提無堪彼子。即詣梵天",
    "T53n2122_033:0541b22": "王廣宣上事。梵王即以天眼遍觀見一梵天",
    "T53n2122_033:0541b23": "臨當命終。即往語之。勸其往生。梵天受教即",
    "T53n2122_033:0541b24": "來託生。滿足十月生一男兒。顏貌端正身真",
    "T53n2122_033:0541b25": "金色。光明赫奕照四十里。相師占曰。此兒",
    "T53n2122_033:0541b26": "宿福必當出家。父母聞之甚懷愁惱。夫婦議",
    "T53n2122_033:0541b27": "曰。當設何方斷絕其意。覆自思惟。世所耽著",
    "T53n2122_033:0541b28": "唯有美色。當為娉娶端正好女用斷其情。至",
    "T53n2122_033:0541b29": "年十五欲為娉妻。語父母言。我志清淨不須",
    "T53n2122_033:0541c01": "婦也。父母不聽。兒知難免便設權計。語父",
    "T53n2122_033:0541c02": "母言。能為我得紫金色女端正超世。我當納",
    "T53n2122_033:0541c03": "之。父母即召諸婆羅門遍行娉求。諸婆羅門",
    "T53n2122_033:0541c04": "鑄一金女。端正奇特輿行村落高聲唱言。若",
    "T53n2122_033:0541c05": "有女人得見金神禮拜之者。後出嫁時必得",
    "T53n2122_033:0541c06": "好婿。身真金色端正殊妙。女聞悉出。唯有一",
    "T53n2122_033:0541c07": "女軀體金色端正殊好。即是往日施金女也。",
    "T53n2122_033:0541c08": "以昔勝緣有此妙身。志樂清潔獨不肯出。諸",
    "T53n2122_033:0541c09": "女強將共見金神。此女即到。金色光明映奪",
    "T53n2122_033:0541c10": "金神。婆羅門見即為娉得。既到夫家。夫婦相",
    "T53n2122_033:0541c11": "對各皆清潔了無欲意。共立要契各住一房。",
    "T53n2122_033:0541c12": "父母知已毀除一房。令共同室安置一床。迦",
    "T53n2122_033:0541c13": "葉語婦。我若眠息汝當經行。汝若眠息我當",
    "T53n2122_033:0541c14": "經行。後次婦臥垂手床前。毒蛇入室欲螫其",
    "T53n2122_033:0541c15": "手。迦葉見已以衣裹手舉著床上。婦更驚",
    "T53n2122_033:0541c16": "寤而責之曰。共我立誓要不相近。今復何",
    "T53n2122_033:0541c17": "緣竊舉吾手。迦葉答言。有蛇來入恐傷汝手。",
    "T53n2122_033:0541c18": "故舉之耳。即指蛇示婦意乃寤。夫婦節操",
    "T53n2122_033:0541c19": "深厭世間。啟辭父母求欲出家。父母見已遂",
    "T53n2122_033:0541c20": "便聽許。於是夫婦俱共出家來至佛所。佛與",
    "T53n2122_033:0541c21": "分座。佛為說法。即於座上得阿羅漢。婦於",
    "T53n2122_033:0541c22": "後時亦得羅漢。迦葉在世。常與如來對坐說",
    "T53n2122_033:0541c23": "法。佛滅度後所有法藏悉付迦葉。後時結",
    "T53n2122_033:0541c24": "三藏竟。至雞足山入般涅槃。全身不散。候",
    "T53n2122_033:0541c25": "彌勒佛出世之時。從山而出。在大眾中作十",
    "T53n2122_033:0541c26": "八變。度人無量。然後滅身。未來成佛。號曰光",
    "T53n2122_033:0541c27": "明(六十簞金粟者出薩婆多傳未來成佛出法華經)。",
    "T53n2122_033:0541c28": "[0541c28] 又智度論云。昔佛在世時。迦毘羅衛城中。",
    "T53n2122_033:0541c29": "淨飯王子佛弟難陀。身體端正有三十相。王",
    "T53n2122_033:0542a01": "為納婦字孫陀利。面首端正世間少雙。難陀",
    "T53n2122_033:0542a02": "晝夜愛敬婦故不欲出家。佛以方便化令出",
    "T53n2122_033:0542a03": "家。既出家已得阿羅漢。比丘見已而白佛言。",
    "T53n2122_033:0542a04": "難陀比丘宿植何福與佛同生有三十相。身",
    "T53n2122_033:0542a05": "體端正世間無比。又捨豪貴出家得道。佛告",
    "T53n2122_033:0542a06": "比丘。乃往過去九十一劫。毘婆尸佛入涅槃",
    "T53n2122_033:0542a07": "後。難陀爾時為大長者。於辟支佛塔廟之",
    "T53n2122_033:0542a08": "中。青黛塗壁而以畫作辟支佛像。因而發",
    "T53n2122_033:0542a09": "願。願我世世生尊貴家。常得端正身相金色。",
    "T53n2122_033:0542a10": "值佛得道。緣此善根發願功德。從是以來",
    "T53n2122_033:0542a11": "九十一劫不墮惡道。天上人中身體端正有",
    "T53n2122_033:0542a12": "三十相。豪尊富貴快樂無極。乃至今日與我",
    "T53n2122_033:0542a13": "同生出家得道。◎",
    "T53n2122_033:0542a14": "◎嚫施部第六",
    "T53n2122_033:0542a15": "[0542a15] 如輪轉五道經云。佛言。凡作功德隨身之行。",
    "T53n2122_033:0542a16": "燒香然燈得福甚多。燒香作福及以轉經。不",
    "T53n2122_033:0542a17": "得倩人而不嚫。願如倩人食豈得自飽。燒",
    "T53n2122_033:0542a18": "香潔淨然燈續明。燒香齋食讀經噠嚫。以",
    "T53n2122_033:0542a19": "為常法。布施得福。諸天接將。萬惡皆&#x5374;眾魔",
    "T53n2122_033:0542a20": "降伏。懈怠之人不能精進。一朝疾病又不吉",
    "T53n2122_033:0542a21": "利。便欲燒香方始作福。諸天未降諸魔在前。",
    "T53n2122_033:0542a22": "競來嬈觸作諸變怪。以是之故常當精進。罪",
    "T53n2122_033:0542a23": "福隨人如影隨形。種植福田如尼俱類樹。本",
    "T53n2122_033:0542a24": "種一核稍稍漸大。收子無限。佛言。阿難。施",
    "T53n2122_033:0542a25": "一得萬倍言不虛也。佛時說偈言。",
    "T53n2122_033:0542a26": " 賢者好布施  天神自扶將",
    "T53n2122_033:0542a27": " 施一得萬倍  安樂壽命長",
    "T53n2122_033:0542a28": " 今日施善人  其福不可量",
    "T53n2122_033:0542a29": " 皆當得佛道  度脫諸十方",
    "T53n2122_033:0542b01": "雜福部第七",
    "T53n2122_033:0542b02": "[0542b02] 如薩婆多論云。若作僧房及以塔像。曠路",
    "T53n2122_033:0542b03": "作井及作橋梁船。此人功德一切時生常資",
    "T53n2122_033:0542b04": "施主。除三因緣。一前事毀壞。二此人若死。",
    "T53n2122_033:0542b05": "三若起惡邪。無此三因緣者。福德常生。",
    "T53n2122_033:0542b06": "[0542b06] 又增一阿含經云。爾時世尊告諸比丘。有五",
    "T53n2122_033:0542b07": "施不得其福。云何為五。一以刀施人。二以",
    "T53n2122_033:0542b08": "毒施人。三以野牛施人。四以婬女施人。五造",
    "T53n2122_033:0542b09": "作神祠。是謂有此五施不得其福。復有五施",
    "T53n2122_033:0542b10": "人天得福。云何為五。一造作園觀。二造作",
    "T53n2122_033:0542b11": "林樹。三造作橋梁。四造作大船。五與當來過",
    "T53n2122_033:0542b12": "去造作房舍住處。是謂有此五事今得其福。",
    "T53n2122_033:0542b13": "爾時世尊便說此偈。",
    "T53n2122_033:0542b14": " 園觀施清涼  及作好橋梁",
    "T53n2122_033:0542b15": " 河津度人民  并作好房舍",
    "T53n2122_033:0542b16": " 彼人日夜中  常當受其福",
    "T53n2122_033:0542b17": " 戒定以成就  此人必生天",
    "T53n2122_033:0542b18": "[0542b18] 又僧祇律。有諸天子。以偈問佛。",
    "T53n2122_033:0542b19": " 何等人趣善  何等人生天",
    "T53n2122_033:0542b20": " 何等人晝夜  長養善功德",
    "T53n2122_033:0542b21": "[0542b21] 爾時世尊。以偈答言。",
    "T53n2122_033:0542b22": " 曠路作好井  種植園果施",
    "T53n2122_033:0542b23": " 樹林施清涼  橋船渡人民",
    "T53n2122_033:0542b24": " 布施修淨戒  智慧捨慳貪",
    "T53n2122_033:0542b25": " 功德日夜增  常生天人中",
    "T53n2122_033:0542b26": "[0542b26] 又正法念經云。若有眾生施人美水。或覆井",
    "T53n2122_033:0542b27": "泉。恐諸毒蛇墮於井中。行人飲之而致苦惱。",
    "T53n2122_033:0542b28": "命終生三空侯天受五欲樂。從此命終。若得",
    "T53n2122_033:0542b29": "人身王所愛重。若見病困咽喉出聲。餘命未",
    "T53n2122_033:0542c01": "盡。施其漿飲。或施其財。以續彼命。命終生",
    "T53n2122_033:0542c02": "深水天。如帝釋快樂。從天命終隨業流轉。不",
    "T53n2122_033:0542c03": "墮三途得受人身。從生至生。不遭病苦。無有",
    "T53n2122_033:0542c04": "惱亂。若有眾生持戒。見比丘僧以扇布施令",
    "T53n2122_033:0542c05": "得清涼讀誦經法。命終生風行天。香氣來吹",
    "T53n2122_033:0542c06": "悅樂無比。若有眾生於河津濟造立橋船。以",
    "T53n2122_033:0542c07": "善心渡持戒人。兼渡餘人不作眾惡。命終生",
    "T53n2122_033:0542c08": "持鬘天受五欲樂。命盡人中為王典藏。",
    "T53n2122_033:0542c09": "[0542c09] 又譬喻經云。昔有母子三人常作三事。一作",
    "T53n2122_033:0542c10": "大船置於河中以渡百姓。二於都市造立好",
    "T53n2122_033:0542c11": "井以供萬民。三於四門各作圊廁給人便利。",
    "T53n2122_033:0542c12": "緣是德功。命終之後皆生天上受福自然。下",
    "T53n2122_033:0542c13": "生人中富貴長壽。所生之處。不經三塗。設此",
    "T53n2122_033:0542c14": "微福尚獲果報巍巍無量。何況有人廣修功",
    "T53n2122_033:0542c15": "德。造立塔寺分檀布施作諸福業。百千萬倍",
    "T53n2122_033:0542c16": "復勝於此不可計量。故成實論引經偈云。",
    "T53n2122_033:0542c17": " 若種樹園林  造井橋梁等",
    "T53n2122_033:0542c18": " 是人所為福  晝夜常增長",
    "T53n2122_033:0542c19": "[0542c19] 又華手經云。佛告舍利弗。菩薩有四法終不",
    "T53n2122_033:0542c20": "退轉無上菩提。何等為四。一者若見塔廟毀",
    "T53n2122_033:0542c21": "壞當加修治。若塊若泥乃至一塼。二者若於",
    "T53n2122_033:0542c22": "四衢道中多人觀處。起塔造像為作念佛善",
    "T53n2122_033:0542c23": "福之緣。塔中畫作若轉法輪及出家相。乃",
    "T53n2122_033:0542c24": "至雙樹入涅槃相。三者若見有比丘僧二部",
    "T53n2122_033:0542c25": "諍訟。勤求方便令其和合。四者若見佛法欲",
    "T53n2122_033:0542c26": "壞能讀誦說。乃至一偈令法不絕。為護法故",
    "T53n2122_033:0542c27": "敬養法師。專心護法不惜身命。菩薩若成是",
    "T53n2122_033:0542c28": "四法者。世世當作轉輪聖王。得大身力如那",
    "T53n2122_033:0542c29": "羅延。捨四天下而行出家。能得隨意修四梵",
    "T53n2122_033:0543a01": "行。命終生天作大梵王。乃至究竟成無上",
    "T53n2122_033:0543a02": "道。是故智者欲求佛道當作是學。",
    "T53n2122_033:0543a03": "[0543a03] 又放牛經出增一阿含別品同譯。佛告諸比",
    "T53n2122_033:0543a04": "丘。有十一法。放牛兒不知放牛便宜不曉養",
    "T53n2122_033:0543a05": "牛。何等為十一。一者放牛兒不知色。二者不",
    "T53n2122_033:0543a06": "知相。三者不知摩刷。四者不知護瘡。五者不",
    "T53n2122_033:0543a07": "知作煙。六者不知擇道行。七者不知處牛。八",
    "T53n2122_033:0543a08": "者不知何道渡水。九者不知逐好水草。十者",
    "T53n2122_033:0543a09": "不知[(殼-一)/牛]牛不遺殘。十一者不知分別養可用",
    "T53n2122_033:0543a10": "不可用。如是十一事放牛兒不曉養護其牛",
    "T53n2122_033:0543a11": "者。牛終不孳息日日有減。此喻比丘。亦有",
    "T53n2122_033:0543a12": "十一種損益不可具述。佛於是頌曰。",
    "T53n2122_033:0543a13": " 放牛兒審諦  牛主有福德",
    "T53n2122_033:0543a14": " 六頭牛六年  成六十不減",
    "T53n2122_033:0543a15": " 放牛兒聰明  知分別諸相",
    "T53n2122_033:0543a16": " 如此放牛兒  先世佛所譽",
    "T53n2122_033:0543a17": "洗僧部第八",
    "T53n2122_033:0543a18": "[0543a18] 如譬喻經云。佛以臘月八日神通降伏六師。",
    "T53n2122_033:0543a19": "六師不如投水而死。仍廣說法度諸外道。外",
    "T53n2122_033:0543a20": "道伏化白佛言。佛以法水洗我心垢。我今請",
    "T53n2122_033:0543a21": "僧洗浴以除身穢。仍為常緣也(今臘月八日洗僧唯出此經文)。",
    "T53n2122_033:0543a22": "[0543a22] 又摩訶剎頭經。亦名灌佛形像經云。佛告天",
    "T53n2122_033:0543a23": "下人民。十方諸佛皆用四月八日夜半時生。",
    "T53n2122_033:0543a24": "皆用四月八日夜半時去家學道。皆用四月",
    "T53n2122_033:0543a25": "八日夜半時得佛道。皆用四月八日夜半時",
    "T53n2122_033:0543a26": "般泥洹。佛言。所以用四月八日者。為春夏之",
    "T53n2122_033:0543a27": "際殃罪悉畢。萬物普生毒氣未行。不寒不熱",
    "T53n2122_033:0543a28": "時氣和適。今是佛生日。故諸天下人民共念",
    "T53n2122_033:0543a29": "佛功德浴佛形像。如佛在時。以示天下人。佛",
    "T53n2122_033:0543b01": "言。我為菩薩時。三十六返為天王帝釋。三",
    "T53n2122_033:0543b02": "十六返作金輪王。三十六返作飛行皇帝。",
    "T53n2122_033:0543b03": "今日諸賢誰有好心念釋迦佛恩德者。以香",
    "T53n2122_033:0543b04": "華浴佛形像求第一福者。諸天鬼神所證明",
    "T53n2122_033:0543b05": "知。四月八日浴佛法時。當取三種香。一都",
    "T53n2122_033:0543b06": "梁香。二藿香。三艾納香。合三種草香按而漬",
    "T53n2122_033:0543b07": "之。此則青色水。若香少者可以紺黛秦皮權",
    "T53n2122_033:0543b08": "代之。又用&#x6B1D;金香手按漬之於水中。按之以",
    "T53n2122_033:0543b09": "作赤水。以水清淨用灌像訖。以白練拭之。斷",
    "T53n2122_033:0543b10": "後自占更灌名曰清淨。其福第一也。",
    "T53n2122_033:0543b11": "[0543b11] 又溫室經云。佛告祇域長者。澡浴之法當用",
    "T53n2122_033:0543b12": "七物除去七病。得七福報。何謂為七物。一",
    "T53n2122_033:0543b13": "者然火。二者淨水。三者澡豆。四者酥膏。五",
    "T53n2122_033:0543b14": "者淳灰。六楊枝。七者內衣。此是澡浴之法。",
    "T53n2122_033:0543b15": "何謂除七病。一者四大安隱。二者除風。三者",
    "T53n2122_033:0543b16": "除濕痺。四者除寒&#x6C37;。五者除熱氣。六者除垢",
    "T53n2122_033:0543b17": "穢。七者身體輕便眼目清明。是為除七病。得",
    "T53n2122_033:0543b18": "七福者。一者四大無病所生常安。二者所生",
    "T53n2122_033:0543b19": "清淨面首端正。三者身體常香衣服淨潔。四",
    "T53n2122_033:0543b20": "者肌體濡澤威光德大。五者饒多人從拂拭",
    "T53n2122_033:0543b21": "塵垢。六者口齒香好所說肅用。七者所生之",
    "T53n2122_033:0543b22": "處自然衣服。",
    "T53n2122_033:0543b23": "[0543b23] 又十誦律云。洗浴得五利。一除塵垢。二治身",
    "T53n2122_033:0543b24": "皮膚令一色。三破寒熱。四下風氣調。五少病",
    "T53n2122_033:0543b25": "痛。舍利弗。夏盛熱時有一客作人。園中汲水",
    "T53n2122_033:0543b26": "灌樹。見舍利弗發小信心。喚舍利弗脫衣樹",
    "T53n2122_033:0543b27": "下。以水澆洗身得輕涼。作人後命終即生忉",
    "T53n2122_033:0543b28": "利天上。有大威力。為功雖少。以遇良田獲",
    "T53n2122_033:0543b29": "報甚多。即下詣舍利弗所散華供養。舍利弗",
    "T53n2122_033:0543c01": "因其信心為說法要。得須陀洹果。",
    "T53n2122_033:0543c02": "[0543c02] 又賢愚經云。爾時首陀會天下閻浮提。至",
    "T53n2122_033:0543c03": "世尊所請佛及僧洗浴供養。世尊默然許可。",
    "T53n2122_033:0543c04": "即設飲食并辦洗具溫室。暖水調適酥油",
    "T53n2122_033:0543c05": "浣草。皆悉備有。於是世尊及諸比丘。納受",
    "T53n2122_033:0543c06": "其供共洗浴已。并厚飲食。其食甘美世所希",
    "T53n2122_033:0543c07": "有。食竟澡漱各還本處。是時阿難白佛。此",
    "T53n2122_033:0543c08": "天往昔作何功德。形體殊妙威相奇特。光",
    "T53n2122_033:0543c09": "明顯赫如大寶山。佛告阿難。乃往過去毘婆",
    "T53n2122_033:0543c10": "尸佛時。此天彼世為貧家子。常行庸作以",
    "T53n2122_033:0543c11": "供身口。聞佛說洗僧之德。情中欣然便勤作",
    "T53n2122_033:0543c12": "務。得少錢穀用設洗具。并及飲食請佛眾",
    "T53n2122_033:0543c13": "僧而以盡奉。由此福行壽終之後。生首陀",
    "T53n2122_033:0543c14": "會天有此光相。七佛已來乃至千佛出世亦",
    "T53n2122_033:0543c15": "皆如是洗佛及僧。佛授記曰。於未來世兩阿",
    "T53n2122_033:0543c16": "僧祇百劫之中當得作佛。號曰淨身。十號具",
    "T53n2122_033:0543c17": "足。",
    "T53n2122_033:0543c18": "[0543c18] 又雜譬喻經云。昔佛弟難陀。乃往昔維衛",
    "T53n2122_033:0543c19": "佛時人。一洗眾僧之福功德。自追生在釋種",
    "T53n2122_033:0543c20": "身。珮五六之相神容晃昱金色。乘前之福",
    "T53n2122_033:0543c21": "與佛同世。研精道場便得六通。古人施一",
    "T53n2122_033:0543c22": "猶有弘報。況今檀越能多行者。普等之行",
    "T53n2122_033:0543c23": "必逮尊號。加增歡喜廣度一切。",
    "T53n2122_033:0543c24": "[0543c24] 又福田經云。有比丘名阿難。白世尊曰。我念",
    "T53n2122_033:0543c25": "宿命生羅閱祇國為庶民子。身生惡瘡治之",
    "T53n2122_033:0543c26": "不瘥。有親友道人來語我言。當浴眾僧取其",
    "T53n2122_033:0543c27": "浴水。以用洗瘡便可得愈。又可得福。我即",
    "T53n2122_033:0543c28": "歡喜往到寺中。加敬至心。更作新井香油浴",
    "T53n2122_033:0543c29": "具洗浴眾僧。以汁洗瘡尋蒙除愈。從此因緣。",
    "T53n2122_033:0544a01": "所生端正金色晃昱不受塵垢。九十一劫常",
    "T53n2122_033:0544a02": "得淨福慶祐廣遠。今復值佛心垢消滅逮得",
    "T53n2122_033:0544a03": "應真。又十誦律云。外國浴室形圖猶如圜",
    "T53n2122_033:0544a04": "倉。開戶通煙下作伏瀆。出外內施三擎閣齊",
    "T53n2122_033:0544a05": "人所及處。以瓶盛水滿三重閣。火氣上升。",
    "T53n2122_033:0544a06": "上閣水熱。中閣水暖。下閣水冷。隨宜自取用",
    "T53n2122_033:0544a07": "無別作湯。故云淨水耳。又增一阿含經云。爾",
    "T53n2122_033:0544a08": "時世尊告諸比丘。造作浴室有五功德。云何",
    "T53n2122_033:0544a09": "為五。一除風。二病得瘥。三除去塵垢。四身",
    "T53n2122_033:0544a10": "體輕便。五得肥白。若有四部之眾。欲求此五",
    "T53n2122_033:0544a11": "功德者。當求造浴室。",
    "T53n2122_033:0544a12": "[0544a12] 又僧祇律云。若欲浴時使園民等掃灑。令淨",
    "T53n2122_033:0544a13": "辦具薪炭溫暖得所。乃打揵稚應知入浴。",
    "T53n2122_033:0544a14": "各以腰帶繫衣作識安衣架上。入時不得掉",
    "T53n2122_033:0544a15": "兩臂而入。一手遮前而入。若欲與師揩者。當",
    "T53n2122_033:0544a16": "先白已無罪。不得一時舉兩手。當先令揩一",
    "T53n2122_033:0544a17": "臂一手覆前竟。次揩一臂一手及餘內外已。",
    "T53n2122_033:0544a18": "閉戶而坐令身汗出。籌量用水不得多用。若",
    "T53n2122_033:0544a19": "池水洗自恣無罪。不聽露地裸形而浴。若水",
    "T53n2122_033:0544a20": "齊腰腋得用無罪。若坐水中至臍亦得。出已",
    "T53n2122_033:0544a21": "取己衣著正理而去。",
    "T53n2122_033:0544a22": "[0544a22] 述曰。因明洗僧遂申歎德。恐邊遠道俗不閑",
    "T53n2122_033:0544a23": "法用。故略明法事以標厥致耳。",
    "T53n2122_033:0544a24": "[0544a24] 竊惟尼連河裏非有垢而見除。嵐毘園內實",
    "T53n2122_033:0544a25": "無塵而示蕩。故知洗沐是清昇之本。灌澡為",
    "T53n2122_033:0544a26": "澄潔之原。可謂乘香範於前修。振芳猷於",
    "T53n2122_033:0544a27": "後業。所以東國泛七華之水。以濯一乘之賓。",
    "T53n2122_033:0544a28": "西方瑩八德之池。用滌九品之輩。故使醫王",
    "T53n2122_033:0544a29": "夜念發造溫室之心。長者晨言敬申洗僧之",
    "T53n2122_033:0544b01": "願。遂蒙如來善巧。近說七物之儀。大覺垂",
    "T53n2122_033:0544b02": "慈。遠記五天之報。然今此處摩訶施主某",
    "T53n2122_033:0544b03": "官。斯乃運廣大心行無上業。生生常修佛事。",
    "T53n2122_033:0544b04": "世世常轉法輪。故能信正法於群邪。敬緇",
    "T53n2122_033:0544b05": "徒於像季。深知講宣四句價重隋珠。飯沐",
    "T53n2122_033:0544b06": "一僧田高異道。遂使共相率勵勸課等侶。各",
    "T53n2122_033:0544b07": "捨淨財同崇此福。於是辦七物於嘉時。洗三",
    "T53n2122_033:0544b08": "尊於此日。又能屈請高德某法師。講宣溫",
    "T53n2122_033:0544b09": "室洗浴眾僧經一部。法師乃時稱學海。世號",
    "T53n2122_033:0544b10": "詞宗。出玄義而似雲屯。決眾難而方泉涌。能",
    "T53n2122_033:0544b11": "使俗徒開解。猶朗日之闢重昏。法侶除疑。等",
    "T53n2122_033:0544b12": "嚴霜之卷零葉。今既玄章盡軸。座停雷梵",
    "T53n2122_033:0544b13": "之八音。藻浴時臻。次歎洗僧之七物。一者",
    "T53n2122_033:0544b14": "鴻鑪熾火巨鑊氛氳。密室既已除寒。龍泉自",
    "T53n2122_033:0544b15": "然泛熱。二者輕清德水流湛金池。蕩垢皎若",
    "T53n2122_033:0544b16": "蓮開紅。身首霑便土潤。三者銀光豆屑",
    "T53n2122_033:0544b17": "細滑逼於兜羅。&#x5374;膩本若雲披潔體方開露",
    "T53n2122_033:0544b18": "日。四者八味酥膏五香芬馥。排風去痺未",
    "T53n2122_033:0544b19": "謝摩抵。瑩質光顏何慚妙藥。五者玉管神灰",
    "T53n2122_033:0544b20": "雪華霜潔。邪風遇便息扇。亂想賴己恬凝。六",
    "T53n2122_033:0544b21": "者青楊細柳綠幹輕條。去熱則口發幽蘭。淨",
    "T53n2122_033:0544b22": "齒則氣合優&#x9262;。七者齊縑魏素持作內衣。",
    "T53n2122_033:0544b23": "蔭患并得身安。蕩報自然光飾。七物並皆精",
    "T53n2122_033:0544b24": "備一心奉上。惟眾慈悲為歎祝願。",
    "T53n2122_033:0544b25": "[0544b25] 夫欲起居淨國。必須預蕩十力之形。&#x9008;託",
    "T53n2122_033:0544b26": "天宮。先當澡彼六和之眾。譬若聲調響順形",
    "T53n2122_033:0544b27": "直影端。因果之理必然。非關鬼神之授。然今",
    "T53n2122_033:0544b28": "施主等仰襲醫王建斯溫室。營辦七物洗浴",
    "T53n2122_033:0544b29": "三尊。獎率有緣弘揚妙典。以茲殊勝莫大善",
    "T53n2122_033:0544c01": "根。先用莊嚴。今日某法師等有大勢力。生生",
    "T53n2122_033:0544c02": "常轉法輪獲大神通。世世常修佛事長幼受",
    "T53n2122_033:0544c03": "無窮之智。眷屬極不夭之年。障累與朝霧俱",
    "T53n2122_033:0544c04": "消。嘉慶共繁星等列。諸施主等。願高臨八",
    "T53n2122_033:0544c05": "正。趣大道於菩提。富有七珍。惠蒼生而無",
    "T53n2122_033:0544c06": "盡。又願片時營佐之者。除七病而莫遺。豪",
    "T53n2122_033:0544c07": "分助讚之徒。獲七福而無竭。見聞隨喜咸趣",
    "T53n2122_033:0544c08": "法城。叩頭彈指齊昇佛果。敷揚玄教已自",
    "T53n2122_033:0544c09": "周圓。嚴儀洗具復皆備訖。唯眾一心奉請",
    "T53n2122_033:0544c10": "三寶。",
    "T53n2122_033:0544c11": "[0544c11] 稽首歸依上請十方諸佛三世慈尊。五分法",
    "T53n2122_033:0544c12": "身真應兩體。九十八使惑纏已盡。三十二相",
    "T53n2122_033:0544c13": "微妙莊嚴。實無四求假同四事。為眾生故有",
    "T53n2122_033:0544c14": "感便來。唯願各各乘摩尼寶殿。坐碼&#x78AF;雲中",
    "T53n2122_033:0544c15": "放百億光明照三千剎土。梵王持蓋帝釋布",
    "T53n2122_033:0544c16": "華。降此道場入溫室浴。",
    "T53n2122_033:0544c17": "[0544c17] 次請發心已上補處已還歡喜離垢之人。善",
    "T53n2122_033:0544c18": "慧法雲之士。三賢十聖一切諸菩薩。惟願運",
    "T53n2122_033:0544c19": "天人於掌內。安法界於毛端。齊馭四足之",
    "T53n2122_033:0544c20": "靈鵬。俱騁六通之神驥。不見相而見。不來相",
    "T53n2122_033:0544c21": "而來。降此道場入溫室浴。",
    "T53n2122_033:0544c22": "[0544c22] 次請山中宴坐獨覺大人。言下證真四果高",
    "T53n2122_033:0544c23": "士。及向趣聖僧賓頭上座等。惟願空中振錫",
    "T53n2122_033:0544c24": "戲六神通。雲內持瓶具十八變。發波斯之",
    "T53n2122_033:0544c25": "信仰。伏勞度之邪心。及此現前和合大眾。",
    "T53n2122_033:0544c26": "百臘已下乃至無臘。並入溫室浴。",
    "T53n2122_033:0544c27": "[0544c27] 次請山中宴坐獨覺大人。言下證真四果高",
    "T53n2122_033:0544c28": "士。及向趣聖僧賓頭上座等。惟願空中振錫",
    "T53n2122_033:0544c29": "戲六神通。雲內持瓶具十八變。發波斯之信",
    "T53n2122_033:0545a01": "仰。伏勞度之邪心。及此現前和合大眾。百臘",
    "T53n2122_033:0545a02": "已下乃至無臘。並入溫室浴。",
    "T53n2122_033:0545a03": "[0545a03] 次請弘慈本誓誓度四生。方便善權權形六",
    "T53n2122_033:0545a04": "道。隨聲即至如影赴身。不念即彰不請之友。",
    "T53n2122_033:0545a05": "並入溫室浴。",
    "T53n2122_033:0545a06": "[0545a06] 次請三界天眾四海龍王八部鬼神一切含識",
    "T53n2122_033:0545a07": "有形之類蠕動之流。並入溫室浴。",
    "T53n2122_033:0545a08": "[0545a08] 歎請既周。大眾和合唄讚持香依次行。道頌",
    "T53n2122_033:0545a09": "曰。",
    "T53n2122_033:0545a10": " 三寶冥興  四生標式  慈蔭十方",
    "T53n2122_033:0545a11": " 恩流萬德  智抱八藏  化周百億",
    "T53n2122_033:0545a12": " 酬恩義重  斯由福力  彩畫彫形",
    "T53n2122_033:0545a13": " 傳經建福  舟濟橋梁  興齊沐浴",
    "T53n2122_033:0545a14": " 不顧身命  精誠何抑  盛哉勝業",
    "T53n2122_033:0545a15": " 功成難測",
    "T53n2122_033:0545a16": "應感緣(略引十一驗)",
    "T53n2122_033:0545a17": "晉大司馬桓溫晉夫人謝氏隋沙門釋",
    "T53n2122_033:0545a18": "慧達唐沙門釋住力唐沙門釋志超唐",
    "T53n2122_033:0545a19": "沙門釋慧震唐沙門釋惠雲唐沙門釋道",
    "T53n2122_033:0545a20": "英唐沙門釋叉德唐沙門釋通達唐",
    "T53n2122_033:0545a21": "上柱國王懷智",
    "T53n2122_033:0545a22": "[0545a22] 晉大司馬桓溫。末年頗奉法飯飴尼僧。有",
    "T53n2122_033:0545a23": "一比丘尼失其名。來自遠方投溫為檀越。尼",
    "T53n2122_033:0545a24": "才行不恒。溫甚敬待居之門內。尼每浴必至",
    "T53n2122_033:0545a25": "移時。溫疑而窺之見尼裸身揮刀破腹出臟。",
    "T53n2122_033:0545a26": "斷截身首支分臠切。溫怪駭而還。有頃尼",
    "T53n2122_033:0545a27": "出浴室身形如常。溫以實問尼。答云。若遂凌",
    "T53n2122_033:0545a28": "君上形當如之。時溫方謀問鼎。聞之悵然。",
    "T53n2122_033:0545a29": "故以戒懼。終守臣節。尼辭去不知所在。",
    "T53n2122_033:0545b01": "[0545b01] 晉瑯&#x7458;王凝之。晉左將軍夫人。謝氏弈之",
    "T53n2122_033:0545b02": "女也。常頻亡二男。悼惜過甚。哭泣累年。若",
    "T53n2122_033:0545b03": "居至艱。後忽見二兒俱還。皆著鎖械。慰勉",
    "T53n2122_033:0545b04": "其母宜自寬割。兒並有罪。若垂哀憐。可為",
    "T53n2122_033:0545b05": "作福。於是哀痛稍止。而勤功德(右二驗出冥祥記)。",
    "T53n2122_033:0545b06": "[0545b06] 隋天台山瀑布寺釋慧達。姓王氏。襄陽人。幼",
    "T53n2122_033:0545b07": "年出家繕修成務。或登山臨水。或遊履聚落。",
    "T53n2122_033:0545b08": "但據形勝之處。皆措心營造。安處寺宇為僧",
    "T53n2122_033:0545b09": "眾行道。至仁壽年中。於楊州白塔寺建七",
    "T53n2122_033:0545b10": "層木浮圖。材石既充付後營立。乃渡江西上",
    "T53n2122_033:0545b11": "至鄱陽豫章諸郡觀撿功德。願與眾生同此",
    "T53n2122_033:0545b12": "福緣。故至所到村邑。見有坊寺禪宇靈塔神",
    "T53n2122_033:0545b13": "儀。無問金木土石。並皆率化成造。其數非",
    "T53n2122_033:0545b14": "一。晚為沙門惠雲邀請。遂上廬岳造西林寺。",
    "T53n2122_033:0545b15": "重閣七間。欒櫨重疊。光耀鮮華。初造之日",
    "T53n2122_033:0545b16": "誓用黃楠。闔境推求了無一樹。皆欲改用餘",
    "T53n2122_033:0545b17": "木。達曰。誠心在此。豈更餘求。必其有徵。松",
    "T53n2122_033:0545b18": "變為楠。若也無感閣成無日。眾懼其言四出",
    "T53n2122_033:0545b19": "追求。乃於境內下巢山。感得一谷。並是黃楠。",
    "T53n2122_033:0545b20": "而在窮潤幽深無由可出。達尋行崖壁。忽見",
    "T53n2122_033:0545b21": "一處晃有光明窺見其中可得通道。唯有五",
    "T53n2122_033:0545b22": "尺餘。並天崖。遂牽曳木石至於江首。中途",
    "T53n2122_033:0545b23": "灘澓[簿-尃+卑]筏並壞。及至廬阜不失一根。閣遂得",
    "T53n2122_033:0545b24": "成宏冠前搆。後忽偏斜向南三尺。工匠設計",
    "T53n2122_033:0545b25": "取正無方。有石門澗當于閣南。忽有猛風北",
    "T53n2122_033:0545b26": "吹還正。于今尚存。達形服&#x9E81;弊殆不可&#x89A9;。",
    "T53n2122_033:0545b27": "傍觀沈伏似不能言。而指揮應附立有成遂。",
    "T53n2122_033:0545b28": "斯即變繁不嬈固其人也。大業六年七月晦",
    "T53n2122_033:0545b29": "日。舊疾忽增七日倚臥。異香入室旋繞如",
    "T53n2122_033:0545c01": "雲。閣中尊像並汗流地。眾見此瑞審達當終。",
    "T53n2122_033:0545c02": "官人撿驗具以聞奏。達神志如常累以餘業。",
    "T53n2122_033:0545c03": "奄爾長逝。年八十七矣。",
    "T53n2122_033:0545c04": "[0545c04] 唐楊州長樂寺釋住力。姓褚氏。河南陽翟",
    "T53n2122_033:0545c05": "縣人。器宇凝峻虛懷接寤。聲第之高有聞",
    "T53n2122_033:0545c06": "緇俗。於本寺四部王公共造高閣。并二挾",
    "T53n2122_033:0545c07": "樓。妙盡奇工。即年成立。寺眾三百同皆歡",
    "T53n2122_033:0545c08": "喜。至大業十年。自竭身資以栴檀香木摸寫",
    "T53n2122_033:0545c09": "瑞像并二菩薩。不久尋成同安閤內。至十",
    "T53n2122_033:0545c10": "四年隋至喪亂道俗流亡。骸若萎朽。充諸衢",
    "T53n2122_033:0545c11": "市。誓以身命守護殿閣。寺居狐兔顧影為儔。",
    "T53n2122_033:0545c12": "歠菽飲水再離寒暑。雖耆年暮齒而心力逾",
    "T53n2122_033:0545c13": "壯。泥塗圮落周匝火燒。口誦不輟手行治",
    "T53n2122_033:0545c14": "葺。賊徒雪泣見者哀歎。往往革心相佐修",
    "T53n2122_033:0545c15": "補 皇唐受命弘宣大法。舊僧餘眾並造",
    "T53n2122_033:0545c16": "相投。邑屋雖焚此寺猶在。武德六年江表賊",
    "T53n2122_033:0545c17": "師輔公祐。負阻擅兵潛圖反叛。凡百寺觀",
    "T53n2122_033:0545c18": "撤送江南。力乃致書再請願。在閣前燒身以",
    "T53n2122_033:0545c19": "留寺宇。祐偽號尊稱志在傾殄。雖得其書",
    "T53n2122_033:0545c20": "全不顧遂。力謂弟子曰。吾無量劫來積習貪",
    "T53n2122_033:0545c21": "愛。不能捐捨形命以報法恩。今欲自於佛前",
    "T53n2122_033:0545c22": "取盡。決不忍見像宜齊江。可積乾薪自燒",
    "T53n2122_033:0545c23": "供養。吾滅之後像必南度。衣資什物並入尊",
    "T53n2122_033:0545c24": "像。泣服施靈理宜改革。便以香湯沐浴跏趺。",
    "T53n2122_033:0545c25": "面西引火自燒卒於炭聚。時年八十。即武德",
    "T53n2122_033:0545c26": "六年十月八日也。命終火滅合掌凝然。更足",
    "T53n2122_033:0545c27": "闍維一時都化。初力在佛前焚時有群鵲哀",
    "T53n2122_033:0545c28": "鳴。其聲甚切。右繞七匝。方始飛去。及身歿後",
    "T53n2122_033:0545c29": "像。果南遷。殿閣房廊得免煨燼。法寶僧眾如",
    "T53n2122_033:0546a01": "疇昔焉。門人慧安智賾。師資義重甥舅恩深。",
    "T53n2122_033:0546a02": "為樹高碑于寺之內。東宮庶子虞世南為文。",
    "T53n2122_033:0546a03": "今像還於閣迄今猶在。",
    "T53n2122_033:0546a04": "[0546a04] 唐汾州光嚴寺釋志超。俗姓田。同州馮翊人",
    "T53n2122_033:0546a05": "也。精厲不群雅度標遠。至武德七年。止於汾",
    "T53n2122_033:0546a06": "州抱腹山。僧徒僅百。偏資大齊。麥唯六",
    "T53n2122_033:0546a07": "石同置一倉。日磨五升用供常調。從春至夏",
    "T53n2122_033:0546a08": "計費極多。怪而撿覆止磨兩石。據量此事幽",
    "T53n2122_033:0546a09": "致可思。又數感異僧乘空來往。雖無音問儀",
    "T53n2122_033:0546a10": "形可驗。同住墮者便蒙神警。至於召眾鐘",
    "T53n2122_033:0546a11": "聲隨應。石泉上涌隨人用足。靈瑞多感。寔",
    "T53n2122_033:0546a12": "由超福。至貞觀十五年三月十一日。忽因遘",
    "T53n2122_033:0546a13": "疾卒於城寺。春秋七十有一。",
    "T53n2122_033:0546a14": "[0546a14] 唐梓州通泉寺釋慧震。姓龐。身長八尺。聽",
    "T53n2122_033:0546a15": "暠三論玄寤逾篤。每年正月轉經。千僧",
    "T53n2122_033:0546a16": "袈裟周足奉施無闕。常弘三論聽僧百餘。忽",
    "T53n2122_033:0546a17": "於高座似悶。見人語曰。西山頭好造大佛。既",
    "T53n2122_033:0546a18": "覺下座。領眾案行。中龕造像。兩邊泉流。即命",
    "T53n2122_033:0546a19": "石工鐫鑿坐身。高百三十尺。貞觀八年周備",
    "T53n2122_033:0546a20": "成就。四面都集。道俗三萬慶此尊像。其像",
    "T53n2122_033:0546a21": "口中放大白光。遠近同&#x89A9;。先有一馬日行五",
    "T53n2122_033:0546a22": "百里。曾經入渾餘馬並死。唯此得還。至十",
    "T53n2122_033:0546a23": "四年七月。忽自嘶鳴不食三日。震聞毛豎。有",
    "T53n2122_033:0546a24": "一異僧。名為十力。語震曰。馬與主別。主當",
    "T53n2122_033:0546a25": "先行。來年正月十五日。日正中時應入涅槃。",
    "T53n2122_033:0546a26": "法師須財物無留於後。於身無益言已而隱。",
    "T53n2122_033:0546a27": "莫知其由。先造藏經請僧常轉。開大施門四",
    "T53n2122_033:0546a28": "遠悲敬。來者皆給。至終年初又請眾僧。讀",
    "T53n2122_033:0546a29": "經行道作三七日。俗緣昆季內外同集。至於",
    "T53n2122_033:0546b01": "八日氣猶不歇。從旦至午。寺內樹木土地皆",
    "T53n2122_033:0546b02": "生蓮華。眾&#x89A9;奇瑞知其即世。震曰。嘉相已現",
    "T53n2122_033:0546b03": "不容待滿。便行嚫施早令食訖。手執香爐遶",
    "T53n2122_033:0546b04": "盧舍那三匝。還於佛前胡跪正念。大眾滿堂",
    "T53n2122_033:0546b05": "不覺已逝。春秋六十有六。停喪待滿香氣猶",
    "T53n2122_033:0546b06": "存。兄弟三人各捨錢五十萬。於墓所作僧德",
    "T53n2122_033:0546b07": "施。及以悲田。作石塔高五丈。龕安繩床扶屍",
    "T53n2122_033:0546b08": "置上。經百餘日猶不委仆。道俗萬餘悲泣",
    "T53n2122_033:0546b09": "相繼。",
    "T53n2122_033:0546b10": "[0546b10] 唐京師弘福寺釋慧雲。姓王。太原人也。遠祖",
    "T53n2122_033:0546b11": "避地止于九江。弱冠樂道投匡山大林寺。時",
    "T53n2122_033:0546b12": "年二十五。有達禪師。江淮內外所在興造。雲",
    "T53n2122_033:0546b13": "為寺廟毀壞故。邀達營造得周。至隋季末年",
    "T53n2122_033:0546b14": "中表咸亂。有林士弘者。結眾務章偽稱楚",
    "T53n2122_033:0546b15": "帝。有尚書令鄱陽胡秀才。親領士眾臨據九",
    "T53n2122_033:0546b16": "江。因感發心欲寫廬山東林寺文殊瑞像。以",
    "T53n2122_033:0546b17": "雲有出眾之奇令鑒鑪錘。光儀乃具。唯頸及",
    "T53n2122_033:0546b18": "&#x8107;兩處有孔。時眾未寤。其年秀才偽&#x52C5;所",
    "T53n2122_033:0546b19": "追。有像色金百二十兩。盛以竹筒。雲以賊徒",
    "T53n2122_033:0546b20": "蜂起。無方守護並用付才。又以念誦銅珠一",
    "T53n2122_033:0546b21": "貫遺才為信。行營亭軍士乞福。才得便風舉",
    "T53n2122_033:0546b22": "帆前引。於江中路遭浪船沒。財物蕩盡唯人",
    "T53n2122_033:0546b23": "達岸諸無所恨。但恨失像色金。煩冤江畔呼",
    "T53n2122_033:0546b24": "嗟未絕。誓願不成深為業也。須臾金筒隨浪",
    "T53n2122_033:0546b25": "逆流。并遺銅珠前後相繼。汎汎隱隱向岸就",
    "T53n2122_033:0546b26": "才。既獲像金舉眾大欣。噭慶無量。計被沒",
    "T53n2122_033:0546b27": "處。至所出岸三十餘里。重而能浮逆波相授。",
    "T53n2122_033:0546b28": "軍民通怪驚異靈感。及才遇害刃開頸&#x8107;恰",
    "T53n2122_033:0546b29": "符像焉。初才之欲擊賊。以金用委叔父。擔",
    "T53n2122_033:0546c01": "以避難。不免為賊所奪。既失像金。取求無計。",
    "T53n2122_033:0546c02": "尋有賊中來盜金投。曉俱不知是金擔也。曉",
    "T53n2122_033:0546c03": "得本金委雲成就。光相超挺。今在山閣。初鑄",
    "T53n2122_033:0546c04": "像時有李四戒。私發願曰。若鎔金日誓然一",
    "T53n2122_033:0546c05": "臂。雲為摸樣早成遂前。成日李氏不知。已鑄",
    "T53n2122_033:0546c06": "像了。乃夢像曰。汝先願燒臂如何違信耶。李",
    "T53n2122_033:0546c07": "氏夢寤因始知之。即往像前以刀解臂。蠟布",
    "T53n2122_033:0546c08": "纏骨燒而供養。天香垂下像放光照。異種奇",
    "T53n2122_033:0546c09": "瑞不可述盡。雲以貞觀年初因事入京。值首",
    "T53n2122_033:0546c10": "律師伏膺律業宰貴&#x89A9;其德高。請奏令住弘",
    "T53n2122_033:0547a01": "福。至貞觀二十年。思慕本鄉。還歸九江本",
    "T53n2122_033:0547a02": "寺。身今現在。",
    "T53n2122_033:0547a03": "[0547a03] 唐蒲州普濟寺釋道英。姓陳氏。蒲州猗氏人",
    "T53n2122_033:0547a04": "也。時年十八。叔休律師化令出家。父母戀逼",
    "T53n2122_033:0547a05": "取妻。英割愛辭親示同脫屣在俗不染色聲。",
    "T53n2122_033:0547a06": "出家經論洞明。乃曰。法相可知心惑須曉。至",
    "T53n2122_033:0547a07": "開皇十九年。遂入解縣太行山柏梯寺。修",
    "T53n2122_033:0547a08": "學止觀忽然發解。人法二空深寤心首。坐",
    "T53n2122_033:0547a09": "處樹枝下映四表。兼理僧役以事考心。後在",
    "T53n2122_033:0547a10": "京師住勝光寺。從曇遷禪師聽攝大乘論。學",
    "T53n2122_033:0547a11": "徒五百。英解獨俊。禪師歎曰。學徒極多。雖",
    "T53n2122_033:0547a12": "通文義。得其旨歸唯道英乎。常依華嚴發願",
    "T53n2122_033:0547a13": "供僧。因事呈理調伏心行。自爾儀服飲噉不",
    "T53n2122_033:0547a14": "守。章篇頗為譏目怪違也。營僧之外禪誦",
    "T53n2122_033:0547a15": "無廢。窮尋理性心眼洞明。至大業九年身居",
    "T53n2122_033:0547a16": "知事。有俗爭地。恐損僧利於俗無益。苦諫不",
    "T53n2122_033:0547a17": "從。便語彼云。吾為汝死忽然倒仆示同僵",
    "T53n2122_033:0547a18": "屍。諸俗固執云。此道人多詐以針刺甲可知",
    "T53n2122_033:0547a19": "真偽。針刺雖深死色轉變。身心不動將欲&#x8196;",
    "T53n2122_033:0547a20": "壞。傍有智者。教令歸懺誓不敢諍。尋聲起坐",
    "T53n2122_033:0547a21": "語笑如常。又行至臺澤見池魚遊戲。英曰。吾",
    "T53n2122_033:0547a22": "與汝共諍人我。何者為勝。便即脫衣入水經",
    "T53n2122_033:0547a23": "于六宿。弟子持衣守之。後出告曰。吾在水",
    "T53n2122_033:0547a24": "中唯弊。土坌不覺水氣。又屬嚴冬&#x6C37;厚天雪",
    "T53n2122_033:0547a25": "復壯。乃曰。如此平淨之地何得不眠。遂露",
    "T53n2122_033:0547a26": "身仰臥經于三宿。及起笑曰。幾不火炙殺",
    "T53n2122_033:0547a27": "我。如是隨事以法對之。縱任自在不以為難。",
    "T53n2122_033:0547a28": "良由唯識之旨洞曉心腑。外事之質豈得",
    "T53n2122_033:0547a29": "礙乎。晚還蒲州住普濟寺。置莊三所。皆在",
    "T53n2122_033:0547b01": "夏縣東山深隱之處。不與俗事交爭。故使八",
    "T53n2122_033:0547b02": "方四部其湊若林。晝則營理僧務。夜則為說",
    "T53n2122_033:0547b03": "禪觀。或弊其勞者。然不覺其疲。常依攝論起",
    "T53n2122_033:0547b04": "信用資心腑。至於一日說起信論。到心真如",
    "T53n2122_033:0547b05": "門。奄然不語。眾怪觀之氣絕身冷。眾知滅想",
    "T53n2122_033:0547b06": "任不怪之。經于累宿方從定起。身色怡泰如",
    "T53n2122_033:0547b07": "證初禪。河東沙門道遜高德名僧。素是同學。",
    "T53n2122_033:0547b08": "祖習心道。契友金蘭。初在夏縣領徒盛講。及",
    "T53n2122_033:0547b09": "遜捨命去英。百五十里未及相報。終夕便知。",
    "T53n2122_033:0547b10": "告其眾曰。遜公已逝相與送乎。人問其故。此",
    "T53n2122_033:0547b11": "乃俗事心轉不可怪也。及行中路便逢告使。",
    "T53n2122_033:0547b12": "冥通來事類皆如此。自及終前集眾告曰。今",
    "T53n2122_033:0547b13": "日早須收積。恐明日人畜眾聚損食穀草。英",
    "T53n2122_033:0547b14": "亦自運催促極急。眾但知助然不測其意。至",
    "T53n2122_033:0547b15": "夜都了。索水洗浴還本坐處。被以大衣告眾",
    "T53n2122_033:0547b16": "人曰。諸人喚余為英禪師。禪師之相不可違",
    "T53n2122_033:0547b17": "俗語門人志裒曰。禪師知英氣息可有幾許。",
    "T53n2122_033:0547b18": "裒以事答之。英言如是。因說。法要又曰。無",
    "T53n2122_033:0547b19": "常常耶。不可自欺。不可空死令誦華嚴經賢",
    "T53n2122_033:0547b20": "首偈。至臨終勸念善處。明相既現。口云。捨&#x5374;",
    "T53n2122_033:0547b21": "故身。奄然神逝。人怪不動以手循摩從下而",
    "T53n2122_033:0547b22": "冷。以經驗之。縱是凡夫定升善處。況嘉徵",
    "T53n2122_033:0547b23": "如是豈同凡僧。即貞觀七年九月中也。春秋",
    "T53n2122_033:0547b24": "七十有七。初將終日眾問後事。答曰。佛有明",
    "T53n2122_033:0547b25": "教但依行之則眾累盡矣。當終之日感群鳥",
    "T53n2122_033:0547b26": "集房數盈千計。悲鳴相切哀慟人心。慧裒侍",
    "T53n2122_033:0547b27": "側。見有青衣二童執華而入紫氣如光從英",
    "T53n2122_033:0547b28": "身出。騰焰繞梁。及明露結。周二十里。人物",
    "T53n2122_033:0547b29": "先光三日方歇。蒲晉一川行化之所。聞哀",
    "T53n2122_033:0547c01": "屯赴如喪重親。又感僧牛吼噭聲徹數里。流",
    "T53n2122_033:0547c02": "淚鳴咽不食水草。經于七日將欲藏殮。道俗",
    "T53n2122_033:0547c03": "爭之。以英生平不樂喧嘩但存道素。便即莊",
    "T53n2122_033:0547c04": "南夏禹城東延年陵南鑿土龕安之。始下一",
    "T53n2122_033:0547c05": "鑊地忽大震。人各攬草自防。懼謂身落。周十",
    "T53n2122_033:0547c06": "五里皆動大怖。又感白虹兩道連&#x4E98;柩所。白",
    "T53n2122_033:0547c07": "鳥二頭翔鳴龕上。旋顧裴回哀聲而逝。英",
    "T53n2122_033:0547c08": "開導人物存亡俱益。自非位齊種姓豈感嘉",
    "T53n2122_033:0547c09": "祥。總華不負身。世誠斯人乎。",
    "T53n2122_033:0547c10": "[0547c10] 唐雍州梁山釋叉德。醴泉縣人。形質長偉秀",
    "T53n2122_033:0547c11": "眉骨面。立履清白服&#x9E81;素衣。好遊化俗營",
    "T53n2122_033:0547c12": "搆福業。而故言來事多所弘獎。年有凶暴毒",
    "T53n2122_033:0547c13": "氣疫勵者。先勸四民令奉三寶。或禮佛設",
    "T53n2122_033:0547c14": "齊。或稱名念誦。用其言者皆禳災禍。有不",
    "T53n2122_033:0547c15": "信者殃禍交及。預記萌兆略如對目。時遭亢",
    "T53n2122_033:0547c16": "旱懼而問焉。又以指揮某日當雨。但齊某",
    "T53n2122_033:0547c17": "處。約時雨至必如其言。或記螽蝗暴亂廣",
    "T53n2122_033:0547c18": "&#x967F;所及。或記天澇潤澤近遠淺深。皆事符明",
    "T53n2122_033:0547c19": "鏡不泄纖毫。且執志清慎不濫刑科。力所未",
    "T53n2122_033:0547c20": "行不受其法。昔壯年在道唯遵十戒。而於篇",
    "T53n2122_033:0547c21": "聚雜相多所承修。末於九峻山南造阿耨達",
    "T53n2122_033:0547c22": "池并鐫石&#x9262;。即於池側用濟眾生。以貞觀十",
    "T53n2122_033:0547c23": "二年。卒於山舍。百姓感戀為起白塔。迢然",
    "T53n2122_033:0547c24": "山表。",
    "T53n2122_033:0547c25": "[0547c25] 唐京師律藏寺釋通達。雍州涇陽人。卅出家。",
    "T53n2122_033:0547c26": "栖止無定。乃入太白山不齎糧粒。饑則食草。",
    "T53n2122_033:0547c27": "渴則飲水。息則依樹。坐則禪思。經跨五年栖",
    "T53n2122_033:0547c28": "遑靡息。因以木打塊塊破形銷。既&#x89A9;斯變廓",
    "T53n2122_033:0547c29": "然大寤。既心路。晚住律藏。遊聽大乘情量",
    "T53n2122_033:0548a01": "虛蕩。一裙一帔布納重縫。所著麻&#x97B5;經三",
    "T53n2122_033:0548a02": "十載。繒帛雜飾未經冠體。冬夏一服不避寒",
    "T53n2122_033:0548a03": "暑。當於講席評敘玄奧。不事宮商。人無肖",
    "T53n2122_033:0548a04": "之。初言牟楯噉食。此事難行世人悉伏。左",
    "T53n2122_033:0548a05": "僕射房玄。齡聞而異焉。迎至第中敬重如父。",
    "T53n2122_033:0548a06": "而達體道不拘形骸。出言不簡放暢心懷。玄",
    "T53n2122_033:0548a07": "齡以風表處之。不以形言致隔。見貴如是。朝",
    "T53n2122_033:0548a08": "野皆遵。不食五穀唯食蔬菜。縱得蒿藋攬而",
    "T53n2122_033:0548a09": "食之。事同佳味。若得桃杏殼果之屬。合核",
    "T53n2122_033:0548a10": "而食不以為難。人怪問之。答云。信施難棄。",
    "T53n2122_033:0548a11": "貞觀已來轉顯神異。屢屆人家。歡笑則吉。愁",
    "T53n2122_033:0548a12": "慘必凶。或索財功力。隨命多少即須依送。",
    "T53n2122_033:0548a13": "若違來意後遭凶禍。有人乘驢歷寺遊看。達",
    "T53n2122_033:0548a14": "從乞之惜而不施。其驢尋死斯例非一。故京",
    "T53n2122_033:0548a15": "室貴賤咸宗事之。禍福由其一言說導。雖",
    "T53n2122_033:0548a16": "存雜著所得財利為主營寺。有大將軍薛萬",
    "T53n2122_033:0548a17": "均。初聞異行迎宅供養。百有餘日不遺僧",
    "T53n2122_033:0548a18": "軌。忽於一夜索食欲噉。初不與之苦求不已。",
    "T53n2122_033:0548a19": "試與遂食。從爾已後。稍改前&#x8FF9;。專顯變應。其",
    "T53n2122_033:0548a20": "行多僻。欲往入內。將軍兄弟其性&#x9E81;武不識",
    "T53n2122_033:0548a21": "密行。大怒打之。幾死。仰而告曰。卿已打我身",
    "T53n2122_033:0548a22": "肉都毀血污不淨。須作湯洗。待水沸已脫衣",
    "T53n2122_033:0548a23": "入鑊。身不傷爛。狀入冷池。傍人怖之。猶催",
    "T53n2122_033:0548a24": "加火。不暖我身。合宅驚奉恣其寢宿。因此已",
    "T53n2122_033:0548a25": "後若有病苦之者。使令煮水涌沸。先自入洗",
    "T53n2122_033:0548a26": "後教人入。病無不愈。達曾負人錢百有餘貫。",
    "T53n2122_033:0548a27": "後辦得錢無人可送。乃將錢至寺門首。伺覓",
    "T53n2122_033:0548a28": "行人。隨負多少倩。詣西市覓主還之。付而",
    "T53n2122_033:0548a29": "不禁。後勘不失一文。由達德行虛懷。所以",
    "T53n2122_033:0548b01": "人不虧信。又時逢米貴欲設大齊。乃命寺",
    "T53n2122_033:0548b02": "家多放疏請。及至明旦來赴盈千。而供度",
    "T53n2122_033:0548b03": "&#x95B4;盡全無支擬。大眾恥責深愧外客。達曰。",
    "T53n2122_033:0548b04": "他許送供計非虛妄。臨時恐過僧尼欲散。忽",
    "T53n2122_033:0548b05": "見熟食美膳連車接輿充道馳走而來。皆充",
    "T53n2122_033:0548b06": "足餘長。供庫更濟多人。食訖須臾人車並散。",
    "T53n2122_033:0548b07": "究尋來處畢竟不知。良由賢愚難辯故。冥感",
    "T53n2122_033:0548b08": "神供。朝野具瞻。敘事無盡(右八驗出唐高僧傳)。",
    "T53n2122_033:0548b09": "[0548b09] 唐坊州人上柱國王懷智。至顯慶初亡歿。其",
    "T53n2122_033:0548b10": "母孫氏及弟懷善懷表並存。至四年六月。雍",
    "T53n2122_033:0548b11": "州高陵有一人。失其姓名。死經七日背上已",
    "T53n2122_033:0548b12": "爛而甦。此人於地下見懷智云。見任泰山",
    "T53n2122_033:0548b13": "錄事。遣此人執筆。口授為書。謂之曰。汝雖",
    "T53n2122_033:0548b14": "合死今方便放汝歸家。宜為我持此書至坊",
    "T53n2122_033:0548b15": "州訪我家。通人兼白我孃。懷智今為太山",
    "T53n2122_033:0548b16": "錄事參軍。幸蒙安泰。但家中曾貸寺家木作",
    "T53n2122_033:0548b17": "門。此既功德物。請早酬償之。懷善即死。不合",
    "T53n2122_033:0548b18": "久住。速作經像救助。不然恐無濟理。此人既",
    "T53n2122_033:0548b19": "蘇之後。即齎書故送其舍。所論家事無不闇",
    "T53n2122_033:0548b20": "合。至經三日懷善遂即暴死。合州道俗聞者",
    "T53n2122_033:0548b21": "莫不增修功德鄜州人勳衛侯智純說之(右一驗出",
    "T53n2122_033:0548b22": "冥報拾遺)。"
}