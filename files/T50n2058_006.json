{
    "T50n2058_006:0318c18": "付法藏因緣傳卷第六",
    "T50n2058_006:0318c20": "元魏西域三藏吉迦夜共曇曜譯",
    "T50n2058_006:0318c21": "龍樹菩薩臨去此世。告大弟子迦那提婆。善",
    "T50n2058_006:0318c22": "男子聽。佛以大悲愍傷眾生。演甘露味利益",
    "T50n2058_006:0318c23": "來世。次第相付乃至於我。我欲去世囑累於",
    "T50n2058_006:0318c24": "汝。汝當流布至心受持。提婆敬諾當承尊教。",
    "T50n2058_006:0318c25": "於是宣說真法寶藏。以智慧力摧伏異學。博",
    "T50n2058_006:0318c26": "識淵覽才辯超絕。擅名天下獨步諸國。其初",
    "T50n2058_006:0318c27": "託生南天竺土婆羅門種。尊貴豪勝。由毀神",
    "T50n2058_006:0318c28": "眼遂無一目。因是號曰迦那提婆。智慧深",
    "T50n2058_006:0318c29": "遠機明內發。顧目觀察無愧於心。唯以其言",
    "T50n2058_006:0319a01": "人未信受。道化不行夙夜憂念。於彼國中有",
    "T50n2058_006:0319a02": "一天神。鍛金為形立高六丈。咸皆號曰大自",
    "T50n2058_006:0319a03": "在天。有求願者令現獲報。提婆詣廟求入拜",
    "T50n2058_006:0319a04": "覲。主廟者言天像至神。人有見者不敢正視。",
    "T50n2058_006:0319a05": "又令退後失魂百日。汝今但當詣門乞願。更",
    "T50n2058_006:0319a06": "復何求而欲見耶。提婆答言。神審若斯吾乃",
    "T50n2058_006:0319a07": "願見。設不如是非我所欲。時人聞之咸奇其",
    "T50n2058_006:0319a08": "意。追入廟者數千萬人。提婆既至稽首為禮。",
    "T50n2058_006:0319a09": "天動其眼怒目視之。提婆語曰。天實神矣。",
    "T50n2058_006:0319a10": "然今相觀甚大卑劣。夫為神者。當以精靈偃",
    "T50n2058_006:0319a11": "伏群類。而假黃金頗梨為飾。熒惑民物何",
    "T50n2058_006:0319a12": "期小也。即登高梯鑿出其目。時諸觀者咸有",
    "T50n2058_006:0319a13": "疑意。大自在天威德高遠。云何為此小婆羅",
    "T50n2058_006:0319a14": "門之所毀辱。將無彼神名過其實。爾時提婆",
    "T50n2058_006:0319a15": "曉眾人曰。神明遠大近事試我。我深達彼心",
    "T50n2058_006:0319a16": "所念故。登金山聚出頗梨珠。咸令一切皆悉",
    "T50n2058_006:0319a17": "了知。精靈純粹不假形質。吾既非慢。神豈辱",
    "T50n2058_006:0319a18": "也。作是語已從廟而出。即於其夜求諸供備。",
    "T50n2058_006:0319a19": "明日清旦敬祀天神。迦那提婆名德素著智",
    "T50n2058_006:0319a20": "與神會。其所發言無不響應。一夜之中供具",
    "T50n2058_006:0319a21": "斯備。大自在天作一肉形。高數四丈。左眼枯",
    "T50n2058_006:0319a22": "涸徐步安詳而來就坐。遍觀餚饍歎未曾有。",
    "T50n2058_006:0319a23": "嘉其德力能有所致。而告之曰。善哉大士。深",
    "T50n2058_006:0319a24": "得吾心以智見供。汝今真是敬信我者。世人",
    "T50n2058_006:0319a25": "愚癡唯得吾形。以食奉獻畏而誣我。今汝供",
    "T50n2058_006:0319a26": "饌。美味具足我之左眼宜當垂給。若能見與",
    "T50n2058_006:0319a27": "真上施也。提婆答言善哉受教。即以左手出",
    "T50n2058_006:0319a28": "眼與之。天神力故出而隨生。索之不已。出眼",
    "T50n2058_006:0319a29": "數萬。天神讚曰。善哉摩納。真上施也。欲求",
    "T50n2058_006:0319b01": "何願必滿汝意。是時提婆白天神曰。我索明",
    "T50n2058_006:0319b02": "識不假於外。唯恨吾教人莫信受。正願我言",
    "T50n2058_006:0319b03": "後必流布。神曰甚善。即便起退。於是提婆詣",
    "T50n2058_006:0319b04": "龍樹所。剃除鬚髮受出家法。周遊揚化廣濟",
    "T50n2058_006:0319b05": "群生。南天竺王總御諸國。懷貢高心信用邪",
    "T50n2058_006:0319b06": "道。沙門釋子一不得見。國人遠近咸受其化。",
    "T50n2058_006:0319b07": "提婆念曰。樹不伐本枝條難傾。人主不化道",
    "T50n2058_006:0319b08": "豈流布。其國政法王家出錢雇人宿衛。爾時",
    "T50n2058_006:0319b09": "提婆應募為將荷戟前馳。整勒部曲威德恩",
    "T50n2058_006:0319b10": "仁物樂其政。王嘉其意問曰。何人侍者。答言。",
    "T50n2058_006:0319b11": "此人應募。既不食稟。又不取賈。在事恭謹",
    "T50n2058_006:0319b12": "性好閑習。未達其心何求何欲。王即召之具",
    "T50n2058_006:0319b13": "問其意。答言大王。我是智人善於言論。欲於",
    "T50n2058_006:0319b14": "王前而求試驗。即便許之為建論座。爾時提",
    "T50n2058_006:0319b15": "婆即立三義。一切聖中佛最殊勝。若於諸法",
    "T50n2058_006:0319b16": "佛法無比。救世福田眾僧第一。八方論士能",
    "T50n2058_006:0319b17": "壞斯語。我當斬首以謝其屈。所以者何立理",
    "T50n2058_006:0319b18": "不明是為愚癡。若斯之頭非吾所惜。八方論",
    "T50n2058_006:0319b19": "士咸來雲集。亦各言曰。我若有屈斬首相謝。",
    "T50n2058_006:0319b20": "愚癡之頭非吾甘樂。提婆語言。我所修法仁",
    "T50n2058_006:0319b21": "活萬物。要不如者當剃汝髮以為弟子。不斬",
    "T50n2058_006:0319b22": "頭也。立此要已便共論義。諸外道中情智淺",
    "T50n2058_006:0319b23": "者。適至一言尋便屈滯。智慧勝者遠至二日。",
    "T50n2058_006:0319b24": "辭理俱匱。悉剃其髮度令出家。爾時有一外道",
    "T50n2058_006:0319b25": "弟子。兇頑無智恥其師屈。形雖隨眾心結怨",
    "T50n2058_006:0319b26": "忿。含毒熾盛嚙刀自誓。彼口勝我我刀伏汝。",
    "T50n2058_006:0319b27": "作是語已持挾利刀。常於日夜伺求其便。爾",
    "T50n2058_006:0319b28": "時提婆出在閑林。造百論經以破邪見。弟子",
    "T50n2058_006:0319b29": "分散樹下思惟。提婆菩薩起定經行。外道弟",
    "T50n2058_006:0319c01": "子往至其所。執刀窮之。汝昔曾以智伏吾師。",
    "T50n2058_006:0319c02": "我於今者刀破汝腹。即便決之。五藏出外。命",
    "T50n2058_006:0319c03": "猶未絕。愍其狂愚而告之曰。我有衣鉢在吾",
    "T50n2058_006:0319c04": "坐所。汝可取之急上山去。我諸弟子未得道",
    "T50n2058_006:0319c05": "者。若脫遇汝必當相執。或送於王困汝不少。",
    "T50n2058_006:0319c06": "夫身名者眾患根本。汝今迷惑愛惜情重。是",
    "T50n2058_006:0319c07": "故宜當好自防護。時諸弟子有先來者。覩見",
    "T50n2058_006:0319c08": "其師發聲悲哭。合諸門徒競各雲集。驚怖號",
    "T50n2058_006:0319c09": "咷宛轉于地。其中或有狂突奔走。共相分衛",
    "T50n2058_006:0319c10": "追截要路。爾時提婆語眾人曰。諸法本空無",
    "T50n2058_006:0319c11": "我我所。無有能害亦無受者。誰親誰怨孰為",
    "T50n2058_006:0319c12": "惱害。汝等今者愚癡所覆。橫生妄見種不善",
    "T50n2058_006:0319c13": "業。彼人所害害吾往報。非殺我也。於是放身",
    "T50n2058_006:0319c14": "蟬蛻而去。迦那提婆未捨身時。告於尊者羅",
    "T50n2058_006:0319c15": "睺羅曰。佛婆伽婆為度眾生。演暢妙法利益",
    "T50n2058_006:0319c16": "來世。次第委囑乃至於我。我若滅後當付於",
    "T50n2058_006:0319c17": "汝。汝宜護持深經寶藏。令諸眾生普皆蒙益。",
    "T50n2058_006:0319c18": "羅睺羅言。善哉受教。於後敷演深經妙法。以",
    "T50n2058_006:0319c19": "智慧力摧滅邪道。三聞說法盡能受持。龍樹",
    "T50n2058_006:0319c20": "提婆及斯大士名德竝著美聲俱聞。當是時",
    "T50n2058_006:0319c21": "也有婆羅門。聰慧奇悟善於言論。造鬼名書",
    "T50n2058_006:0319c22": "甚難解了。章句廣博十有萬偈。為三大士。而",
    "T50n2058_006:0319c23": "讚誦之。龍樹一聞尋便開悟。善能憶持如舊",
    "T50n2058_006:0319c24": "誦習。提婆未解重為宣說。既經再聞復即明",
    "T50n2058_006:0319c25": "了。提婆菩薩為羅睺羅。更廣分別演其章句。",
    "T50n2058_006:0319c26": "羅睺羅聞豁然意解。時婆羅門便大驚怪。此",
    "T50n2058_006:0319c27": "諸沙門才慧乃爾。讀吾此書不久通利。善能",
    "T50n2058_006:0319c28": "分別似若舊習。即便信伏改其邪心。彼羅睺",
    "T50n2058_006:0319c29": "羅聰慧如是。有善方便教化眾生。然後以法",
    "T50n2058_006:0320a01": "付囑尊者僧伽難提。令其流布饒益眾生。僧",
    "T50n2058_006:0320a02": "伽難提有大功德。智慧深遠修菩薩行。以堅",
    "T50n2058_006:0320a03": "誓願而自莊嚴。超過聲聞緣覺境界。曾於一",
    "T50n2058_006:0320a04": "時有阿羅漢。棄捨重擔具諸功德。僧伽難提",
    "T50n2058_006:0320a05": "欲試彼故。即宣一偈而問之言。",
    "T50n2058_006:0320a06": "　轉輪種中生　　非佛非羅漢",
    "T50n2058_006:0320a07": "　不受後世有　　亦非辟支佛",
    "T50n2058_006:0320a08": "大德應當好諦觀察。如上所言是何等物。爾",
    "T50n2058_006:0320a09": "時羅漢即入三昧。深諦思惟不能解了。便以",
    "T50n2058_006:0320a10": "神力分身飛往兜率陀天至彌勒所。具宣上",
    "T50n2058_006:0320a11": "事請決所疑。爾時彌勒告彼羅漢。世以埿團",
    "T50n2058_006:0320a12": "置於輪上。埏埴成瓦。如是瓦者。豈同諸聖至",
    "T50n2058_006:0320a13": "後世乎。時彼羅漢即便開解。還閻浮提宣說",
    "T50n2058_006:0320a14": "斯事。僧伽難提語言。大德。此必當是彌勒菩",
    "T50n2058_006:0320a15": "薩為汝宣說然後解耳。如是智慧神力變化。",
    "T50n2058_006:0320a16": "濟諸群生不可限量。所應作已將欲捨身。至",
    "T50n2058_006:0320a17": "一樹下指攀樹枝。尋便捨壽猶依此樹。諸羅",
    "T50n2058_006:0320a18": "漢等欲移其尸。置平坦處積薪耶旬。如須",
    "T50n2058_006:0320a19": "彌山不可傾動。盡其神力亦無異相。即便復",
    "T50n2058_006:0320a20": "以諸大白象併力俛之。不能移動如芥子處。",
    "T50n2058_006:0320a21": "尋積香木就下闍毘。其火熾盛焚燒身盡。樹",
    "T50n2058_006:0320a22": "更蓊欝都無凋毀。時眾咸見歎未曾有。收取",
    "T50n2058_006:0320a23": "舍利起塔供養。僧伽難提捨身已後。有羅漢",
    "T50n2058_006:0320a24": "名僧伽耶舍。次受付囑流布法眼。廣化眾生",
    "T50n2058_006:0320a25": "拯諸苦惱。有大智慧言辭清辯昔雖山家未",
    "T50n2058_006:0320a26": "證道迹。遊大海邊見一宮殿。七寶莊嚴光明",
    "T50n2058_006:0320a27": "殊勝。僧伽耶舍見時已到。即往彼宮說偈",
    "T50n2058_006:0320a28": "乞食。",
    "T50n2058_006:0320a29": "　飢為第一病　　行為第一苦",
    "T50n2058_006:0320b01": "　如是知法者　　可得涅槃道",
    "T50n2058_006:0320b02": "是時舍主即出奉迎。敷置茵褥請入就坐。僧",
    "T50n2058_006:0320b03": "伽耶舍見其家內有二餓鬼。裸形黑瘦飢虛",
    "T50n2058_006:0320b04": "羸乏。鎖其身首各著一床。復有一鉢滿中",
    "T50n2058_006:0320b05": "香飯。以瓶盛水安置其側。爾時舍主即取此",
    "T50n2058_006:0320b06": "食奉施比丘。語言大德。慎勿以食與此餓鬼。",
    "T50n2058_006:0320b07": "爾時比丘見其飢困。即以少飯而施與之。鬼",
    "T50n2058_006:0320b08": "得食已即吐膿血。遍流在地污其宮殿。爾時",
    "T50n2058_006:0320b09": "比丘怪而問之。此鬼何緣受斯罪報。舍主答",
    "T50n2058_006:0320b10": "曰。斯鬼前世一是吾息一是兒婦。我昔布施",
    "T50n2058_006:0320b11": "作諸功德。而彼夫妻恒懷恚惜。我數教誨都",
    "T50n2058_006:0320b12": "不納受。因立誓曰。如此罪業必獲惡報。若受",
    "T50n2058_006:0320b13": "罪時我當看汝。由是因緣得斯苦惱。小復前",
    "T50n2058_006:0320b14": "行至一住處。堂閣嚴飾種種奇妙。滿中眾僧",
    "T50n2058_006:0320b15": "經行禪思。日時已到鳴椎集食。食將欲訖。爾",
    "T50n2058_006:0320b16": "時餚饍變成膿血。便以鉢器共相打擲頭首",
    "T50n2058_006:0320b17": "破壞。血流污身而作是言。何為惜食今受此",
    "T50n2058_006:0320b18": "苦。僧伽耶舍前問其意。答言長老。我等先世",
    "T50n2058_006:0320b19": "迦葉佛時同止一處。客比丘來。咸共瞋恚藏",
    "T50n2058_006:0320b20": "惜飲食而不共分。以此緣故今受斯苦。如是",
    "T50n2058_006:0320b21": "尊者僧伽耶舍。周遊大海遍行觀察。見于地",
    "T50n2058_006:0320b22": "獄凡有五百。即生厭惡深患三有呵責五欲。",
    "T50n2058_006:0320b23": "甚生怖畏便作是念。世間造業終不敗亡。如",
    "T50n2058_006:0320b24": "影隨形誰能捨離。我今應當方便求免。觀察",
    "T50n2058_006:0320b25": "情至得羅漢道。六通無礙三明清徹。於一山",
    "T50n2058_006:0320b26": "林有五百仙。勤修苦行欲望梵福。僧伽耶舍",
    "T50n2058_006:0320b27": "往至其所。為宣三偈讚佛法僧。五百仙人俱",
    "T50n2058_006:0320b28": "得道迹。如是尊者廣為佛事。教化已訖便入",
    "T50n2058_006:0320b29": "涅槃。收集舍利起塔供養。僧伽耶舍未滅度",
    "T50n2058_006:0320c01": "時。以法付囑鳩摩羅馱。而告之曰。佛以正法",
    "T50n2058_006:0320c02": "付大迦葉。如是展轉乃至於我。我欲涅槃持",
    "T50n2058_006:0320c03": "用相付。汝宣至心勤加守護。鳩摩羅馱答言",
    "T50n2058_006:0320c04": "受教。於是次宣深法寶藏。彼之功德甚深淵",
    "T50n2058_006:0320c05": "遠。發大弘誓行菩薩道。智慧辯才猶如大海。",
    "T50n2058_006:0320c06": "少有名稱國人宗仰。鳩摩羅馱秦言童子。",
    "T50n2058_006:0320c07": "少有美名。以何緣故號美名耶。有一長者緣",
    "T50n2058_006:0320c08": "事餘行。以二瓮金寄其親友。一瓮金大。二者",
    "T50n2058_006:0320c09": "金小語親友言。吾欲他行持此相寄。我子意",
    "T50n2058_006:0320c10": "若有欲得者必當與之。後長者子往從索金。",
    "T50n2058_006:0320c11": "親友爾時還其小者。彼即瞋恚不肯取金。遂",
    "T50n2058_006:0320c12": "共相將詣斷事所。具陳上意以求理決。眾斷",
    "T50n2058_006:0320c13": "事官莫能分了。鳩摩羅馱時為童子。於路遊",
    "T50n2058_006:0320c14": "戲聞其訟音。即作是言。兒得金矣何勞苦諍。",
    "T50n2058_006:0320c15": "其父本言隨子所欲。今樂大者理自屬之。爾",
    "T50n2058_006:0320c16": "時斷事便用其語。於是名聞馳布四遠。因即",
    "T50n2058_006:0320c17": "號為美名童子。出家學道才慧超世。至一國",
    "T50n2058_006:0320c18": "土人多頑嚚。雖聞法教都不信受。鳩摩羅馱",
    "T50n2058_006:0320c19": "即語之言。汝今可集鐵馬萬騎。遣人乘之在",
    "T50n2058_006:0320c20": "吾前過。便如其言即為嚴辦。鳩摩羅馱暫一",
    "T50n2058_006:0320c21": "見已。盡皆分別人名馬色衣服相貌。具足宣",
    "T50n2058_006:0320c22": "說無一錯謬。彼國人民方皆信伏。造諸經論",
    "T50n2058_006:0320c23": "遊化世間。所為已訖即便捨壽。鳩摩羅馱臨",
    "T50n2058_006:0320c24": "捨命時。告一比丘名闍夜多。長老當知。如人",
    "T50n2058_006:0320c25": "渡海必由船栰。眾生如是。欲離三界修行",
    "T50n2058_006:0320c26": "善法然後得出。故我今者欲付汝法。宜好習",
    "T50n2058_006:0320c27": "學利益人天。闍夜多言。善哉受教。遂演深法",
    "T50n2058_006:0320c28": "度化世間。彼闍夜多有大功德。精進勇猛勤",
    "T50n2058_006:0320c29": "修苦行。善持禁戒無有漏失。世尊所記最後",
    "T50n2058_006:0321a01": "律師。曾於眾中有一比丘。其嫂至寺持食餉",
    "T50n2058_006:0321a02": "之。婬火熾盛便共交通。犯重禁已尋自悔責",
    "T50n2058_006:0321a03": "極生慚恥。我大愚癡造斯惡業。吾今定非沙",
    "T50n2058_006:0321a04": "門釋子。衣鉢盡置三奇杖上。處處遊行高聲",
    "T50n2058_006:0321a05": "唱言。我是罪人不應復著佛法染衣。為釁既",
    "T50n2058_006:0321a06": "重必入地獄。當於何處而得救護。時闍夜多",
    "T50n2058_006:0321a07": "語比丘言。汝今若能隨順我語。當令汝罪尋",
    "T50n2058_006:0321a08": "自消滅。比丘歡喜白言受教。時闍夜多。即以",
    "T50n2058_006:0321a09": "神力。化作火坑其焰猛盛。令此比丘自投其",
    "T50n2058_006:0321a10": "中。爾時比丘為滅罪故。舉身投入大火坑內。",
    "T50n2058_006:0321a11": "於時猛焰轉成清流。纔齊其膝都不傷害。時",
    "T50n2058_006:0321a12": "闍夜多告比丘曰。汝以善心至誠悔過。所有",
    "T50n2058_006:0321a13": "諸罪今悉摧滅。即為說法得羅漢道。由是緣",
    "T50n2058_006:0321a14": "故世皆號為清淨持律。復於一時將諸弟子。",
    "T50n2058_006:0321a15": "圍遶往詣德叉尸羅城。至其城已時闍夜多",
    "T50n2058_006:0321a16": "慘然嚬蹙。弟子疑怪問其師意。答言且止。",
    "T50n2058_006:0321a17": "後當宣說。小復前行路見一烏。爾時尊者欣",
    "T50n2058_006:0321a18": "然微笑。諸弟子眾重白師言。唯願哀愍說其",
    "T50n2058_006:0321a19": "因緣。時闍夜多告眾人曰。我初至城。於其門",
    "T50n2058_006:0321a20": "下見餓鬼子。飢急羸困前白我言。母生吾已",
    "T50n2058_006:0321a21": "入城求食。自與別來滿五百年。飢虛窮乏命",
    "T50n2058_006:0321a22": "不云遠。尊若入城見我母者。為吾具宣辛苦",
    "T50n2058_006:0321a23": "之事。我始入城便見彼母。即為具說其子飢",
    "T50n2058_006:0321a24": "乏。爾時鬼母前白我言。吾入城來經五百年。",
    "T50n2058_006:0321a25": "未曾能得一人[口*弟]唾。何以故。我既新產氣力",
    "T50n2058_006:0321a26": "羸惙。設得少唾為諸鬼神之所欺奪。始於今",
    "T50n2058_006:0321a27": "日值一人唾。邊無餘鬼會遇得之。欲出城外",
    "T50n2058_006:0321a28": "共子分食。門下多有大力鬼神。畏其侵奪復",
    "T50n2058_006:0321a29": "不敢出。唯願尊者垂哀矜愍。持我出城與子",
    "T50n2058_006:0321b01": "相見。我於爾時將此鬼母出於城外。今共子",
    "T50n2058_006:0321b02": "食。即問彼言。汝生已來為幾時耶。鬼答我曰。",
    "T50n2058_006:0321b03": "吾見此城七返成壞。國土豐樂人民熾盛。又",
    "T50n2058_006:0321b04": "見毀敗殄滅無遺。我聞彼言。深歎生死受苦",
    "T50n2058_006:0321b05": "長遠無有邊際。以是緣故慘然嚬蹙。彼烏因",
    "T50n2058_006:0321b06": "緣。善聽當說。乃往過去九十一劫。毘婆尸佛",
    "T50n2058_006:0321b07": "在世教化。我於爾時為長者子。志厭五欲常",
    "T50n2058_006:0321b08": "念出家。我若爾時作沙門者。必斷眾結得羅",
    "T50n2058_006:0321b09": "漢道。吾之父母不見從志。強為娉妻欲遮斷",
    "T50n2058_006:0321b10": "我。我不違命便即娶妻。娶妻已後復欲出家。",
    "T50n2058_006:0321b11": "父母語言。為汝娉妻正求繼嗣。若生一子乃",
    "T50n2058_006:0321b12": "當相放。我尋受教與共交會生一男兒。年始",
    "T50n2058_006:0321b13": "六歲。爾時父母即教此兒。汝父若出欲作沙",
    "T50n2058_006:0321b14": "門。當抱其足而語之曰。父若捨我誰見養活。",
    "T50n2058_006:0321b15": "先當見殺然後可去。爾時此兒如父母教。啼",
    "T50n2058_006:0321b16": "泣抱我甚生悲戀。我於爾時以愛染心即語",
    "T50n2058_006:0321b17": "子言。吾當為汝不復出家。由彼兒故不得道",
    "T50n2058_006:0321b18": "證。九十一劫流轉生死。於五道中未曾得見。",
    "T50n2058_006:0321b19": "今以道眼觀察彼烏。乃我前世所生之子。愍",
    "T50n2058_006:0321b20": "其嬰愚久處生死。以斯因緣是故微笑。如是",
    "T50n2058_006:0321b21": "尊者善說法要。以辯才力遊化世間。所為已",
    "T50n2058_006:0321b22": "訖入般涅槃。尊者闍夜多臨當滅度。告一比",
    "T50n2058_006:0321b23": "丘名婆修槃陀。汝今善聽。昔天人師於無量",
    "T50n2058_006:0321b24": "劫勤修苦行。為上妙法。今已滿足利安眾生。",
    "T50n2058_006:0321b25": "我受囑累至心護持。今欲委汝當深憶念。婆",
    "T50n2058_006:0321b26": "修槃陀白言受教。從是以後宣通經藏。以多",
    "T50n2058_006:0321b27": "聞力智慧辯才。如是功德而自莊嚴。善解一",
    "T50n2058_006:0321b28": "切修多羅義。分別宣說廣化眾生。所應作已",
    "T50n2058_006:0321b29": "便捨命行。次付比丘名摩奴羅。令其流布無",
    "T50n2058_006:0321c01": "上勝法。彼摩奴羅智慧超勝少欲知足勤修",
    "T50n2058_006:0321c02": "苦行言辭要妙悅可眾心。善能通達三藏之",
    "T50n2058_006:0321c03": "義。於南天竺興大饒益。時有尊者號曰夜奢。",
    "T50n2058_006:0321c04": "辯慧聰敏甚深淵博。與摩奴羅功德同等。亦",
    "T50n2058_006:0321c05": "能解了三藏之義。流布名聞咸為宗仰。曾於",
    "T50n2058_006:0321c06": "一時彼摩奴羅至北天竺。尊者夜奢而語之",
    "T50n2058_006:0321c07": "言。恒河以南二天竺國。人多邪見聽辯利",
    "T50n2058_006:0321c08": "智。長老善解音聲之論。可於彼土遊行教化。",
    "T50n2058_006:0321c09": "我當於此利安眾生。時摩奴羅即如其語至",
    "T50n2058_006:0321c10": "二天竺。廣宣毘羅無我之論。摧伏一切異道",
    "T50n2058_006:0321c11": "邪見。所為既辦捨身命終。於是已後次有尊",
    "T50n2058_006:0321c12": "者名鶴勒那。夜奢出興於世。受付囑法廣宣",
    "T50n2058_006:0321c13": "流布。福德深遠才明淵博。化世迷惑令就正",
    "T50n2058_006:0321c14": "路。所作已訖然後捨身。復有比丘名曰師子。",
    "T50n2058_006:0321c15": "於罽賓國大作佛事。時彼國王名彌羅掘。邪",
    "T50n2058_006:0321c16": "見熾盛心無敬信。於罽賓國毀壞塔寺殺害",
    "T50n2058_006:0321c17": "眾僧。即以利劍用斬師子。頂中無血唯乳流",
    "T50n2058_006:0321c18": "出。相付法人於是便絕。如此之法為大明燈。",
    "T50n2058_006:0321c19": "能照世間愚癡黑闇。是故如上諸賢聖人。皆",
    "T50n2058_006:0321c20": "共頂戴受持守護。更相付囑常轉法輪。為諸",
    "T50n2058_006:0321c21": "眾生起大饒益。斷塞惡道開人天路。逮至最",
    "T50n2058_006:0321c22": "後斯法衰殄。賢聖隱沒無能建立。世間闇冥",
    "T50n2058_006:0321c23": "永失大明。造作惡業行十不善。命終多墮三",
    "T50n2058_006:0321c24": "惡八難。是故智者宜當觀察。無上勝法有大",
    "T50n2058_006:0321c25": "功德。微妙淵遠不可思議。譬如賈人欲過大",
    "T50n2058_006:0321c26": "海。必乘船舫然後得度。一切眾生亦復如是。",
    "T50n2058_006:0321c27": "欲出三界生死大海。必假法船方得度脫。法",
    "T50n2058_006:0321c28": "為清涼除煩惱熱。法是妙藥能愈結病。即是",
    "T50n2058_006:0321c29": "眾生真善知識。為大利益濟諸苦惱。何以故。",
    "T50n2058_006:0322a01": "一切眾生性無定相。隨所染習起善惡業。若",
    "T50n2058_006:0322a02": "有習近外道邪見受其教誡。永即流轉無有",
    "T50n2058_006:0322a03": "邊際。是則不名善知識也。若有人能起信敬",
    "T50n2058_006:0322a04": "心。親近賢聖聽受妙法。由聽斯法功德因緣。",
    "T50n2058_006:0322a05": "出欲淤泥受最勝樂。是故此人名善知識。宜",
    "T50n2058_006:0322a06": "應勤心習近供養。必能令人離三惡苦。如昔",
    "T50n2058_006:0322a07": "往日華氏國王有一白象。氣力勇壯能滅怨",
    "T50n2058_006:0322a08": "敵。若有罪人令象蹈殺。後時象厩為火所燒。",
    "T50n2058_006:0322a09": "移在異處近一精舍。聞有比丘誦法句曰。為",
    "T50n2058_006:0322a10": "善生天為惡入淵。心便柔和起慈悲意。後付",
    "T50n2058_006:0322a11": "罪人都不殺害。但以鼻嗅舐之而去。王見斯",
    "T50n2058_006:0322a12": "已心大惶怖。召諸智臣共謀此事。時有一臣",
    "T50n2058_006:0322a13": "即白王言。此象繫處近在精舍。必聞妙法是",
    "T50n2058_006:0322a14": "故爾耳。今可移繫令近屠肆。彼覩殺害惡心",
    "T50n2058_006:0322a15": "當盛。王用其計繫象屠所。象見殺戮剝皮斬",
    "T50n2058_006:0322a16": "截。惡心猛熾殘害增甚。以是當知。眾生之類",
    "T50n2058_006:0322a17": "其性不定。所以者何。畜生猶尚聞法生慈。見",
    "T50n2058_006:0322a18": "有屠殺便為殘害。況復於人。而不染習起善",
    "T50n2058_006:0322a19": "惡業。是故智者宜應覺知。邪見惡法多所損",
    "T50n2058_006:0322a20": "害。棄而離之勤作方便。習近聖法受持流布",
    "T50n2058_006:0322a21": "起大師想。由是微妙功德因緣。永當超越三",
    "T50n2058_006:0322a22": "惡道苦。度生死海受涅槃樂。又此法者為得",
    "T50n2058_006:0322a23": "道利全分因緣。是故復名真善知識。如昔阿",
    "T50n2058_006:0322a24": "難白佛言。世尊。善知識者。於得道利作半因",
    "T50n2058_006:0322a25": "緣。佛言不也。善知識者。即是得道全分因緣。",
    "T50n2058_006:0322a26": "阿難當知。此閻浮提除大迦葉舍利弗等。其",
    "T50n2058_006:0322a27": "餘眾生若不遇我。恒當流轉無解脫期。是故",
    "T50n2058_006:0322a28": "我言。善知識者能大利益。以此緣故當知。佛",
    "T50n2058_006:0322a29": "法最尊最妙為無有上。無量功德之所成就。",
    "T50n2058_006:0322b01": "是故世尊初成正覺。於樹王下端坐思惟。一",
    "T50n2058_006:0322b02": "切世間若使無有父母師長。單獨孤露永無",
    "T50n2058_006:0322b03": "恃怙。我今應當依誰而立。復作是念過去未",
    "T50n2058_006:0322b04": "來現在諸佛。悉以勝法用為師範。我亦應當",
    "T50n2058_006:0322b05": "如三世佛深妙勝法用以為師。由是緣故佛",
    "T50n2058_006:0322b06": "常恭敬如斯妙法。至心禮拜懃加守護。當知",
    "T50n2058_006:0322b07": "此法甚為希有。是故智者宜應受持。又於往",
    "T50n2058_006:0322b08": "昔有婆羅門。持人髑髏其數其多。詣華氏城",
    "T50n2058_006:0322b09": "遍行衒賣。經歷多時都無買者。便極瞋恚高",
    "T50n2058_006:0322b10": "聲唱言。此城中人若不就我買髑髏者。吾當",
    "T50n2058_006:0322b11": "相為作惡名聞言。汝諸人愚癡闇鈍。爾時城",
    "T50n2058_006:0322b12": "中諸優婆塞聞是語已。畏其毀謗。便持錢物",
    "T50n2058_006:0322b13": "至彼買之。即以銅筋貫穿其耳。若徹之者便",
    "T50n2058_006:0322b14": "與多價。其半徹者與價漸少。都不通者全不",
    "T50n2058_006:0322b15": "與直。時婆羅門問優婆塞。我此髑髏皆悉無",
    "T50n2058_006:0322b16": "異。何故價直而有差別。優婆塞言。如前髑髏",
    "T50n2058_006:0322b17": "有通徹者。斯人生時聽受妙法。智慧高勝貴",
    "T50n2058_006:0322b18": "其若此。相與多價。其半徹者雖聽妙法未善",
    "T50n2058_006:0322b19": "分別。以是因緣與汝少直。全不通者此人往",
    "T50n2058_006:0322b20": "昔都不聽法。吾以是故不相與價。時優婆塞",
    "T50n2058_006:0322b21": "持此髑髏。往至城外起塔供養。命終皆得生",
    "T50n2058_006:0322b22": "于天中。以是因緣當知。妙法有大功德能建",
    "T50n2058_006:0322b23": "立人。何以故。此優婆塞以聽法人髑髏起塔",
    "T50n2058_006:0322b24": "尚生天上。況能至心聽受斯法供養恭敬持",
    "T50n2058_006:0322b25": "經人者。此之福報甚難窮盡。未來必當成無",
    "T50n2058_006:0322b26": "上道。是故諸有欲得無上安隱快樂。為化眾",
    "T50n2058_006:0322b27": "生作大饒益。皆應受持如是勝法。",
    "T50n2058_006:0322b28": "付法藏因緣傳卷第六"
}