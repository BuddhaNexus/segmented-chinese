{
    "T24n1462_013:0762c16": "善見律毘婆沙卷第十三",
    "T24n1462_013:0762c18": "蕭齊外國三藏僧伽跋陀羅譯",
    "T24n1462_013:0762c19": "[0762c19] 「畜生女句者，龍女、迦留羅女、一切畜生女，悉",
    "T24n1462_013:0762c20": "不得捉，捉者突吉羅。度橋句者，或板或竹",
    "T24n1462_013:0762c21": "或木一切橋，比丘與女人共度橋，比丘以",
    "T24n1462_013:0762c22": "欲心動橋，橋動不動突吉羅。樹句者，若女",
    "T24n1462_013:0762c23": "人上樹或大小樹，比丘以欲心動樹突吉",
    "T24n1462_013:0762c24": "羅；船句亦如是。繩句者，若比丘捉繩頭，女",
    "T24n1462_013:0762c25": "人捉繩尾，比丘以欲心牽繩動偷蘭遮，不",
    "T24n1462_013:0762c26": "動突吉羅；或共捉杖竹木，一切犯不犯亦如",
    "T24n1462_013:0762c27": "是。觸&#x9262;句者，易可解耳；禮拜句者亦如",
    "T24n1462_013:0762c28": "是。第二僧伽婆尸沙廣說竟。",
    "T24n1462_013:0762c29": "[0762c29] 「爾時佛住舍衛國祇樹給孤獨園精舍，時優",
    "T24n1462_013:0763a01": "陀夷，&#x9E81;惡語教授，若讚歎亦如是。」[0763a01] 法師曰：",
    "T24n1462_013:0763a02": "「後當說。無慚愧者，女人無慚愧心，心樂者",
    "T24n1462_013:0763a03": "便笑其所作。答言：『善哉大德！』作種種方便，",
    "T24n1462_013:0763a04": "令比丘生欲心，便語或言：『大德非是男子。』",
    "T24n1462_013:0763a05": "或言恐是黃門，女人作如是戲笑語，不顧戒",
    "T24n1462_013:0763a06": "者，比丘以欲心，不思慮好惡，便說&#x9E81;惡語。",
    "T24n1462_013:0763a07": "&#x9E81;惡者，非法語也。如年少男女者，讚歎二",
    "T24n1462_013:0763a08": "道，得僧伽婆尸沙。二道者，穀道水道。讚歎",
    "T24n1462_013:0763a09": "者，汝有好相或言汝無相未犯，若言穀道水",
    "T24n1462_013:0763a10": "道如此，真是著女想，作是說已得罪。若毀",
    "T24n1462_013:0763a11": "呰言二道，或言二道合，或言長或言短或",
    "T24n1462_013:0763a12": "言偏，如是為初，悉得罪，或乞或求亦得",
    "T24n1462_013:0763a13": "罪，或言願汝父母何時持汝與我，或言我",
    "T24n1462_013:0763a14": "何時當得汝，作如是語，悉得罪。問句者，",
    "T24n1462_013:0763a15": "汝與汝夫云何作？自答言：『汝當如是作。』亦",
    "T24n1462_013:0763a16": "得罪。答問句者，我當與我夫眠，云何好夫",
    "T24n1462_013:0763a17": "當念我。比丘答言：『如是如是眠』，不犯。若言",
    "T24n1462_013:0763a18": "汝作婬事，得罪。教授句者，亦如是。毀呰",
    "T24n1462_013:0763a19": "句者，汝根相惡有孔無形，或言有形無孔。無",
    "T24n1462_013:0763a20": "血句者，汝水道燥無血。恒出者，是女人水道",
    "T24n1462_013:0763a21": "血恒自流出。塞句者，恒以衣塞水道，不令",
    "T24n1462_013:0763a22": "血出。長崛句者，汝根長崛。出兩邊者，女根中",
    "T24n1462_013:0763a23": "肉長出有毛，兩道合汝二根。此十一句中，長",
    "T24n1462_013:0763a24": "崛、共合、兩根，此三句得僧伽婆尸沙，初句穀",
    "T24n1462_013:0763a25": "道水道與婬法，為初六句，得僧伽婆尸沙，",
    "T24n1462_013:0763a26": "餘無形若以婬法相對得罪。」[0763a26] 法師曰：「餘文句",
    "T24n1462_013:0763a27": "輕重汝自當知。女作女想，於第一僧伽婆尸",
    "T24n1462_013:0763a28": "沙已說竟。頸以下者，從頸下至膝，上者，從",
    "T24n1462_013:0763a29": "&#x811A;膝至頸，從膝以下突吉羅，若讚歎衣服",
    "T24n1462_013:0763b01": "鐶釧瓔珞說法論義，為講無罪，若比丘為",
    "T24n1462_013:0763b02": "比丘尼說法，因說法中便生欲心，作&#x9E81;惡",
    "T24n1462_013:0763b03": "語僧伽婆尸沙。不犯者，最初未制戒、癡狂、",
    "T24n1462_013:0763b04": "心亂、痛惱所纏不犯。律文句廣說竟。",
    "T24n1462_013:0763b05": "[0763b05] 「今次隨結此&#x9E81;惡語，因身心口起婬性罪",
    "T24n1462_013:0763b06": "身心業。若比丘以欲心方便，欲樂此事假",
    "T24n1462_013:0763b07": "說傍事，若女人解此語突吉羅。若言欽婆",
    "T24n1462_013:0763b08": "羅毛長，或言短或言赤或言黑突吉羅。一",
    "T24n1462_013:0763b09": "切因事而言，若女人解突吉羅，若不解無罪。」",
    "T24n1462_013:0763b10": "[0763b10] 法師曰：「次第文句易可解耳，不須廣說。",
    "T24n1462_013:0763b11": "&#x9E81;惡語竟。",
    "T24n1462_013:0763b12": "[0763b12] 「爾時佛住舍衛國，時優陀夷，於舍衛國多",
    "T24n1462_013:0763b13": "諸知識者，恒往至知識家，為四供養故，",
    "T24n1462_013:0763b14": "飲食、衣服、湯藥、房舍。惡者，最惡恒流出外",
    "T24n1462_013:0763b15": "血出。唾者，便唾女根，作是言：『誰用此不",
    "T24n1462_013:0763b16": "淨臭處？』女言：『我有何處不淨？何處不好？為",
    "T24n1462_013:0763b17": "衣裳不淨，為顏貌醜陋，有何物不如餘人？』",
    "T24n1462_013:0763b18": "律本中說，已至女邊倚看竟，然後而唾。讚",
    "T24n1462_013:0763b19": "歎供養者，以婬欲法讚歎供養己身，或讚",
    "T24n1462_013:0763b20": "其所須婬事，此第一供養。如『我等出家，餘",
    "T24n1462_013:0763b21": "供養易可得耳，此婬欲供養難得故，名第",
    "T24n1462_013:0763b22": "一供養。』得僧伽婆尸沙。又言：『我亦剎利汝亦",
    "T24n1462_013:0763b23": "剎利，若共和合，正好無過此也。』若如是語",
    "T24n1462_013:0763b24": "無罪，若言我亦剎利，汝可以欲事與我共",
    "T24n1462_013:0763b25": "通，作如是語，僧伽婆尸沙。」[0763b25] 法師曰：「餘文句",
    "T24n1462_013:0763b26": "如前說無異，最初未制戒、癡狂、心亂、痛惱",
    "T24n1462_013:0763b27": "所纏不犯。今次隨結，文句次第易可解耳。",
    "T24n1462_013:0763b28": "第四僧伽婆尸沙竟。",
    "T24n1462_013:0763b29": "[0763b29] 「爾時佛住舍衛國，行媒戒，智慧者，大有智",
    "T24n1462_013:0763c01": "慧聰明，了了能療理家事，不懈怠有慚愧",
    "T24n1462_013:0763c02": "心。語童女者，『此男子好，汝可取為夫。』復向",
    "T24n1462_013:0763c03": "男子言：『此童女極好作，又忠信真實無虛",
    "T24n1462_013:0763c04": "邪心，汝可取為婦。』檀越答：『大德！我等",
    "T24n1462_013:0763c05": "不甚體悉此人，未知好惡，是誰家兒子，",
    "T24n1462_013:0763c06": "定是何姓何名，那得輒以女相與？若大德",
    "T24n1462_013:0763c07": "教我與，我當遣嫁，若不教與不敢專輒。",
    "T24n1462_013:0763c08": "如此婚姻事大，時剋吉凶發遣進止，後日",
    "T24n1462_013:0763c09": "好惡悉委大德，自知故。』二眾者，此女其夫",
    "T24n1462_013:0763c10": "生時，是村眾主，其夫死已，故號為故二",
    "T24n1462_013:0763c11": "眾。村後者，是村外村後邊住也，諸人共相推",
    "T24n1462_013:0763c12": "論，知優陀夷先後貫練嫁娶婚姻，善解",
    "T24n1462_013:0763c13": "進止，悉是其知養。看兒婦者，初至看視",
    "T24n1462_013:0763c14": "依兒婦無異，後便增薄猶如婢使，初至一",
    "T24n1462_013:0763c15": "月悉付囑家事，過一月已種種驅使。作田",
    "T24n1462_013:0763c16": "取水苦者，是貧窮也。於是優陀夷語檀越：",
    "T24n1462_013:0763c17": "『莫苦人女，如此猥使甚不可。』檀越答言：『我",
    "T24n1462_013:0763c18": "等不與大德共論此事，我是白衣知白衣",
    "T24n1462_013:0763c19": "事，大德是出家知出家法，各不相關。若知",
    "T24n1462_013:0763c20": "白衣家者，此人非沙門。』作如是語已仍息。",
    "T24n1462_013:0763c21": "優陀夷便即遣出：『汝去汝去，汝莫住此處。』",
    "T24n1462_013:0763c22": "[0763c22] 「裝嚴者，一切金銀珍寶。頭多者，漢言多色",
    "T24n1462_013:0763c23": "欲人也。能供養者，若女人以音聲色觸香",
    "T24n1462_013:0763c24": "味，如是一切妙物悉持供養其夫，是名能",
    "T24n1462_013:0763c25": "供養。共賭者，若我等能得此女，汝當償我，",
    "T24n1462_013:0763c26": "若不能得者，我即償汝。如律中所說，比丘",
    "T24n1462_013:0763c27": "不得戲賭。暫時者，乃至一剎那，漢言彈指",
    "T24n1462_013:0763c28": "頃，是名暫時。得行媒法則。何以故？隨人",
    "T24n1462_013:0763c29": "驅使行媒法故。男女者，女餉男子。比丘",
    "T24n1462_013:0763c30": "傳言：『此女人念汝。』男子答餉，比丘復往女",
    "T24n1462_013:0764a01": "處言：『如是如是此男子念汝。』女語比丘",
    "T24n1462_013:0764a02": "言：『我欲共某男子私通。』比丘受語向男子",
    "T24n1462_013:0764a03": "說，還來報女，乃至一交會，僧伽婆尸沙。[0764a03] 「女",
    "T24n1462_013:0764a04": "有十護，父護者，父禁制不聽出入，恐慮他",
    "T24n1462_013:0764a05": "事，母護亦如是，父母護檢看視，不與餘處",
    "T24n1462_013:0764a06": "遊戲，亦不聽行來出入。兄護、姊護、宗親護、姓",
    "T24n1462_013:0764a07": "護、法護、罰護，法護者，是同法人護也。罰護者，",
    "T24n1462_013:0764a08": "若寡女欲與餘人私通，先向官說，若許者",
    "T24n1462_013:0764a09": "便通，若不許者不得專輒，犯者罰金輸",
    "T24n1462_013:0764a10": "官，故名罰護。[0764a10] 「物買者，持物贖取，是名為買",
    "T24n1462_013:0764a11": "也。樂住者，是樂同住也。雇住者，以物雇之，",
    "T24n1462_013:0764a12": "家事悉以委付。衣物住者，因得衣裳承住為",
    "T24n1462_013:0764a13": "婦，此是貧窮女也。水得者，因共洗浴以水",
    "T24n1462_013:0764a14": "相灌，共作要誓為夫婦，是名水得。鐶得",
    "T24n1462_013:0764a15": "者，以鐶安置頭上，恒以戴物，取鐶擲去『汝",
    "T24n1462_013:0764a16": "來住我屋，常作我婦。』是名鐶得。婢取者，自",
    "T24n1462_013:0764a17": "己婢還取為婦。執作者，以直雇賃充家中",
    "T24n1462_013:0764a18": "執作，取以為己婦，是名執作。舉旗婦者，&#x7AEA;",
    "T24n1462_013:0764a19": "旗立軍往破他國，得他女取為己婦。[0764a19] 「若白",
    "T24n1462_013:0764a20": "衣遣比丘往他處：『某方護女，求此女為我",
    "T24n1462_013:0764a21": "婦。』比丘答言善，即往至女所，向女說如是",
    "T24n1462_013:0764a22": "事，女意善，或應或不應。比丘受如是使，還",
    "T24n1462_013:0764a23": "報男子信，僧伽婆尸沙。若男子語比丘教",
    "T24n1462_013:0764a24": "語比丘，比丘仍語父母兄弟姊妹，如此使，偷",
    "T24n1462_013:0764a25": "蘭遮。」[0764a25] 又法師言：「不然。何以故？如律本中說，",
    "T24n1462_013:0764a26": "意欲捨佛，誤言捨僧，意欲捨僧，誤言捨",
    "T24n1462_013:0764a27": "佛，於戒亦不失。比丘雖語父母兄弟姊",
    "T24n1462_013:0764a28": "妹，亦得僧伽婆尸沙。」[0764a28] 法師曰：「後文句如前",
    "T24n1462_013:0764a29": "無異，故不更說。若眾多女遣一比丘傳語，",
    "T24n1462_013:0764b01": "語眾多男子，比丘受語往說還報女，眾多",
    "T24n1462_013:0764b02": "僧伽婆尸沙。不犯者，最初未制戒。若僧使，",
    "T24n1462_013:0764b03": "若因此使往語女言：『某甲男子意欲索汝",
    "T24n1462_013:0764b04": "為己婦。』不犯。何以故？由不受說語故。癡",
    "T24n1462_013:0764b05": "狂、心亂、痛惱所纏不犯。具六事僧伽婆尸",
    "T24n1462_013:0764b06": "沙，一者搖頭，二者手印，三者口受，四者搖",
    "T24n1462_013:0764b07": "身，五者受書，六者具此五事，是名為六事。",
    "T24n1462_013:0764b08": "若父母&#x9B2A;諍，父遣母還本家，父後生悔心，",
    "T24n1462_013:0764b09": "語比丘言：『我年老，旦夕無人侍養，汝可向",
    "T24n1462_013:0764b10": "汝母語，還看我。』比丘受如是使，語母還報",
    "T24n1462_013:0764b11": "父，悉僧伽婆尸沙。此戒不問知已不知，但",
    "T24n1462_013:0764b12": "受語往說還報，悉僧伽婆尸沙。此是制罪，",
    "T24n1462_013:0764b13": "非性罪具三受。今次隨結文句，易可解耳，",
    "T24n1462_013:0764b14": "不須廣說。五僧伽婆尸沙竟。",
    "T24n1462_013:0764b15": "[0764b15] 「爾時佛住王舍城竹林迦蘭陀林中，此房舍",
    "T24n1462_013:0764b16": "戒。阿羅毘迦者，是聚落名也，此比丘阿羅",
    "T24n1462_013:0764b17": "毘迦聚落中生，故名阿羅毘迦比丘。自乞求",
    "T24n1462_013:0764b18": "者，是自乞求種種材具，欲營造作大房。教",
    "T24n1462_013:0764b19": "作者，教餘人作或自作，此比丘捨坐禪誦",
    "T24n1462_013:0764b20": "經恒修下業。無主者，無檀越主，但自東西",
    "T24n1462_013:0764b21": "乞求。自為者，自為己身不為眾僧。大房者，",
    "T24n1462_013:0764b22": "此房極大無有齊限，乞求絕多，或乞人或借",
    "T24n1462_013:0764b23": "人，或乞作器或借作器，如是種種或乞或",
    "T24n1462_013:0764b24": "借，除借乞得罪，不得借獵肉捕魚，二師",
    "T24n1462_013:0764b25": "悉斷，餘借一切皆淨。此比丘所營造作房",
    "T24n1462_013:0764b26": "舍既大，魚肉難得，恐其因借倩承遣捕獵，",
    "T24n1462_013:0764b27": "所以斷。若立房得作田，借犁牛及餘耕具",
    "T24n1462_013:0764b28": "無罪。若寺中有拾取殘食人，食竟共聚種",
    "T24n1462_013:0764b29": "種戲笑，如是人驅使無罪。若比丘欲作殿，",
    "T24n1462_013:0764c01": "往至鑿石家，借作石手為作殿，若得善，若",
    "T24n1462_013:0764c02": "得石柱，比丘問檀越言：『此柱云何得&#x7AEA;？』",
    "T24n1462_013:0764c03": "若檀越自為&#x7AEA;善，若檀越更與餘柱亦得。若",
    "T24n1462_013:0764c04": "檀越答言：『無人。』或言：『自有事。』比丘教餘處",
    "T24n1462_013:0764c05": "借。比丘復言：『我無餘知識。』若檀越無人，有",
    "T24n1462_013:0764c06": "直與直亦好，若得直將至木師所，若須塼",
    "T24n1462_013:0764c07": "瓦，往至瓦師所，若須刻畫，往至刻畫師所，",
    "T24n1462_013:0764c08": "若有餘直可作床席衣服房舍所須。若拾殘",
    "T24n1462_013:0764c09": "食人作息正，得與食，若無食可入聚落",
    "T24n1462_013:0764c10": "乞來與善，不得與錢直。[0764c10] 「為房舍非時入",
    "T24n1462_013:0764c11": "聚落乞油，以手覆&#x9262;。若到檀越家，檀越",
    "T24n1462_013:0764c12": "問比丘：『欲何所須？』比丘答言：『為房舍作乞",
    "T24n1462_013:0764c13": "油充與作人。』食米亦如是說，若得油還付",
    "T24n1462_013:0764c14": "知寺事人。若比丘為折或傷或失或死，比丘",
    "T24n1462_013:0764c15": "悉應還直。若檀越承迴施比丘，比丘不得",
    "T24n1462_013:0764c16": "受，若布施寺得受。比丘不得自取，喚淨",
    "T24n1462_013:0764c17": "人付之，若借車及房舍所須種種雜物，亦",
    "T24n1462_013:0764c18": "如牛句無異。若比丘病乞藥善，白衣見比",
    "T24n1462_013:0764c19": "丘來，即共念言：『此比丘已復來乞。』各走隱",
    "T24n1462_013:0764c20": "避，或見比丘乞食，各自閉戶。[0764c20] 「應量作者，云",
    "T24n1462_013:0764c21": "何應量作？應量中人三磔手，當佛一磔",
    "T24n1462_013:0764c22": "手，作房內量，長十二佛磔手，內廣七佛磔",
    "T24n1462_013:0764c23": "手。若長中減一磔手，廣中益一磔手，亦",
    "T24n1462_013:0764c24": "不得，若減廣益長亦不得，何況長廣俱過",
    "T24n1462_013:0764c25": "量，未竟乃至一摶泥亦犯。若房長六磔手",
    "T24n1462_013:0764c26": "廣四磔手，作如是房者無主亦不犯。何以",
    "T24n1462_013:0764c27": "故？以非房故。若瓦房，內外上下悉泥犯，若",
    "T24n1462_013:0764c28": "草房不犯。」[0764c28] 法師曰：「定何時犯？為初作犯，",
    "T24n1462_013:0764c29": "為後作犯，為房成畢犯？」[0764c29] 答曰：「初作乃至",
    "T24n1462_013:0765a01": "二摶泥已還，悉突吉羅，最後第一摶泥偷",
    "T24n1462_013:0765a02": "蘭遮，第二摶得竟，僧伽婆尸沙。泥者，有",
    "T24n1462_013:0765a03": "二種，一者土泥，二者石灰泥。處者，&#x7A93;牖柱",
    "T24n1462_013:0765a04": "梁棟桁火煙孔處，此是非泥處。比丘應將比",
    "T24n1462_013:0765a05": "丘指示作房處，房主應將比丘為示作房",
    "T24n1462_013:0765a06": "處，房主先當治地平正，猶如鼓面，然後往",
    "T24n1462_013:0765a07": "至僧所，請僧安處房處，第二第三亦如是",
    "T24n1462_013:0765a08": "請。若僧往指示善，若僧不得往，僧差智慧",
    "T24n1462_013:0765a09": "比丘往看無難處非妨處，此比丘往看已",
    "T24n1462_013:0765a10": "好，如房主所治地善。[0765a10] 「難處者，虎狼師子下",
    "T24n1462_013:0765a11": "極蟻子，若蟻有窟是中住不得作，若蟻",
    "T24n1462_013:0765a12": "子遊行覓食驅逐得作。何以故？為如來慈",
    "T24n1462_013:0765a13": "愍眾生及比丘故。妨處者，或人田園，或是",
    "T24n1462_013:0765a14": "道路處，或是怨家處，或是賊處，或是尸陀",
    "T24n1462_013:0765a15": "林處，或是王誌護處，如是一切妨處，悉不得",
    "T24n1462_013:0765a16": "作。遶屋四周使得迴十二桄梯，桄間一",
    "T24n1462_013:0765a17": "拳肘若迴草車，餘文句已在律本，不須復",
    "T24n1462_013:0765a18": "說。若比丘自起作大房，無主為身不處分過",
    "T24n1462_013:0765a19": "量，隨作房有所造作營理，一一悉突吉羅，",
    "T24n1462_013:0765a20": "若以塼壘壁，隨塼多少，一一突吉羅，最後",
    "T24n1462_013:0765a21": "二塼第一塼偷蘭遮，第二塼僧伽婆尸沙，",
    "T24n1462_013:0765a22": "屋成泥治竟已結罪，污灑不犯。[0765a22] 「若作屋餘塼",
    "T24n1462_013:0765a23": "泥留置，我後當成，偷蘭遮。若決定罷心，僧伽",
    "T24n1462_013:0765a24": "婆尸沙。若周匝壘壁上不至屋留取明，不",
    "T24n1462_013:0765a25": "犯。若作屋，留一摶泥處後當成，有緣事",
    "T24n1462_013:0765a26": "行不作，有客比丘來住，見不成為成，彼此",
    "T24n1462_013:0765a27": "無罪。若難處、妨處，二突吉羅。僧不處分、過量，",
    "T24n1462_013:0765a28": "二僧伽婆尸沙。若作屋未成，若施僧乃至一",
    "T24n1462_013:0765a29": "人，若打壞若擲置，不犯。若自作自成教他成，",
    "T24n1462_013:0765b01": "教他作教他成，悉僧伽婆尸沙。若二三人共",
    "T24n1462_013:0765b02": "作屋，若一比丘一沙彌悉不犯。何以故？人無",
    "T24n1462_013:0765b03": "一屋分故。若段段分，人得一屋分，僧伽婆尸",
    "T24n1462_013:0765b04": "沙。若壘塼作窟，壘石壘土壘木，若草屋乃",
    "T24n1462_013:0765b05": "至過量不處分，亦不犯。有房有難處妨處，",
    "T24n1462_013:0765b06": "僧不指示過量，不得僧伽婆尸沙。有智慧",
    "T24n1462_013:0765b07": "者應解此義。[0765b07] 「若自為身，作說戒堂溫室食",
    "T24n1462_013:0765b08": "堂，如此作不為自己住，無罪。若兼為自己",
    "T24n1462_013:0765b09": "住，僧伽婆尸沙。無罪者，最初未制戒阿羅毘",
    "T24n1462_013:0765b10": "迦比丘無罪。具六事，一者自作，二者教人",
    "T24n1462_013:0765b11": "作，三者不指示，四者過量，五者難處，六者",
    "T24n1462_013:0765b12": "妨處，此戒具三業三受。房舍廣說竟。",
    "T24n1462_013:0765b13": "[0765b13] 「爾時佛住俱參毘瞿私多園中，此房戒中，",
    "T24n1462_013:0765b14": "俱參毘者，此是園名也。瞿私多園者，此是長",
    "T24n1462_013:0765b15": "者子名也。孱那者，此是供養菩薩人也。令",
    "T24n1462_013:0765b16": "大德示房處者，有檀越語孱那比丘言：『願",
    "T24n1462_013:0765b17": "大德示我作房處，我為大德作。』神廟樹者，",
    "T24n1462_013:0765b18": "此是國邑人民朝夕供養，是鬼神住處。生樹",
    "T24n1462_013:0765b19": "者，作眾生想也。摩呵羅者，有主為身作",
    "T24n1462_013:0765b20": "大房，此房有主，為身得過量作，有主為身",
    "T24n1462_013:0765b21": "作大房，僧不指示、有難、有妨處，僧伽婆尸",
    "T24n1462_013:0765b22": "沙。餘文句如前房無異。",
    "T24n1462_013:0765b23": "[0765b23] 「爾時佛住王舍城，於竹林園中，時沓婆",
    "T24n1462_013:0765b24": "摩羅子。竹林園者，種竹圍遶，竹高十八肘，",
    "T24n1462_013:0765b25": "四角有樓兼好門屋，遙望靉靆猶如黑雲，",
    "T24n1462_013:0765b26": "故名竹林園，亦名迦蘭陀。迦蘭陀因緣如",
    "T24n1462_013:0765b27": "前說，故不重出。沓婆是比丘名，摩羅子是王",
    "T24n1462_013:0765b28": "名，此王子出家故，名沓婆摩羅子。此大德年",
    "T24n1462_013:0765b29": "七歲出家，剃髮落地即成羅漢，得三達智，",
    "T24n1462_013:0765c01": "具六神通、四無礙辯，一切聲聞所知無不通",
    "T24n1462_013:0765c02": "達，羅漢之中已是第一。入靜處者，是處寂",
    "T24n1462_013:0765c03": "靜無有喧鬧，故名寂靜處。從三昧起者，自",
    "T24n1462_013:0765c04": "言：『我所修善法今已悉訖，我當為眾僧分",
    "T24n1462_013:0765c05": "布房舍及諸飲食。』」[0765c05] 法師曰：「大德何以作如是",
    "T24n1462_013:0765c06": "言？」[0765c06] 「此最後身，所修已極，當取涅槃，譬如然",
    "T24n1462_013:0765c07": "燈置於風處，不久當滅，此身亦復如是。我",
    "T24n1462_013:0765c08": "當為眾僧分布房舍及諸飲食，所以為眾",
    "T24n1462_013:0765c09": "僧分布房舍及諸飲食者，見善男子比丘，",
    "T24n1462_013:0765c10": "從遠方來問訊世尊，房舍迮狹無有住",
    "T24n1462_013:0765c11": "處，我當以神力化作房舍床席氍氀毾[毯-炎+登]",
    "T24n1462_013:0765c12": "氈褥等物。又一日見諸小比丘，恭敬宿德上",
    "T24n1462_013:0765c13": "座讓不受前請，以此因緣飲食不時，遂成",
    "T24n1462_013:0765c14": "疲勞。我今當令眾僧住止安樂，各得所宜，",
    "T24n1462_013:0765c15": "不以飲食為苦，是故分布令其平等。」[0765c15] 法師",
    "T24n1462_013:0765c16": "曰：「大德沓婆摩羅子，於三業之中，何以獨",
    "T24n1462_013:0765c17": "修下業？」[0765c17] 答曰：「此是前身宿願所牽，故有是",
    "T24n1462_013:0765c18": "念。」[0765c18] 問曰：「此沓婆摩羅子，何時發此願也？」[0765c18] 答",
    "T24n1462_013:0765c19": "曰：「過去有佛，號波頭勿多羅，此沓婆摩羅",
    "T24n1462_013:0765c20": "子生一居士家。是時國邑人民，共作大會",
    "T24n1462_013:0765c21": "請佛入國，有六萬八千比丘圍遶，大會供養",
    "T24n1462_013:0765c22": "七日布施。時有一羅漢比丘，於大眾中以",
    "T24n1462_013:0765c23": "神通力，分布床席及諸飲食，是時沓婆摩羅",
    "T24n1462_013:0765c24": "子，見此羅漢比丘以神通如此，心大歡喜",
    "T24n1462_013:0765c25": "往至佛所，頭面作禮&#x5374;坐一面，而白佛言：",
    "T24n1462_013:0765c26": "『願我後身當來佛時，出家學道速成羅漢，為",
    "T24n1462_013:0765c27": "諸眾僧分布房舍床席及諸飲食，如今羅漢",
    "T24n1462_013:0765c28": "神力無異。』是時世尊見當來世，此善男子所",
    "T24n1462_013:0765c29": "願果得成遂不？世尊觀來世已，語沓婆摩羅",
    "T24n1462_013:0766a01": "子言：『汝從此百千劫已，有佛號釋迦牟",
    "T24n1462_013:0766a02": "尼，汝年七歲得出家，剃髮落地即成羅漢，",
    "T24n1462_013:0766a03": "名沓婆摩羅子，汝具六神通必得此願。』沓",
    "T24n1462_013:0766a04": "婆摩羅子從此以後，布施持戒得生天上，",
    "T24n1462_013:0766a05": "天上命終下生人間，如是展轉乃至釋迦出",
    "T24n1462_013:0766a06": "世，從天上下生人間，出家得道，從禪定",
    "T24n1462_013:0766a07": "起，而作是念。作是念已，往至佛所頭面禮",
    "T24n1462_013:0766a08": "足，而白佛言：『今從世尊乞二種願，一者",
    "T24n1462_013:0766a09": "為諸眾僧分布房舍，二者差會分布飲食。』",
    "T24n1462_013:0766a10": "於是世尊答言：『善哉！汝貪瞋既盡，堪為此",
    "T24n1462_013:0766a11": "事，汝當為眾僧分布床席及諸飲食。』」[0766a11] 「此沓",
    "T24n1462_013:0766a12": "婆摩羅子，何以故？從世尊乞如是願？」[0766a12] 答",
    "T24n1462_013:0766a13": "曰：「為止未來諸誹謗故。於是沓婆摩羅",
    "T24n1462_013:0766a14": "子，受世尊&#x52C5;已，還所住處。世尊見未來",
    "T24n1462_013:0766a15": "慈地比丘，因沓婆摩羅子差會分房，必生",
    "T24n1462_013:0766a16": "誹謗。為止誹謗故，語諸比丘：『汝當請沓",
    "T24n1462_013:0766a17": "婆摩羅子為眾僧差會分房，請竟應作白",
    "T24n1462_013:0766a18": "二羯磨差。』同學者，同一法事也，亦言同一",
    "T24n1462_013:0766a19": "法學。若比丘共學修多羅者，為敷床座同",
    "T24n1462_013:0766a20": "在一處，若學阿毘曇者毘曇者共，若學毘",
    "T24n1462_013:0766a21": "尼毘尼者共，若說法者說法者共，若坐禪",
    "T24n1462_013:0766a22": "者坐禪者共。何以故？為避諠鬧故，無業無",
    "T24n1462_013:0766a23": "記語者共無記語者，不修三業、食已而眠，",
    "T24n1462_013:0766a24": "眠起洗浴、共論世間無記之語，令身體肥壯。」",
    "T24n1462_013:0766a25": "[0766a25] 問曰：「沓婆摩羅子，何以使無業好語者共在",
    "T24n1462_013:0766a26": "一處耶？」[0766a26] 答曰：「使其得住安心道故，因樂",
    "T24n1462_013:0766a27": "道故，得生天上。入火光三昧者，此是第",
    "T24n1462_013:0766a28": "四禪定，從禪定起已，放右手第二指，以為",
    "T24n1462_013:0766a29": "光明。須臾名聞滿閻浮利地，諸比丘從遠",
    "T24n1462_013:0766b01": "方來欲看神力，至已語沓婆摩羅子言：『長",
    "T24n1462_013:0766b02": "老，為我等安止住處敷施床座。』沓婆摩羅",
    "T24n1462_013:0766b03": "子問諸大德：『樂何處住耶？』諸比丘各各答",
    "T24n1462_013:0766b04": "言：『我樂耆闍崛山住。』又言：『我樂雪山邊住。』",
    "T24n1462_013:0766b05": "又言：『我樂天道士山住。』又言：『我樂&#x6B1D;",
    "T24n1462_013:0766b06": "單越住。』如是眾多，沓婆摩羅子自隨一比",
    "T24n1462_013:0766b07": "丘，為安止住處敷施床座，為餘比丘安止",
    "T24n1462_013:0766b08": "住處，悉是化身，如真身無異。安止諸比",
    "T24n1462_013:0766b09": "丘已，自還竹林寺住。慈地比丘者，是六群",
    "T24n1462_013:0766b10": "比丘中是第一。惡食者，不得好食，不但惡",
    "T24n1462_013:0766b11": "食，房舍臥具皆悉得惡。」[0766b11] 問曰：「慈地比丘何以",
    "T24n1462_013:0766b12": "恒得惡房惡食？」[0766b12] 「坐其前身無福德故，復",
    "T24n1462_013:0766b13": "於眾中最小，是故得惡房惡食。善飲食檀",
    "T24n1462_013:0766b14": "越者，此檀越恒為眾僧作餚&#x994D;飲食。又一日",
    "T24n1462_013:0766b15": "善檀越入寺，至沓婆摩羅子所問：『大德！明",
    "T24n1462_013:0766b16": "日次誰受弟子請？』沓婆答言：『次慈地比丘受",
    "T24n1462_013:0766b17": "請。』檀越聞已心不歡喜，還至家中語其婢",
    "T24n1462_013:0766b18": "言：『汝明日為慈地比丘作食，我不知事，莫",
    "T24n1462_013:0766b19": "如前後食。』又語其婢言：『若慈地比丘來至，",
    "T24n1462_013:0766b20": "於外敷施床席供設而已，勿使其入。』昨日",
    "T24n1462_013:0766b21": "者，慈地比丘與同伴集在一處共論言：『我",
    "T24n1462_013:0766b22": "等今日應得好食。』昨日此檀越來至沓婆",
    "T24n1462_013:0766b23": "所，當是沓婆教語檀越，於外敷施床席及",
    "T24n1462_013:0766b24": "&#x9E81;飲食。無風風起者，極密處而大風起。水中",
    "T24n1462_013:0766b25": "火者，本是水能滅火，今火從水中出。佛語",
    "T24n1462_013:0766b26": "沓婆：『汝憶有作是事不？今慈地比丘有如",
    "T24n1462_013:0766b27": "是言。』沓婆答言：『唯世尊知我，世尊是一切",
    "T24n1462_013:0766b28": "智，我是漏盡羅漢，何須我言耶？』佛復語沓",
    "T24n1462_013:0766b29": "婆言：『汝不得作如此語也，若汝有如此",
    "T24n1462_013:0766c01": "事者，於眾中言有，若無者，於眾中答言",
    "T24n1462_013:0766c02": "無。』」[0766c02] 法師曰：「世尊何以不直言沓婆無罪，此",
    "T24n1462_013:0766c03": "是慈地比丘尼妄語？」[0766c03] 答曰：「世尊為憐愍眾",
    "T24n1462_013:0766c04": "生故。世尊言作我知比丘犯波羅夷，世尊",
    "T24n1462_013:0766c05": "亦言我知汝犯波羅夷。若有比丘犯波羅",
    "T24n1462_013:0766c06": "夷者，必謗世尊。何以故？為世尊隨瞋愛，",
    "T24n1462_013:0766c07": "愛沓婆故，不道其罪，瞋我故，今道我罪，",
    "T24n1462_013:0766c08": "世尊定非一切智。因誹謗故，死墮地獄。又",
    "T24n1462_013:0766c09": "為當來無慚愧比丘，實有罪而言無罪，佛不",
    "T24n1462_013:0766c10": "在世，誰知我罪者。是故佛語沓婆言：『汝",
    "T24n1462_013:0766c11": "若有作答言有作，若不作答言不作。』沓婆",
    "T24n1462_013:0766c12": "答言：『實不作，乃至夢中亦不為此事。』滅擯",
    "T24n1462_013:0766c13": "比丘尼者，滅擯有三，一者滅身，二者滅不",
    "T24n1462_013:0766c14": "同住，三者滅罰，是名三滅擯。」[0766c14] 「云何滅身？」[0766c14] 答",
    "T24n1462_013:0766c15": "曰：「滅作者，是滅身也。」[0766c15] 「云何滅不同住？」[0766c15] 「若犯罪",
    "T24n1462_013:0766c16": "不出，復不捨邪見，名滅不同住。」[0766c16] 「云何滅罰？」",
    "T24n1462_013:0766c17": "[0766c17] 「汝但作罪自然滅，此是滅罰也。此慈地比丘",
    "T24n1462_013:0766c18": "尼，於三滅中自得滅身也。佛語諸比丘：『汝",
    "T24n1462_013:0766c19": "等滅擯慈地比丘尼。』」[0766c19] 法師曰：「此慈地比丘尼",
    "T24n1462_013:0766c20": "身清淨，為人所教作如此謗，教者應滅擯。",
    "T24n1462_013:0766c21": "何以世尊，教滅擯慈地比丘尼？」[0766c21] 「為以其謗",
    "T24n1462_013:0766c22": "故擯，為以其犯罪故擯。若以其有罪擯者，",
    "T24n1462_013:0766c23": "沓婆摩羅子亦應有罪；以其謗故擯者，沓",
    "T24n1462_013:0766c24": "婆無罪。於律本中說，若比丘以無根波羅",
    "T24n1462_013:0766c25": "夷法謗比丘，得僧伽婆尸沙。若比丘以無",
    "T24n1462_013:0766c26": "根波羅夷謗比丘尼，突吉羅。比丘尼謗比",
    "T24n1462_013:0766c27": "丘亦如是。若爾慈地比丘尼得突吉羅，妄",
    "T24n1462_013:0766c28": "語故波夜提。」[0766c28] 法師曰：「以無根波羅夷謗比",
    "T24n1462_013:0766c29": "丘，得僧伽婆尸沙，無波夜提罪。慈地比丘尼",
    "T24n1462_013:0767a01": "犯突吉羅，亦無波夜提罪，所以擯遣慈地",
    "T24n1462_013:0767a02": "比丘尼，以其自言犯罪故。於是世尊從坐",
    "T24n1462_013:0767a03": "起入房，諸比丘即教慈地比丘尼脫法服，",
    "T24n1462_013:0767a04": "覓白衣服與著，驅其令出。慈地比丘，見擯",
    "T24n1462_013:0767a05": "慈地比丘尼，語眾僧言：『我瞋瞋故，教比丘",
    "T24n1462_013:0767a06": "尼謗，此是我罪，莫擯慈地比丘尼。』瞋者，轉",
    "T24n1462_013:0767a07": "善心也。不喜者，因瞋故失喜心，是不喜亦",
    "T24n1462_013:0767a08": "言心垢。無根波羅夷法者，此無實波羅夷。謗",
    "T24n1462_013:0767a09": "者，於此處不見不聞不疑。不見者，不自以",
    "T24n1462_013:0767a10": "肉眼見，亦不自以天眼見。不聞者，不從人",
    "T24n1462_013:0767a11": "聞。不疑者，不以心疑。有見疑者，有比丘",
    "T24n1462_013:0767a12": "於村外入草中便曲，有女人亦入草中，比",
    "T24n1462_013:0767a13": "丘先從草出，女人復從此草出，比丘女人各",
    "T24n1462_013:0767a14": "不相知。有傍比丘見已，即便生疑心，自念",
    "T24n1462_013:0767a15": "言：『此兩人豈無非法意耶？』是名見疑。聞疑",
    "T24n1462_013:0767a16": "者，聞比丘與女人闇中語聲，因此生疑，是",
    "T24n1462_013:0767a17": "名聞疑。疑疑者，有男子女人，將飲食入",
    "T24n1462_013:0767a18": "寺，觀看遊戲去已，餘殘飲食處所狼藉不淨，",
    "T24n1462_013:0767a19": "未得掃除。明日朝旦有客比丘，來入寺中，",
    "T24n1462_013:0767a20": "見此處所即生疑心，復至舊比丘身有香",
    "T24n1462_013:0767a21": "氣，更復疑言：『當是昨夜，此比丘與女人飲",
    "T24n1462_013:0767a22": "食，共作非法婬欲也。』是名疑疑。慈地比丘",
    "T24n1462_013:0767a23": "不見不聞不疑，而生誹謗，是名無根波羅夷",
    "T24n1462_013:0767a24": "法謗。謗者，欲使彼比丘於清淨法退墮，若",
    "T24n1462_013:0767a25": "言汝得波羅夷罪、得僧伽婆尸沙，若教人",
    "T24n1462_013:0767a26": "謗，語語悉僧伽婆尸沙。若遣書如此使書無",
    "T24n1462_013:0767a27": "罪。謗者，有四種：一者戒謗，二者威儀謗，三",
    "T24n1462_013:0767a28": "者邪見謗，四者惡活謗。」[0767a28] 問曰：「何謂戒謗？」[0767a28] 答",
    "T24n1462_013:0767a29": "曰：「四波羅夷法、十三僧伽婆尸沙，若以一一",
    "T24n1462_013:0767b01": "謗，是名戒謗。餘二不定、尼薩耆、九十眾學，悉",
    "T24n1462_013:0767b02": "是威儀謗。邪見謗者，汝言是身有吾有我，",
    "T24n1462_013:0767b03": "是名邪見謗。惡活謗者，汝以因持戒覓利",
    "T24n1462_013:0767b04": "養，是名惡活謗。復有四種謗：一者現處，",
    "T24n1462_013:0767b05": "二者現罪，三者不同住，四者不共法事。現處",
    "T24n1462_013:0767b06": "者，汝與女人共行婬事，是名現處。現罪者，",
    "T24n1462_013:0767b07": "汝得重罪，是名現罪。不同住者，我不與汝",
    "T24n1462_013:0767b08": "共住一處，是名不同住。不共法事者，布薩",
    "T24n1462_013:0767b09": "說戒自恣一切羯磨不同，是名不共法事。若",
    "T24n1462_013:0767b10": "言汝犯重罪，非沙門非釋種子，如是之語",
    "T24n1462_013:0767b11": "得罪。若被謗者言：『汝何不禮我？』答言：『汝非",
    "T24n1462_013:0767b12": "沙門非釋種子。』若如是答者僧伽婆尸沙。",
    "T24n1462_013:0767b13": "若言法師自知，何假我言，如是語未犯罪。」",
    "T24n1462_013:0767b14": "[0767b14] 法師曰：「謗者被謗者後當廣說。謗者共至僧",
    "T24n1462_013:0767b15": "前白僧言：『願諸大德，為我等歡喜判此事，",
    "T24n1462_013:0767b16": "我等亦歡喜奉行。』眾僧應為判此事。若言：『眾",
    "T24n1462_013:0767b17": "僧為我判此事莫停，若是者我當受持，若",
    "T24n1462_013:0767b18": "不是者我不受。』若作如是語者，眾僧語謗",
    "T24n1462_013:0767b19": "者言：『汝且禮佛為其說法，後當為汝判此",
    "T24n1462_013:0767b20": "事。』若遷延至冥，罪人語眾僧言：『日既冥，我",
    "T24n1462_013:0767b21": "且還所住。』眾僧答言善，得穌息已，明朝復",
    "T24n1462_013:0767b22": "來僧中求判此事，眾僧答言：『且還去。』如是",
    "T24n1462_013:0767b23": "至三。如是滿三已，心軟折伏，僧應取此事",
    "T24n1462_013:0767b24": "為判。雖滿三請，心猶剛強言語&#x9E81;強，眾僧語",
    "T24n1462_013:0767b25": "言：『此處少律師，不得為汝判此事，汝可",
    "T24n1462_013:0767b26": "往餘寺求判。』眾僧問言：『汝已求僧未？』答言：",
    "T24n1462_013:0767b27": "『已求僧，教我來此。』眾僧言：『若如是者，此處",
    "T24n1462_013:0767b28": "亦無律師，可餘寺更覓。』如是次第求覓不",
    "T24n1462_013:0767b29": "得，心軟折伏還歸本處，白眾僧言：『我等諸",
    "T24n1462_013:0767c01": "處覓求僧，無人判，願大德為我等判此",
    "T24n1462_013:0767c02": "事，我等歡喜奉行。』眾僧應依法為判。眾僧",
    "T24n1462_013:0767c03": "問被謗者言：『汝有此事不？』眾僧應作白羯",
    "T24n1462_013:0767c04": "磨和合滅此&#x9B2A;諍事，若無慚愧者謗有慚愧",
    "T24n1462_013:0767c05": "者，被謗者有智慧，謗者無智慧。若來僧撤，",
    "T24n1462_013:0767c06": "應窮詰此事，此比丘癡頑答對謬僻，僧語言：",
    "T24n1462_013:0767c07": "『汝無知不解，何以謗人？汝應共和合還去，",
    "T24n1462_013:0767c08": "莫舉此事。』若謗者有智慧，以見聞疑罪於",
    "T24n1462_013:0767c09": "僧前能答，眾僧應問被謗者。若有罪者眾",
    "T24n1462_013:0767c10": "僧應為治，若無罪者僧應答言：『汝各自還",
    "T24n1462_013:0767c11": "去。』若有慚愧者謗無慚愧者，謗者癡。若來",
    "T24n1462_013:0767c12": "撤僧，僧應方便問謗者言：『汝以何謗？以戒",
    "T24n1462_013:0767c13": "謗？以威儀謗？』」[0767c13] 法師曰：「何以有慚愧者教，",
    "T24n1462_013:0767c14": "無慚愧者不教，眾僧便隨愛瞋怖癡？」[0767c14] 答曰：",
    "T24n1462_013:0767c15": "「不然。何以故？為欲折伏無慚愧人故，有慚",
    "T24n1462_013:0767c16": "愧者得安樂住故；若教無慚愧人，得勢力",
    "T24n1462_013:0767c17": "增長惡法故，有慚愧者無勢力，不得安樂",
    "T24n1462_013:0767c18": "住故，是故僧不教無慚愧人。若謗者被謗",
    "T24n1462_013:0767c19": "者俱有慚愧，眾僧應懦軟為說法教化言：",
    "T24n1462_013:0767c20": "『汝若有相觸犯，更相懺謝，汝等各還和合共",
    "T24n1462_013:0767c21": "住。』若相謗事，眾僧乃至滿三教化和合，猶",
    "T24n1462_013:0767c22": "不肯罷，眾僧應依法為判。」[0767c22] 法師問曰：「謗法",
    "T24n1462_013:0767c23": "若為初中後？」[0767c23] 答曰：「先作求聽，是為初，若撤",
    "T24n1462_013:0767c24": "僧，是為中，若有罪無罪僧為滅，是為後。」",
    "T24n1462_013:0767c25": "[0767c25] 問曰：「謗法有幾根、有幾地？」[0767c25] 答曰：「謗有二根、",
    "T24n1462_013:0767c26": "三處、五地。」[0767c26] 「何謂二根？」[0767c26] 「有根法謗、無根法謗，是",
    "T24n1462_013:0767c27": "名二根。」[0767c27] 「何謂三處？」「見、聞、疑，是名三處。」[0767c27] 「何",
    "T24n1462_013:0767c28": "謂五地？」[0767c28] 「一者時，二者真實不虛，三者無瞋",
    "T24n1462_013:0767c29": "以憐愍心，四者有義，五者不隨愛怖，是名",
    "T24n1462_013:0768a01": "五地。若問若不問者，以無根波羅夷法謗",
    "T24n1462_013:0768a02": "已，若眾僧問，若二三人乃至一人，若於僧",
    "T24n1462_013:0768a03": "前自說成罪，得僧伽婆尸沙。」[0768a03] 法師曰：「諍有",
    "T24n1462_013:0768a04": "四諍，相言為初。」[0768a04] 「諍有何義？」[0768a04] 「證罪為諍此",
    "T24n1462_013:0768a05": "事，是名為諍。」[0768a05] 「此相言諍，為善、為不善、為無",
    "T24n1462_013:0768a06": "記耶？」[0768a06] 答曰：「亦善亦不善亦無記。云何善？云何",
    "T24n1462_013:0768a07": "不善？善者用法論，是名善。用非法論者，是",
    "T24n1462_013:0768a08": "名不善。不以法不以非法論者，是名無",
    "T24n1462_013:0768a09": "記。」[0768a09] 法師曰：「餘三諍後當解說。若言：『汝沙彌、",
    "T24n1462_013:0768a10": "汝優婆塞，汝外道、汝尼揵陀，汝黃門、汝二根",
    "T24n1462_013:0768a11": "人，汝畜生，汝殺父、汝殺母、汝殺阿羅漢、汝",
    "T24n1462_013:0768a12": "破和合僧、汝出佛身血。』如是為初，得僧伽",
    "T24n1462_013:0768a13": "婆尸沙。狐疑者，於見聞狐疑，疑者二心也，",
    "T24n1462_013:0768a14": "亦言忘前事某時某日。」[0768a14] 法師曰：「餘文句易可",
    "T24n1462_013:0768a15": "解耳。若比丘以無根波羅夷法謗，僧伽婆尸",
    "T24n1462_013:0768a16": "沙；僧伽婆尸沙法謗，波夜提；以威儀法謗，",
    "T24n1462_013:0768a17": "突吉羅。若以瞋故不現前謗，波夜提。若以",
    "T24n1462_013:0768a18": "威儀法不現前謗，突吉羅。無罪者，最初",
    "T24n1462_013:0768a19": "未制戒、顛狂、心亂、痛惱所纏不犯。此戒從",
    "T24n1462_013:0768a20": "身心中起，是故律本中說，身業口意業性罪。",
    "T24n1462_013:0768a21": "謗戒廣說竟。",
    "T24n1462_013:0768a22": "[0768a22] 「爾時佛住王舍城，於竹林迦蘭陀園中，慈",
    "T24n1462_013:0768a23": "地比丘從耆闍崛山下，見一羊行婬。慈地",
    "T24n1462_013:0768a24": "比丘語諸伴言：『我等取羖羊名沓婆摩羅",
    "T24n1462_013:0768a25": "子，取母羊為慈地比丘尼。』諸比丘答言：『善",
    "T24n1462_013:0768a26": "哉，我今以此法謗沓婆摩羅子，無不為此",
    "T24n1462_013:0768a27": "敗。』歡喜共去往到僧所，而白僧言：『我等見",
    "T24n1462_013:0768a28": "沓婆摩羅子，與慈地比丘尼共作婬事。』眾僧",
    "T24n1462_013:0768a29": "聞慈地比丘語已，即集眾僧共判此事。眾",
    "T24n1462_013:0768b01": "僧問慈地比丘：『汝定何處，見沓婆摩羅子",
    "T24n1462_013:0768b02": "與慈地比丘尼共作婬事？』答言：『我等從耆",
    "T24n1462_013:0768b03": "闍崛山下，入聚落乞食，道中逢見沓婆摩",
    "T24n1462_013:0768b04": "羅子與慈地比丘尼共語調戲。』眾僧問沓婆",
    "T24n1462_013:0768b05": "摩羅子言：『此時汝在何處？』沓婆答言：『在竹",
    "T24n1462_013:0768b06": "林精舍。』『汝何所作？』答眾僧言：『為眾僧分布",
    "T24n1462_013:0768b07": "飲食。』『誰知見汝？』答言：『眾僧知見。』問者，作白",
    "T24n1462_013:0768b08": "羯磨問眾僧：『某時某時，定見沓婆為眾僧",
    "T24n1462_013:0768b09": "分布飲食不？』眾僧答言：『實見為僧分食。』眾",
    "T24n1462_013:0768b10": "僧復問慈地比丘：『汝語不相應，當是方便",
    "T24n1462_013:0768b11": "非真實也。』眾僧如是三問已，慈地比丘答",
    "T24n1462_013:0768b12": "言：『如是實是方便。』眾僧訶責慈地比丘言：",
    "T24n1462_013:0768b13": "『云何以餘分事與沓婆？』」[0768b13] 問曰：「云何餘分？」[0768b13] 答",
    "T24n1462_013:0768b14": "言：「餘分者，沓婆是人，羊是非人，以羊當沓",
    "T24n1462_013:0768b15": "婆處，是名餘分。以母羊當慈地比丘尼，亦",
    "T24n1462_013:0768b16": "名餘分。何以故？以事相似故。是故律本中",
    "T24n1462_013:0768b17": "說，若片若似片，次第文句易可解耳，不須",
    "T24n1462_013:0768b18": "廣說，是名餘分。同種姓者，有一比丘，同剎",
    "T24n1462_013:0768b19": "利種出家，見彼剎利行婬，謗此剎利比丘",
    "T24n1462_013:0768b20": "言：『汝犯波羅夷。』眾僧問言：『汝實見此剎利",
    "T24n1462_013:0768b21": "行婬不？』答言：『實見。』語語僧伽婆尸沙。相名",
    "T24n1462_013:0768b22": "房舍見彼而謗此，犯不犯如前所說。無罪",
    "T24n1462_013:0768b23": "者，若實見犯、最初未制戒、顛狂、心亂、痛惱",
    "T24n1462_013:0768b24": "所纏不犯。第二謗句廣說竟。",
    "T24n1462_013:0768b25": "[0768b25] 「爾時佛住王舍城竹林精舍，此破和合僧戒",
    "T24n1462_013:0768b26": "中，於是提婆達多，往至拘迦利迦一吒",
    "T24n1462_013:0768b27": "無迦利騫陀毘耶子娑勿陀達多所，至已語",
    "T24n1462_013:0768b28": "諸長老言：『我等共破和合僧及如來威德。』破",
    "T24n1462_013:0768b29": "和合僧因緣，後騫陀迦中當說。善哉大德者，",
    "T24n1462_013:0768c01": "此是乞語也。願一切比丘，盡形受在阿蘭若",
    "T24n1462_013:0768c02": "處住，此是受頭陀法。若比丘還聚落中住",
    "T24n1462_013:0768c03": "犯罪，願佛為諸比丘如是結戒，餘四法亦",
    "T24n1462_013:0768c04": "如是。我等令人知者，佛不隨我等制，我等",
    "T24n1462_013:0768c05": "自行此法，令人知我等少欲知足，於是發",
    "T24n1462_013:0768c06": "大善心。佛聞調達乞五法欲破和合僧，佛",
    "T24n1462_013:0768c07": "念言：『此人為利養故，必墮地獄。』佛念言：『我",
    "T24n1462_013:0768c08": "若許調達五法者，多有善男子出家，若受",
    "T24n1462_013:0768c09": "持此法，則於道有難。』是故律本中說，止止",
    "T24n1462_013:0768c10": "調達，勿建此法。若善男子，或在阿蘭若處",
    "T24n1462_013:0768c11": "或在聚落，隨心所樂各不障道。[0768c11] 「頭陀乞食、",
    "T24n1462_013:0768c12": "捨糞掃衣、半月樹下、不食魚肉。佛言：『除",
    "T24n1462_013:0768c13": "三疑不食。』云何三疑？一者見，二者聞，三者",
    "T24n1462_013:0768c14": "疑。云何見？見檀越為比丘殺。云何聞？聞檀",
    "T24n1462_013:0768c15": "越為比丘殺。云何疑？疑為比丘殺。若見疑",
    "T24n1462_013:0768c16": "者，云何見疑？比丘從阿蘭若處入聚落乞",
    "T24n1462_013:0768c17": "食，道逢見諸白衣入山行獵，明日聚落作",
    "T24n1462_013:0768c18": "大會，諸比丘於會得肉，心自念言：『昨日見",
    "T24n1462_013:0768c19": "諸檀越行獵，疑此肉當是為獵得也？』是名",
    "T24n1462_013:0768c20": "見疑，不得食。若檀越言：『我本為王及自為",
    "T24n1462_013:0768c21": "行獵，不為比丘，大德但食。』若如是者食無",
    "T24n1462_013:0768c22": "罪。聞疑者，比丘在阿蘭若處，聞聚落行獵",
    "T24n1462_013:0768c23": "設會。檀越請比丘食，比丘疑心，若食得罪。",
    "T24n1462_013:0768c24": "若檀越言：『我自為行獵，不為比丘。』若如是",
    "T24n1462_013:0768c25": "者食無罪，是名聞疑。若不見不聞不疑",
    "T24n1462_013:0768c26": "為比丘殺，如是食無罪，有見得食。云何",
    "T24n1462_013:0768c27": "有見得食？若見人屠殺，不為比丘，後若",
    "T24n1462_013:0768c28": "得肉食無罪，是名有見殺得食無罪。聞者，",
    "T24n1462_013:0768c29": "比丘自聞殺聲，不為比丘，比丘若得此肉，",
    "T24n1462_013:0769a01": "比丘得食無罪，是名聞。疑得食無罪，疑",
    "T24n1462_013:0769a02": "者，比丘入聚落乞食，見新肉疑不敢受，若",
    "T24n1462_013:0769a03": "檀越言：『不為比丘殺。』得食無罪，是名疑得",
    "T24n1462_013:0769a04": "食。若檀越為比丘殺，若不見不聞不疑，",
    "T24n1462_013:0769a05": "得食無罪。若檀越請二人與食，下座心自",
    "T24n1462_013:0769a06": "念言：『此當為上座殺，不為我，我食無罪。』",
    "T24n1462_013:0769a07": "上座復自念言：『此當為下座殺，本不為我，",
    "T24n1462_013:0769a08": "我食無罪。』若如此者，兩各自疑為彼，上下",
    "T24n1462_013:0769a09": "座疑俱食無罪。若人為比丘殺，比丘不知，",
    "T24n1462_013:0769a10": "食竟方知，如此者無罪。若比丘得肉食，應",
    "T24n1462_013:0769a11": "問然後食。何以故？為欲分別淨不淨得食",
    "T24n1462_013:0769a12": "故。熊&#x732A;肉相似故，不但熊&#x732A;，更有相似者，",
    "T24n1462_013:0769a13": "是故應問。[0769a13] 「歡喜踊躍者，調達乞五法，世尊",
    "T24n1462_013:0769a14": "不與，調達歡喜自念言：『我今定得破和合僧。』",
    "T24n1462_013:0769a15": "拘迦利聞語已，心大懊惱，如服毒藥無異。",
    "T24n1462_013:0769a16": "調達教化同伴，作如是言：『汝何以懊惱？出",
    "T24n1462_013:0769a17": "家求道宜應精進，瞿曇沙門亦有此法，不",
    "T24n1462_013:0769a18": "盡形壽，我今盡形壽受持此法，何以懊惱？』同",
    "T24n1462_013:0769a19": "伴聞已歡喜隨從。」[0769a19] 法師曰：「調達癡人，已向阿",
    "T24n1462_013:0769a20": "鼻地獄不覺不知，歡喜禮佛而去，還向拘",
    "T24n1462_013:0769a21": "迦利等言：『我共汝等，當行此五法，令人",
    "T24n1462_013:0769a22": "知我等少欲知足。』多欲無厭足者，衣服飲食",
    "T24n1462_013:0769a23": "受不節量，是名多欲無厭足也。調達語同",
    "T24n1462_013:0769a24": "伴言：『瞿曇沙門恒自思念，我聲聞弟子云何",
    "T24n1462_013:0769a25": "得衣服飲食不以為勞？此是多欲無厭足",
    "T24n1462_013:0769a26": "人。』佛語調達：『汝勿樂此法破和合僧，是重",
    "T24n1462_013:0769a27": "罪也。』若眾僧和合，如水乳合安樂行，若破",
    "T24n1462_013:0769a28": "如是僧者，一劫在阿鼻地獄受諸苦痛；若",
    "T24n1462_013:0769a29": "僧破能令更和合者，一劫在天上歡喜，受",
    "T24n1462_013:0769b01": "梵天福也。[0769b01] 「諸比丘為調達種種方便說法，諸",
    "T24n1462_013:0769b02": "善比丘見調達破和合僧，以種種方便教",
    "T24n1462_013:0769b03": "化，令其開解，心同身同與僧和合，如水乳",
    "T24n1462_013:0769b04": "合。心同者，心同法。身同者，身同共一和合",
    "T24n1462_013:0769b05": "布薩。云何不同身？雖共一處，心行外法，是",
    "T24n1462_013:0769b06": "名形同心不同。堅持不捨者，執破僧事不",
    "T24n1462_013:0769b07": "置，是名堅持諸比丘。諫是比丘者，諸有慚",
    "T24n1462_013:0769b08": "愧比丘諫諸比丘，莫破和合僧，令與僧同",
    "T24n1462_013:0769b09": "住。諸比丘應三諫，捨者善；若不捨，第一諫",
    "T24n1462_013:0769b10": "不捨突吉羅罪，第二諫不捨偷蘭遮，第三",
    "T24n1462_013:0769b11": "諫不捨僧伽婆尸沙罪。外諫者，諸比丘聞欲",
    "T24n1462_013:0769b12": "破和合僧，往到其所諫言：『長老！莫破和合",
    "T24n1462_013:0769b13": "僧。若破僧者甚重，若捨者善。』若不捨，捉手",
    "T24n1462_013:0769b14": "牽至僧中語言：『汝莫破和合僧。』如是三諫。",
    "T24n1462_013:0769b15": "外軟語三諫，將至僧中軟語三諫不捨，悉",
    "T24n1462_013:0769b16": "犯突吉羅罪。若捨者善，不捨者，應作白四",
    "T24n1462_013:0769b17": "羯磨諫。若初白羯磨不捨，犯突吉羅罪，若",
    "T24n1462_013:0769b18": "作第一羯磨不捨，犯偷蘭遮罪，第二羯磨",
    "T24n1462_013:0769b19": "亦偷蘭遮罪，第三羯磨不捨僧伽婆尸沙。」[0769b19] 問",
    "T24n1462_013:0769b20": "曰：「第三羯磨，為初得僧伽婆尸沙，為中得，",
    "T24n1462_013:0769b21": "為後得？」[0769b21] 答曰：「最後得，最初犯者，調達是也。」",
    "T24n1462_013:0769b22": "[0769b22] 問曰：「餘戒最初不犯，調達亦應不犯？」[0769b22] 答曰：",
    "T24n1462_013:0769b23": "「以其僧三諫不捨故，所以犯罪。」[0769b23] 法師曰：「次",
    "T24n1462_013:0769b24": "第文句易可解耳，不須廣說。此戒具三事，",
    "T24n1462_013:0769b25": "身心口意業苦受。破和合僧說竟。",
    "T24n1462_013:0769b26": "[0769b26] 「爾時佛住王舍城於竹林精舍，第二破和合",
    "T24n1462_013:0769b27": "戒中，助破僧者，心樂隨從受持其法。別眾",
    "T24n1462_013:0769b28": "者，不同布薩說戒自恣，為助破和合僧，令",
    "T24n1462_013:0769b29": "僧不增長，是名別眾。我等可忍知者，若其",
    "T24n1462_013:0769c01": "所說我等皆忍皆知。諸長老，莫助破和合",
    "T24n1462_013:0769c02": "僧，當助和合僧，僧和合歡喜不諍，如水乳",
    "T24n1462_013:0769c03": "合。餘文句易可解耳。餘文句，如前破僧無",
    "T24n1462_013:0769c04": "異。第二破僧竟。",
    "T24n1462_013:0769c05": "[0769c05] 「爾時佛住拘參毘耶於瞿私多園中，惡性難",
    "T24n1462_013:0769c06": "語戒中，不善行者，種種身業口業，行不善",
    "T24n1462_013:0769c07": "行。『長老！何以向我作如是言？此是貢高",
    "T24n1462_013:0769c08": "語也。』」[0769c08] 法師曰：「我今解釋其義。此惡性比丘，",
    "T24n1462_013:0769c09": "不受諸比丘教語言：『汝等不應教我，我",
    "T24n1462_013:0769c10": "應教汝等。何以故？佛是我家佛。何以故？我",
    "T24n1462_013:0769c11": "與揵陟將佛入山學道，不見諸長老一",
    "T24n1462_013:0769c12": "人侍從佛者，佛得道已而轉法輪，是故佛",
    "T24n1462_013:0769c13": "是我家佛，法亦是我家法，是故我應教諸",
    "T24n1462_013:0769c14": "長老，長老不應反教我。』」[0769c14] 法師曰：「闡那比丘，",
    "T24n1462_013:0769c15": "何以不言僧是我家僧？為與眾僧&#x9B2A;諍故，",
    "T24n1462_013:0769c16": "不得言僧是我家僧。『諸長老，譬如秋天樹",
    "T24n1462_013:0769c17": "葉落地，風吹聚集共在一處。又如水上浮",
    "T24n1462_013:0769c18": "蓱，風吹并在一處。諸長老種種出家，入佛",
    "T24n1462_013:0769c19": "法中亦復如是。是故諸長老不應教我，我",
    "T24n1462_013:0769c20": "應教諸長老。』自身作不可共語者，諸同學",
    "T24n1462_013:0769c21": "比丘以波羅提木叉教，以貢高故，不受",
    "T24n1462_013:0769c22": "其語。應可共語者，於波羅提木叉中，共說",
    "T24n1462_013:0769c23": "共罪中出故，是以佛法中得增長。次第文句",
    "T24n1462_013:0769c24": "易可解耳。惡性戒廣說竟。"
}