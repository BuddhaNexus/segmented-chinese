{
    "T50n2053_005:0245c20": "大唐大慈恩寺三藏法師傳卷",
    "T50n2053_005:0245c21": "第五",
    "T50n2053_005:0245c23": "沙門慧立本 釋彥悰箋",
    "T50n2053_005:0245c24": "起尼乾占歸國終至帝城之西漕",
    "T50n2053_005:0245c25": "[0245c25] 鳩摩羅使未至間，有一露形尼乾子名伐",
    "T50n2053_005:0245c26": "闍羅，忽入法師房來。法師舊聞尼乾善",
    "T50n2053_005:0245c27": "於占卜，即請坐問所疑，曰：「玄奘支那國僧，",
    "T50n2053_005:0245c28": "來此學問，歲月已久。今欲歸還，不知達不？",
    "T50n2053_005:0245c29": "又去住二宜，何最為吉？及壽命長短。願仁",
    "T50n2053_005:0246a01": "者占看。」尼乾乃索一白石畫地而筮，報法",
    "T50n2053_005:0246a02": "師曰：「師住時最好，五印度及道俗無不敬",
    "T50n2053_005:0246a03": "重；去時得達，於敬重亦好，但不如於住。",
    "T50n2053_005:0246a04": "師之壽命，自今已去，更可十年。若憑餘福",
    "T50n2053_005:0246a05": "轉續，非所知也。」法師又問，意欲思歸，經像",
    "T50n2053_005:0246a06": "既多，不知若為勝致。尼乾曰：「勿憂，戒日王、",
    "T50n2053_005:0246a07": "鳩摩羅王自遣人送師，必達無苦。」法師報",
    "T50n2053_005:0246a08": "曰：「彼二王者從來未面，如何得降此恩？」尼",
    "T50n2053_005:0246a09": "乾曰：「鳩摩羅王已發使來請，二三日當到，",
    "T50n2053_005:0246a10": "既見鳩摩羅，亦便見戒日。」如是言訖而去。",
    "T50n2053_005:0246a11": "[0246a11] 法師即作還意，莊嚴經像。諸德聞之，咸來",
    "T50n2053_005:0246a12": "勸住，曰：「印度者，佛生之處。大聖雖遷，遺蹤具",
    "T50n2053_005:0246a13": "在，巡遊禮讚，足豫平生，何為至斯而更捨",
    "T50n2053_005:0246a14": "也？又支那國者，蔑戾車地，輕人賤法，諸佛",
    "T50n2053_005:0246a15": "所以不生，志狹垢深，聖賢由茲弗往，氣寒",
    "T50n2053_005:0246a16": "土嶮，亦焉足念哉！」法師報曰：「法王立教，義",
    "T50n2053_005:0246a17": "尚流通，豈有自得霑心而遺未悟。且彼",
    "T50n2053_005:0246a18": "國衣冠濟濟，法度可遵，君聖臣忠，父慈子孝，",
    "T50n2053_005:0246a19": "貴仁貴義，尚齒尚賢。加以識洞幽微，智與",
    "T50n2053_005:0246a20": "神契。體天作則，七耀無以隱其文；設器分",
    "T50n2053_005:0246a21": "時，六律不能韜其管。故能驅役飛走，感",
    "T50n2053_005:0246a22": "致鬼神，消息陰陽，利安萬物。自遺法東",
    "T50n2053_005:0246a23": "被，咸重大乘，定水澄明，戒香芬馥。發心造行，",
    "T50n2053_005:0246a24": "願與十地齊功，斂掌熏修，以至三身為",
    "T50n2053_005:0246a25": "極。向蒙大聖降靈，親麾法化，耳承妙說，目",
    "T50n2053_005:0246a26": "擊金容，並轡長途，未可知也，豈得稱佛",
    "T50n2053_005:0246a27": "不往，遂可輕哉！」[0246a27] 彼曰：「經言：『諸天隨其福德，",
    "T50n2053_005:0246a28": "共食有異。』今與法師同居贍部，而佛生",
    "T50n2053_005:0246a29": "於此，不往於彼，以是將為邊地惡也。地",
    "T50n2053_005:0246b01": "既無福，所以不勸仁歸。」法師報曰：「無垢稱",
    "T50n2053_005:0246b02": "言：『夫日何故行贍部洲？』答曰：『為之除冥。』今",
    "T50n2053_005:0246b03": "所思歸，意遵此耳。」諸德既見不從，乃相呼",
    "T50n2053_005:0246b04": "往戒賢法師所具陳其意。戒賢謂法師",
    "T50n2053_005:0246b05": "曰：「仁意定何如？」報曰：「此國是佛生處，非不",
    "T50n2053_005:0246b06": "愛樂。但玄奘來意者，為求大法，廣利群生。",
    "T50n2053_005:0246b07": "自到已來，蒙師為說《瑜伽師地論》，決諸疑",
    "T50n2053_005:0246b08": "網，禮見聖跡，及聞諸部甚深之旨，私心慰",
    "T50n2053_005:0246b09": "慶，誠不虛行。願以所聞，歸還翻譯，使有緣",
    "T50n2053_005:0246b10": "之徒同得聞見，用報師恩，由是不願停",
    "T50n2053_005:0246b11": "住。」戒賢喜曰：「此菩薩意也。吾心望爾，爾亦",
    "T50n2053_005:0246b12": "如是。任為裝束，諸人不須苦留。」言訖還",
    "T50n2053_005:0246b13": "房。[0246b13] 經二日，東印度鳩摩羅王遣使奉書與",
    "T50n2053_005:0246b14": "戒賢法師曰：「弟子願見支那國大德，願師發",
    "T50n2053_005:0246b15": "遣，慰此欽思。」戒賢得書，告眾曰：「鳩摩羅王",
    "T50n2053_005:0246b16": "欲請玄奘，但此人眾差擬往戒日王所，與",
    "T50n2053_005:0246b17": "小乘對論，今若赴彼，戒日儻須，如何可得？",
    "T50n2053_005:0246b18": "不宜遣去。」乃謂使曰：「支那僧意欲還國，不",
    "T50n2053_005:0246b19": "及得赴王命。」使到，王更遣來請曰：「師縱欲",
    "T50n2053_005:0246b20": "歸，暫過弟子，去亦非難。必願垂顧，勿復致",
    "T50n2053_005:0246b21": "違。」[0246b21] 戒賢既不遣往，彼王大怒，更發別使",
    "T50n2053_005:0246b22": "齎書與戒賢法師曰：「弟子凡夫，染習世樂，",
    "T50n2053_005:0246b23": "於佛法中未知迴向。今聞外國僧名，身心",
    "T50n2053_005:0246b24": "歡喜，似開道芽之分，師復不許其來，此乃",
    "T50n2053_005:0246b25": "欲令眾生長淪永夜，豈是大德紹隆遺法，",
    "T50n2053_005:0246b26": "汲引物哉？不勝渴仰，謹遣重諮。若也不來，",
    "T50n2053_005:0246b27": "弟子則分是惡人，近者設賞迦王猶能壞法",
    "T50n2053_005:0246b28": "毀菩提樹，師即謂弟子無斯力耶？必當",
    "T50n2053_005:0246b29": "整理象軍，雲萃於彼，踏那爛陀寺，使碎如",
    "T50n2053_005:0246c01": "塵。此言如日，師好試看。」[0246c01] 戒賢得書，謂法",
    "T50n2053_005:0246c02": "師曰：「彼王者善心素薄，境內佛法不甚流",
    "T50n2053_005:0246c03": "行。自聞仁名，似發深意。仁或是其宿世善",
    "T50n2053_005:0246c04": "友，努力為去，出家以利物為本，今正其時。",
    "T50n2053_005:0246c05": "譬如伐樹，但斷其根，枝條自殄。到彼令王",
    "T50n2053_005:0246c06": "發心，則百姓從化。苦違不赴，或有魔事。勿",
    "T50n2053_005:0246c07": "憚小勞。」法師辭，與使俱去。至彼，王見甚",
    "T50n2053_005:0246c08": "喜，率群臣迎拜讚歎，延入宮，日陳音樂，飲",
    "T50n2053_005:0246c09": "食花香，盡諸供養，請受齋戒。如是經月",
    "T50n2053_005:0246c10": "餘。[0246c10] 戒日王討恭御陀還，聞法師在鳩摩羅",
    "T50n2053_005:0246c11": "處，驚曰：「我先頻請不來，今何因在彼？」發使",
    "T50n2053_005:0246c12": "語鳩摩羅王：「急送支那僧來！」鳩摩羅王",
    "T50n2053_005:0246c13": "敬重法師，愛戀無已，不能捨離。語使曰：",
    "T50n2053_005:0246c14": "「我頭可得，法師未可即來。」使還報。戒日王",
    "T50n2053_005:0246c15": "大怒，謂侍臣曰：「鳩摩羅王輕我也，如何為",
    "T50n2053_005:0246c16": "一僧發是&#x9E81;語！」更遣使責曰：「汝言頭可得",
    "T50n2053_005:0246c17": "者，即宜付使將來。」鳩摩羅深懼言失，即命",
    "T50n2053_005:0246c18": "嚴象軍二萬，乘船三萬艘，共法師同發，泝",
    "T50n2053_005:0246c19": "渡殑伽河以赴王所，至羯朱嗢祇羅國，遂",
    "T50n2053_005:0246c20": "即參。[0246c20] 及鳩摩羅王將欲發引，先令人於殑",
    "T50n2053_005:0246c21": "伽河北營行宮。是日渡河至宮，安置法師",
    "T50n2053_005:0246c22": "訖，自與諸臣參戒日王於河南。戒日見來",
    "T50n2053_005:0246c23": "甚喜，知其敬愛於法師，亦不責其前語，但",
    "T50n2053_005:0246c24": "問：「支那僧何在？」報曰：「在某行宮。」王曰：「何",
    "T50n2053_005:0246c25": "不來？」報曰：「大王欽賢愛道，豈可遣師就此",
    "T50n2053_005:0246c26": "參王。」王曰：「善。且去，某明日自來。」鳩摩羅還",
    "T50n2053_005:0246c27": "謂法師曰：「王雖言明日來，恐今夜即至，仍",
    "T50n2053_005:0246c28": "須候待。若來，師不須動。」法師曰：「玄奘佛法",
    "T50n2053_005:0246c29": "理自如是。」至夜一更許，王果來。有人報曰：",
    "T50n2053_005:0247a01": "「河中有數千炬燭，并步鼓聲。」王曰：「此戒日王",
    "T50n2053_005:0247a02": "來。」即&#x52C5;擎燭，自與諸臣遠迎。其戒日王行",
    "T50n2053_005:0247a03": "時，每將金鼓數百，行一步一擊，號為節步",
    "T50n2053_005:0247a04": "鼓。獨戒日王有此，餘王不得同也。既至，",
    "T50n2053_005:0247a05": "頂禮法師足，散花瞻仰，以無量頌讚歎訖，",
    "T50n2053_005:0247a06": "謂法師曰：「弟子先時請師，何為不來？」報曰：",
    "T50n2053_005:0247a07": "「玄奘遠尋佛法，為聞《瑜伽師地論》。當奉命",
    "T50n2053_005:0247a08": "時，聽論未了，以是不遂參王。」[0247a08] 王又問曰：",
    "T50n2053_005:0247a09": "「師從支那來，弟子聞彼國有《秦王破陣樂》",
    "T50n2053_005:0247a10": "歌舞之曲，未知秦王是何人？復有何功德，",
    "T50n2053_005:0247a11": "致此稱揚？」法師報曰：「玄奘本土見人懷",
    "T50n2053_005:0247a12": "聖賢之德，能為百姓除兇剪暴，覆潤群",
    "T50n2053_005:0247a13": "生者，則歌而詠之。上備宗廟之樂，下入閭",
    "T50n2053_005:0247a14": "里之謳。秦王者，即支那國今之天子也。未",
    "T50n2053_005:0247a15": "登皇極之前，封為秦王。是時天地版盪，蒼",
    "T50n2053_005:0247a16": "生無主，原野積人之肉，川谷流人之血，妖",
    "T50n2053_005:0247a17": "星夜聚，沴氣朝凝，三河苦封豕之貪，四海困",
    "T50n2053_005:0247a18": "長蛇之毒。王以帝子之親，應天策之命，奮",
    "T50n2053_005:0247a19": "戎振旅，撲剪鯨鯢，杖鉞麾戈，肅清海縣，",
    "T50n2053_005:0247a20": "重安宇宙，再耀三光。六合懷恩，故有茲詠。」",
    "T50n2053_005:0247a21": "王曰：「如此之人，乃天所以遣為物主也。」又",
    "T50n2053_005:0247a22": "問法師曰：「弟子且還。明日迎師，願不憚",
    "T50n2053_005:0247a23": "勞。」於是辭去。[0247a23] 詰旦使來，法師共鳩摩羅同",
    "T50n2053_005:0247a24": "去至戒日宮側，王與門師二十餘人出迎入",
    "T50n2053_005:0247a25": "坐，備陳珍&#x994D;，作樂散花供養訖。王曰：「聞師",
    "T50n2053_005:0247a26": "作《制惡見論》，何在？」法師報：「在此。」因取觀。觀",
    "T50n2053_005:0247a27": "訖，王甚悅，謂其門師等曰：「弟子聞日光既",
    "T50n2053_005:0247a28": "出則螢燭奪明，天雷震音而鎚鑿絕響。師",
    "T50n2053_005:0247a29": "等所守之宗，他皆破訖，試可救看。」諸德無",
    "T50n2053_005:0247b01": "敢言者。王曰：「師等上座提婆犀那，自云解",
    "T50n2053_005:0247b02": "冠群英，學該眾哲，首興異見，常毀大乘。及",
    "T50n2053_005:0247b03": "聞客大德來，即往吠舍釐禮觀聖跡，託以",
    "T50n2053_005:0247b04": "逃潛，故知師等無能也。」王有妹聰慧利根，",
    "T50n2053_005:0247b05": "善正量部義，坐於王後。聞法師序大乘，宗",
    "T50n2053_005:0247b06": "塗奧曠，小教局淺，夷然歡喜，稱讚不能已。[0247b06] 王",
    "T50n2053_005:0247b07": "曰：「師論大好，弟子及此諸師普皆信伏，但",
    "T50n2053_005:0247b08": "恐餘國小乘外道尚守愚迷，望於曲女城",
    "T50n2053_005:0247b09": "為師作一會，命五印度沙門、婆羅門、外道",
    "T50n2053_005:0247b10": "等，示大乘微妙之理，絕其毀謗之心，顯",
    "T50n2053_005:0247b11": "師盛德之高，摧其我慢之意。」是日發&#x52C5;告",
    "T50n2053_005:0247b12": "諸國及義解之徒，集曲女城，觀支那國法師",
    "T50n2053_005:0247b13": "之論焉。[0247b13] 法師自冬初共王逆河而進，至臘",
    "T50n2053_005:0247b14": "月方到會場。五印度中有十八國王到，諳",
    "T50n2053_005:0247b15": "知大小乘僧三千餘人到，婆羅門及尼乾外",
    "T50n2053_005:0247b16": "道二千餘人到，那爛陀寺千餘僧到。是等諸",
    "T50n2053_005:0247b17": "賢並博蘊文義，富贍辯才，思聽德音，皆",
    "T50n2053_005:0247b18": "來會所。兼有侍從，或象或輿，或幢或幡，各",
    "T50n2053_005:0247b19": "自圍繞，峨峨岌岌，若雲興霧涌，充塞數十里",
    "T50n2053_005:0247b20": "間，雖六齊之舉袂成帷，三吳之揮汗為雨，",
    "T50n2053_005:0247b21": "未足方其盛也。王先&#x52C5;會所營二草殿，",
    "T50n2053_005:0247b22": "擬安像及徒眾，比到並成。其殿峻廣，各堪",
    "T50n2053_005:0247b23": "坐千餘人。王行宮在會場西五里。日於宮",
    "T50n2053_005:0247b24": "中鑄金像一軀，裝一大象，上施寶帳安佛",
    "T50n2053_005:0247b25": "在其中。戒日王作帝釋形，手執白拂侍右，",
    "T50n2053_005:0247b26": "拘摩羅王作梵王形，執寶蓋侍左，皆著",
    "T50n2053_005:0247b27": "天冠花鬘，垂瓔珮玉。又裝二大象，載寶",
    "T50n2053_005:0247b28": "花。逐佛後隨行隨散。令法師及門師等各",
    "T50n2053_005:0247b29": "乘大象，次列王後。又以三百大象，使諸國",
    "T50n2053_005:0247c01": "王、大臣、大德等乘象，魚麗於道側，稱讚",
    "T50n2053_005:0247c02": "而行。從旦裝束，自行宮引向會所，至院門",
    "T50n2053_005:0247c03": "各令下乘，捧佛入殿，置於寶座。王共法師",
    "T50n2053_005:0247c04": "等以次供養。然後命十八國王入；諸國僧",
    "T50n2053_005:0247c05": "名稱最高、文義贍博者，使千餘人入；婆羅門、",
    "T50n2053_005:0247c06": "外道有名行者，五百餘人入；諸國大臣等二",
    "T50n2053_005:0247c07": "百餘人入。自外道俗，各令於院門外部伍安",
    "T50n2053_005:0247c08": "置。王遣內外並設食。食訖，施佛金槃一、金",
    "T50n2053_005:0247c09": "&#x6900;七、金澡灌一、金錫杖一枚、金錢三千、上",
    "T50n2053_005:0247c10": "[疊*毛]衣三千。法師及諸僧等施各有差。施訖，",
    "T50n2053_005:0247c11": "別施寶床，請法師坐為論主，稱揚大乘",
    "T50n2053_005:0247c12": "序作論意，仍遣那爛陀寺沙門明賢法師",
    "T50n2053_005:0247c13": "讀示大眾。別令寫一本懸於會場門外示",
    "T50n2053_005:0247c14": "一切人，若其問有一字無理能難破者，請",
    "T50n2053_005:0247c15": "斷首相謝。如是至晚，無一人致言。戒日",
    "T50n2053_005:0247c16": "王歡喜，罷會還宮，諸王、及僧各歸所，次",
    "T50n2053_005:0247c17": "法師共鳩摩羅王亦還自宮。[0247c17] 明旦復來，迎",
    "T50n2053_005:0247c18": "像送引聚集如初。經五日，小乘外道見毀",
    "T50n2053_005:0247c19": "其宗，結恨欲為謀害。王知，宣令曰：「邪黨亂",
    "T50n2053_005:0247c20": "真，其來自久。埋隱正教，誤惑群生，不有",
    "T50n2053_005:0247c21": "上賢，何以鑑偽。支那法師者，神宇沖曠，解行",
    "T50n2053_005:0247c22": "淵深，為伏群邪，來遊此國，顯揚大法，",
    "T50n2053_005:0247c23": "汲引愚迷，妖妄之徒不知慚悔，謀為不軌，",
    "T50n2053_005:0247c24": "翻起害心，此而可容，孰不可恕！眾有一",
    "T50n2053_005:0247c25": "人傷觸法師者斬其首，毀罵者截其舌。其",
    "T50n2053_005:0247c26": "欲申辭救義，不拘此限。」自是邪徒戢翼，",
    "T50n2053_005:0247c27": "竟十八日無一人發論。[0247c27] 將散之夕，法師",
    "T50n2053_005:0247c28": "更稱揚大乘，讚佛功德，令無量人返邪入正，",
    "T50n2053_005:0247c29": "棄小歸大。戒日王益增崇重，施法師金錢",
    "T50n2053_005:0248a01": "一萬、銀錢三萬、上[疊*毛]衣一百領；十八國王亦",
    "T50n2053_005:0248a02": "各施珍寶。法師一皆不受。王命侍臣莊嚴",
    "T50n2053_005:0248a03": "大象，施幢請法師乘，令貴臣陪衛，巡眾",
    "T50n2053_005:0248a04": "告唱，表立義無屈。西國法，凡論得勝如",
    "T50n2053_005:0248a05": "此，法師讓而不行。王曰：「古來法爾，事不可",
    "T50n2053_005:0248a06": "違。」乃將法師袈裟遍唱曰：「支那國法師立",
    "T50n2053_005:0248a07": "大乘義，破諸異見，自十八日來無敢論者，",
    "T50n2053_005:0248a08": "普宜知之。」諸眾歡喜。為法師競立美名，",
    "T50n2053_005:0248a09": "大乘眾號曰「摩訶耶那提婆」，此云「大乘天」；",
    "T50n2053_005:0248a10": "小乘眾號曰「木叉提婆」，此云「解脫天」。燒香",
    "T50n2053_005:0248a11": "散花，禮敬而去，自是德音彌遠矣。[0248a11] 王行宮西",
    "T50n2053_005:0248a12": "有一伽藍，王所供養，中有佛牙，長可寸半，",
    "T50n2053_005:0248a13": "其色黃白，每放光明。昔迦濕彌羅國訖利多",
    "T50n2053_005:0248a14": "種滅壞佛法，僧徒解散。有一苾芻遠遊",
    "T50n2053_005:0248a15": "印度。其後&#x89A9;貨羅國雪山下王忿諸賤種",
    "T50n2053_005:0248a16": "毀滅佛法，乃詐為商旅，率三千勇士，多齎",
    "T50n2053_005:0248a17": "珍寶，偽言獻奉。其王素貪，聞之甚喜，遣使",
    "T50n2053_005:0248a18": "迎接。但雪山王稟質雄猛，威肅如神，既至其",
    "T50n2053_005:0248a19": "座，去帽而叱之，訖利多王&#x89A9;便驚懾，顛仆",
    "T50n2053_005:0248a20": "於地。雪山王按其首而斬之，謂其群臣曰：",
    "T50n2053_005:0248a21": "「我雪山下王。念爾諸奴毀壞佛法，故來罰",
    "T50n2053_005:0248a22": "汝。然則過在一人，非關汝輩，各宜自安，",
    "T50n2053_005:0248a23": "唯扇惑其王首為惡者逐之他國，餘無所",
    "T50n2053_005:0248a24": "問。」既殲醜孽，建立伽藍，召集僧徒，奉施而",
    "T50n2053_005:0248a25": "返。[0248a25] 前投印度苾芻聞國平定，杖錫旋歸，路",
    "T50n2053_005:0248a26": "逢群象鳴吼而來，苾芻見已，昇樹藏避，象乃",
    "T50n2053_005:0248a27": "吸水灌樹，以牙排掘，須臾樹倒。象以鼻卷",
    "T50n2053_005:0248a28": "苾芻，置背上負載而去。至一大林，中有病",
    "T50n2053_005:0248a29": "象患瘡而臥。象引苾芻手觸其苦處，見",
    "T50n2053_005:0248b01": "瘡有竹刺，為拔刺引去膿血，裂衣為裹，",
    "T50n2053_005:0248b02": "象得漸安。明日諸象競求&#x83D3;味，奉施苾芻，",
    "T50n2053_005:0248b03": "苾芻食已，有一象將金函授於病者，病象",
    "T50n2053_005:0248b04": "得已，授與苾芻，苾芻受已，諸象載送出林，",
    "T50n2053_005:0248b05": "到舊處，置於地，跪拜而去。苾芻開函，乃佛",
    "T50n2053_005:0248b06": "牙也，將歸供養。近戒日王聞迦濕彌羅有佛",
    "T50n2053_005:0248b07": "牙，親至界首，請看禮拜。諸眾&#x608B;惜，不聽將",
    "T50n2053_005:0248b08": "出，乃別藏之。但其王懼戒日王之威，處處",
    "T50n2053_005:0248b09": "掘覓，得已將呈，戒日見之，深生敬重，恃其",
    "T50n2053_005:0248b10": "強力，遂奪歸供養，即此牙也。[0248b10] 散會後，王以所",
    "T50n2053_005:0248b11": "鑄金像、衣錢等付囑伽藍，令僧守護。法師",
    "T50n2053_005:0248b12": "先以辭那爛陀諸德，及取經像訖，罷論竟，",
    "T50n2053_005:0248b13": "至十九日辭王欲還。王曰：「弟子嗣承宗廟，",
    "T50n2053_005:0248b14": "為天下主，三十餘年，常慮福德不增廣，法",
    "T50n2053_005:0248b15": "因不相續，以故積集財寶，於&#x9262;羅耶伽國",
    "T50n2053_005:0248b16": "兩河間立大會場，五年一請五印度沙門、",
    "T50n2053_005:0248b17": "婆羅門及貧窮孤獨，為七十五日無遮大施。",
    "T50n2053_005:0248b18": "已成五會，今欲作第六會，師何不暫看隨",
    "T50n2053_005:0248b19": "喜。」法師報曰：「菩薩為行，福慧雙修，智人得",
    "T50n2053_005:0248b20": "果，不忘其本。王尚不&#x608B;珍財，玄奘豈可",
    "T50n2053_005:0248b21": "辭。少停住，請隨王去。」王甚喜。至二十一日，",
    "T50n2053_005:0248b22": "發引向&#x9262;羅耶伽國就大施場。[0248b22] 殑伽河在",
    "T50n2053_005:0248b23": "北，閻牟那河在南，俱從西北東流至此國",
    "T50n2053_005:0248b24": "而會。其二河合處，西有大墠，周圍十四五里，",
    "T50n2053_005:0248b25": "平坦如鏡，自昔諸王皆就其地行施，因號",
    "T50n2053_005:0248b26": "施場焉。相傳云，若於此地施一錢，勝餘",
    "T50n2053_005:0248b27": "處施百千錢，由是古來共重。王&#x52C5;於墠上",
    "T50n2053_005:0248b28": "建施場，&#x7AEA;蘆為籬，面各千步，中作草堂數",
    "T50n2053_005:0248b29": "十間，安貯眾寶，皆金、銀、真珠、紅頗梨、寶帝青",
    "T50n2053_005:0248c01": "珠、大青珠等，其傍又作長舍數百間，貯憍",
    "T50n2053_005:0248c02": "奢耶衣、斑[疊*毛]衣、金銀錢等。籬外別作造食",
    "T50n2053_005:0248c03": "處，於寶庫前更造長屋百餘行，似此京邑",
    "T50n2053_005:0248c04": "肆行，一一長屋可坐千餘人。[0248c04] 先是王&#x52C5;告",
    "T50n2053_005:0248c05": "五印度沙門、外道尼乾、貧窮孤獨，集施場",
    "T50n2053_005:0248c06": "受施。亦有因法師曲女城會不歸便往",
    "T50n2053_005:0248c07": "施所者，十八國王亦便逐王行。比至會場，",
    "T50n2053_005:0248c08": "道俗到者五十餘萬人。戒日王營殑伽河北",
    "T50n2053_005:0248c09": "岸，南印度王杜魯婆跋吒營合河西，鳩摩羅",
    "T50n2053_005:0248c10": "王營閻牟那河南花林側，諸受施人營跋吒",
    "T50n2053_005:0248c11": "王西。[0248c11] 辰旦，其戒日王與鳩摩羅王乘船軍，",
    "T50n2053_005:0248c12": "跋吒王從象軍，各整儀衛，集會場所，十八",
    "T50n2053_005:0248c13": "國諸王以次陪列。初一日，於施場草殿內",
    "T50n2053_005:0248c14": "安佛像，布施上寶上衣及美饌，作樂散花，",
    "T50n2053_005:0248c15": "至日晚歸營。第二日，安日天像，施寶及衣",
    "T50n2053_005:0248c16": "半於初日。第三日，安自在天像，施如日天。",
    "T50n2053_005:0248c17": "第四日，施僧僧萬餘人，百行俱坐，人施金",
    "T50n2053_005:0248c18": "錢百，文珠一枚，[疊*毛]衣一具，及飲食香花供",
    "T50n2053_005:0248c19": "養訖而出。第五番施婆羅門，二十餘日方遍。",
    "T50n2053_005:0248c20": "第六番施外道，十日方遍。第七番遍施遠",
    "T50n2053_005:0248c21": "方求者，十日方遍。第八番施諸貧窮孤獨者，",
    "T50n2053_005:0248c22": "一月方遍。至是，五年所積府庫俱盡，唯留",
    "T50n2053_005:0248c23": "象、馬、兵器，擬征暴亂，守護宗廟。自餘寶貨",
    "T50n2053_005:0248c24": "及在身衣服、瓔珞、耳璫、臂釧、寶鬘、頸珠、",
    "T50n2053_005:0248c25": "髻中明珠、總施無復孑遺。一切盡已，從其",
    "T50n2053_005:0248c26": "妹索&#x9E81;弊衣著，禮十方佛，踊躍歡喜，合",
    "T50n2053_005:0248c27": "掌言曰：「某比來積集財寶，常懼不入堅牢",
    "T50n2053_005:0248c28": "之藏。今得貯福田中，可謂入藏矣。願某生",
    "T50n2053_005:0248c29": "生常具財法等施眾生，成十自在，滿二",
    "T50n2053_005:0249a01": "莊嚴。」會訖，諸王各持諸寶錢物，於諸眾邊",
    "T50n2053_005:0249a02": "贖王所施瓔珞、髻珠、御服等還將獻王。經",
    "T50n2053_005:0249a03": "數日，王衣服及上寶等服用如故。[0249a03] 法師辭欲",
    "T50n2053_005:0249a04": "歸，王曰：「弟子方欲共法師闡揚遺法，何",
    "T50n2053_005:0249a05": "遽即歸？」如是留連復十餘日，鳩摩羅王慇懃",
    "T50n2053_005:0249a06": "亦如是，謂法師曰：「師能住弟子處受供",
    "T50n2053_005:0249a07": "養者，當為師造一百寺。」法師見諸王意不",
    "T50n2053_005:0249a08": "解，乃告以苦言曰：「支那國去此遐遠，晚",
    "T50n2053_005:0249a09": "聞佛法，雖霑梗&#x69E9;，不能委具，為此故來",
    "T50n2053_005:0249a10": "訪殊異耳。今果願者，皆由本土諸賢思渴",
    "T50n2053_005:0249a11": "誠深之所致也，以是不敢須臾而忘。經",
    "T50n2053_005:0249a12": "言：『障人法者，當代代無眼。』若留玄奘，則",
    "T50n2053_005:0249a13": "令彼無量行人失知法之利，無眼之報寧不",
    "T50n2053_005:0249a14": "懼哉！」[0249a14] 王曰：「弟子慕重師德，願常瞻奉，既",
    "T50n2053_005:0249a15": "損多人之益，實懼於懷，任師去住。雖然，",
    "T50n2053_005:0249a16": "不知師欲從何道而歸？師取南海去者，",
    "T50n2053_005:0249a17": "當發使相送。」法師報曰：「玄奘從支那來，至",
    "T50n2053_005:0249a18": "國西界，有國名高昌，其王明睿樂法，見玄",
    "T50n2053_005:0249a19": "奘來此訪道，深生隨喜，資給豐厚，願法師",
    "T50n2053_005:0249a20": "還日相過，情不能違，今者還須北路而去。」",
    "T50n2053_005:0249a21": "王曰：「師須幾許資糧？」法師報：「無所須。」王曰：",
    "T50n2053_005:0249a22": "「何得爾？」於是命施金錢等物，鳩摩羅王亦",
    "T50n2053_005:0249a23": "施眾珍，法師並皆不納。唯受鳩摩羅王曷",
    "T50n2053_005:0249a24": "剌釐帔(即麤毛下細者所作)。擬在塗防雨。於是告",
    "T50n2053_005:0249a25": "別，王及諸眾相餞數十里而歸。將分之際，嗚",
    "T50n2053_005:0249a26": "噎各不能已。[0249a26] 法師以經像等附北印度王",
    "T50n2053_005:0249a27": "烏地多軍，鞍乘漸進。後戒日王更附烏地王",
    "T50n2053_005:0249a28": "大象一頭、金錢三千、銀錢一萬，供法師行費。",
    "T50n2053_005:0249a29": "別三日，王更與鳩摩羅王、跋吒王等各將輕",
    "T50n2053_005:0249b01": "騎數百復來送別，其慇懃如是。仍遣達官",
    "T50n2053_005:0249b02": "四人名摩訶怛羅(類此散官也)。王以素[疊*毛]作書，",
    "T50n2053_005:0249b03": "紅泥封印，使達官奉書送法師所經諸國，",
    "T50n2053_005:0249b04": "令發乘遞送，終至漢境。[0249b04] 自發&#x9262;羅耶伽",
    "T50n2053_005:0249b05": "國西南大林野中，行七日，到憍賞彌國，城南",
    "T50n2053_005:0249b06": "劬師羅長者施佛園處，禮聖跡訖，復與烏",
    "T50n2053_005:0249b07": "地多王西北行。一月餘日，歷數國，重禮天梯",
    "T50n2053_005:0249b08": "聖跡。復西北行三踰繕那，至毘羅那拏國都",
    "T50n2053_005:0249b09": "城。停兩月日，逢師子光、師子月同學二人，",
    "T50n2053_005:0249b10": "講《俱舍》、《攝論》、《唯識論》等，皆來迎接甚歡。法",
    "T50n2053_005:0249b11": "師至，又開《瑜伽決擇》及《對法論》等，兩月訖，辭",
    "T50n2053_005:0249b12": "歸。[0249b12] 復西北行一月餘日，經數國，至闍蘭達",
    "T50n2053_005:0249b13": "國，即北印度王都，復停一月。烏地王遣人引",
    "T50n2053_005:0249b14": "送，西行二十餘日，至僧訶補羅國，時有百餘",
    "T50n2053_005:0249b15": "僧皆北人，齎經像等依法師而還。如此",
    "T50n2053_005:0249b16": "復二十餘日，山澗中行，其處多賊，法師恐相",
    "T50n2053_005:0249b17": "劫掠，常遣一僧預前行，若逢賊時，教說「遠",
    "T50n2053_005:0249b18": "來求法，今所齎持並經、像、舍利，願檀越擁",
    "T50n2053_005:0249b19": "護，無起異心。」法師率徒侶後進。時亦屢逢，",
    "T50n2053_005:0249b20": "然卒無害。[0249b20] 如是二十餘日行，至呾叉尸羅",
    "T50n2053_005:0249b21": "國，重禮月光王捨千頭處。國東北五十踰繕",
    "T50n2053_005:0249b22": "那即迦濕彌羅國，其王遣使迎請，法師為",
    "T50n2053_005:0249b23": "象行輜重不果去。停七日，又西北行三日",
    "T50n2053_005:0249b24": "至信度大河，河廣五六里，經像及同侶人",
    "T50n2053_005:0249b25": "並坐船而進，法師乘象涉渡。時遣一人在",
    "T50n2053_005:0249b26": "船看守經及印度諸異花種，將至中流，忽",
    "T50n2053_005:0249b27": "然風波亂起，搖動船舫，數將覆沒，守經者",
    "T50n2053_005:0249b28": "惶懼墮水，眾人共救得出，遂失五十夾經",
    "T50n2053_005:0249b29": "本及花果種等，自餘僅得保全。[0249b29] 時迦畢試",
    "T50n2053_005:0249c01": "王先在烏鐸迦漢茶城，聞法師至，躬到河",
    "T50n2053_005:0249c02": "側奉迎，問曰：「承師河中失經，師不將印度",
    "T50n2053_005:0249c03": "花果種來？」答曰：「將來。」王曰：「鼓浪傾船，事由",
    "T50n2053_005:0249c04": "於此。自昔以來，欲將花種渡者，並然。」因",
    "T50n2053_005:0249c05": "共法師還城，寄一寺停五十餘日，為失經",
    "T50n2053_005:0249c06": "本，更遣人往烏長(去聲)那國抄寫迦葉臂耶",
    "T50n2053_005:0249c07": "部三藏。迦濕彌王聞法師漸近，亦忘遠躬",
    "T50n2053_005:0249c08": "來參拜，累日方歸。[0249c08] 法師與迦畢試王相隨",
    "T50n2053_005:0249c09": "西北行，一月餘日，至藍波國境。王遣太子",
    "T50n2053_005:0249c10": "先去，&#x52C5;都人及眾僧裝辦幢幡，出城迎",
    "T50n2053_005:0249c11": "候，王與法師漸發。比至，道俗數千人，幢幡",
    "T50n2053_005:0249c12": "甚盛，眾見法師，歡喜禮拜訖，前後圍遶讚詠",
    "T50n2053_005:0249c13": "而進。至都，停一大乘寺，時王亦為七十五",
    "T50n2053_005:0249c14": "日無遮大施。自此復正南行十五日，往伐剌",
    "T50n2053_005:0249c15": "拏國，禮聖跡。又西北，往阿薄健國。又西北，",
    "T50n2053_005:0249c16": "往漕矩吒國。又北行五百餘里，至佛栗氏",
    "T50n2053_005:0249c17": "薩儻那國。[0249c17] 從此東出，至迦畢試境，王又為",
    "T50n2053_005:0249c18": "七日大施。施訖，法師辭發。東北行一踰繕",
    "T50n2053_005:0249c19": "那，又至瞿盧薩謗城，與王別，北行。王遣一",
    "T50n2053_005:0249c20": "大臣將百餘人，送法師度雪山，負芻草糧",
    "T50n2053_005:0249c21": "食資給。行七日，至大山頂。其山疊嶂危&#x5CEF;，",
    "T50n2053_005:0249c22": "參差多狀，或平或聳，勢非一儀，登陟艱辛，難",
    "T50n2053_005:0249c23": "為備敘。自是不得乘馬，策杖而前。復經",
    "T50n2053_005:0249c24": "七日，至一高嶺，嶺下有村，可百餘家，養羊",
    "T50n2053_005:0249c25": "畜，羊大如驢。其日宿於此村，至夜半發，仍",
    "T50n2053_005:0249c26": "令村人乘山駝引路。其地多雪澗淩溪，",
    "T50n2053_005:0249c27": "若不憑鄉人引導，交恐淪墜。至明晝日，",
    "T50n2053_005:0249c28": "方渡陵嶮，時唯七僧并雇人等有二十餘，",
    "T50n2053_005:0249c29": "象一頭、騾十頭、馬四匹。明日到嶺底，尋槃",
    "T50n2053_005:0250a01": "道復登一嶺，望之如雪，及至皆白石也。",
    "T50n2053_005:0250a02": "此嶺最高，雖雲結雪飛，莫至其表。是日將",
    "T50n2053_005:0250a03": "昏，方到山頂，而寒風凄凜，徒侶之中無能",
    "T50n2053_005:0250a04": "正立者。又山無卉木，唯積石攢&#x5CEF;，岌岌然",
    "T50n2053_005:0250a05": "如林&#x7B0B;矣。其處既山高風急，鳥將度者皆",
    "T50n2053_005:0250a06": "不得飛，自嶺南嶺北各行數百步外，方得",
    "T50n2053_005:0250a07": "舒其六翮矣。尋贍部洲中嶺岳之高，亦無",
    "T50n2053_005:0250a08": "過此者。[0250a08] 法師從西北下數里有少平地，施",
    "T50n2053_005:0250a09": "帳宿，旦而進，經五六日下山，至安怛羅縛",
    "T50n2053_005:0250a10": "婆國，即&#x89A9;貨羅之故地。伽藍三所，僧徒數十，",
    "T50n2053_005:0250a11": "習大眾部法。有一窣堵波，無憂王建也。法",
    "T50n2053_005:0250a12": "師停五日。西北下山行四百餘里，至闊悉多",
    "T50n2053_005:0250a13": "國，亦&#x89A9;貨羅之故地。從此西北復山行三百",
    "T50n2053_005:0250a14": "餘里，至活國，居縛芻河側，即&#x89A9;貨羅東界，",
    "T50n2053_005:0250a15": "都城在河南岸。因見葉護可汗孫王&#x89A9;貨",
    "T50n2053_005:0250a16": "羅，自稱葉護。至衙停一月，葉護遣衛送，共",
    "T50n2053_005:0250a17": "商侶東行。二日，至瞢健國。其傍又有阿利尼",
    "T50n2053_005:0250a18": "國、曷邏胡國、訖栗瑟摩國、&#x9262;利曷國，皆&#x89A9;",
    "T50n2053_005:0250a19": "貨羅故地也。[0250a19] 自瞢健復東行入山三百餘里，",
    "T50n2053_005:0250a20": "至呬摩怛羅國，亦&#x89A9;貨羅故地。風俗大同突",
    "T50n2053_005:0250a21": "厥，而尤異者，婦人首冠木角，高三尺餘，前",
    "T50n2053_005:0250a22": "有兩岐，表夫父母，上岐表父，下岐表母，隨",
    "T50n2053_005:0250a23": "先喪亡，除去一岐；若舅姑俱歿，則舉冠全",
    "T50n2053_005:0250a24": "棄。自此復東行二百餘里，至&#x9262;創那國，亦&#x89A9;",
    "T50n2053_005:0250a25": "貨羅故地也。為寒雪，停月餘日。[0250a25] 從此又東",
    "T50n2053_005:0250a26": "南山行二百餘里，至淫薄健國。又東南履",
    "T50n2053_005:0250a27": "危躡嶮，行三百餘里，至屈(居勿反)浪拏國。從",
    "T50n2053_005:0250a28": "此又東北山行五百餘里，至達摩悉鐵帝國",
    "T50n2053_005:0250a29": "(亦名護密也)。國在兩山間，臨縛芻河，出善馬，形小",
    "T50n2053_005:0250b01": "而健。俗無禮義，性暴形陋，眼多碧綠，異於",
    "T50n2053_005:0250b02": "諸國。伽藍十餘所。昏馱多城，國之都也，中有",
    "T50n2053_005:0250b03": "伽藍，此國先王所立。伽藍中石佛像上有金",
    "T50n2053_005:0250b04": "銅圓蓋，雜寶裝瑩，自然住空，當於佛頂，人",
    "T50n2053_005:0250b05": "有禮旋，蓋亦隨轉，人停蓋止，莫測其靈",
    "T50n2053_005:0250b06": "(寺立因緣廣如別傳)。[0250b06] 從此國大山北至戶棄尼國。又",
    "T50n2053_005:0250b07": "越達摩悉鐵帝國至商彌國。從此復東山",
    "T50n2053_005:0250b08": "行七百餘里，至波謎羅川。川東西千餘里，",
    "T50n2053_005:0250b09": "南北百餘里，在兩雪山間，又當&#x8471;嶺之中，",
    "T50n2053_005:0250b10": "風雪飄飛，春夏不止，以其寒冽，卉木稀",
    "T50n2053_005:0250b11": "少，稼穡不滋，境域蕭條，無復人跡。川中",
    "T50n2053_005:0250b12": "有大龍池，東西三百里，南北五十餘里，處",
    "T50n2053_005:0250b13": "贍部洲中，地勢高隆，瞻之漭漭，目所不能",
    "T50n2053_005:0250b14": "極。水族之類千品萬種，喧聲交聒，若百工",
    "T50n2053_005:0250b15": "之肆焉。復有諸鳥，形高丈餘，鳥卵如甕。",
    "T50n2053_005:0250b16": "舊稱條支巨[穀-禾+卵]，或當此也。池西分出一河，",
    "T50n2053_005:0250b17": "西至達摩悉鐵帝國東界，與縛芻河合而",
    "T50n2053_005:0250b18": "西流赴海，以右諸水亦皆同會。池東分一大",
    "T50n2053_005:0250b19": "河，東至佉沙國西界，與徙多河合而東流",
    "T50n2053_005:0250b20": "赴海，以左諸水亦並同會。川南山外有&#x9262;",
    "T50n2053_005:0250b21": "露羅國，多金、銀，金色如火。又此池南北與",
    "T50n2053_005:0250b22": "阿耨池相當。[0250b22] 從此川東出，登危履雪，行五",
    "T50n2053_005:0250b23": "百餘里，至朅槃陀國。城依峻嶺，北背從",
    "T50n2053_005:0250b24": "多河，其河東入鹽澤，潛流地下，出積石",
    "T50n2053_005:0250b25": "山，為此國河源也。又其王聰慧，建國相承",
    "T50n2053_005:0250b26": "多歷年所，自云本是脂那提婆瞿怛羅(唐言",
    "T50n2053_005:0250b27": "漢日天種)，王故宮有故尊者童受論師伽藍。尊者，",
    "T50n2053_005:0250b28": "怛叉始羅國人也，神晤英秀，日誦三萬二",
    "T50n2053_005:0250b29": "千言，兼書亦爾，遊戲眾法，雅閑著述，凡製",
    "T50n2053_005:0250c01": "論數十部，並盛宣行，即經部本師也。是時東",
    "T50n2053_005:0250c02": "有馬鳴，南有提婆，西有龍猛，北有童受，號",
    "T50n2053_005:0250c03": "為四日，能照有情之惑。童受聲譽既高，故",
    "T50n2053_005:0250c04": "先王躬伐其國，迎而供養。城東南三百餘里，",
    "T50n2053_005:0250c05": "至大石壁，有二石室，各一羅漢於中入滅",
    "T50n2053_005:0250c06": "盡定，端居不動，視若羸人，而竟無傾朽，已",
    "T50n2053_005:0250c07": "經七百餘歲矣。[0250c07] 法師在其國停二十餘日。",
    "T50n2053_005:0250c08": "復東北行五日，逢群賊，商侶驚怖登山，象",
    "T50n2053_005:0250c09": "被逐溺水死。賊過後，與商人漸進東下，冒",
    "T50n2053_005:0250c10": "寒履嶮，行八百餘里，出&#x8471;嶺至烏鎩國。城",
    "T50n2053_005:0250c11": "西二百里有大山，峰崿甚峻，上有窣堵波。",
    "T50n2053_005:0250c12": "聞之舊說曰，數百年前，因雷震山崩，中有",
    "T50n2053_005:0250c13": "苾芻，身量枯偉，冥目而坐，鬢髮蔘蔘，垂覆肩",
    "T50n2053_005:0250c14": "面。有樵者見而白王，王躬觀禮，士庶傳聞，",
    "T50n2053_005:0250c15": "遠近同集，咸申供養，積花成[卄/積]。王曰：「此何",
    "T50n2053_005:0250c16": "人也？」有苾芻對曰：「此出家羅漢，入滅盡定",
    "T50n2053_005:0250c17": "者，歲月滋淹，故髮長耳。」王曰：「若何警寤令",
    "T50n2053_005:0250c18": "其起也？」對曰：「段食之身，出定便壞，宜先以",
    "T50n2053_005:0250c19": "酥乳灌灑，使潤霑腠理，然後擊揵槌，感而",
    "T50n2053_005:0250c20": "悟之，或可起也。」王曰：「善哉！」遂依僧語，灌",
    "T50n2053_005:0250c21": "乳擊槌。羅漢舉目而視曰：「爾輩何人，形",
    "T50n2053_005:0250c22": "被法服？」對曰：「我輩苾芻也。」彼曰：「我師迦葉",
    "T50n2053_005:0250c23": "波如來，今何所在？」對曰：「久入涅槃。」聞之愀",
    "T50n2053_005:0250c24": "然。重曰：「釋迦文佛成無上等覺未？」答曰：「已",
    "T50n2053_005:0250c25": "成，利物斯問，亦從寂滅。」聞已低眉良久，以",
    "T50n2053_005:0250c26": "手舉髮，起昇虛空，作大神變，化火焚身，遺",
    "T50n2053_005:0250c27": "骸墮地。王與大眾收骨，起窣堵波，即此塔",
    "T50n2053_005:0250c28": "也。[0250c28] 從此北行五百餘里，至佉沙國(舊曰疏勒，乃稱其城",
    "T50n2053_005:0250c29": "號也。正音宣云室利訖栗利多底也。疏勒之言尚。訛也)。從此東南行五",
    "T50n2053_005:0251a01": "百餘里，渡徙多河，踰大嶺，至斫句迦國",
    "T50n2053_005:0251a02": "(舊曰沮渠)。國南有大山，山多龕室，印度證果人",
    "T50n2053_005:0251a03": "多運神通，就之棲止，因入寂滅者眾矣。今",
    "T50n2053_005:0251a04": "猶有三羅漢住巖穴，入滅心定，鬢髮漸",
    "T50n2053_005:0251a05": "長，諸僧時往為剃。又此國多大乘經典，十萬",
    "T50n2053_005:0251a06": "頌為部者，凡有數十。[0251a06] 從此東行八百餘里，",
    "T50n2053_005:0251a07": "至瞿薩旦那國(唐曰地乳，即其俗之雅言也。俗謂渙那國，凶奴謂之于",
    "T50n2053_005:0251a08": "遁，諸胡謂之壑旦，印度謂之屈丹。舊曰于闐，訛也)。沙磧太半，宜穀豐",
    "T50n2053_005:0251a09": "&#x83D3;。出氍&#x6BFA;、細氈，[疊*毛]工績絕細。又土多白",
    "T50n2053_005:0251a10": "玉、瑿玉。氣序和調，俗知禮義，尚學好音韻，",
    "T50n2053_005:0251a11": "風儀詳整，異諸胡俗。文字遠遵印度，微有",
    "T50n2053_005:0251a12": "改耳。重佛法，伽藍百所，僧五千餘人，多學",
    "T50n2053_005:0251a13": "大乘。其王雄智勇武，尊愛有德，自云毘沙",
    "T50n2053_005:0251a14": "門天之胤也。王之先祖即無憂王之太子，在",
    "T50n2053_005:0251a15": "怛叉始羅國，後被譴出雪山北，養牧逐水",
    "T50n2053_005:0251a16": "草，至此建都，久而無子，因禱毘沙門天廟，",
    "T50n2053_005:0251a17": "廟神額上剖出一男，復於廟前地生奇味，",
    "T50n2053_005:0251a18": "甘香如乳，取而養子，遂至成長。王崩，後",
    "T50n2053_005:0251a19": "嗣立，威德遐被，力并諸國，今王即其後也。先",
    "T50n2053_005:0251a20": "祖本因地乳資成，故于闐正音稱地乳國",
    "T50n2053_005:0251a21": "焉。[0251a21] 法師入其境，至勃伽夷城，城中有坐佛",
    "T50n2053_005:0251a22": "像，高七尺餘，首戴寶冠，威顏圓滿。聞諸舊",
    "T50n2053_005:0251a23": "說，像本在迦濕彌羅國，請來到此。昔有羅",
    "T50n2053_005:0251a24": "漢，有一沙彌身嬰疹疾，臨將捨壽，索酢米",
    "T50n2053_005:0251a25": "餅，師以天眼觀見瞿薩旦那有，潛運神",
    "T50n2053_005:0251a26": "足，乞而與之。沙彌食已歡喜，樂生其國，願",
    "T50n2053_005:0251a27": "力無違，命終即生王家。嗣立之後，才略驍雄，",
    "T50n2053_005:0251a28": "志思吞攝，乃踰雪山伐其舊國。時迦濕彌",
    "T50n2053_005:0251a29": "王亦簡將練兵，欲事攘拒。羅漢曰：「不勞舉",
    "T50n2053_005:0251b01": "刃，我自遣之。」即往瞿薩旦那王所，為說",
    "T50n2053_005:0251b02": "頂生貪暴之失，及示先身沙彌衣服。王見",
    "T50n2053_005:0251b03": "已得宿命智，深生愧恧，與迦濕彌王結",
    "T50n2053_005:0251b04": "好而罷，仍迎先所供像，隨軍還國。像至",
    "T50n2053_005:0251b05": "此城住而不進，王與眾軍盡力移轉，卒不",
    "T50n2053_005:0251b06": "能動，即於像上營構精廬，招延僧侶，捨",
    "T50n2053_005:0251b07": "所愛冠莊嚴佛頂。其冠見在，極多貴寶，&#x89A9;",
    "T50n2053_005:0251b08": "者歎焉。[0251b08] 法師停七日，于闐王聞法師到其",
    "T50n2053_005:0251b09": "境，躬來迎謁。後日發引，王先還都，留兒侍",
    "T50n2053_005:0251b10": "奉。行二日，王又遣達官來迎，離城四十里",
    "T50n2053_005:0251b11": "宿。明日，王與道俗將音樂香花接於路左。",
    "T50n2053_005:0251b12": "既至，延入城，安置於小乘薩婆多寺。王城南",
    "T50n2053_005:0251b13": "十餘里有大伽藍，此國先王為毘盧折那",
    "T50n2053_005:0251b14": "(唐言遍照)阿羅漢造也。昔此國法教未霑，而羅漢",
    "T50n2053_005:0251b15": "自迦濕彌羅至此，宴坐林中。時有見者，怪",
    "T50n2053_005:0251b16": "其形服，以狀白王。王聞親往觀其容止，問",
    "T50n2053_005:0251b17": "曰：「爾何人，獨栖林野？」曰：「我如來弟子，法爾閑",
    "T50n2053_005:0251b18": "居。」王曰：「稱如來者，復何義也？」答曰：「如來者",
    "T50n2053_005:0251b19": "即佛陀之德號。昔淨飯王太子一切義成，愍",
    "T50n2053_005:0251b20": "諸眾生沈沒苦海，無救無歸，乃棄七寶千",
    "T50n2053_005:0251b21": "子之資、四洲輪王之位，閑林進道，六年果成，",
    "T50n2053_005:0251b22": "獲金色之身，證無師之法，灑甘露於鹿苑，",
    "T50n2053_005:0251b23": "耀摩尼於鷲&#x5CEF;，八十年中，示教利喜，化緣既",
    "T50n2053_005:0251b24": "盡，息應歸真，遺像遺典，傳通猶在，王以宿",
    "T50n2053_005:0251b25": "福位為人主，當法輪之付囑，作有識之依",
    "T50n2053_005:0251b26": "歸，冥而不聞，是何理也？」王曰：「某罪累淹積，",
    "T50n2053_005:0251b27": "不聞佛名。今蒙聖人降德，猶是餘福。既有",
    "T50n2053_005:0251b28": "遺像、遺典，請奉修行。」羅漢報曰：「必願樂者，",
    "T50n2053_005:0251b29": "當先建立伽藍，則靈像自至。」王於是旋駕，",
    "T50n2053_005:0251c01": "與群臣詳擇勝地，命選匠人，問羅漢造立",
    "T50n2053_005:0251c02": "之式，因而建焉。寺成，王重請曰：「伽藍已就，佛",
    "T50n2053_005:0251c03": "儀何在？」報曰：「王但至誠，像至非遠。」王共大",
    "T50n2053_005:0251c04": "臣及士庶等各燒香捧花，一心而立。須臾間",
    "T50n2053_005:0251c05": "有佛像自空而來，降於寶座，光暉晃朗，容",
    "T50n2053_005:0251c06": "顏肅然。王見歡喜，稱慶無極，并請羅漢為",
    "T50n2053_005:0251c07": "眾說法，因與國人廣興供養。故此伽藍即",
    "T50n2053_005:0251c08": "最初之立也。[0251c08] 法師前為渡河失經，到此更",
    "T50n2053_005:0251c09": "使人往屈支、疏勒訪本，及為于闐王留",
    "T50n2053_005:0251c10": "連，未獲即還，因修表使高昌小兒逐商",
    "T50n2053_005:0251c11": "伴入朝，陳己昔往婆羅門國求法，今得",
    "T50n2053_005:0251c12": "還歸到于闐。其表曰：「沙門玄奘言。奘聞馬",
    "T50n2053_005:0251c13": "融該贍，鄭玄就扶風之師，伏生明敏，晁錯",
    "T50n2053_005:0251c14": "躬濟南之學。是知儒林近術，古人猶且遠求，",
    "T50n2053_005:0251c15": "況諸佛利物之玄蹤，三藏解纏之妙說，敢憚",
    "T50n2053_005:0251c16": "塗遙而無尋慕者也。玄奘往以佛興西域，",
    "T50n2053_005:0251c17": "遺教東傳，然則勝典雖來而圓宗尚闕，常",
    "T50n2053_005:0251c18": "思訪學，無顧身命。遂以貞觀三年四月，冒",
    "T50n2053_005:0251c19": "越憲章，私往天竺。踐流沙之漫漫，陟雪嶺",
    "T50n2053_005:0251c20": "之巍巍，鐵門巉嶮之塗，熱海波濤之路。始",
    "T50n2053_005:0251c21": "自長安神邑，終于王舍新城，中間所經五",
    "T50n2053_005:0251c22": "萬餘里。雖風俗千別，艱危萬重，而憑恃天",
    "T50n2053_005:0251c23": "威，所至無鯁。仍蒙厚禮，身不辛苦，心願",
    "T50n2053_005:0251c24": "獲從，遂得觀耆闍崛山，禮菩提之樹，見不",
    "T50n2053_005:0251c25": "見&#x8FF9;，聞未聞經，窮宇宙之靈奇，盡陰陽之",
    "T50n2053_005:0251c26": "化育，宣皇風之德澤，發殊俗之欽思，歷覽",
    "T50n2053_005:0251c27": "周遊一十七載。今已從&#x9262;羅耶伽國經迦畢",
    "T50n2053_005:0251c28": "試境，越&#x8471;嶺，渡波謎羅川歸還，達於于",
    "T50n2053_005:0251c29": "闐。為所將大象溺死，經本眾多，未得鞍乘，",
    "T50n2053_005:0252a01": "以是少停，不獲奔馳早謁軒陛，無任延",
    "T50n2053_005:0252a02": "仰之至。謹遣高昌俗人馬玄智隨商侶奉",
    "T50n2053_005:0252a03": "表先聞。」[0252a03] 是後為于闐諸僧講《瑜伽》、《對法》、《俱",
    "T50n2053_005:0252a04": "舍》、《攝大乘論》，一日一夜，四論遞宣，王與道俗",
    "T50n2053_005:0252a05": "歸依聽受，日有千數。時間經七八月，使還，",
    "T50n2053_005:0252a06": "蒙恩&#x52C5;降使迎勞曰：「聞師訪道殊域，今得",
    "T50n2053_005:0252a07": "歸還，歡喜無量，可即速來與朕相見。其國",
    "T50n2053_005:0252a08": "僧解梵語及經義者，亦任將來，朕已&#x52C5;于",
    "T50n2053_005:0252a09": "闐等道使諸國送師，人力鞍乘應不少乏，",
    "T50n2053_005:0252a10": "令燉煌官司於流沙迎接，鄯鄯於沮沬迎",
    "T50n2053_005:0252a11": "接。」法師奉&#x52C5;已，即進發，于闐王資餞甚厚。[0252a11] 自",
    "T50n2053_005:0252a12": "發都三百餘里，東至&#x5AD3;摩城。城有雕檀立",
    "T50n2053_005:0252a13": "佛像，高二丈餘，質狀端嚴，甚多靈應。人",
    "T50n2053_005:0252a14": "有疹疾，隨其苦處以金薄帖像，病即瘳",
    "T50n2053_005:0252a15": "愈；凡有願求，多蒙果遂。相傳云，昔佛在世，",
    "T50n2053_005:0252a16": "憍賞彌國鄔陀衍那王所作，佛滅度後，自彼",
    "T50n2053_005:0252a17": "飛來，至此國北曷勞落迦城，後復自移到此",
    "T50n2053_005:0252a18": "(因緣如別傳)。又相傳有記云，釋迦法滅，像入龍宮。",
    "T50n2053_005:0252a19": "從&#x5AD3;摩城東入沙磧，行二百餘里，至泥壤",
    "T50n2053_005:0252a20": "城。[0252a20] 又從此東入大流沙，風動沙流，地無水",
    "T50n2053_005:0252a21": "草，多熱毒魑魅之患。無逕路，行人往返，",
    "T50n2053_005:0252a22": "望人畜遺骸以為&#x5E56;幟，磽确難涉，委如前",
    "T50n2053_005:0252a23": "序。又行四百餘里，至&#x89A9;貨邏故國。又行六",
    "T50n2053_005:0252a24": "百餘里，至折摩馱那故國，即沮沬地。又東北",
    "T50n2053_005:0252a25": "行千餘里，至納縛波故國，即樓蘭地，展轉達",
    "T50n2053_005:0252a26": "於自境。得鞍乘已，放于闐使人及馱馬還。",
    "T50n2053_005:0252a27": "有&#x52C5;酬其勞，皆不受而去。[0252a27] 既至沙州，又附",
    "T50n2053_005:0252a28": "表。時帝在洛陽宮。表進，知法師漸近，&#x52C5;",
    "T50n2053_005:0252a29": "西京留守左僕射梁國公房玄齡使有司迎",
    "T50n2053_005:0252b01": "待。法師承上欲問罪遼濱，恐稽緩不及，乃",
    "T50n2053_005:0252b02": "倍途而進，奄至漕上。官司不知迎接，威儀",
    "T50n2053_005:0252b03": "莫暇陳設，而聞者自然奔湊，觀禮盈衢，更",
    "T50n2053_005:0252b04": "相登踐，欲進不得，因宿於漕上矣。"
}