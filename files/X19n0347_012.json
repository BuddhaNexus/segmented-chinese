{
    "X19n0347_012:0572b20": "維摩詰所說經卷十二",
    "X19n0347_012:0572b21": "見阿閦佛品",
    "X19n0347_012:0572b22": "爾時世尊。問維摩詰。汝欲見如來。為以何等。觀",
    "X19n0347_012:0572b23": "如來乎。維摩詰言。如自觀身實相。觀佛亦然。我",
    "X19n0347_012:0572b24": "觀如來。前際不來。後際不去。今則不住。不觀色。",
    "X19n0347_012:0572c01": "不觀色如。不觀色性。不觀受想行識。不觀識如。",
    "X19n0347_012:0572c02": "不觀識性。非四大起。同於虗空。六入無積。眼耳",
    "X19n0347_012:0572c03": "鼻舌身心已過。不在三界。三垢已離。順三脫門。",
    "X19n0347_012:0572c04": "具足三明(順三脫無相)。與無明等。不一相。不異相。不自相。不",
    "X19n0347_012:0572c05": "他相。非無相。非取相。不此岸。不彼岸。不中流而",
    "X19n0347_012:0572c06": "化眾生。觀於寂滅。亦不永滅。不此不彼。不以此。",
    "X19n0347_012:0572c07": "不以彼。不可以智知。不可以識識。無晦無明。無",
    "X19n0347_012:0572c08": "名無相。無強無弱。非淨非穢。不在方。不離方。非",
    "X19n0347_012:0572c09": "有無。非無為。無示無說。不施不慳。不戒不犯。不",
    "X19n0347_012:0572c10": "忍不恚。不進不怠。不定不亂。不智不愚。不誠不",
    "X19n0347_012:0572c11": "欺不來不去。不出不入。一切言語道斷。非福田。",
    "X19n0347_012:0572c12": "非不福田(無相之體莫知其畔)。非應供養。非不應供養。非取非捨。非",
    "X19n0347_012:0572c13": "有相。非無相。同真際。等法性。不可稱。不可量。過",
    "X19n0347_012:0572c14": "諸稱量。非大非小。非見非聞。非覺非知。離眾結",
    "X19n0347_012:0572c15": "縛。等諸智。同眾生。於諸法無分別。一切無得無",
    "X19n0347_012:0572c16": "失。無濁無惱。無作無起。無生無滅無畏無憂。無",
    "X19n0347_012:0572c17": "喜無厭。無已有。無當有。無今有。不可以一切言",
    "X19n0347_012:0572c18": "說分別顯示(都結之也)。世尊。如來身為若此。作如是觀。以",
    "X19n0347_012:0573a01": "斯觀者。名為正觀。若他觀者。名為邪觀。爾時舍",
    "X19n0347_012:0573a02": "利弗問維摩詰。汝於何沒。而來生此。維摩詰言。",
    "X19n0347_012:0573a03": "汝所得法。有沒生乎。舍利弗言。無沒生也。若諸",
    "X19n0347_012:0573a04": "法無沒生相。云何問言。汝於何沒而來生此。於",
    "X19n0347_012:0573a05": "意云何。譬如幻師。幻作男女。寧沒生耶。舍利弗",
    "X19n0347_012:0573a06": "言。無沒生也。汝豈不聞佛說諸法如幻相乎。答",
    "X19n0347_012:0573a07": "曰如是。若一切法。如幻相者。云何問言。汝於何",
    "X19n0347_012:0573a08": "沒而來生此。舍利弗。沒者。為虗誑法壞敗之相。",
    "X19n0347_012:0573a09": "生者。為虗誑法相續之相。菩薩雖沒。不盡善本。",
    "X19n0347_012:0573a10": "雖生。不長諸惡。是時佛告舍利弗。有國名妙喜。",
    "X19n0347_012:0573a11": "佛號無動。是維摩詰。於彼國沒。而來生此。舍利",
    "X19n0347_012:0573a12": "弗言。未曾有也。世尊。是人乃能捨清淨土。而來",
    "X19n0347_012:0573a13": "樂此多怒害處。維摩詰語舍利弗。於意云何。日",
    "X19n0347_012:0573a14": "光出時。與冥合乎。答曰不也。日光出時。則無眾",
    "X19n0347_012:0573a15": "冥。維摩詰言。夫日何故行閻浮根。答曰。欲以明",
    "X19n0347_012:0573a16": "照為之除冥。維摩詰言。菩薩如是。雖生不淨佛",
    "X19n0347_012:0573a17": "土。為化眾生。不與愚暗而共合也。但滅眾生煩",
    "X19n0347_012:0573a18": "惱闇耳。是時大眾。渴仰欲見妙喜世界無動如",
    "X19n0347_012:0573a19": "來。及其菩薩聲聞之眾。佛知一切眾會所念。告",
    "X19n0347_012:0573a20": "維摩詰言。善男子。為此眾會。現妙喜國無動如",
    "X19n0347_012:0573a21": "來。及諸菩薩。聲聞之眾。眾皆欲見。於是維摩詰",
    "X19n0347_012:0573a22": "心念。吾當不起於座。接妙喜國。鐵圍山川。溪谷",
    "X19n0347_012:0573a23": "江河。大海泉源。須彌諸山。及日月星宿。天龍鬼",
    "X19n0347_012:0573a24": "神。梵天等宮。并諸菩薩聲聞之眾。城邑聚落。男",
    "X19n0347_012:0573b01": "女大小。乃至無動如來。及菩提樹。諸妙蓮華。能",
    "X19n0347_012:0573b02": "於十方。作佛事者。三道寶階。從閻浮提。至忉利",
    "X19n0347_012:0573b03": "天。以此寶階。諸天來下。悉為禮敬無動如來。聽",
    "X19n0347_012:0573b04": "受經法。閻浮提人。亦登其階。上昇忉利。見彼諸",
    "X19n0347_012:0573b05": "天。妙喜世界。成就如是無量功德。上至阿迦尼",
    "X19n0347_012:0573b06": "吒天。下至水際。以右手斷取。如陶家輪。入此世",
    "X19n0347_012:0573b07": "界。猶持華鬘。示一切眾。作是念已。入於三昧。現",
    "X19n0347_012:0573b08": "神通力。以其右手。斷取妙喜世界。置於此土。彼",
    "X19n0347_012:0573b09": "得神通菩薩。及聲聞眾。并餘天人。俱發聲言。唯",
    "X19n0347_012:0573b10": "然世尊。誰取我去。願見救護。無動佛言。非我所",
    "X19n0347_012:0573b11": "為。是維摩詰神力所作。其餘未得神通者。不覺",
    "X19n0347_012:0573b12": "不知己之所往。妙喜世界。雖入此土。而不增減。",
    "X19n0347_012:0573b13": "於是世界。亦不迫隘。如本無異。爾時釋迦牟尼",
    "X19n0347_012:0573b14": "佛。告諸大眾。汝等且觀妙喜世界。無動如來。其",
    "X19n0347_012:0573b15": "國嚴飾。菩薩行淨。弟子清白。皆曰。唯然已見。佛",
    "X19n0347_012:0573b16": "言。若菩薩。欲得如是清淨佛土。當學無動如來",
    "X19n0347_012:0573b17": "所行之道。現此妙喜國時。娑婆世界。十四那由",
    "X19n0347_012:0573b18": "他人。發阿耨多羅三藐三菩提心。皆願生於妙",
    "X19n0347_012:0573b19": "喜佛土。釋迦牟尼佛。即記之曰。當生彼國。時妙",
    "X19n0347_012:0573b20": "喜世界。於此國土。所應饒益。其事訖已。還復本",
    "X19n0347_012:0573b21": "處。舉眾皆見。佛告舍利弗。汝見此妙喜世界。及",
    "X19n0347_012:0573b22": "無動佛不。唯然已見。世尊。願使一切眾生。得清",
    "X19n0347_012:0573b23": "淨土。如無動佛。獲神通力。如維摩詰。世尊。我等",
    "X19n0347_012:0573b24": "快得善利。得見是人。親近供養。其諸眾生。若今",
    "X19n0347_012:0573c01": "現在。若佛滅後。聞此經者。亦得善利。況復聞已。",
    "X19n0347_012:0573c02": "信解受持。讀誦解說。如法修行。若有手得是經",
    "X19n0347_012:0573c03": "典者。便為已得法寶之藏。若有讀誦。解釋其義。",
    "X19n0347_012:0573c04": "如說修行。則為諸佛之所護念。其有供養如是",
    "X19n0347_012:0573c05": "人者。當知則為供養於佛。其有書持此經卷者。",
    "X19n0347_012:0573c06": "當知其室即有如來。若聞是經。能隨喜者。斯人",
    "X19n0347_012:0573c07": "則為趣一切智。若能信解此經。乃至一四句偈。",
    "X19n0347_012:0573c08": "為他說者。當知此人。即是受阿耨多羅三藐三"
}