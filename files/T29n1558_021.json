{
    "T29n1558_021:0108b15": "阿毘達磨俱舍論卷第二十一",
    "T29n1558_021:0108b17": "尊者世親造",
    "T29n1558_021:0108b18": "三藏法師玄奘奉 詔譯",
    "T29n1558_021:0108b19": "分別隨眠品第五之三",
    "T29n1558_021:0108b20": "[0108b20] 如是已辯隨眠并纏。世尊說為漏瀑流等。",
    "T29n1558_021:0108b21": "為唯爾所。為復有餘。頌曰。",
    "T29n1558_021:0108b22": " 由結等差別  復說有五種",
    "T29n1558_021:0108b23": "[0108b23] 論曰。即諸煩惱結縛隨眠隨煩惱纏義差別",
    "T29n1558_021:0108b24": "故。復說五種。且結云何。頌曰。",
    "T29n1558_021:0108b25": " 結九物取等  立見取二結",
    "T29n1558_021:0108b26": " 由二唯不善  及自在起故",
    "T29n1558_021:0108b27": " 纏中唯嫉慳  建立為二結",
    "T29n1558_021:0108b28": " 或二數行故  為賤貧因故",
    "T29n1558_021:0108b29": " 遍顯隨惑故  惱亂二部故",
    "T29n1558_021:0108c01": "[0108c01] 論曰。結有九種。一愛結。二恚結。三慢結。四",
    "T29n1558_021:0108c02": "無明結。五見結。六取結。七疑結。八嫉結。九",
    "T29n1558_021:0108c03": "慳結。此中愛結謂三界貪。餘隨所應當辯",
    "T29n1558_021:0108c04": "其相。見結謂三見。取結謂二取。依如是理",
    "T29n1558_021:0108c05": "故。有說言。頗有見相應法為愛結繫非見",
    "T29n1558_021:0108c06": "結繫。非不有見隨眠隨增。曰有。云何。集智",
    "T29n1558_021:0108c07": "已生滅智未生見滅道所斷二取相應法。彼",
    "T29n1558_021:0108c08": "為愛結為所緣繫非見結繫。遍行見結已",
    "T29n1558_021:0108c09": "永斷故。非遍見結所緣相應二俱無故。然彼",
    "T29n1558_021:0108c10": "有見隨眠隨增。二取見隨眠於彼隨增故。何",
    "T29n1558_021:0108c11": "緣三見別立見結二取別立為取結耶。三",
    "T29n1558_021:0108c12": "見二取物取等故。謂彼三見有十八物。二取",
    "T29n1558_021:0108c13": "亦然。故名物等。三等所取。二等能取。故名",
    "T29n1558_021:0108c14": "取等。所取能取有差別故立為二結。何故",
    "T29n1558_021:0108c15": "纏中嫉慳二種建立為結非餘纏耶。二唯不",
    "T29n1558_021:0108c16": "善自在起故。謂唯此二兩義具足。餘皆不然。",
    "T29n1558_021:0108c17": "故唯立二。若纏唯八此釋可然。許有十纏",
    "T29n1558_021:0108c18": "此釋非理。以忿覆二種亦具兩義故。由此",
    "T29n1558_021:0108c19": "若許具有十纏。應言嫉慳過失尤重。謂此",
    "T29n1558_021:0108c20": "二種數現行故。又二能為賤貪因故。遍顯",
    "T29n1558_021:0108c21": "慼歡隨煩惱故。惱亂出家在家部故。或惱",
    "T29n1558_021:0108c22": "亂天阿素洛故。或惱人天二勝趣故。或惱",
    "T29n1558_021:0108c23": "亂他及自部故。佛於餘處依差別門。即",
    "T29n1558_021:0108c24": "以結聲說有五種。頌曰。",
    "T29n1558_021:0108c25": " 又五順下分  由二不超欲",
    "T29n1558_021:0108c26": " 由三復還下  攝門根故三",
    "T29n1558_021:0108c27": " 或不欲發趣  迷道及疑道",
    "T29n1558_021:0108c28": " 能障趣解脫  故唯說斷三",
    "T29n1558_021:0108c29": "[0108c29] 論曰。何等為五。謂有身見戒禁取疑欲貪瞋",
    "T29n1558_021:0109a01": "恚。何緣此五名順下分。此五順益下分界",
    "T29n1558_021:0109a02": "故。謂唯欲界得下分名。此五於彼能為順",
    "T29n1558_021:0109a03": "益。由後二種不能超欲界。設有能超由",
    "T29n1558_021:0109a04": "前三還下。如守獄卒防邏人故。有餘師說。",
    "T29n1558_021:0109a05": "言下分者。謂下有情即諸異生。及下界即欲",
    "T29n1558_021:0109a06": "界。前三能障超下有情。後二能令不超下",
    "T29n1558_021:0109a07": "界。故五皆得順下分名。諸得預流六煩惱",
    "T29n1558_021:0109a08": "斷。何緣但說斷三結耶。理實應言斷六煩",
    "T29n1558_021:0109a09": "惱。攝門根故但說斷三。謂所斷中類有三",
    "T29n1558_021:0109a10": "種。唯一通二通四部故。說斷三種攝彼",
    "T29n1558_021:0109a11": "三門。又所斷中三隨三轉。謂邊執見隨身",
    "T29n1558_021:0109a12": "見轉。見取隨戒取轉。邪見隨疑轉。說斷",
    "T29n1558_021:0109a13": "三種攝彼三根。故說斷三已說斷六。有",
    "T29n1558_021:0109a14": "作是釋。凡趣異方有三種障。一不欲發。",
    "T29n1558_021:0109a15": "二迷正道。依邪道故。三疑正道。趣解脫",
    "T29n1558_021:0109a16": "者亦有如斯相似三障。謂由身見怖畏解",
    "T29n1558_021:0109a17": "脫不欲發趣。由戒禁取依執邪道迷失",
    "T29n1558_021:0109a18": "正路。由疑於道深懷猶預。佛顯預流永斷",
    "T29n1558_021:0109a19": "如是趣解脫障故說斷三。佛於餘經如",
    "T29n1558_021:0109a20": "順下分。說順上分亦有五種。頌曰。",
    "T29n1558_021:0109a21": " 順上分亦五  色無色二貪",
    "T29n1558_021:0109a22": " 掉舉慢無明  令不超上故",
    "T29n1558_021:0109a23": "[0109a23] 論曰。如是五種若未斷時。能令有情不超",
    "T29n1558_021:0109a24": "上界。順益上界故名順上分結。已辯結。縛",
    "T29n1558_021:0109a25": "云何。頌曰。",
    "T29n1558_021:0109a26": " 縛三由三受",
    "T29n1558_021:0109a27": "[0109a27] 論曰。縛有三種。一貪縛。謂一切貪。二瞋縛。",
    "T29n1558_021:0109a28": "謂一切瞋。三癡縛。謂一切癡。何緣唯說此",
    "T29n1558_021:0109a29": "三為縛。由隨三受說縛有三。謂於樂",
    "T29n1558_021:0109b01": "受貪縛隨增。所緣相應俱隨增故。於苦受",
    "T29n1558_021:0109b02": "瞋。於捨受癡。應知亦爾。雖於捨受亦有",
    "T29n1558_021:0109b03": "貪瞋非如癡故。約自相續樂等三受為",
    "T29n1558_021:0109b04": "縛所緣作此定說。已分別縛。隨眠云何。頌",
    "T29n1558_021:0109b05": "曰。",
    "T29n1558_021:0109b06": " 隨眠前已說",
    "T29n1558_021:0109b07": "[0109b07] 論曰。隨眠有六。或七或十或九十八。如前",
    "T29n1558_021:0109b08": "已說。隨眠既已說。隨煩惱云何。頌曰。",
    "T29n1558_021:0109b09": " 隨煩惱此餘  染心所行蘊",
    "T29n1558_021:0109b10": "[0109b10] 論曰。此諸煩惱亦名隨煩惱。以皆隨心為",
    "T29n1558_021:0109b11": "惱亂事故。復有此餘異諸煩惱染污心所",
    "T29n1558_021:0109b12": "行蘊所攝。隨煩惱起故亦名隨煩惱。不名",
    "T29n1558_021:0109b13": "煩惱非根本故。廣列彼相如雜事中。後",
    "T29n1558_021:0109b14": "當略論纏煩惱垢攝者。且應先辯。纏相云",
    "T29n1558_021:0109b15": "何。頌曰。",
    "T29n1558_021:0109b16": " 纏八無慚愧  嫉慳并悔眠",
    "T29n1558_021:0109b17": " 及掉舉惛沈  或十加忿覆",
    "T29n1558_021:0109b18": " 無慚慳掉舉  皆從貪所生",
    "T29n1558_021:0109b19": " 無愧眠惛沈  從無明所起",
    "T29n1558_021:0109b20": " 嫉忿從瞋起  悔從疑覆諍",
    "T29n1558_021:0109b21": "[0109b21] 論曰。根本煩惱亦名為纏。經說欲貪纏為",
    "T29n1558_021:0109b22": "緣故。然品類足說有八纏。毘婆沙宗說纏",
    "T29n1558_021:0109b23": "有十。謂於前八更加忿覆。無慚無愧如前",
    "T29n1558_021:0109b24": "已釋。嫉謂於他諸興盛事令心不喜。慳謂",
    "T29n1558_021:0109b25": "財法巧施相違令心&#x608B;著。悔即惡作。如前",
    "T29n1558_021:0109b26": "已辯。眠謂令心昧略為性。無有功力執持",
    "T29n1558_021:0109b27": "於身。悔眠二纏唯取染污。掉舉惛沈亦如前",
    "T29n1558_021:0109b28": "釋。除瞋及害於情非情令心憤發說名為",
    "T29n1558_021:0109b29": "忿。隱藏自罪說名為覆。於此所說十種纏",
    "T29n1558_021:0109c01": "中無慚慳掉舉是貪等流。無愧眠惛沈是無",
    "T29n1558_021:0109c02": "明等流。嫉忿是瞋等流。悔是疑等流。有說。覆",
    "T29n1558_021:0109c03": "是貪等流。有說。是無明等流。有說。是俱等",
    "T29n1558_021:0109c04": "流。有知無知如其次第。餘煩惱垢其相云何。",
    "T29n1558_021:0109c05": "頌曰。",
    "T29n1558_021:0109c06": " 煩惱垢六惱  害恨諂誑憍",
    "T29n1558_021:0109c07": " 誑憍從貪生  害恨從瞋起",
    "T29n1558_021:0109c08": " 惱從見取起  諂從諸見生",
    "T29n1558_021:0109c09": "[0109c09] 論曰。惱謂堅執諸有罪事。由此不取如理",
    "T29n1558_021:0109c10": "諫悔。害謂於他能為逼迫。由此能行打罵",
    "T29n1558_021:0109c11": "等事。恨謂於忿所緣事中數數尋思結怨不",
    "T29n1558_021:0109c12": "捨。諂謂心曲。由此不能如實自顯。或矯非",
    "T29n1558_021:0109c13": "撥。或設方便令解不明。誑謂惑他。憍前",
    "T29n1558_021:0109c14": "已釋。如是六種從煩惱生。穢污相&#x9E81;名煩",
    "T29n1558_021:0109c15": "惱垢。於此六種煩惱垢中。誑憍是貪等流。害",
    "T29n1558_021:0109c16": "恨是瞋等流。惱是見取等流。諂是諸見等流。",
    "T29n1558_021:0109c17": "如言何曲謂諸惡見。故諂定是諸見等流。此",
    "T29n1558_021:0109c18": "垢并纏從煩惱起。是故皆立隨煩惱名。此",
    "T29n1558_021:0109c19": "垢及纏為何所斷。頌曰。",
    "T29n1558_021:0109c20": " 纏無慚愧眠  惛掉見修斷",
    "T29n1558_021:0109c21": " 餘及煩惱垢  自在故唯修",
    "T29n1558_021:0109c22": "[0109c22] 論曰。且十纏中無慚等五通見修斷。由此",
    "T29n1558_021:0109c23": "通與二部煩惱相應起故。隨與見此諦所",
    "T29n1558_021:0109c24": "斷相應。即說名為見此諦所斷。餘嫉慳悔忿",
    "T29n1558_021:0109c25": "覆并垢自在起故唯修所斷。唯與修斷他力",
    "T29n1558_021:0109c26": "無明共相應故名自在起。此隨煩惱誰通何",
    "T29n1558_021:0109c27": "性。頌曰。",
    "T29n1558_021:0109c28": " 欲三二餘惡  上界皆無記",
    "T29n1558_021:0109c29": "[0109c29] 論曰。欲界所繫眠惛掉三皆通不善無記二",
    "T29n1558_021:0110a01": "性所餘一切皆唯不善。上二界中隨應所有",
    "T29n1558_021:0110a02": "一切唯是無記性攝。此隨煩惱誰何界繫。頌",
    "T29n1558_021:0110a03": "曰。",
    "T29n1558_021:0110a04": " 諂誑欲初定  三三界餘欲",
    "T29n1558_021:0110a05": "[0110a05] 論曰。諂誑唯在欲界初定。寧知梵世有諂",
    "T29n1558_021:0110a06": "誑耶。以大梵王匿己情事。現相誑惑馬",
    "T29n1558_021:0110a07": "勝苾芻。此二於前雖已分別義相應故今",
    "T29n1558_021:0110a08": "復重辯。惛掉憍三通在三界。所餘一切皆唯",
    "T29n1558_021:0110a09": "在欲。謂十六中五如前辯。所餘十一唯欲界",
    "T29n1558_021:0110a10": "繫。已辯隨眠及隨煩惱。於中有幾唯在意",
    "T29n1558_021:0110a11": "地。有幾通依六識地起。頌曰。",
    "T29n1558_021:0110a12": " 見所斷慢眠  自在隨煩惱",
    "T29n1558_021:0110a13": " 皆唯意地起  餘通依六識",
    "T29n1558_021:0110a14": "[0110a14] 論曰。略說應知。諸見所斷及修所斷。一切",
    "T29n1558_021:0110a15": "慢眠隨煩惱中自在起者。如是一切皆依意",
    "T29n1558_021:0110a16": "識。依五識身無容起故。所餘一切通依六",
    "T29n1558_021:0110a17": "識。謂修所斷貪瞋無明及彼相應諸隨煩惱",
    "T29n1558_021:0110a18": "即無慚愧惛掉及餘大煩惱地法所攝隨煩惱",
    "T29n1558_021:0110a19": "依六識身皆容起故。如先所辯樂等五受",
    "T29n1558_021:0110a20": "根。今此所明煩惱隨煩惱。何煩惱等何根相",
    "T29n1558_021:0110a21": "應。於此先應辯諸煩惱。頌曰。",
    "T29n1558_021:0110a22": " 欲界諸煩惱  貪喜樂相應",
    "T29n1558_021:0110a23": " 瞋憂苦癡遍  邪見憂及喜",
    "T29n1558_021:0110a24": " 疑憂餘五喜  一切捨相應",
    "T29n1558_021:0110a25": " 上地皆隨應  遍自識諸受",
    "T29n1558_021:0110a26": "[0110a26] 論曰。欲界所繫諸煩惱中。貪喜樂相應。以歡",
    "T29n1558_021:0110a27": "行轉遍六識故。瞋憂苦相應。以慼行轉遍",
    "T29n1558_021:0110a28": "六識故。無明遍與前四相應。歡慼行轉遍",
    "T29n1558_021:0110a29": "六識故。邪見通與憂喜相應。歡慼行轉唯",
    "T29n1558_021:0110b01": "意地故。何緣邪見歡慼行轉。如次先造罪福",
    "T29n1558_021:0110b02": "業故。疑憂相應。以慼行轉唯意地故。懷猶",
    "T29n1558_021:0110b03": "預者求決定知心愁慼故。餘四見慢與喜",
    "T29n1558_021:0110b04": "相應。以歡行轉唯意地故。已約別相說受",
    "T29n1558_021:0110b05": "相應。就通相說受相應者。一切皆與捨受",
    "T29n1558_021:0110b06": "相應。以諸隨眠相續斷位勢力衰歇必住捨",
    "T29n1558_021:0110b07": "受。欲界既爾。上地云何。皆隨所應遍與自",
    "T29n1558_021:0110b08": "地自識俱起諸受相應。謂若地中具有四識",
    "T29n1558_021:0110b09": "彼一一識所起煩惱各遍自識諸受相應。若",
    "T29n1558_021:0110b10": "諸地中唯有意識即彼意識所起煩惱遍與",
    "T29n1558_021:0110b11": "意識識受相應。上諸地中識受多少如前",
    "T29n1558_021:0110b12": "已辯。故不別說。已辯煩惱諸受相應。今次",
    "T29n1558_021:0110b13": "復應辯隨煩惱。頌曰。",
    "T29n1558_021:0110b14": " 諸隨煩惱中  嫉悔忿及惱",
    "T29n1558_021:0110b15": " 害恨憂俱起  慳喜受相應",
    "T29n1558_021:0110b16": " 諂誑及眠覆  通憂喜俱起",
    "T29n1558_021:0110b17": " 憍喜樂皆捨  餘四遍相應",
    "T29n1558_021:0110b18": "[0110b18] 論曰。隨煩惱中嫉等六種。一切皆與憂根相",
    "T29n1558_021:0110b19": "應。以慼行轉唯意地故。慳喜相應。以歡行",
    "T29n1558_021:0110b20": "轉唯意地故。歡行轉者。慳相與貪極相似故。",
    "T29n1558_021:0110b21": "諂誑眠覆憂喜相應。歡慼行轉唯意地故。歡",
    "T29n1558_021:0110b22": "慼行者。謂或有時以歡喜心而行諂等。或",
    "T29n1558_021:0110b23": "時有以憂慼心行。憍喜樂相應。歡行唯意",
    "T29n1558_021:0110b24": "故。在第三靜慮與樂相應。若在下諸地與",
    "T29n1558_021:0110b25": "喜相應。此上所說諸隨煩惱一切皆與捨受",
    "T29n1558_021:0110b26": "相應。相續斷時皆住捨故。有通行在唯捨",
    "T29n1558_021:0110b27": "地故。捨於一切相應無遮。譬如無明遍相",
    "T29n1558_021:0110b28": "應故。餘無慚愧惛沈掉舉四皆遍與五受",
    "T29n1558_021:0110b29": "相應。前二是大不善地法攝故。後二是大煩",
    "T29n1558_021:0110c01": "惱地法攝故。所說煩惱隨煩惱中。有依異",
    "T29n1558_021:0110c02": "門。佛說為蓋。今次應辯。蓋相云何。頌曰。",
    "T29n1558_021:0110c03": " 蓋五唯在欲  食治用同故",
    "T29n1558_021:0110c04": " 雖二立一蓋  障蘊故唯五",
    "T29n1558_021:0110c05": "[0110c05] 論曰。佛於經中說蓋有五。一欲貪蓋。二瞋",
    "T29n1558_021:0110c06": "恚蓋。三惛眠蓋。四掉悔蓋。五疑蓋。此中所說",
    "T29n1558_021:0110c07": "惛掉及疑。為如欲貪瞋恚眠悔唯在欲界。",
    "T29n1558_021:0110c08": "通三界耶。應知此三亦唯在欲。以契經",
    "T29n1558_021:0110c09": "說如是五種純是圓滿不善聚故。色無色",
    "T29n1558_021:0110c10": "界無有不善。然此五種純不善故。唯在欲",
    "T29n1558_021:0110c11": "界非色無色。何故惛眠掉悔二蓋各有二",
    "T29n1558_021:0110c12": "體合立一耶。食治用同故合立一。食謂所食。",
    "T29n1558_021:0110c13": "亦名資糧。治謂能治。亦名非食。用謂事用。",
    "T29n1558_021:0110c14": "亦名功能。由此經中作如是說。惛眠雖二",
    "T29n1558_021:0110c15": "食非食同。何等名為惛眠蓋食。謂五種法。一",
    "T29n1558_021:0110c16": "[夢-夕+登]瞢。二不樂。三頻申。四食不平性。五心昧劣",
    "T29n1558_021:0110c17": "性。何等名為此蓋非食。謂光明想。如是二",
    "T29n1558_021:0110c18": "種事用亦同。謂俱能令心性沈昧。掉悔雖",
    "T29n1558_021:0110c19": "二食非食同。何等名為掉悔蓋食。謂四種",
    "T29n1558_021:0110c20": "法。一親里尋。二國土尋。三不死尋。四隨念",
    "T29n1558_021:0110c21": "昔種種所更戲笑歡娛承奉等事。何等名為",
    "T29n1558_021:0110c22": "此蓋非食。謂奢摩他。如是二種事用亦同。謂",
    "T29n1558_021:0110c23": "俱能令心不寂靜。由此說食治用同故惛",
    "T29n1558_021:0110c24": "眠掉悔二合為一。諸煩惱等皆有蓋義。何故",
    "T29n1558_021:0110c25": "如來唯說此五。唯此於五蘊能為勝障故。",
    "T29n1558_021:0110c26": "謂貪恚蓋能障戒蘊。惛沈睡眠能障慧蘊。掉",
    "T29n1558_021:0110c27": "舉惡作能障定蘊。定慧無故於四諦疑。疑",
    "T29n1558_021:0110c28": "故能令乃至解脫解脫智見皆不得起。故",
    "T29n1558_021:0110c29": "唯此五建立為蓋。若作如是解釋經意。掉",
    "T29n1558_021:0111a01": "悔理應惛眠前說。以必依定方有慧生。定",
    "T29n1558_021:0111a02": "障亦應先慧障故。依如是理。有餘師言。此",
    "T29n1558_021:0111a03": "五蓋中。惛眠掉悔如次能障定蘊慧蘊。由",
    "T29n1558_021:0111a04": "此契經作如是說。修等持者怖畏惛眠。修",
    "T29n1558_021:0111a05": "擇法者怖畏掉悔。有餘別說。唯立五因。彼",
    "T29n1558_021:0111a06": "說云何。謂在行位。先於色等種種境中取",
    "T29n1558_021:0111a07": "可愛憎二種相故。後在住位由先為因。",
    "T29n1558_021:0111a08": "便起欲貪瞋恚二蓋。此二能障將入定心。",
    "T29n1558_021:0111a09": "由此後時正入定位於止及觀不能正習。",
    "T29n1558_021:0111a10": "由此便起惛眠掉悔如其次第障奢摩他",
    "T29n1558_021:0111a11": "毘&#x9262;舍那令不得起。由此於後出定位",
    "T29n1558_021:0111a12": "中思擇法時疑復為障。故建立蓋唯有此",
    "T29n1558_021:0111a13": "五。今應思擇。他界遍行及見滅道斷有漏緣",
    "T29n1558_021:0111a14": "諸惑於彼斷位不知彼所緣。知彼所緣時",
    "T29n1558_021:0111a15": "而彼不斷。如是諸惑斷由何因。非要遍",
    "T29n1558_021:0111a16": "知所緣故斷。若爾斷惑總由幾因。由四種",
    "T29n1558_021:0111a17": "因。何等為四。頌曰。",
    "T29n1558_021:0111a18": " 遍知所緣故  斷彼能緣故",
    "T29n1558_021:0111a19": " 斷彼所緣故  對治起故斷",
    "T29n1558_021:0111a20": "[0111a20] 論曰。且見所斷惑斷由前三因。一由遍知",
    "T29n1558_021:0111a21": "所緣故斷。謂見苦集斷自界緣。及見滅道斷",
    "T29n1558_021:0111a22": "無漏緣。二由斷彼能緣故斷。謂見苦集斷",
    "T29n1558_021:0111a23": "他界緣。以自界緣能緣於彼。能緣若斷彼隨",
    "T29n1558_021:0111a24": "斷故。三由斷彼所緣故斷。謂見滅道斷有",
    "T29n1558_021:0111a25": "漏緣。以無漏緣能為彼境所緣若斷彼隨斷",
    "T29n1558_021:0111a26": "故。若修所斷惑斷由後一因。謂但由第四對",
    "T29n1558_021:0111a27": "治起故斷。以若此品對治道生則此品中諸",
    "T29n1558_021:0111a28": "惑頓斷。何品諸惑誰為對治。謂上上品所有",
    "T29n1558_021:0111a29": "諸惑。下下品道能為對治。至下下品所有",
    "T29n1558_021:0111b01": "諸惑。上上品道能為對治。如是義門後當",
    "T29n1558_021:0111b02": "廣辯。所言對治總有幾種。頌曰。",
    "T29n1558_021:0111b03": " 對治有四種  謂斷持遠厭",
    "T29n1558_021:0111b04": "[0111b04] 論曰。諸對治門總有四種。一斷對治。謂無間",
    "T29n1558_021:0111b05": "道。二持對治。謂此後道。由彼能持此斷得",
    "T29n1558_021:0111b06": "故。三遠分對治。謂解脫道後所有道。由彼",
    "T29n1558_021:0111b07": "道能令此所斷惑得更遠故。有餘師說。亦解",
    "T29n1558_021:0111b08": "脫道。以解脫道如彼能令此所斷惑得更",
    "T29n1558_021:0111b09": "遠故四厭患對治。謂若有道見此界過失",
    "T29n1558_021:0111b10": "深生厭患。然此對治若欲善說。理實應為",
    "T29n1558_021:0111b11": "如是次第。一厭患對治。謂緣苦集起加行",
    "T29n1558_021:0111b12": "道。二斷對治。謂緣一切起無間道。三持對",
    "T29n1558_021:0111b13": "治。謂緣一切起解脫道。四遠分對治。謂緣",
    "T29n1558_021:0111b14": "一切起勝進道。諸惑永斷為定從何。頌曰。",
    "T29n1558_021:0111b15": " 應知從所緣  可令諸惑斷",
    "T29n1558_021:0111b16": "[0111b16] 論曰。應知諸惑得永斷時。不可令其離相",
    "T29n1558_021:0111b17": "應法。但可令彼遠離所緣。令於所緣不",
    "T29n1558_021:0111b18": "復生故。斷未來惑理且可然。容令於境",
    "T29n1558_021:0111b19": "不復生故。過去諸惑云何說斷。若謂頌說",
    "T29n1558_021:0111b20": "從所緣言意顯遍知所緣故斷。此亦非理。",
    "T29n1558_021:0111b21": "不決定故。由此應說煩惱等斷定何所從。",
    "T29n1558_021:0111b22": "自相續中煩惱等斷由得斷故。他相續中諸",
    "T29n1558_021:0111b23": "煩惱等及一切色不染法斷。由能緣彼自相",
    "T29n1558_021:0111b24": "續中所有諸惑究竟斷故。所言遠分遠性",
    "T29n1558_021:0111b25": "有幾。頌曰。",
    "T29n1558_021:0111b26": " 遠性有四種  謂相治處時",
    "T29n1558_021:0111b27": " 如大種尸羅  異方二世等",
    "T29n1558_021:0111b28": "[0111b28] 論曰。傳說。遠性總有四種。一相遠性。如四",
    "T29n1558_021:0111b29": "大種。雖復俱在一聚中生以相異故亦名",
    "T29n1558_021:0111c01": "為遠二治遠性。如持犯戒。雖復俱在一身",
    "T29n1558_021:0111c02": "中行以相治故亦名為遠。三處遠性。如東",
    "T29n1558_021:0111c03": "西海。雖復俱在一世界中方處隔故亦名",
    "T29n1558_021:0111c04": "為遠。四時遠性。如過未世。雖復俱依一法",
    "T29n1558_021:0111c05": "上立時分隔故亦名為遠。望何說遠。望現",
    "T29n1558_021:0111c06": "在世。無間已滅及正生時與現相&#x96A3;。如何名",
    "T29n1558_021:0111c07": "遠。由世性別故得遠名。非久曾當方得名",
    "T29n1558_021:0111c08": "遠。若爾現在亦應得遠名。以望去來世性",
    "T29n1558_021:0111c09": "亦別故。若謂去來法無作用離作用故名",
    "T29n1558_021:0111c10": "為遠者。諸無為法作用說無。云何名近。若",
    "T29n1558_021:0111c11": "謂由現遍得無為故名近者。去來二世例",
    "T29n1558_021:0111c12": "亦應然。虛空無為如何名近。若謂過未更",
    "T29n1558_021:0111c13": "互相望由隔現在故名為遠。現望二世俱",
    "T29n1558_021:0111c14": "極相&#x96A3;。無為無隔故皆近者。則應去來&#x96A3;",
    "T29n1558_021:0111c15": "現在世。相望有隔故具二名。不應一向說",
    "T29n1558_021:0111c16": "名為遠。若依正理應說去來離法自相故",
    "T29n1558_021:0111c17": "名為遠。未來未得法自相故。過去已捨法",
    "T29n1558_021:0111c18": "自相故。等言為明舉事未盡。前言惑斷",
    "T29n1558_021:0111c19": "由治道生。道勝進時所斷諸惑為再斷不。",
    "T29n1558_021:0111c20": "所得離繫有重得耶。頌曰。",
    "T29n1558_021:0111c21": " 諸惑無再斷  離繫有重得",
    "T29n1558_021:0111c22": " 謂治生得果  練根六時中",
    "T29n1558_021:0111c23": "[0111c23] 論曰。諸惑若得彼能斷道。即由彼道此惑",
    "T29n1558_021:0111c24": "頓斷。必無後時再斷惑義。所得離繫雖無",
    "T29n1558_021:0111c25": "隨道漸勝進理。而道進時。容有重起。彼勝",
    "T29n1558_021:0111c26": "得義。所言重得總有幾時。總有六時。何等",
    "T29n1558_021:0111c27": "為六。謂治道起得果練根。治道起時。謂解脫",
    "T29n1558_021:0111c28": "道。得果時者。謂得預流一來不還阿羅漢果。",
    "T29n1558_021:0111c29": "練根時者。謂轉根時。此六時中諸惑離繫隨",
    "T29n1558_021:0112a01": "道勝進重起勝得。然諸離繫隨應當知。有",
    "T29n1558_021:0112a02": "具六時起勝得者。乃至亦有唯具二時。謂",
    "T29n1558_021:0112a03": "欲界繫見四諦斷及色無色見三諦斷所有離",
    "T29n1558_021:0112a04": "繫具六時得。色無色界見道諦斷所有離",
    "T29n1558_021:0112a05": "繫唯五時得。由治生時即得果故。不應",
    "T29n1558_021:0112a06": "於此分為二時。欲界修斷五品離繫亦五時",
    "T29n1558_021:0112a07": "得。除預流果。第六離繫唯四時得。謂於前",
    "T29n1558_021:0112a08": "五又除一時。得果治生時無異故。第七八",
    "T29n1558_021:0112a09": "品亦四時得。得果四中除前二故。第九離繫",
    "T29n1558_021:0112a10": "唯三時得。謂於前四又除一時。亦治生時即",
    "T29n1558_021:0112a11": "得果故。色無色界修所斷中。唯除有頂第九",
    "T29n1558_021:0112a12": "離繫所餘離繫亦三時得。得果四中除前三",
    "T29n1558_021:0112a13": "故。有頂第九唯二時得。謂前三內又除一時。",
    "T29n1558_021:0112a14": "亦治生時即得果故。如是且說容有理說。",
    "T29n1558_021:0112a15": "以利根者前諸位中一一皆除練根得故。諸",
    "T29n1558_021:0112a16": "有超越入聖道者隨應有除預流等故。即",
    "T29n1558_021:0112a17": "諸離繫彼彼位中得遍知名。遍知有二。一智",
    "T29n1558_021:0112a18": "遍知。二斷遍知。智遍知者。謂無漏智。斷遍",
    "T29n1558_021:0112a19": "知者。謂即諸斷。此於果上立因名故。為一",
    "T29n1558_021:0112a20": "切斷立一遍知。不爾。云何。頌曰。",
    "T29n1558_021:0112a21": " 斷遍知有九  欲初二斷一",
    "T29n1558_021:0112a22": " 二各一合三  上界三亦爾",
    "T29n1558_021:0112a23": " 餘五順下分  色一切斷三",
    "T29n1558_021:0112a24": "[0112a24] 論曰。諸斷總立九種遍知。謂三界繫見諦所",
    "T29n1558_021:0112a25": "斷煩惱等斷立六遍知。所餘三界修道所斷",
    "T29n1558_021:0112a26": "煩惱等斷立三遍知。且三界繫見諦所斷煩",
    "T29n1558_021:0112a27": "惱等斷立六云何。謂欲界繫初二部斷立一",
    "T29n1558_021:0112a28": "遍知。初二部言即顯見苦見集所斷。次二部",
    "T29n1558_021:0112a29": "斷各立一遍知。次二部言顯見滅道斷。如",
    "T29n1558_021:0112b01": "是欲界見諦所斷煩惱等斷立三遍知。如",
    "T29n1558_021:0112b02": "欲界三上界亦爾。謂色無色二界所繫。亦初",
    "T29n1558_021:0112b03": "二斷一二各一合三。是見苦集見滅見道所",
    "T29n1558_021:0112b04": "斷法斷合立三義。如是名為三界見諦所斷",
    "T29n1558_021:0112b05": "法斷六種遍知。餘三界繫修道所斷煩惱等",
    "T29n1558_021:0112b06": "斷立三云何。謂欲界繫修道所斷煩惱等斷",
    "T29n1558_021:0112b07": "立一遍知。應知即是五順下分結盡遍知。并",
    "T29n1558_021:0112b08": "前立故。色界所繫修道所斷煩惱等斷立一",
    "T29n1558_021:0112b09": "遍知。應知此即是色愛盡遍知。無色界繫修",
    "T29n1558_021:0112b10": "道所斷煩惱等斷立一遍知。即一切結永盡",
    "T29n1558_021:0112b11": "遍知。此亦并前合立一故。如是名為三界",
    "T29n1558_021:0112b12": "修道所斷法斷三種遍知。以何因緣色無色",
    "T29n1558_021:0112b13": "界修道所斷煩惱等斷別立遍知非見所斷。",
    "T29n1558_021:0112b14": "以修所斷治不同故。如是所立九種遍知。",
    "T29n1558_021:0112b15": "應辯於中幾何道果。頌曰。",
    "T29n1558_021:0112b16": " 於中忍果六  餘三是智果",
    "T29n1558_021:0112b17": " 未至果一切  根本五或八",
    "T29n1558_021:0112b18": " 無色邊果一  三根本亦爾",
    "T29n1558_021:0112b19": " 俗果二聖九  法智三類二",
    "T29n1558_021:0112b20": " 法智品果六  類智品果五",
    "T29n1558_021:0112b21": "[0112b21] 論曰。於此九中且應先辯與忍智道為果",
    "T29n1558_021:0112b22": "差別。忍果有六。謂三界繫見斷法斷六種遍",
    "T29n1558_021:0112b23": "知。智果有三。謂順下分色愛一切結盡遍知。",
    "T29n1558_021:0112b24": "由此三遍知是修道果故。如何忍果說為遍",
    "T29n1558_021:0112b25": "知。諸忍皆是智眷屬故。如王眷屬假立王名。",
    "T29n1558_021:0112b26": "或忍與智同一果故。今次應辯與靜慮地眷",
    "T29n1558_021:0112b27": "屬根本為果差別。未至靜慮果具有九。謂",
    "T29n1558_021:0112b28": "此為依能斷三界見修所斷煩惱等故。根本",
    "T29n1558_021:0112b29": "靜慮果五或八。所言五者。毘婆沙師說。根本",
    "T29n1558_021:0112c01": "地唯能永斷色無色攝煩惱等故。欲界所繫",
    "T29n1558_021:0112c02": "煩惱等斷彼唯許是未至果故。所言八者。",
    "T29n1558_021:0112c03": "尊者妙音說。根本地亦與欲界諸煩惱等為",
    "T29n1558_021:0112c04": "斷對治。諸有先離欲界染者。依根本地入",
    "T29n1558_021:0112c05": "見諦時。於欲界繫見斷法斷許別道引無",
    "T29n1558_021:0112c06": "漏得故。由此亦是彼見道果。除順下分結",
    "T29n1558_021:0112c07": "盡遍知。以彼唯是未至果故。無容修彼斷",
    "T29n1558_021:0112c08": "對治故。中間靜慮如根本說。今次應辯與",
    "T29n1558_021:0112c09": "無色地眷屬根本為果差別。無色邊地果唯",
    "T29n1558_021:0112c10": "有一。謂依空處近分地道得色愛盡遍知",
    "T29n1558_021:0112c11": "果故。前三根本果亦唯一。謂依無色前三根",
    "T29n1558_021:0112c12": "本得一切盡遍知果故。今次應辯與世俗",
    "T29n1558_021:0112c13": "道及諸聖道為果差別。俗道果二。謂俗道",
    "T29n1558_021:0112c14": "力唯能獲得順下分盡及色愛盡遍知果故。",
    "T29n1558_021:0112c15": "聖道果九。謂聖道力遍能永斷三界法故。今",
    "T29n1558_021:0112c16": "次應辯與法類智為果差別。法智果三。",
    "T29n1558_021:0112c17": "謂法智力能斷三界修所斷故得後三果類",
    "T29n1558_021:0112c18": "智果二。謂類智力但能永斷色無色界修所",
    "T29n1558_021:0112c19": "斷故。得後二果。今次應辯與法類智同品",
    "T29n1558_021:0112c20": "諸道為果差別。法智品果六。謂即是前法",
    "T29n1558_021:0112c21": "智法忍所得六果。類智品果五。謂即是前類",
    "T29n1558_021:0112c22": "智類忍所得五果。品言通攝智及忍故。何故",
    "T29n1558_021:0112c23": "一一斷不別立遍知。唯就如前九位建立。",
    "T29n1558_021:0112c24": "頌曰。",
    "T29n1558_021:0112c25": " 得無漏斷得  及缺第一有",
    "T29n1558_021:0112c26": " 滅雙因越界  故立九遍知",
    "T29n1558_021:0112c27": "[0112c27] 論曰。有漏法斷雖多體位。而四緣故立九遍",
    "T29n1558_021:0112c28": "知。且由三緣立六忍果。謂得無漏離繫得",
    "T29n1558_021:0112c29": "故。缺有頂故。滅雙因故。諸斷要具如是",
    "T29n1558_021:0113a01": "三緣立遍知名。闕則不爾。如異生位有滅",
    "T29n1558_021:0113a02": "雙因無無漏斷得。未缺有頂故。雖亦得斷",
    "T29n1558_021:0113a03": "不名遍知。若聖位中從入見諦至苦類忍",
    "T29n1558_021:0113a04": "現行以前。雖有已得無漏斷得未缺有頂",
    "T29n1558_021:0113a05": "未滅雙因。至苦類智集法忍位。雖亦缺有",
    "T29n1558_021:0113a06": "頂猶未滅雙因。未滅見集斷諸遍行因故。",
    "T29n1558_021:0113a07": "至後法智類智位中諸所得斷。三緣具故。",
    "T29n1558_021:0113a08": "於一一位建立遍知。具由四緣立三智果。",
    "T29n1558_021:0113a09": "謂於前三加越界故。言越界者。謂此界中",
    "T29n1558_021:0113a10": "煩惱等法皆全離故。有立離俱繫亦是一",
    "T29n1558_021:0113a11": "緣故。立遍知緣總有五種。離俱繫者。謂此",
    "T29n1558_021:0113a12": "雖斷未立遍知。要離所餘緣此境。或方",
    "T29n1558_021:0113a13": "可建立。此離俱繫與滅雙因及越界緣。用無",
    "T29n1558_021:0113a14": "別故。雖義有異而不別說。雖諸越界位皆",
    "T29n1558_021:0113a15": "滅雙因而滅雙因時非皆越界故。滅雙因",
    "T29n1558_021:0113a16": "外別立越界緣。滅三地雙因未立遍知",
    "T29n1558_021:0113a17": "故。誰成就幾遍知。頌曰。",
    "T29n1558_021:0113a18": " 住見諦位無  或成一至五",
    "T29n1558_021:0113a19": " 修成六一二  無學唯成一",
    "T29n1558_021:0113a20": "[0113a20] 論曰。異生定無成遍知理。若諸聖者住見",
    "T29n1558_021:0113a21": "諦位。從初乃至集法忍時。於諸遍知亦未",
    "T29n1558_021:0113a22": "成就。至集法智集類忍時唯成就一。至集",
    "T29n1558_021:0113a23": "類智滅法忍時便成就二。至滅法智滅類忍",
    "T29n1558_021:0113a24": "時便成就三。至滅類智道法忍時便成就",
    "T29n1558_021:0113a25": "四。至道法智道類忍時便成就五。住修道",
    "T29n1558_021:0113a26": "位道類智為初。乃至未得全離欲界染及",
    "T29n1558_021:0113a27": "離欲退皆成就六。至全離欲色愛未盡。或",
    "T29n1558_021:0113a28": "先離欲從道類智未起色盡勝果道前。",
    "T29n1558_021:0113a29": "唯成一遍知。謂順下分盡。從色愛盡及無",
    "T29n1558_021:0113b01": "學位起色纏退亦一如前。有色愛者從",
    "T29n1558_021:0113b02": "色愛永盡先離色者從起色盡道至未全",
    "T29n1558_021:0113b03": "離無色愛前成下分盡色愛盡二。從無學",
    "T29n1558_021:0113b04": "退起無色纏成二遍知。名如前說。住無學",
    "T29n1558_021:0113b05": "位唯成就一。謂一切結永盡遍知。何緣不還",
    "T29n1558_021:0113b06": "阿羅漢果總集諸斷立一遍知。頌曰。",
    "T29n1558_021:0113b07": " 越界得果故  二處集遍知",
    "T29n1558_021:0113b08": "[0113b08] 論曰。具二緣故。於一切斷總集建立為一",
    "T29n1558_021:0113b09": "遍知。一者越界。二者得果。唯彼兩位具足二",
    "T29n1558_021:0113b10": "緣。故彼遍知總集為一。誰捨誰得幾種遍",
    "T29n1558_021:0113b11": "知。頌曰。",
    "T29n1558_021:0113b12": " 捨一二五六  得亦然除五",
    "T29n1558_021:0113b13": "[0113b13] 論曰。言捨一者。謂從無學及色愛盡全離",
    "T29n1558_021:0113b14": "欲退。言捨二者。謂諸不還從色愛盡起欲",
    "T29n1558_021:0113b15": "纏退。及彼獲得阿羅漢時。言捨五者。謂先",
    "T29n1558_021:0113b16": "離欲後入見諦道類智時得下分盡捨前",
    "T29n1558_021:0113b17": "五故。言捨六者。謂未離欲所有聖者得離",
    "T29n1558_021:0113b18": "欲時。得亦然者。謂有得一得二得六。唯除",
    "T29n1558_021:0113b19": "得五。言得一者。謂得未得。及從無學",
    "T29n1558_021:0113b20": "起色纏退。言得二者。謂從無學起無色",
    "T29n1558_021:0113b21": "界諸纏退時。言得六者。謂退不還。因辯",
    "T29n1558_021:0113b22": "隨眠分別斷竟。"
}