{
    "T41n1823_004:0839c20": "俱舍論頌疏論本第四",
    "T41n1823_004:0839c22": "從此大文。第二明俱生諸法。於中有二。",
    "T41n1823_004:0839c23": "一正明俱起。二廣辨差別　就初正明俱",
    "T41n1823_004:0839c24": "起中。一明色法俱生。二明四品同起。且初",
    "T41n1823_004:0839c25": "明色法俱生者。論問起云。今應思擇。一切",
    "T41n1823_004:0839c26": "有為．如相不同。生亦各異。為有諸法決定",
    "T41n1823_004:0839c27": "俱生(此總問也)　有定俱生(總答)　謂一切法。略有",
    "T41n1823_004:0839c28": "五品。一色。二心。三心所。四不相應行。五無",
    "T41n1823_004:0839c29": "為法。無為無生。此中不說(此總標諸法。意取俱生。簡無為也)",
    "T41n1823_004:0840a01": "今先辨色決定俱生(別問色也)。頌曰。",
    "T41n1823_004:0840a02": "　欲微聚無聲　　無根有八事",
    "T41n1823_004:0840a03": "　有身根九事　　十事有餘根",
    "T41n1823_004:0840a04": "釋曰。欲微聚無聲無根有八事者。欲謂欲界。",
    "T41n1823_004:0840a05": "微是細義。非極微也。色聚極微細。立微聚",
    "T41n1823_004:0840a06": "名為顯更無細極此者。此在欲界。無聲",
    "T41n1823_004:0840a07": "無根。八事俱生隨一不減　言八事者。謂",
    "T41n1823_004:0840a08": "四大種色香味觸　有身根九事者。有身根",
    "T41n1823_004:0840a09": "聚。九事俱生。八事如前。身為第九。十事有",
    "T41n1823_004:0840a10": "餘根者。眼耳鼻舌。名有餘根。此眼耳鼻舌",
    "T41n1823_004:0840a11": "各。十事俱生。且如眼根。必有身根。此上必",
    "T41n1823_004:0840a12": "有地水火風。色香味觸。故成十也。如眼",
    "T41n1823_004:0840a13": "既然。耳鼻舌三。十事亦爾。故論云。眼耳鼻舌",
    "T41n1823_004:0840a14": "必不離身。展轉相望。處各別故(此上兩句。顯必有身。下兩",
    "T41n1823_004:0840a15": "句。明四根各別。不可眼上。加耳等也)　於前諸聚。若有聲生。如",
    "T41n1823_004:0840a16": "次數增。九十十一謂前八上。加聲成九。前",
    "T41n1823_004:0840a17": "九上加聲成十。前十上加聲成十一。又論",
    "T41n1823_004:0840a18": "云。以有聲處。不離根生。謂有執受。大種因",
    "T41n1823_004:0840a19": "起(以根上。有聲義隱故。此文別指也)。",
    "T41n1823_004:0840a20": "從此第二。明四品同起者。論云。如是已辨",
    "T41n1823_004:0840a21": "色定俱生。餘定俱生。今次當辨。頌曰。",
    "T41n1823_004:0840a22": "　心心所必俱　　諸行相或得",
    "T41n1823_004:0840a23": "釋曰　心心所必俱者。心與心所必定俱生。",
    "T41n1823_004:0840a24": "隨闕一時餘則不起。諸行相或得者。諸行即",
    "T41n1823_004:0840a25": "是一切有為　此即有四種。謂色心。心所。心",
    "T41n1823_004:0840a26": "不相應行　相謂四相。此之諸行。必與有為",
    "T41n1823_004:0840a27": "四相俱起。故前句必俱二字。流至於此",
    "T41n1823_004:0840a28": "　應言諸行相必俱　或得者。得謂諸行上得",
    "T41n1823_004:0840a29": "也。謂諸行內。唯有情法。與得俱生。不通非",
    "T41n1823_004:0840b01": "情。是故言或。從此上來兩段不同。總是第",
    "T41n1823_004:0840b02": "一。正明俱起竟。",
    "T41n1823_004:0840b03": "其次第二。大文廣辨差別。於中有二。一明",
    "T41n1823_004:0840b04": "心所有法。二明不相應行。就明心所有。文",
    "T41n1823_004:0840b05": "分四段。一明五地。二明定俱生。三明相似",
    "T41n1823_004:0840b06": "殊。四明眾名別。就初明五地中。一總標名",
    "T41n1823_004:0840b07": "數。二別釋名體。且初總標名數者。論云。向",
    "T41n1823_004:0840b08": "言心所。何者是耶。頌曰。",
    "T41n1823_004:0840b09": "　心所且有五　　大地法等異",
    "T41n1823_004:0840b10": "釋曰。心所且有五者。標心所位也。大地法",
    "T41n1823_004:0840b11": "等異者。列其數也。一大地法。二大善地法。",
    "T41n1823_004:0840b12": "三大煩惱地法。四大不善地法。五小煩惱地",
    "T41n1823_004:0840b13": "法　略釋大地法名者。論云。地謂行處。若",
    "T41n1823_004:0840b14": "此是彼所行處。即說此為彼法地(釋地一字義也。地",
    "T41n1823_004:0840b15": "是心王。是心所所行處。故言地。謂行處也。言若此者。此心王也。言是彼者。彼心所也。所行處者。",
    "T41n1823_004:0840b16": "心是心所行處也。即說此為彼法地者。由心是行處故。即說此心。為彼心所法家地也)　大法",
    "T41n1823_004:0840b17": "地故。名為大地(釋大地二字也。此言大者。目受想等。十心所也。以受想等。通",
    "T41n1823_004:0840b18": "三性等。一切心品。故名為大。若言大地。還目心王。心但是地。而是非大。今言大地者。大法之地。名為大",
    "T41n1823_004:0840b19": "地。依主釋也)。此中若法。大地所有。名大地法。謂",
    "T41n1823_004:0840b20": "法恒於一切心有(此釋大地法三字也。此中者。此心所中也。此心所中。受想",
    "T41n1823_004:0840b21": "等十心所法。是大地家所有。名大地法。大地之法。名大地法。依主釋也。故知唯言大者。但目心所。若",
    "T41n1823_004:0840b22": "言大地。便目心王。言大地法。即還目心所法也。此上有兩重依主釋。善應思之)　此下",
    "T41n1823_004:0840b23": "第二。別釋名體。正明五地。文分五段。且初",
    "T41n1823_004:0840b24": "大地法者。論云。彼法是何。頌曰。",
    "T41n1823_004:0840b25": "　受想思觸欲　　慧念與作意",
    "T41n1823_004:0840b26": "　勝解三摩地　　遍於一切心",
    "T41n1823_004:0840b27": "釋曰。前三句標列。第四句。釋得大地法名。",
    "T41n1823_004:0840b28": "受謂領納。此有三種。苦。樂。俱非。有差別故",
    "T41n1823_004:0840c01": "(俱非是捨受也)想者取像。謂於前境取差別相。思",
    "T41n1823_004:0840c02": "者造作。謂能令心有所造作。觸謂觸對。根",
    "T41n1823_004:0840c03": "境識三和合而生。能有觸對。欲謂希求所作",
    "T41n1823_004:0840c04": "事業。慧謂於法能有簡擇。念謂於緣明記",
    "T41n1823_004:0840c05": "不忘。作意者。動作於意。謂能令心警覺為",
    "T41n1823_004:0840c06": "性。勝解者。謂能於境印可。此事如此。非不",
    "T41n1823_004:0840c07": "如是。起殊勝解。三摩地者。此云等持。平等",
    "T41n1823_004:0840c08": "持心。於一境轉。亦持心所從強說心。",
    "T41n1823_004:0840c09": "遍於一切心者。釋得地名也。此十心所。遍",
    "T41n1823_004:0840c10": "三性等一切心品。諸餘心所。即不能遍。故",
    "T41n1823_004:0840c11": "於此獨名大地法。",
    "T41n1823_004:0840c12": "從此第二。明大善地法者。論云。大善法地。",
    "T41n1823_004:0840c13": "名大善地(此釋大善地三字。信等十心所法。遍一切善心。得大善名　心王名大善地者。",
    "T41n1823_004:0840c14": "是大善法所行處故。大善之地。依主釋也。故大善地言。唯目心王)。此中若法。大",
    "T41n1823_004:0840c15": "善地所有。名大善地法。謂法恒於諸善心",
    "T41n1823_004:0840c16": "有(此釋大善地法四字。此中者此心所中。謂信等十。是大善地家所有法故。名大善地法。大善地",
    "T41n1823_004:0840c17": "之法。依主釋也)。彼法是何。頌曰。",
    "T41n1823_004:0840c18": "　信及不放逸　　輕安捨慚愧",
    "T41n1823_004:0840c19": "　二根及不害　　勤唯遍善心",
    "T41n1823_004:0840c20": "釋曰。信者澄淨也。如水清珠能清濁水。心",
    "T41n1823_004:0840c21": "有信珠。令心澄淨。有說於四諦三寶善惡",
    "T41n1823_004:0840c22": "業果。忍許名信。及不放逸者。修諸善法。論",
    "T41n1823_004:0840c23": "云。離諸善法。復何名修(此難意。善法即修。離善之外。何者名修。名",
    "T41n1823_004:0840c24": "不放逸也)。謂此於善。專注為性(答前難也。專注是修。名不放逸也)。",
    "T41n1823_004:0840c25": "餘部經中。有如是釋。能守護心。名不放逸",
    "T41n1823_004:0840c26": "輕安者。輕謂輕利。安謂安適。於善法中。有",
    "T41n1823_004:0840c27": "所堪任。名心堪任性　捨者捨離沈掉。令",
    "T41n1823_004:0840c28": "心平等。無警覺性　慚愧二種。如後當釋。頌",
    "T41n1823_004:0840c29": "言二根者。謂無貪無瞋。二善根也。不說無",
    "T41n1823_004:0841a01": "癡者。無癡善根。以慧為體。前大地法中。",
    "T41n1823_004:0841a02": "慧已攝竟。故大善地法中。不重說也　言不",
    "T41n1823_004:0841a03": "害者。謂無損惱。勤者精進。謂能令心勇悍",
    "T41n1823_004:0841a04": "為性。頌言唯遍善心者。釋得地名也。謂",
    "T41n1823_004:0841a05": "唯遍善心也。由前信等具此兩義。一則唯",
    "T41n1823_004:0841a06": "是善性。二則遍一切善心。如大地法。雖能",
    "T41n1823_004:0841a07": "遍善心。不是唯善。唯信等具二義。得大",
    "T41n1823_004:0841a08": "善地法名也。",
    "T41n1823_004:0841a09": "從此第三。明大煩惱地法。論云。如是已說",
    "T41n1823_004:0841a10": "大善地法。大煩惱法地。名大煩惱地(釋大煩惱地四字。",
    "T41n1823_004:0841a11": "唯目心王。心是大煩惱之地。名大煩惱地。依主釋也)　此中若法。大煩惱",
    "T41n1823_004:0841a12": "地所有名大煩惱地法(此釋大煩惱地法五字。此心所中。謂癡等六。",
    "T41n1823_004:0841a13": "是大煩惱地家。所有法故。名大煩惱地法。大煩惱地之法。依主釋也。故知大煩惱三字。唯目癡等。大煩",
    "T41n1823_004:0841a14": "惱地四字。即目心王。大煩惱地法五字。還目癡等。應善思之)　謂法恒於染污",
    "T41n1823_004:0841a15": "心有(釋上大義也)　彼法是何。頌曰。",
    "T41n1823_004:0841a16": "　癡逸怠不信　　昏掉恒唯染",
    "T41n1823_004:0841a17": "釋曰。癡者愚癡。亦名無明。迷境起故　亦",
    "T41n1823_004:0841a18": "名無智。無決斷故　亦名無顯無彰了故",
    "T41n1823_004:0841a19": "　逸者放逸。不修諸善。是修諸善。所對治",
    "T41n1823_004:0841a20": "法。怠謂懈怠。心不勇悍。是前所說。勤所對",
    "T41n1823_004:0841a21": "治。不信者。令心不澄淨。是前所說。信所對",
    "T41n1823_004:0841a22": "治。昏者昏沈。謂身心重性。於善法中。無所",
    "T41n1823_004:0841a23": "堪任。亦名身心之無堪任性。掉者掉舉。令",
    "T41n1823_004:0841a24": "心不靜。恒唯染者。釋得地名也。遍者是恒",
    "T41n1823_004:0841a25": "義。此上六種。一則唯染。二則遍染。具此兩",
    "T41n1823_004:0841a26": "義。獨得大煩惱地法名。且如受等。雖是遍",
    "T41n1823_004:0841a27": "染。不是唯染。忿等十惑。雖是唯染。不是",
    "T41n1823_004:0841a28": "遍染。故皆不得大煩惱地名也。",
    "T41n1823_004:0841a29": "從此第四。明大不善地法者。論云。如是已",
    "T41n1823_004:0841b01": "說大煩惱地法。大不善法地。名大不善地",
    "T41n1823_004:0841b02": "(此釋大不善地四字。目心王也。心王是大不善法之地。名大不善地也。依主釋也)此中若",
    "T41n1823_004:0841b03": "法。大不善地所有。名大不善地法。謂法恒",
    "T41n1823_004:0841b04": "於不善心有(此意釋大不善地法五字。目無慚等。謂無慚等。是大不善地家。",
    "T41n1823_004:0841b05": "所有法故。名大不善地法。大不善地之法。依主釋也)　彼法是何。頌曰。",
    "T41n1823_004:0841b06": "　唯遍不善心　　無慚及無愧",
    "T41n1823_004:0841b07": "釋曰。此遍不善心者。釋無慚無愧。得大不",
    "T41n1823_004:0841b08": "善名也。謂無慚無愧。一則唯不善性。二則",
    "T41n1823_004:0841b09": "遍一切不善心。具此兩義。獨得大不善名。",
    "T41n1823_004:0841b10": "且如受等。雖是遍不善心。不是唯不善性。",
    "T41n1823_004:0841b11": "忿等七惑。除諂誑憍。此七及瞋。雖唯不善",
    "T41n1823_004:0841b12": "性。不是遍不善心故。皆不得大不善名。",
    "T41n1823_004:0841b13": "此二行相。如後當釋。",
    "T41n1823_004:0841b14": "從此第五。釋小煩惱地法。論云。如是已",
    "T41n1823_004:0841b15": "說大不善地法。小煩惱法地。名小煩惱地",
    "T41n1823_004:0841b16": "(小煩惱三字。忿等是也。小煩惱地。即目心王。心王是小煩惱法之地。名小煩惱地。依主釋也)　此中",
    "T41n1823_004:0841b17": "若法。小煩惱地所有。名小煩惱地法(此小煩惱地法",
    "T41n1823_004:0841b18": "五字。目忿等十。謂忿等是小煩惱地家所有法。故名小煩惱地法。小煩惱地之法。依主釋也)　謂法",
    "T41n1823_004:0841b19": "少分。染污心俱(釋小煩惱名也。不遍一切。故言少分)　彼法是",
    "T41n1823_004:0841b20": "何。頌曰。",
    "T41n1823_004:0841b21": "　忿覆慳嫉惱　　害恨諂誑憍",
    "T41n1823_004:0841b22": "　如是類名為　　小煩惱地法",
    "T41n1823_004:0841b23": "釋曰。此忿等十。名小煩惱。謂有三義。一唯",
    "T41n1823_004:0841b24": "修所斷。二意識地起與無明相應。三各別現",
    "T41n1823_004:0841b25": "行。具此三義。故獨得名小煩惱地也　且",
    "T41n1823_004:0841b26": "如受等十大地法。癡等六大煩惱地法。及無",
    "T41n1823_004:0841b27": "慚愧二。不定中貪瞋尋伺睡眠。此等諸法。三",
    "T41n1823_004:0841b28": "義俱關。慢疑二種。雖與意癡相應。俱闕唯",
    "T41n1823_004:0841b29": "修斷　慢通見修斷。疑唯見斷故。惡作雖唯",
    "T41n1823_004:0841c01": "修斷。闕意癡相應。通善性故。皆不名小煩",
    "T41n1823_004:0841c02": "惱地法也。已上五段不同。總是別釋五地",
    "T41n1823_004:0841c03": "名體竟。",
    "T41n1823_004:0841c04": "從此第二。明定俱生。於中有二。一明欲",
    "T41n1823_004:0841c05": "界。二明上界。且欲界俱生者。論問云。此中",
    "T41n1823_004:0841c06": "應說於何心品。有幾心所決定俱生。頌曰。",
    "T41n1823_004:0841c07": "　欲有尋伺故　　於善心品中",
    "T41n1823_004:0841c08": "　二十二心所　　有時增惡作",
    "T41n1823_004:0841c09": "　於不善不共　　見俱唯二十",
    "T41n1823_004:0841c10": "　四煩惱忿等　　惡作二十一",
    "T41n1823_004:0841c11": "　有覆有十八　　無覆許十二",
    "T41n1823_004:0841c12": "　睡眠通不違　　若有皆增一",
    "T41n1823_004:0841c13": "釋曰。欲曉此頌。且要先知於欲界中。心品",
    "T41n1823_004:0841c14": "有五。謂善唯一　不善有二。一與不共無",
    "T41n1823_004:0841c15": "明相應　謂此心品。唯有無明　更無餘惑。",
    "T41n1823_004:0841c16": "二與餘貪瞋等相應　無記有二。一有覆無",
    "T41n1823_004:0841c17": "記。二無覆無記　今此頌文。約此五品。以",
    "T41n1823_004:0841c18": "明俱生　欲有尋伺故於善心品中二十二",
    "T41n1823_004:0841c19": "心所者。夫欲界中。必有尋伺。故於善心品",
    "T41n1823_004:0841c20": "中。二十二俱生。謂大地十。大善地十。及與尋",
    "T41n1823_004:0841c21": "伺　有時增惡作者。然此惡作通善惡性。於",
    "T41n1823_004:0841c22": "善心中。有無不定。故言有時。善心若有。於",
    "T41n1823_004:0841c23": "前心品。更增惡作。成二十三　言惡作者。",
    "T41n1823_004:0841c24": "論有三解。論云。惡作者何(問也)惡所作體。名",
    "T41n1823_004:0841c25": "為惡作(答也。於所作事。起心厭惡。若惡若善。若作若不作。俱在其境也)　應",
    "T41n1823_004:0841c26": "知此中緣惡作法。說名惡作。謂緣惡作。心",
    "T41n1823_004:0841c27": "追悔性。注曰。於惡作事既不稱心。遂生追",
    "T41n1823_004:0841c28": "悔。即此追悔。緣惡作起名為惡作。惡作是",
    "T41n1823_004:0841c29": "境。非追悔也。今名追悔。為惡作者。從境",
    "T41n1823_004:0842a01": "為名也。此下論文。如緣空解脫門。說名為",
    "T41n1823_004:0842a02": "空。緣不淨無貪。說為不淨。注曰。此文舉",
    "T41n1823_004:0842a03": "例釋成也。空解脫門。以定為體。今名空者。",
    "T41n1823_004:0842a04": "以緣空故。從境為名　不淨觀無貪為體。",
    "T41n1823_004:0842a05": "今名不淨者。緣不淨故。從境為名。惡作",
    "T41n1823_004:0842a06": "亦爾也　又見世間。約所依處。說能依事。",
    "T41n1823_004:0842a07": "如言一切村邑國土皆來集會。惡作即是追",
    "T41n1823_004:0842a08": "悔所依。故約所依說為惡作。注曰。此第二",
    "T41n1823_004:0842a09": "釋意者。先因惡作。方起追悔。故知惡作追",
    "T41n1823_004:0842a10": "悔所依。今喚追悔為惡作者。於所依處。",
    "T41n1823_004:0842a11": "顯能依事。如人依村村是所依。若人集會",
    "T41n1823_004:0842a12": "即言村來。是舉所依村。顯能依人也　又",
    "T41n1823_004:0842a13": "於果體。假立因名。如言此六觸處。應知",
    "T41n1823_004:0842a14": "名宿作業。注曰。此第三釋。因是惡作。果是",
    "T41n1823_004:0842a15": "追悔。今喚追悔。為惡作者。此於果上立",
    "T41n1823_004:0842a16": "因名故。如言者。如經言也。此六觸處。眼等",
    "T41n1823_004:0842a17": "六根也。此六觸處是果。宿作業是因。經言",
    "T41n1823_004:0842a18": "六觸處是業者。亦是果上立因名也。問何",
    "T41n1823_004:0842a19": "等惡作。說名為善。答謂於善惡作不作中。",
    "T41n1823_004:0842a20": "心中追悔性。謂於先時。於善不作。於惡",
    "T41n1823_004:0842a21": "而作。後生追悔。名善惡作也　與此相違。",
    "T41n1823_004:0842a22": "名為不善。謂先作善。而不作惡。後生追",
    "T41n1823_004:0842a23": "悔。名不善惡作也。故此二惡作。各依善惡",
    "T41n1823_004:0842a24": "二處而起　於不善不共見俱唯二十者。此",
    "T41n1823_004:0842a25": "明不善心品。二十心所俱生也。不善不共",
    "T41n1823_004:0842a26": "者。不共無明也。見者不善見也　俱者。謂不",
    "T41n1823_004:0842a27": "善心　一與不共無明俱。二與不善見俱",
    "T41n1823_004:0842a28": "也　且於不善不共無明心品。必有二十心",
    "T41n1823_004:0842a29": "所俱生。謂大地十。大煩惱地六。大不善地二。",
    "T41n1823_004:0842b01": "及與尋伺　第二不善見。相應心品者。謂此",
    "T41n1823_004:0842b02": "心中。或有邪見。或有見取。或有戒禁取。亦",
    "T41n1823_004:0842b03": "有二十心所俱生。名即如前不共品說。於",
    "T41n1823_004:0842b04": "五見中。除身邊見者。此二見是有覆無記見",
    "T41n1823_004:0842b05": "也　問此不善見相應心品。合有二十一。二",
    "T41n1823_004:0842b06": "十如前。應加不善見。何故俱言二十耶。",
    "T41n1823_004:0842b07": "答非見增故。無有二十一。以即於十大地",
    "T41n1823_004:0842b08": "法中。慧用差別。說為見故。見以慧為體。十",
    "T41n1823_004:0842b09": "大地法中。慧已攝竟。故不重說也　四煩惱",
    "T41n1823_004:0842b10": "忿等惡作二十一者。此有三類。一四煩惱者。",
    "T41n1823_004:0842b11": "貪瞋疑慢也。二忿等者。十小隨煩惱也。三惡",
    "T41n1823_004:0842b12": "作者。不善中惡作也。此三類心。各有二十一",
    "T41n1823_004:0842b13": "心所俱生。且四煩惱相應心品。二十一者。",
    "T41n1823_004:0842b14": "謂大地十。大煩惱地六。大不善地二。及與尋",
    "T41n1823_004:0842b15": "伺。此二十上。加貪等隨一。名二十一也",
    "T41n1823_004:0842b16": "　忿等二十一者。二十如前。加忿等一。不善",
    "T41n1823_004:0842b17": "惡作二十一者。二十如前。加惡作一。有覆",
    "T41n1823_004:0842b18": "有十八者。此取欲界有覆無記心也。謂與",
    "T41n1823_004:0842b19": "身邊二見相應。此二種見。能覆聖道。或有",
    "T41n1823_004:0842b20": "癡覆。名為有覆。不能招果。故名無記。此",
    "T41n1823_004:0842b21": "有覆心。必有十八心所俱生。謂大地十。大煩",
    "T41n1823_004:0842b22": "惱地六。及與尋伺。此中見不增。應知如前",
    "T41n1823_004:0842b23": "釋也　無覆許十二者。欲無覆心。異熟生等",
    "T41n1823_004:0842b24": "也。此有十二心所俱生。謂大地十。及與尋伺",
    "T41n1823_004:0842b25": "　言許者。依薩婆多宗。惡作不通無記。故",
    "T41n1823_004:0842b26": "於無覆無記心。唯許有十二。不同經部意。",
    "T41n1823_004:0842b27": "惡作通無記心。無記心中更加惡作故。得",
    "T41n1823_004:0842b28": "有十三。非所許也。睡眠遍不違若有皆增",
    "T41n1823_004:0842b29": "一者。睡眠通三性故。於前心品。遍有不違",
    "T41n1823_004:0842c01": "也。隨何品有。皆說此增。謂前善中。二十二",
    "T41n1823_004:0842c02": "上。加至二十三。若前二十三。增至二十四。",
    "T41n1823_004:0842c03": "不善無記。准例應知。",
    "T41n1823_004:0842c04": "從此第二。明上界俱生者。論云。已說欲界",
    "T41n1823_004:0842c05": "心品俱生。當說上界。頌曰。",
    "T41n1823_004:0842c06": "　初定除不善　　及惡作睡眠",
    "T41n1823_004:0842c07": "　中定又除尋　　上兼除伺等",
    "T41n1823_004:0842c08": "釋曰。初定除不善及惡作睡眠者。謂初靜慮。",
    "T41n1823_004:0842c09": "如前欲界。諸心所法。唯除不善。不善有十。",
    "T41n1823_004:0842c10": "謂瞋一。小煩惱中忿等七。除諂誑憍。及無慚",
    "T41n1823_004:0842c11": "愧。此十煩惱。唯不善性。色界無有　除惡",
    "T41n1823_004:0842c12": "作者。惡作與憂根相應。色界離憂。故無惡",
    "T41n1823_004:0842c13": "作　除睡眠者。色界無段食。故無睡眠",
    "T41n1823_004:0842c14": "也。中定又除尋者。謂中間定。除前所除。又",
    "T41n1823_004:0842c15": "更除尋。餘皆具有。上兼除伺等者。上者二禪",
    "T41n1823_004:0842c16": "已上。乃至非想也。此二禪已上。除前所除。",
    "T41n1823_004:0842c17": "兼除伺等。等取諂誑。餘皆具有。經說諂誑。",
    "T41n1823_004:0842c18": "極至梵天。故唯初禪。得有諂誑。以初禪地",
    "T41n1823_004:0842c19": "臣主相依。必行諂誑。如經中說。大梵天王。",
    "T41n1823_004:0842c20": "處自梵眾。忽被馬勝苾芻問言。此四大種。",
    "T41n1823_004:0842c21": "當於何位。盡滅無餘。梵王不知無餘滅位。",
    "T41n1823_004:0842c22": "便矯亂答。我於此梵眾。自在作者。化者。生",
    "T41n1823_004:0842c23": "者。養者。是一切眾生父。作此語已。引出",
    "T41n1823_004:0842c24": "眾外。諂言愧謝。令還問佛　解云。大梵天",
    "T41n1823_004:0842c25": "王。不知依未至中間四禪。此六地中。起無",
    "T41n1823_004:0842c26": "漏道。斷第四禪染。及依空處近分。起有漏",
    "T41n1823_004:0842c27": "道。斷第四禪染。是四大種。無餘滅位故。矯",
    "T41n1823_004:0842c28": "亂答也。矯亂答辭。是誑語攝也。諂言愧謝。",
    "T41n1823_004:0842c29": "顯有諂也。作者。我能造作世間也。化者。我",
    "T41n1823_004:0843a01": "能化世間也。生者。我能生一切眾生也養",
    "T41n1823_004:0843a02": "者。我能養一切眾生也。",
    "T41n1823_004:0843a03": "從此第三。明相似殊。此有兩段。一明無慚",
    "T41n1823_004:0843a04": "等。二明尋伺等。且初明無慚等者。論云。今",
    "T41n1823_004:0843a05": "次當說於前所辨。諸心所中。少分差別。無",
    "T41n1823_004:0843a06": "慚無愧。愛之與敬。差別云何。頌曰。",
    "T41n1823_004:0843a07": "　無慚愧不重　　於罪不見怖",
    "T41n1823_004:0843a08": "　愛敬謂信慚　　唯於欲色有",
    "T41n1823_004:0843a09": "釋曰。無慚愧者。標也。不重者。釋無慚也。不",
    "T41n1823_004:0843a10": "重賢善。名為無慚也。謂於功德。及有德",
    "T41n1823_004:0843a11": "人。無敬無崇。無所忌難。無所隨屬。說名",
    "T41n1823_004:0843a12": "無慚。即是恭敬所敵對法　言功德者。戒定",
    "T41n1823_004:0843a13": "慧功德也。有德人者。具戒定慧人也。無忌",
    "T41n1823_004:0843a14": "難者。無畏懼也。不隨屬者。不作弟子禮",
    "T41n1823_004:0843a15": "也　於罪不見怖者。釋無愧也。謂諸善士。",
    "T41n1823_004:0843a16": "所呵厭法。說名為罪。於此罪中。不見能",
    "T41n1823_004:0843a17": "招可怖畏果。說名無愧。此中怖言。顯非愛",
    "T41n1823_004:0843a18": "果能生怖故　有餘師說。於所造罪。自觀",
    "T41n1823_004:0843a19": "無恥。說名無慚。觀他無恥。說名無愧。慚",
    "T41n1823_004:0843a20": "愧差別。翻此應知。謂翻初釋。有敬有崇。",
    "T41n1823_004:0843a21": "有所忌難。有所隨屬。說名為慚。於罪見",
    "T41n1823_004:0843a22": "怖說名為愧。翻第二釋。於所造罪。自觀",
    "T41n1823_004:0843a23": "有恥。說名為慚。觀他有恥。說名為愧　愛",
    "T41n1823_004:0843a24": "敬謂信慚者。釋愛敬差別也。愛即是信。敬",
    "T41n1823_004:0843a25": "即是慚。愛謂愛樂。體即是信　然愛有二。一",
    "T41n1823_004:0843a26": "有染污。二無染污。有染謂貪。如愛妻子等。",
    "T41n1823_004:0843a27": "無染謂信。如愛師長等。此頌言愛者。取第",
    "T41n1823_004:0843a28": "二愛也。有信非愛。謂緣苦集信　忍許故",
    "T41n1823_004:0843a29": "有信。可厭故非愛。有愛非信。謂諸染污",
    "T41n1823_004:0843b01": "愛。由起貪是愛。染污非信也。有通信愛。",
    "T41n1823_004:0843b02": "謂緣滅道信。忍許故生信。可欣故有愛。有",
    "T41n1823_004:0843b03": "非信愛。謂除前相。敬謂敬重。體即是慚。如",
    "T41n1823_004:0843b04": "前解慚謂有敬等。有慚非敬。謂緣苦集慚",
    "T41n1823_004:0843b05": "　生恥有慚。可厭非敬。有通慚敬。謂緣",
    "T41n1823_004:0843b06": "滅道慚　恭敬有慚。可欣有敬。唯於欲色",
    "T41n1823_004:0843b07": "有者。三界分別。如是愛敬。欲色界有。無",
    "T41n1823_004:0843b08": "色界無。問豈不信慚大善地法。無色亦有。",
    "T41n1823_004:0843b09": "答愛敬有二。謂緣於法補特伽羅。緣法愛",
    "T41n1823_004:0843b10": "敬通三界有。此中意說緣補特伽羅者。故",
    "T41n1823_004:0843b11": "欲色有。無色界無。補特伽羅。此云數取趣。",
    "T41n1823_004:0843b12": "謂數取諸趣也。",
    "T41n1823_004:0843b13": "從此第二。明尋伺等。論云。如是已說愛敬",
    "T41n1823_004:0843b14": "差別。尋伺慢憍。差別云何。頌曰。",
    "T41n1823_004:0843b15": "　尋伺心麁細　　慢對他心舉",
    "T41n1823_004:0843b16": "　憍由染自法　　心高無所顧",
    "T41n1823_004:0843b17": "釋曰。尋伺心麁細者。尋謂尋求。伺謂伺察。心",
    "T41n1823_004:0843b18": "之麁性。名之為尋。心之細性。名之為伺。復",
    "T41n1823_004:0843b19": "有別釋。尋伺二法。是諸語言行。故契經言。",
    "T41n1823_004:0843b20": "要有尋伺。方有語言。非無尋伺此語言行。",
    "T41n1823_004:0843b21": "麁者名尋。細者名伺。語言行者。是語言因",
    "T41n1823_004:0843b22": "也　慢對他心舉者。慢謂對他。心自舉性。",
    "T41n1823_004:0843b23": "稱量自他德類差別。心自舉恃。陵蔑於他。",
    "T41n1823_004:0843b24": "故名為慢　憍由染自法者。自法謂自身。色",
    "T41n1823_004:0843b25": "力等法也。謂憍染著自法為先。令心傲逸。",
    "T41n1823_004:0843b26": "無所顧性。論云。有餘師說。如因酒生欣舉",
    "T41n1823_004:0843b27": "差別說名為醉。如是貪生欣舉差別。說名",
    "T41n1823_004:0843b28": "為憍。是謂憍慢差別之相。已上兩段不同。",
    "T41n1823_004:0843b29": "總是第三。明相似殊竟。",
    "T41n1823_004:0843c01": "從此第四。明眾名別者。論云。然心心所。於",
    "T41n1823_004:0843c02": "契經中。隨義建立種種名相。今當辨此名",
    "T41n1823_004:0843c03": "義差別。頌曰。",
    "T41n1823_004:0843c04": "　心意識體一　　心心所有依",
    "T41n1823_004:0843c05": "　有緣有行相　　相應義有五",
    "T41n1823_004:0843c06": "釋曰。心意識體一者。集起名心　謂能集起",
    "T41n1823_004:0843c07": "三業事也。思量名意。了別名識　復有釋",
    "T41n1823_004:0843c08": "言。淨不淨界。種種差別。故名為心(淨者善也。不",
    "T41n1823_004:0843c09": "淨者惡也。界者體也)。即此為他。作所依止。故名為意",
    "T41n1823_004:0843c10": "　即此者即此心也。將所依義。釋意也。作能",
    "T41n1823_004:0843c11": "依止。故名為識　識能依意也。據上兩解。",
    "T41n1823_004:0843c12": "是心意識三。名義雖異。其體一也。心心所",
    "T41n1823_004:0843c13": "有依有緣有行相相應義有五者。此釋心心",
    "T41n1823_004:0843c14": "所法。更有四名。義雖有殊。體還一也。一",
    "T41n1823_004:0843c15": "名有所依。謂心心所。皆名有所依。託所依",
    "T41n1823_004:0843c16": "根故。所依根者。眼等六根也。二名有所緣。",
    "T41n1823_004:0843c17": "取所緣境故　所緣境者。色等六境也　三",
    "T41n1823_004:0843c18": "名有行相。謂同有一行相也。如緣青境心",
    "T41n1823_004:0843c19": "及心所。皆帶青上影像。此識上相。名為行",
    "T41n1823_004:0843c20": "相。行謂行解。即能緣心也。相謂影像。即行上",
    "T41n1823_004:0843c21": "相也。行解之相。名為行相。依主釋也。心與",
    "T41n1823_004:0843c22": "心所。皆有青相。青相雖多。同一青故。名同",
    "T41n1823_004:0843c23": "有一行相也　或名有行相。論云。即於所",
    "T41n1823_004:0843c24": "緣品類差別。等起行相故　解云。品類差別",
    "T41n1823_004:0843c25": "者。境非一也。等起者。心心所齊等起也　四",
    "T41n1823_004:0843c26": "名相應。等和合故。等和合者。謂心心所。五",
    "T41n1823_004:0843c27": "義平等。故說相應。一所依。二所緣。三行相。",
    "T41n1823_004:0843c28": "四時。五事。皆平等故。時等者。謂心心所。同",
    "T41n1823_004:0843c29": "生住異滅時故。事等者。事者體也。一相應中。",
    "T41n1823_004:0844a01": "如心體一。諸心所法。各各亦爾。無兩受等。",
    "T41n1823_004:0844a02": "共相應故。上來不同。總是第一。明心所",
    "T41n1823_004:0844a03": "竟。",
    "T41n1823_004:0844a04": "從此大文第二。明不相應行。於中有三。一",
    "T41n1823_004:0844a05": "總標名數。二別牒解釋。三諸門分別。且初總",
    "T41n1823_004:0844a06": "標名數者。論云。已說心心所廣分別義。心",
    "T41n1823_004:0844a07": "不相應行。何者是耶。頌曰。",
    "T41n1823_004:0844a08": "　心不相應行　　得非得同分",
    "T41n1823_004:0844a09": "　無想二定命　　相名身等類",
    "T41n1823_004:0844a10": "釋曰。頌言二定者。無想定。滅盡定也。相者。",
    "T41n1823_004:0844a11": "四相也。名身等者。等取句文身也。總有十",
    "T41n1823_004:0844a12": "四。一得。二非得。三同分。四無想果。五無想",
    "T41n1823_004:0844a13": "定。六滅盡定。七命根。八生。九住。十異。十一",
    "T41n1823_004:0844a14": "滅。十二名身。十三句身。十四文身。此十四",
    "T41n1823_004:0844a15": "種。體非心所。不與心相應。名心不相應。五",
    "T41n1823_004:0844a16": "蘊門中。是行蘊攝。故名心不相應行。",
    "T41n1823_004:0844a17": "從此第二。別牒解釋。於中有七。一明得非",
    "T41n1823_004:0844a18": "得。二明同分。三明無想。四明二定。五明命",
    "T41n1823_004:0844a19": "根。六明四相。七明名身等。就初第一明得",
    "T41n1823_004:0844a20": "非得中。復分兩段。一明自性。二明差別。且",
    "T41n1823_004:0844a21": "初明自性者。論云於中且辯得非得相。頌",
    "T41n1823_004:0844a22": "曰。",
    "T41n1823_004:0844a23": "　得謂獲成就　　非得此相違",
    "T41n1823_004:0844a24": "　得非得唯於　　自相續二滅",
    "T41n1823_004:0844a25": "釋曰。上兩句明自性。下兩句明所依。得謂",
    "T41n1823_004:0844a26": "護成就者。釋得自性。得有二種。一獲。二成",
    "T41n1823_004:0844a27": "就也　獲中有二。一未得今獲。二已失今",
    "T41n1823_004:0844a28": "獲。故論云。未得已失今獲　解云。未得今",
    "T41n1823_004:0844a29": "獲者。如未得戒。今受得戒。創至生相。將",
    "T41n1823_004:0844b01": "成就故。名為今獲　已失今獲者。如先坐",
    "T41n1823_004:0844b02": "定遇緣便捨定。名為已失。後重修得。創",
    "T41n1823_004:0844b03": "至生相。將成就故。名為今獲　言成就者。",
    "T41n1823_004:0844b04": "先未得法。今時已得。先已得者。今復不失",
    "T41n1823_004:0844b05": "　此所得法。流至現在。名為成就。故論云。",
    "T41n1823_004:0844b06": "得已不失。名為成就　故知獲時。不名成",
    "T41n1823_004:0844b07": "就。成就時。不名獲也　非得此相違者。釋",
    "T41n1823_004:0844b08": "非得自性也。應知非得與此相違。謂若有",
    "T41n1823_004:0844b09": "法。先未曾失。及重得已。但今初失。此法",
    "T41n1823_004:0844b10": "非得。創至生相。名為不獲。流入現存。名",
    "T41n1823_004:0844b11": "為不成就。故知不獲時。不名不成就。不成",
    "T41n1823_004:0844b12": "就時。不名不獲。得非得唯於自相續二滅",
    "T41n1823_004:0844b13": "者。釋得非得所依也。自相續者。自即簡他",
    "T41n1823_004:0844b14": "也。相續是身。簡非相續。非相續者。非情是",
    "T41n1823_004:0844b15": "也。唯於自身。有得非得。故論云。非他相續。",
    "T41n1823_004:0844b16": "無有成就他身法故。非非相續。無有成",
    "T41n1823_004:0844b17": "就非情法故。言二滅者。擇滅非擇滅也。無",
    "T41n1823_004:0844b18": "為法中。唯於二滅。有得非得　謂若修道。",
    "T41n1823_004:0844b19": "證擇滅時。擇滅上有得也。不證時擇滅上。",
    "T41n1823_004:0844b20": "有非得也。緣闕位中。得非擇滅。故非擇滅",
    "T41n1823_004:0844b21": "上有得也。緣會時。不得非擇滅。即非擇滅",
    "T41n1823_004:0844b22": "上。有非得也。故於二滅。有得非得。論云。",
    "T41n1823_004:0844b23": "一切有情。無不成就非擇滅者(皆有緣闕)除",
    "T41n1823_004:0844b24": "初剎那。具縛聖者。及餘一切。具縛異生。諸餘",
    "T41n1823_004:0844b25": "有情。皆成擇滅(初剎那聖者。苦法忍是也。煩惱未斷。名具縛聖。此聖者。無擇滅",
    "T41n1823_004:0844b26": "也。諸餘有情者。一切聖人也)。決定無有成就虛空。故於",
    "T41n1823_004:0844b27": "虛空不言有得。以得無故。非得亦無。宗",
    "T41n1823_004:0844b28": "明得非得相翻而立故(已上論文)　又依大毘婆",
    "T41n1823_004:0844b29": "沙。一百五十八云。得有四種。一與彼法俱",
    "T41n1823_004:0844c01": "(此是法俱得。亦名如影隨形得)。二在彼法前(此是法前得。亦名牛王引前得也)。",
    "T41n1823_004:0844c02": "三在彼法後(此是法後得。亦名犢子隨後得)。四非彼法前",
    "T41n1823_004:0844c03": "後俱(謂無為上得也)。其所得法。則有六種。一有所得",
    "T41n1823_004:0844c04": "法。唯有俱得。如異熟生等。二有所得法。唯",
    "T41n1823_004:0844c05": "有前得。如三類智邊世俗智等。有說此等亦",
    "T41n1823_004:0844c06": "有俱得　應在第四類攝(解云。第四類者。是第四所得法。",
    "T41n1823_004:0844c07": "通俱得前得也)。三有所得法。唯有俱得後得。如別解",
    "T41n1823_004:0844c08": "脫戒等。四有所得法。唯有俱得前得。如道",
    "T41n1823_004:0844c09": "類智忍等。五有所得法。具有前後俱得。如",
    "T41n1823_004:0844c10": "所餘善染等。六有所得法。不可說有前後",
    "T41n1823_004:0844c11": "及俱。而有諸得者。謂擇滅非擇滅法。解云。",
    "T41n1823_004:0844c12": "第一異熟生等。等取威儀。工巧。非數習者。",
    "T41n1823_004:0844c13": "及有覆無記色等。此等諸法。勢力劣故。唯法",
    "T41n1823_004:0844c14": "俱得　第二三類智邊世俗智等。等取相應",
    "T41n1823_004:0844c15": "心心所也。謂入見道。至苦集滅三類智邊。",
    "T41n1823_004:0844c16": "能修未來俗智。起法前得得之。此言修者。",
    "T41n1823_004:0844c17": "是得修也。謂見道是無漏。俗智是有漏。故",
    "T41n1823_004:0844c18": "於見道俗智不起。勝緣闕故。得非擇滅",
    "T41n1823_004:0844c19": "(解云。勝緣者。是俗智。所依身也。在見道中。唯有見道所依身。無俗智所依身。故勝緣闕耳)。俗智",
    "T41n1823_004:0844c20": "既畢竟不生。故無法俱法後得也　問何故",
    "T41n1823_004:0844c21": "三類智邊。能修俗智。非道類智耶。答二義",
    "T41n1823_004:0844c22": "故修。一有事現觀故。謂世俗智。於無始來。",
    "T41n1823_004:0844c23": "曾知苦斷集證滅。今三類智。亦知苦斷集",
    "T41n1823_004:0844c24": "證滅。與世俗智。同為一事故。能修俗智",
    "T41n1823_004:0844c25": "等。二當諦事周故。謂於三諦。可遍知苦。可",
    "T41n1823_004:0844c26": "遍斷集。可遍證滅。當諦事周兼修俗智",
    "T41n1823_004:0844c27": "　於道類智。不修俗智者。一俗智於道中。曾",
    "T41n1823_004:0844c28": "無事現觀故。二無遍事現觀故。謂必無於",
    "T41n1823_004:0844c29": "道可能遍知。可能遍修。種性多故　問何故",
    "T41n1823_004:0845a01": "於三諦。有邊聲非道諦耶。答以其能",
    "T41n1823_004:0845a02": "知一切苦。斷一切集。證一切滅。而無能",
    "T41n1823_004:0845a03": "修一切道。佛亦於道。得修習修。俱不盡故。",
    "T41n1823_004:0845a04": "故無邊聲　第三別解脫戒等。等取惡律",
    "T41n1823_004:0845a05": "儀等也。別解脫戒。是有記故。通法後得。即",
    "T41n1823_004:0845a06": "是戒在過去。現在起得。成就不失也。此別",
    "T41n1823_004:0845a07": "解脫戒。不隨心色。勢微劣故。無法前得",
    "T41n1823_004:0845a08": "　第四道類忍等。等取相應心心所也。謂道類",
    "T41n1823_004:0845a09": "忍。是向道攝。至道類智。是果道攝。得果道",
    "T41n1823_004:0845a10": "中。捨向道故。故道類忍。無法後得　第五所",
    "T41n1823_004:0845a11": "餘善染等。等取通果等無記也。除前四類",
    "T41n1823_004:0845a12": "外。名所餘也。勢力強故。通三種得　第六",
    "T41n1823_004:0845a13": "擇滅。非擇滅法。非三世攝故。不可說前後",
    "T41n1823_004:0845a14": "及俱。而有諸得者。謂證擇滅時。擇滅上有",
    "T41n1823_004:0845a15": "得也。於緣闕位。非擇滅上有得也　問現在",
    "T41n1823_004:0845a16": "道類忍。如何得有法前得耶。答現在道類",
    "T41n1823_004:0845a17": "忍。雖復唯有法俱得。未來道類忍。即有法",
    "T41n1823_004:0845a18": "前得。在現在世。今言現在忍有法前得者。",
    "T41n1823_004:0845a19": "約忍種類說。以所得法據種類說故　又",
    "T41n1823_004:0845a20": "解。此現在忍。雖唯法俱。若不現前。即有",
    "T41n1823_004:0845a21": "法前。約容有說。言現在忍有法前得　又",
    "T41n1823_004:0845a22": "解。此現在忍。雖唯法俱而無法前。由此現",
    "T41n1823_004:0845a23": "在忍有法前得。在未來世。此未來得。約世",
    "T41n1823_004:0845a24": "橫望。實在現忍後。而名法前。不名法後",
    "T41n1823_004:0845a25": "者。謂由此得不起即已。起必在彼現在忍",
    "T41n1823_004:0845a26": "前。約容起用。說有前得　又婆沙一百五",
    "T41n1823_004:0845a27": "十八云。一切非得。總有三種。一在彼法前。",
    "T41n1823_004:0845a28": "二在彼法後。三非彼前後。所不得法。亦唯",
    "T41n1823_004:0845a29": "三種。一有所不得法。唯有法前非得。謂未來",
    "T41n1823_004:0845b01": "情數畢竟不生法。及入無餘涅槃。最後剎那",
    "T41n1823_004:0845b02": "心等(等取相應心所。及無生智也)二有所不得法。通彼法",
    "T41n1823_004:0845b03": "前法後非得　謂餘隨應。有情數法。三有所",
    "T41n1823_004:0845b04": "不得法。無法前後。而有非得　謂擇滅。",
    "T41n1823_004:0845b05": "非擇滅法　必無非得可與法俱。以法現",
    "T41n1823_004:0845b06": "前。是所得者。必有得故　非所得者。無得",
    "T41n1823_004:0845b07": "非得。亦無唯有法後非得。非無始來恒成",
    "T41n1823_004:0845b08": "就彼未捨必起彼類盡故。解云。第一未來",
    "T41n1823_004:0845b09": "情數畢竟不生法者。謂是三類智邊。所修",
    "T41n1823_004:0845b10": "俗智也。此世俗智。不通過現。故言未來。不",
    "T41n1823_004:0845b11": "是非情。名為情數。得非擇滅。名畢竟不生",
    "T41n1823_004:0845b12": "　見道已前。此世俗智。常有非得。名法前",
    "T41n1823_004:0845b13": "非得。三類智後。常有得起。更無非得也",
    "T41n1823_004:0845b14": "　及入無餘最後心者。謂未來有一類。異熟",
    "T41n1823_004:0845b15": "威儀心。作入涅槃心。此心未起。常有非得",
    "T41n1823_004:0845b16": "非得此心。名法前非得。此心起已。必入涅",
    "T41n1823_004:0845b17": "槃。便同非情故。無法後非得。無所依故。",
    "T41n1823_004:0845b18": "又無生智。未起已前。常有非得。名法前非",
    "T41n1823_004:0845b19": "得。此智起已。必定不退故。無法後非得也",
    "T41n1823_004:0845b20": "　非無始來恒成就彼未捨必起彼類盡",
    "T41n1823_004:0845b21": "故者。此十六字。為遮非想見惑難故。謂唐",
    "T41n1823_004:0845b22": "三藏。譯婆沙了。有人以非想見惑。難三藏",
    "T41n1823_004:0845b23": "言。合唯有法後非得　其難意者。非想見",
    "T41n1823_004:0845b24": "惑。無始來成。無法前非得。見道斷已畢竟不",
    "T41n1823_004:0845b25": "退。於過去見惑。理應合有唯法後非得。何",
    "T41n1823_004:0845b26": "故無耶　故三藏於婆沙。加一十六字。為",
    "T41n1823_004:0845b27": "通此難。其十六字意者。謂非想見惑。未斷",
    "T41n1823_004:0845b28": "已前。名為未捨。於未捨位。必無有人起未",
    "T41n1823_004:0845b29": "來。非想見惑。入過去盡。以未來見惑。種類",
    "T41n1823_004:0845c01": "無邊。起不盡故。及入見道。斷見惑時。於",
    "T41n1823_004:0845c02": "未來非想見惑。即有法前非得故　過去非",
    "T41n1823_004:0845c03": "想見惑。約種類說。不可唯有法後非得",
    "T41n1823_004:0845c04": "也。",
    "T41n1823_004:0845c05": "從此第二。明差別。於中有二。一明得差",
    "T41n1823_004:0845c06": "別。二明非得差別。就初明得差別中。文復",
    "T41n1823_004:0845c07": "分二。一正辨差別。二隨難別解。且初明正",
    "T41n1823_004:0845c08": "辨差別者。論云。已辨自性。差別云何(總問)。且",
    "T41n1823_004:0845c09": "應辨得(別問)。頌曰。",
    "T41n1823_004:0845c10": "　三世法各三　　善等唯善等",
    "T41n1823_004:0845c11": "　有繫自界得　　無繫得通四",
    "T41n1823_004:0845c12": "　非學無學三　　非所斷二種",
    "T41n1823_004:0845c13": "釋曰。三世法各三者。三世門也。三世法得。各",
    "T41n1823_004:0845c14": "有三種。謂過去法。有過去得。有未來得。有",
    "T41n1823_004:0845c15": "現在得。如是未來。及現在法。各有三種得",
    "T41n1823_004:0845c16": "　且過去法。有過去得者。或是法前。或是",
    "T41n1823_004:0845c17": "法俱。或是法後。此約能得與所得法。今時",
    "T41n1823_004:0845c18": "同在過去世也。然過去法。唯有一得。如過",
    "T41n1823_004:0845c19": "去世異熟生等也。或有二得。如過去世。別",
    "T41n1823_004:0845c20": "解脫戒等。有通三得。如過去世道共戒等",
    "T41n1823_004:0845c21": "也。若一得。若二得。若三得。皆名過去法中",
    "T41n1823_004:0845c22": "過去得也。故過去得。通三種得。宜善思之。",
    "T41n1823_004:0845c23": "過去法家現在得者。如別解脫戒。落謝過",
    "T41n1823_004:0845c24": "去。現在不失。起得得之。此即法在過去。",
    "T41n1823_004:0845c25": "得居現在。得居法後故。過去法家現在得",
    "T41n1823_004:0845c26": "者。唯法後得也　過去法家未來得者。謂法",
    "T41n1823_004:0845c27": "過去。得在未來。此未來得。名法後得。據世",
    "T41n1823_004:0845c28": "橫望。雖皆法後。若約起用先後。未來亦有",
    "T41n1823_004:0845c29": "過去法家法前得也。如過去世道共戒等。",
    "T41n1823_004:0846a01": "有法前得。已謝過去。其法前得。種類眾多。",
    "T41n1823_004:0846a02": "起未盡者。仍在未來得。此未來得。不起即",
    "T41n1823_004:0846a03": "已。起必在彼過去法前得。故過去法。未來",
    "T41n1823_004:0846a04": "得者。亦有法前得也。宜善思之。現在法",
    "T41n1823_004:0846a05": "家過去得者。唯法前得　現在法中現在得",
    "T41n1823_004:0846a06": "者。唯法俱得　現在法家未來得者。名法後",
    "T41n1823_004:0846a07": "得　據世橫望。雖皆法後。若論起用前",
    "T41n1823_004:0846a08": "後。未來亦有現在法家。法前得也。准過去",
    "T41n1823_004:0846a09": "說。宜善思之。未來法家過去現在得者。唯",
    "T41n1823_004:0846a10": "法前得　未來法家未來得者。或法前。或法",
    "T41n1823_004:0846a11": "俱。或法後。未來雖無前後次第。約得種類",
    "T41n1823_004:0846a12": "別。約容起用。說前後也　善等唯善等者。",
    "T41n1823_004:0846a13": "三性門也。善等者。所得善法也。等等取不善",
    "T41n1823_004:0846a14": "無記法也。唯善等者。能得得也。等取不善",
    "T41n1823_004:0846a15": "無記得也。謂善不善。及無記法。如其次第。",
    "T41n1823_004:0846a16": "有善不善無記三得　有繫自界得無繫得",
    "T41n1823_004:0846a17": "通四者。繫不繫門也。有繫者。三界有漏法也。",
    "T41n1823_004:0846a18": "其有繫法。得唯自界　謂欲界法得。唯欲界。",
    "T41n1823_004:0846a19": "若色界法得。亦色界若無色界　法得亦無",
    "T41n1823_004:0846a20": "色界　以有漏得。隨所得判。故有繫法。隨",
    "T41n1823_004:0846a21": "在何界。其能得得。與所得同　無繫者。無",
    "T41n1823_004:0846a22": "漏法也。無漏法有二種。一有為無漏謂道諦",
    "T41n1823_004:0846a23": "也。二無為無漏擇滅非擇滅也。得通四者。無",
    "T41n1823_004:0846a24": "繫法上。能得得通四種也　謂三界得。及無",
    "T41n1823_004:0846a25": "漏得。名為四種　且非擇滅得。通三界繫。",
    "T41n1823_004:0846a26": "謂非擇滅得。隨命根眾同分別判。以命根",
    "T41n1823_004:0846a27": "眾同分通三界繫故。故得通三界繫也。如",
    "T41n1823_004:0846a28": "欲界緣闕。得非擇滅得。即欲界繫　若色界",
    "T41n1823_004:0846a29": "緣闕得非擇滅得。即色界繫　若無色界。緣",
    "T41n1823_004:0846b01": "闕得非擇滅得。即無色界繫　故論云。非擇",
    "T41n1823_004:0846b02": "滅得。通三界繫。若擇滅得。色無色界。及與",
    "T41n1823_004:0846b03": "無漏　解云。謂擇滅得。隨能證道判　若有",
    "T41n1823_004:0846b04": "漏道。證擇滅者。其所引得。色無色界繫。以",
    "T41n1823_004:0846b05": "色無色有有漏道。為能證故。故擇滅得。通",
    "T41n1823_004:0846b06": "彼二界。然於欲界。無能斷道。故擇滅得。不",
    "T41n1823_004:0846b07": "通欲界　若無漏道。所證擇滅。其擇滅得。",
    "T41n1823_004:0846b08": "亦唯無漏。隨能證道。是無漏故。若道諦得。",
    "T41n1823_004:0846b09": "唯是無漏。以道諦得。隨所得判。道諦是無",
    "T41n1823_004:0846b10": "漏。得亦無漏也。故無繫法。總而言之。得通",
    "T41n1823_004:0846b11": "三界及與無漏四種也。非學無學三者。三",
    "T41n1823_004:0846b12": "學門也。頌言非字。流至無學。謂非學非無學",
    "T41n1823_004:0846b13": "也。三者能得得也。謂非學非無學法。得通三",
    "T41n1823_004:0846b14": "種。一者是學。二者無學。三者非學非無學。又",
    "T41n1823_004:0846b15": "頌文窄故。唯標非學非無學　若依論文。",
    "T41n1823_004:0846b16": "三學具明。故論云。若有學法。得唯有學",
    "T41n1823_004:0846b17": "　注曰。有學法者。有學身中。有為無漏是也。",
    "T41n1823_004:0846b18": "以有學法是有為故。得隨所得判故。得亦",
    "T41n1823_004:0846b19": "是有學也　若無學法。得唯無學。注曰。無學",
    "T41n1823_004:0846b20": "法者。無學身中。有為無漏也。以無學法是有",
    "T41n1823_004:0846b21": "為故。得隨所得判。故得亦無學也　非",
    "T41n1823_004:0846b22": "學非無學。得有差別。謂此法得。總說有三",
    "T41n1823_004:0846b23": "　注曰。此文正釋頌也。非學非無學法。雖",
    "T41n1823_004:0846b24": "是一。其法上得。即通三學故。言得有差別",
    "T41n1823_004:0846b25": "也。非學非無學法者。謂一切有漏。及三無為",
    "T41n1823_004:0846b26": "也(已上論文)　注曰。以有漏法不可修故。故非",
    "T41n1823_004:0846b27": "有學無學身中法。名非學非無學也　若無",
    "T41n1823_004:0846b28": "為法。不可修習令其增長故。亦是非學無",
    "T41n1823_004:0846b29": "學法　且有漏法。唯有非學非無學得",
    "T41n1823_004:0846c01": "　以有漏法隨所得判故。能得得亦是非學",
    "T41n1823_004:0846c02": "非無學也。非擇滅得。及非聖道所引。擇滅得",
    "T41n1823_004:0846c03": "亦如是。注曰。非擇滅得。隨命根眾同分判",
    "T41n1823_004:0846c04": "　非聖道得。隨能證道判故。此二得亦是非",
    "T41n1823_004:0846c05": "學非無學也。亦如是者。意明得同前。是非",
    "T41n1823_004:0846c06": "學非無學也。若有學道。所證擇滅得。亦有",
    "T41n1823_004:0846c07": "學。隨能證道。是有學故。若無學道。所證擇",
    "T41n1823_004:0846c08": "滅得。亦無學　隨能證道。是無學故　故知",
    "T41n1823_004:0846c09": "有漏。及無為法。雖是非學非無學法。其能得",
    "T41n1823_004:0846c10": "得。通三學也。宜善思之　非所斷二種者。",
    "T41n1823_004:0846c11": "三斷門也。非所斷者。謂無漏法也。二種者。非",
    "T41n1823_004:0846c12": "所斷法。上能得得。通二種也。一修所斷。二",
    "T41n1823_004:0846c13": "非所斷。頌文窄故。唯標非所斷得。若依論",
    "T41n1823_004:0846c14": "文。三斷具明。故論云。又見修所斷法。如其",
    "T41n1823_004:0846c15": "次第。有見修所斷得。非所斷法。得有差別。",
    "T41n1823_004:0846c16": "謂此法得。總說有二(此正釋頌文也。有二者。修非二斷也)。別分",
    "T41n1823_004:0846c17": "別者。諸無漏法。名非所斷(無漏者。道諦二滅也。無漏非見修所",
    "T41n1823_004:0846c18": "斷。名非所斷)。非擇滅得。唯修所斷。及非聖道所證。",
    "T41n1823_004:0846c19": "擇滅得。亦如是　注曰。此是釋非所斷法",
    "T41n1823_004:0846c20": "得通修所斷也。非擇滅得。隨所依判。唯修",
    "T41n1823_004:0846c21": "所斷。若非聖道。所引得者。隨能證判。亦唯",
    "T41n1823_004:0846c22": "修斷。故言亦如是也。聖道所證。擇滅之得。",
    "T41n1823_004:0846c23": "及道諦得。唯非所斷(此文釋非所斷法得。通非斷也。謂聖道所引得隨能",
    "T41n1823_004:0846c24": "證判若道諦得隨所得。判故皆非斷也)。",
    "T41n1823_004:0846c25": "從此第二。隨難別解者。論云。前雖總說三",
    "T41n1823_004:0846c26": "世法各三。今應簡別其中差別相。頌曰。",
    "T41n1823_004:0846c27": "　無記得俱起　　除二通變化",
    "T41n1823_004:0846c28": "　有覆色亦俱　　欲色無前起",
    "T41n1823_004:0846c29": "釋曰。無記得俱起者。無記者。無覆無記也。謂",
    "T41n1823_004:0847a01": "異熟生全。威儀工巧少分。取非數習者。此",
    "T41n1823_004:0847a02": "無記法。勢力劣故　唯法俱得。法若過去。得",
    "T41n1823_004:0847a03": "亦過去。法若未來。得亦未來。法若現在。得",
    "T41n1823_004:0847a04": "亦現在　除二通變化者。此二通變化。是通",
    "T41n1823_004:0847a05": "果無記。有三種得。前言無記得唯俱起。故",
    "T41n1823_004:0847a06": "須除也。二通者。天眼耳通相應慧也。能變化",
    "T41n1823_004:0847a07": "心者。謂十四能變化心也。論云。天眼耳通慧。",
    "T41n1823_004:0847a08": "及能變化心。勢力強故。加行差別。所成辨",
    "T41n1823_004:0847a09": "故。雖是無覆無記性收。而有前後及俱起",
    "T41n1823_004:0847a10": "得有覆色亦俱者。此明有覆無記色。亦如",
    "T41n1823_004:0847a11": "無覆無記。唯法俱得也。有覆色者。謂初禪有",
    "T41n1823_004:0847a12": "覆。煩惱所發。身語二色是也。能發煩惱。通",
    "T41n1823_004:0847a13": "三種得。所發身語。唯法俱得。謂此身語。雖",
    "T41n1823_004:0847a14": "有上品。而亦不能發無表故。勢力劣故。",
    "T41n1823_004:0847a15": "由此定無法前後得　欲色無前起者。謂欲",
    "T41n1823_004:0847a16": "界繫。善不善色無法前得唯法俱得。及法後",
    "T41n1823_004:0847a17": "得。以欲界色是不隨心勢微劣故。無法前",
    "T41n1823_004:0847a18": "得。是有記故。通法後得。",
    "T41n1823_004:0847a19": "從此第二。明非得差別。論云。非得如得。亦",
    "T41n1823_004:0847a20": "有如上品類別耶。不爾云何。頌曰。",
    "T41n1823_004:0847a21": "　非得淨無記　　去來世各三",
    "T41n1823_004:0847a22": "　三界不繫三　　許聖道非得",
    "T41n1823_004:0847a23": "　說名異生性　　得法易地捨",
    "T41n1823_004:0847a24": "釋曰。非得淨無記者。三性門也。謂非得性。無",
    "T41n1823_004:0847a25": "覆無記。淨謂無覆也。去來世各三者。三世",
    "T41n1823_004:0847a26": "門也。謂過去未來。各有三世非得　若現在",
    "T41n1823_004:0847a27": "法。唯有過去未來非得。無現在非得。以法",
    "T41n1823_004:0847a28": "現在是所得者必成就故。定無非得。舊云",
    "T41n1823_004:0847a29": "現在法有非得者。此翻謬矣。且過去。法有",
    "T41n1823_004:0847b01": "過去非得者。或是法前。或是法後。此據非",
    "T41n1823_004:0847b02": "得與所不得法。今時同在過去也。若過去法。",
    "T41n1823_004:0847b03": "現在非得者。唯法後非得。若過去法。未來非",
    "T41n1823_004:0847b04": "得者。據世橫望。雖皆法後。若論起用先後。",
    "T41n1823_004:0847b05": "未來亦有過去法家法前非得也。准得說",
    "T41n1823_004:0847b06": "之　未來法家。未來非得者。或法前。或法",
    "T41n1823_004:0847b07": "後。未來雖無前後次第。約性類別。約容起",
    "T41n1823_004:0847b08": "用。說前後也。未來法家。過去現在非得者。",
    "T41n1823_004:0847b09": "唯法前非得也。現在法中。過去非得者。唯",
    "T41n1823_004:0847b10": "法前非得也。現在法中。未來非得。據世橫",
    "T41n1823_004:0847b11": "望。雖皆法後。若約起用先後。未來亦有現",
    "T41n1823_004:0847b12": "在法家法前非得也。　三界不繫三者界繫",
    "T41n1823_004:0847b13": "門也。三界不繫者。是所不得法　三者能得",
    "T41n1823_004:0847b14": "非得也。謂三界及不繫法。各有三界非得",
    "T41n1823_004:0847b15": "也。且如彼欲界法。有三界非得者。謂欲界",
    "T41n1823_004:0847b16": "有情。不得欲界法。非得欲界繫　色界有",
    "T41n1823_004:0847b17": "情。不得欲界法。非得色界繫　無色界有情",
    "T41n1823_004:0847b18": "不得欲界法。非得無色界繫　良由非得",
    "T41n1823_004:0847b19": "隨所依判。故隨所依。通在三界。如欲界法",
    "T41n1823_004:0847b20": "有三界非得。色無色界法。有三界非得。准",
    "T41n1823_004:0847b21": "欲界說之。若不繫法。三界非得者。欲界不",
    "T41n1823_004:0847b22": "得不繫法。非得欲界繫。色界不得不繫法。",
    "T41n1823_004:0847b23": "非得色界繫。無色不得不繫法。非得無色",
    "T41n1823_004:0847b24": "界繫許聖道非得說名異生性者。釋非得不",
    "T41n1823_004:0847b25": "通無漏也。謂發智本論。許聖道非得說名",
    "T41n1823_004:0847b26": "異生性故。論引本論云。云何異生性。謂不",
    "T41n1823_004:0847b27": "獲聖法。不獲即是非得異名。非說異生性",
    "T41n1823_004:0847b28": "是無漏應理。注曰。已上論文。不獲即是非",
    "T41n1823_004:0847b29": "得異名已下者。是論主釋。上兩句。本論文也。",
    "T41n1823_004:0847c01": "既知不獲聖道。名異生性。明知異生性。必",
    "T41n1823_004:0847c02": "非無漏。此異生性。即是非得。故知非得。",
    "T41n1823_004:0847c03": "不通無漏也。又婆沙四十五云。尊者世友。",
    "T41n1823_004:0847c04": "作如是說。能令有情起異類見異類煩惱。",
    "T41n1823_004:0847c05": "造異類業。受異類生。故名異生。得法易地",
    "T41n1823_004:0847c06": "捨者。捨非得門。謂捨非得。不過二門。一得",
    "T41n1823_004:0847c07": "法捨。二易地捨。得法捨者。如聖道非得說",
    "T41n1823_004:0847c08": "名異生性。得聖道時。捨異生性。此即以得",
    "T41n1823_004:0847c09": "替非得處也。易地捨者。謂從下地。生上",
    "T41n1823_004:0847c10": "地時。若從上地。生下地時。以易地故。必",
    "T41n1823_004:0847c11": "捨非得。如從欲界生上界時捨欲非得。",
    "T41n1823_004:0847c12": "以欲非得隨所依身。所依捨故。非得亦捨",
    "T41n1823_004:0847c13": "也。如欲界既然。餘界亦爾。故易地捨。但由",
    "T41n1823_004:0847c14": "易地。捨於非得。未必有得替非得處。然",
    "T41n1823_004:0847c15": "異生性。通前兩捨。謂易地捨中。雖不遍捨",
    "T41n1823_004:0847c16": "異生性盡。亦有少分捨異生性。如從下地",
    "T41n1823_004:0847c17": "生上地時。亦捨下地異生性也。",
    "T41n1823_004:0847c18": "俱舍論頌疏論本第四"
}