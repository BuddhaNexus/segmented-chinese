{
    "T50n2048_001:0186c08": "提婆菩薩傳",
    "T50n2048_001:0186c10": "姚秦三藏鳩摩羅什譯",
    "T50n2048_001:0186c11": "提婆菩薩者南天竺人。龍樹菩薩弟子婆",
    "T50n2048_001:0186c12": "羅門種也。博識淵攬。才辯絕倫。擅名天竺",
    "T50n2048_001:0186c13": "為諸國所推。賾探胸懷既無所愧。以為所不",
    "T50n2048_001:0186c14": "盡者唯以人不信用其言為憂。其國中有大",
    "T50n2048_001:0186c15": "天神。鑄黃金像之座身長二丈。號曰大自在",
    "T50n2048_001:0186c16": "天。人有求願能令現世如意。提婆詣廟求入",
    "T50n2048_001:0186c17": "拜見。主廟者言。天像至神人有見者既不敢",
    "T50n2048_001:0186c18": "正視。又令人退後失守百日。汝但詣問求",
    "T50n2048_001:0186c19": "願何須見耶。提婆言若神必能如汝所說乃",
    "T50n2048_001:0186c20": "但令我見之。若不如是豈是吾之所欲見耶。",
    "T50n2048_001:0186c21": "時人奇其志氣伏其明正。追入廟者數千萬",
    "T50n2048_001:0186c22": "人。提婆既入於廟。天像搖動其眼怒目視",
    "T50n2048_001:0186c23": "之。提婆問天神則神矣何其小也。當以威靈",
    "T50n2048_001:0186c24": "感人智德伏物。而假黃金以自多。動頗梨以",
    "T50n2048_001:0186c25": "熒惑非所望也。即便登梯鑿出其眼。時諸觀",
    "T50n2048_001:0186c26": "者咸有疑意。大自在天何為一小婆羅門所",
    "T50n2048_001:0186c27": "困。將無名過其實理屈其辭也。提婆曉眾",
    "T50n2048_001:0186c28": "人言神明遠大。故以近事試我。我得其心故",
    "T50n2048_001:0186c29": "登金聚出頗梨。令汝等知神不假質精不託",
    "T50n2048_001:0187a01": "形。吾既不慢神亦不辱也。言已而出。即以",
    "T50n2048_001:0187a02": "其夜求諸供備。明日清旦敬祠天神。提婆先",
    "T50n2048_001:0187a03": "名既重加以智參神契。其所發言聲之所及",
    "T50n2048_001:0187a04": "無不響應。一夜之中供具精饌有物必備。大",
    "T50n2048_001:0187a05": "自在天貫一肉形高數四丈。左眼枯涸而來",
    "T50n2048_001:0187a06": "在坐。遍觀供饌歎未曾有。嘉其德力能有",
    "T50n2048_001:0187a07": "所致。而告之言汝得我心。人得我形汝以心",
    "T50n2048_001:0187a08": "供人以質饋知。而敬我者汝畏而誣我者人",
    "T50n2048_001:0187a09": "汝所供饌盡善盡美矣。唯無我之所須能以",
    "T50n2048_001:0187a10": "見與者真上施也。提婆言神鑑我心唯命是",
    "T50n2048_001:0187a11": "從。神言我所乏者左眼能施我者便可出之。",
    "T50n2048_001:0187a12": "提婆言敬如天命即以左手出眼與之。天神",
    "T50n2048_001:0187a13": "力故出而隨生。索之不已從旦終朝出眼數",
    "T50n2048_001:0187a14": "萬。天神讚曰。善哉摩納真上施也。欲求何願",
    "T50n2048_001:0187a15": "必如汝意。提婆言我稟明於心不假外也。唯",
    "T50n2048_001:0187a16": "恨悠悠童矇。不知信受我言。神賜我願必",
    "T50n2048_001:0187a17": "當令我言不虛設。唯此為請他無所須。神言",
    "T50n2048_001:0187a18": "必如所願。於是而退詣龍樹菩薩。受出家",
    "T50n2048_001:0187a19": "法剃頭法服周遊揚化。南天竺王總御諸",
    "T50n2048_001:0187a20": "國信用邪道。沙門釋子一不得見。國人遠近",
    "T50n2048_001:0187a21": "皆化其道。提婆念曰。樹不伐本則條不傾。",
    "T50n2048_001:0187a22": "人主不化則道不行。其國政法王家出錢雇",
    "T50n2048_001:0187a23": "人宿衛。提婆乃應募為其將。荷戟前驅。整",
    "T50n2048_001:0187a24": "行伍勒部曲。威不嚴而令行。德不彰而物",
    "T50n2048_001:0187a25": "樂隨。王甚喜之而問是何人。侍者答言此人",
    "T50n2048_001:0187a26": "應募。既不食廩又不取錢。而其在事恭謹閑",
    "T50n2048_001:0187a27": "習如此。不知其意何求何欲。王召而問之汝",
    "T50n2048_001:0187a28": "是何人。答言我是一切智人。王大驚愕而",
    "T50n2048_001:0187a29": "問之。言一切智人曠代一有。汝自言是何以",
    "T50n2048_001:0187b01": "驗之。答言欲知智在說。王當見問。王即自",
    "T50n2048_001:0187b02": "念我為智主大論議師。問之能屈猶不足名。",
    "T50n2048_001:0187b03": "一旦不如此非小事。若其不問便是一屈。持",
    "T50n2048_001:0187b04": "疑良久。不得已而問天今何為耶。提婆言天",
    "T50n2048_001:0187b05": "今與阿修羅戰。王得此言譬如人噎既不得",
    "T50n2048_001:0187b06": "吐又不得咽。欲非其言復無以證之。欲是其",
    "T50n2048_001:0187b07": "事無事可明。未言之間。提婆復言。此非虛論",
    "T50n2048_001:0187b08": "求勝之言。王小待須臾有驗。言訖空中便有",
    "T50n2048_001:0187b09": "干戈來下。長戟短兵相係而落。王言干戈矛",
    "T50n2048_001:0187b10": "戟雖是戰器。汝何必知是天與阿修羅戰。提",
    "T50n2048_001:0187b11": "婆言構之虛言。不如校以實事。言已阿修羅",
    "T50n2048_001:0187b12": "手足指及其耳鼻從空而下。王乃稽首伏其",
    "T50n2048_001:0187b13": "法化。殿上有萬婆羅門。皆棄其束髮受成",
    "T50n2048_001:0187b14": "就戒。是時提婆於王都中建．高座立三論。",
    "T50n2048_001:0187b15": "言一切諸聖中佛聖最第一。一切諸法中佛法",
    "T50n2048_001:0187b16": "正第一一切救世中佛僧為第一。八方諸論",
    "T50n2048_001:0187b17": "士有能壞此語者。我當斬首以謝其屈。所",
    "T50n2048_001:0187b18": "以者何。立理不明是為愚癡。愚癡之頭非",
    "T50n2048_001:0187b19": "我所須。斬以謝屈甚不惜也。八方論士既",
    "T50n2048_001:0187b20": "聞此言亦各來集。而立誓言。我等不如亦當",
    "T50n2048_001:0187b21": "斬首。愚癡之頭亦所不惜。提婆言我所修法",
    "T50n2048_001:0187b22": "仁活萬物。要不如者。當剃汝鬚髮以為弟",
    "T50n2048_001:0187b23": "子。不須斬首也。立此要已各撰名理建無",
    "T50n2048_001:0187b24": "方論。而與酬酢。智淺情短者一言便屈。智",
    "T50n2048_001:0187b25": "深情長者遠至二日。則辭理俱匱。即皆下",
    "T50n2048_001:0187b26": "髮。如是日日王家日送十車衣鉢終竟。三",
    "T50n2048_001:0187b27": "月度百餘萬人。有一邪道弟子凶頑無智。恥",
    "T50n2048_001:0187b28": "其師屈形雖隨眾。心結怨忿囓刀自誓。汝以",
    "T50n2048_001:0187b29": "口勝伏我。我當以刀勝伏汝。汝以空刀困",
    "T50n2048_001:0187c01": "我。我以實刀困汝。作是誓已挾一利刀伺求",
    "T50n2048_001:0187c02": "其便。諸方論士英傑都盡。提婆於是出就閑",
    "T50n2048_001:0187c03": "林。造百論二十品。又造四百論以破邪見。其",
    "T50n2048_001:0187c04": "諸弟子各各散諸樹下坐禪思惟。提婆從禪",
    "T50n2048_001:0187c05": "覺經行。婆羅門弟子來到其邊執刀窮之曰。",
    "T50n2048_001:0187c06": "汝以口破我師何如我以刀破汝腹。即以刀",
    "T50n2048_001:0187c07": "決之五藏委地命未絕間。愍此愚賊而告之",
    "T50n2048_001:0187c08": "曰。吾有三衣鉢釪在吾坐處汝可取之。急上",
    "T50n2048_001:0187c09": "山去慎勿下就平道。我諸弟子未得法忍者。",
    "T50n2048_001:0187c10": "必當捉汝或當相得送汝於官。王便困汝",
    "T50n2048_001:0187c11": "汝未得法利。惜身情重惜名次之。身之與名",
    "T50n2048_001:0187c12": "患累出焉。眾釁生焉。身名者乃是大患之本",
    "T50n2048_001:0187c13": "也。愚人無聞為妄見所侵。惜其所不惜。而不",
    "T50n2048_001:0187c14": "惜所應惜。不亦哀哉。吾蒙佛之遺法不復爾",
    "T50n2048_001:0187c15": "也。但念汝等為狂心所欺。忿毒所燒罪報未",
    "T50n2048_001:0187c16": "已。號泣受之。受之者實自無主。為之者實",
    "T50n2048_001:0187c17": "自無人。無人無主哀酷者。誰以實求之。實不",
    "T50n2048_001:0187c18": "可得。未悟此者。為狂心所惑。顛倒所迴見得",
    "T50n2048_001:0187c19": "心著。而有我有人有苦有樂。苦樂之來但依",
    "T50n2048_001:0187c20": "觸著。解著則無依。無依則無苦。無苦則無",
    "T50n2048_001:0187c21": "樂。苦樂既無則幾乎息矣。說此語已弟子先",
    "T50n2048_001:0187c22": "來者失聲大喚。門人各各從林樹間集。未得",
    "T50n2048_001:0187c23": "法忍者驚怖號咷拊匃扣地。冤哉酷哉誰取",
    "T50n2048_001:0187c24": "我師乃如是者。或有狂突奔走追截要路。共",
    "T50n2048_001:0187c25": "相分部號叫追之聲聒幽谷。提婆誨諸人言",
    "T50n2048_001:0187c26": "諸法之實。誰冤誰酷誰割誰截。諸法之實實",
    "T50n2048_001:0187c27": "無受者亦無害者。誰親誰怨誰賊誰害。汝為",
    "T50n2048_001:0187c28": "癡毒所欺。妄生著見而大號咷種不善業。彼",
    "T50n2048_001:0187c29": "人所害害諸業報非害我也。汝等思之慎無",
    "T50n2048_001:0188a01": "以狂追狂以哀悲哀也。於是放身脫然無矜",
    "T50n2048_001:0188a02": "遂蟬蛻而去初出眼與神故遂無一眼。時人"
}