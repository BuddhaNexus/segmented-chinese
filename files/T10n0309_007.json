{
    "T10n0309_007:1015a07": "十住斷結經卷第七",
    "T10n0309_007:1015a09": "姚秦涼州沙門竺佛念譯",
    "T10n0309_007:1015a10": "◎化眾生品第十九",
    "T10n0309_007:1015a11": "[1015a11] 爾時最勝菩薩白佛言：「世尊！云何菩薩摩訶",
    "T10n0309_007:1015a12": "薩涉歷生死執勤苦行，從一佛國至一佛國，",
    "T10n0309_007:1015a13": "育養眾生莊嚴道場，雖化眾生亦不見化，亦",
    "T10n0309_007:1015a14": "不見眾生，亦不自見我有所化？所以然者，以",
    "T10n0309_007:1015a15": "法性觀虛無寂寞無所有故。」",
    "T10n0309_007:1015a16": "[1015a16] 佛告最勝：「如是如是，如汝所言！菩薩摩訶薩",
    "T10n0309_007:1015a17": "執大弘誓無邊幅意，育養眾生淨佛國土，雖",
    "T10n0309_007:1015a18": "化眾生亦不見化，亦不見眾生。所以然者，以",
    "T10n0309_007:1015a19": "法性觀虛無寂寞悉無所有，皆空皆寂無形",
    "T10n0309_007:1015a20": "無相不可見故。一切諸法法亦自空，眾生眾",
    "T10n0309_007:1015a21": "生自空，國土國土自空，泥洹泥洹自空，菩薩",
    "T10n0309_007:1015a22": "菩薩自空。如是最勝！菩薩當作是觀，深入法",
    "T10n0309_007:1015a23": "要解知諸法一相如爾。諸法眾智虛寂無",
    "T10n0309_007:1015a24": "為無所染著，菩薩摩訶薩亦復如是。御意趣",
    "T10n0309_007:1015a25": "道心難沮壞，必至無上正真之道為最正覺，",
    "T10n0309_007:1015a26": "志如金剛亦不轉還，瓔珞道樹以無為法，從",
    "T10n0309_007:1015a27": "初發意至于道場坐樹王下，已降當降，未降",
    "T10n0309_007:1015a28": "之徒於其中間不興慢意，我勝彼不如慢，我",
    "T10n0309_007:1015a29": "與彼等慢，彼勝我不如慢，增上慢增中慢增",
    "T10n0309_007:1015b01": "下慢，中上慢中中慢中下慢，下上慢下中慢",
    "T10n0309_007:1015b02": "下下慢。如是菩薩摩訶薩當念思惟除此諸",
    "T10n0309_007:1015b03": "慢，亦不嫉&#x59AC;隱貢高心。菩薩入定觀察眾生",
    "T10n0309_007:1015b04": "應度不度，以善權方便入於五道八無閑處，",
    "T10n0309_007:1015b05": "若有眾生應受化者，便與彼人作朋友知識，",
    "T10n0309_007:1015b06": "或為父母兄弟眷屬，或為大富豪尊長者，隨",
    "T10n0309_007:1015b07": "前眾生給施窮乏，出無量藏金銀珍寶、[王*車]璩",
    "T10n0309_007:1015b08": "瑪瑙、真珠琥珀、好明月珠及如意寶珠，或以",
    "T10n0309_007:1015b09": "飯食床褥臥具病瘦醫藥，悉以給施無所&#x608B;",
    "T10n0309_007:1015b10": "惜。或復有人至菩薩所，慇懃求索頭目手足",
    "T10n0309_007:1015b11": "國財妻子七珍之具，悉能惠施亦無施想。是",
    "T10n0309_007:1015b12": "時菩薩，便入法界自在定意三昧正受，以權",
    "T10n0309_007:1015b13": "方便與彼眾生說虛無法：『汝等當知，法者無",
    "T10n0309_007:1015b14": "為亦無所為，分別六情都無有主，若眼見色",
    "T10n0309_007:1015b15": "色亦無對，眾生愚惑於中起識，分別思惟眼",
    "T10n0309_007:1015b16": "識無主。若耳聞聲鼻嗅香，舌知味身知細滑，",
    "T10n0309_007:1015b17": "意分別法，菩薩觀察都無所有。法起隨所處",
    "T10n0309_007:1015b18": "起，法滅隨所處滅，起不知起滅不知滅，十二",
    "T10n0309_007:1015b19": "因緣十八本持亦復如是。』或時菩薩入師子",
    "T10n0309_007:1015b20": "奮迅三昧，復能示現若干種變，於中演暢清",
    "T10n0309_007:1015b21": "淨音聲，現已國土眾寶莊飾，香花芬熏五色",
    "T10n0309_007:1015b22": "玄黃，威儀清白，志如安明不可移轉。復現無",
    "T10n0309_007:1015b23": "量定意法門，如來恒常所娛樂者，一切諸法",
    "T10n0309_007:1015b24": "眾生根本，皆現在前。是時菩薩復以神足，入",
    "T10n0309_007:1015b25": "無量定而自示現，處一蓮華結加趺坐，現其",
    "T10n0309_007:1015b26": "色身無限無量阿僧祇劫諸法功德，淨除眾",
    "T10n0309_007:1015b27": "生想著之&#x8FF9;，導引菩薩出要之路，依一切智",
    "T10n0309_007:1015b28": "演甘露法，暢慧光明示現佛慧無所染著。或",
    "T10n0309_007:1015b29": "以珍寶起七寶塔滿一天下，或二天下或三",
    "T10n0309_007:1015c01": "或四，或至梵天至一究竟天，住壽經劫不取",
    "T10n0309_007:1015c02": "滅度。或時菩薩以權方便，入無為靜定具諸",
    "T10n0309_007:1015c03": "善根，不捨如來具一切智，以三昧力訓誨眾",
    "T10n0309_007:1015c04": "生。或有眾生應聞聲教而得度者，或有眾生",
    "T10n0309_007:1015c05": "應聞香教而得度者，或有眾生知其味義而",
    "T10n0309_007:1015c06": "得度者，或有眾生身獲柔軟而得度者，或有",
    "T10n0309_007:1015c07": "眾生體法意悟而得度者。是時菩薩復作是",
    "T10n0309_007:1015c08": "念：『聞聲眾生必欲聞我清淨之義，我今當演",
    "T10n0309_007:1015c09": "如來八音音演八句，苦音習音盡音道音，見",
    "T10n0309_007:1015c10": "苦向苦，見習向習，見盡向盡，見道向道。』是",
    "T10n0309_007:1015c11": "時眾生聞如此聲，意不開悟，欲&#x89A9;光明及其",
    "T10n0309_007:1015c12": "身體。菩薩入定以平等觀，便化地種山河石",
    "T10n0309_007:1015c13": "壁、樹木華果盡為七寶，車璩馬瑙、水精琉璃、",
    "T10n0309_007:1015c14": "珊瑚虎珀皆放光明，明明相照翳日月光。是",
    "T10n0309_007:1015c15": "時眾生意不開悟，復欲得見日月光明。菩薩",
    "T10n0309_007:1015c16": "觀察知彼心念，即入無礙心念三昧，放千億",
    "T10n0309_007:1015c17": "無數毛孔光明，一一光明有七寶蓮花，一一",
    "T10n0309_007:1015c18": "蓮華有七寶臺，一一臺上有七寶蓋，一一蓋",
    "T10n0309_007:1015c19": "下有七寶座，一一座上皆有如來，與彼眾生",
    "T10n0309_007:1015c20": "說苦原本，生苦無苦是無苦諦，生習無習",
    "T10n0309_007:1015c21": "是無習諦，生盡無盡是無盡諦，生道無道是",
    "T10n0309_007:1015c22": "無道諦。彼聞聲眾生及見光者，聞苦音響心",
    "T10n0309_007:1015c23": "懷厭患，各興苦空無我之想、無生滅想，便於",
    "T10n0309_007:1015c24": "坐上盡苦原底應清淨響。[1015c24] 「是時座上聞香",
    "T10n0309_007:1015c25": "眾生，意不開悟復生斯念：『我等意樂極妙之",
    "T10n0309_007:1015c26": "香，然今大聖乃說聲教。』菩薩知彼眾生心念，",
    "T10n0309_007:1015c27": "便入極微眾香定意正受三昧，便化地種山",
    "T10n0309_007:1015c28": "河石壁、樹木華果盡為香熏，牛頭栴檀、雞舌",
    "T10n0309_007:1015c29": "艾納，跋香夢經、木榓酥合，分陀利花、須乾",
    "T10n0309_007:1016a01": "提花、滿願乾提花、青蓮芳花，如是眾花數千",
    "T10n0309_007:1016a02": "百種，普遍四方靡不聞香。是時眾生雖聞此",
    "T10n0309_007:1016a03": "香意不開寤，欲使香中出於道教。爾時菩薩",
    "T10n0309_007:1016a04": "知彼眾生心中所念，便於香中說六重之法。",
    "T10n0309_007:1016a05": "是時聞香眾生心開意寤，畢此世患更不來",
    "T10n0309_007:1016a06": "生，盡於苦際即成道果。[1016a06] 「是時座上貪味眾生",
    "T10n0309_007:1016a07": "意不開寤，便作是念：『我意在于樂著妙味，然",
    "T10n0309_007:1016a08": "今大聖乃說香教，實非本心之所貪慕。』菩薩",
    "T10n0309_007:1016a09": "知彼眾生所念，便入極微淨味定意正受三",
    "T10n0309_007:1016a10": "昧，便化地種山河石壁樹木花果，盡為甘露",
    "T10n0309_007:1016a11": "自然飲食，香氣芬熏甘美無量。爾時眾生雖",
    "T10n0309_007:1016a12": "獲此味意不開寤，意欲貪前自然奉送，及見",
    "T10n0309_007:1016a13": "其形乃果我願。菩薩知彼眾生心念，便入速",
    "T10n0309_007:1016a14": "疾無礙三昧，便化地種山河石壁樹木華果",
    "T10n0309_007:1016a15": "盡為眾生，一一眾生擎若干種自然甘露，甘",
    "T10n0309_007:1016a16": "露食中出斯輩聲：『甘味在外舌識而嘗，二法",
    "T10n0309_007:1016a17": "交會乃興塵勞，我今自節知足為上，趣欲支",
    "T10n0309_007:1016a18": "形使痛不生，如車須膏以致重載，瘡痍得藥",
    "T10n0309_007:1016a19": "勉濟其痛。』如此法教皆出于味，眾生聞之心",
    "T10n0309_007:1016a20": "開意寤，畢此世患更不來生，盡於苦際即",
    "T10n0309_007:1016a21": "成道果。[1016a21] 「是時座上眾生之類，貪細滑者意不",
    "T10n0309_007:1016a22": "開寤，便作是念：『我今意在貪著細滑，然今",
    "T10n0309_007:1016a23": "大聖乃說妙味，實非本心之所貪慕。』菩薩知",
    "T10n0309_007:1016a24": "彼眾生心念，便入極欲微細柔順定意正受",
    "T10n0309_007:1016a25": "三昧，便化地種山河石壁樹木花果，盡為眾",
    "T10n0309_007:1016a26": "生，一一眾生皆被自然劫波育衣，天繒天綵",
    "T10n0309_007:1016a27": "以自纏絡。眾生見之以手親近，自覺柔軟不",
    "T10n0309_007:1016a28": "可獲持，意念一衣百副自至，眾生心寤方",
    "T10n0309_007:1016a29": "自剋責：『咄哉何為貪著此衣？將非自墜增于",
    "T10n0309_007:1016b01": "塵勞，形為枯骨纏以血肉。』便聞空中出斯輩",
    "T10n0309_007:1016b02": "聲：『男子當知，人間五樂非真非有，心著細",
    "T10n0309_007:1016b03": "滑漸興牽縺，念自剋責捨此貪愛。』爾時眾生",
    "T10n0309_007:1016b04": "聞空中聲方乃得寤，畢此世苦更不來生，盡",
    "T10n0309_007:1016b05": "於苦際即成道果。[1016b05] 「是時座上眾生之類，貪於",
    "T10n0309_007:1016b06": "法者意不開寤便作是念：『我今意在微妙之",
    "T10n0309_007:1016b07": "法，今日大聖乃說細滑，實非本心之所貪慕。』",
    "T10n0309_007:1016b08": "菩薩知彼眾生所念，便入無量法界定意三",
    "T10n0309_007:1016b09": "昧正受，便化地種山河石壁樹木華果，盡為",
    "T10n0309_007:1016b10": "眾生，一一眾生皆說六度無極，空無想願禪",
    "T10n0309_007:1016b11": "定解脫，有為無為有漏無漏，生滅著斷斯無",
    "T10n0309_007:1016b12": "所有。或時菩薩觀眾生心意之所趣，便設權",
    "T10n0309_007:1016b13": "計現身色相隱沒自由，騰在虛空作十八變，",
    "T10n0309_007:1016b14": "從空往來無所罣礙。或復示現國土城郭演",
    "T10n0309_007:1016b15": "說佛法，使眾生類逮不思議諸佛要定。是時",
    "T10n0309_007:1016b16": "菩薩所化城郭，人民周旋各各無限共相敬",
    "T10n0309_007:1016b17": "待，如父如母如兄如弟，謙恭卑下常先興敬。",
    "T10n0309_007:1016b18": "菩薩爾時復入無喻光明，令諸菩薩入此光",
    "T10n0309_007:1016b19": "明結加趺坐，或坐高座或坐蓮華，遍滿世界",
    "T10n0309_007:1016b20": "無空缺處。或現佛身坐寶蓮花，皆演諸佛六",
    "T10n0309_007:1016b21": "度無極，空無相願禪定解脫，復以如來十八",
    "T10n0309_007:1016b22": "不共四無所畏，加被眾生各蒙得濟。爾時菩",
    "T10n0309_007:1016b23": "薩復以神足之力放大光明，現佛世界億百",
    "T10n0309_007:1016b24": "千國，一一光明各各引致億百千眾生，乘光",
    "T10n0309_007:1016b25": "至此聞法得度。一一毛孔有十億光明，一一",
    "T10n0309_007:1016b26": "光明有十億國土，時化國土有自然自寤摩",
    "T10n0309_007:1016b27": "尼寶，以種種珍寶雜廁其間，其摩尼寶懸在",
    "T10n0309_007:1016b28": "虛空去地十仞，珠光明徹靡不照曜。復有奇",
    "T10n0309_007:1016b29": "異摩尼之寶以為莊嚴，一一寶上十億江河",
    "T10n0309_007:1016c01": "沙剎諸佛國土，十億百千樓觀臺閣，一一樓",
    "T10n0309_007:1016c02": "觀有十億百千佛土寶蓮華師子之座，一一",
    "T10n0309_007:1016c03": "寶師子座有十億百千國土神寶蓮華，一一",
    "T10n0309_007:1016c04": "花上有十億百千如來坐師子座，一一如來",
    "T10n0309_007:1016c05": "放大光明覆十億百千佛土。一一佛剎土有",
    "T10n0309_007:1016c06": "十億百千如來師子無畏之德，一一無畏之",
    "T10n0309_007:1016c07": "德有十億百千眾生居處，一一眾生有十億",
    "T10n0309_007:1016c08": "百千現諸佛國，一一佛國有十億百千法句",
    "T10n0309_007:1016c09": "義味及諸佛法，一一法句義味之法，有十億",
    "T10n0309_007:1016c10": "百千生諸經法熾然塵勞，乃至諸法定門亦",
    "T10n0309_007:1016c11": "復如是，一一諸法門中演出無量眾智相貌",
    "T10n0309_007:1016c12": "不退轉法，若干種智義味不同。一一所轉法",
    "T10n0309_007:1016c13": "輪之中，度十億百千眾生得純熟行，一一眾",
    "T10n0309_007:1016c14": "生剎土復有十億百千佛國，各化己界使趣",
    "T10n0309_007:1016c15": "善處，令眾生類咸至佛道。菩薩大士入此三",
    "T10n0309_007:1016c16": "昧，自現無量威神之變，三昧境界未曾所有",
    "T10n0309_007:1016c17": "未曾所見，所化窮異非心所度非意所圖，內",
    "T10n0309_007:1016c18": "外中間&#x89A9;無處所，亦不見來時亦不見去時。",
    "T10n0309_007:1016c19": "所以者何？斯由諸法體自然故。百劫修行欲",
    "T10n0309_007:1016c20": "盡其垢，行如來誓加于眾生，復於無量無限",
    "T10n0309_007:1016c21": "數劫，無著無住亦無所染，亦復無能為立名",
    "T10n0309_007:1016c22": "字，尋其根本永無處所。若使有人欲設權詐",
    "T10n0309_007:1016c23": "尋究此定造化形相，義極甚深不可思議，乃",
    "T10n0309_007:1016c24": "是諸佛所應行法，非是羅漢辟支所修。[1016c24] 「最勝！",
    "T10n0309_007:1016c25": "復當思惟此理。菩薩謙苦遊於八難，觀眾生",
    "T10n0309_007:1016c26": "意有愛欲心無愛欲心，有多有少亦悉知之；",
    "T10n0309_007:1016c27": "有瞋恚心無瞋恚心，有多有少亦悉知之；有",
    "T10n0309_007:1016c28": "愚癡心無愚癡心，有多有少亦悉知之。若彼",
    "T10n0309_007:1016c29": "眾生有愛欲心，偏著女色計好肥白，心玩不",
    "T10n0309_007:1017a01": "能去離。是時菩薩，復現權詐廣設方謀，輒為",
    "T10n0309_007:1017a02": "示現覺觀惡露不淨之想，於眾生前現身無",
    "T10n0309_007:1017a03": "常，四大散落落在異處，一日二日乃至七日，",
    "T10n0309_007:1017a04": "形體&#x8196;脹臭處不淨，或時死尸血肉消盡筋",
    "T10n0309_007:1017a05": "骨相連；復現異變若干種形，或現髑髏髀骨",
    "T10n0309_007:1017a06": "臂肘各在一處，久久轉變似白鴿色，歲月轉",
    "T10n0309_007:1017a07": "久與糞土同。如是菩薩眾生觀已，便自開",
    "T10n0309_007:1017a08": "寤乃知妄欲，是凡夫行墮入惡趣，非歸正道",
    "T10n0309_007:1017a09": "心自改悔，追昔不及乃投大聖，遵修梵行入",
    "T10n0309_007:1017a10": "清淨淵，洗淫欲垢練神棄縛，逮成無上至真",
    "T10n0309_007:1017a11": "正覺，淨己國土育養眾生，是謂菩薩觀愛欲",
    "T10n0309_007:1017a12": "心，便為說法得成道果。菩薩當知或有眾生",
    "T10n0309_007:1017a13": "無愛欲心，意局在小不至大道；菩薩勸勉成",
    "T10n0309_007:1017a14": "就平等正覺道也，以智慧藏無二之法，導引",
    "T10n0309_007:1017a15": "指示令知正路，安立大乘不取小道，從無數",
    "T10n0309_007:1017a16": "劫積功立德行善不惓，意迷心惑不別真偽，",
    "T10n0309_007:1017a17": "今乃自覺不到究竟。云何菩薩無二之道？菩",
    "T10n0309_007:1017a18": "薩修行不二道者，菩薩常淨不處於淨，於淨",
    "T10n0309_007:1017a19": "遊樂外化眾生，是不二道；菩薩常寂外現如",
    "T10n0309_007:1017a20": "亂，於寂遊樂而化眾生，是不二道；菩薩入定",
    "T10n0309_007:1017a21": "未始有錯，從定意起外化眾生，是不二道；菩",
    "T10n0309_007:1017a22": "薩施心初不懷悔，持無想報牢固之意，外化",
    "T10n0309_007:1017a23": "眾生使除三想，是不二道；菩薩戒具未始有",
    "T10n0309_007:1017a24": "缺復以禁律外化眾生，是不二道；菩薩甚深",
    "T10n0309_007:1017a25": "智慮廣遠，不自歎說有所成辦，內常一心無",
    "T10n0309_007:1017a26": "所沾污，是不二道；執智造化實無邊崖，於",
    "T10n0309_007:1017a27": "中撿意使不分散，亦以此法誨化眾生，令過",
    "T10n0309_007:1017a28": "曠野無憂之澤，是不二道。[1017a28] 「菩薩修忍正定三",
    "T10n0309_007:1017a29": "昧，現身勤苦處在山澤無人之處，或近村",
    "T10n0309_007:1017b01": "聚現行乞食，或經一歲至百千歲，或經一劫",
    "T10n0309_007:1017b02": "至百千劫，於中現身受無量苦。爾時山中人",
    "T10n0309_007:1017b03": "及非人，或羅叉鬼二足四足及無數足，各齎",
    "T10n0309_007:1017b04": "刀杖來觸菩薩，或以利刀而截其鼻，鼻尋還",
    "T10n0309_007:1017b05": "生如閻浮果。最勝當知！閻浮果者，取一生兩",
    "T10n0309_007:1017b06": "取兩生四，取四生八取八生十六，取十六生",
    "T10n0309_007:1017b07": "三十二，如是展轉樹盡為果無復樹形，亦復",
    "T10n0309_007:1017b08": "不見枝葉莖節。菩薩入定行忍如是，若有人",
    "T10n0309_007:1017b09": "來截菩薩鼻，取一生兩取兩生四，取四生八",
    "T10n0309_007:1017b10": "取八生十六，取十六生三十二，如是展轉身",
    "T10n0309_007:1017b11": "盡為鼻無復身形，亦復不見手足頭目。眾生",
    "T10n0309_007:1017b12": "但見鼻無央數，尋時生念悔取其鼻，願樂欲",
    "T10n0309_007:1017b13": "見菩薩本體。是時菩薩捨三昧已，心意安詳",
    "T10n0309_007:1017b14": "而從定起，還現其形如本無異，漸漸動搖現",
    "T10n0309_007:1017b15": "出入息，轉復開目如有所說。眾生見已，皆投",
    "T10n0309_007:1017b16": "于地五體自歸，願為給使在菩薩側。是時菩",
    "T10n0309_007:1017b17": "薩觀察眾生內心所念，隨時應適而度脫之，",
    "T10n0309_007:1017b18": "菩薩復還入定三昧，內心寂靜無他餘念。[1017b18] 「復",
    "T10n0309_007:1017b19": "有眾生至菩薩所，盡共圍繞而挑其目，目尋",
    "T10n0309_007:1017b20": "還生，如散成融琉璃。設當有人取成融琉璃，",
    "T10n0309_007:1017b21": "如毘羅果許而灑地者，散如芥子不可收拾，",
    "T10n0309_007:1017b22": "然明明相照各有精光。眾生但見菩薩形體",
    "T10n0309_007:1017b23": "盡為眼目，不復見本形體相貌，尋時生念悔",
    "T10n0309_007:1017b24": "本所作，即自剋責，願樂欲見菩薩本體。是時",
    "T10n0309_007:1017b25": "菩薩尋捨三昧，心意安詳而從定起，還現其",
    "T10n0309_007:1017b26": "形如本無異，漸漸動搖示出入息，如有所說。",
    "T10n0309_007:1017b27": "眾生見已，皆投于地五體自歸，願為給使在",
    "T10n0309_007:1017b28": "菩薩側。是時菩薩觀察眾生內心所念，隨時",
    "T10n0309_007:1017b29": "應適而度脫之。是時菩薩復還入定，內心靜",
    "T10n0309_007:1017c01": "寂無他異念。[1017c01] 「復有眾生至菩薩所，手執利刀",
    "T10n0309_007:1017c02": "扤其首足，首足還生如瞿多羅樹。瞿多羅",
    "T10n0309_007:1017c03": "樹者，若有人來誅伐其樹枝葉莖節，諸觚段",
    "T10n0309_007:1017c04": "段各在異處，彈指之頃尋因地氣還生如舊，",
    "T10n0309_007:1017c05": "枝葉莖節各各成樹。爾時菩薩亦復如是，形",
    "T10n0309_007:1017c06": "體肢節盡為首足無復本形，眾生但見菩",
    "T10n0309_007:1017c07": "薩形體盡為首足，不復見本相貌之像，尋時",
    "T10n0309_007:1017c08": "生念悔本所作，即自剋責，願樂欲見菩薩本",
    "T10n0309_007:1017c09": "體。尋捨三昧心意安詳而從定起，還現其形",
    "T10n0309_007:1017c10": "如本無異，漸漸動搖示出入息，轉復開目如",
    "T10n0309_007:1017c11": "有所說。眾生見已，皆投于地五體自歸，願為",
    "T10n0309_007:1017c12": "給使在菩薩側。是時菩薩觀察眾生內心所",
    "T10n0309_007:1017c13": "念，隨時應適而度脫之。是謂菩薩有愛欲心",
    "T10n0309_007:1017c14": "無愛欲心，有多有少皆悉知之，亦不自念吾",
    "T10n0309_007:1017c15": "在塵勞唐捐其功，亦復不念斯眾生等而易",
    "T10n0309_007:1017c16": "誘進，菩薩所行行不見行，亦復不見有受教",
    "T10n0309_007:1017c17": "者，行教二業都自虛寂，亦不見一亦不見無",
    "T10n0309_007:1017c18": "一，一自無一，況言有一言一法者，亦自假號。",
    "T10n0309_007:1017c19": "言眼，眼自假號，耳鼻舌身意法及以色聲香",
    "T10n0309_007:1017c20": "味細滑法，亦復如是。菩薩所以言一法者，欲",
    "T10n0309_007:1017c21": "開法門現無量門，引至無法訓于眾生。」[1017c21] 是時",
    "T10n0309_007:1017c22": "最勝復白佛言：「云何眾生有瞋恚心無瞋恚",
    "T10n0309_007:1017c23": "心，有多有少皆悉知之？」[1017c23] 佛告最勝：「菩薩大士",
    "T10n0309_007:1017c24": "遊入世界無量佛土，一一觀察有形之類，蜎",
    "T10n0309_007:1017c25": "飛蠕動蚑行喘息下至蟻子，有瞋恚心無瞋",
    "T10n0309_007:1017c26": "恚心，有多有少皆悉分別，一一料簡而投其",
    "T10n0309_007:1017c27": "藥。設有眾生瞋恚多者，便見苦空非常之變，",
    "T10n0309_007:1017c28": "或有虫獸所見噉食，或有盜賊兵刃所害，或",
    "T10n0309_007:1017c29": "為水火橫見燒煮，如是眾變不可稱計。設彼",
    "T10n0309_007:1018a01": "眾生心得寤者，隨彼教誡而受其化，尋於",
    "T10n0309_007:1018a02": "彼處即得度脫。若有眾生見無常變心不覺",
    "T10n0309_007:1018a03": "悟，菩薩爾時復以權慧入忍三昧，其三昧名",
    "T10n0309_007:1018a04": "無常觀；復有三昧，名慈降伏去恚三昧；若菩",
    "T10n0309_007:1018a05": "薩摩訶薩入此三昧正受者，便能降伏除瞋",
    "T10n0309_007:1018a06": "恚心。若有極惡羅叉鬼神虎狼盜賊弊惡之",
    "T10n0309_007:1018a07": "部，來趣菩薩欲取傷害，未到之間中道便還。",
    "T10n0309_007:1018a08": "所以然者，慈定之力覆護方界，億&#x59DF;剎土莫",
    "T10n0309_007:1018a09": "不蒙濟。以得入慈三昧者，法度有十事，云何",
    "T10n0309_007:1018a10": "為十？所謂修甚深智行無量業，總持強記意",
    "T10n0309_007:1018a11": "難沮壞，自無有量，以法界為量入於無量，當",
    "T10n0309_007:1018a12": "來過去現在諸佛之所修習，無上法印而封",
    "T10n0309_007:1018a13": "印之，依如來力增益佛土，恒自立志淨修道",
    "T10n0309_007:1018a14": "場建菩薩業。如是行者，為應法律應無所生，",
    "T10n0309_007:1018a15": "得開眼目[火*霍]然大寤，慧眼清淨永無塵曀，",
    "T10n0309_007:1018a16": "獲種姓眼、得佛淨眼，慧眼無外，議眼深遠，法",
    "T10n0309_007:1018a17": "眼常定，善知識眼以為營護，道眼甚深獲辯",
    "T10n0309_007:1018a18": "才眼，言無滯礙致無疑眼，心無彼此亦無猶",
    "T10n0309_007:1018a19": "豫，入法門眼導示盲類，分別義味開露法",
    "T10n0309_007:1018a20": "門，親真知識成就道心，所建境界無能障蔽，",
    "T10n0309_007:1018a21": "亦復無能有求毀呰，是謂菩薩分別諸眼成",
    "T10n0309_007:1018a22": "辦道業，為諸世間作良祐善友，豫了未生顯",
    "T10n0309_007:1018a23": "示威相，立於善根所化無礙，功德清淨所願",
    "T10n0309_007:1018a24": "必果，胞胎真正遇諸解脫斷諸疑網，布慧重",
    "T10n0309_007:1018a25": "雲遍滿空界，以賢聖法解暢心垢，所建志",
    "T10n0309_007:1018a26": "願恒現在前，心所作為終不疑難，信根堅固",
    "T10n0309_007:1018a27": "功業無盡，親奉諸佛除憂樂想，道心轉深採",
    "T10n0309_007:1018a28": "慧珍寶，供奉智士猶妙香花，為風所吹靡不",
    "T10n0309_007:1018a29": "聞者，其有穢惡悉為清淨。[1018a29] 「最勝當知！吾今居",
    "T10n0309_007:1018b01": "此閻浮利內，所居之國名毘舍離，以肉眼觀",
    "T10n0309_007:1018b02": "諸方剎土，諸苦憂惱不過此處，然復出於如",
    "T10n0309_007:1018b03": "來種性。今此眾生不馨之臭，上徹虛空十千",
    "T10n0309_007:1018b04": "由延，然天於人人為天種，天亦自知觀於宿",
    "T10n0309_007:1018b05": "命，吾所積德皆由人身，設不從人殖眾德本",
    "T10n0309_007:1018b06": "者不蒙福慶。最勝當知！爾時諸天各將營從，",
    "T10n0309_007:1018b07": "欲來世間咸來到空，人間臭氣重雲之際，便",
    "T10n0309_007:1018b08": "聞人間腥臊不淨，即還彼去不至人間。所以",
    "T10n0309_007:1018b09": "然者，以其香潔不堪住故。菩薩大士行大慈",
    "T10n0309_007:1018b10": "悲，所化國土亦不選擇是好是醜是淨是不",
    "T10n0309_007:1018b11": "淨，亦不心念我今願樂堪教化此不堪彼處。",
    "T10n0309_007:1018b12": "如我今日處此忍界，教化眾生緣畢無餘，十",
    "T10n0309_007:1018b13": "方諸如來等正覺皆遙讚歎，各各自於彼剎",
    "T10n0309_007:1018b14": "告四部眾，某方某甲稱佛姓字，名號能仁如",
    "T10n0309_007:1018b15": "來，於彼忍界五鼎沸中、五刺鐵中、五刀劍",
    "T10n0309_007:1018b16": "中、五盛焰中、五荒亂中、五無救中、五難債",
    "T10n0309_007:1018b17": "中，能處其中訓誨眾生甚奇甚特，分別賢聖",
    "T10n0309_007:1018b18": "諸度無極。諸天清淨身無垢穢，至臭雲際輒",
    "T10n0309_007:1018b19": "還天上，至宮殿中出到後園，入無憂池七日",
    "T10n0309_007:1018b20": "七夜而自洒浴，猶恐人間臭氣著身，心不願",
    "T10n0309_007:1018b21": "樂人間周旋。是時諸天香風遠布，下至空界",
    "T10n0309_007:1018b22": "萬八千由旬，復過此數有隨嵐風，香氣下過",
    "T10n0309_007:1018b23": "至空風香界二千由旬。諸天雖有眾德之香，",
    "T10n0309_007:1018b24": "猶不如此無欲之人持戒香也。菩薩當觀諸",
    "T10n0309_007:1018b25": "天食福謂為永久，天使在前乃悔不及，願",
    "T10n0309_007:1018b26": "貪人中興功福業，是時意豈在香臭間乎？菩",
    "T10n0309_007:1018b27": "薩大士亦復如是，雖處苦惱五盛焰中，心不",
    "T10n0309_007:1018b28": "疲厭亦不悔還，意常念在度脫眾生。若有賢",
    "T10n0309_007:1018b29": "聖神通之人，以其神力接一凡夫至上虛空",
    "T10n0309_007:1018c01": "香熏之界，還復來下在此世間，身體香熏經",
    "T10n0309_007:1018c02": "三七時香氣乃歇。無欲之人戒完具者，經劫",
    "T10n0309_007:1018c03": "去劫戒德之香終不斷絕。然菩薩大士，同處",
    "T10n0309_007:1018c04": "世間於世間長，復於世間作大炬明，雖有勤",
    "T10n0309_007:1018c05": "勞不以為苦，道意興盛心不缺減，是謂菩薩",
    "T10n0309_007:1018c06": "觀察眾生，有瞋恚心無瞋恚心，有多有少皆",
    "T10n0309_007:1018c07": "悉知之。」[1018c07] 爾時最勝復白佛言：「世尊！云何菩薩",
    "T10n0309_007:1018c08": "一心思惟觀察眾生，有愚癡心無愚癡心，有",
    "T10n0309_007:1018c09": "多有少皆悉知之？」[1018c09] 「於是菩薩便入明慧正受",
    "T10n0309_007:1018c10": "三昧，普觀世界至虛空際，其中所有眾生",
    "T10n0309_007:1018c11": "之類，一足二足至無數足，天、龍、鬼神、阿須倫、",
    "T10n0309_007:1018c12": "迦留羅、栴陀羅、摩休勒、人若非人，知其原本，",
    "T10n0309_007:1018c13": "一一分別尋究審實。若有眾生愚癡多者，便",
    "T10n0309_007:1018c14": "為挍計，演說因緣十二根本：無明緣行，行緣",
    "T10n0309_007:1018c15": "識，識緣名色，名色緣六入，六入緣更樂，更樂",
    "T10n0309_007:1018c16": "緣痛，痛緣愛，愛緣受，受緣有，有緣生，生緣",
    "T10n0309_007:1018c17": "死愁憂苦惱。有諸不淨亂想之心，逆順暢演",
    "T10n0309_007:1018c18": "無盡之智：無明滅則行滅，行滅則識滅，識滅",
    "T10n0309_007:1018c19": "則名色滅，名色滅則六入滅，六入滅則更樂",
    "T10n0309_007:1018c20": "滅，更樂滅則痛滅，痛滅則愛滅，愛滅則受滅，",
    "T10n0309_007:1018c21": "受滅則有滅，有滅則生滅，生滅則死滅，死滅",
    "T10n0309_007:1018c22": "則無復有愁憂苦惱諸不淨行，漏為大患泥洹",
    "T10n0309_007:1018c23": "為妙。如是菩薩觀諸相貌，而為演說究盡原",
    "T10n0309_007:1018c24": "本。若有眾生癡心彌固識不了朗，漸進導引",
    "T10n0309_007:1018c25": "將至靜處，復與解暢本無之法，無生滅法無",
    "T10n0309_007:1018c26": "著斷法，分別三世興衰之相，癡行過去識不",
    "T10n0309_007:1018c27": "可滅，廣曜法門出現妙智，興起佛道眾德具",
    "T10n0309_007:1018c28": "足，不捨菩薩善知識行，常遊菩薩閑靜之堂，",
    "T10n0309_007:1018c29": "入諸如來深要之觀。[1018c29] 「復當思惟十牢要法。云",
    "T10n0309_007:1019a01": "何思惟十牢要法？親近佛藏法身之相，念不",
    "T10n0309_007:1019a02": "思議還攝為一，解空無念亦無若干，自起自",
    "T10n0309_007:1019a03": "滅亦無主質，過行無緒不可護持出生諸道，",
    "T10n0309_007:1019a04": "法界虛空境界亦無窮盡，縛解自解去眾生",
    "T10n0309_007:1019a05": "著，依於善根成一切智，越於無量智慧之境，",
    "T10n0309_007:1019a06": "捷疾之智皆悉成就，充足菩薩希望之心，淨",
    "T10n0309_007:1019a07": "諸菩薩言&#x8FF9;之行，如來道義未曾漏失，不捨",
    "T10n0309_007:1019a08": "一切法性之相，所入極微意不謬誤，心若金",
    "T10n0309_007:1019a09": "剛力不可壞，諸佛之所授其號&#x8382;，悉無眾生",
    "T10n0309_007:1019a10": "應可度者，所說無二不可轉還，是謂菩薩十",
    "T10n0309_007:1019a11": "牢要法，進成道果取道不難。是謂最勝菩薩",
    "T10n0309_007:1019a12": "上妙無盡之法，當念修行。」◎",
    "T10n0309_007:1019a13": "◎三道滅度品第二十",
    "T10n0309_007:1019a14": "[1019a14] 爾時最勝菩薩即從座起長跪叉手，前白佛",
    "T10n0309_007:1019a15": "言：「唯然世尊！如來至真道德無崖，不猗道",
    "T10n0309_007:1019a16": "門求出解脫，於清淨學勤修慕及，金剛三昧",
    "T10n0309_007:1019a17": "不可稱量。今聞如來說滅度淨三道歸一，更",
    "T10n0309_007:1019a18": "無二名亦不著二。若審然者，何求無上至真",
    "T10n0309_007:1019a19": "道乎？唯然世尊！願為敷演令渴道家永忘識",
    "T10n0309_007:1019a20": "惑。」[1019a20] 是時世尊，迴金體身四面顧眄諸來會者，",
    "T10n0309_007:1019a21": "寂靜無名各無眾念，微視最勝而告之曰：「快",
    "T10n0309_007:1019a22": "哉問矣！誠難得聞。如來為汝一一暢演，令",
    "T10n0309_007:1019a23": "將來學永無猶豫。」[1019a23] 最勝白佛：「願樂欲聞。」[1019a23] 佛告",
    "T10n0309_007:1019a24": "最勝：「清淨道根不生穢枝，體性淨故則諸法",
    "T10n0309_007:1019a25": "淨，復於法性亦悉清淨，漸當分別有數無數，",
    "T10n0309_007:1019a26": "無數淨者得三世淨，以了三世空觀三界。是",
    "T10n0309_007:1019a27": "謂名曰微淨三昧。最勝當知！三道滅度其品",
    "T10n0309_007:1019a28": "不同志趣各異，身為垢本，念為垢池，想為遊",
    "T10n0309_007:1019a29": "塵，識為結首，一滅三存不致清淨，二滅二存",
    "T10n0309_007:1019b01": "亦不至淨，三滅一存亦不至淨，四滅空存乃",
    "T10n0309_007:1019b02": "至於淨，至一切智清淨亦爾。從初道&#x8FF9;上至",
    "T10n0309_007:1019b03": "無著，復從一住乃至十住，皆滅四還四歸四",
    "T10n0309_007:1019b04": "礙。云何為四？所謂四者，身為垢本凡夫滿足，",
    "T10n0309_007:1019b05": "念為垢池縱逸四流，想為遊塵興八萬愛，識",
    "T10n0309_007:1019b06": "為結首繫于三有。是以大聖，現有三道像如",
    "T10n0309_007:1019b07": "優劣，其實滅度無若干差別。道在泥洹不離",
    "T10n0309_007:1019b08": "虛寂，菩薩泥洹以度人為名，辟支佛泥洹",
    "T10n0309_007:1019b09": "現神足為名，聲聞泥洹現狹劣為名。復次最",
    "T10n0309_007:1019b10": "勝！菩薩泥洹慈悲喜護育養眾生，設導一人",
    "T10n0309_007:1019b11": "入道撿者，諸根容悅欣怡無量。當時意識澄",
    "T10n0309_007:1019b12": "靜無為，無道俗念諸情悉淨淨若泥洹，於彼",
    "T10n0309_007:1019b13": "永盡而無所有，是謂無念，應無所念亦不見",
    "T10n0309_007:1019b14": "念念亦無念，無念學者學亦無學，色亦無色",
    "T10n0309_007:1019b15": "亦不見色，心意識念亦無識念，從五陰身乃",
    "T10n0309_007:1019b16": "至無形，法體清淨不見有念而無所念。[1019b16] 「最勝",
    "T10n0309_007:1019b17": "當知！夫言泥洹，泥洹爾者豈為遠乎？莫作斯",
    "T10n0309_007:1019b18": "觀。所以然者，無念法體無形觀體則是泥洹，",
    "T10n0309_007:1019b19": "泥洹性體則是法觀，一而不二亦無差別，泥",
    "T10n0309_007:1019b20": "洹無名而不可見，亦無能立泥洹名號。是謂，",
    "T10n0309_007:1019b21": "最勝！菩薩大士學是泥洹清淨道者，而應於",
    "T10n0309_007:1019b22": "道應念無念。最勝！復當分別，菩薩大士欲行",
    "T10n0309_007:1019b23": "了達斯清淨道泥洹體性者，當修淨行。云何",
    "T10n0309_007:1019b24": "菩薩修其淨行？恒使身口意清淨無瑕穢。何",
    "T10n0309_007:1019b25": "謂身淨而無瑕穢？於是菩薩己身已淨，解諸",
    "T10n0309_007:1019b26": "外身亦復清淨，己身虛寂解諸身空，身之寂",
    "T10n0309_007:1019b27": "靜知諸身寂，己身解脫諸身亦然。菩薩復當",
    "T10n0309_007:1019b28": "思惟法觀，了知懈慢亦無懈慢，己身無慢道",
    "T10n0309_007:1019b29": "豈有慢？是故菩薩解身無慢。菩薩興念世惡",
    "T10n0309_007:1019c01": "露觀，身如影響不見淨想，達淨無想方應泥",
    "T10n0309_007:1019c02": "洹。是謂菩薩摩訶薩清淨泥洹道無差別。」[1019c02] 最",
    "T10n0309_007:1019c03": "勝菩薩復白佛言：「云何菩薩體淨無欲欲而",
    "T10n0309_007:1019c04": "無欲？」[1019c04] 佛告最勝：「菩薩大士周旋五趣流轉生",
    "T10n0309_007:1019c05": "死，方便權現適化應時，有說身淨則論無生，",
    "T10n0309_007:1019c06": "其&#x89A9;生死則無生死，解知無生，生死一而不",
    "T10n0309_007:1019c07": "異，亦無若干差別之名。菩薩復當了別身行",
    "T10n0309_007:1019c08": "彼達無生，此等生死則知身行達內外法。何",
    "T10n0309_007:1019c09": "謂身行？去來現在三世興衰，過去無&#x8FF9;、現在",
    "T10n0309_007:1019c10": "無記、當來無號。復次最勝！去者永盡、來者無",
    "T10n0309_007:1019c11": "窮、現在遷轉。亦當思惟盡不盡法。云何思惟",
    "T10n0309_007:1019c12": "盡不盡法？於是菩薩分別了達虛空淨想，其",
    "T10n0309_007:1019c13": "無盡者淡然無為無有想念，有想念者於賢",
    "T10n0309_007:1019c14": "戒律乃有大缺。」[1019c14] 佛告最勝：「吾昔成佛坐道樹",
    "T10n0309_007:1019c15": "下，七日七夜觀樹不眴，心念過去恒沙諸佛，",
    "T10n0309_007:1019c16": "由何自覺先達何法？時我，最勝！復作是念，過",
    "T10n0309_007:1019c17": "佛恒沙先達身法逮最正覺，因緣合會有識",
    "T10n0309_007:1019c18": "有想，其知緣者則空無想無所染著，亦復不",
    "T10n0309_007:1019c19": "見生滅著斷。若此，最勝！如斯觀者是謂身淨，",
    "T10n0309_007:1019c20": "夫身淨者悉歸智海。最勝當知！歸海之義",
    "T10n0309_007:1019c21": "其事有十。云何為十？一者歸佛之海法無",
    "T10n0309_007:1019c22": "形觀，歸眾生海超越有難，歸法之海集眾",
    "T10n0309_007:1019c23": "智故，歸福田海立本無根，歸五陰海示現穢",
    "T10n0309_007:1019c24": "法，歸智慧海分別若干教誡所趣，歸根義海",
    "T10n0309_007:1019c25": "增善根故，歸住心海了知眾生若干心意所",
    "T10n0309_007:1019c26": "念無量解知無礙，歸于行海不違願故，歸弘",
    "T10n0309_007:1019c27": "誓海究生死原。是謂，最勝！菩薩摩訶薩歸",
    "T10n0309_007:1019c28": "海十門之義。當念修行悉歸如來無漏法身。",
    "T10n0309_007:1019c29": "又觀如來無漏身者，不住本無不墮三界，達",
    "T10n0309_007:1020a01": "知本無為一法身，觀身無漏如本無住，住不",
    "T10n0309_007:1020a02": "見住亦無所住，以無漏身入生死海，示現色",
    "T10n0309_007:1020a03": "身如無色身，無邊無際無形不可&#x89A9;現，色身",
    "T10n0309_007:1020a04": "滅已亦不見滅，亦不見生身之本無如本無",
    "T10n0309_007:1020a05": "住。如來身淨亦無瑕穢，入眾生聚隨前形質",
    "T10n0309_007:1020a06": "隨像而現，了達眾生身之清淨，己身清淨眾",
    "T10n0309_007:1020a07": "生身淨，一而不二亦不若干，平等本無。本無",
    "T10n0309_007:1020a08": "無道不見有道，亦無俗法有漏無漏，亦復不",
    "T10n0309_007:1020a09": "見三乘教誡，斯是羅漢、辟支佛、菩薩、佛道，亦",
    "T10n0309_007:1020a10": "復不見十力、四無所畏、十八不共，於諸賢聖道",
    "T10n0309_007:1020a11": "法都無所著。是謂菩薩行應清淨應無所應。",
    "T10n0309_007:1020a12": "[1020a12] 「復次最勝！菩薩摩訶薩當念思惟口言清淨，",
    "T10n0309_007:1020a13": "何謂口言而應清淨？於是菩薩入虛空界清",
    "T10n0309_007:1020a14": "淨三昧，普觀三千世界其中眾生有形之類，",
    "T10n0309_007:1020a15": "一切賢愚清白好醜，悉歸于空皆悉清淨。菩",
    "T10n0309_007:1020a16": "薩復當思惟等觀，於第一義亦不見等亦不",
    "T10n0309_007:1020a17": "見不等。何以故？以等相觀故，亦不見等與不",
    "T10n0309_007:1020a18": "等相與無相，復以等相觀察諸法，不見道法",
    "T10n0309_007:1020a19": "無限無際，不見俗法有限有際，不見賢聖超",
    "T10n0309_007:1020a20": "過三有，不見凡夫力有優劣。最勝當了！菩薩",
    "T10n0309_007:1020a21": "分別清淨音聲，無有眾生想著意者，善察音",
    "T10n0309_007:1020a22": "響觀了無響，不見憂喜是常非常，樂於顛倒",
    "T10n0309_007:1020a23": "非顛倒者，達知眾生一切皆淨，無欲無染亦",
    "T10n0309_007:1020a24": "無生滅著斷，無淫怒癡三毒根本。復當觀察",
    "T10n0309_007:1020a25": "十二因緣十八本持，從癡至死皆悉清淨，癡",
    "T10n0309_007:1020a26": "亦不知我所造行，行亦不知從癡而有，法法",
    "T10n0309_007:1020a27": "自生法法自滅，法不見法何有癡行。如是最",
    "T10n0309_007:1020a28": "勝！法不相知法生則生法滅則滅，法不自知",
    "T10n0309_007:1020a29": "生與不生滅與不滅，故言無生滅著斷也。」[1020a29] 爾",
    "T10n0309_007:1020b01": "時最勝菩薩白佛言：「世尊！三世癡行隨身迴",
    "T10n0309_007:1020b02": "轉，有身則行隨，無身則行滅，乃至老死亦復",
    "T10n0309_007:1020b03": "如是。唯願世尊！敷演狐疑，令將來眾生永無",
    "T10n0309_007:1020b04": "疑滯。」[1020b04] 爾時世尊告最勝曰：「癡不染身身不染",
    "T10n0309_007:1020b05": "癡，癡亦不見我有身，身亦不見我有癡，各各",
    "T10n0309_007:1020b06": "清淨亦無吾我，言吾我者悉自虛寂，是謂菩",
    "T10n0309_007:1020b07": "薩一切清淨。言清淨者，何者是言？何者非言？",
    "T10n0309_007:1020b08": "言不在內亦不在外，不見言有出有入，便當",
    "T10n0309_007:1020b09": "具足十堅固義，分別眾生陰種所趣。云何為",
    "T10n0309_007:1020b10": "十？於是菩薩先求出要，化一切眾生故；現無",
    "T10n0309_007:1020b11": "數化，精進無著故；現無礙力，以一切法空故；",
    "T10n0309_007:1020b12": "現息意力，於一切法得自在故；現迴心意識，",
    "T10n0309_007:1020b13": "轉不轉故，分別義味故；現自性法力，智慧",
    "T10n0309_007:1020b14": "顯故；現自在力，為眾生說法故；現無畏力，",
    "T10n0309_007:1020b15": "安處正法故；現辯才，現無量智一一布現",
    "T10n0309_007:1020b16": "故；現無二力，無疇匹故。如是最勝！菩薩摩",
    "T10n0309_007:1020b17": "訶薩分別眾生種性所趣，亦不內亦不外亦",
    "T10n0309_007:1020b18": "不在兩中間，欲以言是菩薩耶？」[1020b18] 對曰：「非也。世",
    "T10n0309_007:1020b19": "尊！」[1020b19] 「云何欲淫怒癡是菩薩耶？」[1020b19] 對曰：「非也。世尊！」",
    "T10n0309_007:1020b20": "[1020b20] 「若不以欲怒癡是菩薩者，復以諸垢縛著是",
    "T10n0309_007:1020b21": "菩薩乎？」[1020b21] 對白：「非也。世尊！」[1020b21] 佛告最勝：「菩薩摩",
    "T10n0309_007:1020b22": "訶薩亦不著言亦不著不言，一切諸法皆無",
    "T10n0309_007:1020b23": "著不著，眼耳鼻口身心亦不見著不著，所演",
    "T10n0309_007:1020b24": "音響風動聲出，因緣合會乃有聲響，賢愚好",
    "T10n0309_007:1020b25": "醜聲無若干，亦不住內復不在外，尋其中間",
    "T10n0309_007:1020b26": "而不可得。」[1020b26] 佛告最勝：「菩薩摩訶薩住本無",
    "T10n0309_007:1020b27": "動三昧者，思惟勤念及其所行，皆如空等",
    "T10n0309_007:1020b28": "無住不住亦無眾想。是謂，最勝！眾生言聲一",
    "T10n0309_007:1020b29": "切音響悉空非真，權詐之法不可恃怙。」[1020b29] 爾時",
    "T10n0309_007:1020c01": "最勝白佛言：「世尊！如來聖諦成賢聖道果，權",
    "T10n0309_007:1020c02": "詐非真，云何成最正覺乎？」[1020c02] 佛告最勝：「如來等",
    "T10n0309_007:1020c03": "正覺道法審諦真實，以獲真實之法故，解知",
    "T10n0309_007:1020c04": "諸法非真非有也。又復最勝！菩薩摩訶薩周",
    "T10n0309_007:1020c05": "旋五道教授眾生，隨前所應而度脫之，觀察",
    "T10n0309_007:1020c06": "眾生名字音聲，轉于無上法輪，隨法句義令",
    "T10n0309_007:1020c07": "達報應，樂苦眾生說苦原本，解了諸法言皆",
    "T10n0309_007:1020c08": "無言。何者為言？言從何出？了知言者無有出",
    "T10n0309_007:1020c09": "生。是時菩薩復與樂習眾生說習根本，是",
    "T10n0309_007:1020c10": "習是生是因是緣，分別因緣本無習緒，不",
    "T10n0309_007:1020c11": "見有習亦不見有字。是謂，最勝！樂習眾生",
    "T10n0309_007:1020c12": "一切音聲皆空非真。又復菩薩隨前眾生報",
    "T10n0309_007:1020c13": "以道教，使聞法者順法而行，亦不知行之所",
    "T10n0309_007:1020c14": "趣報應之果。是謂菩薩行無所行證不見證，",
    "T10n0309_007:1020c15": "如爾一相等滅眾苦。復次菩薩復當思惟樂",
    "T10n0309_007:1020c16": "盡眾生，了達諸法不見出生，言音聲者無所",
    "T10n0309_007:1020c17": "住止，若坐若行常若一心，雖遊憒亂常若閑",
    "T10n0309_007:1020c18": "靜，設在大眾賢聖默然，意欲現言言便自止，",
    "T10n0309_007:1020c19": "追尋所言於著無著，不見盡與不盡，一切諸",
    "T10n0309_007:1020c20": "法亦不見盡、生滅著斷，聲出於言永無蹤&#x8FF9;。",
    "T10n0309_007:1020c21": "復次菩薩，樂道眾生思惟八行，眾生修習進",
    "T10n0309_007:1020c22": "趣泥洹，正言正業乃至正定，其如法者不如",
    "T10n0309_007:1020c23": "法者，平等一虛空觀無二不有違錯。是謂菩",
    "T10n0309_007:1020c24": "薩摩訶薩口言清淨而無瑕穢。[1020c24] 「復次菩薩摩",
    "T10n0309_007:1020c25": "訶薩當念思惟意識清淨。云何菩薩意識清",
    "T10n0309_007:1020c26": "淨？於是菩薩心為清淨亦無瑕穢，本無清淨",
    "T10n0309_007:1020c27": "不見有本，其心本者不可染污，無能為心作",
    "T10n0309_007:1020c28": "留難者。何以故？菩薩摩訶薩了心本淨不見",
    "T10n0309_007:1020c29": "有淨，世多愚惑於斯染著，達空思惟不有所",
    "T10n0309_007:1021a01": "著，分別究竟行權方便於本自淨。菩薩當知，",
    "T10n0309_007:1021a02": "又其心本本無往來，不擇高下尊卑貴賤，不",
    "T10n0309_007:1021a03": "見本有今無，不見今有本無，不念德本，念德",
    "T10n0309_007:1021a04": "本者，是謂空是謂無生是謂泥洹。」[1021a04] 問曰：「彼",
    "T10n0309_007:1021a05": "德本者，了識心本乎？」[1021a05] 曰：「非也。」[1021a05] 「內本空解外",
    "T10n0309_007:1021a06": "乎？」[1021a06] 曰：「非也。」[1021a06] 最勝白佛言：「若爾者云何空耶？」[1021a06] 佛",
    "T10n0309_007:1021a07": "言：「心本空，亦非本非不本，亦非心非不心，",
    "T10n0309_007:1021a08": "空心定菩薩者不自見心，己心本無外亦本",
    "T10n0309_007:1021a09": "無，一而不二而無若干差別之名；心非我心",
    "T10n0309_007:1021a10": "無心於心，我心非心無我於我，色非我色",
    "T10n0309_007:1021a11": "無色於色，我非色我無我於我，我心我色非",
    "T10n0309_007:1021a12": "我心我色，色我心我非色我心我，至聲香味",
    "T10n0309_007:1021a13": "細滑意法，非我意我法亦非意我法我也。何",
    "T10n0309_007:1021a14": "以故？心本空外亦空，以知外空達了諸法亦",
    "T10n0309_007:1021a15": "復如空，一而不二無若干相像。一切諸法亦",
    "T10n0309_007:1021a16": "復如是，不見本有今無，亦復不見今有本無，",
    "T10n0309_007:1021a17": "無亦不無有亦不有，有不知所以有，無不知",
    "T10n0309_007:1021a18": "所以無，無無恒自無，有有恒自有，有不出於",
    "T10n0309_007:1021a19": "有，無不出於無，無無不自無，有有不自有，有",
    "T10n0309_007:1021a20": "不知無無不知有，一切音聲皆空非真，是謂",
    "T10n0309_007:1021a21": "菩薩心為清淨。其心淨者，不可染污三十六",
    "T10n0309_007:1021a22": "湮，心本塵垢永無所著。復以善權方便達本",
    "T10n0309_007:1021a23": "自淨，亦不於淨起于想著。菩薩摩訶薩以了",
    "T10n0309_007:1021a24": "本末淨空定意自在三昧者，便能屈還周旋",
    "T10n0309_007:1021a25": "生死，往來五道殖眾德本；彼德本者，知心意",
    "T10n0309_007:1021a26": "識無心意識。復以本心愍及一切，識了眾生",
    "T10n0309_007:1021a27": "空無所有，我人壽命本末清淨。復以德本普",
    "T10n0309_007:1021a28": "及一切，令眾生類進修於道，眾生及道平等",
    "T10n0309_007:1021a29": "無二觀如是者，斯謂本末清淨。復以此淨等",
    "T10n0309_007:1021b01": "淫怒癡癡等道等，道則是慾怒癡癡則是道，",
    "T10n0309_007:1021b02": "道淨癡淨一無有二亦不若干。菩薩觀察本",
    "T10n0309_007:1021b03": "末自淨不著諸穢。」[1021b03] 爾時世尊告最勝曰：「身行",
    "T10n0309_007:1021b04": "清淨而不作惡，口言清淨恒歸至誠，意念清",
    "T10n0309_007:1021b05": "淨慈悲一切，眾行具足乃稱菩薩。」[1021b05] 爾時世尊",
    "T10n0309_007:1021b06": "說此本無清淨品時，五千菩薩皆得一生補",
    "T10n0309_007:1021b07": "處，無數千人皆發無上平等道意。",
    "T10n0309_007:1021b08": "乘無相品第二十一",
    "T10n0309_007:1021b09": "[1021b09] 最勝白佛言：「菩薩摩訶薩從初發意至成作",
    "T10n0309_007:1021b10": "佛，云何了達一相無相，復以無相分別一相？",
    "T10n0309_007:1021b11": "云何菩薩以清淨心遊處愛欲，從愛欲中復至",
    "T10n0309_007:1021b12": "清淨？」[1021b12] 佛告最勝：「行權菩薩乘無相淨心，周旋",
    "T10n0309_007:1021b13": "五道十方世界，或生欲界形無形界，雖處於",
    "T10n0309_007:1021b14": "界不染於界，與善男子善女人，以法之樂而",
    "T10n0309_007:1021b15": "娛樂之。復遊形界與諸天人同處宮殿，或在",
    "T10n0309_007:1021b16": "梵天與梵天王說於微妙乘無相法，處眾梵",
    "T10n0309_007:1021b17": "中或時經行或時賢聖默然，在中獨尊無能",
    "T10n0309_007:1021b18": "及者。又復最勝！菩薩在彼微現道教，漸降諸",
    "T10n0309_007:1021b19": "天使行真諦，除去諸梵計淨之心，住彼形界",
    "T10n0309_007:1021b20": "或經百劫至百千劫，復從形界下生欲界，內",
    "T10n0309_007:1021b21": "常樂靜獨處山林，雖處人中意常禪定。或時",
    "T10n0309_007:1021b22": "菩薩現有居家妻子自隨，復與眾生同世居",
    "T10n0309_007:1021b23": "業，處高現卑在卑現尊，觀眾生心周旋坐起",
    "T10n0309_007:1021b24": "言語，行來進止不興憍慢亦不自毀。所以然",
    "T10n0309_007:1021b25": "者，以其達了本末淨故。又復菩薩復遊於百",
    "T10n0309_007:1021b26": "千定正受三昧，以三昧威神，復觀三千大千",
    "T10n0309_007:1021b27": "世界，現身相好光明神足，權慧方便遊化自",
    "T10n0309_007:1021b28": "在，心應清淨乃謂無相。菩薩摩訶薩應此定",
    "T10n0309_007:1021b29": "者，乃得求於乘無相道，不相見生不相見無，",
    "T10n0309_007:1021c01": "生以無習道亦不想，於聖無道之相，亦不求",
    "T10n0309_007:1021c02": "相亦不求無相，了達道相無相，起時即起滅",
    "T10n0309_007:1021c03": "時即滅，有趣道相不相行滅有相行滅，是謂",
    "T10n0309_007:1021c04": "菩薩而為道相。菩薩摩訶薩亦不求相以為",
    "T10n0309_007:1021c05": "道相。何以故？道自無相，不求無相為道之相；",
    "T10n0309_007:1021c06": "不見合散以為道相；不見十二緣本我人壽",
    "T10n0309_007:1021c07": "命，從癡有行而有道相；亦復不見無我人壽",
    "T10n0309_007:1021c08": "命，從癡有行有道相也。何以故？道自無相亦",
    "T10n0309_007:1021c09": "不見相，不望所生冀于道相，了知四大是身",
    "T10n0309_007:1021c10": "非身，是常非常是空非空，是我非我取捨合",
    "T10n0309_007:1021c11": "散皆非真實，是謂菩薩摩訶薩應如應爾。亦",
    "T10n0309_007:1021c12": "不異非不異，亦不見異亦不見不異，乃應道",
    "T10n0309_007:1021c13": "相無相。善身不善身，記身無記身，漏身無漏",
    "T10n0309_007:1021c14": "身，有為身無為身，成身敗身，合散取捨，以相",
    "T10n0309_007:1021c15": "道相分別悉空而無所有，如夢如影如響如",
    "T10n0309_007:1021c16": "熱時焰。亦不身空亦不身無空，亦不身想亦",
    "T10n0309_007:1021c17": "不身無想，亦不身願亦不身無願，不身亦不",
    "T10n0309_007:1021c18": "與無欲相應非不相應，不身亦不與十二因",
    "T10n0309_007:1021c19": "緣相應非不相應，十二因緣亦不相應非不",
    "T10n0309_007:1021c20": "相應，至十八界亦復如是。法性如爾，亦不與",
    "T10n0309_007:1021c21": "道相相應非不相應；從癡生愛亦復如是，不",
    "T10n0309_007:1021c22": "與道相相應亦非不相應；一切諸法名色六",
    "T10n0309_007:1021c23": "入，不與道相相應亦不不相應。[1021c23] 「菩薩摩訶薩",
    "T10n0309_007:1021c24": "復當入于滅盡定意不動三昧，次觀道相不",
    "T10n0309_007:1021c25": "與十八本持相應非不相應；法性不與十二",
    "T10n0309_007:1021c26": "因緣相應非不相應；無限無量不可思議塵",
    "T10n0309_007:1021c27": "勞之垢，不與道相相應亦不不相應；乃至法",
    "T10n0309_007:1021c28": "性諸情，不與十二因緣相應非不相應；乃至",
    "T10n0309_007:1021c29": "老死無婬怒癡法，不與道相相應亦不不",
    "T10n0309_007:1022a01": "相應非不相應；有數無數，不與道相相應亦",
    "T10n0309_007:1022a02": "不不相應；道相無二，不與有數無數相應亦",
    "T10n0309_007:1022a03": "不不相應；於第一義，有俗無俗有漏無漏有",
    "T10n0309_007:1022a04": "為無為有記無記，善法惡法若好若醜，以不",
    "T10n0309_007:1022a05": "二行非不二行，無壞敗意求于道相。求道相",
    "T10n0309_007:1022a06": "者，不與第一義，有俗無俗有漏無漏有為無",
    "T10n0309_007:1022a07": "為有記無記，善法惡法若好若醜，而共相應，",
    "T10n0309_007:1022a08": "亦不不相應。復次菩薩摩訶薩復於諸法無",
    "T10n0309_007:1022a09": "相之相，亦不見相非不無相，是道無相亦不",
    "T10n0309_007:1022a10": "見相，斯謂道相應於無相。無相之相法自虛",
    "T10n0309_007:1022a11": "寂，如空無相非不有相，當應此相應無所應。",
    "T10n0309_007:1022a12": "如是菩薩摩訶薩得此道相定意者，於諸法",
    "T10n0309_007:1022a13": "界悉得自在。入此定已，分別己身一一毛孔，",
    "T10n0309_007:1022a14": "無限無量不可思議，諸佛世界悉現在前，已",
    "T10n0309_007:1022a15": "現世界，復現翼從弟子，菩薩渴仰聞法聽無",
    "T10n0309_007:1022a16": "厭足，使彼大眾普見三千大千剎土，如來金",
    "T10n0309_007:1022a17": "體出無量光，一一光明無數無量佛土，於彼",
    "T10n0309_007:1022a18": "佛剎現身色相，在彼大眾闡揚大法，聞者牢",
    "T10n0309_007:1022a19": "固不捨金剛定意三昧。復於彼界百千億劫，",
    "T10n0309_007:1022a20": "周旋教化示現權智，如無權智，不見權智所",
    "T10n0309_007:1022a21": "可化者。雖處彼界心如影像，猛焰鏡形心無",
    "T10n0309_007:1022a22": "是念，劫數長遠尋之無原，於其中間生懈慢",
    "T10n0309_007:1022a23": "意。亦復不念眾生易化，吾於一日一夜教化",
    "T10n0309_007:1022a24": "周旋，普遍恒沙諸佛世界億千萬劫，諸佛所",
    "T10n0309_007:1022a25": "化吾為特勝。如是菩薩摩訶薩入道性無相",
    "T10n0309_007:1022a26": "定者，一一分別身體毛孔，周旋教化亦不疲",
    "T10n0309_007:1022a27": "厭，無受化者，於婬怒癡不大慇懃；淨彼世界",
    "T10n0309_007:1022a28": "詣彼如來大會之處，不見長短起不淨念。何",
    "T10n0309_007:1022a29": "以故？菩薩摩訶薩遊無量法界降伏心意，忍",
    "T10n0309_007:1022b01": "諸塵勞未曾有行，無方喻行建精進行悉分",
    "T10n0309_007:1022b02": "別故，不思議定無道相定真際相定，一而不",
    "T10n0309_007:1022b03": "二亦無差別，令彼眾生分別道相，有俗無俗",
    "T10n0309_007:1022b04": "有漏無漏，有為無為有記無記有欲無欲，不",
    "T10n0309_007:1022b05": "見與道相相應，亦不不相應；道相不與有俗",
    "T10n0309_007:1022b06": "無俗有漏無漏有記無記有欲無欲相應，亦",
    "T10n0309_007:1022b07": "不不相應；道相不與十二因緣相應，亦不不",
    "T10n0309_007:1022b08": "相應；緣癡有愛生老病死亦不相應，十二因",
    "T10n0309_007:1022b09": "緣不與道相應亦不不相應，緣癡有愛生老",
    "T10n0309_007:1022b10": "病死，不與道相應，亦不不相應。如是最勝！菩",
    "T10n0309_007:1022b11": "薩摩訶薩得此道相定意者，不見相應不見",
    "T10n0309_007:1022b12": "不相應，是謂菩薩摩訶薩於道相定意應無",
    "T10n0309_007:1022b13": "所應，於無相定亦不見應，亦不見不應，是謂",
    "T10n0309_007:1022b14": "應無所應，非羅漢、辟支佛所能及知。何以故？",
    "T10n0309_007:1022b15": "非彼境界故。諸佛世尊不可思議，普入一切",
    "T10n0309_007:1022b16": "十方世界，現諸相好威儀禮節，十八變化師",
    "T10n0309_007:1022b17": "子奮迅無畏三昧。[1022b17] 「是時，最勝！菩薩摩訶薩具",
    "T10n0309_007:1022b18": "足如來道相定意，不捨金剛誓願定意，過諸",
    "T10n0309_007:1022b19": "佛度無所度，亦不見度亦不見不度。菩薩摩",
    "T10n0309_007:1022b20": "訶薩心一念頃從三昧起，不捨十方苦厄眾",
    "T10n0309_007:1022b21": "生，尋復往至四事供養，衣被飯食象馬七珍，",
    "T10n0309_007:1022b22": "床褥臥具病瘦醫藥權慧調御一切，盡為眾",
    "T10n0309_007:1022b23": "生不自為己，從一佛國至一佛國，教化周旋",
    "T10n0309_007:1022b24": "闡揚正法，亦無厭足。入諸佛土，令彼眾生悉",
    "T10n0309_007:1022b25": "令受化，無覺知者，興隆佛事現一切智，心所",
    "T10n0309_007:1022b26": "周接尋念即至。菩薩摩訶薩入此道相定意，",
    "T10n0309_007:1022b27": "普入十方恒沙無央數剎諸佛世界眾生之類",
    "T10n0309_007:1022b28": "心意識中，觀察所念分別宿行，是趣泥犁，是",
    "T10n0309_007:1022b29": "趣餓鬼，是趣畜生，是趣天道，是趣人道。如是",
    "T10n0309_007:1022c01": "菩薩摩訶薩彈指之頃盡能分別眾生所趣。",
    "T10n0309_007:1022c02": "或有眾生修行善道應道相定，亦知彼眾生",
    "T10n0309_007:1022c03": "有小乘心、辟支佛心、菩薩心。如是菩薩摩訶",
    "T10n0309_007:1022c04": "薩普遊諸佛世界，禮拜承事諸佛世尊，淨諸",
    "T10n0309_007:1022c05": "佛土，具滿一切眾生所念。或在諸佛剎土，",
    "T10n0309_007:1022c06": "見慳貪眾生類，輒自示現行於大施，於彼",
    "T10n0309_007:1022c07": "剎土&#x7AEA;大施幢，以清淨梵音告一切曰：『諸賢",
    "T10n0309_007:1022c08": "當知，我名一切施無求報者。』若有乏短衣被、",
    "T10n0309_007:1022c09": "飯食、病瘦醫藥、床臥具等，國財妻子象馬",
    "T10n0309_007:1022c10": "七珍，菩薩布施從初發意至于成佛，除三",
    "T10n0309_007:1022c11": "不施，餘者盡施。云何為三？一者父，二者母，",
    "T10n0309_007:1022c12": "三者師長，是謂立根菩薩在諸佛剎土行於",
    "T10n0309_007:1022c13": "布施。[1022c13] 「復次菩薩摩訶薩以善權方便，復遊十",
    "T10n0309_007:1022c14": "方恒沙剎土，見彼眾生有懈慢者，現身持戒",
    "T10n0309_007:1022c15": "行十八法，或在樹下曠野塚間，高山深崖隱",
    "T10n0309_007:1022c16": "處林窟，慇懃奉戒不犯眾法。遊在人間執持",
    "T10n0309_007:1022c17": "威儀禮節，出入進止若行若坐心常懇惻，初",
    "T10n0309_007:1022c18": "不離戒。達了禁戒本無所有，生者皆盡一切",
    "T10n0309_007:1022c19": "無常，我身與彼一而不異，至竟清淨。從地至",
    "T10n0309_007:1022c20": "地乃至十地，不見十地是礙度十地是無礙，",
    "T10n0309_007:1022c21": "猶如鳥飛虛空亦無足跡。解知萬物皆空如",
    "T10n0309_007:1022c22": "空，物亦非物，非物亦非物。菩薩摩訶薩亦復",
    "T10n0309_007:1022c23": "如是，遊於無量諸佛世界，不捨弘誓牢固之",
    "T10n0309_007:1022c24": "心，攝彼懈怠眾生，安處入于道相正受。[1022c24] 「復次",
    "T10n0309_007:1022c25": "菩薩摩訶薩執權智慧，復遊十方恒沙剎土，",
    "T10n0309_007:1022c26": "見彼眾生有懈怠者，常懷瞋恚未始有悅；菩",
    "T10n0309_007:1022c27": "薩於彼現身忍辱，若人罵者默而不報，設復",
    "T10n0309_007:1022c28": "有人截其手足，毀辱其形心不變易，不興恚",
    "T10n0309_007:1022c29": "怒持心如地，觀達此身四大合成，神離則散",
    "T10n0309_007:1023a01": "有何可貴，智者分別無一可貪，亦如屠牛之",
    "T10n0309_007:1023a02": "家分牛為四分，了知本末悉無所有。菩薩大",
    "T10n0309_007:1023a03": "士亦復如是，解身無主亦無所有。何者是身？",
    "T10n0309_007:1023a04": "身為誰有？名相號字悉不真實。或有菩薩因",
    "T10n0309_007:1023a05": "禪行忍，在于曠野無人之處，樹下端坐一心",
    "T10n0309_007:1023a06": "思惟。行路之人及牧牛人，擔薪負草逕過其",
    "T10n0309_007:1023a07": "邊，或以草枝而刺其鼻或刺耳門；菩薩尋覺",
    "T10n0309_007:1023a08": "熟觀彼已，還閉其目寂然心意，意無亂念亦",
    "T10n0309_007:1023a09": "無他想。或值行人以瓦石打擲，破傷頭目毀",
    "T10n0309_007:1023a10": "壞形體；菩薩心識亦不移變不興亂想。是謂",
    "T10n0309_007:1023a11": "菩薩摩訶薩因禪行忍，接度眾生不可稱記。",
    "T10n0309_007:1023a12": "[1023a12] 「復次菩薩摩訶薩以不思議力，遊至十方恒",
    "T10n0309_007:1023a13": "沙剎土，見有眾生常懷懈慢，菩薩於彼現身",
    "T10n0309_007:1023a14": "精進，攝取眾生安處無為。是時菩薩為一眾",
    "T10n0309_007:1023a15": "生經百千劫，心不懈惓亦不疲厭。何以故？達",
    "T10n0309_007:1023a16": "了法界空無所有，以如來之道而度脫之，雖",
    "T10n0309_007:1023a17": "度眾生亦不見度，亦不見不度，是謂菩薩摩",
    "T10n0309_007:1023a18": "訶薩慇懃精進，心不變移亦不他想。於其中",
    "T10n0309_007:1023a19": "間受諸苦惱，或值剎土劫燒火起焰至梵天，",
    "T10n0309_007:1023a20": "或值水出亦至梵天，或值風動吹諸剎土碎",
    "T10n0309_007:1023a21": "如塵霧，菩薩處彼盡取生類，安處無為令不",
    "T10n0309_007:1023a22": "擾亂，是謂菩薩摩訶薩遊恒沙剎土精進不",
    "T10n0309_007:1023a23": "闕。[1023a23] 「復次菩薩摩訶薩復以善權方便，遊至十",
    "T10n0309_007:1023a24": "方恒沙剎土，見彼眾生心亂不定，菩薩於彼",
    "T10n0309_007:1023a25": "現乎坐禪，或坐村落或坐樹間，或坐山林深",
    "T10n0309_007:1023a26": "窟之中，或經百千劫心無他想，引取眾生令",
    "T10n0309_007:1023a27": "心不亂。是時菩薩在於路側入定，其三昧名",
    "T10n0309_007:1023a28": "無形想定，入此定者，或經一劫至百千劫，天",
    "T10n0309_007:1023a29": "地融爛山河樹木悉皆散落，海水泉源江河",
    "T10n0309_007:1023b01": "駃流悉皆涸竭，入定菩薩處中坐禪，心不變",
    "T10n0309_007:1023b02": "移亦不腐壞。或放牛人擔薪負草經過其邊，",
    "T10n0309_007:1023b03": "或以木枝而刺鼻者或刺耳孔，或直擘眼而",
    "T10n0309_007:1023b04": "視者，或開口而看齒者，或前取髮頂捉而",
    "T10n0309_007:1023b05": "不能得者，或以利刀剪菩薩爪而不能得者。",
    "T10n0309_007:1023b06": "何以故？皆是菩薩定力威神不可沮故，十方",
    "T10n0309_007:1023b07": "諸佛復加威神，令此菩薩不遭苦惱。是謂菩",
    "T10n0309_007:1023b08": "薩摩訶薩遊于十方恒沙剎土，見彼亂意便",
    "T10n0309_007:1023b09": "自入定，從劫至劫不以疲惓。[1023b09] 「復次菩薩摩訶",
    "T10n0309_007:1023b10": "薩復以善權方便遊至恒沙剎土，觀見眾生",
    "T10n0309_007:1023b11": "有愚惑者，菩薩於彼示現智慧，為彼眾生分",
    "T10n0309_007:1023b12": "別義趣，思惟三世現在之事，越次諸地，從",
    "T10n0309_007:1023b13": "地至無地，從無地至地，猶如飛鳥無所觸礙。",
    "T10n0309_007:1023b14": "菩薩亦復如是，非像為像像為非像，非物為",
    "T10n0309_007:1023b15": "物物為非物。云何非像為像像為非像？於是",
    "T10n0309_007:1023b16": "菩薩入虛空際定意正受，觀他方世界，藥果",
    "T10n0309_007:1023b17": "樹木山河石壁，悉空如空，空亦空無。菩薩",
    "T10n0309_007:1023b18": "摩訶薩亦復如是，一切世界皆如空等，是謂",
    "T10n0309_007:1023b19": "菩薩摩訶薩非像為像像為非像；非物為物",
    "T10n0309_007:1023b20": "亦復如是。復入眾智自在定意，示現眾生除",
    "T10n0309_007:1023b21": "愚闇想，皆悉安處令至彼岸，是謂菩薩摩訶",
    "T10n0309_007:1023b22": "薩遊于十方無量世界，觀彼眾生愚惑想者，",
    "T10n0309_007:1023b23": "為現慧明永無闇昧。」"
}