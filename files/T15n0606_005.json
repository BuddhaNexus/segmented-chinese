{
    "T15n0606_005:0211c07": "修行道地經卷第五",
    "T15n0606_005:0211c09": "西晉三藏竺法護譯",
    "T15n0606_005:0211c10": "神足品第二十二",
    "T15n0606_005:0211c11": " 其心清淨如流泉，  與比丘俱猶德華，",
    "T15n0606_005:0211c12": " 免苦慧安若涼風，  長養佛樹願稽首。",
    "T15n0606_005:0211c13": " 應時得寂定，  如山不可動，",
    "T15n0606_005:0211c14": " 明觀等如稱，  除瑕令無穢。",
    "T15n0606_005:0211c15": " 以經義寂觀，  照曜現世間，",
    "T15n0606_005:0211c16": " 斂心自歸命，  稽首三界尊。",
    "T15n0606_005:0211c17": "[0211c17] 其修行者，或先得寂而後入觀，或先得觀然",
    "T15n0606_005:0211c18": "後入寂；習行寂寞適至於觀便得解脫，設先",
    "T15n0606_005:0211c19": "入觀若至寂寞亦得解脫。何謂為寂？其心正",
    "T15n0606_005:0211c20": "住，不動不亂而不放逸，是為寂相；尋因其行",
    "T15n0606_005:0211c21": "心觀正法，省察所作而見本無，因其形相是",
    "T15n0606_005:0211c22": "謂為觀。譬如賣金，有人買者，見金已後不言",
    "T15n0606_005:0211c23": "好醜，是謂為寂；見金分別知出某國銀銅雜",
    "T15n0606_005:0211c24": "者，識其真偽紫磨黃金，是謂為觀。如人刈草，",
    "T15n0606_005:0211c25": "左手獲草，右手鎌刈，其寂然者如手捉草，其",
    "T15n0606_005:0211c26": "法觀者如鎌截之。於是頌曰：",
    "T15n0606_005:0211c27": " 其心無瑕穢，  不動名曰寂；",
    "T15n0606_005:0211c28": " 若心遍省者，  斯號謂法觀。",
    "T15n0606_005:0211c29": " 手捉草應寂，  鎌截之為觀，",
    "T15n0606_005:0212a01": " 以是故寂然，  微妙得解脫。",
    "T15n0606_005:0212a02": "[0212a02] 其修行者，觀人身骸在前在後等而無異，開",
    "T15n0606_005:0212a03": "目閉目觀之同等，是謂為寂；尋便思惟，頭頸",
    "T15n0606_005:0212a04": "異處手足各別，骨節支解各散一處，是謂為",
    "T15n0606_005:0212a05": "觀。此骨鎖身因四事長，飲食、愛欲、睡眠、罪福",
    "T15n0606_005:0212a06": "之所緣生，皆歸無常、苦、空、非身，不淨朽積悉",
    "T15n0606_005:0212a07": "無所有，是謂為觀。取要言之，見而不察是謂",
    "T15n0606_005:0212a08": "為寂，分別其無是謂為觀。於是頌曰：",
    "T15n0606_005:0212a09": " 見諸骨鎖不察省，  心不濁亂是謂寂；",
    "T15n0606_005:0212a10": " 分別其體頭手足，  發意欲省是謂觀。",
    "T15n0606_005:0212a11": "[0212a11] 其修行者，何因專精求入寂然？無數方便而",
    "T15n0606_005:0212a12": "逮於寂，今取要言而解說之。因二事致：一惡",
    "T15n0606_005:0212a13": "露觀；二曰數息，守出入息。何謂為不淨觀？",
    "T15n0606_005:0212a14": "初當發心慈念一切皆令安隱，發是心已，便",
    "T15n0606_005:0212a15": "到&#x585C;間坐觀死人，計從一日乃至七日，或身",
    "T15n0606_005:0212a16": "&#x8196;脹其色青黑，爛壞臭處為蟲見食，無復肌",
    "T15n0606_005:0212a17": "肉，膿血見洿，視其骨節筋所纏裹，白骨星散",
    "T15n0606_005:0212a18": "甚為可惡，或見久遠若干歲骨，微碎在地色",
    "T15n0606_005:0212a19": "如縹碧；存心熟思，隨其所觀行步進止，臥起",
    "T15n0606_005:0212a20": "經行懷之不忘，若詣閑居寂無人處，結跏趺",
    "T15n0606_005:0212a21": "坐，省彼&#x585C;間所見屍形，一心思惟。於是頌曰：",
    "T15n0606_005:0212a22": " 欲省惡露至&#x585C;間，  往到&#x585C;間觀死屍，",
    "T15n0606_005:0212a23": " 在於空寂無人聲，  自觀其身如彼屍。",
    "T15n0606_005:0212a24": "[0212a24] 其修行者，設忘此觀復往重視，還就本坐作",
    "T15n0606_005:0212a25": "無常觀，出入進止未曾捨懷，夙夜不懈一月",
    "T15n0606_005:0212a26": "一秋，復過是數專精不廢，經行、坐起、寢覺、住",
    "T15n0606_005:0212a27": "止，若獨若眾常不離心，疾病強健當以著",
    "T15n0606_005:0212a28": "志，不但以此無常、苦、空、非身為定也。所觀如",
    "T15n0606_005:0212a29": "諦不從虛妄。於是頌曰：",
    "T15n0606_005:0212b01": " 察因緣觀若忘者，  重到&#x585C;間觀視之，",
    "T15n0606_005:0212b02": " 不但專觀無常苦，  不轉其心省如見。",
    "T15n0606_005:0212b03": "[0212b03] 如在&#x585C;間所見屍形，一心思念初不忘捨，觀",
    "T15n0606_005:0212b04": "身亦然；觀死人形及吾軀體等無差特，若見",
    "T15n0606_005:0212b05": "他人男女大小，端正好醜裸形衣被，莊校瓔",
    "T15n0606_005:0212b06": "珞若無嚴飾，一心察之死屍無異，用不淨觀",
    "T15n0606_005:0212b07": "得至為寂。爾時修行常察惡露，譬如眾流悉",
    "T15n0606_005:0212b08": "歸于海。於是頌曰：",
    "T15n0606_005:0212b09": " 我身死屍及大小，  見其惡露等無異，",
    "T15n0606_005:0212b10": " 心常專精未曾捨，  譬如眾流入巨海。",
    "T15n0606_005:0212b11": "[0212b11] 爾時修行心自念言：「已是自在，心不違我，不",
    "T15n0606_005:0212b12": "復為惑。」即時歡喜以能甘樂致於奇特，&#x7AEA;立",
    "T15n0606_005:0212b13": "秉志不復隨欲；若見女人，謂是骨鎖非為",
    "T15n0606_005:0212b14": "好顏，察知審諦本所習欲以為瑕穢，離於情",
    "T15n0606_005:0212b15": "色不造眾惡，是第一禪。棄捐五蓋具足五德，",
    "T15n0606_005:0212b16": "離諸思想，遠眾欲惡不善之法，其心專念靜",
    "T15n0606_005:0212b17": "然一定，而歡喜安行第一禪，是謂為寂淡然",
    "T15n0606_005:0212b18": "之法。求之若此因惡露觀。於是頌曰：",
    "T15n0606_005:0212b19": " 志自在如弓，  心心相牽挽，",
    "T15n0606_005:0212b20": " 觀女人皮骨，  制意不隨欲。",
    "T15n0606_005:0212b21": " 離瑕心清淨，  身脫於眾惡，",
    "T15n0606_005:0212b22": " 在世得自在，  歡喜得禪定。",
    "T15n0606_005:0212b23": "[0212b23] 是第一禪續在穿漏諸漏未盡，如是行者住",
    "T15n0606_005:0212b24": "第一禪故為凡夫；計佛弟子故立在外，未盡",
    "T15n0606_005:0212b25": "應入室；如外仙人遠離於欲終始不斷，非佛",
    "T15n0606_005:0212b26": "弟子。修行如是，求第一禪甚亦難致，其餘三",
    "T15n0606_005:0212b27": "禪稍前轉易，譬如學射，遙立大准，習久乃中，",
    "T15n0606_005:0212b28": "習不休息工則析毛；初學一禪精勤乃致，其",
    "T15n0606_005:0212b29": "餘三禪學之則易。於是頌曰",
    "T15n0606_005:0212c01": " 其學第一禪，  精勤甚難致，",
    "T15n0606_005:0212c02": " 其餘三禪者，  方便遂易坐。",
    "T15n0606_005:0212c03": " 譬如學射法，  初始甚難中，",
    "T15n0606_005:0212c04": " 已能中大准，  閉目破一毛。",
    "T15n0606_005:0212c05": " 若第一禪寂然致，  故是凡夫當訶教，",
    "T15n0606_005:0212c06": " 非佛弟子在界外，  已離愛欲似仙人。",
    "T15n0606_005:0212c07": "[0212c07] 其修行者，已得自在順成四禪，欲得神足，觀",
    "T15n0606_005:0212c08": "悉見空，省諸節解，眼、耳、鼻、口、項、頸、&#x8107;、脊、手、足、",
    "T15n0606_005:0212c09": "胸、腹及諸毛孔若如虛空。作是觀已，自見其",
    "T15n0606_005:0212c10": "身解解連綴如蓮花本，猶根諸孔觀如虛空，",
    "T15n0606_005:0212c11": "然後見身譬如革囊；漸察如是，便離形想唯",
    "T15n0606_005:0212c12": "有空想；已得空想無復色想，或習空想續見",
    "T15n0606_005:0212c13": "其體，但無所著也！欲&#x89A9;身者則自見之，欲不",
    "T15n0606_005:0212c14": "&#x89A9;者則亦不見；欲&#x89A9;虛空則而見之，欲不&#x89A9;",
    "T15n0606_005:0212c15": "者則亦不見。體心俱等，意在其內如乳水合，",
    "T15n0606_005:0212c16": "心不離身身不離心，堅固其志，以心舉身令",
    "T15n0606_005:0212c17": "去其座專心在空，如人持稱，令稱鎚等，正",
    "T15n0606_005:0212c18": "安銖兩，斤平已後手舉懸稱。修行如是，自",
    "T15n0606_005:0212c19": "擎其形專心念空。於是頌曰：",
    "T15n0606_005:0212c20": " 其有修行者，  神足飛如天，",
    "T15n0606_005:0212c21": " 觀身諸骨節，  毛孔皆為空；",
    "T15n0606_005:0212c22": " 已離不計吾，  專念想樂空，",
    "T15n0606_005:0212c23": " 如大稱量物，  舉身亦如是。",
    "T15n0606_005:0212c24": "[0212c24] 其修行者，習行如是便得成就，初舉身時去",
    "T15n0606_005:0212c25": "地如蟣，轉如胡麻，稍如大豆，遂復如棗。習舉",
    "T15n0606_005:0212c26": "如此至于梵天，乃到淨居諸天之宮，通徹須",
    "T15n0606_005:0212c27": "彌無所拘礙；入地無間出而無孔，遊於空中",
    "T15n0606_005:0212c28": "坐臥行住，身上出火身下出水，身上出水身",
    "T15n0606_005:0212c29": "下出火；從諸毛孔現若干光，五色之耀如日",
    "T15n0606_005:0213a01": "明照；能變一身以為無數，化作牛、馬、龍、象、騾、",
    "T15n0606_005:0213a02": "驢、駱駝、虎、狼、師子無所不現；發意之頃，普遊",
    "T15n0606_005:0213a03": "佛界旋則尋逮，是神足界通達之變。是神足",
    "T15n0606_005:0213a04": "者因四禪致，其四禪者因不淨觀、數息致之，",
    "T15n0606_005:0213a05": "是故修行當念惡露、數息思定。於是頌曰：",
    "T15n0606_005:0213a06": " 因習學輕舉，  如風無罣礙，",
    "T15n0606_005:0213a07": " 身踊至梵天，  悉觀諸天宮。",
    "T15n0606_005:0213a08": " 飛行在虛空，  如雲無禁制，",
    "T15n0606_005:0213a09": " 入地如入水，  在空如處地。",
    "T15n0606_005:0213a10": " 從身自出火，  若如日光明，",
    "T15n0606_005:0213a11": " 身下雨其水，  如月降霜露。",
    "T15n0606_005:0213a12": " 專精得神足，  自在無所礙，",
    "T15n0606_005:0213a13": " 欲得捫梵天，  自恣何況餘。",
    "T15n0606_005:0213a14": " 欲至他方界，  輕舉即能到，",
    "T15n0606_005:0213a15": " 釋擲金剛疾，  往返亦如是。",
    "T15n0606_005:0213a16": " 自在而變化，  能見無數形，",
    "T15n0606_005:0213a17": " 如釋娛樂幻，  樂神足亦然。",
    "T15n0606_005:0213a18": " 遊于佛經甘露池，  亦如大象入華泉，",
    "T15n0606_005:0213a19": " 總說其義如本教，  故歎詠是致神足。",
    "T15n0606_005:0213a20": "修行道地經數息品第二十三",
    "T15n0606_005:0213a21": " 其威神耀如日光，  德炎巍巍過天帝，",
    "T15n0606_005:0213a22": " 顏色端正如月滿，  消除眾冥滅諸垢。",
    "T15n0606_005:0213a23": " 口說法言如甘露，  出語姝妙歎十善，",
    "T15n0606_005:0213a24": " 篤信合俱歸最尊，  願稽首佛無等倫。",
    "T15n0606_005:0213a25": " 觀採諸經如入海，  以獲禪定無穿漏，",
    "T15n0606_005:0213a26": " 敢可計數佛弟子，  是故稽首最勝安。",
    "T15n0606_005:0213a27": "[0213a27] 其修行者自惟念言：「何謂無漏至第一禪？何",
    "T15n0606_005:0213a28": "謂名之世尊弟子？」若修行者在禪穿漏，當發",
    "T15n0606_005:0213a29": "是心：「我得一禪故為穿漏，以穿漏行第一之",
    "T15n0606_005:0213b01": "禪得生梵天；在上福薄，命若盡者，當墮地獄、",
    "T15n0606_005:0213b02": "餓鬼、畜生及在人間。」計此之輩雖在梵天，諦",
    "T15n0606_005:0213b03": "視比丘，不免惡道、凡夫之類也。所以者何？未",
    "T15n0606_005:0213b04": "解脫故。於是頌曰：",
    "T15n0606_005:0213b05": " 設使始學得漏禪，  其修行穿如漏器，",
    "T15n0606_005:0213b06": " 雖生梵天當復還，  如雨綵衣其色變。",
    "T15n0606_005:0213b07": "[0213b07] 譬如國王，有一大臣而犯重事，先考治之，五",
    "T15n0606_005:0213b08": "毒並至，&#x5374;乃著械閉在深獄，令衣弊衣，給以",
    "T15n0606_005:0213b09": "&#x9E81;食，草蓐為床，莫令家人得入相見，使房近",
    "T15n0606_005:0213b10": "廁臭穢之處。吏受教已，即承王命考治如法。",
    "T15n0606_005:0213b11": "其人往時有小功夫施恩於王，王思念之，遣",
    "T15n0606_005:0213b12": "告獄吏放出其人，恣之四月自在娛樂，與眷",
    "T15n0606_005:0213b13": "屬俱而相勞賀，竟四月已還著獄中。於是頌",
    "T15n0606_005:0213b14": "曰：",
    "T15n0606_005:0213b15": " 譬如有臣犯王法，  王念故恩使出獄，",
    "T15n0606_005:0213b16": " 恣意所欲相娛樂，  然後還閉著獄中。",
    "T15n0606_005:0213b17": "[0213b17] 獄吏受教如王&#x52C5;告。其人得脫沐浴服飾，與",
    "T15n0606_005:0213b18": "諸群從俱出遊觀，五欲自恣，雖相娛樂心退",
    "T15n0606_005:0213b19": "念之：「今與群從五欲自恣，云何捨是當還就",
    "T15n0606_005:0213b20": "獄，三時歎息。當復考治著於弊衣，&#x9E81;食臥草",
    "T15n0606_005:0213b21": "與小人俱共止一處，何一痛哉！當為蚤、蝨、蚊、",
    "T15n0606_005:0213b22": "虻見食，在中可惡，夏則盛熱，冬則慘寒，鼠",
    "T15n0606_005:0213b23": "夜鳴走冥冥如漆，垢穢不淨流血覆地，頭髮",
    "T15n0606_005:0213b24": "遼亂考治百千，或有劓耳而截鼻者，或斷",
    "T15n0606_005:0213b25": "手足穢濁不淨，若在塚間惱不可言，當與此",
    "T15n0606_005:0213b26": "輩瑕穢俱處。」於是頌曰：",
    "T15n0606_005:0213b27": " 竟夏四月其臣念，  與親愛俱而歡樂，",
    "T15n0606_005:0213b28": " 夏當還獄諸考治，  遭厄之惱不可量。",
    "T15n0606_005:0213b29": "[0213b29] 「當復更見諸罪繫囚，其犯禍者作事不道，而",
    "T15n0606_005:0213c01": "婬、盜、竊、劫人男女，焚燒人家及諸穀積，以毒",
    "T15n0606_005:0213c02": "害人，喜行輕慢，或殺男女及為屠牛，掠諸丘、",
    "T15n0606_005:0213c03": "聚、縣、邑、城郭，念國家惡。當復見此五毒搒",
    "T15n0606_005:0213c04": "笞，手&#x811A;耳鼻為血所塗，或見斫頭，瘡痍裂",
    "T15n0606_005:0213c05": "壞膿血漏出；或被重考身體腫起，無數之蠅",
    "T15n0606_005:0213c06": "皆來著身，在地臥極若如鴻[革*者]；或新入獄，",
    "T15n0606_005:0213c07": "面目手足悉爛傷腫，煌煌燋悸愁不可言，住",
    "T15n0606_005:0213c08": "不敢動；或羸瘦而骨立，顏色醜陋譬如餓鬼；",
    "T15n0606_005:0213c09": "或久在獄，以氣肥腫頭亂爪長；或有在中日",
    "T15n0606_005:0213c10": "日望出；或有自念：『我在獄中無有出期。』不復",
    "T15n0606_005:0213c11": "悒悒。其新來者或見絞殺、或考、或擊，或口受",
    "T15n0606_005:0213c12": "辭、或以結形，或與死人同一床褥，或牽出之",
    "T15n0606_005:0213c13": "臥著溷上，或行道地不大見考。」於是頌曰：",
    "T15n0606_005:0213c14": " 惡人甚眾多，  瑕穢可憎惡，",
    "T15n0606_005:0213c15": " 與愚而俱止，  譬如與屠膾。",
    "T15n0606_005:0213c16": " 啼呻哭淚下，  苦如鬼同家，",
    "T15n0606_005:0213c17": " 是大臣愁憂，  何忍重入獄。",
    "T15n0606_005:0213c18": "[0213c18] 「此諸罪囚在刑獄中，各各談說國王盜賊；或",
    "T15n0606_005:0213c19": "說穀米飲食之屬，華香伎樂男女之事；或說",
    "T15n0606_005:0213c20": "山海行故之事；或說他樂搏掩之事；或嗟歎",
    "T15n0606_005:0213c21": "王所積之行；或說王惡治國不政，賊來攻伐",
    "T15n0606_005:0213c22": "如是失國；或言王崩當有新立，而出大赦；夫",
    "T15n0606_005:0213c23": "人懷軀如是在產，獄囚得脫；若城失火多所",
    "T15n0606_005:0213c24": "焚燒，獄門得開我等則脫；或共議言，若見",
    "T15n0606_005:0213c25": "瑞怪烏鵲來鳴；倚獄門、住獄戶，作聲夢見上",
    "T15n0606_005:0213c26": "堂及上高山又入龍宮，墮蓮花池乘舟渡海，",
    "T15n0606_005:0213c27": "自觀不久免一切苦。」於是頌曰：",
    "T15n0606_005:0213c28": " 諸犯王法者，  談語自勸勉，",
    "T15n0606_005:0213c29": " 聚會心歡喜，  希望得解脫。",
    "T15n0606_005:0214a01": " 如群牛投谷，  墮厄井如是，",
    "T15n0606_005:0214a02": " 時大臣思此，  無福人甚愁。",
    "T15n0606_005:0214a03": "[0214a03] 時臣思念：「我當云何而復聞此盜賊言談？」或",
    "T15n0606_005:0214a04": "有相教：「若獄吏問當作是答，極重考治不過",
    "T15n0606_005:0214a05": "二七日，體轉狎習不復大患。假使取身段段",
    "T15n0606_005:0214a06": "解之，刀在頂上，勿妄出言我犯斯過，莫說其",
    "T15n0606_005:0214a07": "處藏匿之家，勿牽引人某是伴黨，或誘問者",
    "T15n0606_005:0214a08": "復莫信之。獄卒恐汝慎無為伏，若見考治勿",
    "T15n0606_005:0214a09": "得驚懅。」於是頌曰：",
    "T15n0606_005:0214a10": " 展轉相勸勉，  教人下辭法，",
    "T15n0606_005:0214a11": " 思念獄吏問，  以何答其言。",
    "T15n0606_005:0214a12": " 大臣眷屬俱，  復念獄眾苦，",
    "T15n0606_005:0214a13": " 習於諸五欲，  而心懷憂惱。",
    "T15n0606_005:0214a14": "[0214a14] 獄囚相謂：「卿等不見，人捨父母、兄弟、親屬，不",
    "T15n0606_005:0214a15": "惜身命遠其本國，行於荊棘、竹木、叢樹、坵",
    "T15n0606_005:0214a16": "荒、嶮難，不顧其身入海求財。吾等不歷勤勞",
    "T15n0606_005:0214a17": "之苦而致寶物，以是之故當忍考掠，令不失",
    "T15n0606_005:0214a18": "財使他人得。」於是頌曰：",
    "T15n0606_005:0214a19": " 賊劫他人財，  所獲非己有，",
    "T15n0606_005:0214a20": " 念當不惜命，  失財更遭厄。",
    "T15n0606_005:0214a21": "[0214a21] 臣自念言：「吾何忍見獄卒住前叫嚾呼之。」而",
    "T15n0606_005:0214a22": "自說言：「我以織女三星陂蘭宿生，屬地獄王，",
    "T15n0606_005:0214a23": "二十九日夜中半生。卿不聞吾初墮地時，國",
    "T15n0606_005:0214a24": "有眾患擾動不安，興諸怪變，空有崩音地為",
    "T15n0606_005:0214a25": "震動，東西望赤四方忽冥，鵰、鷲、烏、鵲、狐、狼、野",
    "T15n0606_005:0214a26": "獸、&#x9D44;、梟在塚間生噉人肉，鬼神、諸魅、鳩桓、溷",
    "T15n0606_005:0214a27": "鬼、反足、女神悉共欣悅：『此獄卒生，正為我等。",
    "T15n0606_005:0214a28": "假使長大多害男女從在獄塚間，我等當得",
    "T15n0606_005:0214a29": "死人血肉及脂髓腦以為食飲，以是之故吾",
    "T15n0606_005:0214b01": "等護子令壽命長。』我初生時以有此救故不",
    "T15n0606_005:0214b02": "畏人。」於是頌曰：",
    "T15n0606_005:0214b03": " 無有慈哀言剛急，  其人無故懷怨結，",
    "T15n0606_005:0214b04": " 念獄卒言臣意悲，  雖快娛樂憂此惱。",
    "T15n0606_005:0214b05": "[0214b05] 獄卒說言：「吾有便手無所不搏，無有比倫安",
    "T15n0606_005:0214b06": "有勝乎？吾身前後以此便手，殺無央數男子、",
    "T15n0606_005:0214b07": "女人，又斷手、足、耳、鼻及頭，以手挑眼不用刀",
    "T15n0606_005:0214b08": "刃；住立諸囚擎博&#x650A;摨，&#x9E81;弶懸頭，竹篾勉",
    "T15n0606_005:0214b09": "窟，在於榜床五毒治之，布纏其指油塗火",
    "T15n0606_005:0214b10": "燒，膏灌髮上放火然之，草纏其身以火焚之，",
    "T15n0606_005:0214b11": "臠臠割體問其辭對，決口截唇剝其面皮，口",
    "T15n0606_005:0214b12": "嚼其指譬如噉菜，若鞭榜人竹杖革鞭，獄卒",
    "T15n0606_005:0214b13": "喜踊以針刺指，繩絞&#x8107;腹纏頭木梢。」於是",
    "T15n0606_005:0214b14": "頌曰：",
    "T15n0606_005:0214b15": " 臣不念樂恐還獄，  如是考治甚可畏，",
    "T15n0606_005:0214b16": " 獄卒數來說刑罪，  有此憂者不為安。",
    "T15n0606_005:0214b17": "[0214b17] 獄卒又言：「我無憎愛，不喜遊觀聽歌音聲。設",
    "T15n0606_005:0214b18": "有死罪榜鼓兵圍詣於都市，吾悉斬頭；雖有",
    "T15n0606_005:0214b19": "勇猛軍陣督將豪貴高尊，畏我便手猶碎象",
    "T15n0606_005:0214b20": "牙；剛強逆賊、輕慢善人、我皆絞頸；父母、兄弟、",
    "T15n0606_005:0214b21": "親屬涕泣求哀一時，吾不聽之；又一子父嚾",
    "T15n0606_005:0214b22": "呼跳[跳-兆+梁]乃如虎鳴，吾折伏之令無有聲。」於是",
    "T15n0606_005:0214b23": "頌曰：",
    "T15n0606_005:0214b24": " 臣與群從相娛樂，  思念獄卒說罪刑，",
    "T15n0606_005:0214b25": " 譬如人飲淳清酒，  或有醉喧又歡喜。",
    "T15n0606_005:0214b26": "[0214b26] 獄卒又言：「吾有惡氣，眼中毒出張目視人，胸",
    "T15n0606_005:0214b27": "裂頭劈譬如&#x6C37;裂，男女見我莫不懷懅，雖有",
    "T15n0606_005:0214b28": "人形作鬼魅行。」在於獄戶說是已竟，便即還",
    "T15n0606_005:0214b29": "去。甫當更是眾惱之患，雖在宮殿五欲自娛，",
    "T15n0606_005:0214c01": "安以為樂？於是頌曰：",
    "T15n0606_005:0214c02": " 如是之苦惱，  不淨瑕穢困，",
    "T15n0606_005:0214c03": " 誰當以歡欣，  安隱無憂患？",
    "T15n0606_005:0214c04": " 如罪囚臨死，  求花戴著頭，",
    "T15n0606_005:0214c05": " 從王得假然，  當復還受榜。",
    "T15n0606_005:0214c06": "[0214c06] 其修行者自惟念言：「從梵天還當歸惡道，在",
    "T15n0606_005:0214c07": "胞胎中，處熟藏上生藏之下，垢污不淨五繫",
    "T15n0606_005:0214c08": "所縛。」於是頌曰：",
    "T15n0606_005:0214c09": " 修行得漏禪，  獲此適中半，",
    "T15n0606_005:0214c10": " 則生在梵天，  不能久常安。",
    "T15n0606_005:0214c11": " 心中念如是，  命盡歸惡道，",
    "T15n0606_005:0214c12": " 如人假出獄，  限竟還受考。",
    "T15n0606_005:0214c13": "[0214c13] 譬如小兒捕得一雀執持令惱，以長縷繫足",
    "T15n0606_005:0214c14": "放之飛去，自以為脫不復遭厄，欲詣果樹清",
    "T15n0606_005:0214c15": "涼池水，飲食自恣安隱無憂，縷遂竟盡牽之",
    "T15n0606_005:0214c16": "復還；續見捉惱如本無異。修行如是，自惟念",
    "T15n0606_005:0214c17": "言：「雖至梵天當還欲界，勤苦如是。」於是頌",
    "T15n0606_005:0214c18": "曰：",
    "T15n0606_005:0214c19": " 譬如有雀繩繫足，  適飛縷盡牽復還；",
    "T15n0606_005:0214c20": " 修行如是上梵天，  續還欲界不離苦。",
    "T15n0606_005:0214c21": "[0214c21] 修行自念：「我身假使得無漏禪，爾乃脫於勤",
    "T15n0606_005:0214c22": "苦畏道，號曰佛子。所在飲食不為癡妄，以脫",
    "T15n0606_005:0214c23": "猶豫在于正道，得第一禪，徑可依怙入正見",
    "T15n0606_005:0214c24": "諦。」於是頌曰：",
    "T15n0606_005:0214c25": " 已得第一禪，  無垢廣在行，",
    "T15n0606_005:0214c26": " 猶終始難脫，  當精進得道。",
    "T15n0606_005:0214c27": "[0214c27] 修行自念：「觀眾善惡乃致一禪，本從骨鎖",
    "T15n0606_005:0214c28": "而獲之耳！其形無常、苦、空、非身，因四事生。」於",
    "T15n0606_005:0214c29": "是頌曰：",
    "T15n0606_005:0215a01": " 其第一禪因身致，  解四大成一心行，",
    "T15n0606_005:0215a02": " 無常苦空脫吾我，  觀如是者常精進。",
    "T15n0606_005:0215a03": "[0215a03] 修行思惟所用察心，其心之本亦復非常、苦、",
    "T15n0606_005:0215a04": "空、非身，以四事成，皆從因緣轉相牽引，而",
    "T15n0606_005:0215a05": "由禍福心想依之，形歸無常、苦、空、非我，從",
    "T15n0606_005:0215a06": "四事成；如我受斯五陰之體空無所有，十二",
    "T15n0606_005:0215a07": "因連，去、來、今者亦復如是。欲界諸陰，色界、",
    "T15n0606_005:0215a08": "無色之界，陰想若斯，悉為羸弱，見三界空，其",
    "T15n0606_005:0215a09": "根本深及邪無正，震動然熾。&#x89A9;無陰者皆為",
    "T15n0606_005:0215a10": "寂然，志在恬怕趣於無為，無他之念逮於泥",
    "T15n0606_005:0215a11": "洹。爾時心行和順不剛，修行於是以見審諦",
    "T15n0606_005:0215a12": "便成阿那含，不復動還，究竟解脫欲界之苦。",
    "T15n0606_005:0215a13": "於是頌曰：",
    "T15n0606_005:0215a14": " 其心思想悉和順，  志所依倚因厥身，",
    "T15n0606_005:0215a15": " 了五陰本去來今，  皆見空無謂聖賢。",
    "T15n0606_005:0215a16": "[0215a16] 修行自念：「我身長夜為五陰蓋，臭處、不淨所",
    "T15n0606_005:0215a17": "見侵欺。」譬如搏掩兇逆之子，取瓶畫之，中盛",
    "T15n0606_005:0215a18": "不淨封結其口，以花散上、以香熏之，與田家",
    "T15n0606_005:0215a19": "子：「汝持此瓶至某園觀，中盛石蜜及好美酒，",
    "T15n0606_005:0215a20": "住待吾等，我各歸家辦作供具相從飲食，堅",
    "T15n0606_005:0215a21": "持莫失，顧卿勞價。」田家子信，抱瓶歡喜，心自",
    "T15n0606_005:0215a22": "念言：「今當自恣飲食娛樂。」至其園觀不得令",
    "T15n0606_005:0215a23": "蠅而住其上，遂待經時過日中後，腹中飢渴",
    "T15n0606_005:0215a24": "怪之不來，憂慼難言。日欲向暮，上樹四望不",
    "T15n0606_005:0215a25": "見來者，下樹復持，須留眾人遂至黃昏，心自",
    "T15n0606_005:0215a26": "念言：「度城門閉，眾人不來，今此石蜜美酒畫",
    "T15n0606_005:0215a27": "瓶已屬我矣！當以賣之可自致富，先應&#x751E;",
    "T15n0606_005:0215a28": "視。」便淨澡手開發瓶口，則見瓶中皆盛不",
    "T15n0606_005:0215a29": "淨，爾乃知之：「諸博掩子定侵欺我。」修行如",
    "T15n0606_005:0215b01": "是，已&#x89A9;聖諦乃自曉了，從久遠來為是五陰",
    "T15n0606_005:0215b02": "所侵欺。於是頌曰：",
    "T15n0606_005:0215b03": " 生死載眾身，  五陰所侵期，",
    "T15n0606_005:0215b04": " 常更歷苦樂，  謂有我人壽。",
    "T15n0606_005:0215b05": " 修行五樂欺，  然後自見侵，",
    "T15n0606_005:0215b06": " 如人得畫瓶，  發之知不淨。",
    "T15n0606_005:0215b07": "[0215b07] 譬如導師有饒財寶，為子迎婦，端正姝好無",
    "T15n0606_005:0215b08": "有不可，甚重愛敬不失其意，須臾相離自謂",
    "T15n0606_005:0215b09": "如終。爾時國中道路斷絕，計十二年無有來",
    "T15n0606_005:0215b10": "者，後多賈客從遠方至，住在比國休息未",
    "T15n0606_005:0215b11": "前，道師語子：「卿往詣彼市買來還。」子聞父",
    "T15n0606_005:0215b12": "教，愁憂不樂如箭射心，語親友言：「卿不知我",
    "T15n0606_005:0215b13": "親愛于妻，今父告我遠離捨之，當行賈作。",
    "T15n0606_005:0215b14": "適聞是命我心僅裂，今吾當死，自投於水，若",
    "T15n0606_005:0215b15": "上高山自投深谷。」於是頌曰：",
    "T15n0606_005:0215b16": " 年少親敬婦，  愛欲甚熾盛，",
    "T15n0606_005:0215b17": " 思父之教命，  志懷大憂慼；",
    "T15n0606_005:0215b18": " 心惱而欲死，  云何離愛妻？",
    "T15n0606_005:0215b19": " 其子意甚痛，  如捕山象靽。",
    "T15n0606_005:0215b20": "[0215b20] 親友聞言即報之曰：「所以生子典知家門，四",
    "T15n0606_005:0215b21": "向求財以供父母，假使不勞以何生活？設在",
    "T15n0606_005:0215b22": "天上尚不得安，況於人間耶！」既聞父命，得眾",
    "T15n0606_005:0215b23": "人諫，即悲淚出，兩手椎胸，便嚴發行。於是頌",
    "T15n0606_005:0215b24": "曰：",
    "T15n0606_005:0215b25": " 親友知識悉共諫，  則受父教莊嚴行，",
    "T15n0606_005:0215b26": " 為欲所傷如被箭，  心懷思婦甚恨恨。",
    "T15n0606_005:0215b27": "[0215b27] 心常念婦未曾離懷，往至買裝即尋還國，行",
    "T15n0606_005:0215b28": "道歡喜：「今當見之，如是不久也！」朝暮思婦，適",
    "T15n0606_005:0215b29": "到家已，問婦所在。於是頌曰：",
    "T15n0606_005:0215c01": " 賈作治生行往返，  心常懷念所重妻，",
    "T15n0606_005:0215c02": " 已到家中先問之，  吾婦今者為所在？",
    "T15n0606_005:0215c03": "[0215c03] 其婦念夫心懷愁憂，宿命薄祐，稍得困疾命",
    "T15n0606_005:0215c04": "在呼吸，而體即生若干種瘡，膿血流出，得寒",
    "T15n0606_005:0215c05": "熱病復得癲疾，水腹乾竭、上氣體熱、面手",
    "T15n0606_005:0215c06": "足腫，無央數蠅皆著其身，披髮羸瘦譬如",
    "T15n0606_005:0215c07": "餓鬼，臥在草蓐衣被弊壞。於是頌曰：",
    "T15n0606_005:0215c08": " 其夫一心獨所愛，  宿命之殃而薄祐，",
    "T15n0606_005:0215c09": " 得無數疾臥著床，  離於好座而在地。",
    "T15n0606_005:0215c10": "[0215c10] 於是夫入家，問人吾婦所在？婢既慚愧淚出",
    "T15n0606_005:0215c11": "悲泣而報之曰：「唯賢郎婦在某閣上。」尋自上",
    "T15n0606_005:0215c12": "閣見之，色變未曾有也！此顏醜惡不可目",
    "T15n0606_005:0215c13": "&#x89A9;，諸所愛欲恩情之意永盡無餘，無絲髮之",
    "T15n0606_005:0215c14": "樂，悉更患厭不欲復見。於是頌曰：",
    "T15n0606_005:0215c15": " 觀察顏色不貪樂，  譬如屍死捐塚間，",
    "T15n0606_005:0215c16": " 羸瘦骨立無肌肉，  如水沒沙失色然。",
    "T15n0606_005:0215c17": "[0215c17] 其修行者亦復如是，患厭愛欲，發污露觀，求",
    "T15n0606_005:0215c18": "致寂然。於是頌曰：",
    "T15n0606_005:0215c19": " 其修行者已離欲，  厭於五樂亦如是，",
    "T15n0606_005:0215c20": " 如人見婦病眾瘡，  無央數疾臥著床。",
    "T15n0606_005:0215c21": "[0215c21] 何謂修行數息守意求於寂然？今當解說數",
    "T15n0606_005:0215c22": "息之法。何謂數息？何謂為安？何謂為般？出息",
    "T15n0606_005:0216a01": "為安，入息為般；隨息出入而無他念，是謂數",
    "T15n0606_005:0216a02": "息出入。何謂修行數息守意能致寂然？數息",
    "T15n0606_005:0216a03": "守意有四事行，無二瑕穢，十六特勝。於是頌",
    "T15n0606_005:0216a04": "曰：",
    "T15n0606_005:0216a05": " 其修行者欲求寂，  當知安般出入息，",
    "T15n0606_005:0216a06": " 無有二瑕曉四事，  當有奇特十六變。",
    "T15n0606_005:0216a07": "[0216a07] 何謂四事？一謂數息，二謂相隨，三謂止觀，四",
    "T15n0606_005:0216a08": "謂還淨。於是頌曰：",
    "T15n0606_005:0216a09": " 當以數息及相隨，  則觀世間諸萬物，",
    "T15n0606_005:0216a10": " 還淨之行制其心，  以四事宜而定意。",
    "T15n0606_005:0216a11": "[0216a11] 何謂二瑕？數息或長或短是為二瑕。捐是二",
    "T15n0606_005:0216a12": "事。於是頌曰：",
    "T15n0606_005:0216a13": " 數息設長短，  顛倒無次第，",
    "T15n0606_005:0216a14": " 是安般守意，  棄捐無二瑕。",
    "T15n0606_005:0216a15": "[0216a15] 何謂十六特勝？數息長則知，息短亦知，息動",
    "T15n0606_005:0216a16": "身則知，息和釋即知，遭喜悅則知，遇安則知，",
    "T15n0606_005:0216a17": "心所趣即知，心柔順則知，心所覺即知，心歡",
    "T15n0606_005:0216a18": "喜則知，心伏即知，心解脫即知，見無常則",
    "T15n0606_005:0216a19": "知，若無欲則知，觀寂然即知，見道趣即知。",
    "T15n0606_005:0216a20": "是為數息十六特勝。於是頌曰：",
    "T15n0606_005:0216a21": " 別知數息之長短，  能了喘息動身時，",
    "T15n0606_005:0216a22": " 和解其行而定體，  歡悅如是所更樂，",
    "T15n0606_005:0216a23": " 曉安則為六，  志行號曰七，",
    "T15n0606_005:0216a24": " 而令心和解，  身行名曰八，",
    "T15n0606_005:0216a25": " 其意所覺了，  因是得歡喜，",
    "T15n0606_005:0216a26": " 制伏心令定，  自在令順行，",
    "T15n0606_005:0216a27": " 無常諸欲滅，  當觀此三事，",
    "T15n0606_005:0216a28": " 知行之所趣，  是十六特勝。",
    "T15n0606_005:0216a29": "[0216a29] 何謂數息？若修行者坐於閑居無人之處，秉",
    "T15n0606_005:0216b01": "志不亂數出入息，而使至十從一至二，設心",
    "T15n0606_005:0216b02": "亂者當復更數一二至九，設心亂者當復更",
    "T15n0606_005:0216b03": "數，是謂數息。行者如是晝夜習數息，一月一",
    "T15n0606_005:0216b04": "年至得十息心不中亂。於是頌曰：",
    "T15n0606_005:0216b05": " 自在不動譬如山，  數出入息令至十，",
    "T15n0606_005:0216b06": " 晝夜月歲不懈止，  修行如是守數息。",
    "T15n0606_005:0216b07": "[0216b07] 數息已定當行相隨。譬如有人前行，有從如",
    "T15n0606_005:0216b08": "影隨行；修行如是，隨息出入無他之念。於是",
    "T15n0606_005:0216b09": "頌曰：",
    "T15n0606_005:0216b10": " 數息意定而自由，  數息出入為修行，",
    "T15n0606_005:0216b11": " 其心相隨而不亂，  數息伏心謂相隨。",
    "T15n0606_005:0216b12": "[0216b12] 其修行者已得相隨，爾時當觀。如牧牛者住",
    "T15n0606_005:0216b13": "在一面遙視牛食；行者若茲，從初數息至後",
    "T15n0606_005:0216b14": "究竟，悉當觀察。於是頌曰：",
    "T15n0606_005:0216b15": " 如牧牛者遙往察，  群在澤上而護視，",
    "T15n0606_005:0216b16": " 持御數息亦如是，  守意若彼是謂觀。",
    "T15n0606_005:0216b17": "[0216b17] 其修行者已成於觀，當復還淨。如守門者坐",
    "T15n0606_005:0216b18": "於門上，觀出入人皆識知之；行者如是，係心",
    "T15n0606_005:0216b19": "鼻頭，當觀數息，知其出入。於是頌曰：",
    "T15n0606_005:0216b20": " 譬如守門者，  坐觀出入人，",
    "T15n0606_005:0216b21": " 在一處不動，  皆察知人數。",
    "T15n0606_005:0216b22": " 當一心數息，  觀其出入意，",
    "T15n0606_005:0216b23": " 修行亦如是，  數息立還淨。",
    "T15n0606_005:0216b24": "[0216b24] 何謂數長？適未有息而預數之，息未至鼻而",
    "T15n0606_005:0216b25": "數言二，是為數長。於是頌曰：",
    "T15n0606_005:0216b26": " 尚未有所應，  而數出入息，",
    "T15n0606_005:0216b27": " 數一以為二，  如是不成數。",
    "T15n0606_005:0216b28": "[0216b28] 何謂數短？二息為一。於是頌曰：",
    "T15n0606_005:0216b29": " 其息以至鼻，  再還至於臍，",
    "T15n0606_005:0216c01": " 以二息為一，  是則為失數。",
    "T15n0606_005:0216c02": "[0216c02] 何謂數息而知長？其修行者，從初數息，隨息",
    "T15n0606_005:0216c03": "遲疾而觀察之，視忖其趣；知出入息、限度知",
    "T15n0606_005:0216c04": "之，是為息長。數息短者亦復如是。於是頌曰：",
    "T15n0606_005:0216c05": " 數息長則知，  息還亦如是，",
    "T15n0606_005:0216c06": " 省察設若此，  是謂息長短。",
    "T15n0606_005:0216c07": "[0216c07] 何謂數息動身則知？悉觀身中諸所喘息；入",
    "T15n0606_005:0216c08": "息亦如是。何謂數息身和釋即知？初起息時，",
    "T15n0606_005:0216c09": "若身懈惰而有睡蓋，軀體沈重則除棄之，一",
    "T15n0606_005:0216c10": "心數息；數息還入亦復如是。何謂數息遭喜",
    "T15n0606_005:0216c11": "即知？若數息時歡喜所至；息入如是。何謂",
    "T15n0606_005:0216c12": "數息遇安即知？初數息時則得安隱；息入如",
    "T15n0606_005:0216c13": "是。何謂數息心所趣即知？起數息想，觀諸想",
    "T15n0606_005:0216c14": "念；入息如是。何謂心柔順數息即知？始起息",
    "T15n0606_005:0216c15": "想，分別想念而順數息；息入亦爾。何謂心所",
    "T15n0606_005:0216c16": "覺了數息即知？初起息想，識知諸觀而數息；",
    "T15n0606_005:0216c17": "息入如是。何謂數息歡悅即知？始數息時，若",
    "T15n0606_005:0216c18": "心不樂，勸勉令喜以順出息；入息如是。何謂",
    "T15n0606_005:0216c19": "心伏出息即知？心設不定，強伏令寂而以數",
    "T15n0606_005:0216c20": "息；入息如是。何謂心解脫即知？若使出息",
    "T15n0606_005:0216c21": "意不肯解，化伏令度而數出息；入息如是。何",
    "T15n0606_005:0216c22": "謂數息見無常即知？見諸喘息皆無有常是",
    "T15n0606_005:0216c23": "為出息；入息如是。何謂出息無欲即知？見息",
    "T15n0606_005:0216c24": "起滅，如是離欲，是為觀離欲出息即知；入息",
    "T15n0606_005:0216c25": "如是。何謂觀寂滅數息即知？其息出時觀見",
    "T15n0606_005:0216c26": "滅盡，是為觀寂出息即知；入息如是。何謂",
    "T15n0606_005:0216c27": "見趣道數息即自知？見息出滅處，&#x89A9;是以後",
    "T15n0606_005:0216c28": "心即離塵，以離無欲棄於三處志即解脫，",
    "T15n0606_005:0216c29": "將護此意是為數息。出息入息如是，為十六",
    "T15n0606_005:0217a01": "將勝之說。[0217a01] 行者所以觀出入息，用求寂故令",
    "T15n0606_005:0217a02": "心定住，從其寂然而獲二事：一者凡夫，二者",
    "T15n0606_005:0217a03": "佛弟子。何謂凡夫而求寂然？欲令心止住，除",
    "T15n0606_005:0217a04": "五陰蓋。何故欲除諸蓋之患？欲獲第一禪定",
    "T15n0606_005:0217a05": "故。何故欲求第一之禪？欲得五通。何謂佛弟",
    "T15n0606_005:0217a06": "子欲求寂然？所以求者欲得溫和。何故求溫",
    "T15n0606_005:0217a07": "和？欲致頂法；見五陰空悉皆非我所，是謂頂",
    "T15n0606_005:0217a08": "法。何故求頂法？以見四諦，順向法忍。何故順",
    "T15n0606_005:0217a09": "求法忍？欲得世間最上之法。何故求世最上",
    "T15n0606_005:0217a10": "之法？欲知諸法悉皆為苦，因得分別三十七",
    "T15n0606_005:0217a11": "道品之法。何故欲知諸法之苦？欲得第八之",
    "T15n0606_005:0217a12": "處。何以故？志第八之地，其人欲致道跡之",
    "T15n0606_005:0217a13": "故。[0217a13] 何謂凡夫數息因緣得至寂然？心在數息，",
    "T15n0606_005:0217a14": "一意不亂無有他念，因是之故，從其數息得",
    "T15n0606_005:0217a15": "至寂然，從其方便諸五陰蓋皆為消除。爾時",
    "T15n0606_005:0217a16": "其息設使出入，常與心俱緣其想念；入息如",
    "T15n0606_005:0217a17": "是。若出入息觀察所趣是謂為行，心中歡",
    "T15n0606_005:0217a18": "喜是謂忻悅，其可意者是謂為安，心尊第",
    "T15n0606_005:0217a19": "一而得自在是為定意，始除五蓋心中順",
    "T15n0606_005:0217a20": "解從是離著。何謂離著？遠於眾想愛欲不善",
    "T15n0606_005:0217a21": "之法行也！如是念想歡喜安隱，心得一定除",
    "T15n0606_005:0217a22": "斷五品，具足五品因其數息，緣致五德得第",
    "T15n0606_005:0217a23": "一禪。已得第一禪習行不捨，一禪適安堅固",
    "T15n0606_005:0217a24": "不動，欲求神通志于神足，天眼洞視、天耳徹",
    "T15n0606_005:0217a25": "聽，知從來生、知他心念恣意自在。譬如金師，",
    "T15n0606_005:0217a26": "以紫磨金自在所作瓔珞、指環、臂釧、步瑤之",
    "T15n0606_005:0217a27": "屬，如意皆成；已得四禪自在如是，此為五通。",
    "T15n0606_005:0217a28": "[0217a28] 何謂佛弟子數出入息而得寂然？其修行者",
    "T15n0606_005:0217a29": "坐於寂靜無人之處，斂心不散，閉口專精觀",
    "T15n0606_005:0217b01": "出入息，息從鼻還轉至咽喉，遂到臍中，從臍",
    "T15n0606_005:0217b02": "還鼻。當省察之，出息有異、入息不同，令意隨",
    "T15n0606_005:0217b03": "息，順而出入，使心不亂，因是數息志定獲寂。",
    "T15n0606_005:0217b04": "於是中間永無他想，唯念佛、法、聖眾之德，苦、",
    "T15n0606_005:0217b05": "習、盡、道四諦之義，便獲欣悅，是謂溫和。",
    "T15n0606_005:0217b06": "如人吹火熱來向面，火不著面但熱氣耳！",
    "T15n0606_005:0217b07": "其火之熱不可吹作，當作是知溫和如斯。",
    "T15n0606_005:0217b08": "[0217b08] 何謂溫暖法？未具足善本，凡有九事：有微",
    "T15n0606_005:0217b09": "柔和、下柔和、勝柔和，有中、有中中、有勝中，有",
    "T15n0606_005:0217b10": "上柔和、有中上、有上上柔和。知彼微柔和、",
    "T15n0606_005:0217b11": "下柔和，是謂溫和之善本也！其中下、中中、中",
    "T15n0606_005:0217b12": "上是謂法頂之善本也！其下上、中上、上上柔",
    "T15n0606_005:0217b13": "和是謂為諦柔和法忍。上中之上是謂俗間",
    "T15n0606_005:0217b14": "之尊法也！是九事善本之義，故是俗事諸漏",
    "T15n0606_005:0217b15": "未盡。修行若得溫和之行，執數息想因此專",
    "T15n0606_005:0217b16": "念，息若還者意隨其息，無他之念；若息出者",
    "T15n0606_005:0217b17": "知息往反，心入佛、法及在聖眾，苦、習、盡、道如",
    "T15n0606_005:0217b18": "在溫和。[0217b18] 其心轉勝是謂頂法。若如有人住高",
    "T15n0606_005:0217b19": "山上觀察四方，或上山者或有下者，或入聖",
    "T15n0606_005:0217b20": "道或入凡夫地。其修行者已得頂法，入凡夫",
    "T15n0606_005:0217b21": "地甚可憂之。譬如山水流行瀑疾起曲橫波，",
    "T15n0606_005:0217b22": "有人欲渡，入水而泅欲至彼岸，迴波制還令",
    "T15n0606_005:0217b23": "在中流，既疲且極遂沈波水沒在其底；其人",
    "T15n0606_005:0217b24": "心念定死不疑，岸邊住人代之憂慼。修行如",
    "T15n0606_005:0217b25": "是，已得明師，夙夜覺悟結跏趺坐，&#x9E81;衣惡食",
    "T15n0606_005:0217b26": "坐於草褥，困苦其身；作行如是反為生死流",
    "T15n0606_005:0217b27": "波所制，投于恩情不能專一，沒於終始眾",
    "T15n0606_005:0217b28": "想流池，安得道明？是故行者當代憂愁。譬",
    "T15n0606_005:0217b29": "如導師多齎財寶，歷度曠野嶮厄之路，臨欲",
    "T15n0606_005:0217c01": "到家卒遇惡賊亡失財物，眾人悒悒也！當",
    "T15n0606_005:0217c02": "為修行懷憂如是。譬如田家耕種五穀，子實",
    "T15n0606_005:0217c03": "茂盛臨當刈頃，卒有雹霜傷殺穀實，唯有",
    "T15n0606_005:0217c04": "遺草，其人憂愁；修行如是，已得頂法，入凡",
    "T15n0606_005:0217c05": "夫地當為悒悒。[0217c05] 得頂法已而復墮落，或遇惡",
    "T15n0606_005:0217c06": "友念於愛欲，不淨為淨、淨為不淨，喜遠遊行",
    "T15n0606_005:0217c07": "不得專精，或遇長疾或遇穀貴，飢匱困厄",
    "T15n0606_005:0217c08": "不繼糊口，或念家事、父母、兄弟、妻息、親屬，或",
    "T15n0606_005:0217c09": "坐不處憒&#x9599;之中。已得頂法未成道果，衰老",
    "T15n0606_005:0217c10": "將至心遂迷惑，&#x6031;得困病命垂向盡，曾所",
    "T15n0606_005:0217c11": "篤信佛法、聖眾、苦、習、盡、道永不復信；當習于",
    "T15n0606_005:0217c12": "定而反捨之，當觀不觀精進更懈，本所思法",
    "T15n0606_005:0217c13": "永不復起，以是之故從其頂法而退墮落。[0217c13] 何",
    "T15n0606_005:0217c14": "謂頂法而不退還？如曾所信日信增益，如本",
    "T15n0606_005:0217c15": "定心遂令不動，所觀弗失，常察精進轉增于",
    "T15n0606_005:0217c16": "前，所思念法專精不捨，以是之故不退頂法。",
    "T15n0606_005:0217c17": "[0217c17] 修行如是，因其專精而心想一，各各思惟究",
    "T15n0606_005:0217c18": "竟之法，初未曾動不念新故，如是即知出息",
    "T15n0606_005:0217c19": "有異、入息不同；出入息異令其心生，見知如",
    "T15n0606_005:0217c20": "此無所畏想，是謂為中中之上而得法忍。心",
    "T15n0606_005:0217c21": "無所想而作是觀：「前意、後意未曾錯亂，分別",
    "T15n0606_005:0217c22": "察心云何往反？」是謂上中之下柔順法忍。設",
    "T15n0606_005:0217c23": "使其心，愛於專思志不移亂，是謂上中柔順之",
    "T15n0606_005:0217c24": "法。其忍何所趣順？趣順四諦如審諦住，心以",
    "T15n0606_005:0218a01": "如是遂至清淨，是謂為信；雖爾獲此未成",
    "T15n0606_005:0218a02": "信根。以得是信，身口心強，是謂精進；尚未能",
    "T15n0606_005:0218a03": "成精進之根。志向諸法，是謂有心；未成念根。",
    "T15n0606_005:0218a04": "以心一志，是謂定意；未成定根。其觀諸法分",
    "T15n0606_005:0218a05": "別厥義，是謂智慧；未成慧根。計是五法，向",
    "T15n0606_005:0218a06": "于諸根，未成道根；有念有想尚有所在，而見",
    "T15n0606_005:0218a07": "有遶未成定意。是謂上中之上世俗尊法。[0218a07] 其",
    "T15n0606_005:0218a08": "修行者當知了之，色起滅處，痛、痒、法、意。觀起",
    "T15n0606_005:0218a09": "滅本，察其因緣過去、當來；行無願定，隨入脫",
    "T15n0606_005:0218a10": "門察生死苦；計斯五陰即是憂患，無有狐疑。",
    "T15n0606_005:0218a11": "爾時則獲解苦法忍。[0218a11] 已見苦本，便見慧眼，除",
    "T15n0606_005:0218a12": "于十結。何謂為十：一曰貪身，二曰見神，三曰",
    "T15n0606_005:0218a13": "邪見，四曰猶豫，五曰失戒，六曰狐疑，七曰愛",
    "T15n0606_005:0218a14": "欲，八曰瞋恚，九曰貢高，十曰愚癡。棄是十結",
    "T15n0606_005:0218a15": "已獲此心，則向無漏入於正見，度凡夫地住",
    "T15n0606_005:0218a16": "于聖道，不犯地獄、畜生、餓鬼之罪，終不橫死，",
    "T15n0606_005:0218a17": "會成道跡，無願三昧而行正受，已向脫門。",
    "T15n0606_005:0218a18": "未起惡法則不復生，諸惡自盡；未起法念當",
    "T15n0606_005:0218a19": "使興發，所興善法令具足成；心已如足隨",
    "T15n0606_005:0218a20": "其所欲，是謂自恣；令志專一，是謂自在定意。",
    "T15n0606_005:0218a21": "從是次第信、念、精進、觀察、護命，是謂為信；思",
    "T15n0606_005:0218a22": "惟其行，是謂自恣三昧；專精于道而獲神足，",
    "T15n0606_005:0218a23": "假使修行身、口、心強，是謂精進定意之法。志",
    "T15n0606_005:0218a24": "專心識，是謂意定。欲入道義，是謂察誡定意。",
    "T15n0606_005:0218a25": "以是之緣致四神足。已獲神足，是謂信根；身",
    "T15n0606_005:0218a26": "心堅固，謂精進根；所可思法，是為意根；其心",
    "T15n0606_005:0218a27": "專一，是謂定根；能分別法而知所趣，是謂智",
    "T15n0606_005:0218a28": "慧根。以是之故具足五根。[0218a28] 其信溫和，是謂信",
    "T15n0606_005:0218a29": "力，精進力、意力、寂意力、智慧力亦復如是。[0218a29] 成",
    "T15n0606_005:0218b01": "就五力能及諸法，則心覺意；分別諸法，是謂",
    "T15n0606_005:0218b02": "精求諸法覺意；身心堅固，是謂精進覺意；心",
    "T15n0606_005:0218b03": "懷喜踊得如所欲，是謂忻悅覺意；身意相",
    "T15n0606_005:0218b04": "依，信柔不亂，是謂信覺意；其心一寂，是謂定",
    "T15n0606_005:0218b05": "覺意；其心見滅婬、怒、癡垢，所志如願，是護覺",
    "T15n0606_005:0218b06": "意。以是之故七覺意成。[0218b06] 設使別觀諸法之義，",
    "T15n0606_005:0218b07": "是謂正見；諸所思惟無邪之願，是為正念；",
    "T15n0606_005:0218b08": "身意堅固，是為正方便；心向經義，是為正意；",
    "T15n0606_005:0218b09": "其心專一，是為正定。身意造業是三悉淨，爾",
    "T15n0606_005:0218b10": "乃得成八正道行。此八正道中，正見、正念、正",
    "T15n0606_005:0218b11": "方便，計是三事屬觀；其正意、正定是二事則",
    "T15n0606_005:0218b12": "屬寂然。是觀、寂二，如兩馬駕一車乘行。[0218b12] 若",
    "T15n0606_005:0218b13": "無漏心不專一法，遍入三十七品之法，以是",
    "T15n0606_005:0218b14": "具足此三十七法，便解知苦；如是之比，即得",
    "T15n0606_005:0218b15": "第二無漏之心。[0218b15] 爾時思惟：「如今欲界五陰有",
    "T15n0606_005:0218b16": "苦，色界、無色界同然無異。」是謂知苦隨忍之",
    "T15n0606_005:0218b17": "慧則成就，建第三無漏之心。[0218b17] 已得是行，用",
    "T15n0606_005:0218b18": "見苦故，除十八結已，過色界，超無色界，順宜",
    "T15n0606_005:0218b19": "慧者即得第四無漏之心。[0218b19] 已獲四無漏心，便",
    "T15n0606_005:0218b20": "度三界勤苦之瑕，即自了之：「吾已度患，無有",
    "T15n0606_005:0218b21": "眾惱，為得度苦。」則自思惟：「苦本何由？恩愛之",
    "T15n0606_005:0218b22": "本而生著網，從久已來習此恩愛遭患于今，",
    "T15n0606_005:0218b23": "永拔愛根則無眾惱。」已離恩愛欣樂可意，何",
    "T15n0606_005:0218b24": "從而有？是謂解習斷除法忍，是為第五無漏",
    "T15n0606_005:0218b25": "之心。[0218b25] 除於欲界諸所習著，則捐七結，便為",
    "T15n0606_005:0218b26": "知拔欲界諸患，是謂第六無漏之心。[0218b26] 修行自",
    "T15n0606_005:0218b27": "念：「色界之本，本從何興？諦觀其元，從欲而",
    "T15n0606_005:0218b28": "起。」樂出恩愛可意而悅，是為第七無漏之",
    "T15n0606_005:0218b29": "心。[0218b29] 以有此行度於色界，其無色界十二諸結",
    "T15n0606_005:0218c01": "心隨習慧，是為第八無漏之心。是謂八義佛",
    "T15n0606_005:0218c02": "之初子。[0218c02] 爾時心念：「吾見三界以除苦習，於欲",
    "T15n0606_005:0218c03": "無愛，是謂安隱。」則樂寂滅可意甘之，是為滅",
    "T15n0606_005:0218c04": "盡法慧之忍，斯為第九無漏之心。[0218c04] 已獲此義",
    "T15n0606_005:0218c05": "見本滅盡，於欲界除七結之縛，是為第十無",
    "T15n0606_005:0218c06": "漏之心。[0218c06] 則自念言：「若不著色及無色界，此謂",
    "T15n0606_005:0218c07": "為寂。」是為第十一無漏之心。[0218c07] 則除十二諸結",
    "T15n0606_005:0218c08": "之疑，已度此患即得滅盡之慧，是為第十二",
    "T15n0606_005:0218c09": "無漏之心。[0218c09] 爾時自念：「得未曾有！」如佛、世尊解",
    "T15n0606_005:0218c10": "法乃爾，因斯道義，知欲界苦，則棄捐之。知從",
    "T15n0606_005:0218c11": "習生，則離於習，得至盡滅，因此得入法慧",
    "T15n0606_005:0218c12": "道忍，是為第十三無漏之心。[0218c12] 爾時以道&#x89A9;於",
    "T15n0606_005:0218c13": "欲界則棄八結，去是然後會當獲此興隆法",
    "T15n0606_005:0218c14": "慧，是為第十四無漏之心。[0218c14] 應時心念得未曾",
    "T15n0606_005:0218c15": "有，以是道行解於色界、無色之苦，而除諸習",
    "T15n0606_005:0218c16": "證於盡滅，是為第十五無漏之心。[0218c16] 道從其志",
    "T15n0606_005:0218c17": "除十二結，於色、無色界除是結已，則興道慧，",
    "T15n0606_005:0218c18": "是為第十六無漏之心。[0218c18] 應時除盡八十八諸",
    "T15n0606_005:0218c19": "結，當去十想結。所以者何？如從江河取一渧",
    "T15n0606_005:0218c20": "之水，究竟道義如江河水，其餘未除如一渧",
    "T15n0606_005:0218c21": "水，即成道跡會至聖賢。七反生天、七反人間，",
    "T15n0606_005:0218c22": "永盡苦本。其修行者，以是之比拔眾惱根，斷",
    "T15n0606_005:0218c23": "生死流，心則欣悅；已度三塗不犯五逆，離於",
    "T15n0606_005:0218c24": "異道遇其所知，不從外道悕望榮冀。眾祐之",
    "T15n0606_005:0218c25": "德不更終始，七反之患未曾犯戒，見無數明",
    "T15n0606_005:0218c26": "晝夜歡喜。譬如有人避飢饉地至豐賤國，脫",
    "T15n0606_005:0218c27": "嶮得安，繫獄得出，如病除愈心懷喜踊。修行",
    "T15n0606_005:0218c28": "如是，因安般守意則得寂滅，欲求寂然習行",
    "T15n0606_005:0218c29": "如是。於是頌曰：",
    "T15n0606_005:0219a01": " 覺了睡眠重懈怠，  分別身中息出時，",
    "T15n0606_005:0219a02": " 修行息入念還得，  是謂身息成其行。"
}