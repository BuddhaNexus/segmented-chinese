{
    "X18n0334_008:0189b20": "楞伽阿跋多羅寶經心印卷八",
    "X18n0334_008:0189b21": "宋天竺三藏沙門求那跋陀羅譯",
    "X18n0334_008:0189b22": "曹洞三十四世博山三世雷峯沙",
    "X18n0334_008:0189b23": "門釋圅昰疏",
    "X18n0334_008:0189b24": "嗣法門人沙門　釋(今無今覞)較",
    "X18n0334_008:0189c01": "○六示如來正覺常住。分四。△初示正覺不同作",
    "X18n0334_008:0189c02": "過。",
    "X18n0334_008:0189c03": "爾時大慧菩薩復白佛言。世尊。如來應供等正覺。為",
    "X18n0334_008:0189c04": "常為無常。佛告大慧。如來應供等正覺。非常非無常。",
    "X18n0334_008:0189c05": "謂二俱有過。若常者。有作主過。常者。一切外道說作",
    "X18n0334_008:0189c06": "者。無所作。是故如來常非常非作常。有過故。若如來",
    "X18n0334_008:0189c07": "無常者。有作無常過。陰所相相無性。陰壞則應斷。而",
    "X18n0334_008:0189c08": "如來不斷。",
    "X18n0334_008:0189c09": "前問一切法常與無常。此問如來所證之法為常",
    "X18n0334_008:0189c10": "無常也。如來正覺。不可言常與無常。謂二俱有過",
    "X18n0334_008:0189c11": "也。若常。則墮作者過。如外道神我。說為能作。如來",
    "X18n0334_008:0189c12": "覺性。非生因之所生。為了因之所了。以無所作。故",
    "X18n0334_008:0189c13": "非常。非作常也。若無常。則墮所作過。同於陰相。陰",
    "X18n0334_008:0189c14": "屬所作。無性。陰壞即斷。而如來覺性不斷。故非無",
    "X18n0334_008:0189c15": "常也。",
    "X18n0334_008:0189c16": "大慧。一切所作皆無常。如缾衣等。一切皆無常過。一",
    "X18n0334_008:0189c17": "切智眾具方便應無義。以所作故。(魏譯云。若言一切",
    "X18n0334_008:0189c18": "皆無常者。一切智。一切智人。一切功德。亦應無常。以同",
    "X18n0334_008:0189c19": "一切作法相故)一切所作。皆應是如來。無差別因性",
    "X18n0334_008:0189c20": "故。(魏譯云。若言一切皆無常者。諸佛如來。應是作法。而",
    "X18n0334_008:0189c21": "佛如來非是作法。以無更說有勝因故)是故。大慧。如",
    "X18n0334_008:0189c22": "來非常非無常。",
    "X18n0334_008:0189c23": "領上所作無常。謂凡有所作。悉皆無常。同缾衣等。",
    "X18n0334_008:0189c24": "而如來亦有所作。而非無常。以無差別因性。謂如",
    "X18n0334_008:0190a01": "來所修福智。順性起用。無有別因。不同所作也。△",
    "X18n0334_008:0190a02": "二示正覺無間智常所顯。",
    "X18n0334_008:0190a03": "復次大慧。如來非如虗空常。如虗空常者。自覺聖智",
    "X18n0334_008:0190a04": "眾具無義過。大慧。譬如虗空。非常非無常。離常無常",
    "X18n0334_008:0190a05": "一異俱不俱。常。無常過。故不可說。是故如來非常。復",
    "X18n0334_008:0190a06": "次大慧。若如來無生常者。如兔馬等角。以無生常故。",
    "X18n0334_008:0190a07": "方便無義。以無生常過故。如來非常。復次大慧。更有",
    "X18n0334_008:0190a08": "餘事知如來常。所以者何。謂無間所得智常。故如來",
    "X18n0334_008:0190a09": "常。",
    "X18n0334_008:0190a10": "此言如來非常。不如虗空。以虗空常。離常無常一",
    "X18n0334_008:0190a11": "異俱等四句。常。無常過。而如來雖無常過。不如虗",
    "X18n0334_008:0190a12": "空。以有自覺聖智事故。如來非常。不如兔角。以兔",
    "X18n0334_008:0190a13": "角有無生常過。而如來無無生常過。故不如兔角。",
    "X18n0334_008:0190a14": "以有方便所得故。故知如來所作。不同諸物。如來",
    "X18n0334_008:0190a15": "無作。不同虗空兔角。於二中間。而得如來無間清",
    "X18n0334_008:0190a16": "淨性智。故曰如來常也。如來甞於涅槃會上。宣說",
    "X18n0334_008:0190a17": "常樂我淨。皆為離過所顯。三世如來。無上法印。無",
    "X18n0334_008:0190a18": "有二旨也。△三示如來性常平等。",
    "X18n0334_008:0190a19": "大慧。若如來出世。若不出世。法畢定住。聲聞緣覺諸",
    "X18n0334_008:0190a20": "佛如來無間住。不住虗空。亦非愚夫之所覺知。大慧。",
    "X18n0334_008:0190a21": "如來所得智。是般若所熏。非心意意識彼諸陰界入",
    "X18n0334_008:0190a22": "處所熏。大慧。一切三有。皆是不實妄想所生。如來不",
    "X18n0334_008:0190a23": "從不實虗妄想生。大慧。以二法故。有常無常。非不二。",
    "X18n0334_008:0190a24": "不二者寂靜。一切法無二生相故。",
    "X18n0334_008:0190b01": "此直顯如來無間聖智。三乘平等。有佛無佛。本覺",
    "X18n0334_008:0190b02": "常住。不住虗空。不同覺想。虗空無故。想不實故。若",
    "X18n0334_008:0190b03": "能於此明悟。即轉無始虗偽習氣。為無間般若。一",
    "X18n0334_008:0190b04": "切心意意識諸陰入界。純一寂靜。究竟不二。惟愚",
    "X18n0334_008:0190b05": "夫不覺。舉體全妄。迷如來無間聖智。為心意意識。",
    "X18n0334_008:0190b06": "流轉三有。同於幻化。所謂從不實妄想生也。總之",
    "X18n0334_008:0190b07": "法體無二。迷則有常無常。妄見似二。覺則妄見頓",
    "X18n0334_008:0190b08": "捐。惟一寂靜。然迷與覺。本來具有。悉有熏義。圓覺",
    "X18n0334_008:0190b09": "謂一切眾生。皆證圓覺。法華謂佛種從緣。乃信般",
    "X18n0334_008:0190b10": "若聖智。終不埋沒。時節若至。其理自彰耳。",
    "X18n0334_008:0190b11": "是故如來應供等正覺。非常非無常。大慧。乃至言說",
    "X18n0334_008:0190b12": "分別生。則有常無常過。分別覺滅者。則離愚夫常無",
    "X18n0334_008:0190b13": "常見。不寂靜慧者。永離常無常非常無常熏。",
    "X18n0334_008:0190b14": "一切眾生不成無上正覺。究極而言。不越言說分",
    "X18n0334_008:0190b15": "別二種過謬。由分別而起言說。又因言說而生分",
    "X18n0334_008:0190b16": "別。言說所依。分別為咎。故分別覺滅。則二見頓離。",
    "X18n0334_008:0190b17": "不墮愚夫不寂靜慧者所起常無常熏也。△四總",
    "X18n0334_008:0190b18": "頌。",
    "X18n0334_008:0190b19": "爾時世尊欲重宣此義。而說偈言。眾具無義者。生常",
    "X18n0334_008:0190b20": "無常過。若無分別覺。永離常無常。從其所立宗。則有",
    "X18n0334_008:0190b21": "眾雜義。等觀自心量。言說不可得。",
    "X18n0334_008:0190b22": "眾具無義者。謂不覺自心現量。則無本可據。會歸",
    "X18n0334_008:0190b23": "無極。內既無冥合之原。故外必生分別之過。此二",
    "X18n0334_008:0190b24": "邊所由墮也。若捨分別。覺於真源。則自內所證。不",
    "X18n0334_008:0190c01": "落斷常。然不可於此立宗也。於此立宗。仍是迷覺",
    "X18n0334_008:0190c02": "相待。眾雜義起。而非等觀心量已。等觀心量者。唯",
    "X18n0334_008:0190c03": "有默契。故非言說所及。○上六示如來正覺常住",
    "X18n0334_008:0190c04": "竟。七示生滅之原。以顯藏識即如來藏。本無垢染。",
    "X18n0334_008:0190c05": "分五。△初大慧請問。",
    "X18n0334_008:0190c06": "爾時大慧菩薩復白佛言。世尊。唯願世尊更為我說",
    "X18n0334_008:0190c07": "陰界入生滅。彼無有我。誰生誰滅。愚夫者依於生滅。",
    "X18n0334_008:0190c08": "不覺苦盡。不識涅槃。佛言。善哉。諦聽。當為汝說。大慧",
    "X18n0334_008:0190c09": "白佛言。唯然受教。",
    "X18n0334_008:0190c10": "因前發明如來所得。無間智常。此又以生滅為請。",
    "X18n0334_008:0190c11": "葢謂眾生不達真智常住。妄見生滅。實有所由也。",
    "X18n0334_008:0190c12": "夫陰界入性。本無作者。而生滅宛然。良由不覺如",
    "X18n0334_008:0190c13": "來藏性。舉體翻為藏識。與七識身俱。起諸根識。攀",
    "X18n0334_008:0190c14": "緣外境。所有生滅。雖無有我。而有藏識。七識不斷。",
    "X18n0334_008:0190c15": "此二乘所不能知。如來教授菩薩。第一明捷。所當",
    "X18n0334_008:0190c16": "諦觀也。△二示如來藏清淨無垢。",
    "X18n0334_008:0190c17": "佛告大慧。如來之藏。是善不善因。能徧興造一切趣",
    "X18n0334_008:0190c18": "生。譬如伎兒。變現諸趣。離我我所。不覺彼故。三緣和",
    "X18n0334_008:0190c19": "合方便而生。外道不覺。計著作者。為無始虗偽惡習",
    "X18n0334_008:0190c20": "所熏。名為識藏。生無明住地。與七識俱。如海浪身。長",
    "X18n0334_008:0190c21": "生不斷。離無常過。離於我論。自性無垢。畢竟清淨。",
    "X18n0334_008:0190c22": "如來之藏。是善不善因。此三世如來秘密之旨。正",
    "X18n0334_008:0190c23": "與妄想無性。互相發明也。如來之藏。既為善不善",
    "X18n0334_008:0190c24": "因。則如來之藏。亦無有性。如工伎兒。變現諸趣。而",
    "X18n0334_008:0191a01": "無有我。及與我所。於此若覺。則無性之性。以照了",
    "X18n0334_008:0191a02": "故。七識不生。所有智用。悉皆平等。於此不覺。則如",
    "X18n0334_008:0191a03": "來藏。翻為藏識。所謂住地無明。無明不覺。妄動成",
    "X18n0334_008:0191a04": "業。是生見分。為七識身。此七識身。一切凡外執為",
    "X18n0334_008:0191a05": "我體。故有常見。非常計常。悉墮無常。若離無常我",
    "X18n0334_008:0191a06": "見。則自性無垢。畢竟清淨耳。三緣。謂根塵識。此識",
    "X18n0334_008:0191a07": "兼指諸識。亦由七識所起。皆屬見分。根塵屬相。亦",
    "X18n0334_008:0191a08": "不離見而有所現。故知三有內外。成於七識。總由",
    "X18n0334_008:0191a09": "不覺如來之藏。藏性無性。所以隨緣。隨緣染淨。善",
    "X18n0334_008:0191a10": "不善生。非實有種。而一切種子依之。所謂無始虗",
    "X18n0334_008:0191a11": "偽習氣也。△三別凡愚依識解脫。不見如來藏性。",
    "X18n0334_008:0191a12": "其餘諸識有生有滅。意意識等。念念有七。因不實妄",
    "X18n0334_008:0191a13": "想。取諸境界。種種形處。計著名相。不覺自心所現色",
    "X18n0334_008:0191a14": "相。不覺苦樂。不至解脫。名相諸纏。貪生生貪。若因若",
    "X18n0334_008:0191a15": "攀緣。彼諸受根滅。次第不生。餘自心妄想。不知苦樂。",
    "X18n0334_008:0191a16": "入滅受想正受第四禪。",
    "X18n0334_008:0191a17": "諸識。指七種識也。迷如來藏。轉為識藏。而有七識",
    "X18n0334_008:0191a18": "身。一時諸識頓現。念念有七者。謂諸識皆有七識",
    "X18n0334_008:0191a19": "主持。由是不實妄想。騰躍轉生。攝取境界。不了目",
    "X18n0334_008:0191a20": "前名相。由自心現。復依名相。生苦樂受。貪生生貪。",
    "X18n0334_008:0191a21": "纏綿不止。以受為因。名相為緣。滅苦樂受。名相不",
    "X18n0334_008:0191a22": "生。一切妄想。暫得停息。成滅盡及四禪定。不知受",
    "X18n0334_008:0191a23": "原無我。生受滅受。皆為虗妄。此凡夫厭離生滅。而",
    "X18n0334_008:0191a24": "無有諦。作滅盡想也。",
    "X18n0334_008:0191b01": "善真諦解脫修行者。作解脫想。不離不轉名如來藏",
    "X18n0334_008:0191b02": "識藏。七識流轉不滅。所以者何。彼因攀緣。諸識生故。",
    "X18n0334_008:0191b03": "(唐譯云。而實未捨未轉如來藏中藏識之名。若無藏識。",
    "X18n0334_008:0191b04": "七識則滅。何以故。因彼及所緣而得生故)非聲聞緣",
    "X18n0334_008:0191b05": "覺修行境界。不覺無我。自共相攝受。生陰界入。(唐譯",
    "X18n0334_008:0191b06": "云。以彼唯了人無我性。於蘊界處取於自相及共相故)",
    "X18n0334_008:0191b07": "見如來藏。五法自性人法無我則滅。",
    "X18n0334_008:0191b08": "二乘得真諦解脫。別於四禪。然以不轉藏識為如",
    "X18n0334_008:0191b09": "來藏。則七識不滅。謂七識與藏識為因。復緣藏識",
    "X18n0334_008:0191b10": "而得生住。所謂依彼反緣彼也。二乘不覺自心所",
    "X18n0334_008:0191b11": "現。不知所現唯心。無有法性。但於陰入界。發明無",
    "X18n0334_008:0191b12": "我。離於攝取。猶有陰入界自共相法。此即七識習",
    "X18n0334_008:0191b13": "氣不滅也。此識須轉藏識為如來藏。始知名相妄",
    "X18n0334_008:0191b14": "相。當體全空。正智如如。亦徒有說。至此方名人法",
    "X18n0334_008:0191b15": "無我耳。不覺無我。正謂不覺法無我也。二乘但證",
    "X18n0334_008:0191b16": "人空。不證法空。為不達如來藏性。則藏識不離。藏",
    "X18n0334_008:0191b17": "識不離。則七識必不滅。七識不滅。而言人空。但空",
    "X18n0334_008:0191b18": "界內之我。而八識習氣之我。實所不覺。唯觀陰入",
    "X18n0334_008:0191b19": "界空。證於真諦。不生愛取。斷三界因。七識外分我",
    "X18n0334_008:0191b20": "滅。而內我不滅。所謂不覺無我也。△四示如來藏",
    "X18n0334_008:0191b21": "自覺。頓離生滅。非諸二乘。",
    "X18n0334_008:0191b22": "地次第相續轉進。餘外道見不能傾動。是名住菩薩",
    "X18n0334_008:0191b23": "不動地。得十三昧道門樂。三昧覺所持。觀察不思議",
    "X18n0334_008:0191b24": "佛法。自願不受三昧門樂及實際。向自覺聖趣。不共",
    "X18n0334_008:0191c01": "一切聲聞緣覺。及諸外道所修行道。得十賢聖種性",
    "X18n0334_008:0191c02": "道。及身智意生。離三昧行。是故。大慧。菩薩摩訶薩欲",
    "X18n0334_008:0191c03": "求勝進者。當淨如來藏及識藏名。",
    "X18n0334_008:0191c04": "承上見如來藏滅七識身。則能隨地次第轉進。不",
    "X18n0334_008:0191c05": "為外道之所搖動也。此當第八不動地。所謂不動",
    "X18n0334_008:0191c06": "地前纔捨藏。捨於藏識。即正受現前。以得如來自",
    "X18n0334_008:0191c07": "覺。為覺所持。發於悲願。故能不受三昧門樂。及住",
    "X18n0334_008:0191c08": "實際。實際。謂真如實際。住於真如實際。則見無佛",
    "X18n0334_008:0191c09": "可成。無生可度。故不住實際。依智起用。所謂自覺",
    "X18n0334_008:0191c10": "聖趣。不共二乘及諸外道所修行道也。十賢聖種",
    "X18n0334_008:0191c11": "性。即十地種性也。謂由十地以至佛地。得三種身。",
    "X18n0334_008:0191c12": "離於三昧。圓滿菩提。故欲得勝進者。當善如來藏",
    "X18n0334_008:0191c13": "及識藏名。謂如來藏識藏。一體二名。悟迷之別耳。",
    "X18n0334_008:0191c14": "原夫如來藏。本自無性。無性之性。至真至寂。真寂",
    "X18n0334_008:0191c15": "之極。即為無明。無始無明。不覺妄見。見妄元空。不",
    "X18n0334_008:0191c16": "離本際。若能覺此。安住心海。更無別有也。身。即法",
    "X18n0334_008:0191c17": "身。智。即報身。意生。即化身。轉八識得法身名。轉七",
    "X18n0334_008:0191c18": "識得報身名。轉六意識得化身名。一剎那間。悟迷",
    "X18n0334_008:0191c19": "所轉。所謂但轉其名無實性也。",
    "X18n0334_008:0191c20": "大慧。若無識藏名如來藏者。則無生滅。大慧。然諸凡",
    "X18n0334_008:0191c21": "聖悉有生滅。修行者自覺聖趣現法樂住。不捨方便。",
    "X18n0334_008:0191c22": "大慧。此如來藏識藏。一切聲聞緣覺心想所見。雖自",
    "X18n0334_008:0191c23": "性清淨。客塵所覆故。猶見不淨。非諸如來。大慧。如來",
    "X18n0334_008:0191c24": "者。現前境界。猶如掌中視阿摩勒果。",
    "X18n0334_008:0192a01": "此言見如來藏者。淨治現流。雖亦不捨方便。而不",
    "X18n0334_008:0192a02": "同於二乘也。迷如來藏而為識藏。則舉體生滅。如",
    "X18n0334_008:0192a03": "實知識藏即如來藏。則生滅頓離。而諸凡聖悉有",
    "X18n0334_008:0192a04": "生滅。故修行者見自覺智。猶不捨法樂方便。所謂",
    "X18n0334_008:0192a05": "明知生是不生性。奈何為生滅之所流轉。如來以",
    "X18n0334_008:0192a06": "為其力未充。故有方便也。此之方便。非謂如來自",
    "X18n0334_008:0192a07": "性。猶有不淨。如二乘心想所見。雖知自性清淨。以",
    "X18n0334_008:0192a08": "客塵覆故。猶見不淨。所有三昧法樂。皆成實法。不",
    "X18n0334_008:0192a09": "如自覺修行者。明見自性。但以方便。頓除現流。故",
    "X18n0334_008:0192a10": "知見性不可不明。舉如來親見現前境界。非一非",
    "X18n0334_008:0192a11": "異。如觀掌中阿摩勒果。更無疑礙也。",
    "X18n0334_008:0192a12": "大慧。我於此義。以神力建立。令勝鬘夫人及利智滿",
    "X18n0334_008:0192a13": "足諸菩薩等。宣揚演說如來藏及識藏名。七識俱生。",
    "X18n0334_008:0192a14": "聲聞計著。見人法無我。(唐譯云。令諸聲聞見法無我)",
    "X18n0334_008:0192a15": "故勝鬘夫人承佛威神。說如來境界。非聲聞緣覺及",
    "X18n0334_008:0192a16": "外道境界。如來藏識藏。唯佛及餘利智依義菩薩智",
    "X18n0334_008:0192a17": "慧境界。是故汝及餘菩薩摩訶薩。於如來藏識藏。當",
    "X18n0334_008:0192a18": "勤修學。莫但聞覺作知足想。",
    "X18n0334_008:0192a19": "如來藏名識藏。與七識俱。此非二乘境界。以二乘",
    "X18n0334_008:0192a20": "不信八識即如來藏。故於我見無我。常見無常。是",
    "X18n0334_008:0192a21": "為倒想。為除此想。故說識藏即如來藏。使知心意",
    "X18n0334_008:0192a22": "意識皆無自性。見法無我。得於真我。此是諸佛境",
    "X18n0334_008:0192a23": "界。除勝鬘夫人。及餘利智菩薩。無有能知者。故誡",
    "X18n0334_008:0192a24": "菩薩莫作知足想也。△五總頌。",
    "X18n0334_008:0192b01": "爾時世尊欲重宣此義。而說偈言。甚深如來藏。而與",
    "X18n0334_008:0192b02": "七識俱。二種攝受生。智者則遠離。如鏡像現心。無始",
    "X18n0334_008:0192b03": "習所熏。如實觀察者。諸事悉無事。如愚見指月。觀指",
    "X18n0334_008:0192b04": "不觀月。計著名字者。不見我真實。心為工伎兒。意如",
    "X18n0334_008:0192b05": "和伎者。五識為伴侶。妄想觀伎眾。",
    "X18n0334_008:0192b06": "偈言甚深如來藏。而略言識藏。謂即識即性。真如",
    "X18n0334_008:0192b07": "無明。安住深密。雖有七我。妄見自他。如鏡無心而",
    "X18n0334_008:0192b08": "現眾像。喻無明妄習。隨緣頓現。如實而觀。都無是",
    "X18n0334_008:0192b09": "事。智者了達。當體遠離。愚夫觀指。不見真實。此迷",
    "X18n0334_008:0192b10": "覺所由分也。八識無性受熏。隨緣變現。故如工伎。",
    "X18n0334_008:0192b11": "七意內因外緣。故如和伎。五識攬塵。故如伴侶。六",
    "X18n0334_008:0192b12": "識分別。為觀伎眾。總由妄現。非有實事也。○上六",
    "X18n0334_008:0192b13": "示正覺非因果法。離生滅說。以顯真常無垢。頓超",
    "X18n0334_008:0192b14": "諸地竟。七示八識五法自性二無我。究竟大乘。成",
    "X18n0334_008:0192b15": "第一義。分二。初示五法轉變。分三。△初列五法相。",
    "X18n0334_008:0192b16": "爾時大慧菩薩白佛言。世尊。惟願為說五法自性識",
    "X18n0334_008:0192b17": "二種無我究竟分別相。我及餘菩薩摩訶薩。於一切",
    "X18n0334_008:0192b18": "地次第相續。分別此法。入一切佛法。入一切佛法者。",
    "X18n0334_008:0192b19": "乃至如來自覺地。佛告大慧。諦聽諦聽。善思念之。大",
    "X18n0334_008:0192b20": "慧白佛言。唯然受教。佛告大慧。五法自性識二種無",
    "X18n0334_008:0192b21": "我分別趣相者。謂名相妄想正智如如。若修行者修",
    "X18n0334_008:0192b22": "行入如來自覺聖趣。離於斷常有無等見。現法樂正",
    "X18n0334_008:0192b23": "受住現在前。大慧。不覺彼五法自性識二無我自心",
    "X18n0334_008:0192b24": "現外性。凡夫妄想。非諸聖賢。",
    "X18n0334_008:0192c01": "此問五法自性識二無我究竟差別也。總問四種。",
    "X18n0334_008:0192c02": "答單列五法者。上雖各明。亦三種皆入五法之意。",
    "X18n0334_008:0192c03": "覺名相妄想。無有自性。即能發明正智。證於如如。",
    "X18n0334_008:0192c04": "此修行者所為入自覺聖趣。不見心外有法。即時",
    "X18n0334_008:0192c05": "遠離斷常有無諸見。現法樂住。乃聖賢境界。非凡",
    "X18n0334_008:0192c06": "愚分也。謂凡愚無自覺聖趣。故不覺五法自性識",
    "X18n0334_008:0192c07": "二無我。悉唯心量。而於心外別見法相。雖正智如",
    "X18n0334_008:0192c08": "如。皆為妄現耳。△二示名相悉由妄想。",
    "X18n0334_008:0192c09": "大慧白佛言。世尊。云何愚夫妄想生。非諸聖賢。佛告",
    "X18n0334_008:0192c10": "大慧。愚夫計著俗數名相。隨心流散。流散已。種種相",
    "X18n0334_008:0192c11": "像貌。墮我我所見希望。計著妙色。計著已。無知覆障。",
    "X18n0334_008:0192c12": "故生染著。染著已。貪恚癡所生業積集。積集已。妄想",
    "X18n0334_008:0192c13": "自纏。如蠶作繭。墮生死海諸趣曠野。如汲井輪。以愚",
    "X18n0334_008:0192c14": "癡故。不能知如幻野馬水月自性。離我我所。起於一",
    "X18n0334_008:0192c15": "切不實妄想。離相所相及生住滅。從自心妄想生。非",
    "X18n0334_008:0192c16": "自在時節微塵勝妙生。愚癡凡夫隨名相流。",
    "X18n0334_008:0192c17": "一切名相。從妄想生。非有異因。以明外道異因。皆",
    "X18n0334_008:0192c18": "由不達名相無有自性。當處無生也。一切世間。因",
    "X18n0334_008:0192c19": "名生相。相生妄想。妄想無知。隨相染著。起貪嗔癡。",
    "X18n0334_008:0192c20": "結諸業繫。如蠶作繭。流轉生死。如汲水輪。不知一",
    "X18n0334_008:0192c21": "切名相。俱無自性。如野馬水月。無我我所。但由妄",
    "X18n0334_008:0192c22": "想不實施設。非有異因。說有異因。如自在時節等。",
    "X18n0334_008:0192c23": "悉愚癡凡夫。不達名相。隨名相轉耳。△三轉妄想",
    "X18n0334_008:0192c24": "即智如。",
    "X18n0334_008:0193a01": "大慧。彼相者。眼識所照。名為色。耳鼻舌身意意識所",
    "X18n0334_008:0193a02": "照。名為聲香味觸法。是名為相。大慧。彼妄想者。施設",
    "X18n0334_008:0193a03": "眾名。顯示諸相。如此不異。象馬車步男女等名。是名",
    "X18n0334_008:0193a04": "妄想。大慧。正智者。彼名相不可得。猶如過客。諸識不",
    "X18n0334_008:0193a05": "生。不斷不常。不墮一切外道聲聞緣覺之地。",
    "X18n0334_008:0193a06": "此又詳示妄想施。設使達名相不實。即轉妄想而",
    "X18n0334_008:0193a07": "為正智也。由根識所照。起色等諸相。又由妄想分",
    "X18n0334_008:0193a08": "別。施設眾名。諸相纔顯。若當諸識照了。未興分別。",
    "X18n0334_008:0193a09": "無所顯示。於此明悟。始知一切名相了不可得。且",
    "X18n0334_008:0193a10": "即顯示名相之妄想。而為了達名相之正智。無有",
    "X18n0334_008:0193a11": "異體而有異用。所謂有煩惱則無智慧。有智慧即",
    "X18n0334_008:0193a12": "無煩惱。正智現前。分別不生。非常非斷。此非二乘",
    "X18n0334_008:0193a13": "境界。豈況外道耶。",
    "X18n0334_008:0193a14": "復次大慧。菩薩摩訶薩。以此正智。不立名相。非不立",
    "X18n0334_008:0193a15": "名相。捨離二見建立及誹謗。知名相不生。是名如如。",
    "X18n0334_008:0193a16": "大慧。菩薩摩訶薩。住如如者。得無所有境界。故得菩",
    "X18n0334_008:0193a17": "薩歡喜地。得菩薩歡喜地已。永離一切外道惡趣。正",
    "X18n0334_008:0193a18": "住出世間趣。法相成熟。分別幻等一切法自覺法趣",
    "X18n0334_008:0193a19": "相。離諸妄想見性異相。次第乃至法雲地。於其中間。",
    "X18n0334_008:0193a20": "三昧力自在神通開敷。得如來地已。種種變化圓照",
    "X18n0334_008:0193a21": "示現。成熟眾生。如水中月。善究竟滿足十無盡句。為",
    "X18n0334_008:0193a22": "種種意解眾生分別說法。法身離意所作。是名菩薩",
    "X18n0334_008:0193a23": "入如如所得。",
    "X18n0334_008:0193a24": "此即名相而得如如也。不立名相。非不立名相。離",
    "X18n0334_008:0193b01": "有無見。親得法體。故即名相而得如如。如如法位。",
    "X18n0334_008:0193b02": "即無所有歡喜地境界。至此地已。永離一切惡見。",
    "X18n0334_008:0193b03": "名出世間。由是真如法相。漸次成熟。即能順如幻",
    "X18n0334_008:0193b04": "法。以自覺智。起諸法行。離妄想所見諸法異相。謂",
    "X18n0334_008:0193b05": "一切法真如實相。無有一異。見一異者。妄想耳。菩",
    "X18n0334_008:0193b06": "薩即妄即真。故能以無相之相。建立諸地。隨三昧",
    "X18n0334_008:0193b07": "力神通自在。究竟佛地。變化照耀。對現色身。如水",
    "X18n0334_008:0193b08": "中月。滿足十無盡句。為種種眾生分別演說。此名",
    "X18n0334_008:0193b09": "法身離意所作。任運如如也。○上初示五法轉變",
    "X18n0334_008:0193b10": "竟。二示一切法悉入五法。分四。△初示三自性入",
    "X18n0334_008:0193b11": "五法。",
    "X18n0334_008:0193b12": "爾時大慧菩薩白佛言。世尊。云何。世尊。為三種自性",
    "X18n0334_008:0193b13": "入於五法。為各有自相宗。佛告大慧。三種自性及八",
    "X18n0334_008:0193b14": "識二種無我。悉入五法。大慧。彼名及相。是妄想自性。",
    "X18n0334_008:0193b15": "大慧。若依彼妄想生心心法。名俱時生。如日光俱。種",
    "X18n0334_008:0193b16": "種相各別分別持。是名緣起自性。大慧。正智如如者。",
    "X18n0334_008:0193b17": "不可壞。故名成自性。",
    "X18n0334_008:0193b18": "此言三種自性八識二種無我。悉入五法。且先明",
    "X18n0334_008:0193b19": "三種自性入五法也。名相無性。妄計所成。故攝名",
    "X18n0334_008:0193b20": "相總為徧計執也。依妄計之名相。而起分別。心心",
    "X18n0334_008:0193b21": "數法。一時頓起。無有先後。如日與光。名緣起性。若",
    "X18n0334_008:0193b22": "達妄計名相本無自性。心心數法。應時銷落。銷落",
    "X18n0334_008:0193b23": "隨相之心。智照洞然。了達無性之相。□如顯示。故",
    "X18n0334_008:0193b24": "名圓成實性也。△二示八識二無我入五法。",
    "X18n0334_008:0193c01": "復次大慧。自心現妄想八種分別。謂識藏意意識及",
    "X18n0334_008:0193c02": "五識身相者。不實相。妄想故。我我所二攝受滅。二無",
    "X18n0334_008:0193c03": "我生。是故。大慧。此五法者。聲聞緣覺菩薩如來。自覺",
    "X18n0334_008:0193c04": "聖智。諸地相續次第。一切佛法悉入其中。",
    "X18n0334_008:0193c05": "此言八識二無我入五法也。不覺自心所現。八種",
    "X18n0334_008:0193c06": "識相。一時頓生。各有自類。施設妄想。能妄所妄。人",
    "X18n0334_008:0193c07": "法宛然。若覺自心現。見相氷融。即轉心意識而為",
    "X18n0334_008:0193c08": "四智。能所取空。智寂互顯。故二乘菩薩如來。所有",
    "X18n0334_008:0193c09": "自覺智地。悉入五法也。△三示一切佛法入五法。",
    "X18n0334_008:0193c10": "復次大慧。五法者。相。名。妄想。如如。正智。大慧。相者。若",
    "X18n0334_008:0193c11": "處所形相色像等現。是名為相。若彼有如是相。名為",
    "X18n0334_008:0193c12": "缾等。即此非餘。是說為名。施設眾名。顯示諸相。缾等",
    "X18n0334_008:0193c13": "心心法。是名妄想。彼名彼相。畢竟不可得。始終無覺。",
    "X18n0334_008:0193c14": "於諸法無展轉。離不實妄想。是名如如。真實決定究",
    "X18n0334_008:0193c15": "竟自性不可得。彼是如相。我及諸佛隨順入處。普為",
    "X18n0334_008:0193c16": "眾生如實演說施設顯示。於彼隨入正覺。不斷不常。",
    "X18n0334_008:0193c17": "妄想不起。隨順自覺聖趣。一切外道聲聞緣覺所不",
    "X18n0334_008:0193c18": "得相。是名正智。大慧。是名五法三種自性八識二種",
    "X18n0334_008:0193c19": "無我。一切佛法。悉入其中。是故。大慧。當自方便學。亦",
    "X18n0334_008:0193c20": "教他人。勿隨於他。",
    "X18n0334_008:0193c21": "此言一切佛法。皆入五法。重釋五法。示人隨順智",
    "X18n0334_008:0193c22": "如。次第所證。所謂方便也。推言因相得名。狥名顯",
    "X18n0334_008:0193c23": "相。施設妄想。總顯一切名相。必不可得。始終無覺。",
    "X18n0334_008:0193c24": "於諸法中。無有展轉。但離妄想。即是如如耳。此一",
    "X18n0334_008:0194a01": "切法自相真如。十地菩薩。淺深所證。非諸二乘。故",
    "X18n0334_008:0194a02": "曰我及諸佛隨順入處也。無分別智。緣真如境。若",
    "X18n0334_008:0194a03": "緣餘緣。屬後得智。然二智體一用異。了俗亦由證",
    "X18n0334_008:0194a04": "真。故二智皆由真如所顯也。隨順二智所證真如。",
    "X18n0334_008:0194a05": "得入正覺。到究竟處。非常非斷。現他受身土。及變",
    "X18n0334_008:0194a06": "化身土。如實演說。破諸疑網。故曰一切佛法。悉入",
    "X18n0334_008:0194a07": "五法。由自證知。不從他得也。△四總頌。",
    "X18n0334_008:0194a08": "爾時世尊欲重宣此義。而說偈言。五法三自性。及與",
    "X18n0334_008:0194a09": "八種識。二種無有我。悉攝摩訶衍。名相虗妄想。自性",
    "X18n0334_008:0194a10": "二種相。正智及如如。是則為成相。",
    "X18n0334_008:0194a11": "偈頌五法自性八識無我。悉攝大乘。大乘。謂自心",
    "X18n0334_008:0194a12": "現量也。迷自心量。則名相紛紜。智如互顯。依他將",
    "X18n0334_008:0194a13": "為別有。計執必待圓成。八識之無明欲破。二我之",
    "X18n0334_008:0194a14": "爾燄須融。至於覺。且作何觀也。渡河之夢。回憶啞",
    "X18n0334_008:0194a15": "然。當自泯絕耳。○上七示八識五法自性二無我",
    "X18n0334_008:0194a16": "究竟大乘。成第一義竟。八示三世如來法身過世",
    "X18n0334_008:0194a17": "間望。非剎那義。始終無過。清淨無漏。分四。初示法",
    "X18n0334_008:0194a18": "身自通過世間望。分十。△初請諸佛恒沙妙義。",
    "X18n0334_008:0194a19": "爾時大慧菩薩復白佛言。世尊。如世尊所說句。過去",
    "X18n0334_008:0194a20": "諸佛如恒河沙。未來現在。亦復如是。云何世尊。為如",
    "X18n0334_008:0194a21": "說而受。為更有餘義。惟願如來哀愍解說。",
    "X18n0334_008:0194a22": "諸佛境界。不可思議。佛智境界。不可思議。眾生境",
    "X18n0334_008:0194a23": "界。不可思議。妄想境界。不可思議。此不可思議。等",
    "X18n0334_008:0194a24": "法界性。無欠無餘。不出不沒。無可指陳。亦非無說",
    "X18n0334_008:0194b01": "也。此因恒河沙佛之喻。獨顯斯義。除為眾生方便",
    "X18n0334_008:0194b02": "引譬。乃於無義之句。旁通真實。非一切智。孰能與",
    "X18n0334_008:0194b03": "此。△二示諸佛自通過世間望。不可譬說。",
    "X18n0334_008:0194b04": "佛告大慧。莫如說受。三世諸佛量。非如恒河沙。所以",
    "X18n0334_008:0194b05": "者何。過世間望。非譬所譬。以凡愚計常。外道妄想。長",
    "X18n0334_008:0194b06": "養惡見。生死無窮。欲令厭離生死趣輪。精勤勝進故。",
    "X18n0334_008:0194b07": "為彼說言諸佛易見。非如優曇鉢華。難得見故。息方",
    "X18n0334_008:0194b08": "便求。有時復觀諸受化者。作是說言。佛難值遇。如優",
    "X18n0334_008:0194b09": "曇鉢華。優曇鉢華無已見今見當見。如來者世間悉",
    "X18n0334_008:0194b10": "見。不以建立自通故。說言如來出世如優曇鉢華。大",
    "X18n0334_008:0194b11": "慧。自建立自通者。過世間望。彼諸凡愚所不能信。自",
    "X18n0334_008:0194b12": "覺聖智境界。無與為譬。真實如來。過心意意識所見",
    "X18n0334_008:0194b13": "之相。不可為譬。大慧。然我說譬。佛如恒河沙。無有過",
    "X18n0334_008:0194b14": "咎。",
    "X18n0334_008:0194b15": "三世佛量。非如恒沙。過世間望。非譬所譬。此如來",
    "X18n0334_008:0194b16": "真語如語。無上妙諦。惟證所知。然以眾生希望。奪",
    "X18n0334_008:0194b17": "彼虗偽。權示真實。謂有諸佛。非如優曇。或說優曇。",
    "X18n0334_008:0194b18": "示難遭遇。而非以建立自通也。自通境界。非可見",
    "X18n0334_008:0194b19": "相。非不見相。如來真實行處。過心意識一切相見。",
    "X18n0334_008:0194b20": "無可為喻。又曰然我譬說。佛如恒沙。亦無過咎。則",
    "X18n0334_008:0194b21": "聖智旁通。隨說而示。非二乘及始教菩薩之所能",
    "X18n0334_008:0194b22": "窺也。下文廣示此義。唯當明悟耳。△三喻如來法",
    "X18n0334_008:0194b23": "身本寂。",
    "X18n0334_008:0194b24": "大慧。譬如恒沙。一切魚鼈輸收魔羅。師子象馬人獸",
    "X18n0334_008:0194c01": "踐踏。沙不念言。彼惱亂我。而生妄想。自性清淨。無諸",
    "X18n0334_008:0194c02": "垢污。如來應供等正覺。自覺聖智恒河。大力神通自",
    "X18n0334_008:0194c03": "在等沙。一切外道諸人獸等。一切惱亂。如來不念而",
    "X18n0334_008:0194c04": "生妄想。如來寂然。無有念想。如來本願。以三昧樂。安",
    "X18n0334_008:0194c05": "眾生故。無有惱亂。猶如恒沙。等無有異。又斷貪恚故。",
    "X18n0334_008:0194c06": "以下皆即恒沙。廣明佛義。而此且喻如來法身本",
    "X18n0334_008:0194c07": "寂也。如來自覺聖智。恒沙大力。神通自在。為一切",
    "X18n0334_008:0194c08": "外道人獸惱亂。而覺沙體寂。無有念想。唯以本願。",
    "X18n0334_008:0194c09": "安樂羣生。令彼自覺。無有貪恚。乃知一切眾生。亦",
    "X18n0334_008:0194c10": "有自內覺沙。無始時來。為諸邪見人獸踐踏。都無",
    "X18n0334_008:0194c11": "厭離。寂然至今。無增無減。唯以真如本願。安樂一",
    "X18n0334_008:0194c12": "切念念起滅眾生。令住法位。無有惱亂。猶如恒沙。",
    "X18n0334_008:0194c13": "斷貪恚故。而一切眾生不自覺知。見為如來諸佛",
    "X18n0334_008:0194c14": "如彼恒沙也。△四喻法身不滅。",
    "X18n0334_008:0194c15": "譬如恒沙。是地自性。劫盡燒時。燒一切地。而彼地大",
    "X18n0334_008:0194c16": "不捨自性。與火大俱生故。其餘愚夫作地燒想。而地",
    "X18n0334_008:0194c17": "不燒。以火因故。如是。大慧。如來法身。如恒沙不壞。",
    "X18n0334_008:0194c18": "此喻如來法身常住不滅也。譬如恒沙。同此堅固。",
    "X18n0334_008:0194c19": "為地自性。與火大俱生。火因地而得燒性。地因火",
    "X18n0334_008:0194c20": "而得生理。俱無燒盡義也。△五喻法身徧一切處。",
    "X18n0334_008:0194c21": "無有揀擇。",
    "X18n0334_008:0194c22": "大慧。譬如恒沙。無有限量。如來光明。亦復如是。無有",
    "X18n0334_008:0194c23": "限量。為成熟眾生故。普照一切諸佛大眾。大慧。譬如",
    "X18n0334_008:0194c24": "恒沙。別求異沙。永不可得。如是。大慧。如來應供等正",
    "X18n0334_008:0195a01": "覺。無生死生滅。有因緣斷故。",
    "X18n0334_008:0195a02": "此喻如來法身遍一切處。無有揀擇也。自心現量。",
    "X18n0334_008:0195a03": "普周沙界。一切聲是佛聲。一切色是佛色。所謂無",
    "X18n0334_008:0195a04": "有異沙也。有因緣斷者。又防自然之過。如來既示",
    "X18n0334_008:0195a05": "人以日用渾然。無是非是。而復顯無垢清淨之旨。",
    "X18n0334_008:0195a06": "可謂互相發明矣。△六喻法身對現無有增減。",
    "X18n0334_008:0195a07": "大慧。譬如恒沙。增減不可得知。如是。大慧。如來智慧",
    "X18n0334_008:0195a08": "成熟眾生。不增不減。非身法故。身法者有壞。如來法",
    "X18n0334_008:0195a09": "身。非是身法。",
    "X18n0334_008:0195a10": "此喻法身應現無有增減也。眾生緣熟。即見如來",
    "X18n0334_008:0195a11": "成等正覺。說法度生。入般涅槃。而如來法身。本無",
    "X18n0334_008:0195a12": "去來。亦無心現。有去有來。是為身法。而如來非是",
    "X18n0334_008:0195a13": "身法。不可破壞。所謂隨緣赴感靡不周。而常處此",
    "X18n0334_008:0195a14": "菩提座也。△七喻如來悲願等於法界。",
    "X18n0334_008:0195a15": "如壓恒沙。油不可得。如是一切極苦眾生逼迫如來。",
    "X18n0334_008:0195a16": "乃至眾生未得涅槃。不捨法界自三昧願樂。以大悲",
    "X18n0334_008:0195a17": "故。",
    "X18n0334_008:0195a18": "此喻如來悲願等於法界也。油。比如來疲厭心念。",
    "X18n0334_008:0195a19": "如來以十無盡句。成就眾生。極苦逼迫。無有厭捨。",
    "X18n0334_008:0195a20": "大悲所成也。△八喻如來法身隨順涅槃。",
    "X18n0334_008:0195a21": "大慧。譬如恒沙。隨水而流。非無水也。如是。大慧。如來",
    "X18n0334_008:0195a22": "所說一切諸法。隨涅槃流。是故說言如恒河沙。如來",
    "X18n0334_008:0195a23": "不隨諸去流轉。去是壞義故。大慧。生死本際不可知。",
    "X18n0334_008:0195a24": "不知故。云何說去。大慧。去者斷義。而愚夫不知。",
    "X18n0334_008:0195b01": "此喻如來法身隨順涅槃。若不隨順。則為生死流",
    "X18n0334_008:0195b02": "轉。成斷滅義也。生死本際。即涅槃本際。以不知故。",
    "X18n0334_008:0195b03": "則不隨順。作去壞想。去者斷義。而如來法身不斷。",
    "X18n0334_008:0195b04": "△九示生死解脫本際無邊。",
    "X18n0334_008:0195b05": "大慧白佛言。世尊。若眾生生死本際不可知者。云何",
    "X18n0334_008:0195b06": "解脫可知。佛告大慧。無始虗偽過惡妄想習氣因滅。",
    "X18n0334_008:0195b07": "自心現。知外義。妄想身轉解脫。不滅。是故無邊。非都",
    "X18n0334_008:0195b08": "無所有。為彼妄想。作無邊等異名。觀察內外。離於妄",
    "X18n0334_008:0195b09": "想。無異眾生。智及爾燄。一切諸法。悉皆寂靜。不識自",
    "X18n0334_008:0195b10": "心現妄想。故妄想生。若識則滅。",
    "X18n0334_008:0195b11": "生死本際。即涅槃本際。以不知隨順。起於妄見。則",
    "X18n0334_008:0195b12": "生死相異。涅槃相異。成習氣過。若知自心所現。生",
    "X18n0334_008:0195b13": "死涅槃。本無二際。即妄習因滅。見外諸法無有自",
    "X18n0334_008:0195b14": "性。遂能轉妄想身。隨順生死。名為解脫。而非斷滅。",
    "X18n0334_008:0195b15": "故曰無邊。非都無本際也。但以不知本際。妄見生",
    "X18n0334_008:0195b16": "死涅槃。作有邊想。為彼妄想。說於無邊。葢使觀察",
    "X18n0334_008:0195b17": "內外。唯除妄想。更無眾生名字。智及爾燄一切諸",
    "X18n0334_008:0195b18": "法。悉皆寂靜耳。故知眾生生死。皆由妄想。不知自",
    "X18n0334_008:0195b19": "心現。則妄想生。知自心現。則妄想滅。滅則本際隨",
    "X18n0334_008:0195b20": "順。生死涅槃。都如夢幻已。△十總頌。",
    "X18n0334_008:0195b21": "爾時世尊欲重宣此義。而說偈言。觀察諸導師。猶如",
    "X18n0334_008:0195b22": "恒河沙。不壞亦不去。亦復不究竟。是則為平等。觀察",
    "X18n0334_008:0195b23": "諸如來。猶如恒沙等。悉離一切過。隨流而性常。是則",
    "X18n0334_008:0195b24": "佛正覺。",
    "X18n0334_008:0195c01": "如來法身。非壞非去。若更有究竟。則涅槃生死。二",
    "X18n0334_008:0195c02": "非平等。若非平等。則屬作因。作則無常。多諸過患。",
    "X18n0334_008:0195c03": "故知但除妄想作因。則隨流得性。便見如來自覺",
    "X18n0334_008:0195c04": "境界。同生死際。寂靜常住也。此如來因恒沙喻。建",
    "X18n0334_008:0195c05": "立自通。離言說過。雖有言譬。究竟不可思議也。○",
    "X18n0334_008:0195c06": "上初示法身自通過世間望竟。二示法身無漏。非",
    "X18n0334_008:0195c07": "剎那義。分二。初示諸法剎那。分二。△初將示剎那",
    "X18n0334_008:0195c08": "非剎那義。先列諸法。",
    "X18n0334_008:0195c09": "爾時大慧菩薩復白佛言。世尊。唯願為說一切諸法",
    "X18n0334_008:0195c10": "剎那壞相。世尊。云何一切法剎那。佛告大慧。諦聽諦",
    "X18n0334_008:0195c11": "聽。善思念之。當為汝說。佛告大慧。一切法者。謂善。不",
    "X18n0334_008:0195c12": "善。無記。有為。無為。世間。出世間。有罪。無罪。有漏。無漏。",
    "X18n0334_008:0195c13": "受。不受。",
    "X18n0334_008:0195c14": "問剎那義。以顯非剎那義也。念念不住。名為剎那。",
    "X18n0334_008:0195c15": "亦名壞相。亦名空相。一切法剎那者。謂自心所現",
    "X18n0334_008:0195c16": "一切內外諸法。念念不住。以不識自心非剎那義。",
    "X18n0334_008:0195c17": "唯見所現念念生滅。剎那不住。而誤以無為法。皆",
    "X18n0334_008:0195c18": "同滅盡。起於斷見。而不知一切法剎那。有非剎那。",
    "X18n0334_008:0195c19": "此非二乘所辨也。問答激揚。總明此旨。先列一切",
    "X18n0334_008:0195c20": "法。以待下顯。",
    "X18n0334_008:0195c21": "大慧。略說心意意識及習氣。是五受陰因。是心意意",
    "X18n0334_008:0195c22": "識習氣長養。凡愚善不善妄想。",
    "X18n0334_008:0195c23": "略言五陰法。以一切法悉從五陰生起。五陰法又",
    "X18n0334_008:0195c24": "以心意意識習氣為因。而得長養。凡愚善不善妄",
    "X18n0334_008:0196a01": "想。謂三界六凡有漏妄想。為剎那義也。",
    "X18n0334_008:0196a02": "大慧。修三昧樂三昧正受現法樂住。名為賢聖善無",
    "X18n0334_008:0196a03": "漏。",
    "X18n0334_008:0196a04": "三乘聖賢無漏因相。此非剎那。由修三昧得法樂",
    "X18n0334_008:0196a05": "住之所顯示。後乃發明也。△二示剎那義。",
    "X18n0334_008:0196a06": "大慧。善不善者。謂八識。何等為八。謂如來藏名識藏。",
    "X18n0334_008:0196a07": "心意意識及五識身。非外道所說。大慧。五識身者。心",
    "X18n0334_008:0196a08": "意意識俱。善不善相。展轉變壞。相續流注。不壞身生。",
    "X18n0334_008:0196a09": "亦生亦滅。不覺自心現。次第滅。餘識生。形相差別攝",
    "X18n0334_008:0196a10": "受。意識五識俱相應生。剎那時不住。名為剎那。",
    "X18n0334_008:0196a11": "此指善不善有漏心識。本有不壞身。誤隨生滅。故",
    "X18n0334_008:0196a12": "即剎那。以顯非剎那義也。如來藏名識藏。非外道",
    "X18n0334_008:0196a13": "所說。謂外道不知識藏即如來藏。故當五識承心",
    "X18n0334_008:0196a14": "意意識所起善不善相。展轉變壞時。彼相續流注",
    "X18n0334_008:0196a15": "不壞。亦隨諸識與身俱生。與身俱滅。由本不覺自",
    "X18n0334_008:0196a16": "心現量。於所現次第滅中。不能安住。即有餘識隨",
    "X18n0334_008:0196a17": "夙習所重。起諸形相。復引意識。及五根識。心法相",
    "X18n0334_008:0196a18": "應。成剎那義。楞嚴云。一者。無始生死根本。則汝今",
    "X18n0334_008:0196a19": "者與諸眾生用攀緣心為自性者。二者。無始菩提",
    "X18n0334_008:0196a20": "涅槃元清淨體。則汝今者識精元明。能生諸緣。緣",
    "X18n0334_008:0196a21": "所遺者。由諸眾生遺此本明。雖終日行而不自覺。",
    "X18n0334_008:0196a22": "枉入諸趣。此不壞相續。由本不覺。誤隨生滅。豈非",
    "X18n0334_008:0196a23": "能生諸緣緣所遺者。枉入諸趣。誠可悲夫。○上初",
    "X18n0334_008:0196a24": "示諸法剎那竟。二示無漏習氣非剎那義。分五。△",
    "X18n0334_008:0196b01": "初示剎那非剎那義。",
    "X18n0334_008:0196b02": "大慧。剎那者。名識藏如來藏。意俱生識習氣。剎那。無",
    "X18n0334_008:0196b03": "漏習氣。非剎那。非凡愚所覺。計著剎那論故。不覺一",
    "X18n0334_008:0196b04": "切法剎那非剎那。以斷見壞無為法。",
    "X18n0334_008:0196b05": "此正顯剎那非剎那義也。迷如來藏而為識藏。即",
    "X18n0334_008:0196b06": "有意俱生識。成於習氣。此為剎那。若達意俱生識。",
    "X18n0334_008:0196b07": "因迷而有。本無自性。即轉識藏為如來藏。此無漏",
    "X18n0334_008:0196b08": "習氣非剎那義。非凡愚所覺也。凡愚但覺一切法",
    "X18n0334_008:0196b09": "剎那。而不知一切法剎那。有非剎那。徒以斷見。壞",
    "X18n0334_008:0196b10": "無為法。故知一切眾生。不覺不知。誤隨生滅。此如",
    "X18n0334_008:0196b11": "來所以無間悉檀也。△二示如來藏非剎那義。",
    "X18n0334_008:0196b12": "大慧。七識不流轉。不受苦樂。非涅槃因。大慧。如來藏",
    "X18n0334_008:0196b13": "者。受苦樂。與因俱。若生若滅。四住地無明住地所醉。",
    "X18n0334_008:0196b14": "凡愚不覺。剎那見妄想熏心。",
    "X18n0334_008:0196b15": "七識以不覺妄起見分。攬為自體。妄體元虗。故非",
    "X18n0334_008:0196b16": "涅槃因也。如來藏在迷位中。妄受苦樂。而與涅槃",
    "X18n0334_008:0196b17": "因相和合。雖共諸受生滅。而因相不滅。以有五住",
    "X18n0334_008:0196b18": "熏醉。凡愚不覺。起剎那見耳。不流轉者。七識依八",
    "X18n0334_008:0196b19": "識念念熏習。似有實我。而剎那不住。至悶絕位。唯",
    "X18n0334_008:0196b20": "有八識。故說不流轉也。未至悶絕。嘗有能招苦樂",
    "X18n0334_008:0196b21": "之勢。而知苦知樂。非彼所受。故說不受苦樂也。妄",
    "X18n0334_008:0196b22": "見生滅。剎那不住。始終不覺耳。四住。屬凡夫。無明",
    "X18n0334_008:0196b23": "住。屬二乘。釋現前卷。",
    "X18n0334_008:0196b24": "復次大慧。如金金剛。佛舍利。得奇特性。終不損壞。大",
    "X18n0334_008:0196c01": "慧。若得無間。有剎那者。聖應非聖。而聖未曾不聖。如",
    "X18n0334_008:0196c02": "金金剛。雖經劫數。稱量不減。云何凡愚不善於我隱",
    "X18n0334_008:0196c03": "覆之說。於內外一切法。作剎那想。",
    "X18n0334_008:0196c04": "再言如來藏無漏證法。非剎那義也。金金剛。與佛",
    "X18n0334_008:0196c05": "舍利。此二奇特不壞之性。以喻如來藏無間真性。",
    "X18n0334_008:0196c06": "不隨諸法剎那。愚凡無智。不解如來秘密之藏。以",
    "X18n0334_008:0196c07": "為同於諸法。作剎那想。此所以壞無為法也。△三",
    "X18n0334_008:0196c08": "示世間出世間波羅蜜不離剎那。",
    "X18n0334_008:0196c09": "大慧菩薩復白佛言。世尊。如世尊說六波羅蜜滿足。",
    "X18n0334_008:0196c10": "得成正覺。何等為六。佛告大慧。波羅蜜有三種分別。",
    "X18n0334_008:0196c11": "謂世間。出世間。出世間上上。大慧。世間波羅蜜者。我",
    "X18n0334_008:0196c12": "我所攝受計著。攝受二邊。為種種受生處。樂色聲香",
    "X18n0334_008:0196c13": "味觸。故滿足檀波羅蜜。戒忍精進禪定智慧亦如是。",
    "X18n0334_008:0196c14": "凡夫神通。及生梵天。",
    "X18n0334_008:0196c15": "因前發明非剎那義。此復問六波羅蜜。意謂若非",
    "X18n0334_008:0196c16": "剎那。應無六種。若屬剎那。不應為非剎那作滿足",
    "X18n0334_008:0196c17": "因也。波羅蜜有三種。且先世間。我為能施。我所為",
    "X18n0334_008:0196c18": "所施。攝受能所。即不離有無二邊也。為求受生殊",
    "X18n0334_008:0196c19": "勝。此有漏因果。凡夫所作。神通。謂天人五通也。",
    "X18n0334_008:0196c20": "大慧。出世間波羅蜜者。聲聞緣覺墮攝受涅槃故。行",
    "X18n0334_008:0196c21": "六波羅蜜。樂自己涅槃樂。",
    "X18n0334_008:0196c22": "出世間波羅蜜。雖不攝受。世間因果。而攝受涅槃",
    "X18n0334_008:0196c23": "為自度樂。亦非究竟也。△四示出世間上上波羅",
    "X18n0334_008:0196c24": "蜜非剎那義。",
    "X18n0334_008:0197a01": "出世間上上波羅蜜者。覺自心現妄想量攝受及自",
    "X18n0334_008:0197a02": "心二故。不生妄想。於諸趣攝受非分。自心色相不計",
    "X18n0334_008:0197a03": "著。為安樂一切眾生故。生檀波羅蜜。起上上方便。即",
    "X18n0334_008:0197a04": "於彼緣妄想不生戒。是尸波羅蜜。即彼妄想不生忍。",
    "X18n0334_008:0197a05": "知攝所攝。是羼提波羅蜜。初中後夜。精勤方便。隨順",
    "X18n0334_008:0197a06": "修行方便。妄想不生。是毗梨耶波羅蜜。妄想悉滅。不",
    "X18n0334_008:0197a07": "墮聲聞涅槃攝受。是禪波羅蜜。自心妄想非性。智慧",
    "X18n0334_008:0197a08": "觀察。不墮二邊。先身轉勝而不可壞。得自覺聖趣。是",
    "X18n0334_008:0197a09": "般若波羅蜜。",
    "X18n0334_008:0197a10": "上上波羅蜜。為覺自心現量。了達能所妄想。於自",
    "X18n0334_008:0197a11": "心量兩不相到。但由不覺。覺則不生。故於諸趣攝",
    "X18n0334_008:0197a12": "受非分。自心外色相不生計著也。為安樂一切眾",
    "X18n0334_008:0197a13": "生而生檀度者。所謂對治慳貪。亦能治他慳貪。隨",
    "X18n0334_008:0197a14": "順自性而行布施。是為上上方便。至於緣妄想不",
    "X18n0334_008:0197a15": "生處。隨順無污染性。成就戒度。隨順無嗔恚性。知",
    "X18n0334_008:0197a16": "能所攝。皆不可得。成就忍度。初中後夜。隨順自性",
    "X18n0334_008:0197a17": "如實本際。不起分別。為精進度。於本自性。不生異",
    "X18n0334_008:0197a18": "相。不隨二乘能所取三昧。是為禪定度。了達一切",
    "X18n0334_008:0197a19": "妄想無性。於所起處。不生障礙。於無起處。不住本",
    "X18n0334_008:0197a20": "位。離諸有無。獨一無伴。而智身不滅。以此成就自",
    "X18n0334_008:0197a21": "覺聖趣。是為般若度也。按此六度。在於世間。為剎",
    "X18n0334_008:0197a22": "那因。故得果相。悉成剎那。出世之因。雖非剎那。然",
    "X18n0334_008:0197a23": "揆諸自性涅槃。無能所取。亦剎那攝。唯出世上上。",
    "X18n0334_008:0197a24": "唯一自心。自心之外。無有六度。順性起用。用還歸",
    "X18n0334_008:0197b01": "體。非剎那義。酬所問意。悉具言外。可以理得也。△",
    "X18n0334_008:0197b02": "五總結剎那非剎那平等。",
    "X18n0334_008:0197b03": "爾時世尊欲重宣此義。而說偈言。空無常剎那。愚夫",
    "X18n0334_008:0197b04": "妄想作。如河燈種子。而作剎那想。剎那息煩亂。寂靜",
    "X18n0334_008:0197b05": "離所作。一切法不生。我說剎那義。",
    "X18n0334_008:0197b06": "此二偈言如來所以說剎那者。為指愚夫妄想有",
    "X18n0334_008:0197b07": "為。謂如河流。如燈燄。如種子速壞。葢欲其作剎那",
    "X18n0334_008:0197b08": "想也。若達剎那。則煩惱自息。得寂靜處。遠離妄想。",
    "X18n0334_008:0197b09": "始知一切諸法。悉唯心現。無有自性。當體無生。此",
    "X18n0334_008:0197b10": "如來所以說剎那義也。",
    "X18n0334_008:0197b11": "物生則有滅。(魏譯云。初生則有滅)不為愚者說。無間",
    "X18n0334_008:0197b12": "相續性。妄想之所熏。無明為其因。心則從彼生。乃至",
    "X18n0334_008:0197b13": "色未生。中間有何分(唐譯云。未能了色來。中間何所",
    "X18n0334_008:0197b14": "住)。",
    "X18n0334_008:0197b15": "物生則有滅。謂物初生即滅也。不了如來藏第一",
    "X18n0334_008:0197b16": "義諦。故名無明。無明不覺。妄動成業。所謂初生也。",
    "X18n0334_008:0197b17": "不覺妄動。則生無生性。無生即當下滅耳。愚不了",
    "X18n0334_008:0197b18": "此。而為無間相續。此無明妄想之所熏也。無明為",
    "X18n0334_008:0197b19": "因。妄心依起。遡無明妄動於未附色時。了無所託。",
    "X18n0334_008:0197b20": "憬然而知。當不流至第二念耳。",
    "X18n0334_008:0197b21": "相續次第滅。餘心隨彼生。不住於色時。何所緣而生。",
    "X18n0334_008:0197b22": "以從彼生故。不如實因生。云何無所成。而知剎那壞。",
    "X18n0334_008:0197b23": "此復明無間相續實無有生。以不如實生。即滅亦",
    "X18n0334_008:0197b24": "不可得也。葢相續之心。即生即滅。因緣會集。餘心",
    "X18n0334_008:0197c01": "復生。因緣未會。生當何託。若謂即從彼心。彼心虗",
    "X18n0334_008:0197c02": "妄。不覺所起。生體不成。滅復何壞。言不得其所滅",
    "X18n0334_008:0197c03": "也。故知生元無因。滅亦無待。當於此處。得本無生。",
    "X18n0334_008:0197c04": "自性寂靜耳。",
    "X18n0334_008:0197c05": "修行者正受。金剛佛舍利。光音天宮殿。世間不壞事。",
    "X18n0334_008:0197c06": "住於正法得。如來智具足。比丘得平等。云何見剎那。",
    "X18n0334_008:0197c07": "揵闥婆幻等。色無有剎那。於不實色等。視之若真實",
    "X18n0334_008:0197c08": "(唐譯云。大種無實性。云何說能造)。",
    "X18n0334_008:0197c09": "此頌無漏習氣非剎那也。引修行正定金剛。舍利。",
    "X18n0334_008:0197c10": "光音宮殿。此出世世間四不壞事。以喻住正法者。",
    "X18n0334_008:0197c11": "所得如來聖智。比丘平等。為非剎那也。揵闥婆幻",
    "X18n0334_008:0197c12": "等。色無有剎那者。謂住正法者。乃至所見一切法。",
    "X18n0334_008:0197c13": "皆如幻等。即色亦無有剎那之義。何故乃於不實",
    "X18n0334_008:0197c14": "色法。而視若真實。此帶斥外道。執四大等為能造",
    "X18n0334_008:0197c15": "生因也。○上二示法身無漏。非剎那義竟。三示法",
    "X18n0334_008:0197c16": "身真佛。平等本際。破疑離過。分七。△初大慧啟請",
    "X18n0334_008:0197c17": "六疑。",
    "X18n0334_008:0197c18": "爾時大慧菩薩復白佛言。世尊。世尊記阿羅漢得成",
    "X18n0334_008:0197c19": "阿耨多羅三藐三菩提。與諸菩薩等無差別。一切眾",
    "X18n0334_008:0197c20": "生法不涅槃。誰至佛道。從初得佛至般涅槃。於其中",
    "X18n0334_008:0197c21": "間不說一字。亦無所答。如來常定故。亦無慮。亦無察。",
    "X18n0334_008:0197c22": "化佛化作佛事。何故說識剎那展轉壞相。金剛力士",
    "X18n0334_008:0197c23": "常隨侍衛。何不施設本際。現魔魔業。惡業果報。旃遮",
    "X18n0334_008:0197c24": "摩納。孫陀利女。空鉢而出。惡業障現。云何如來得一",
    "X18n0334_008:0198a01": "切種智而不離諸過。",
    "X18n0334_008:0198a02": "所問六疑。本經及餘經所說。以法佛說。與化佛說。",
    "X18n0334_008:0198a03": "似有互異。故欲發明也。一疑二乘自己涅槃。不能",
    "X18n0334_008:0198a04": "成佛。何故如來為二乘授記。與菩薩無異。二疑眾",
    "X18n0334_008:0198a05": "生以妄想故。不覺自心所現。何故如來又說一切",
    "X18n0334_008:0198a06": "眾生般涅槃竟。不更涅槃。已成佛竟。誰至佛道。三",
    "X18n0334_008:0198a07": "疑如來分部三乘。何故又說某夜成佛。某夜涅槃。",
    "X18n0334_008:0198a08": "於其中間無說無示。四疑如來若常在定。無慮無",
    "X18n0334_008:0198a09": "察。而諸化佛。所作何事。五疑一切眾生已成佛竟。",
    "X18n0334_008:0198a10": "何故又說七識不流轉。非涅槃因。剎那展轉壞。六",
    "X18n0334_008:0198a11": "疑如來建立自通。安住本際。無有障礙。離諸過患。",
    "X18n0334_008:0198a12": "何故又說金剛侍衛。何不設施本際。而現魔。魔業。",
    "X18n0334_008:0198a13": "業報。種種過事。魔者。佛坐道場。魔軍來撓。魔業者。",
    "X18n0334_008:0198a14": "佛示王宮。十年受欲。旃遮摩納。婆羅門女。以木盂",
    "X18n0334_008:0198a15": "繫腹。謗佛交私。孫陀利。殺女埋伽藍隙地。誣佛淫",
    "X18n0334_008:0198a16": "殺。婆梨那村乞食。空鉢而出。及食馬麥。頭背俱痛。",
    "X18n0334_008:0198a17": "木刺傷足。火坑毒飯。種種報現也。△二除授阿羅",
    "X18n0334_008:0198a18": "漢記疑。",
    "X18n0334_008:0198a19": "佛告大慧。諦聽諦聽。善思念之。當為汝說。大慧白佛",
    "X18n0334_008:0198a20": "言。善哉。世尊。唯然受教。佛告大慧。為無餘涅槃故。說",
    "X18n0334_008:0198a21": "誘進行菩薩行者故。此及餘世界修菩薩行者。樂聲",
    "X18n0334_008:0198a22": "聞乘涅槃。為令離聲聞乘。進向大乘。化佛授聲聞記。",
    "X18n0334_008:0198a23": "非是法佛。大慧。因是故記諸聲聞與菩薩不異。大慧。",
    "X18n0334_008:0198a24": "不異者。聲聞緣覺諸佛如來煩惱障斷。解脫一味。非",
    "X18n0334_008:0198b01": "智障斷。大慧。智障者。見法無我。殊勝清淨。煩惱障者。",
    "X18n0334_008:0198b02": "先習見人無我斷。七識滅。法障解脫。識藏習滅。究竟",
    "X18n0334_008:0198b03": "清淨。",
    "X18n0334_008:0198b04": "此答第一授阿羅漢記疑也。授羅漢記有三義。一",
    "X18n0334_008:0198b05": "進二乘得無餘涅槃。二誘二乘發菩薩心。三示此",
    "X18n0334_008:0198b06": "界及餘界菩薩。不墮二乘禪樂。此化佛權引。非法",
    "X18n0334_008:0198b07": "佛說也。再分別二乘菩薩異與不異。以明實教二",
    "X18n0334_008:0198b08": "乘。斷煩惱障。所得解脫。與菩薩無異。智障未斷。與",
    "X18n0334_008:0198b09": "菩薩異也。二乘不見法無我。故智障不斷。而習氣",
    "X18n0334_008:0198b10": "所起見分七我。於三界攝取性離。故煩惱障斷。而",
    "X18n0334_008:0198b11": "七識所依習氣內我。猶未除滅。此我一滅。識藏習",
    "X18n0334_008:0198b12": "氣身轉。即究竟清淨。故知三昧樂住聲聞。當得如",
    "X18n0334_008:0198b13": "來最勝之身也。△三除不說一字疑。",
    "X18n0334_008:0198b14": "因本住法故。前後非性(魏譯云。我常依本法體而住。",
    "X18n0334_008:0198b15": "更不生法。唐譯云。我依本住法。作是密語。非異前佛。後",
    "X18n0334_008:0198b16": "更有說。先具如是諸文字故)。",
    "X18n0334_008:0198b17": "此答第三不說一字疑也。本住。謂本性常住。有佛",
    "X18n0334_008:0198b18": "無佛。法爾如是。無有古今。無有說示。故曰前後非",
    "X18n0334_008:0198b19": "性。性。法也。謂先後唯一本住。而無一法可得也。△",
    "X18n0334_008:0198b20": "四除無慮無察疑。",
    "X18n0334_008:0198b21": "無盡本願故。如來無慮無察。而演說法。正智所化故。",
    "X18n0334_008:0198b22": "念不妄故。無慮無察。四住地無明住地習氣斷故。二",
    "X18n0334_008:0198b23": "煩惱斷。離二種死。覺人法無我。及二障斷。",
    "X18n0334_008:0198b24": "此答第四無慮無察疑也。如來無慮無察而演說",
    "X18n0334_008:0198c01": "法。以正智化。非妄念化。故雖化佛所作。皆離慮察。",
    "X18n0334_008:0198c02": "所謂佛以一音演說法。眾生隨類各得解。然如來",
    "X18n0334_008:0198c03": "實無隨類之心。是諸有緣。所見各異耳。五住。二死。",
    "X18n0334_008:0198c04": "二煩惱。二我。二障。此五種習。以如來久斷。故得常",
    "X18n0334_008:0198c05": "定無慮。唯以本願。示有化作。隨所感現。如水中月。",
    "X18n0334_008:0198c06": "△五除眾生成佛。識剎那壞疑。",
    "X18n0334_008:0198c07": "大慧。心意意識眼識等七。剎那習氣因。善無漏品離。",
    "X18n0334_008:0198c08": "不復輪轉。(唐譯云。大慧。意及意識眼識等七。習氣為",
    "X18n0334_008:0198c09": "因。是剎那性。離無漏善。非流轉法)大慧。如來藏者輪",
    "X18n0334_008:0198c10": "轉。涅槃苦樂因。空亂意慧愚癡凡夫所不能覺。",
    "X18n0334_008:0198c11": "此總答第二眾生成佛。第五識剎那壞疑也。心意",
    "X18n0334_008:0198c12": "意識眼識等。所以說剎那者。謂以無明習氣為因。",
    "X18n0334_008:0198c13": "背無漏覺。妄執我體。此體不實。剎那變滅。不隨流",
    "X18n0334_008:0198c14": "轉。是故一切眾生。雖在生死。而無有生死可得也。",
    "X18n0334_008:0198c15": "若以如來藏而言。雖現流轉。而有涅槃苦樂之因。",
    "X18n0334_008:0198c16": "凡夫妄想執著。為苦樂所覆。不知能受苦樂。與能",
    "X18n0334_008:0198c17": "證涅槃。其性無二。二乘對治凡夫。滅苦樂受。又為",
    "X18n0334_008:0198c18": "空之所亂。捨苦樂因。別取涅槃。而不識自性涅槃。",
    "X18n0334_008:0198c19": "均名不覺。覺則當下證知。更無別有。七識剎那。眾",
    "X18n0334_008:0198c20": "生成佛。元不相礙耳。本譯心意意識眼識等七。唐",
    "X18n0334_008:0198c21": "譯意及意識眼識等七。皆言七識不流轉。然本譯",
    "X18n0334_008:0198c22": "帶言心者。獨以顯如來藏不壞真相。所謂唯心相",
    "X18n0334_008:0198c23": "滅。非心體滅。唯癡滅故。心相隨滅。亦非無旨也。總",
    "X18n0334_008:0198c24": "之七識。元攬八之見分為體。故言七識剎那。則八",
    "X18n0334_008:0199a01": "之心相剎那。不言可知矣。言如來藏非剎那。而曰",
    "X18n0334_008:0199a02": "苦樂因。夫受苦受樂。必由分別。是六識剎那。亦即",
    "X18n0334_008:0199a03": "有非剎那義。乃知迷。則指妄覺為剎那。故曰七識",
    "X18n0334_008:0199a04": "不輪轉。悟。則指真相為非剎那。故曰如來藏涅槃",
    "X18n0334_008:0199a05": "苦樂因。而實七識即八識。八識即五六識。此壞不",
    "X18n0334_008:0199a06": "壞相。遞共為因。總由迷悟。非實有多體也。△六除",
    "X18n0334_008:0199a07": "金剛侍衛及一切業報疑。",
    "X18n0334_008:0199a08": "大慧。金剛力士所隨護者。是化佛耳。非真如來。大慧。",
    "X18n0334_008:0199a09": "真如來者。離一切根量。一切凡夫聲聞緣覺。及外道",
    "X18n0334_008:0199a10": "根量悉滅。得現法樂。住無間法智忍故。非金剛力士",
    "X18n0334_008:0199a11": "所護。一切化佛不從業生。化佛者。非佛。不離佛。因陶",
    "X18n0334_008:0199a12": "家輪等眾生所作相而說法。非自通處說自覺境界。",
    "X18n0334_008:0199a13": "此與下節。皆答第六金剛侍衛。及一切業報過患",
    "X18n0334_008:0199a14": "疑也。真佛建立自通。直示眾生自覺境界。離一切",
    "X18n0334_008:0199a15": "凡夫二乘根量。得現法樂住。無間智忍。非金剛所",
    "X18n0334_008:0199a16": "護。金剛隨護。謂指化佛。化佛唯乘悲願。對現色身。",
    "X18n0334_008:0199a17": "如水中月。非一非異。不從業生。故無業過。一切示",
    "X18n0334_008:0199a18": "現。悉為眾生耳。陶家以輪繩泥水。造種種器。各適",
    "X18n0334_008:0199a19": "其用。以喻隨機應現。非有心造也。",
    "X18n0334_008:0199a20": "復次大慧。愚夫依七識身滅。起斷見。不覺識藏故。起",
    "X18n0334_008:0199a21": "常見。(魏譯云。一切凡夫外道聲聞辟支佛等。見六識滅。",
    "X18n0334_008:0199a22": "墮於斷見。不見阿黎耶識。墮於常見)自妄想故。不知",
    "X18n0334_008:0199a23": "本際。自妄想慧滅。故解脫。四住地無明住地習氣斷。",
    "X18n0334_008:0199a24": "故一切過斷。",
    "X18n0334_008:0199b01": "此亦答第六疑。特明本際。無有過咎。凡愚不覺。妄",
    "X18n0334_008:0199b02": "見差別耳。七識身若滅。即能了達本際。不起斷見。",
    "X18n0334_008:0199b03": "此言七識滅者。當是觀察流注。念念不住。不覺自",
    "X18n0334_008:0199b04": "心。故起斷見。魏唐皆云六識同此意也。因迷如來",
    "X18n0334_008:0199b05": "藏而有藏識。若離識覔心。即屬二乘偏真。即識為",
    "X18n0334_008:0199b06": "心。又墮外道作者。此由不了識藏。誤為真實。自妄",
    "X18n0334_008:0199b07": "想見。不知本際。妄想若滅。五住習氣。一時頓斷。則",
    "X18n0334_008:0199b08": "一切過斷。豈復有種種業報耶。故知迷如來藏而",
    "X18n0334_008:0199b09": "為識藏。即隨順妄想為生死本際。不覺不知。若了",
    "X18n0334_008:0199b10": "識藏即如來藏。則隨順正智為涅槃本際。無染無",
    "X18n0334_008:0199b11": "垢。所有示現。皆為眾生。非建立自通者。自覺境界",
    "X18n0334_008:0199b12": "也。△七結總答。",
    "X18n0334_008:0199b13": "爾時世尊欲重宣此義。而說偈言。三乘亦非乘。如來",
    "X18n0334_008:0199b14": "不磨滅。一切佛所記。說離諸過惡。為諸無間智。及無",
    "X18n0334_008:0199b15": "餘涅槃。誘進諸下劣。是故隱覆說。諸佛所起智。即分",
    "X18n0334_008:0199b16": "別說道。諸乘非為乘。彼則非涅槃。欲色有及見。說是",
    "X18n0334_008:0199b17": "四住地。意識之所起。識宅意所住。意及眼識等。斷滅",
    "X18n0334_008:0199b18": "說無常。或作涅槃見。而為說常住。",
    "X18n0334_008:0199b19": "三乘亦非乘。如來不磨滅。即此二語。已答盡六疑。",
    "X18n0334_008:0199b20": "謂如來自覺。無有乘相。不般涅槃。本自清淨。無諸",
    "X18n0334_008:0199b21": "垢惡。若能了達。更無餘說。下劣眾生。不能信此。故",
    "X18n0334_008:0199b22": "如來說有正智。說有涅槃。先為誘進。然後示此密",
    "X18n0334_008:0199b23": "意。謂如來所得一切種智。分部演說。更無別旨。唯",
    "X18n0334_008:0199b24": "說非乘。及非涅槃。使之自信自證而已。若只四住",
    "X18n0334_008:0199c01": "斷滅。說為涅槃。此非常住。如來所說。非乘非涅槃。",
    "X18n0334_008:0199c02": "本性清淨。常自寂滅。所謂常住也。七意依八識而",
    "X18n0334_008:0199c03": "起。即以八識而住。不以識體轉變為究竟。而以意",
    "X18n0334_008:0199c04": "意識及五根識。暫見停滅。作涅槃想。同於斷滅。秪",
    "X18n0334_008:0199c05": "增邪見耳。○上三示法身真佛。平等本際。破疑離",
    "X18n0334_008:0199c06": "過竟。四示如來正因正果。畢竟清淨。分四。△初大",
    "X18n0334_008:0199c07": "慧請問食肉不食肉罪福。",
    "X18n0334_008:0199c08": "爾時大慧菩薩以偈問曰。彼諸菩薩等。志求佛道者。",
    "X18n0334_008:0199c09": "酒肉及與葱。飲食為云何。惟願無上尊。哀愍為演說。",
    "X18n0334_008:0199c10": "愚夫所貪著。臭穢無名稱。虎狼所甘嗜。云何而可食。",
    "X18n0334_008:0199c11": "食者生諸過。不食為福善。唯願為我說。食不食罪福。",
    "X18n0334_008:0199c12": "大慧菩薩說偈問已。復白佛言。唯願世尊。為我等說",
    "X18n0334_008:0199c13": "食不食肉功德過惡。我及諸菩薩。於現在未來。當為",
    "X18n0334_008:0199c14": "種種希望食肉眾生。分別說法。令彼眾生慈心相向。",
    "X18n0334_008:0199c15": "得慈心已。各於住地清淨明了。疾得究竟無上菩提。",
    "X18n0334_008:0199c16": "聲聞緣覺自地止息已。亦得速成無上菩提。惡邪論",
    "X18n0334_008:0199c17": "法諸外道輩。邪見斷常顛倒計著。尚有遮法不聽食",
    "X18n0334_008:0199c18": "肉。況復如來世間救護。正法成就。而食肉耶。",
    "X18n0334_008:0199c19": "古註云。如來在鬼王宮中說法。諸夜叉等。念食時",
    "X18n0334_008:0199c20": "至。非肉不食。大慧欲令諸鬼王生慈心故。因請如",
    "X18n0334_008:0199c21": "來說食肉過。此固隨眾生機。然以如來正修行路。",
    "X18n0334_008:0199c22": "大佛頂經三漸次義。尤當互證。五十陰魔。乃至有",
    "X18n0334_008:0199c23": "見色陰銷。受陰明白。於明悟中。得虗明性。其中忽",
    "X18n0334_008:0199c24": "然歸向永滅。撥無因果。一向入空。空心現前。則有",
    "X18n0334_008:0200a01": "空魔入其肺腑。乃謗持戒。名為小乘。菩薩悟空。有",
    "X18n0334_008:0200a02": "何持犯。其人常於信心檀越。飲酒噉肉。廣行淫穢。",
    "X18n0334_008:0200a03": "因魔力故。攝其前人。不生疑謗。鬼心久入。或食屎",
    "X18n0334_008:0200a04": "尿。與酒肉等。一種俱空。破佛律儀。誤入人罪。失於",
    "X18n0334_008:0200a05": "正受。當從淪墜。聖訓深嚴。知法者懼。乃今衰晚。視",
    "X18n0334_008:0200a06": "若常談。且有以乘急戒緩。為任情口實。種種破壞。",
    "X18n0334_008:0200a07": "不止食肉。為可慨耳。又菩薩戒。起一念嗔。為障眾",
    "X18n0334_008:0200a08": "生故。能斷種性。矧於殺噉。有志斯道。當護正見。勿",
    "X18n0334_008:0200a09": "被邪誤也。△二示食肉多過。",
    "X18n0334_008:0200a10": "佛告大慧。善哉善哉。諦聽諦聽。善思念之。當為汝說。",
    "X18n0334_008:0200a11": "大慧白佛言。唯然受教。佛告大慧。有無量因緣。不應",
    "X18n0334_008:0200a12": "食肉。然我今當為汝略說。謂一切眾生。從本已來。展",
    "X18n0334_008:0200a13": "轉因緣。嘗為六親。以親想故。不應食肉。(魏譯云。我觀",
    "X18n0334_008:0200a14": "眾生。輪迴六道。同在生死。共相生育。遞為父母兄弟姊",
    "X18n0334_008:0200a15": "妹。若男若女。中表內外。六親眷屬。或生餘道。善道惡道。",
    "X18n0334_008:0200a16": "常為眷屬。以是因緣。我觀眾生。更相噉肉。無非親者。由",
    "X18n0334_008:0200a17": "貪肉味。遞互相噉。常生害心。增長苦業。流轉生死。不得",
    "X18n0334_008:0200a18": "出離。佛說是時。諸惡羅剎。聞佛所說。悉捨惡心。止不食",
    "X18n0334_008:0200a19": "肉。遞相勸發慈悲之心。護眾生命。過自護身。捨離一切",
    "X18n0334_008:0200a20": "諸肉不食。悲泣流淚。而白佛言。世尊。我聞佛說。諦觀六",
    "X18n0334_008:0200a21": "道。我所噉肉。皆是我親。乃知食肉。眾生大怨。斷大慈種。",
    "X18n0334_008:0200a22": "長不善業。是大苦本。世尊。我從今日。斷不食肉。及我眷",
    "X18n0334_008:0200a23": "屬。亦不聽食。如來弟子有不食者。我當晝夜親近擁護。",
    "X18n0334_008:0200a24": "若食肉者。我當與作大不饒益。大慧。羅剎惡鬼常食肉",
    "X18n0334_008:0200b01": "者。聞我所說。尚發慈心。捨肉不食。況我弟子行善法者。",
    "X18n0334_008:0200b02": "當聽食肉。若食肉者。當知即是眾生大怨。斷我聖種。大",
    "X18n0334_008:0200b03": "慧。若我弟子。聞我所說。不諦觀察而食肉者。當知即是",
    "X18n0334_008:0200b04": "旃陀羅種。非我弟子我非其師。是故。大慧。若欲與我作",
    "X18n0334_008:0200b05": "眷屬者。一切諸肉。悉不應食)。",
    "X18n0334_008:0200b06": "常為六親。我佛興人孝慈之心。固極諄切。然以佛",
    "X18n0334_008:0200b07": "子。深明萬物一體之故。雖在異類。尚思度脫。豈此",
    "X18n0334_008:0200b08": "區區身分。猶縱口腹。恣意傷殘。至聞先世。且不能",
    "X18n0334_008:0200b09": "動其大哀。乃現在倫物。獨深敦睦。何未思後之視",
    "X18n0334_008:0200b10": "今歟。法當晚近。學佛之徒。多見魔屬。尤願共天下",
    "X18n0334_008:0200b11": "具正知見者。恪守聖訓。貽厥將來。以此一念。仰對",
    "X18n0334_008:0200b12": "三世如來大光明中爾。",
    "X18n0334_008:0200b13": "驢騾駱駝狐狗牛馬人獸等肉。屠者雜賣故。不應食",
    "X18n0334_008:0200b14": "肉。不淨氣分所生長故。不應食肉。眾生聞氣。悉生恐",
    "X18n0334_008:0200b15": "怖。如旃陀羅及譚婆等。狗見憎惡。驚怖羣吠故。不應",
    "X18n0334_008:0200b16": "食肉。(魏譯云。大慧。譬如旃陀羅獵師屠兒捕魚鳥人。一",
    "X18n0334_008:0200b17": "切行處。眾生遙見。作如是念。我今定死。而此來者。是大",
    "X18n0334_008:0200b18": "惡人。不識罪福。斷眾生命。求現前利。今來至此。為覔我",
    "X18n0334_008:0200b19": "等。今我等身。悉皆有肉。是故今來。我等定死。大慧。由人",
    "X18n0334_008:0200b20": "食肉。能令眾生見者。皆生如是驚怖。大慧。一切虗空地",
    "X18n0334_008:0200b21": "中眾生。見食肉者。皆生驚怖。而起疑念。我於今者為死",
    "X18n0334_008:0200b22": "為活。如是惡人。不修慈心。亦如豺狼遊行世間。常覔肉",
    "X18n0334_008:0200b23": "食。如牛噉草。蜣蜋逐糞。不知飽足。我身是肉。正是其食。",
    "X18n0334_008:0200b24": "不應逢見。即捨逃走。離之遠去。如人畏懼羅剎無異。大",
    "X18n0334_008:0200c01": "慧。食肉之人。能令眾生見者皆生如是驚怖。當知食肉。",
    "X18n0334_008:0200c02": "眾生大怨。是故菩薩脩行慈悲。為攝眾生。不應食彼非",
    "X18n0334_008:0200c03": "聖惡人所食之味。惡名流布。聖人呵責。是故。大慧。菩薩",
    "X18n0334_008:0200c04": "為攝諸眾生故。不應食肉)。",
    "X18n0334_008:0200c05": "雜賣。謂不辨人獸。血肉相似也。不淨。謂膿血不淨。",
    "X18n0334_008:0200c06": "清淨之侶。不宜習近腥穢。豈更食噉。至於畏死之",
    "X18n0334_008:0200c07": "心。物無異狀。不忍觳觫。君子所存。反不能得之世",
    "X18n0334_008:0200c08": "外。尚可稱為荷道之器耶。",
    "X18n0334_008:0200c09": "又令修行者慈心不生故。不應食肉。凡愚所嗜臭穢",
    "X18n0334_008:0200c10": "不淨。無善名稱故。不應食肉。令諸呪術不成就故。不",
    "X18n0334_008:0200c11": "應食肉。以殺生者見形起識。深味著故。不應食肉。彼",
    "X18n0334_008:0200c12": "食肉者。諸天所棄故。不應食肉。令口氣臭故。不應食",
    "X18n0334_008:0200c13": "肉。多惡夢故。不應食肉。空閒林中虎狼聞香故。不應",
    "X18n0334_008:0200c14": "食肉。令飲食無節故。不應食肉。令修行者不生厭離",
    "X18n0334_008:0200c15": "故。不應食肉。我嘗說言。凡所飲食。作食子肉想。作服",
    "X18n0334_008:0200c16": "藥想故。不應食肉。聽食肉者。無有是處。",
    "X18n0334_008:0200c17": "見形起識。形。肉形。識。識心。謂久習能令識心變易。",
    "X18n0334_008:0200c18": "深著污染也。諸天所棄。謂天無嗔盜。故為天所棄",
    "X18n0334_008:0200c19": "也。令修行者不生厭離。謂我法弟子。若不斷肉。即",
    "X18n0334_008:0200c20": "能令一切發心修行者。不生厭離之想也。凡所飲",
    "X18n0334_008:0200c21": "食。謂於餘食。遠離貪著。尚當作子肉想。作服藥想。",
    "X18n0334_008:0200c22": "豈更食肉。無有是處也。",
    "X18n0334_008:0200c23": "復次大慧。過去有王名師子蘇陀娑。食種種肉。遂至",
    "X18n0334_008:0200c24": "食人。臣民不堪。即便謀反。斷其俸祿。以食肉者有如",
    "X18n0334_008:0201a01": "是過故。不應食肉。",
    "X18n0334_008:0201a02": "凡殺生有。果在泥犂。此言當世。猶屬現報耳。",
    "X18n0334_008:0201a03": "復次大慧。凡諸殺者為財利故。殺生屠販。彼諸愚癡",
    "X18n0334_008:0201a04": "食肉眾生。以錢為網。而捕諸肉。彼殺生者。若以財物。",
    "X18n0334_008:0201a05": "若以鉤網。取彼空行水陸眾生。種種殺害屠販求利。",
    "X18n0334_008:0201a06": "大慧。亦無不教不求不想。而有魚肉。以是義故。不應",
    "X18n0334_008:0201a07": "食肉。",
    "X18n0334_008:0201a08": "無有不教不求不想者。謂世有食肉。方興屠販。即",
    "X18n0334_008:0201a09": "是教他殺也。以財網諸肉為求。見形起識為想。未",
    "X18n0334_008:0201a10": "有除是三者。而得魚肉。故不應食也。△三示此經",
    "X18n0334_008:0201a11": "實義一切悉斷。",
    "X18n0334_008:0201a12": "大慧。我有時說遮五種肉。或制十種。今於此經。一切",
    "X18n0334_008:0201a13": "種一切時開除方便。一切悉斷。大慧。如來應供等正",
    "X18n0334_008:0201a14": "覺。尚無所食。況食魚肉。亦不教人。以大悲前行故。視",
    "X18n0334_008:0201a15": "一切眾生猶如一子。是故不聽令食子肉。",
    "X18n0334_008:0201a16": "五種肉。謂不聞。不見。不疑。鳥殘。自死也。制十種。謂",
    "X18n0334_008:0201a17": "人。駝。象。馬。龍。狐。猪。狗。師子。獼猴也。此二開遮。世尊",
    "X18n0334_008:0201a18": "初成佛時。以機未熟。為憐憫故。權令得食。然皆神",
    "X18n0334_008:0201a19": "力化作。無有生命。至此經中。方顯實義。一切悉斷",
    "X18n0334_008:0201a20": "也。視一切眾生。猶如一子。故不聽令食子肉。世尊",
    "X18n0334_008:0201a21": "示人以同體之切。可謂愷到。然以理論。等一本住。",
    "X18n0334_008:0201a22": "形貌雖別。知覺是同。不至荒迷。猶當諦審耳。△四",
    "X18n0334_008:0201a23": "總結詳示修行過患。",
    "X18n0334_008:0201a24": "爾時世尊欲重宣此義。而說偈言。曾悉為親屬。鄙穢",
    "X18n0334_008:0201b01": "不淨雜。不淨所生長。聞氣悉恐怖。一切肉與葱。及諸",
    "X18n0334_008:0201b02": "韭蒜等。種種放逸酒。修行常遠離。亦常離麻油。及諸",
    "X18n0334_008:0201b03": "穿孔牀。以彼諸細蟲。於中極恐怖。",
    "X18n0334_008:0201b04": "葱韰韮蒜。生噉生嗔。熟食發淫。故當同斷。古註謂",
    "X18n0334_008:0201b05": "外國風俗。擣麻必致生虫。或與此土異耳。床有孔",
    "X18n0334_008:0201b06": "隙。多有蟲聚。坐臥驚怖。聖慈及此。豈不生愧。",
    "X18n0334_008:0201b07": "飲食生放逸。放逸生諸覺。從覺生貪欲。是故不應食。",
    "X18n0334_008:0201b08": "由食生貪欲。貪令心迷醉。迷醉長愛欲。生死不解脫。",
    "X18n0334_008:0201b09": "此推餘飲食。若深味著。皆能令人身心放逸。多諸",
    "X18n0334_008:0201b10": "覺想。究至貪欲迷醉。纏綿生死。但由口腹。一念任",
    "X18n0334_008:0201b11": "情。因微果著。可不慎歟。",
    "X18n0334_008:0201b12": "為利殺眾生。以財網諸肉。二俱是惡業。死墮叫嘑獄。",
    "X18n0334_008:0201b13": "若無教想求。則無三淨肉。彼非無因有。是故不應食。",
    "X18n0334_008:0201b14": "彼諸修行者。由是悉遠離。十方佛世尊。一切咸呵責。",
    "X18n0334_008:0201b15": "展轉更相食。死墮虎狼類。臭穢可厭惡。所生常愚癡。",
    "X18n0334_008:0201b16": "多生旃陀羅。獵師譚婆種。或生陀夷尼。及諸食肉性。",
    "X18n0334_008:0201b17": "羅剎貓貍等。徧於是中生。縛象與大雲。央掘利魔羅。",
    "X18n0334_008:0201b18": "及此楞伽經。我悉制斷肉。",
    "X18n0334_008:0201b19": "陀夷尼。即羅剎女。縛象。大雲。央掘。皆經名。",
    "X18n0334_008:0201b20": "諸佛及菩薩。聲聞所呵責。食已無慙愧。生生常癡冥。",
    "X18n0334_008:0201b21": "先說見聞疑。已斷一切肉。妄想不覺知。故生食肉處。",
    "X18n0334_008:0201b22": "如彼貪欲過。障礙聖解脫。酒肉葱韮蒜。悉為聖道障。",
    "X18n0334_008:0201b23": "未來世眾生。於肉愚癡說。言此淨無罪。佛聽我等食。",
    "X18n0334_008:0201b24": "食如服藥想。亦如食子肉。知足生厭離。修行行乞食。",
    "X18n0334_008:0201c01": "安住慈心者。我說常厭離。虎狼諸惡獸。恒可同遊止。",
    "X18n0334_008:0201c02": "若食諸血肉。眾生悉恐怖。是故修行者。慈心不食肉。",
    "X18n0334_008:0201c03": "食肉無慈慧。永背正解脫。及違聖表相。是故不應食。",
    "X18n0334_008:0201c04": "得生梵志種。及諸修行處。智慧富貴家。斯由不食肉。",
    "X18n0334_008:0201c05": "障礙聖解脫。悉為聖道障。食肉無慈心。永背正解",
    "X18n0334_008:0201c06": "脫。如來再三惇切。皆為修行者嚴詞正告。葢悲後",
    "X18n0334_008:0201c07": "世謂大乘無礙。妄肆邪論。及誣如來。聽食淨肉。惑",
    "X18n0334_008:0201c08": "亂初心。如此一輩。多所放逸。無慙愧心。真泥犂滓",
    "X18n0334_008:0201c09": "矣。得生梵志。及諸修行。智慧富貴。尚由斷肉。矧如",
    "X18n0334_008:0201c10": "來第一義解脫乎。佛於此經。直指識藏。即如來藏。",
    "X18n0334_008:0201c11": "但一了達。全妄即真。一切二乘。權位菩薩。非其境",
    "X18n0334_008:0201c12": "界。而於戒德。尤深告誡。故知無漏真淨。不容俗物。",
    "X18n0334_008:0201c13": "始終本末。究竟鮮白。無有餘遺。十方三世。一切如",
    "X18n0334_008:0201c14": "來同一秘密。大道如日。無可疑義也。",
    "X18n0334_008:0201c16": "楞伽阿跋"
}