{
    "T37n1753_001:0245c08": "觀經玄義分卷第一",
    "T37n1753_001:0245c10": "沙門善導集記",
    "T37n1753_001:0245c11": "先勸大眾發願歸三寶",
    "T37n1753_001:0245c12": "　道俗時眾等，　　各發無上心，",
    "T37n1753_001:0245c13": "　生死甚難厭，　　佛法復難欣，",
    "T37n1753_001:0245c14": "　共發金剛志，　　橫超斷四流，",
    "T37n1753_001:0245c15": "　願入彌陀界，　　歸依合掌禮。",
    "T37n1753_001:0245c16": "　世尊我一心，　　歸命盡十方，",
    "T37n1753_001:0245c17": "　法性真如海，　　報化等諸佛。",
    "T37n1753_001:0245c18": "　一一菩薩身，　　眷屬等無量，",
    "T37n1753_001:0245c19": "　莊嚴及變化，　　十地三賢海。",
    "T37n1753_001:0245c20": "　時劫滿未滿，　　智行圓未圓，",
    "T37n1753_001:0245c21": "　正使盡未盡，　　習氣亡未亡，",
    "T37n1753_001:0245c22": "　功用無功用，　　證智未證智，",
    "T37n1753_001:0245c23": "　妙覺及等覺，　　正受金剛心，",
    "T37n1753_001:0245c24": "　相應一念後，　　果德涅槃者，",
    "T37n1753_001:0245c25": "　我等咸歸命，　　三佛菩提尊。",
    "T37n1753_001:0245c26": "　無礙神通力，　　冥加願攝受，",
    "T37n1753_001:0245c27": "　我等咸歸命，　　三乘等賢聖。",
    "T37n1753_001:0245c28": "　學佛大悲心，　　長時無退者，",
    "T37n1753_001:0245c29": "　請願遙加備，　　念念見諸佛。",
    "T37n1753_001:0246a01": "　我等愚癡身，　　曠劫來流轉，",
    "T37n1753_001:0246a02": "　今逢釋迦佛，　　末法之遺跡，",
    "T37n1753_001:0246a03": "　彌陀本誓願，　　極樂之要門，",
    "T37n1753_001:0246a04": "　定散等迴向，　　速證無生身。",
    "T37n1753_001:0246a05": "　我依菩薩藏，　　頓教一乘海，",
    "T37n1753_001:0246a06": "　說偈歸三寶，　　與佛心相應。",
    "T37n1753_001:0246a07": "　十方恒沙佛，　　六通照知我，",
    "T37n1753_001:0246a08": "　今乘二尊教，　　廣開淨土門。",
    "T37n1753_001:0246a09": "　願以此功德，　　平等施一切，",
    "T37n1753_001:0246a10": "　同發菩提心，　　往生安樂國。",
    "T37n1753_001:0246a11": "此觀經一部之內，先作七門料簡，然後依",
    "T37n1753_001:0246a12": "文釋義。第一、先標序題，第二、次釋其名，第",
    "T37n1753_001:0246a13": "三、依文釋義並辨宗旨不同教之大小，第四、",
    "T37n1753_001:0246a14": "正顯說人差別，第五、料簡定散二善通別有",
    "T37n1753_001:0246a15": "異，第六、和會經論相違，廣施問答釋去疑",
    "T37n1753_001:0246a16": "情，第七、料簡韋提聞佛正說得益分齊。",
    "T37n1753_001:0246a17": "第一、先標序題者。竊以真如廣大，五乘不",
    "T37n1753_001:0246a18": "測其邊，法性深高，十聖莫窮其際。真如之",
    "T37n1753_001:0246a19": "體量量性不出蠢蠢之心，法性無邊邊體則",
    "T37n1753_001:0246a20": "元來不動。無塵法界凡聖齊圓，兩垢如如則",
    "T37n1753_001:0246a21": "普該於含識。恒沙功德寂用湛然，但以垢障",
    "T37n1753_001:0246a22": "覆深，淨體無由顯照，故使大悲隱於西化，",
    "T37n1753_001:0246a23": "驚入火宅之門，灑甘露潤於群萌，輝智炬",
    "T37n1753_001:0246a24": "則朗重昏於永夜。三檀等備，四攝齊收，開",
    "T37n1753_001:0246a25": "示長劫之苦因，悟入永生之樂果。不謂群",
    "T37n1753_001:0246a26": "迷性隔樂欲不同，雖無一實之機，等有五",
    "T37n1753_001:0246a27": "乘之用，致使布慈雲於三界，注法雨於大",
    "T37n1753_001:0246a28": "悲。莫不等洽塵勞，普沾未聞之益，菩提種",
    "T37n1753_001:0246a29": "子藉此以抽心，正覺之芽念念因茲增長。",
    "T37n1753_001:0246b01": "依心起於勝行，門餘八萬四千，漸頓則各",
    "T37n1753_001:0246b02": "稱所宜，隨緣者則皆蒙解脫。然眾生障重，",
    "T37n1753_001:0246b03": "取悟之者難明，雖可教益多門，凡惑無由",
    "T37n1753_001:0246b04": "遍攬，遇因韋提致請，我今樂欲往生安樂，",
    "T37n1753_001:0246b05": "唯願如來教我思惟、教我正受。然娑婆化主",
    "T37n1753_001:0246b06": "因其請故，即廣開淨土之要門，安樂能人",
    "T37n1753_001:0246b07": "顯彰別意之弘願。其要門者，即此《觀經》定散",
    "T37n1753_001:0246b08": "二門是也。定即息慮以凝心，散即廢惡以",
    "T37n1753_001:0246b09": "修善，迴斯二行求願往生也。言弘願者，",
    "T37n1753_001:0246b10": "如《大經》說，一切善惡凡夫得生者，莫不皆",
    "T37n1753_001:0246b11": "乘阿彌陀佛大願業力為增上緣也。又佛",
    "T37n1753_001:0246b12": "密意弘深，教門難曉，三賢十聖，弗測所闚，",
    "T37n1753_001:0246b13": "況我信外輕毛敢知旨趣。仰惟釋迦此方發",
    "T37n1753_001:0246b14": "遣，彌陀即彼國來迎，彼喚此遣，豈容不去",
    "T37n1753_001:0246b15": "也。唯可勤心奉法，畢命為期，捨此穢身，",
    "T37n1753_001:0246b16": "即證彼法性之常樂。此即略標序題竟。",
    "T37n1753_001:0246b17": "第二、次釋名者。經言《佛說無量壽觀經》一卷。",
    "T37n1753_001:0246b18": "言佛者，乃是西國正音。此土名覺，自覺覺",
    "T37n1753_001:0246b19": "他覺行窮滿，名之為佛。言自覺者，簡異",
    "T37n1753_001:0246b20": "凡夫，此由聲聞狹劣唯能自利、闕無利他大",
    "T37n1753_001:0246b21": "悲故。言覺他者，簡異二乘，此由菩薩有智",
    "T37n1753_001:0246b22": "故能自利，有悲故能利他，常能悲智雙行、",
    "T37n1753_001:0246b23": "不著有無也。言覺行窮滿者，簡異菩薩，",
    "T37n1753_001:0246b24": "此由如來智行已窮、時劫已滿，出過三位，故",
    "T37n1753_001:0246b25": "名為佛。言說者，口音陳唱故名為說。又",
    "T37n1753_001:0246b26": "如來對機說法多種不同，漸頓隨宜，隱彰",
    "T37n1753_001:0246b27": "有異，或六根通說，相好亦然，應念隨緣，皆",
    "T37n1753_001:0246b28": "蒙證益也。言無量壽者，乃是此地漢音。言",
    "T37n1753_001:0246b29": "南無阿彌陀佛者，又是西國正音。又南者是",
    "T37n1753_001:0246c01": "歸，無者是命，阿者是無，彌者是量，陀者是",
    "T37n1753_001:0246c02": "壽，佛者是覺，故言歸命無量壽覺。此乃梵",
    "T37n1753_001:0246c03": "漢相對，其義如此。今言無量壽者是法，覺",
    "T37n1753_001:0246c04": "者是人，人法並彰，故名阿彌陀佛。又言人",
    "T37n1753_001:0246c05": "法者是所觀之境。即有其二：一者依報，二",
    "T37n1753_001:0246c06": "者正報。就依報中即有其三：一者地下莊",
    "T37n1753_001:0246c07": "嚴，即一切寶幢光明互相映發等是。二者地",
    "T37n1753_001:0246c08": "上莊嚴，即一切寶地池林寶樓宮閣等是。三",
    "T37n1753_001:0246c09": "者虛空莊嚴，即一切變化寶宮華網寶雲、化",
    "T37n1753_001:0246c10": "鳥風光動發聲樂等是。如前雖有三種差",
    "T37n1753_001:0246c11": "別，皆是彌陀淨國無漏真實之勝相。此即總",
    "T37n1753_001:0246c12": "結成依報莊嚴也。又言依報者，從日觀",
    "T37n1753_001:0246c13": "下至華座觀已來總明依報。就此依報中",
    "T37n1753_001:0246c14": "即有通有別。言別者，華座一觀是其別依，",
    "T37n1753_001:0246c15": "唯屬彌陀佛也。餘上六觀是其通依，即屬",
    "T37n1753_001:0246c16": "法界之凡聖，但使得生者共同受用故言",
    "T37n1753_001:0246c17": "通也。又就此六中即有真有假。言假者，即",
    "T37n1753_001:0246c18": "日想、水想、氷想等是其假依，由是此界中相",
    "T37n1753_001:0246c19": "似可見境相故。言真依者，即從瑠璃地下",
    "T37n1753_001:0246c20": "至寶樓觀已來是其真依。由是彼國真實無",
    "T37n1753_001:0246c21": "漏可見境相故。二就正報中亦有其二：一",
    "T37n1753_001:0246c22": "者主莊嚴，即阿彌陀佛是。二者聖眾莊嚴，即",
    "T37n1753_001:0246c23": "現在彼眾及十方法界同生者是。又就此正",
    "T37n1753_001:0246c24": "報中亦有通有別。言別者，即阿彌陀佛是",
    "T37n1753_001:0246c25": "也，即此別中亦有真有假。言假正報者，即",
    "T37n1753_001:0246c26": "第八像觀是也。觀音勢至等亦如是，此由眾",
    "T37n1753_001:0246c27": "生障重染惑處深，佛恐乍想真容無由顯",
    "T37n1753_001:0246c28": "現，故使假立真像以住心想，同彼佛以",
    "T37n1753_001:0246c29": "證境故言假正報也。言真正報者，即第九",
    "T37n1753_001:0247a01": "真身觀是也。此由前假正，漸以息於亂想、",
    "T37n1753_001:0247a02": "心眼得開，粗見彼方清淨二報種種莊嚴以",
    "T37n1753_001:0247a03": "除昏惑，由除障故得見彼真實之境相也。",
    "T37n1753_001:0247a04": "言通正報者，即觀音聖眾等已下是也。向來",
    "T37n1753_001:0247a05": "所言通別真假者，正明依正二報也。言觀",
    "T37n1753_001:0247a06": "者照也，常以淨信心手以持智慧之輝，照",
    "T37n1753_001:0247a07": "彼彌陀正依等事。言經者經也，經能持緯，",
    "T37n1753_001:0247a08": "得成匹丈有其丈用，經能持法理事相應，",
    "T37n1753_001:0247a09": "定散隨機義不零落，能令修趣之者必藉",
    "T37n1753_001:0247a10": "教行之緣因，乘願往生證彼無為之法樂。既",
    "T37n1753_001:0247a11": "生彼國更無所畏，長時起行果極菩提，法",
    "T37n1753_001:0247a12": "身常住比若虛空，能招此益故曰為經。言",
    "T37n1753_001:0247a13": "一卷者，此《觀經》一部雖言兩會正說，總成",
    "T37n1753_001:0247a14": "斯一，故名一卷。故言《佛說無量壽觀經》一",
    "T37n1753_001:0247a15": "卷。此即釋其名義竟。",
    "T37n1753_001:0247a16": "三、辯釋宗旨不同教之大小者。如《維摩經》",
    "T37n1753_001:0247a17": "以不思議解脫為宗。如《大品經》以空慧為",
    "T37n1753_001:0247a18": "宗。此例非一，今此《觀經》即以觀佛三昧為",
    "T37n1753_001:0247a19": "宗，亦以念佛三昧為宗。一心迴願往生淨",
    "T37n1753_001:0247a20": "土為體。言教之大小者，問曰：「此經二藏之",
    "T37n1753_001:0247a21": "中何藏攝？二教之中何教收？」答曰：「今此《觀經》",
    "T37n1753_001:0247a22": "菩薩藏收，頓教攝。」",
    "T37n1753_001:0247a23": "四、辯說人差別者。凡諸經起說，不過五種：",
    "T37n1753_001:0247a24": "一者佛說，二者聖弟子說，三者天仙說，四者",
    "T37n1753_001:0247a25": "鬼神說，五者變化說。今此《觀經》是佛自說。問",
    "T37n1753_001:0247a26": "曰：「佛在何處說？為何人說？」答曰：「佛在王",
    "T37n1753_001:0247a27": "宮為韋提等說。」",
    "T37n1753_001:0247a28": "五、料簡定散兩門，即有其六：一明能請者",
    "T37n1753_001:0247a29": "即是韋提。二明所請者即是世尊。三明能",
    "T37n1753_001:0247b01": "說者即是如來。四明所說即是定散二善十",
    "T37n1753_001:0247b02": "六觀門。五明能為即是如來。六明所為即",
    "T37n1753_001:0247b03": "韋提等是也。問曰：「定散二善，因誰致請？」答",
    "T37n1753_001:0247b04": "曰：「定善一門韋提致請，散善一門是佛自說。」",
    "T37n1753_001:0247b05": "問曰：「未審定散二善出在何文？今既教備不",
    "T37n1753_001:0247b06": "虛，何機得受？」答曰：「解有二義。一者謗法與",
    "T37n1753_001:0247b07": "無信，八難及非人，此等不受也。斯乃朽林頑",
    "T37n1753_001:0247b08": "石，不可有生潤之期。此等眾生，必無受化",
    "T37n1753_001:0247b09": "之義。除斯已外，一心信樂求願往生，上盡",
    "T37n1753_001:0247b10": "一形，下收十念，乘佛願力，莫不皆往。此即",
    "T37n1753_001:0247b11": "答上何機得受義竟。二出在何文者，即有",
    "T37n1753_001:0247b12": "通有別。言通者即有三義不同。何者？一、從",
    "T37n1753_001:0247b13": "『韋提白佛唯願為我廣說無憂惱處』者，即是",
    "T37n1753_001:0247b14": "韋提標心自為通請所求。二、從『唯願佛日教",
    "T37n1753_001:0247b15": "我觀於清淨業處』者，即是韋提自為通請去",
    "T37n1753_001:0247b16": "行。三、從『世尊光臺現國』，即是酬前通請為我",
    "T37n1753_001:0247b17": "廣說之言。雖有三義不同，答前通竟。言別",
    "T37n1753_001:0247b18": "者則有二義：一、從『韋提白佛我今樂生極樂",
    "T37n1753_001:0247b19": "世界彌陀佛所』者，即是韋提自為別選所求。",
    "T37n1753_001:0247b20": "二從『唯願教我思惟教我正受』者，即是韋提",
    "T37n1753_001:0247b21": "自為請修別行。雖有二義不同，答上別",
    "T37n1753_001:0247b22": "竟。」從此已下次答定散兩門之義。問曰：「云",
    "T37n1753_001:0247b23": "何名定善？云何名散善？」答曰：「從日觀下至",
    "T37n1753_001:0247b24": "十三觀已來名為定善。三福九品名為散",
    "T37n1753_001:0247b25": "善。」問曰：「定善之中有何差別？出在何文？」答",
    "T37n1753_001:0247b26": "曰：「出何文者，經言『教我思惟教我正受』，即",
    "T37n1753_001:0247b27": "是其文。言差別者，即有二義：一謂思惟，二",
    "T37n1753_001:0247b28": "謂正受。言思惟者，即是觀前方便，思想彼",
    "T37n1753_001:0247b29": "國依正二報總別相也。即地觀文中說言『如",
    "T37n1753_001:0247c01": "此想者名為粗見極樂國土』，即合上『教我思",
    "T37n1753_001:0247c02": "惟』一句。言正受者，想心都息緣慮並亡，三",
    "T37n1753_001:0247c03": "昧相應名為正受。即地觀文中說言『若得三",
    "T37n1753_001:0247c04": "昧見彼國地了了分明』，即合上『教我正受』一",
    "T37n1753_001:0247c05": "句。定散雖有二義不同，總答上問竟。「又向",
    "T37n1753_001:0247c06": "來解者與諸師不同。諸師將思惟一句用",
    "T37n1753_001:0247c07": "合三福九品以為散善；正受一句用通合",
    "T37n1753_001:0247c08": "十六觀以為定善。如斯解者將謂不然。何",
    "T37n1753_001:0247c09": "者？如《華嚴經》說：『思惟正受者但是三昧之異",
    "T37n1753_001:0247c10": "名』，與此地觀文同。以斯文證，豈得通於",
    "T37n1753_001:0247c11": "散善。又向來韋提上請但言『教我觀於清淨",
    "T37n1753_001:0247c12": "業處』，次下又請言『教我思惟正受』，雖有二",
    "T37n1753_001:0247c13": "請，唯是定善。又散善之文都無請處，但是佛",
    "T37n1753_001:0247c14": "自開。次下散善緣中說云『亦令未來世一切",
    "T37n1753_001:0247c15": "凡夫』已下，即是其文。」",
    "T37n1753_001:0247c16": "六、和會經論相違，廣施問答，釋去疑情者。",
    "T37n1753_001:0247c17": "就此門中，即有其六：一、先就諸法師解九",
    "T37n1753_001:0247c18": "品之義，二、即以道理來破之，三、重舉九品",
    "T37n1753_001:0247c19": "返對破之，四、出文來證定為凡夫不為聖",
    "T37n1753_001:0247c20": "人，五、會通別時之意，六、會通二乘種不生之",
    "T37n1753_001:0247c21": "義。",
    "T37n1753_001:0247c22": "初言諸師解者。先舉上輩三人。「言上上者，",
    "T37n1753_001:0247c23": "是四地至七地已來菩薩。何故得知？由到",
    "T37n1753_001:0247c24": "彼即得無生忍故。上中者，是初地至四地",
    "T37n1753_001:0247c25": "已來菩薩。何故得知？由到彼經一小劫得",
    "T37n1753_001:0247c26": "無生忍故。上下者，是種性以上至初地已來",
    "T37n1753_001:0247c27": "菩薩。何故得知？由到彼經三小劫始入初",
    "T37n1753_001:0247c28": "地故。此三品人皆是大乘聖人生位。」次舉中",
    "T37n1753_001:0247c29": "輩三人者。諸師云：「中上是三果人。何以得",
    "T37n1753_001:0248a01": "知？由到彼即得羅漢故。中中者是內凡。何",
    "T37n1753_001:0248a02": "以得知？由到彼得須陀洹故。中下者是世",
    "T37n1753_001:0248a03": "善凡夫，厭苦求生。何以得知？由到彼經",
    "T37n1753_001:0248a04": "一小劫得羅漢果故。此之三品唯是小乘聖",
    "T37n1753_001:0248a05": "人等也。下輩三人者，是大乘始學凡夫，隨過",
    "T37n1753_001:0248a06": "輕重分為三品，共同一位。求願往生者未",
    "T37n1753_001:0248a07": "必然也，可知。」",
    "T37n1753_001:0248a08": "第二、即以道理來破者。上言初地至七地",
    "T37n1753_001:0248a09": "已來菩薩者。如《華嚴經》說：「初地已上七地已",
    "T37n1753_001:0248a10": "來，即是法性生身、變易生身。」斯等曾無分段",
    "T37n1753_001:0248a11": "之苦。論其功用，已經二大阿僧祇劫，雙修",
    "T37n1753_001:0248a12": "福智人法兩空。並是不可思議，神通自在轉",
    "T37n1753_001:0248a13": "變無方。身居報土，常聞報佛說法。悲化十",
    "T37n1753_001:0248a14": "方，須臾遍滿，更憂何事，乃藉韋提為其請",
    "T37n1753_001:0248a15": "佛，求生安樂國也？以斯文證，諸師所說，豈",
    "T37n1753_001:0248a16": "非錯也。答上二竟。上下者。上言從種性至",
    "T37n1753_001:0248a17": "初地已來者，未必然也。如經說：「此等菩薩",
    "T37n1753_001:0248a18": "名為不退。身居生死，不為生死所染。如",
    "T37n1753_001:0248a19": "鵝鴨在水，水不能濕。」如《大品經》說：「此位中",
    "T37n1753_001:0248a20": "菩薩，由得二種真善知識守護故不退。何",
    "T37n1753_001:0248a21": "者？一是十方諸佛。二是十方諸大菩薩。常以",
    "T37n1753_001:0248a22": "三業外加於諸善法無有退失，故名不退",
    "T37n1753_001:0248a23": "位也。」此等菩薩，亦能八相成道，教化眾生。論",
    "T37n1753_001:0248a24": "其功行，已經一大阿僧祇劫，雙修福智等。",
    "T37n1753_001:0248a25": "既有斯勝德，更憂何事，乃藉韋提請求生",
    "T37n1753_001:0248a26": "也？以斯文證。故知諸師所判，還成錯也。此",
    "T37n1753_001:0248a27": "責上輩竟。次責中輩三人者。諸師云：中上",
    "T37n1753_001:0248a28": "是三果者。然此等之人，三塗永絕，四趣不生。",
    "T37n1753_001:0248a29": "現在雖造罪業，必定不招來報。如佛說言：",
    "T37n1753_001:0248b01": "「此四果人，與我同坐解脫床。」既有斯功力，",
    "T37n1753_001:0248b02": "更復何憂，乃藉韋提請求生路？然諸佛大悲",
    "T37n1753_001:0248b03": "於苦者，心偏愍念常沒眾生，是以勸歸淨",
    "T37n1753_001:0248b04": "土。亦如溺水之人，急須偏救。岸上之者，何",
    "T37n1753_001:0248b05": "用濟為？以斯文證，故知諸師所判，義同前",
    "T37n1753_001:0248b06": "錯也。以下可知。",
    "T37n1753_001:0248b07": "第三、重舉九品返對破者。諸師云：上品上生",
    "T37n1753_001:0248b08": "人是四地至七地已來菩薩者。何故《觀經》云：",
    "T37n1753_001:0248b09": "「三種眾生當得往生。何者為三：一者但能",
    "T37n1753_001:0248b10": "持戒修慈。二者不能持戒修慈，但能讀誦",
    "T37n1753_001:0248b11": "大乘。三者不能持戒讀經，唯能念佛法僧",
    "T37n1753_001:0248b12": "等。此之三人，各以己業專精勵意。一日一",
    "T37n1753_001:0248b13": "夜，乃至七日七夜相續不斷。各迴所作之業，",
    "T37n1753_001:0248b14": "求願往生。命欲終時，阿彌陀佛及與化佛",
    "T37n1753_001:0248b15": "菩薩大眾放光授手，如彈指頃，即生彼國。」",
    "T37n1753_001:0248b16": "以此文證，正是佛去世後，大乘極善上品凡",
    "T37n1753_001:0248b17": "夫，日數雖少，作業時猛，何得判同上聖也。",
    "T37n1753_001:0248b18": "然四地七地已來菩薩，論其功用，不可思議。",
    "T37n1753_001:0248b19": "豈藉一日七日之善，華臺授手，迎接往生也？",
    "T37n1753_001:0248b20": "此即返對上上竟。次對上中者。諸師云：是",
    "T37n1753_001:0248b21": "初地四地已來菩薩者。何故《觀經》云：「不必受",
    "T37n1753_001:0248b22": "持大乘。」云何名不必？或讀不讀，故名不必。",
    "T37n1753_001:0248b23": "但言善解，未論其行。又言「深信因果，不謗",
    "T37n1753_001:0248b24": "大乘。以此善根迴願往生。命欲終時，阿彌",
    "T37n1753_001:0248b25": "陀佛及與化佛菩薩大眾一時授手，即生彼",
    "T37n1753_001:0248b26": "國。」以此文證，亦是佛去世後，大乘凡夫，行",
    "T37n1753_001:0248b27": "業稍弱，致使終時迎候有異。然初地四地已",
    "T37n1753_001:0248b28": "來菩薩，論其功用，如《華嚴經》說，乃是不可思",
    "T37n1753_001:0248b29": "議。豈藉韋提致請，方得往生也？返對上中",
    "T37n1753_001:0248c01": "竟。次對上下者。諸師云：是種性以上至初",
    "T37n1753_001:0248c02": "地已來菩薩者。何故《觀經》云：「亦信因果。」云",
    "T37n1753_001:0248c03": "何亦信？或信不信，故名為亦。又言「不謗大",
    "T37n1753_001:0248c04": "乘，但發無上道心。唯此一句以為正業，更",
    "T37n1753_001:0248c05": "無餘善。迴斯一行，求願往生。命欲終時，阿",
    "T37n1753_001:0248c06": "彌陀佛及與化佛菩薩大眾一時授手，即得",
    "T37n1753_001:0248c07": "往生。」以斯文證，唯是佛去世後，一切發大",
    "T37n1753_001:0248c08": "乘心眾生，行業不強，致使去時迎候有異。",
    "T37n1753_001:0248c09": "若論此位中菩薩力勢，十方淨土隨意往生。",
    "T37n1753_001:0248c10": "豈藉韋提為其請佛，勸生西方極樂國也？",
    "T37n1753_001:0248c11": "返對上下竟。即此三品去時有異。云何異？",
    "T37n1753_001:0248c12": "上上去時，佛與無數化佛一時授手。上中",
    "T37n1753_001:0248c13": "去時，佛與千化佛一時授手。上下去時，佛",
    "T37n1753_001:0248c14": "與五百化佛一時授手。直是業有強弱，致",
    "T37n1753_001:0248c15": "使有斯差別耳！次對中輩三人者。諸師云：",
    "T37n1753_001:0248c16": "中上是小乘三果者。何故《觀經》云：「若有眾生",
    "T37n1753_001:0248c17": "受持五戒八戒，修行諸戒不造五逆，無眾",
    "T37n1753_001:0248c18": "過患。命欲終時，阿彌陀佛與比丘聖眾放",
    "T37n1753_001:0248c19": "光說法，來現其前，此人見已即得往生。」以",
    "T37n1753_001:0248c20": "此文證，亦是佛去世後，持小乘戒凡夫，何",
    "T37n1753_001:0248c21": "小聖也？中中者，諸師云：見道已前內凡者。何",
    "T37n1753_001:0248c22": "故《觀經》云：「受持一日一夜戒，迴願往生。命",
    "T37n1753_001:0248c23": "欲終時，見佛即得往生。」以此文證，豈得",
    "T37n1753_001:0248c24": "言是內凡人也？但是佛去世後，無善凡夫，",
    "T37n1753_001:0248c25": "命延日夜，逢遇小緣，授其小戒，迴願往生。",
    "T37n1753_001:0248c26": "以佛願力，即得生也。若論小聖，去亦無妨。",
    "T37n1753_001:0248c27": "但此《觀經》，佛為凡說，不干聖也。中下者，諸",
    "T37n1753_001:0248c28": "師云：小乘內凡已前，世俗凡夫唯修世福求",
    "T37n1753_001:0248c29": "出離者。何故《觀經》云：「若有眾生，孝養父母，",
    "T37n1753_001:0249a01": "行世仁慈。命欲終時，遇善知識，為說彼佛",
    "T37n1753_001:0249a02": "國土樂事，四十八願等。此人聞已，即生彼國。」",
    "T37n1753_001:0249a03": "以此文證，但是不遇佛法之人，雖行孝",
    "T37n1753_001:0249a04": "養，亦未有心希求出離。直是臨終遇善，勸",
    "T37n1753_001:0249a05": "令往生。此人因勸迴心，即得往生。又此人",
    "T37n1753_001:0249a06": "在世自然行孝，亦不為出離故行孝道",
    "T37n1753_001:0249a07": "也。次對下輩三人者。諸師云：此等之人乃是",
    "T37n1753_001:0249a08": "大乘始學凡夫，隨過輕重分為三品，未有",
    "T37n1753_001:0249a09": "道位，難辨階降者。將謂不然。何者？此三品",
    "T37n1753_001:0249a10": "人，無有佛法世俗二種善根，唯知作惡。何",
    "T37n1753_001:0249a11": "以得知？如下上文說，但不作五逆謗法，自",
    "T37n1753_001:0249a12": "餘諸惡悉皆具造，無有慚愧。乃至一念命欲",
    "T37n1753_001:0249a13": "終時，遇善知識，為說大乘，教令稱佛一聲。",
    "T37n1753_001:0249a14": "爾時阿彌陀佛，即遣化佛菩薩來迎此人，即",
    "T37n1753_001:0249a15": "得往生。但如此惡人，觸目皆是。若遇善緣，",
    "T37n1753_001:0249a16": "即得往生。若不遇善，定入三塗，未可出",
    "T37n1753_001:0249a17": "也。下中者，此人先受佛戒，受已不持即便",
    "T37n1753_001:0249a18": "毀破。又偷常住僧物、現前僧物，不淨說法，乃",
    "T37n1753_001:0249a19": "至無有一念慚愧之心。命欲終時，地獄猛",
    "T37n1753_001:0249a20": "火一時俱至，現在其前。當見火時，即遇善",
    "T37n1753_001:0249a21": "知識，為說彼佛國土功德，勸令往生。此人聞",
    "T37n1753_001:0249a22": "已，即便見佛，隨化往生。初不遇善，獄火來",
    "T37n1753_001:0249a23": "迎。後逢善故，化佛來迎。斯乃皆是彌陀願力",
    "T37n1753_001:0249a24": "故也。下下者，此等眾生，作不善業，五逆十惡，",
    "T37n1753_001:0249a25": "具諸不善。此人以惡業故，定墮地獄，多劫",
    "T37n1753_001:0249a26": "無窮。命欲終時，遇善知識，教稱阿彌陀佛",
    "T37n1753_001:0249a27": "勸令往生。此人依教稱佛，乘念即生。此人",
    "T37n1753_001:0249a28": "若不遇善，必定下沈。由終遇善，七寶來迎。",
    "T37n1753_001:0249a29": "又看此《觀經》定善，及三輩上下文意，總是佛",
    "T37n1753_001:0249b01": "去世後，五濁凡夫，但以遇緣有異，致令九",
    "T37n1753_001:0249b02": "品差別。何者？上品三人，是遇大凡夫。中品三",
    "T37n1753_001:0249b03": "人，是遇小凡夫。下品三人，是遇惡凡夫。以",
    "T37n1753_001:0249b04": "惡業故，臨終藉善，乘佛願力，乃得往生。到",
    "T37n1753_001:0249b05": "彼華開，方始發心。何得言是始學大乘人",
    "T37n1753_001:0249b06": "也。若作此見，自失誤他，為害茲甚。今以一",
    "T37n1753_001:0249b07": "一出文顯證。欲使今時善惡凡夫同沾九",
    "T37n1753_001:0249b08": "品，生信無疑，乘佛願力，悉得生也。",
    "T37n1753_001:0249b09": "第四、出文顯證者。問曰：「上來返對之義，云何",
    "T37n1753_001:0249b10": "得知世尊定為凡夫，不為聖人者？未審直",
    "T37n1753_001:0249b11": "以人情準義為當，亦有聖教來證？」答曰：「眾",
    "T37n1753_001:0249b12": "生垢重，智慧淺近。聖意弘深，豈寧自輒！今者",
    "T37n1753_001:0249b13": "一一悉取佛說以為明證。就此證中即有",
    "T37n1753_001:0249b14": "其十句。何者？第一、如《觀經》云：『佛告韋提：「我",
    "T37n1753_001:0249b15": "今為汝廣說眾譬，亦令未來世一切凡夫欲",
    "T37n1753_001:0249b16": "修淨業者，得生西方極樂國土」』者，是其一",
    "T37n1753_001:0249b17": "證也。二、言：『如來今者為未來世一切眾生為",
    "T37n1753_001:0249b18": "煩惱賊之所害者說清淨業』者，是其二證",
    "T37n1753_001:0249b19": "也。三、言：『如來今者教韋提希及未來世一切",
    "T37n1753_001:0249b20": "眾生觀於西方極樂世界』者，是其三證也。四、",
    "T37n1753_001:0249b21": "言：『韋提白佛：「我今因佛力故見彼國土。若",
    "T37n1753_001:0249b22": "佛滅後，諸眾生等濁惡不善五苦所逼，云何",
    "T37n1753_001:0249b23": "當見彼佛國土」』者，是其四證也。五、如日觀",
    "T37n1753_001:0249b24": "初云：『佛告韋提：「汝及眾生專念」已下乃至「一",
    "T37n1753_001:0249b25": "切眾生自非生盲，有目之徒見日」』已來者，",
    "T37n1753_001:0249b26": "是其五證也。六、如地觀中說言：『佛告阿難：",
    "T37n1753_001:0249b27": "「汝持佛語，為未來世一切眾生欲脫苦者，",
    "T37n1753_001:0249b28": "說是觀地法」』者，是其六證也。七、如華座觀",
    "T37n1753_001:0249b29": "中說言：『韋提白佛：「我因佛力得見阿彌陀",
    "T37n1753_001:0249c01": "佛及二菩薩，未來眾生云何得見」』者，是其七",
    "T37n1753_001:0249c02": "證也。八、次下答請中說言：『佛告韋提：「汝及",
    "T37n1753_001:0249c03": "眾生欲觀彼佛者當起想念」』者，是其八證",
    "T37n1753_001:0249c04": "也。九、如像觀中說言：『佛告韋提：「諸佛如來",
    "T37n1753_001:0249c05": "入一切眾生心想中，是故汝等心想佛時」』者，",
    "T37n1753_001:0249c06": "是其九證也。十、如九品之中一一說言：『為諸",
    "T37n1753_001:0249c07": "眾生』者，是其十證也。上來雖有十句不同，",
    "T37n1753_001:0249c08": "證明如來說此十六觀法但為常沒眾生，",
    "T37n1753_001:0249c09": "不干大小聖也。以斯文證，豈是謬哉！」",
    "T37n1753_001:0249c10": "第五、會通別時意者。即有其二：一、論云：「如",
    "T37n1753_001:0249c11": "人念多寶佛，即於無上菩提得不退墮」者，",
    "T37n1753_001:0249c12": "凡言菩提乃是佛果之名，亦是正報道理成",
    "T37n1753_001:0249c13": "佛之法。要須萬行圓備，方乃剋成。豈將念佛",
    "T37n1753_001:0249c14": "一行即望成者，無有是處。雖言未證，萬",
    "T37n1753_001:0249c15": "行之中是其一行。何以得知？如《華嚴經》說：",
    "T37n1753_001:0249c16": "「功德雲比丘語善財言：『我於佛法三昧海中",
    "T37n1753_001:0249c17": "唯知一行，所謂念佛三昧。』」以此文證，豈非",
    "T37n1753_001:0249c18": "一行也。雖是一行，於生死中乃至成佛永",
    "T37n1753_001:0249c19": "不退沒，故名不墮。問曰：「若爾者，《法華經》云：",
    "T37n1753_001:0249c20": "『一稱南無佛，皆已成佛道。』亦應成佛竟也。",
    "T37n1753_001:0249c21": "此之二文，有何差別？」答曰：「論中稱佛，唯欲",
    "T37n1753_001:0249c22": "自成佛果。經中稱佛，為簡異九十五種外",
    "T37n1753_001:0249c23": "道。然外道之中，都無稱佛之人。但使稱佛",
    "T37n1753_001:0249c24": "一口，即在佛道中攝，故言已竟。」二、論中說",
    "T37n1753_001:0249c25": "云：「如人唯由發願生安樂土」者，久來通論",
    "T37n1753_001:0249c26": "之家不會論意，錯引下品下生，十聲稱佛，",
    "T37n1753_001:0249c27": "與此相似，未即得生。如一金錢得成千",
    "T37n1753_001:0249c28": "者，多日乃得，非一日即得成千。十聲稱佛",
    "T37n1753_001:0249c29": "亦復如是，但與遠生作因，是故未即得",
    "T37n1753_001:0250a01": "生。噵佛直為當來凡夫，欲令捨惡稱佛，",
    "T37n1753_001:0250a02": "誑言噵生，實未得生，名作別時意者。何故",
    "T37n1753_001:0250a03": "《阿彌陀經》云：「佛告舍利弗：『若有善男子、善女",
    "T37n1753_001:0250a04": "人，聞說阿彌陀佛，即應執持名號，一日乃",
    "T37n1753_001:0250a05": "至七日，一心願生。命欲終時，阿彌陀佛與",
    "T37n1753_001:0250a06": "諸聖眾迎接往生。』次下十方各如恒河沙等",
    "T37n1753_001:0250a07": "諸佛各出廣長舌相，遍覆三千大千世界說",
    "T37n1753_001:0250a08": "誠實言：『汝等眾生，皆應信是一切諸佛所護",
    "T37n1753_001:0250a09": "念經。』」言護念者，即是上文一日乃至七日稱",
    "T37n1753_001:0250a10": "佛之名也。今既有斯聖教以為明證，未審",
    "T37n1753_001:0250a11": "今時一切行者，不知何意，凡小之論乃加信受，",
    "T37n1753_001:0250a12": "諸佛誠言返將妄語。苦哉奈劇，能出如此不",
    "T37n1753_001:0250a13": "忍之言。雖然，仰願一切欲往生知識等，善自",
    "T37n1753_001:0250a14": "思量。寧傷今世錯信佛語，不可執菩薩",
    "T37n1753_001:0250a15": "論以為指南。若依此執者，即是自失誤他",
    "T37n1753_001:0250a16": "也。問曰：「云何起行，而言不得往生？」答曰：「若",
    "T37n1753_001:0250a17": "欲往生者，要須行願具足方可得生。今此",
    "T37n1753_001:0250a18": "論中但言發願不論有行。」問曰：「何故不論？」",
    "T37n1753_001:0250a19": "答曰：「乃至一念曾未措心，是故不論。」問曰：",
    "T37n1753_001:0250a20": "「願行之義有何差別？」答曰：「如經中說：『但有",
    "T37n1753_001:0250a21": "其行，行即孤亦無所至，但有其願，願即虛",
    "T37n1753_001:0250a22": "亦無所至，要須願行相扶所為皆剋。』是故",
    "T37n1753_001:0250a23": "今此論中直言發願不論有行，是故未即",
    "T37n1753_001:0250a24": "得生與遠生作因者，其義實也。」問曰：「願意",
    "T37n1753_001:0250a25": "云何乃言不生？」答曰：「聞他說言西方快樂",
    "T37n1753_001:0250a26": "不可思議，即作願言：『我亦願生。』噵此語已",
    "T37n1753_001:0250a27": "更不相續，故名願也。今此《觀經》中十聲稱佛，",
    "T37n1753_001:0250a28": "即有十願，十行具足。云何具足？言南無者",
    "T37n1753_001:0250a29": "即是歸命，亦是發願迴向之義。言阿彌陀佛",
    "T37n1753_001:0250b01": "者即是其行。以斯義故必得往生。又來論",
    "T37n1753_001:0250b02": "中稱多寶佛為求佛果即是正報，下唯發",
    "T37n1753_001:0250b03": "願求生淨土即是依報。一正一依，豈得相",
    "T37n1753_001:0250b04": "似。然正報難期，一行雖精未剋。依報易求，",
    "T37n1753_001:0250b05": "所以一願之心未入。雖然，譬如邊方投化",
    "T37n1753_001:0250b06": "即易，為主即難。今時願往生者，並是一切投",
    "T37n1753_001:0250b07": "化眾生，豈非易也。但能上盡一形，下至十",
    "T37n1753_001:0250b08": "念，以佛願力莫不皆往，故名易也。斯乃不",
    "T37n1753_001:0250b09": "可以言定義，取信之者懷疑，要引聖教",
    "T37n1753_001:0250b10": "來明，欲使聞之者方能遣惑。」",
    "T37n1753_001:0250b11": "第六、會通二乘種不生義者。問曰：「彌陀淨國",
    "T37n1753_001:0250b12": "為當是報、是化也？」答曰：「是報非化。云何得",
    "T37n1753_001:0250b13": "知？如《大乘同性經》說：『西方安樂阿彌陀佛是",
    "T37n1753_001:0250b14": "報佛報土。』又《無量壽經》云：『法藏比丘在世饒",
    "T37n1753_001:0250b15": "王佛所行菩薩道時，發四十八願。』一一願",
    "T37n1753_001:0250b16": "言：『若我得佛，十方眾生稱我名號，願生我",
    "T37n1753_001:0250b17": "國，下至十念，若不生者不取正覺。』今既成",
    "T37n1753_001:0250b18": "佛，即是酬因之身也。又《觀經》中，上輩三人臨",
    "T37n1753_001:0250b19": "命終時，皆言阿彌陀佛及與化佛來迎此",
    "T37n1753_001:0250b20": "人。然報身兼化共來授手，故名為與。以此",
    "T37n1753_001:0250b21": "文證故知是報。然報、應二身者眼目之異名，",
    "T37n1753_001:0250b22": "前翻報作應，後翻應作報。凡言報者，因行",
    "T37n1753_001:0250b23": "不虛定招來果，以果應因故名為報。又三",
    "T37n1753_001:0250b24": "大僧祇所修萬行必定應得菩提，今既道成，",
    "T37n1753_001:0250b25": "即是應身。斯乃過現諸佛辨立三身，除斯已",
    "T37n1753_001:0250b26": "外更無別體。縱使無窮八相名號塵沙，剋體",
    "T37n1753_001:0250b27": "而論，眾歸化攝。今彼彌陀現是報也。」問曰：",
    "T37n1753_001:0250b28": "「既言報者，報身常住永無生滅。何故《觀音授",
    "T37n1753_001:0250b29": "記經》說阿彌陀佛亦有入涅槃時？此之一義",
    "T37n1753_001:0250c01": "若為通釋？」答曰：「入不入義者，唯是諸佛境界。",
    "T37n1753_001:0250c02": "尚非三乘淺智所闚，豈況小凡輒能知也。雖",
    "T37n1753_001:0250c03": "然，必欲知者，敢引佛經以為明證。何者？",
    "T37n1753_001:0250c04": "如《大品經．涅槃非化品》中說云：『佛告須菩提：",
    "T37n1753_001:0250c05": "「於汝意云何，若有化人作化人，是化頗有",
    "T37n1753_001:0250c06": "實事不空者不？」須菩提言：「不也，世尊！」佛告",
    "T37n1753_001:0250c07": "須菩提：「色即是化，受想行識即是化，乃至一",
    "T37n1753_001:0250c08": "切種智即是化。」須菩提白佛言：「世尊！若世間",
    "T37n1753_001:0250c09": "法是化，出世間法亦是化。所謂四念處、四",
    "T37n1753_001:0250c10": "正勤、四如意足、五根、五力、七覺分、八聖道",
    "T37n1753_001:0250c11": "分、三解脫門，佛十力、四無所畏、四無礙智、",
    "T37n1753_001:0250c12": "十八不共法，并諸法果，及賢聖人，所謂須陀",
    "T37n1753_001:0250c13": "洹、斯陀含、阿那含、阿羅漢、辟支佛、菩薩摩",
    "T37n1753_001:0250c14": "訶薩、諸佛世尊，是法亦是化不？」佛告須菩",
    "T37n1753_001:0250c15": "提：「一切法皆是化。於是法中有聲聞法變",
    "T37n1753_001:0250c16": "化，有辟支佛法變化，有菩薩法變化，有諸",
    "T37n1753_001:0250c17": "佛法變化，有煩惱法變化，有業因緣法變",
    "T37n1753_001:0250c18": "化。以是因緣故，須菩提！一切法皆是化。」須菩",
    "T37n1753_001:0250c19": "提白佛言：「世尊！是諸煩惱斷，所謂須陀洹",
    "T37n1753_001:0250c20": "果、斯陀含果、阿那含果、阿羅漢果、辟支佛道，",
    "T37n1753_001:0250c21": "斷諸煩惱習，皆是變化不？」佛告須菩提：「若",
    "T37n1753_001:0250c22": "有法生滅相者皆是變化。」須菩提言：「世尊！",
    "T37n1753_001:0250c23": "何等法非變化？」佛言：「若法無生無滅是非變",
    "T37n1753_001:0250c24": "化。」須菩提言：「何等是不生不滅非變化？」佛",
    "T37n1753_001:0250c25": "言：「無誑相涅槃，是法非變化。世尊！如佛自",
    "T37n1753_001:0250c26": "說，諸法平等，非聲聞作，非辟支佛作，非諸",
    "T37n1753_001:0250c27": "菩薩摩訶薩作，非諸佛作，有佛無佛諸法性",
    "T37n1753_001:0250c28": "常空，性空即是涅槃。云何涅槃一法非如化？」",
    "T37n1753_001:0250c29": "佛告須菩提：「如是，如是！諸法平等，非聲聞",
    "T37n1753_001:0251a01": "所作乃至性空即是涅槃。若新發意菩薩聞",
    "T37n1753_001:0251a02": "是一切法皆畢竟性空乃至涅槃亦皆如化",
    "T37n1753_001:0251a03": "者，心則驚怖。為是新發意菩薩故，分別生",
    "T37n1753_001:0251a04": "滅者如化、不生不滅者不如化耶。」』今既以",
    "T37n1753_001:0251a05": "斯聖教驗知彌陀定是報也。縱使後入涅槃，",
    "T37n1753_001:0251a06": "其義無妨，諸有智者應知。」問曰：「彼佛及土既",
    "T37n1753_001:0251a07": "言報者。報法高妙，小聖難階。垢障凡夫云",
    "T37n1753_001:0251a08": "何得入？」答曰：「若論眾生垢障，實難欣趣，正",
    "T37n1753_001:0251a09": "由託佛願以作強緣，致使五乘齊入。」問",
    "T37n1753_001:0251a10": "曰：「若言凡夫小聖得生者，何故天親《淨土",
    "T37n1753_001:0251a11": "論》云：『女人及根缺、二乘種不生』？今彼國中現",
    "T37n1753_001:0251a12": "有二乘，如斯論教若為消釋？」答曰：「子但誦",
    "T37n1753_001:0251a13": "其文不闚理，況加以封拙懷迷，無由啟悟。",
    "T37n1753_001:0251a14": "今引佛教以為明證，却汝疑情。何者？即《觀",
    "T37n1753_001:0251a15": "經》下輩三人是也。何以得知？如下品上生云：",
    "T37n1753_001:0251a16": "或有眾生，多造惡法，無有慚愧。如此愚人",
    "T37n1753_001:0251a17": "命欲終時，遇善知識為說大乘，教令稱阿",
    "T37n1753_001:0251a18": "彌陀佛。當稱佛時，化佛菩薩現在其前，金",
    "T37n1753_001:0251a19": "光華蓋迎還彼土，華開已後觀音為說大乘。",
    "T37n1753_001:0251a20": "此人聞已即發無上道心。」問曰：「種之與心",
    "T37n1753_001:0251a21": "有何差別？」答曰：「但以取便而言，義無差別。",
    "T37n1753_001:0251a22": "當華開之時，此人身器清淨正堪聞法，亦",
    "T37n1753_001:0251a23": "不簡大小。但使得聞即便生信，是以觀音",
    "T37n1753_001:0251a24": "不為說小，先為說大。聞大歡喜即發無上",
    "T37n1753_001:0251a25": "道心，即名大乘種生，亦名大乘心生。又當",
    "T37n1753_001:0251a26": "華開時，觀音先為說小乘者，聞小生信，即",
    "T37n1753_001:0251a27": "名二乘種生，亦名二乘心生。此品既爾，下",
    "T37n1753_001:0251a28": "二亦然。此三品人俱在彼發心，正由聞大",
    "T37n1753_001:0251a29": "即大乘種生。由不聞小故，所以二乘種不",
    "T37n1753_001:0251b01": "生。凡言種者即是其心也。上來解二乘種",
    "T37n1753_001:0251b02": "不生義竟。女人及根缺義者，彼無故，可知。又",
    "T37n1753_001:0251b03": "十方眾生，修小乘戒行，願往生者，一無妨",
    "T37n1753_001:0251b04": "礙，悉得往生。但到彼先證小果，證已即轉",
    "T37n1753_001:0251b05": "向大。一轉向大以去，更不退生二乘之心，",
    "T37n1753_001:0251b06": "故名二乘種不生。前解就不定之始，後解",
    "T37n1753_001:0251b07": "就小果之終也。應知。」",
    "T37n1753_001:0251b08": "第七、料簡韋提聞佛正說得益分齊者。問",
    "T37n1753_001:0251b09": "曰：「韋提既言得忍。未審何時得忍？出在何",
    "T37n1753_001:0251b10": "文？」答曰：「韋提得忍，出在第七觀初。經云：『佛",
    "T37n1753_001:0251b11": "告韋提：「佛當為汝分別解說除苦惱法。」",
    "T37n1753_001:0251b12": "說是語時，無量壽佛住立空中，觀音勢至",
    "T37n1753_001:0251b13": "侍立左右。時韋提應時得見，接足作禮，歡",
    "T37n1753_001:0251b14": "喜讚歎，即得無生法忍。』何以得知？如下利益",
    "T37n1753_001:0251b15": "分中說言：『得見佛身及二菩薩，心生歡喜，",
    "T37n1753_001:0251b16": "歎未曾有。廓然大悟得無生忍。』非是光臺",
    "T37n1753_001:0251b17": "中見國時得也。」問曰：「上文中說言：見彼國",
    "T37n1753_001:0251b18": "土極妙樂事，心歡喜故，應時即得無生法忍。",
    "T37n1753_001:0251b19": "此之一義云何通釋？」答曰：「如此義者，但是世",
    "T37n1753_001:0251b20": "尊酬前別請舉勸利益方便之由序。何",
    "T37n1753_001:0251b21": "以得知？次下文中說言：『諸佛如來有異方",
    "T37n1753_001:0251b22": "便令汝得見』，次下日想、水想、氷想乃至十三",
    "T37n1753_001:0251b23": "觀已來，盡名異方便也。欲使眾生於此觀",
    "T37n1753_001:0251b24": "門一一得成，見彼妙事心歡喜故即得無",
    "T37n1753_001:0251b25": "生。斯乃直是如來慈哀末代，舉勸勵修，欲",
    "T37n1753_001:0251b26": "令積學之者無遺聖力冥加現益故也。」",
    "T37n1753_001:0251b27": "證曰：「掌握機糸，十有三結。條條順理，以應",
    "T37n1753_001:0251b28": "玄門訖。此義周三，呈前證者矣。上來雖有",
    "T37n1753_001:0251b29": "七段不同，總是文前玄義。料簡經論相違妨",
    "T37n1753_001:0251c01": "難，一一引教證明。欲使信者無疑，求者無",
    "T37n1753_001:0251c02": "滯。應知。」",
    "T37n1753_001:0251c03": "觀經玄義分卷第一"
}