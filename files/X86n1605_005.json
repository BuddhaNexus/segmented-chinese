{
    "X86n1605_005:0534b10": "繼燈錄卷第五",
    "X86n1605_005:0534b12": "鼓山嗣祖沙門　元贒　輯",
    "X86n1605_005:0534b13": "　　臨濟宗",
    "X86n1605_005:0534b14": "南嶽下二十二世",
    "X86n1605_005:0534b15": "雙林誾禪師法嗣",
    "X86n1605_005:0534b16": "杭州徑山月江宗淨禪師金華蘭溪倪氏子。髫齡從",
    "X86n1605_005:0534b17": "邑之正覺院文譯祝髮受具。因誦楞嚴經至如標月",
    "X86n1605_005:0534b18": "指處。豁然有省。往參雙林正菴誾。誾問黃檗打臨濟",
    "X86n1605_005:0534b19": "你作麼生會。師曰按牛頭喫草。誾奇之。留領維那。後",
    "X86n1605_005:0534b20": "出世歷遷至徑山。臨寂書偈曰。祖師門下客。開口論",
    "X86n1605_005:0534b21": "無生。老我百不會。日午打三更。遂逝。茶毗舌根不壞。",
    "X86n1605_005:0534b22": "建塔于圓照菴。",
    "X86n1605_005:0534b23": "天界曇禪師法嗣",
    "X86n1605_005:0534b24": "南京靈谷定巖淨戒禪師參覺原。原舉桶篐爆因緣",
    "X86n1605_005:0534c01": "問之。師擬議未即答。原厲聲曰早遲八刻了也。師於",
    "X86n1605_005:0534c02": "言下大悟。師續刻頌古聯珠。行於叢林。",
    "X86n1605_005:0534c03": "高峰妙禪師法嗣",
    "X86n1605_005:0534c04": "杭州天目中峰明本禪師杭之錢塘孫氏子。母夢無",
    "X86n1605_005:0534c05": "門開禪師持燈籠至家遂生。神儀挺秀具大人相。離",
    "X86n1605_005:0534c06": "襁褓便趺坐。能言便歌讚梵唄。參高峯於死關。晝夜",
    "X86n1605_005:0534c07": "精勤。困則以頭觸柱。一日誦金剛經至荷擔如來處。",
    "X86n1605_005:0534c08": "恍然開解。遂從高峰薙落。時年二十有四也。未幾觀",
    "X86n1605_005:0534c09": "流泉有省。即詣峰求證。峰打趂出。既而民間訛傳官",
    "X86n1605_005:0534c10": "選童男女。師問忽有人來問和尚討童男女時如何。",
    "X86n1605_005:0534c11": "峰曰我但度竹篦子與他。師言下洞然徹法源底。于",
    "X86n1605_005:0534c12": "是高峰書真贊付師曰。我相不思議。佛祖莫能視。獨",
    "X86n1605_005:0534c13": "許不肖兒。得見半邊鼻。有問峰諸弟子優劣。峰曰。如",
    "X86n1605_005:0534c14": "義首座固是一根老竹。其如七曲八曲。唯本維那却",
    "X86n1605_005:0534c15": "是一竿上林新篁。他日成林未易量也。師居無定所。",
    "X86n1605_005:0534c16": "或船或菴。榜以幻住。僧俗爭相瞻禮。皆手加額曰江",
    "X86n1605_005:0534c17": "南古佛。延祐戊午仁宗皇帝聞而聘之。不至。製金襴",
    "X86n1605_005:0534c18": "袈裟賜之。號曰佛慈圓炤廣慧禪師。院曰正宗。英宗",
    "X86n1605_005:0534c19": "皇帝亦封御香製衣即所居而脩敬焉。先是駙馬太",
    "X86n1605_005:0534c20": "尉瀋王王璋常使人從師問法。意以為未足。請於上",
    "X86n1605_005:0534c21": "親往見之。請師陞座。為眾普說曰。大道無為。大功不",
    "X86n1605_005:0534c22": "宰。大善無跡。大位不居。一切處海印發光。千萬古金",
    "X86n1605_005:0534c23": "枝挺秀。訪圓通大士於潮音洞裡。買石得雲饒。修如",
    "X86n1605_005:0534c24": "意輪期于明慶寺中。移花兼蝶至。香風奏四天之樂。",
    "X86n1605_005:0535a01": "梵音轟大地之雷。二千載已現國王。五百劫常為世",
    "X86n1605_005:0535a02": "主。一大藏教隨機運轉。百千妙行任意發揮。祝萬歲",
    "X86n1605_005:0535a03": "于九重。保三韓於上國。此是太尉瀋王海印居士尋",
    "X86n1605_005:0535a04": "常行履處。只如今日偕行宣政院使平章相國王子",
    "X86n1605_005:0535a05": "從官。高登天目。下視人寰。且佛法相應一句如何指",
    "X86n1605_005:0535a06": "陳。匝天匝地祥雲起。無古無今瑞氣騰。小參。大道在",
    "X86n1605_005:0535a07": "目前。山是山水是水。玄機超物表。聖非聖凡非凡。一",
    "X86n1605_005:0535a08": "念洞然。萬緣廓爾。水晶宮秋容淡淡。森羅萬象吞吐",
    "X86n1605_005:0535a09": "明月珠。松雪齋灝氣沉沉。屏凡六窓交徹寶絲網。無",
    "X86n1605_005:0535a10": "一物不彰至化。無一事不演真乘。莊周雖蝶夢枕邊。",
    "X86n1605_005:0535a11": "敢保其當機罔措。子韶雖蛙聞月下。未許其覿面施",
    "X86n1605_005:0535a12": "呈。者一著子。名不得狀不得。即其知處已陷情圍。事",
    "X86n1605_005:0535a13": "亦然。理亦然。與麼會時早沉識海。所以道。神光獨耀",
    "X86n1605_005:0535a14": "萬古徽猷。入此門來莫存知解。且不存知解底句如",
    "X86n1605_005:0535a15": "何指陳。玉宇秋高無限界。金園春事政敷腴。示眾。慧",
    "X86n1605_005:0535a16": "劒單提日用中。天然元不犯磨礱。神號鬼哭喪魂膽。",
    "X86n1605_005:0535a17": "遍野橫尸不露鋒。古人與麼說話。已是自傷己命了",
    "X86n1605_005:0535a18": "也。殊不知我王庫內無如是刀。佛成道日示眾。玄玄",
    "X86n1605_005:0535a19": "絕待。妙妙無依。獨露真常。全彰至體。名不得狀不得。",
    "X86n1605_005:0535a20": "雪老氷枯。理無礙事無礙。天荒地迥。萬里雲收午夜。",
    "X86n1605_005:0535a21": "四方星燦長空。揭開威音那畔腦門。圓陀陀光爍爍。",
    "X86n1605_005:0535a22": "擉瞎髑髏背後眼光。淨躶躶赤條條。勒回三萬劫。風",
    "X86n1605_005:0535a23": "飛雷厲之神機。突出五千軸。海湧雲屯之寐語。大眾。",
    "X86n1605_005:0535a24": "釋迦老子來也。即今在諸人眼睛裏。仰見明星。頂[寧*頁]",
    "X86n1605_005:0535b01": "上成等正覺。你諸人還覺眉毛動也無。如其未委。各",
    "X86n1605_005:0535b02": "請歸堂。至治癸亥八月十四早書偈辭眾曰。我有一",
    "X86n1605_005:0535b03": "句。分付大眾。更問如何。無本可據。置筆安坐而逝。後",
    "X86n1605_005:0535b04": "七年天曆己巳春文宗皇帝賜諡智覺禪師。塔曰法",
    "X86n1605_005:0535b05": "雲。元統二年賜廣錄三十卷入藏。號普應國師。",
    "X86n1605_005:0535b06": "杭州天目正宗寺斷崖了義禪師湖之德清湯氏子。",
    "X86n1605_005:0535b07": "年十七有禪者誦高峰上堂語曰。欲窮千里目更上",
    "X86n1605_005:0535b08": "一層樓。師曰此大善知識必能為人抽釘拔楔。遂往",
    "X86n1605_005:0535b09": "見。聞峰舉牛過窓櫺。師疑甚。他日過鉢盂塘見松上",
    "X86n1605_005:0535b10": "雪墜有省。即呈頌曰。不問南北與東西。大地山河一",
    "X86n1605_005:0535b11": "片雪。聲未絕。峰痛棒。不覺隕身崖下。及出廼自誓七",
    "X86n1605_005:0535b12": "日取證。遂端直堅竪忘廢寢食。夜則攀樹露立達旦。",
    "X86n1605_005:0535b13": "未至所期豁然大悟。馳至死關呼曰老和尚今日瞞",
    "X86n1605_005:0535b14": "我不得也。呈頌曰。大地山河一片雪。大陽一炤更無",
    "X86n1605_005:0535b15": "蹤。自此不疑諸佛祖。更無南北與西東。峰上堂曰。二",
    "X86n1605_005:0535b16": "十餘年布個漫天網子打鳳羅龍。竟不曾遇著一個",
    "X86n1605_005:0535b17": "蝦蠏。今日不期有個蟭螟蟲撞入網中。固是不堪上",
    "X86n1605_005:0535b18": "眼。三十年後向孤峰絕頂揚聲大呌。且道呌個什麼。",
    "X86n1605_005:0535b19": "大地山河一片雪。師即奪拂子。為眾舉揚呵勵同學",
    "X86n1605_005:0535b20": "辭不少巽。復曰。盡大地有一人發真歸元某甲皆知",
    "X86n1605_005:0535b21": "之。有僧參峰次。峰令見師。師曰驀直去。師從此剃落。",
    "X86n1605_005:0535b22": "所至歸重。泰定三年師狥眾請坐正宗寺一載。示眾。",
    "X86n1605_005:0535b23": "若要超凡入聖永脫塵勞。直須去皮換骨。絕後更甦。",
    "X86n1605_005:0535b24": "如寒灰發焰。枯木成榮。豈可作容易想。我在老和尚",
    "X86n1605_005:0535c01": "處多年。每被大棒打。痛徹骨髓。不曾有一念遠離心。",
    "X86n1605_005:0535c02": "直至今日纔觸著痛處。不覺涕流。豈似你等歡喜踴",
    "X86n1605_005:0535c03": "躍。齩著些子苦味便乃掉頭弗顧。殊不知苦味能除",
    "X86n1605_005:0535c04": "百病。大凡工夫若到省力時。如順水流舟。只要梢公",
    "X86n1605_005:0535c05": "牢牢把舵。纔有絲毫異念生。管取喪身失命。若到純",
    "X86n1605_005:0535c06": "一處。不可起一念精進心。不可起一念懈怠心。不可",
    "X86n1605_005:0535c07": "起一念求悟心。不可起一念得失心。纔有念生即被",
    "X86n1605_005:0535c08": "一切邪魔入你心胕。使爾顛狂胡說亂道。永作魔家",
    "X86n1605_005:0535c09": "眷屬。佛也難救你。戒之戒之。元統元年除日謂從者",
    "X86n1605_005:0535c10": "曰。有一件事天來大。你還委悉麼。良久曰。明日是年",
    "X86n1605_005:0535c11": "朝。正月六日詣法雲塔西指空地曰。更好立個無縫",
    "X86n1605_005:0535c12": "塔。其晚與禪者談笑至夜分。乃曰老僧明日天台去",
    "X86n1605_005:0535c13": "也。者曰某甲隨師去。師曰你走馬也趂我不及。翌午",
    "X86n1605_005:0535c14": "跏趺而化。壽七十二臘四十九。初中峰示寂會塟齋",
    "X86n1605_005:0535c15": "次。師笑謂眾曰後十二年更為老僧一會。至是十二",
    "X86n1605_005:0535c16": "年矣。賜佛慧圓明正覺普度大師。弟子輩遂從師所",
    "X86n1605_005:0535c17": "指之處建塔焉。",
    "X86n1605_005:0535c18": "杭州天目山大覺寺布衲祖雍禪師明州寧海人。得",
    "X86n1605_005:0535c19": "旨於高峰。躬執樵爨。貌甚黧瘠。戇而少文。甞和永明",
    "X86n1605_005:0535c20": "山居偈曰。我要心灰即便灰。何須更去覔良媒。千差",
    "X86n1605_005:0535c21": "路口齊關斷。萬別機頭盡截摧。就樹縛茅成屋住。拾",
    "X86n1605_005:0535c22": "荊編戶傍溪開。是他嬾瓚無靈驗。惹得天書三度來。",
    "X86n1605_005:0535c23": "又曰。尋常冷解自知非。退步沉蹤住翠微。掃蕩百年",
    "X86n1605_005:0535c24": "榮辱夢。倒回多劫本根機。蟻因覔穴沿堦走。蝶為尋",
    "X86n1605_005:0536a01": "花遍圃飛。須信先天并後地。洞然物物有真歸。初鶴",
    "X86n1605_005:0536a02": "沙瞿公霆為高峰建寺于蓮花峰下。請名大覺峰。命",
    "X86n1605_005:0536a03": "師攝管。及峰沒乃任住持。後遷中竺。甞有念珠一串",
    "X86n1605_005:0536a04": "被鴉銜去。次日復銜來還。眾莫不異之。一日無恙書",
    "X86n1605_005:0536a05": "偈辭眾安坐而逝。",
    "X86n1605_005:0536a06": "處州白雲空中以假禪師得法高峰。後棲白雲山。四",
    "X86n1605_005:0536a07": "方禪侶聞風來赴。履滿戶外。至元丙子夏一日援筆",
    "X86n1605_005:0536a08": "書偈曰。地水火風先佛記。掘地深埋第一義。一免檀",
    "X86n1605_005:0536a09": "那幾片柴。二免人言無舍利。趺坐而寂。",
    "X86n1605_005:0536a10": "靈雲定禪師法嗣",
    "X86n1605_005:0536a11": "洪州般若絕學世誠禪師示眾。兄弟家三年五年做",
    "X86n1605_005:0536a12": "工夫無個入處。將從前話頭拋却。不知行到中途而",
    "X86n1605_005:0536a13": "廢。可惜前來許多心機。有志之士看眾中柴乾水便",
    "X86n1605_005:0536a14": "僧堂溫煖。發願三年不出門。決定有個受用。有等纔",
    "X86n1605_005:0536a15": "做工夫心地清淨。但見境物現前便成四句。將謂是",
    "X86n1605_005:0536a16": "大了當人。口快舌便悞了一生。三寸氣消將何保任。",
    "X86n1605_005:0536a17": "佛子若欲出離。參須實參。悟須實悟。",
    "X86n1605_005:0536a18": "徑山陵禪師法嗣",
    "X86n1605_005:0536a19": "金葉府雲黃山寶林桐江紹大禪師世居嚴之桐江。",
    "X86n1605_005:0536a20": "姓吳氏。幼入鳳山寺為沙彌。及受具後。首上雙徑謁",
    "X86n1605_005:0536a21": "虗谷。得其單傳之旨。久之辭去。歷參名宿。乃曰吾今",
    "X86n1605_005:0536a22": "而後知法之無異味也。復歸徑山。時東嶼海唱道淨",
    "X86n1605_005:0536a23": "慈。請師主藏。每夜敷席于地。映佛前燈閱大藏。至三",
    "X86n1605_005:0536a24": "過遂盡通其旨。至順壬申出世嚴之烏龍。後遷智者",
    "X86n1605_005:0536b01": "寶林。至己亥八月七日集眾訣別。眾請書偈。師接筆",
    "X86n1605_005:0536b02": "擲地曰。縱書到彌勒下生。寧復離此耶。遂翛然而。化",
    "X86n1605_005:0536b03": "茶毗舍利如紺珠色。齒牙數珠不壞。",
    "X86n1605_005:0536b04": "杭州徑山竺遠正源禪師南康歐陽氏子。年二十七",
    "X86n1605_005:0536b05": "始受具。首謁虗谷。谷以龍潭滅紙燭話問之。師曰焦",
    "X86n1605_005:0536b06": "石可破層氷。谷曰破後奚為。師曰探索乃知。谷曰所",
    "X86n1605_005:0536b07": "知者何事。師擬對。谷便打。師悚然默喻。後五主巨剎。",
    "X86n1605_005:0536b08": "其住靈隱時厄于回祿。而師所居獨存。似有神相之",
    "X86n1605_005:0536b09": "者。住徑山日。賜號佛慧慈炤普應禪師。至元十二年",
    "X86n1605_005:0536b10": "六月將寂。預告日期書偈而化。塔全身於徑山。弟子",
    "X86n1605_005:0536b11": "剪爪髮分瘞諸處。皆有舍利叢生。其靈異願著如此。",
    "X86n1605_005:0536b12": "道場信禪師法嗣",
    "X86n1605_005:0536b13": "嘉興府福源寺石屋清珙禪師蘇之常熟溫氏子。依",
    "X86n1605_005:0536b14": "本州興教崇福寺出家。二十祝髮具戒。後首參高峰",
    "X86n1605_005:0536b15": "授以萬法歸一話。服勤三年。次住建陽西峰參及菴。",
    "X86n1605_005:0536b16": "菴問何處來。師曰天目。菴曰有何指示。師曰萬法歸",
    "X86n1605_005:0536b17": "一。菴曰汝作麼生會。師無語。菴曰。此是死句。甚麼害",
    "X86n1605_005:0536b18": "熱病底教汝與麼。師拜求指的。菴曰。有佛處不得住。",
    "X86n1605_005:0536b19": "無佛處急走過。意旨如何。師答不契。菴曰者個亦是",
    "X86n1605_005:0536b20": "死句。師不覺汗下。遂求依止。後入室。菴再理前話詰",
    "X86n1605_005:0536b21": "之。師曰上馬見路。菴呵曰在此六年猶作者個見解。",
    "X86n1605_005:0536b22": "師發憤棄去。途中忽舉首見楓亭。豁然有省。回語菴",
    "X86n1605_005:0536b23": "曰。有佛處不得住也是死句。無佛處急走過也是死",
    "X86n1605_005:0536b24": "句。某甲今日會得活句了也。菴曰汝作麼生會。師曰",
    "X86n1605_005:0536c01": "清明時節雨初晴。黃鸝枝上分明語。菴頷之。久之辭",
    "X86n1605_005:0536c02": "去。菴門送之曰。他日與子同龕。未幾及菴住湖之道",
    "X86n1605_005:0536c03": "場。師再參。命典藏。後卓菴于天湖。元統辛未住當湖",
    "X86n1605_005:0536c04": "福源。上堂。把住也鋒芒不露。放行也十字縱橫。水雲",
    "X86n1605_005:0536c05": "深處相逢却在千峰頂上。千峰頂上相逢却在水雲",
    "X86n1605_005:0536c06": "深處。今朝福源寺裏開堂演法。昨日天湖菴畔墾土",
    "X86n1605_005:0536c07": "畊烟。所以道法無定相遇緣即宗。可傳真寂之風。仰",
    "X86n1605_005:0536c08": "助無為之化。正與麼時如何。卓拄杖曰。九萬里鵬纔",
    "X86n1605_005:0536c09": "展翼。一千年鶴更翱翔。歲朝上堂。鏡清道新年頭佛",
    "X86n1605_005:0536c10": "法有。明教道新年頭佛法無。道是有也未必有。道是",
    "X86n1605_005:0536c11": "無也未必無。張公喫酒李公醉。趙州東壁挂葫蘆。上",
    "X86n1605_005:0536c12": "堂。吃飯要止饑。飲水要止渴。著衣要免寒。歸鄉要到",
    "X86n1605_005:0536c13": "家。學道要到三世諸佛開口不得處。參禪要到天下",
    "X86n1605_005:0536c14": "祖師插脚不入處。若不如此。倚他門戶傍他墻壁。聽",
    "X86n1605_005:0536c15": "人指揮喫人涕唾。總不丈夫。福源與麼說話。良藥苦",
    "X86n1605_005:0536c16": "口。忠言逆耳。解制上堂。有佛處不得住。樓臺月色雲",
    "X86n1605_005:0536c17": "收去。無佛處急走過。池塘荷葉風吹破。三千里外逢",
    "X86n1605_005:0536c18": "人不得錯舉。朗州山澧州水。四海五湖皇化裏。腰包",
    "X86n1605_005:0536c19": "頂笠萬千千。問著盡言山與水。忽有不甘底出來道。",
    "X86n1605_005:0536c20": "山但言山水但言水。有甚麼過。良久云。未可全拋一",
    "X86n1605_005:0536c21": "片心。逢人且說三分話。居七年。退歸霞霧之天湖。至",
    "X86n1605_005:0536c22": "正間朝廷聞師名。降香幣以旌異。皇后賜金襴衣。壬",
    "X86n1605_005:0536c23": "辰秋七月二十四日示寂。與眾訣。侍僧問後事如何。",
    "X86n1605_005:0536c24": "遂書偈曰。青山不著臭尸骸。死了何須掘地埋。顧我",
    "X86n1605_005:0537a01": "也無三昧火。光前絕後一堆柴。擲筆而逝。闍維舍利",
    "X86n1605_005:0537a02": "五色燦然不知其數。塔於天湖之原。配及菴塔。示不",
    "X86n1605_005:0537a03": "忘同龕之記也。有弟子愚太古者。高麗人。親得師旨。",
    "X86n1605_005:0537a04": "甞蒙說偈印可。有金鱗上直鈎之句。其王尊之為國",
    "X86n1605_005:0537a05": "師。聞師已逝。表奏朝廷。詔諡佛慈慧炤禪師。仍入山",
    "X86n1605_005:0537a06": "分其舍利歸國建塔焉。",
    "X86n1605_005:0537a07": "匡山源禪師法嗣",
    "X86n1605_005:0537a08": "嘉興府海門天真惟則禪師湖州費氏子。母夢異僧",
    "X86n1605_005:0537a09": "分衛。覺而有娠。及旦異香襲人。髫年出家。徧參楚石",
    "X86n1605_005:0537a10": "千巖一十八位尊宿。皆機緣不契。後聞匡廬無極源",
    "X86n1605_005:0537a11": "禪師。徑往叩之。源亦無啟發。後值源於廁上乃趨問",
    "X86n1605_005:0537a12": "曰如何是祖師西來意。源擒住曰道道。師於言下釋",
    "X86n1605_005:0537a13": "然頓悟。但搖手而已。源曰子有所得耶。師曰何得之",
    "X86n1605_005:0537a14": "有。曰子作道理會耶。師拂袖而出。遂服勤月餘。日益",
    "X86n1605_005:0537a15": "玄奧。適平山林公招主藏鑰。師往赴之。後眾請開法",
    "X86n1605_005:0537a16": "海門。上堂。僧問如何是向上事。師曰向下薦取。曰作",
    "X86n1605_005:0537a17": "麼生向下薦取。師曰切莫動著。曰動著後如何。師曰",
    "X86n1605_005:0537a18": "與汝三十棒。乃曰。向上事。向下事。截斷兩頭休執滯。",
    "X86n1605_005:0537a19": "驀然放出鱉(鼻蛇)。齩殺方知難躲避。吽吽吽。海門今日",
    "X86n1605_005:0537a20": "忍俊不禁。越例為諸人通個消息。汝等還委悉麼。以",
    "X86n1605_005:0537a21": "拂子點一點曰。等閑拋下活人丹。浩浩清風動天地。",
    "X86n1605_005:0537a22": "上堂。三三三。九九九。海門潮音似雷吼。香浮菊圃獻",
    "X86n1605_005:0537a23": "金錢。靈感[木*巳]堤呈玉狗。你也有。我也有。捩轉南辰看",
    "X86n1605_005:0537a24": "北斗。正恁麼時。高登海門峰頂。衝開碧落喝散白雲。",
    "X86n1605_005:0537b01": "現大人相。顯大神通底句子又作麼生道。忽作脩羅",
    "X86n1605_005:0537b02": "擎日月相曰。吞吐虗空擎日月。十方法界即全身。花",
    "X86n1605_005:0537b03": "朝上堂。花期月夕。蕋珠宮裏降神仙。柳約春風。綿繡",
    "X86n1605_005:0537b04": "叢中行綵女。閙閧閧處顯示舍那性海。靜悄悄處埋",
    "X86n1605_005:0537b05": "沒普贒行門。正恁麼時。且道閙中活計是。靜中活計",
    "X86n1605_005:0537b06": "是。海門則不然。良久彈指曰。兜率天宮彈寶几。閻浮",
    "X86n1605_005:0537b07": "世界響金鐘。洪武初甞預廣薦法會。以足疾賜歸。癸",
    "X86n1605_005:0537b08": "酉仲春示微疾。一日侵晨告眾曰吾去矣。侍者請偈。",
    "X86n1605_005:0537b09": "師厲聲曰。平常說底不是耶。即瞑目而逝。茶毗獲舍",
    "X86n1605_005:0537b10": "利無筭。頂骨牙齒舌根不壞。建塔于福祐禪院。",
    "X86n1605_005:0537b11": "瑞巖寶禪師法嗣",
    "X86n1605_005:0537b12": "天台華頂無見先覩禪師台之仙居葉氏子。資性秀",
    "X86n1605_005:0537b13": "頴。嗜讀書。過目成誦。從古田垕薙髮。參方山寶。一日",
    "X86n1605_005:0537b14": "作務次。渙然氷釋。山以偈印之曰。此心極廣大。虗空",
    "X86n1605_005:0537b15": "比不得。此道只如此。受持休外覔。師受命。築室華頂。",
    "X86n1605_005:0537b16": "一坐四十年。足未甞輒越戶限。",
    "X86n1605_005:0537b17": "高峰日禪師法嗣",
    "X86n1605_005:0537b18": "日本國兜率院夢窓疎石國師姓源氏。勢州人。宇多",
    "X86n1605_005:0537b19": "天王九世孫。母禱觀音。夢吞金色光而孕。暨長繪死",
    "X86n1605_005:0537b20": "屍九變之相。獨坐觀想。知色身不異空花。慨然有求",
    "X86n1605_005:0537b21": "道之意。十八為僧。夢遊中國疎山石頭二剎。一龐眉",
    "X86n1605_005:0537b22": "僧持達磨像授之。既窹曰洞明吾本心者其唯禪觀",
    "X86n1605_005:0537b23": "乎。初謁無隱範。次謁一山寧。山曰我宗無語句亦無",
    "X86n1605_005:0537b24": "一法與人。師曰願和尚慈悲方便開示。山曰。本來廓",
    "X86n1605_005:0537c01": "然清淨。雖慈悲方便亦無。師疑悶無聊。見佛國高峰",
    "X86n1605_005:0537c02": "日公。叩請如前。峰曰一山云何。師述其問答。峰厲聲",
    "X86n1605_005:0537c03": "喝曰汝何不道和尚漏逗不少。師於言下有省。辭歸",
    "X86n1605_005:0537c04": "舊隱常牧山。一夕坐久偶倚壁。忽然仆去。豁然大悟。",
    "X86n1605_005:0537c05": "有等閑擊碎虗空骨之句。求峰印可。峰曰西來密意",
    "X86n1605_005:0537c06": "汝今已得。善自護持。卓菴濃州。國王命師領南禪天",
    "X86n1605_005:0537c07": "龍等處。王妃延入宮中執弟子禮問道。賜號正覺。又",
    "X86n1605_005:0537c08": "加號心宗普濟。且遺以手書。其略曰。道振三朝。名飛",
    "X86n1605_005:0537c09": "四海。主天龍席。再轉法輪。秉佛祖權。摧魔軍壘。師以",
    "X86n1605_005:0537c10": "年高隱退。尋示寂。",
    "X86n1605_005:0537c11": "開元祖禪師法嗣",
    "X86n1605_005:0537c12": "開元佛果如炤禪師晉江蔡氏子。從本寺道符出家。",
    "X86n1605_005:0537c13": "開元合一。妙恩為第一世。師左右恩。恩甚器之。既而",
    "X86n1605_005:0537c14": "徧參天慧內發。深有所悟。復歸開元。恩益禮之。及恩",
    "X86n1605_005:0537c15": "遷化契祖嗣位。命師知藏。大德八年領後堂。十年移",
    "X86n1605_005:0537c16": "前堂。及祖沒。宣政院命師補其席嗣祖法。佛成道上",
    "X86n1605_005:0537c17": "堂。雪滿于山。星回于天。一見便見。更待六年。瞿曇瞿",
    "X86n1605_005:0537c18": "曇。無端引得眾生起顛。倒東土望西天。又曰。雪窖生",
    "X86n1605_005:0537c19": "埋幸可憐。六年曾不動機緘。眼皮爆綻三更後。明破",
    "X86n1605_005:0537c20": "星兒即不堪。上聞賜佛果弘覺之號。至順二年無疾",
    "X86n1605_005:0537c21": "溘化。",
    "X86n1605_005:0537c22": "紫籜道禪師法嗣",
    "X86n1605_005:0537c23": "台州瑞巖恕中無慍禪師台之臨海陳氏子。七歲入",
    "X86n1605_005:0537c24": "鄉校。讀書不煩再授。年未冠白父母依徑山寂照禪",
    "X86n1605_005:0538a01": "師剃落。謁竺元以狗子無佛性話。未破疑問纔開口。",
    "X86n1605_005:0538a02": "被元一喝遂大悟。呈偈曰。狗子佛性無。春色滿皇都。",
    "X86n1605_005:0538a03": "趙州東院裏。壁上挂葫蘆。元乃發笑曰恁麼會又爭",
    "X86n1605_005:0538a04": "得。師拂袖而出。初住明之靈巖。遷瑞巖。上堂。有問有",
    "X86n1605_005:0538a05": "答。日下挑燈。無問無答。兔頭截角。別資一路。萬里崖",
    "X86n1605_005:0538a06": "州。直下承當。且緩緩地。拈拄杖畫一畫云。天傾東南",
    "X86n1605_005:0538a07": "地傾西北。臨濟小廝兒。只具一隻眼。卓拄杖。喝一喝。",
    "X86n1605_005:0538a08": "上堂。祖師意。無別法。下地走穿却鞋。上床眠脫却襪。",
    "X86n1605_005:0538a09": "只恁麼太誵訛。不恁麼無合殺。溈山水牛。百丈野鴨。",
    "X86n1605_005:0538a10": "帶水拖泥不足觀。腦後圓光最輝赫。喝一喝。上堂。舉",
    "X86n1605_005:0538a11": "黃龍心禪師與夏公立劇談肇論。論萬物為自己。情",
    "X86n1605_005:0538a12": "與無情共一體。時有狗子臥香桌下。龍拈壓尺擊狗",
    "X86n1605_005:0538a13": "子。又擊香桌云。狗子有情即去。香桌無情自住。情與",
    "X86n1605_005:0538a14": "無情如何得成一體。公立不能加對。龍曰纔涉思惟",
    "X86n1605_005:0538a15": "便成剩法。何曾會萬物為自己哉。黃龍老漢傷慈不",
    "X86n1605_005:0538a16": "少。夏公立如入寶山空手而回。諸人要會萬物為自",
    "X86n1605_005:0538a17": "己情與無情共一體麼。搥殺有情狗子。碎却無情香",
    "X86n1605_005:0538a18": "桌。盡情收拾將來。與他一團束縛。拋向東洋大海。自",
    "X86n1605_005:0538a19": "然洒洒落落。雖然。更須知有頂門一竅始得。拈拄杖",
    "X86n1605_005:0538a20": "擊香臺云。阿剌剌。阿剌剌。登山脚膝酸。啜茶舌頭滑。",
    "X86n1605_005:0538a21": "十字街頭石敢當。對月臨風吹尺八。至節小參。古佛",
    "X86n1605_005:0538a22": "心只如今。明月炤幽谷。寒濤助夜砧。先德與麼吐露。",
    "X86n1605_005:0538a23": "可謂千鈞之弩要待勍敵發機。萬斛之舟不為坳堂",
    "X86n1605_005:0538a24": "剏設。若是滄溟上客。閫外將軍。捩轉船頭踏飜射垛。",
    "X86n1605_005:0538b01": "自然中的於機先。豈用瞻風於五兩。所以道。譬如師",
    "X86n1605_005:0538b02": "子王哮吼。師子兒聞之皆增勇徤。不見洞山問興平",
    "X86n1605_005:0538b03": "云如何是古佛心。平云汝心便是。洞山云雖然如是",
    "X86n1605_005:0538b04": "猶是某甲疑處。平云恁麼即問取木人去。大眾。者些",
    "X86n1605_005:0538b05": "子見不破踏不著。饒伊辯如滿慈。智如鶖子。未免癡",
    "X86n1605_005:0538b06": "狂外邊走。今夜正當群陰剝盡一陽來復之時。聊與",
    "X86n1605_005:0538b07": "諸人聚話片時。敢問諸人。洞山與麼問興平與麼答。",
    "X86n1605_005:0538b08": "莫是將錯就錯借路經過麼。莫是真實相為拳踢相",
    "X86n1605_005:0538b09": "赴麼。如斯品論鄭州出曹門。只如興平末後云。恁麼",
    "X86n1605_005:0538b10": "即問取木人去。此一轉語太殺慈悲。多少人向者裡",
    "X86n1605_005:0538b11": "錯會。有能於此撥開胸襟伸得口氣。何止醍醐灌頂。",
    "X86n1605_005:0538b12": "苟或未然。陋巷不騎金色馬。回來却著破襴衫。後謝",
    "X86n1605_005:0538b13": "事入松巖。寄書退院。眾固請。師堅拒不允。洪武七年",
    "X86n1605_005:0538b14": "夏日本國主遣使入貢。就奏請師化其國。　上召師",
    "X86n1605_005:0538b15": "至闕下。師以老病辭。　上憫而不遣。遂住鄞之翠山。",
    "X86n1605_005:0538b16": "一日忽遘微疾。索筆書偈曰。七十八年無法可說。末",
    "X86n1605_005:0538b17": "後一句露柱饒舌。咄。端坐而逝。",
    "X86n1605_005:0538b18": "慶元府天童了堂一禪師至正二年住台之紫籜。遷",
    "X86n1605_005:0538b19": "天寧天童。僧問。昔日寶壽開堂三聖橫身相為。臨濟",
    "X86n1605_005:0538b20": "住院普化盡力扶持。畢竟明甚麼邊事。師曰。兩頭俱",
    "X86n1605_005:0538b21": "坐斷。一劒倚天寒。曰。與麼則五位君臣齊裂下。三玄",
    "X86n1605_005:0538b22": "戈甲一時收。師曰錯下名言。僧一喝。師曰亂統禪和",
    "X86n1605_005:0538b23": "如麻似粟。上堂。拈一莖草作丈六金身。將丈六金身",
    "X86n1605_005:0538b24": "作一莖草。好大眾。不是苦心人不知。便下座。上堂。最",
    "X86n1605_005:0538c01": "初一句末後一機。直下搆得。燈籠露柱動地放光。其",
    "X86n1605_005:0538c02": "或未然。竺山今日失利。示眾。樵歌來叠嶂。帆影落汀",
    "X86n1605_005:0538c03": "洲。胡孫戴紙帽。直上樹梢頭。七星劒。五雲樓。毬打人",
    "X86n1605_005:0538c04": "兮人打毬。萬事難把玩。魚吞水面漚。住天童上堂。長",
    "X86n1605_005:0538c05": "觜鳥芳樹不棲。摩斯迦滄溟不入。龍泉與刀斧同鐵。",
    "X86n1605_005:0538c06": "利鈍懸殊。良驥與駑駘同途。遲速有異。以拂子畫一",
    "X86n1605_005:0538c07": "畫曰。華須連夜發。莫待曉風吹。小參。靈光不昧萬古",
    "X86n1605_005:0538c08": "徽猷。智鑑洞明十虗普應。時臨亞歲。節屆書雲。擊動",
    "X86n1605_005:0538c09": "法鼓。大眾雲集。一一天真一一明妙。更待說個甚麼。",
    "X86n1605_005:0538c10": "若說有法又被有礙。若說無法又被無礙。若說不有",
    "X86n1605_005:0538c11": "不無法又被不有不無礙。若說不不有不不無法又",
    "X86n1605_005:0538c12": "被不不有不不無礙。雲從龍風從虎。聖人作而萬物",
    "X86n1605_005:0538c13": "覩。日可冷月可熱。眾魔不能壞真說。以拂子畫一畫",
    "X86n1605_005:0538c14": "曰。黃檗樹頭懸蜜果。無言童子唱巴歌。問。文殊與普",
    "X86n1605_005:0538c15": "賢。萬法悉同源。如何是同源底法。師曰胡張三黑李",
    "X86n1605_005:0538c16": "四。曰一毛吞巨海于中更何言。師曰。不勞懸石鏡。天",
    "X86n1605_005:0538c17": "曉自鷄鳴。曰是非不到處還有句也無。師曰誠知你",
    "X86n1605_005:0538c18": "亂會。問名假法假人空法空請師直指。師曰曾問幾",
    "X86n1605_005:0538c19": "人來。曰無根樹子向甚麼處栽。師曰。更深猶自可。午",
    "X86n1605_005:0538c20": "後更愁人。曰只在目前為甚麼再三不覩。師曰千年",
    "X86n1605_005:0538c21": "常住一朝僧。",
    "X86n1605_005:0538c22": "保寧茂禪師法嗣",
    "X86n1605_005:0538c23": "嘉興府本覺南堂清欲禪師台之臨海朱氏子。元曆",
    "X86n1605_005:0538c24": "二年出世集慶之開福。上堂。拈拄杖曰。與麼來者彩",
    "X86n1605_005:0539a01": "鳳舞丹霄不。與麼來者鐵蛇橫古路。直饒與麼不與",
    "X86n1605_005:0539a02": "麼。去來道絕也是稱錘蘸醋。卓拄杖。上堂。摩尼珠人",
    "X86n1605_005:0539a03": "不識。如來藏裡親收得。萬象森羅影現中。一顆圓光",
    "X86n1605_005:0539a04": "色非色。永嘉大似乞兒暴富。開福道。摩尼珠誰不識。",
    "X86n1605_005:0539a05": "擊碎分文也不直。拋向虗空更那邊。免使時人挂胸",
    "X86n1605_005:0539a06": "臆。然則雲開日出職到威成。撞著本色道流。恰似泗",
    "X86n1605_005:0539a07": "洲人見大聖。元統元年住本覺。上堂。顧視大眾曰。者",
    "X86n1605_005:0539a08": "裏莫有作家戰將麼。時有僧出眾曰。盡大地是個問",
    "X86n1605_005:0539a09": "頭。和尚作麼生答。師曰遍虗空是個答語。你作麼生",
    "X86n1605_005:0539a10": "領。曰萬福。師曰。拄杖不在。苕帚柄與你三十。曰諸方",
    "X86n1605_005:0539a11": "有明眼人在。師曰你莫是患盲麼。僧無語。師喝曰將",
    "X86n1605_005:0539a12": "謂是收燕破趙之才。元來做未得行間小卒。出去。乃",
    "X86n1605_005:0539a13": "曰。若論戰也。個個力在轉處。到者裏直須通方上士",
    "X86n1605_005:0539a14": "本色英流。寸刃不施全鋒敵勝。其或未然。擬議不來",
    "X86n1605_005:0539a15": "髑髏粉碎。卓拄杖。喝一喝下座。舟中值冬至小參。一",
    "X86n1605_005:0539a16": "道虗明總是自家田地。初爻既兆全彰劫外乾坤。無",
    "X86n1605_005:0539a17": "去來動靜之殊。無取捨是非之異。可以騎聲葢色。可",
    "X86n1605_005:0539a18": "以隨流入流。可以泛華亭半葉之舟。可以盡澤國烟",
    "X86n1605_005:0539a19": "波之勝。不舉任公之釣。非同濠上之遊。擊拂子曰。劈",
    "X86n1605_005:0539a20": "口一橈已傷鹽醋。離鈎三寸休更回頭。拍膝曰。永夜",
    "X86n1605_005:0539a21": "月明天在水。雁聲飛過白蘋州。問。仲冬嚴寒年年事。",
    "X86n1605_005:0539a22": "晷運推移事若何。師曰。昨夜日輪飄桂花。今朝月窟",
    "X86n1605_005:0539a23": "生芝草。問。單傳直指已涉離微。坐斷千差請師答話。",
    "X86n1605_005:0539a24": "師曰。破鏡不重照。落花難上枝。曰便恁麼去時如何。",
    "X86n1605_005:0539b01": "師曰烏龜鑽敗壁。問。說法不應機總是非時語。作麼",
    "X86n1605_005:0539b02": "生得應機去。師曰。夜半起來失却牛。天明起來失却",
    "X86n1605_005:0539b03": "火。問心不是佛智不是道還端的也無。師曰喫飯止",
    "X86n1605_005:0539b04": "饑飲水止渴。曰。智不到處切忌道著。又作麼生。師曰",
    "X86n1605_005:0539b05": "塞却耳根分明聽取。癸卯八月示寂。",
    "X86n1605_005:0539b06": "明州瑞雲清凉寺實菴茂禪師郡之奉化鄭氏子。幼",
    "X86n1605_005:0539b07": "齡中夜坐禪。母惡之推使仆。輙達旦不瞑。後出家參",
    "X86n1605_005:0539b08": "南澗泉禪師。一夕松月下聞流水聲有省。往白泉。泉",
    "X86n1605_005:0539b09": "俾詣古林。林問汝來何為。師曰正為生死事大求出",
    "X86n1605_005:0539b10": "離耳。林曰。子明知四大五蘊是生死根本。為何入此",
    "X86n1605_005:0539b11": "革囊。師擬議。林以錫杖擊之。豁然悟入。至正壬午住",
    "X86n1605_005:0539b12": "長明之瑞雲山。有僧問答未竟以手拍地而笑。師曰",
    "X86n1605_005:0539b13": "滯貨何須拈出耶。僧噓一聲。師便喝。僧有省。退隱東",
    "X86n1605_005:0539b14": "堂影不出山。元明師猶子也。迎歸天童之此軒。未幾",
    "X86n1605_005:0539b15": "示疾。眾請書偈。師曰我此中廓然也。何偈之為。即端",
    "X86n1605_005:0539b16": "坐憑几握右手為拳以額枕之而逝。號佛光普照大",
    "X86n1605_005:0539b17": "禪師。",
    "X86n1605_005:0539b18": "靈隱海禪師法嗣",
    "X86n1605_005:0539b19": "徑山悅堂顏禪師明州人。受度于婺之寶林寺。徧參",
    "X86n1605_005:0539b20": "諸宿。卒為東嶼海之正嫡。初住崑山之東禪。轉吳門",
    "X86n1605_005:0539b21": "之萬壽。升虎林之南屏。遂陟雙徑竪大法幢。名聞京",
    "X86n1605_005:0539b22": "國。緇素雲臻如流赴壑。朝廷再降璽書護教并賜金",
    "X86n1605_005:0539b23": "襴法衣。師歷主四大剎。有四會語錄。金華宋公濂為",
    "X86n1605_005:0539b24": "之序。稱其隨機接引霑被為多。所謂施善巧釋結習。",
    "X86n1605_005:0539c01": "假言辭窮實際者乎。",
    "X86n1605_005:0539c02": "建寧府斗峰大圭正璋禪師福州福清人。禮湖南絕",
    "X86n1605_005:0539c03": "聽祝髮。參東嶼海令看趙州狗子話。工夫無間只是",
    "X86n1605_005:0539c04": "不知落處。一日聞海頌俱胝竪指話。言下頓悟。遂上",
    "X86n1605_005:0539c05": "方丈呈所得。海曰作麼。師曰古今現成事何必涉思",
    "X86n1605_005:0539c06": "惟。海曰既不涉思惟汝來作麼。師曰請和尚證明。海",
    "X86n1605_005:0539c07": "曰證個什麼。師便喝。海曰汝什處見趙州。師曰錯。海",
    "X86n1605_005:0539c08": "曰向汝道什麼。師曰須彌[跳兆+孛]跳。海曰趙州即今在什",
    "X86n1605_005:0539c09": "處。師曰無。海曰趙州鼻孔因什在老僧手裡。曰謝和",
    "X86n1605_005:0539c10": "尚證明。海曰放汝三十棒還我無字偈來。師頌曰。狗",
    "X86n1605_005:0539c11": "子佛性無。覷著眼睛枯。瞥爾飜身轉。唵[口*悉]哩蘇嚧。海",
    "X86n1605_005:0539c12": "撫而印之。後結茅斗峯。漸成叢席。上堂。良久曰。黃金",
    "X86n1605_005:0539c13": "雖貴入眼成塵。便下座。上堂。玉宇霜清瓊林落葉。一",
    "X86n1605_005:0539c14": "向全提萬機寢削。作者好求無病藥。上堂。舉青州布",
    "X86n1605_005:0539c15": "衫話。師曰。昨夜三更裏。雨打虗空濕。狸奴知不知。倒",
    "X86n1605_005:0539c16": "上樹梢立。上堂。元正啟祚。萬物咸亨。喚作新年頭佛",
    "X86n1605_005:0539c17": "法。瞎却你眼。不喚作新年頭佛法。折却我舌。畢竟作",
    "X86n1605_005:0539c18": "麼生。便下座。臨終偈曰。生本不生。滅亦無滅。幻化去",
    "X86n1605_005:0539c19": "來。何用分別。大眾珍重。不在言說。便合掌入滅。",
    "X86n1605_005:0539c20": "明州育王大千慧炤禪師永嘉麻氏子。年十五依瑞",
    "X86n1605_005:0539c21": "光院出家受具。後便發足參方。首謁晦機。次謁東嶼。",
    "X86n1605_005:0539c22": "嶼問東奔西走將欲何為。師曰特來參禮爾。嶼曰天",
    "X86n1605_005:0539c23": "無四壁地絕八荒。汝於何地措足耶。師抵掌於几而",
    "X86n1605_005:0539c24": "退。嶼知其有所悟。乃復召至。反覆勘辨。嶼嘉之。遂留",
    "X86n1605_005:0540a01": "執侍。尋主藏于萬壽。嶼遷淨慈邀師分座。天曆戊辰",
    "X86n1605_005:0540a02": "出世樂清之明慶。示眾。佛法欲得現前。莫存知解。縛",
    "X86n1605_005:0540a03": "禪看教未免皆為障碍。何如一物不立而起居自在",
    "X86n1605_005:0540a04": "乎。所以德山棒臨濟喝亦有甚不得已爾。至正乙未",
    "X86n1605_005:0540a05": "遷補陀。未幾署育王。甞垂三關語以示學者。曰。山中",
    "X86n1605_005:0540a06": "猛虎以肉為命。何故不食其子。虗空無向背。何緣有",
    "X86n1605_005:0540a07": "東西南北。飲乳等四大海水。積骨如毗富羅山。何者",
    "X86n1605_005:0540a08": "是汝最初父母。居九年退居妙喜泉上築室曰夢菴。",
    "X86n1605_005:0540a09": "掩關獨處。凝塵滿席不顧也。洪武六年十月朔召弟",
    "X86n1605_005:0540a10": "子曰。吾將西歸。汝輩在外者可速還。越七日沐浴更",
    "X86n1605_005:0540a11": "衣怡然入寂。",
    "X86n1605_005:0540a12": "育王雪窓悟光禪師字公實成都之新都人。姓楊氏。",
    "X86n1605_005:0540a13": "初說法于白馬寺。遷開元。已而升育王。會天童虗席",
    "X86n1605_005:0540a14": "命師兼之。有四會錄。宋公濂序之。其言曰。四會之語。",
    "X86n1605_005:0540a15": "屹立不遷。如真正幢。涉險度危。如大法船。至于垂三",
    "X86n1605_005:0540a16": "語以驗來學。如臨萬仞懸崖撒手而立。虞文靖公謂",
    "X86n1605_005:0540a17": "為佛果一枝鳳毛麟角。其言信不誣也。",
    "X86n1605_005:0540a18": "天寧曇禪師法嗣",
    "X86n1605_005:0540a19": "三空居士女中之善倫也。秉烈丈夫之志。不為世氛",
    "X86n1605_005:0540a20": "所染。參竺雲單持無字。如是三十六年。忽一日問曰。",
    "X86n1605_005:0540a21": "生死到來時如何。雲曰生是誰耶死是誰耶。居士低",
    "X86n1605_005:0540a22": "頭問訊。雲疑其異常。遂再叩之曰。是誰生是誰死。士",
    "X86n1605_005:0540a23": "復低頭問訊。雲曰切忌死在者裡。士提起念珠曰數",
    "X86n1605_005:0540a24": "珠一百八。未幾示微疾說偈而化。火後得舍利甚眾。",
    "X86n1605_005:0540b01": "玉山珍禪師法嗣",
    "X86n1605_005:0540b02": "金陵龍翔曇芳忠禪師南康人。甞繼端公之後住徑",
    "X86n1605_005:0540b03": "山。後移蔣山。升龍翔。一夕寺災。明日梁王詣寺問曰",
    "X86n1605_005:0540b04": "興復若何。師曰賴有大檀越在。王曰寺既燬矣佛依",
    "X86n1605_005:0540b05": "何住。師曰古佛過去今佛再來。王曰衲子所謂蔣薄",
    "X86n1605_005:0540b06": "粥者何也。師曰將謂殿下忘却。王曰衲子所謂三隻",
    "X86n1605_005:0540b07": "襪者何也。師曰。國內山川都踏遍。今朝親到帝王前。",
    "X86n1605_005:0540b08": "王大悅。賜號廣慧圓悟大禪師。師再造龍翔工方竣。",
    "X86n1605_005:0540b09": "而示寂。",
    "X86n1605_005:0540b10": "徑山伏禪師法嗣",
    "X86n1605_005:0540b11": "杭州徑山南楚悅禪師隆興人也。上堂。聞聲悟道。見",
    "X86n1605_005:0540b12": "色明心。驀拈拄杖曰。者個是色。卓一下曰。者個是聲。",
    "X86n1605_005:0540b13": "諸人總見總聞。且那個是明底心。那個是悟底道。喝",
    "X86n1605_005:0540b14": "一喝曰。貪他一粒米。失却半年糧。諡佛慈法喜禪師。",
    "X86n1605_005:0540b15": "天童坦禪師法嗣",
    "X86n1605_005:0540b16": "南京天界孚中懷信禪師明之奉化姜氏子。年十五",
    "X86n1605_005:0540b17": "往法華院出家。已而祝髮受具習教。學三觀之旨。後",
    "X86n1605_005:0540b18": "參竹西。西知是法器。厲色待之。不與交一言。師疑益",
    "X86n1605_005:0540b19": "熾。一日西上堂。舉興化打克賓話問師。師曰俊哉師",
    "X86n1605_005:0540b20": "子兒。西頷之。師乃依止焉。歷職至典藏。泰定丙寅出",
    "X86n1605_005:0540b21": "住明之觀音。遷洛迦山。賜廣慧妙悟智寶弘教禪師",
    "X86n1605_005:0540b22": "之號。法衣一襲。至正壬午升中竺。乙酉升天童。冬十",
    "X86n1605_005:0540b23": "月移主龍翔。會明兵下金陵。寺僧散去。師獨趺坐。執",
    "X86n1605_005:0540b24": "兵者滿前。無不投杖而拜。　高皇帝甞幸其寺。聽師",
    "X86n1605_005:0540c01": "說法。嘉師言行純慤。特改龍翔為大天界。寵賚尤加。",
    "X86n1605_005:0540c02": "一日謂左右曰。吾將歸矣。汝等當以荷法自期。勵精",
    "X86n1605_005:0540c03": "進行可也。言畢而瞑。侍者請留偈。遂握筆書曰。平生",
    "X86n1605_005:0540c04": "為人戾契。七十八年漏洩。今朝撒手便行。萬里晴空",
    "X86n1605_005:0540c05": "片雪。書畢復瞑。停龕七日顏面如生。其示寂前一日。",
    "X86n1605_005:0540c06": "　上方督師江陰。夢師入謁。　上問曰師來何為。師",
    "X86n1605_005:0540c07": "曰將西歸來告別耳及。駕還金陵。聞師訃。正與夢符。",
    "X86n1605_005:0540c08": "　上驚異詔出內帑以助喪事。舉龕之夕　上親致",
    "X86n1605_005:0540c09": "奠。送出都門之外。茶毗於聚寶山前。舍利如麻如菽。",
    "X86n1605_005:0540c10": "五色燦爛。烟所及處亦累累然。生門弟子卜於牛首",
    "X86n1605_005:0540c11": "山之東麓建塔焉。",
    "X86n1605_005:0540c12": "大慈成禪師法嗣",
    "X86n1605_005:0540c13": "衢州烏石山傑峰世愚禪師郡之西安余氏子。入蘭",
    "X86n1605_005:0540c14": "溪顯教為僧。得戒後徧參知識未有所入。後參止巖",
    "X86n1605_005:0540c15": "令看不是心不是佛不是物。一夕坐至夜分。聞隣僧",
    "X86n1605_005:0540c16": "舉證道歌曰不除妄想不求真。豁然如釋重負。偈曰。",
    "X86n1605_005:0540c17": "時時覿面不相逢。喫盡娘生氣力窮。夜半忽然忘月",
    "X86n1605_005:0540c18": "指。虗空迸出日輪紅。往見巖。巖曰那裏見神見鬼來。",
    "X86n1605_005:0540c19": "師曰捉得賊了也。巖曰贓在甚麼處。師一喝。巖曰。開",
    "X86n1605_005:0540c20": "口合口都不是。向上道將一句來。師曰遍界明明不",
    "X86n1605_005:0540c21": "覆藏。巖舉竹篦曰。喚作竹篦則觸。不喚作竹篦則背。",
    "X86n1605_005:0540c22": "你喚作甚麼。師便掀倒禪床。巖打竹篦三下曰瞎漢",
    "X86n1605_005:0540c23": "敢來者裏捋虎鬚。師便禮拜。往見元翁問甚處來。曰",
    "X86n1605_005:0540c24": "大慈來。翁曰大慈鼻孔深多少。師卓拄杖一下。翁曰",
    "X86n1605_005:0541a01": "拗折拄杖把什麼卓。師便禮拜曰今朝親見老師翁。",
    "X86n1605_005:0541a02": "翁曰念汝師孫放汝三十棒。歸大慈執侍三載。一日",
    "X86n1605_005:0541a03": "巖謂師曰。古人尋師擇友不可蕩喪光陰。子雖得佛",
    "X86n1605_005:0541a04": "祖應化之道。未能向上飜身。因舉汾陽見首山曰。萬",
    "X86n1605_005:0541a05": "古碧潭空界月。再三撈摝始應知。師始得大徹。歸西",
    "X86n1605_005:0541a06": "安烏石山結茅以居。漸成叢席。眾至三千指。至正六",
    "X86n1605_005:0541a07": "年住石溪。僧問。遠離烏石嶺。來住石溪山。開示人天",
    "X86n1605_005:0541a08": "路。如何透祖關。師曰。龍生金鳳子。衝破碧瑠璃。曰與",
    "X86n1605_005:0541a09": "麼則覿面不相識千里可同風。師曰重疊關山路。曰",
    "X86n1605_005:0541a10": "達磨西來不立文字直指人心見性成佛。既不立文",
    "X86n1605_005:0541a11": "字何得流傳至今。師曰。官不容針。私通車馬。曰直指",
    "X86n1605_005:0541a12": "人心指出那個心。師曰開口不在舌頭上。曰見性成",
    "X86n1605_005:0541a13": "佛性在什麼處。師曰。太湖三萬六千頃。夜夜波心月",
    "X86n1605_005:0541a14": "色明。問。黃梅碓[此/束]花開日。夜半傳衣過嶺南。此事還",
    "X86n1605_005:0541a15": "端的也無。師曰。一物本來無。兩肩擔不起。曰。不是風",
    "X86n1605_005:0541a16": "動不是幡動仁者心動。又作麼生。師曰。知燈元是火。",
    "X86n1605_005:0541a17": "信水不離波。曰和尚為人一句又且如何。師曰。攔顋",
    "X86n1605_005:0541a18": "一掌。腦後一搥。曰恁麼則老婆心切。師曰。不從巨浪",
    "X86n1605_005:0541a19": "拋香餌。爭得金鱗上釣船。上堂。萬仞峰頭打一搥。粉",
    "X86n1605_005:0541a20": "身碎首絕疑猜。忽然絕後重甦起。萬象森羅笑眼開。",
    "X86n1605_005:0541a21": "且道笑個什麼。者回識得來時路。更不將身入母胎。",
    "X86n1605_005:0541a22": "喝一喝。大都安講主來參。師問講主講什麼經。曰金",
    "X86n1605_005:0541a23": "剛經。曾於無所從來亦無所去處得箇省處。師曰既",
    "X86n1605_005:0541a24": "是無來無去因什得到者裏。曰便是無來無去底。師",
    "X86n1605_005:0541b01": "曰即今在什麼處。主一喝。師曰。下喝行拳都且止。四",
    "X86n1605_005:0541b02": "大分散時向何處安身立命。曰盡大地那裏不是自",
    "X86n1605_005:0541b03": "己。師曰忽遇劫火洞然大千俱壞時如何。曰我到者",
    "X86n1605_005:0541b04": "裏却不會。師曰。六祖不會破柴踏碓。達磨不識九年",
    "X86n1605_005:0541b05": "面壁。你不會見個什麼。曰我只是不會。師曰。瞎漢。請",
    "X86n1605_005:0541b06": "坐喫茶。洪武三年十二月示微疾。書偈曰。生本不生。",
    "X86n1605_005:0541b07": "滅本不滅。撒手便行。一天明月。擲筆而逝。弟子奉全",
    "X86n1605_005:0541b08": "身藏于慈雲塔院。",
    "X86n1605_005:0541b09": "天寶樞禪師法嗣",
    "X86n1605_005:0541b10": "福州雪峰逆川智順禪師溫州瑞安陳氏子。七歲出",
    "X86n1605_005:0541b11": "家及受具。遂入閩參鐵關。關授以心要踰月。因如廁",
    "X86n1605_005:0541b12": "覩園中瓠瓜有省。舉所悟求證。關曰。此第入門耳。最",
    "X86n1605_005:0541b13": "上一乘大遠在。乃囑曰。汝可悉棄前解。專於參提上",
    "X86n1605_005:0541b14": "致力。則將自入閫奧矣。一日值關將晚參。擬離榻。忽",
    "X86n1605_005:0541b15": "豁然謂關曰。南泉敗闕今已見矣。關曰。不是心。不是",
    "X86n1605_005:0541b16": "佛。不是物。是個什麼。師曰。地上磚鋪。屋上瓦覆。關曰。",
    "X86n1605_005:0541b17": "即今南泉在何處。師曰。鷂子過新羅。關曰。錯。師亦曰。",
    "X86n1605_005:0541b18": "錯。關曰。錯錯。師觸禮一拜。關集眾勘驗。師笑曰。未吐",
    "X86n1605_005:0541b19": "辭前已不相涉。和尚眼在什麼處。又為此一場戲劇",
    "X86n1605_005:0541b20": "耶。關曰。也要大家知。遂將宗門要語一一訊師。師皆",
    "X86n1605_005:0541b21": "具答。關然之。乃命掌藏鑰。尋令分座。及關遷化。眾請",
    "X86n1605_005:0541b22": "嗣位繼主報恩遷歸原。朝廷賜法衣及佛性圓辯之",
    "X86n1605_005:0541b23": "號。久之悉散其衣鉢所蓄。退居一室。掘地為爐。折竹",
    "X86n1605_005:0541b24": "為箸。淡如也。平章燕只不花出鎮。閩省請師住東禪。",
    "X86n1605_005:0541c01": "不一載革故鼎新有同神造升雪峰亦立起其敝。洪",
    "X86n1605_005:0541c02": "武初　詔有道僧十人於鍾山建無遮法會。師奉",
    "X86n1605_005:0541c03": "　旨陞座說法。大駕幸臨慰問備至。南還住淨慈。適",
    "X86n1605_005:0541c04": "　朝旨徵有道沙門入京以備　顧問。眾咸推師至京。",
    "X86n1605_005:0541c05": "四閱月一日索浴書偈而化。茶毗獲舍利無筭持歸",
    "X86n1605_005:0541c06": "建塔焉。",
    "X86n1605_005:0541c07": "鐵山瓊禪師法嗣",
    "X86n1605_005:0541c08": "汝州香山無聞聰禪師香山人。初參獨翁。令參三不",
    "X86n1605_005:0541c09": "是話未有省發。一日敬上座謂曰。要知端的意。北斗",
    "X86n1605_005:0541c10": "面南看。疑之。一夕有省。遂尋敬。敬問來者何人。師曰",
    "X86n1605_005:0541c11": "非人非我。曰。既非人非我。畢竟是什麼。師曰饑來吃",
    "X86n1605_005:0541c12": "飯困來眠。敬不能決。適鐵山從高麗歸在石霜。乃往",
    "X86n1605_005:0541c13": "見之。山聞師有發明處。乃問仙府何處。師曰汝州。曰",
    "X86n1605_005:0541c14": "風穴祖師面目如何。師曰。和尚且止。須臾之間將二",
    "X86n1605_005:0541c15": "十年工夫說一遍。鐵山把住噤喉問如何是無字義。",
    "X86n1605_005:0541c16": "師曰。近從潭州來。不得湖北信。山曰未是再道。曰和",
    "X86n1605_005:0541c17": "尚幾時離高麗。曰未是更道。師喝一聲拂袖便出。山",
    "X86n1605_005:0541c18": "曰。者兄弟都好。只一件大病。道發明了。師感激。承鐵",
    "X86n1605_005:0541c19": "山開示細大法門。後隱光州。獨行獨坐一十七年。方",
    "X86n1605_005:0541c20": "得頴脫。普說曰。法無定相遇緣即宗。秉金剛劒。吞栗",
    "X86n1605_005:0541c21": "棘蓬。截斷衲僧舌頭。坐却毗盧正頂。竪一莖草作丈",
    "X86n1605_005:0541c22": "六金身。將丈六金身作一莖草。不是禾山鼓响。且非",
    "X86n1605_005:0541c23": "教外別傳。直教寸絲不挂。月冷秋空。寒灰發焰。到者",
    "X86n1605_005:0541c24": "裏喚作佛法墮地獄如箭射。不喚作佛法亦墮地獄",
    "X86n1605_005:0542a01": "如箭射。諸仁者。畢竟作麼生會。開口喪身失命。不開",
    "X86n1605_005:0542a02": "口爛却舌根。豈不見船子曰。吾於藥山二十年。藏身",
    "X86n1605_005:0542a03": "處沒踪跡。沒踪跡處莫藏身。雖然恁麼舉唱。開佛知",
    "X86n1605_005:0542a04": "見。立大圓鏡。竪涅槃幢。舉揚般若。敲唱雙舉。兼帶挾",
    "X86n1605_005:0542a05": "通。炤用同時。正眼觀來盡是閑家具。與我衲僧分上",
    "X86n1605_005:0542a06": "撩掉沒交涉。竪拂子曰。會麼。",
    "X86n1605_005:0542a07": "縉雲真禪師法嗣",
    "X86n1605_005:0542a08": "代州五臺靈鷲碧峰寶金禪師乾州永壽人。姓石氏。",
    "X86n1605_005:0542a09": "父母俱崇善。時有沙門以觀音像授其母。囑曰。謹事",
    "X86n1605_005:0542a10": "之。當生智慧之男。未幾果生師。白光燁燁照室。六歲",
    "X86n1605_005:0542a11": "禮雲寂溫法師為童子。及受大僧戒遂徧詣講肆。窮",
    "X86n1605_005:0542a12": "性相之旨。久之曰是可以了生死耶。乃棄去。時如海",
    "X86n1605_005:0542a13": "真禪師開法於縉雲。師往謁。示以道要。師大起疑情。",
    "X86n1605_005:0542a14": "偶擕筐隨海擷蔬於園。忽凝然不動歷三時方窹。海",
    "X86n1605_005:0542a15": "曰作定耶。師曰動定不關。海曰動定不關是什麼人。",
    "X86n1605_005:0542a16": "師舉筐。海不肯。師置筐于地叉手而立。海亦不肯。師",
    "X86n1605_005:0542a17": "一喝。海奮前揕胸曰速道。師築海胸仆之。海笑曰。塵",
    "X86n1605_005:0542a18": "勞暫息。定力未能深也。必使心路絕祖關透。然後大",
    "X86n1605_005:0542a19": "法可明耳。後憩錫峨眉。日啖松柏。脇不沾席者三年。",
    "X86n1605_005:0542a20": "一日聞伐木聲大悟。往見海。海于地上畫一圓相。師",
    "X86n1605_005:0542a21": "以袖拂去之。海後畫一圓相。師于中增一畫又拂去",
    "X86n1605_005:0542a22": "之。海再畫如前。師又增一畫成十字又拂去之。海復",
    "X86n1605_005:0542a23": "畫如前。師於十字加四隅成卍字又拂去之。海乃總",
    "X86n1605_005:0542a24": "畫三十圓相。師一一具答。海曰汝今方知佛法宏勝",
    "X86n1605_005:0542b01": "如是。宜往朔方。其道大行。先是師在定中見一山甚",
    "X86n1605_005:0542b02": "秀麗。重樓傑閣金碧絢爛。諸佛五十二菩薩行道其",
    "X86n1605_005:0542b03": "中。有招師謂曰此五臺秘魔巖也。汝前身脩道其中。",
    "X86n1605_005:0542b04": "靈骨猶在。何乃忘之。既窹遂遊五臺山。道逢蓬首女",
    "X86n1605_005:0542b05": "子身被五綵。敝衣赤足徐行。一黑獒隨其後。師問曰",
    "X86n1605_005:0542b06": "子何之。曰入山中爾。師曰將何為。曰一切不為。良久",
    "X86n1605_005:0542b07": "乃沒。叩之同行者皆莫之見。或謂文殊化身云。師乃",
    "X86n1605_005:0542b08": "就山結靈鷲菴以居。聲光日露。四方聞之不遠千里。",
    "X86n1605_005:0542b09": "負餱糧來獻者日繽紛也。至正戊子順帝遣使詔至",
    "X86n1605_005:0542b10": "京。甚敬之。命住海印寺。力以疾辭。賜寂照圓明之號。",
    "X86n1605_005:0542b11": "太祖高皇帝即位詔師至南京。見　上于內殿。問佛",
    "X86n1605_005:0542b12": "法大意。　上設普濟會于鍾山。選高行僧十人蒞其",
    "X86n1605_005:0542b13": "事。師與焉。蒙寵賚甚渥。親御翰墨賜詩十二韻。未幾",
    "X86n1605_005:0542b14": "示微疾。弟子請留末後句。師曰。三藏法寶尚為故紙。",
    "X86n1605_005:0542b15": "吾言欲何為。怡然而逝。壽六十五臘五十九。茶毗獲",
    "X86n1605_005:0542b16": "五色舍利。齒舌數珠皆不壞。",
    "X86n1605_005:0542b17": "南嶽下二十三世",
    "X86n1605_005:0542b18": "淨慈聯禪師法嗣",
    "X86n1605_005:0542b19": "杭州慈光寺立中成禪師錢塘孫氏子。首謁祖芳聯",
    "X86n1605_005:0542b20": "公。請益次聯舉臘月火燒山話。師頌曰。白雲迷却舊",
    "X86n1605_005:0542b21": "行踪。臘月燒山火正紅。再得慈風來扇發。冷氷氷處",
    "X86n1605_005:0542b22": "煖烘烘。聯深器之。",
    "X86n1605_005:0542b23": "中峰本禪師法嗣",
    "X86n1605_005:0542b24": "婺州伏龍山千巖元長禪師越之蕭山董氏子。家世",
    "X86n1605_005:0542c01": "宗儒。九歲就外傅。諸書經目成誦。十九薙髮於武林",
    "X86n1605_005:0542c02": "靈芝寺。會行丞相府飯僧。師隨眾應供。適中峰在座。",
    "X86n1605_005:0542c03": "即呼曰汝日用何如。師曰念佛。峰曰佛今何在。師擬",
    "X86n1605_005:0542c04": "議。峰厲聲叱之。師遂跪求法要。峰授以趙州無話令",
    "X86n1605_005:0542c05": "參。於是縛茆靈隱山中。未幾復以他務移動。隨順世",
    "X86n1605_005:0542c06": "緣倐忽十載。復還靈隱。脇不沾席者三年。因往望亭",
    "X86n1605_005:0542c07": "聞鵲聲有省。亟見峯具呈悟因。峯又斥之。師憤然來",
    "X86n1605_005:0542c08": "歸。夜將寂忽鼠食猫飯墮其器有聲。恍然開悟。復往",
    "X86n1605_005:0542c09": "質於峰。峯問曰趙州何故言無。師曰鼠食猫飯。峯曰",
    "X86n1605_005:0542c10": "未在。師曰飯器破矣。師曰破後如何。師曰築碎方甓。",
    "X86n1605_005:0542c11": "峰乃微笑。後隱居伏龍。漸成叢席。始開法示眾。龍門",
    "X86n1605_005:0542c12": "水急。一句截流。茅屋風高。千山起浪。三世諸佛望風",
    "X86n1605_005:0542c13": "結舌。六代祖師斫額有分。天下老和尚仰羨仰羨。是",
    "X86n1605_005:0542c14": "汝諸人既到者裏。作麼生與山僧相見。驀拈拄杖曰。",
    "X86n1605_005:0542c15": "與麼與麼。人境俱奪。不與麼不與麼。炤用同時。卓一",
    "X86n1605_005:0542c16": "下曰。龍生金鳳子。衝破碧琉璃。上堂。僧問如何是第",
    "X86n1605_005:0542c17": "一句。師曰有口如啞。曰如何是第二句。師曰有眼如",
    "X86n1605_005:0542c18": "盲。曰如何是第三句。師曰。棒折也。未放你在。師乃擲",
    "X86n1605_005:0542c19": "拂子曰。此是老僧第二句。如何是第一句。便下座。上",
    "X86n1605_005:0542c20": "堂。轉山河國土歸自己則易。轉自己歸山河國土則",
    "X86n1605_005:0542c21": "難。拈了也。父母未生前道將一句來。示眾。一喝分賓",
    "X86n1605_005:0542c22": "主。照用一時行。要會個中意。日午打三更。諸禪德。臨",
    "X86n1605_005:0542c23": "濟大師四稜塌地了也。乃喝一喝。且道那個是賓那",
    "X86n1605_005:0542c24": "個是主。那個是炤那個是用。又喝。只者是賓只者是",
    "X86n1605_005:0543a01": "主。只者是炤只者是用。又喝。且不是賓且不是主。且",
    "X86n1605_005:0543a02": "不是炤且不是用。是個什麼。又喝云。進前求解會。特",
    "X86n1605_005:0543a03": "也斬精靈。上堂。僧問達磨面壁意旨如何。師曰有口",
    "X86n1605_005:0543a04": "開不得。曰。人天交接兩得相見。如何是相見底事。師",
    "X86n1605_005:0543a05": "曰烟熏黑漆桶。曰浩浩塵中如何辯主。師舉拳示之。",
    "X86n1605_005:0543a06": "曰辯後如何。師曰你主在什麼處。僧禮拜。師乃曰。秋",
    "X86n1605_005:0543a07": "風凉。秋夜長。未歸客。思故鄉。大眾。如何是你故鄉。喝。",
    "X86n1605_005:0543a08": "幸然家裏坐。不用苦思量。至正丁酉六月十四日示",
    "X86n1605_005:0543a09": "微疾。集眾書偈曰。平生饒舌。今日敗闕。一句轟天。正",
    "X86n1605_005:0543a10": "法眼滅。投筆而逝。諡佛慧圓鑒禪師。",
    "X86n1605_005:0543a11": "蘇州獅子林天如惟則禪師吉安永新譚氏子。幼歲",
    "X86n1605_005:0543a12": "入禾山祝髮。後往天目依中峰。每見峰曰老幻一生",
    "X86n1605_005:0543a13": "參禪不得開悟。心竊有所疑。後深得其旨。遂往蘇州",
    "X86n1605_005:0543a14": "卓菴以居。名獅子林。四方請益者日眾。乃開法示眾。",
    "X86n1605_005:0543a15": "執法修行如牛拽磨。關西沒頭腦漢。盡力道得一半。",
    "X86n1605_005:0543a16": "不執修行如磨拽牛。山僧忍俊不禁。也只道得一半。",
    "X86n1605_005:0543a17": "休休。以何法證。以何法修。隨流認得性。無喜亦無憂。",
    "X86n1605_005:0543a18": "不風流處也風流。驀拈拄杖曰。叵耐雲門大師又道。",
    "X86n1605_005:0543a19": "觀世音將錢買胡餅。放下却是饅頭。卓拄杖曰。不因",
    "X86n1605_005:0543a20": "夜來鴈。爭見海門秋。示眾。有時伸出佛手。有時放出",
    "X86n1605_005:0543a21": "驢脚。錯。有時拍禪床。有時擊香桌。錯。有時舌生毛唇",
    "X86n1605_005:0543a22": "生醭。拄杖長年靠壁角。臨濟德山鼻孔一時穿却。錯。",
    "X86n1605_005:0543a23": "諸禪德。向者三箇錯處認得。老僧請你喫無麵餺飥。",
    "X86n1605_005:0543a24": "示眾。言無展事。句不投機。承言者喪。滯句者迷。擬心",
    "X86n1605_005:0543b01": "即差。動念即乖。不擬不動。立地死漢。故我祖師門下。",
    "X86n1605_005:0543b02": "驀劄相逢。無你轉身處。據令而行。無你開口處。跨一",
    "X86n1605_005:0543b03": "步去鐵壁銀山。眨得眼來電光石火。三世諸佛也只",
    "X86n1605_005:0543b04": "得望崖而退。若是個生鐵鑄就底漢。等閑一擲。抹過",
    "X86n1605_005:0543b05": "太虗。直得南山鱉鼻咬殺東海鯉魚。陝府銕牛撞倒",
    "X86n1605_005:0543b06": "嘉州大像。三界拘繫不得。千聖羅籠不住。從前萬別",
    "X86n1605_005:0543b07": "千差。當下七通八達。一一現成一一圓妙。方信道達",
    "X86n1605_005:0543b08": "磨元是老臊胡。臨濟喚作白拈賊。雖然恁麼。到獅林",
    "X86n1605_005:0543b09": "門下更須朝打三千暮打八百。何故如此。卓拄杖曰。",
    "X86n1605_005:0543b10": "華嶽連天秀。黃河徹底清。木龕成示眾。生死與涅槃。",
    "X86n1605_005:0543b11": "六六三十六。無常等不來。我且先瞑目。諸禪德。且道",
    "X86n1605_005:0543b12": "天如即今是死是活。死却活天如。活却天如死。佛佛",
    "X86n1605_005:0543b13": "受輪迴。只為者些子。示寂塔于水西原。",
    "X86n1605_005:0543b14": "日本國相州建長禪寺古先印原禪師世居相州。姓",
    "X86n1605_005:0543b15": "藤氏。為國中貴族。十三剃髮。徧歷戶庭咸無所證。遂",
    "X86n1605_005:0543b16": "入中夏參無見於華頂。見指參中峰。師屢呈見解。峰",
    "X86n1605_005:0543b17": "呵之。師寢食俱廢。峯憐其誠乃曰。此心包羅萬象。迷",
    "X86n1605_005:0543b18": "則生死。悟則涅槃。生死之迷固是未易驅斥。涅槃之",
    "X86n1605_005:0543b19": "悟猶是入眼金塵。當知般若如大火聚。近之則焦首",
    "X86n1605_005:0543b20": "爛額。惟存不退轉一念。生與同生死與同死。自然與",
    "X86n1605_005:0543b21": "道相符。脫使未悟之際。千釋迦萬彌勒。傾出四大海",
    "X86n1605_005:0543b22": "水入汝耳根。總是虗妄塵勞。皆非究竟事也。師聞之",
    "X86n1605_005:0543b23": "不覺汗下。一日有省告峯曰。原已撞入銀山鐵壁去",
    "X86n1605_005:0543b24": "也。峰曰既入銀山鐵壁來此何為。師超然領解。後辭",
    "X86n1605_005:0543c01": "去參古林東嶼諸大老。會清拙澄公將入日本拉師",
    "X86n1605_005:0543c02": "同行。遂出世甲州之慧林。遷萬壽淨智長壽諸剎。一",
    "X86n1605_005:0543c03": "日微疾謂侍者曰。時至矣。可持觚翰來。乃曰吾墖已",
    "X86n1605_005:0543c04": "成唯未書額耳。大書心印二字遂逝。初門人欲畫師",
    "X86n1605_005:0543c05": "像預索贊語。師作一圓相題其上曰。妙相圓明。如如",
    "X86n1605_005:0543c06": "不動。觸處相逢。是何面孔。",
    "X86n1605_005:0543c07": "般若誠禪師法嗣",
    "X86n1605_005:0543c08": "建寧府高仰山古梅正友禪師廣信貴溪丁氏子。自",
    "X86n1605_005:0543c09": "幼出家禮末山本公為師。往江淮南浙徧參知識。一",
    "X86n1605_005:0543c10": "日因小便觸地得個入處。往見絕學。學問曾見什麼",
    "X86n1605_005:0543c11": "人來。師曰見海印和尚教提無字。學曰無字作麼生",
    "X86n1605_005:0543c12": "提。師曰未提已前早自分曉。學曰。靈雲見桃花悟道。",
    "X86n1605_005:0543c13": "玄沙云諦當甚諦當。敢保老兄未徹在。且道是許他",
    "X86n1605_005:0543c14": "不許他。師曰言下許。學大笑曰不是再來看。次早上",
    "X86n1605_005:0543c15": "方丈。學曰夜來事作麼生。師曰靈雲捉得賊。玄沙不",
    "X86n1605_005:0543c16": "放贓。即今贓賊一時斷還和尚。把坐具便打。學曰黃",
    "X86n1605_005:0543c17": "檗打臨濟六十棒意作麼生。師便喝。學曰因甚又去",
    "X86n1605_005:0543c18": "打大愚再來掌黃檗。師纔開口。學曰不是。師曰畢竟",
    "X86n1605_005:0543c19": "那個是。學便攔頭打曰且去再來看。次早上方丈。學",
    "X86n1605_005:0543c20": "曰抽袈裟。師擬議。學便打三下。師便喝。學又打六下。",
    "X86n1605_005:0543c21": "師便休去。後上方丈求住。學曰你去見無用中峰斷",
    "X86n1605_005:0543c22": "崖三人了。却來與我同住。後到雲巖。見法昌語錄曰",
    "X86n1605_005:0543c23": "驅耕夫牛奪饑人食。忽有徹處。不覺汗下。便頌公案",
    "X86n1605_005:0543c24": "數則寄呈學。學看畢對眾曰。此人得我第三番竹篦",
    "X86n1605_005:0544a01": "上氣。力但是尚欠脫殻在。越三年因過堂打動鉢盂",
    "X86n1605_005:0544a02": "忽大悟。出住天心。繼住高仰。上堂。慧劒單提。明行正",
    "X86n1605_005:0544a03": "令。擬議不來。喪身失命。還有當鋒底麼。良久曰。正好",
    "X86n1605_005:0544a04": "一帆風過海。個中不遇駕濤人。小參。月落山頭慘。雲",
    "X86n1605_005:0544a05": "橫谷口陰。欲明生死事。直指本來心。還有會得本來",
    "X86n1605_005:0544a06": "心底麼。夜靜不勞重借月。玉蟾常挂太虗中。至正壬",
    "X86n1605_005:0544a07": "辰五月初三日跏趺示寂。全身塔于鳳山。",
    "X86n1605_005:0544a08": "智者義禪師法嗣",
    "X86n1605_005:0544a09": "杭州淨慈德隱普仁禪師婺之蘭溪趙氏子。十歲依",
    "X86n1605_005:0544a10": "演法院出家。及受大僧戒遂走參了然義公。機緣相",
    "X86n1605_005:0544a11": "契命為侍者。後遍遊名剎。靡不改容禮之。東陽輝公",
    "X86n1605_005:0544a12": "留掌記。而徑山悅公尋延師分座。至正乙未出住金",
    "X86n1605_005:0544a13": "華西峯。　太祖高皇帝取婺州幸智者寺。詔師主之。",
    "X86n1605_005:0544a14": "晚蒞南屏。忽示微疾。屈指計曰今夏五月矣。左右曰",
    "X86n1605_005:0544a15": "然。師曰此八月八日最良吾將逝矣。至期整衣端坐",
    "X86n1605_005:0544a16": "而寂。",
    "X86n1605_005:0544a17": "海門則禪師法嗣",
    "X86n1605_005:0544a18": "湖州弁山白蓮寺懶雲智安禪師嘉興沈氏子。依海",
    "X86n1605_005:0544a19": "昌淨妙寺出家。首謁天真。發明別傳之旨。自此韜光。",
    "X86n1605_005:0544a20": "有司屢起以名剎。不就。後恪遵竹杖禪師遺命。住白",
    "X86n1605_005:0544a21": "蓮寺。示眾。萬法歸一。無孔鐵槌當面擲。一歸何處。抹",
    "X86n1605_005:0544a22": "過西天并此土。青州布衫重七斤。寒巖古木璚花春。",
    "X86n1605_005:0544a23": "仁者殷勤問端的。娘生鼻孔從來直。倘於言下解知",
    "X86n1605_005:0544a24": "歸。九九方明八十一。晚歸淨慈。久之託疾告終。塔于",
    "X86n1605_005:0544b01": "蒼弁之南阡。",
    "X86n1605_005:0544b02": "華頂覩禪師法嗣",
    "X86n1605_005:0544b03": "處州福林院白雲智度禪師處之麗水吳氏子。從空",
    "X86n1605_005:0544b04": "中假禪師祝髮受具。深習禪定者四年。出遊閩中。還",
    "X86n1605_005:0544b05": "乃築福林院以居。日取楞嚴．圓覺閱之。久之復出遍",
    "X86n1605_005:0544b06": "參。謁無見問西來密意未審何如。見曰待娑羅峰點",
    "X86n1605_005:0544b07": "頭却向汝道。師以手搖曳欲答。見遽喝。師曰。娑羅峯",
    "X86n1605_005:0544b08": "頂白浪滔天。花開芒種後。葉落立秋前。見曰我家無",
    "X86n1605_005:0544b09": "殘羹剩飯也。師曰此非殘羹剩飯而何。見頷之。乃服",
    "X86n1605_005:0544b10": "勤數載。及辭歸。見祝之曰。心法相投豈在多言。勿掉",
    "X86n1605_005:0544b11": "三寸舌誑人。須真正見解著于行履可也。師佩服之。",
    "X86n1605_005:0544b12": "至正甲申眾迎師歸福林。甲辰中丞章公延居龍泉",
    "X86n1605_005:0544b13": "之普慈。僧徒雲集至八百人。丙午遷武峯。洪武己酉",
    "X86n1605_005:0544b14": "應　召入京。未幾回浙。明年二月示疾還福林。五日",
    "X86n1605_005:0544b15": "索浴更衣書偈曰。無世可辭。有眾可別。太虗空中何",
    "X86n1605_005:0544b16": "必釘橛。擲筆而逝。茶毗得舍利五色。齒牙數珠不壞。",
    "X86n1605_005:0544b17": "墖于院西。",
    "X86n1605_005:0544b18": "開元炤禪師法嗣",
    "X86n1605_005:0544b19": "泉州開元夢觀大圭禪師晉江廖氏子。初習儒學既",
    "X86n1605_005:0544b20": "成。父詔之曰。吾為佛不成。吾以汝許佛。汝其毋違。師",
    "X86n1605_005:0544b21": "乃往開元禮廣漩為師。得度後侍佛果。凡三歷職而",
    "X86n1605_005:0544b22": "至分座。書記秉拂。一元未判至理全彰。三畫纔分彝",
    "X86n1605_005:0544b23": "倫攸敘。鷲嶺拈花微笑。大似上古結繩。少林立雪安",
    "X86n1605_005:0544b24": "心。何異肇興書契。自此淳漓朴散。接響承虗。說黑說",
    "X86n1605_005:0544c01": "黃。指曲指直。總是土圭測景。尺箠量空。衲僧家須向",
    "X86n1605_005:0544c02": "卦爻未兆點畫未分已前一印印定。俾從上千聖窺",
    "X86n1605_005:0544c03": "覷無門。歷代祖師難尋朕迹。說甚麼東來意西來意。",
    "X86n1605_005:0544c04": "佛法短佛法長。只如今日紫雲影裏。華屋斬新。玲瓏",
    "X86n1605_005:0544c05": "八面。峭峻一方。作佛法商量即是。作世諦流布即是。",
    "X86n1605_005:0544c06": "以拂子畫一畫曰。未明三八九。難達古皇道。後堂秉",
    "X86n1605_005:0544c07": "拂。無言無說處顯示。泥團土塊。一機一境上提撕。平",
    "X86n1605_005:0544c08": "地骨堆。洞山果桌浩老布裩。一奢一儉。慈明揭牓仰",
    "X86n1605_005:0544c09": "山叉手。一儉一奢。從上古德與麼激揚。致使末代葛",
    "X86n1605_005:0544c10": "藤不少。上方主丈子聽得出來道。一切諸法如夢如",
    "X86n1605_005:0544c11": "化。今夜第二座又向夢中說夢。輙莫瞞人好。秉拂上",
    "X86n1605_005:0544c12": "座直得緘默而已。何也。鐵牛對對黃金角。木馬雙雙",
    "X86n1605_005:0544c13": "白玉蹄。後宣政院檄師主承天。堅謝不起。築室于寺",
    "X86n1605_005:0544c14": "西。額曰夢觀。日以詩文自娛。其文似柳。其詩似陶。允",
    "X86n1605_005:0544c15": "登作者之壇。學者俱宗之。示寂建墖于西山。所著有",
    "X86n1605_005:0544c16": "夢觀集紫雲開士傳行世。",
    "X86n1605_005:0544c17": "別源源禪師法嗣",
    "X86n1605_005:0544c18": "明州天童元明原良禪師寧海周氏子。初住台之瑞",
    "X86n1605_005:0544c19": "巖。後主天童。其侑宏智禪師詞曰。嗚呼。山不讓塵故",
    "X86n1605_005:0544c20": "能成其高。海不讓流故能就其深。師非宿備六度萬",
    "X86n1605_005:0544c21": "行之願輪。則曷由樹斯大法之功於今。古聖人出興",
    "X86n1605_005:0544c22": "作百世師。千載一時惟師得之。巍巍窣堵鎮茲東谷。",
    "X86n1605_005:0544c23": "洞上一宗真規復復。昭告非詞。深勒崖谷。願師再來。",
    "X86n1605_005:0544c24": "為物作則。",
    "X86n1605_005:0545a01": "天童一禪師法嗣",
    "X86n1605_005:0545a02": "撫州雲居呆菴普莊禪師台之仙居袁氏子。母夢梵",
    "X86n1605_005:0545a03": "僧入室而生。晬歲岐嶷頴異。負笈入鄉校。授書成誦。",
    "X86n1605_005:0545a04": "長依天童左菴薙髮受具。抵郡之天寧參了堂。堂曰",
    "X86n1605_005:0545a05": "何來。師曰天童。堂曰冐雨衝寒著甚死急。師曰正為",
    "X86n1605_005:0545a06": "生死事急。堂曰如何是生死事。師以坐具作摵勢。堂",
    "X86n1605_005:0545a07": "曰。敢來者裡捋虎鬚。參堂去。一日堂室中舉庭前柏",
    "X86n1605_005:0545a08": "樹子話。師擬開口。堂劈口掌之。豁然有省。由是朝夕",
    "X86n1605_005:0545a09": "咨決。聿臻閫奧。洪武己未出世撫州北禪。示眾。昨日",
    "X86n1605_005:0545a10": "開荒地。請諸人剗却荊棘除去瓦礫。本來基址已見",
    "X86n1605_005:0545a11": "分明。只有中間樹子無人拔得。山僧今日未免別行",
    "X86n1605_005:0545a12": "方便。利刀剪盡繁枝葉。鈍钁深鋤邪見根。實地工夫",
    "X86n1605_005:0545a13": "成一片。住山鈯斧了無痕。師凡見僧便曰。近奉公文",
    "X86n1605_005:0545a14": "務要打點。上座。僧曰某甲不是奸細。師曰也要勘過",
    "X86n1605_005:0545a15": "始得。曰和尚莫得倚勢欺人。師展手曰把將公驗來。",
    "X86n1605_005:0545a16": "僧擬議。師便掌。鏟草次。僧問者片田地幾時鏟得乾",
    "X86n1605_005:0545a17": "淨。師竪起鋤頭曰。不得喚作鋤頭。未審上座喚作什",
    "X86n1605_005:0545a18": "麼。僧無語。師拋下鋤頭曰者片田地幾時鏟得乾淨。",
    "X86n1605_005:0545a19": "問。騎虎頭。撩虎尾。中間事作麼生。師曰渠儂得自由。",
    "X86n1605_005:0545a20": "曰。只如古人道我也弄不出。意且如何。師曰入水見",
    "X86n1605_005:0545a21": "長人。僧請益。師曰汝自己分上少個什麼却來請益。",
    "X86n1605_005:0545a22": "僧擬對。師曰只知貪程不覺差路。次遷雲居。僧問如",
    "X86n1605_005:0545a23": "何是雲居境。師曰路轉溪回空院靜。曰如何是境中",
    "X86n1605_005:0545a24": "人。師曰太平時代自由身。曰。人境已蒙師指示。願聞",
    "X86n1605_005:0545b01": "一句接初機。師曰無毛鷂子拍天飛。問路逢達道人",
    "X86n1605_005:0545b02": "不將語默對時如何。師曰達道者方知。曰和尚何得",
    "X86n1605_005:0545b03": "干戈相待。師曰捉賊不如嚇賊。曰明眼人瞞他一點",
    "X86n1605_005:0545b04": "也不得。師曰情知汝不是好心。上堂。老僧開荒時於",
    "X86n1605_005:0545b05": "法堂基上掘得一個鈯斧子。久聚。兄弟若有用得著",
    "X86n1605_005:0545b06": "者。兩手分付。若是負荷不起。老僧收得來。著甚死急。",
    "X86n1605_005:0545b07": "不如颺向垃圾堆頭。從他日炙風吹去也。驀拈拄杖",
    "X86n1605_005:0545b08": "卓一下曰。鞭起鐵牛耕大地。誰能井底種林檎。洪武",
    "X86n1605_005:0545b09": "二十六年春　詔徵天下高行沙門。師與舉首。對揚",
    "X86n1605_005:0545b10": "稱　旨。秋函命祭廬山。禮成復　命賜衣一襲。是冬",
    "X86n1605_005:0545b11": "得　旨升住徑山。上堂。自有生佛以來。說法如雲如",
    "X86n1605_005:0545b12": "雨者不可勝紀。徑山今日權借虗空為口。須彌為舌。",
    "X86n1605_005:0545b13": "宣說真俗不二法門。十方世界情與無情一時異口",
    "X86n1605_005:0545b14": "同音讚言。善哉善哉希有希有。眾中莫有旁不甘底",
    "X86n1605_005:0545b15": "麼。出來與拄杖子相見。拈拄杖卓一下曰。諦觀法王",
    "X86n1605_005:0545b16": "法。法王法如是。上堂。人從廬嶽來。接得華頂信。報道",
    "X86n1605_005:0545b17": "南山白額虎。却在龍淵裏藏牙伏爪。東海赤梢鯉。直",
    "X86n1605_005:0545b18": "上鷲峰頭躍浪衝波。好大眾。一大藏教何曾說到者",
    "X86n1605_005:0545b19": "裡。雖然。徑山拄杖子未肯放過在。拈拄杖畫一畫曰。",
    "X86n1605_005:0545b20": "仙人張果老。不愛藥葫蘆。靠拄杖下座。忽于十月二",
    "X86n1605_005:0545b21": "十三日謂眾曰。難難。二八嬌娘上高山。老僧扶不得。",
    "X86n1605_005:0545b22": "言竟遂寂。",
    "X86n1605_005:0545b23": "徑山悅禪師法嗣",
    "X86n1605_005:0545b24": "杭州靈隱見心來復禪師南昌豐城王氏子。祝髮於",
    "X86n1605_005:0545c01": "邑之西方寺。誓屏諸緣直明涅槃妙旨。久之全體無",
    "X86n1605_005:0545c02": "礙。謁南楚。楚然之。留司內記。初住越之定水。作室東",
    "X86n1605_005:0545c03": "澗。名曰蒲菴。示睦州思親之意。掩關示眾。槁木形骸",
    "X86n1605_005:0545c04": "百念灰。溪猿野鶴苦相猜。柴門獨掩青松雨。笑口逢",
    "X86n1605_005:0545c05": "人亦懶開。甞賦白牛偈曰。耕雲不住海門東。収放楞",
    "X86n1605_005:0545c06": "枷小朵峰。露地已忘調伏力。雪山誰識去來蹤。放歸",
    "X86n1605_005:0545c07": "祇樹隨羊鹿。種就曇花伴象龍。一色天闌頭角別。水",
    "X86n1605_005:0545c08": "精池沼玉芙蓉。洪武元年冬以高行　召說法鍾山。",
    "X86n1605_005:0545c09": "賜食內庭。師有能文聲。　上詔侍臣取而覧之。褒美",
    "X86n1605_005:0545c10": "弗置。時蜀王椿為　太祖所鍾愛。命儒臣李時荊蘇",
    "X86n1605_005:0545c11": "伯衡等與師論道無虗日。蜀王遇師甚恭。命撰坐心．",
    "X86n1605_005:0545c12": "觀道．崇本．敬賢四箴。牓於宮以自警。二十四年山西",
    "X86n1605_005:0545c13": "捕獲胡黨。舉師等往來胡府。坐罪入滅。",
    "X86n1605_005:0545c14": "靈隱明禪師法嗣",
    "X86n1605_005:0545c15": "杭州淨慈無旨可授禪師台之臨海李氏子。年十二",
    "X86n1605_005:0545c16": "入石門寺為驅烏。十九得度為大僧。已而嘆曰。所貴",
    "X86n1605_005:0545c17": "為比丘者務欲究明心宗爾。苟纏蔽文字相中。何時",
    "X86n1605_005:0545c18": "能脫離耶。遂杖筞遍歷諸方。因緣俱弗契。久之參普",
    "X86n1605_005:0545c19": "覺明公于靈隱。問答之頃疑情頓釋。覺可之。命充堂",
    "X86n1605_005:0545c20": "司。尋反石門。白巖真公延居上座。至元六年出世台",
    "X86n1605_005:0545c21": "之大雄。遷隆恩。補白巖。明年遷龍華。一坐十五秋。百",
    "X86n1605_005:0545c22": "廢俱修。乃作休菴于西塢。日修淨土業。且曰此即禪",
    "X86n1605_005:0545c23": "功也。惡可強明同異哉。洪武六年杭之中竺以府侯",
    "X86n1605_005:0545c24": "之命起師主其席。師勉強應之。行至江濵淨慈諸勤",
    "X86n1605_005:0546a01": "舊帥眾邀于道。擁入居其位。師却之不得。色頹然不",
    "X86n1605_005:0546a02": "怡。居二載。手撾鼓而退。歸臥竹院。俄示疾。端坐西向",
    "X86n1605_005:0546a03": "謂左右曰。吾將逝矣。眾請偈。師曰吾宗本無言說。乃",
    "X86n1605_005:0546a04": "合爪稱佛號。至聲漸微而寂。茶毗牙齒貫珠不壞。舍",
    "X86n1605_005:0546a05": "利色如金銀水精者遍地。藏于龍墖。",
    "X86n1605_005:0546a06": "烏石愚禪師法嗣",
    "X86n1605_005:0546a07": "南京靈谷寺無涯非幻禪師衢之西安人。從傑峰為",
    "X86n1605_005:0546a08": "僧。峯問何處來。師曰虗空無向背。峰指寺鐘俾作頌。",
    "X86n1605_005:0546a09": "師曰。百煉爐中滾出來。虗空元不惹塵埃。如今挂在",
    "X86n1605_005:0546a10": "人頭上。撞著洪音遍九垓。時年十二。峰器之。即令祝",
    "X86n1605_005:0546a11": "髮。永樂丁亥　太宗文皇帝有事于長陵。徵師入對",
    "X86n1605_005:0546a12": "稱　旨。大嘉賞賚。命住靈谷。庚子春　上建法會。師",
    "X86n1605_005:0546a13": "若不經意。其徒問之。師笑曰。自家有一大事甚緊。何",
    "X86n1605_005:0546a14": "暇他及。乃書偈曰。生死悠悠絕世緣。蒙　恩永樂太",
    "X86n1605_005:0546a15": "平年。者回撒手空歸去。雪霽雲消月正圓。遂逝。",
    "X86n1605_005:0546a16": "羅陽三峰寺太初啟原禪師日本國人。年十九參上",
    "X86n1605_005:0546a17": "國四十五員知識。末於傑峰得法。後住三峰。一日書",
    "X86n1605_005:0546a18": "偈曰。生也鐵面皮。死也鐵面皮。一椎百雜碎。白日繞",
    "X86n1605_005:0546a19": "鐵圍。擲筆而逝。塔于院南。",
    "X86n1605_005:0546a21": "繼燈錄卷第五"
}