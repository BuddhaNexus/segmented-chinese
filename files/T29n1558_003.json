{
    "T29n1558_003:0013b06": "阿毘達磨俱舍論卷第三",
    "T29n1558_003:0013b08": "尊者世親造",
    "T29n1558_003:0013b09": "三藏法師玄奘奉 詔譯",
    "T29n1558_003:0013b10": "分別根品第二之一",
    "T29n1558_003:0013b11": "[0013b11] 如是因界已列諸根。即於此中根是何",
    "T29n1558_003:0013b12": "義。最勝自在光顯名根。由此總成根增上",
    "T29n1558_003:0013b13": "義。此增上義誰望於誰。頌曰。",
    "T29n1558_003:0013b14": " 傳說五於四  四根於二種",
    "T29n1558_003:0013b15": " 五八染淨中  各別為增上",
    "T29n1558_003:0013b16": "[0013b16] 論曰。眼等五根各於四事能為增上。一莊嚴",
    "T29n1558_003:0013b17": "身。二導養身。三生識等。四不共事。且眼耳根",
    "T29n1558_003:0013b18": "莊嚴身者。謂若盲聾身醜陋故。導養身者。謂",
    "T29n1558_003:0013b19": "因見聞避險難故。生識等者。謂發二識及",
    "T29n1558_003:0013b20": "相應故。不共事者。謂能見色聞聲別故。鼻",
    "T29n1558_003:0013b21": "舌身根莊嚴身者。如眼耳說。導養身者。謂",
    "T29n1558_003:0013b22": "於段食能受用故。生識等者。謂發三識及",
    "T29n1558_003:0013b23": "相應故。不共事者。謂嗅&#x751E;覺香味觸故。女",
    "T29n1558_003:0013b24": "男命意。各於二事能為增上。且女男根二",
    "T29n1558_003:0013b25": "增上者。一有情異。二分別異。有情異者。由",
    "T29n1558_003:0013b26": "此二根令諸有情女男類別。分別異者。由",
    "T29n1558_003:0013b27": "此二根形相言音乳房等別。有說。此於染淨",
    "T29n1558_003:0013b28": "增上故言於二。所以者何。本性損壞扇搋",
    "T29n1558_003:0013b29": "半擇及二形人無不律儀無間斷善諸雜",
    "T29n1558_003:0013c01": "染法。亦無律儀得果離染諸清淨法。命根二",
    "T29n1558_003:0013c02": "者。謂於眾同分能續及能持。意根二者。謂",
    "T29n1558_003:0013c03": "能續後有及自在隨行。能續後有者。如契",
    "T29n1558_003:0013c04": "經言。時健達縛於一心內隨一現前。謂或愛",
    "T29n1558_003:0013c05": "俱。或恚俱等。自在隨行者。如契經言。",
    "T29n1558_003:0013c06": " 心能導世間  心能遍攝受",
    "T29n1558_003:0013c07": " 如是心一法  皆自在隨行",
    "T29n1558_003:0013c08": "[0013c08] 樂等五受。信等八根。於染淨中如次增上。",
    "T29n1558_003:0013c09": "樂等五受染增上者。貪等隨眠所隨增故。信",
    "T29n1558_003:0013c10": "等八根淨增上者。諸清淨法隨生長故。有餘",
    "T29n1558_003:0013c11": "師說。樂等於淨亦為增上。如契經說。樂故",
    "T29n1558_003:0013c12": "心定。苦為信依。亦出離依喜及憂捨。毘婆沙",
    "T29n1558_003:0013c13": "師傳說如此。有餘師說。能導養身非眼等",
    "T29n1558_003:0013c14": "用。是識增上。識了方能避於險難。受段食",
    "T29n1558_003:0013c15": "故。見色等用亦非異識。故不共事於眼等",
    "T29n1558_003:0013c16": "根。不可立為別增上用。故非由此眼等成",
    "T29n1558_003:0013c17": "根。若爾云何。頌曰。",
    "T29n1558_003:0013c18": " 了自境增上  總立於六根",
    "T29n1558_003:0013c19": " 從身立二根  女男性增上",
    "T29n1558_003:0013c20": " 於同住雜染  清淨增上故",
    "T29n1558_003:0013c21": " 應知命五受  信等立為根",
    "T29n1558_003:0013c22": " 未當知已知  具知根亦爾",
    "T29n1558_003:0013c23": " 於得後後道  涅槃等增上",
    "T29n1558_003:0013c24": "[0013c24] 論曰。了自境者。謂六識身。眼等五根於能",
    "T29n1558_003:0013c25": "了別各別境識有增上用。第六意根於能",
    "T29n1558_003:0013c26": "了別一切境識有增上用。故眼等六各立",
    "T29n1558_003:0013c27": "為根。豈不色等於能了識亦有增上應立",
    "T29n1558_003:0013c28": "為根。境於識中無增上用。夫增上用謂勝",
    "T29n1558_003:0013c29": "自在。眼於所發了色識中最勝自在故名",
    "T29n1558_003:0014a01": "增上。於了眾色為通因故。識隨眼根有",
    "T29n1558_003:0014a02": "明昧故。色則不然。二相違故。乃至意根於",
    "T29n1558_003:0014a03": "法亦爾。從身復立女男根者。女男性中有",
    "T29n1558_003:0014a04": "增上故。女男根體不離身根。身一分中立",
    "T29n1558_003:0014a05": "此名故。如其次第。女男身中。此女男根有",
    "T29n1558_003:0014a06": "增上用。此處少異餘處身根。故從身根別",
    "T29n1558_003:0014a07": "立為二。女身形類音聲作業志樂差別。名為",
    "T29n1558_003:0014a08": "女性。男身形類音聲作業志樂不同。名為男",
    "T29n1558_003:0014a09": "性。二性差別由女男根故說女男根於二",
    "T29n1558_003:0014a10": "性增上。於眾同分住中命根有增上用。於",
    "T29n1558_003:0014a11": "雜染中樂等五受有增上用。所以者何。由",
    "T29n1558_003:0014a12": "契經說於樂受貪隨增。於苦受瞋隨增。於",
    "T29n1558_003:0014a13": "不苦不樂受無明隨增故。於清淨中信等",
    "T29n1558_003:0014a14": "五根有增上用。所以者何。由此勢力伏諸",
    "T29n1558_003:0014a15": "煩惱引聖道故。言應知者。勸許一一各能",
    "T29n1558_003:0014a16": "為根。三無漏根於得後後道涅槃等有增",
    "T29n1558_003:0014a17": "上用。言亦爾者。類顯一一各能為根。謂未",
    "T29n1558_003:0014a18": "知當知根於得已知根道有增上用。已知",
    "T29n1558_003:0014a19": "根於得具知根道有增上用。具知根於",
    "T29n1558_003:0014a20": "得涅槃有增上用。非心未解脫能般涅",
    "T29n1558_003:0014a21": "槃故。等言為顯復有異門。云何異門。謂",
    "T29n1558_003:0014a22": "見所斷煩惱滅中。未知當知根有增上用。",
    "T29n1558_003:0014a23": "於修所斷煩惱滅中。已知根有增上用。於",
    "T29n1558_003:0014a24": "現法樂住中。具知根有增上用。由此能領",
    "T29n1558_003:0014a25": "受解脫喜樂故。若增上故立為根者。無明等",
    "T29n1558_003:0014a26": "性應立為根。無明等因於行等果。各各別",
    "T29n1558_003:0014a27": "有增上用故。又語具等應立為根。語具手",
    "T29n1558_003:0014a28": "足大小便處。於語執行棄樂事中。如其次",
    "T29n1558_003:0014a29": "第有增上故。如是等事不應立根。由所",
    "T29n1558_003:0014b01": "許根有如是相。頌曰。",
    "T29n1558_003:0014b02": " 心所依此別  此住此雜染",
    "T29n1558_003:0014b03": " 此資糧此淨  由此量立根",
    "T29n1558_003:0014b04": "[0014b04] 論曰。心所依者。眼等六根。此內六處是有情",
    "T29n1558_003:0014b05": "本。此相差別由女男根。復由命根此一期",
    "T29n1558_003:0014b06": "住。此成雜染由五受根。此淨資糧由信等",
    "T29n1558_003:0014b07": "五。此成清淨由後三根。由此立根事皆究",
    "T29n1558_003:0014b08": "竟。是故不應許無明等及語具等亦立為",
    "T29n1558_003:0014b09": "根。彼無此中增上用故。復有餘師別說根",
    "T29n1558_003:0014b10": "相。頌曰。",
    "T29n1558_003:0014b11": " 或流轉所依  及生住受用",
    "T29n1558_003:0014b12": " 建立前十四  還滅後亦然",
    "T29n1558_003:0014b13": "[0014b13] 論曰。或言顯此是餘師意。約流轉還滅立",
    "T29n1558_003:0014b14": "二十二根。流轉所依謂眼等六。生由女男",
    "T29n1558_003:0014b15": "從彼生故。住由命根仗彼住故。受用由",
    "T29n1558_003:0014b16": "五受因彼領納故。約此建立前十四根。還",
    "T29n1558_003:0014b17": "滅位中即約此四義類別故立後八根。還滅",
    "T29n1558_003:0014b18": "所依謂信等五。於三無漏由初故生。由次",
    "T29n1558_003:0014b19": "故住。由後受用。根量由此無減無增。即由",
    "T29n1558_003:0014b20": "此緣經立次第。不應語具於語為根。待",
    "T29n1558_003:0014b21": "學差別語方成故。手足不應於執行事各",
    "T29n1558_003:0014b22": "立為根。無異性故。謂即手足異處異相差",
    "T29n1558_003:0014b23": "別生時名執行故。又離手足亦有執行。如",
    "T29n1558_003:0014b24": "腹行類。是故手足不可於彼建立為根。出",
    "T29n1558_003:0014b25": "大便處於能棄事不應立根。重物於空遍",
    "T29n1558_003:0014b26": "墮落故。又由風力引令出故。出小便處於",
    "T29n1558_003:0014b27": "生樂事不應立根。即女男根起此樂故。又",
    "T29n1558_003:0014b28": "諸喉齒眼瞼支節應立為根。於能吞嚼開",
    "T29n1558_003:0014b29": "閉屈申有力用故。或一切因於自所作有",
    "T29n1558_003:0014c01": "力用故皆應立根。彼雖有用非增上故不",
    "T29n1558_003:0014c02": "立根者。此語具等亦非增上不應立根。",
    "T29n1558_003:0014c03": "此中眼等乃至男根如前已說。命根體是不",
    "T29n1558_003:0014c04": "相應故。不相應中自當廣辯。信等體是心所",
    "T29n1558_003:0014c05": "法故。心所法中亦當廣辯。樂等五受三無漏",
    "T29n1558_003:0014c06": "根。更無辯處故今應釋。頌曰。",
    "T29n1558_003:0014c07": " 身不悅名苦  即此悅名樂",
    "T29n1558_003:0014c08": " 及三定心悅  餘處此名喜",
    "T29n1558_003:0014c09": " 心不悅名憂  中捨二無別",
    "T29n1558_003:0014c10": " 見修無學道  依九立三根",
    "T29n1558_003:0014c11": "[0014c11] 論曰。身謂身受。依身起故。即五識相應受。",
    "T29n1558_003:0014c12": "言不悅是損惱義。於身受內能損惱者名",
    "T29n1558_003:0014c13": "為苦根。所言悅者是攝益義。即身受內能",
    "T29n1558_003:0014c14": "攝益者名為樂根。及第三定心相應受能攝",
    "T29n1558_003:0014c15": "益者亦名樂根。第三定中無有身受。五識",
    "T29n1558_003:0014c16": "無故心悅名樂。即此心悅除第三定。於下",
    "T29n1558_003:0014c17": "三地名為喜根。第三靜慮心悅安靜離喜",
    "T29n1558_003:0014c18": "貪故唯名樂根。下三地中心悅&#x9E81;動有喜",
    "T29n1558_003:0014c19": "貪故唯名喜根。意識相應能損惱受。是心不",
    "T29n1558_003:0014c20": "悅名曰憂根。中謂非悅非不悅即是不苦不",
    "T29n1558_003:0014c21": "樂受。此處中受名為捨根。如是捨根為是",
    "T29n1558_003:0014c22": "身受為是心受。應言通二。何因此二總立",
    "T29n1558_003:0014c23": "一根。此受在身心同無分別故。在心苦樂",
    "T29n1558_003:0014c24": "多分別生。在身不然。隨境力故。阿羅漢等",
    "T29n1558_003:0014c25": "亦如是生故。此立根身心各別。捨無分別任",
    "T29n1558_003:0014c26": "運而生。是故立根身心合一。又苦樂受在身",
    "T29n1558_003:0014c27": "在心為損為益。其相各異故別立根。捨在",
    "T29n1558_003:0014c28": "身心同無分別。非損非益其相無異。故總",
    "T29n1558_003:0014c29": "立根。意樂喜捨信等五根。如是九根在於",
    "T29n1558_003:0015a01": "三道。如次建立三無漏根。謂在見道依意",
    "T29n1558_003:0015a02": "等九立未知當知根。若在修道即依此",
    "T29n1558_003:0015a03": "九立已知根。在無學道亦依此九立具",
    "T29n1558_003:0015a04": "知根。如是三名因何而立。謂在見道有未",
    "T29n1558_003:0015a05": "曾知當知行轉故。說彼名未知當知。若在",
    "T29n1558_003:0015a06": "修道無未曾知。但為斷除餘隨眠故。即",
    "T29n1558_003:0015a07": "於彼境復數了知。是故說彼名為已知。在",
    "T29n1558_003:0015a08": "無學道知己已知故名為知。有此知者名",
    "T29n1558_003:0015a09": "為具知。或習此知已成性者名為具知。謂",
    "T29n1558_003:0015a10": "得盡智無生智故如實自知。我遍知苦不",
    "T29n1558_003:0015a11": "復遍知。乃至廣說。彼所有根名為未知當知",
    "T29n1558_003:0015a12": "根等。如是已釋根體不同。當辯諸門義類",
    "T29n1558_003:0015a13": "差別。此二十二根中幾有漏幾無漏。頌曰。",
    "T29n1558_003:0015a14": " 唯無漏後三  有色命憂苦",
    "T29n1558_003:0015a15": " 當知唯有漏  通二餘九根",
    "T29n1558_003:0015a16": "[0015a16] 論曰。次前所說最後三根體唯無漏。是無垢",
    "T29n1558_003:0015a17": "義。垢之與漏名異體同。七有色根及命憂苦",
    "T29n1558_003:0015a18": "一向有漏。七有色者。眼等五根及女男根。色",
    "T29n1558_003:0015a19": "蘊攝故。意樂喜捨信等五根。此九皆通有漏",
    "T29n1558_003:0015a20": "無漏。有餘師說。信等五根亦唯無漏。故世尊",
    "T29n1558_003:0015a21": "說。若全無此信等五根。我說彼住外異生",
    "T29n1558_003:0015a22": "品。此非誠證。依無漏根說此言故。云何知",
    "T29n1558_003:0015a23": "然。先依無漏信等五根。建立諸聖位差別",
    "T29n1558_003:0015a24": "已說此言故。或諸異生略有二種。一內二",
    "T29n1558_003:0015a25": "外。內謂不斷善根。外謂善根已斷。依外異",
    "T29n1558_003:0015a26": "生作如是說。若全無此信等五根。我說彼",
    "T29n1558_003:0015a27": "住外異生品。又契經說。有諸有情處在世",
    "T29n1558_003:0015a28": "間。或生或長。有上中下諸根差別。是佛猶未",
    "T29n1558_003:0015a29": "轉法輪時。故知信等亦通有漏。又世尊說。",
    "T29n1558_003:0015b01": "我若於此信等五根。未如實知是集沒味",
    "T29n1558_003:0015b02": "過患出離。未能超此天人世間及魔梵等。",
    "T29n1558_003:0015b03": "乃至未能證得無上正等菩提。乃至廣說。",
    "T29n1558_003:0015b04": "非無漏法可作如是品類觀察故。信等五",
    "T29n1558_003:0015b05": "根通有漏無漏。如是已說有漏無漏。二十",
    "T29n1558_003:0015b06": "二根中幾是異熟幾非異熟。頌曰。",
    "T29n1558_003:0015b07": " 命唯是異熟  憂及後八非",
    "T29n1558_003:0015b08": " 色意餘四受  一一皆通二",
    "T29n1558_003:0015b09": "[0015b09] 論曰。唯一命根定是異熟。若如是者。諸阿羅",
    "T29n1558_003:0015b10": "漢留多壽行此即命根。如是命根誰之異熟。",
    "T29n1558_003:0015b11": "如本論說。云何苾芻留多壽行。謂阿羅漢成",
    "T29n1558_003:0015b12": "就神通得心自在。若於僧眾若於別人以",
    "T29n1558_003:0015b13": "諸命緣衣&#x9262;等物隨分布施。施已發願。即",
    "T29n1558_003:0015b14": "入第四邊際靜慮。從定起已心念口言。諸我",
    "T29n1558_003:0015b15": "能感富異熟業。願皆轉招壽異熟果。時彼",
    "T29n1558_003:0015b16": "能感富異熟業。則皆轉招壽異熟果。復有",
    "T29n1558_003:0015b17": "欲令引取宿業殘異熟果。彼說前生曾所",
    "T29n1558_003:0015b18": "受業有殘異熟。由今所修邊際定力引取受",
    "T29n1558_003:0015b19": "用。云何苾芻捨多壽行。謂阿羅漢成就神通",
    "T29n1558_003:0015b20": "得心自在。於僧眾等如前布施。施已發願。",
    "T29n1558_003:0015b21": "即入第四邊際靜慮。從定起已心念口言。諸",
    "T29n1558_003:0015b22": "我能感壽異熟業。願皆轉招富異熟果。時",
    "T29n1558_003:0015b23": "彼能感壽異熟業。則皆轉招富異熟果。尊",
    "T29n1558_003:0015b24": "者妙音作如是說。彼起第四邊際定力引",
    "T29n1558_003:0015b25": "色界大種令身中現前。而彼大種或順壽",
    "T29n1558_003:0015b26": "行或違壽行。由此因緣或留壽行或捨壽",
    "T29n1558_003:0015b27": "行。應如是說。彼阿羅漢由此自在三摩地",
    "T29n1558_003:0015b28": "力轉去曾得宿業所生諸根大種住時勢分。",
    "T29n1558_003:0015b29": "引取未曾定力所起諸根大種住時勢分。故",
    "T29n1558_003:0015c01": "此命根非是異熟。所餘一切皆是異熟。因論",
    "T29n1558_003:0015c02": "生論。彼阿羅漢有何因緣留多壽行。謂為",
    "T29n1558_003:0015c03": "利益安樂他故。或為聖教久住世故。觀",
    "T29n1558_003:0015c04": "知自身壽行將盡。觀他無此二種堪能。復",
    "T29n1558_003:0015c05": "何因緣捨多壽行。彼阿羅漢自觀住世於",
    "T29n1558_003:0015c06": "他利益安樂事少。或為病等苦逼自身。如",
    "T29n1558_003:0015c07": "有頌言。",
    "T29n1558_003:0015c08": " 梵行妙成立  聖道已善修",
    "T29n1558_003:0015c09": " 壽盡時歡喜  猶如捨眾病",
    "T29n1558_003:0015c10": "[0015c10] 此中應知。依何處所誰能如是留捨壽行。",
    "T29n1558_003:0015c11": "謂三洲人女男相續。不時解脫得邊際定諸",
    "T29n1558_003:0015c12": "阿羅漢。由彼身中有自在定無煩惱故。經",
    "T29n1558_003:0015c13": "說。世尊留多命行捨多壽行。命壽何別。有",
    "T29n1558_003:0015c14": "言。無別。如本論言。云何命根。謂三界壽。有",
    "T29n1558_003:0015c15": "餘師說。先世業果名為壽行。現在業果名為",
    "T29n1558_003:0015c16": "命行。有說。由此眾同分住名為壽行。由此",
    "T29n1558_003:0015c17": "暫住名為命行。多言為顯留捨多念命行",
    "T29n1558_003:0015c18": "壽行非一剎那。命行壽行有留捨故。有說。",
    "T29n1558_003:0015c19": "此言為遮有一命壽實體經多時住。有",
    "T29n1558_003:0015c20": "說。此言為顯無一實命壽體。但於多行假",
    "T29n1558_003:0015c21": "立如是命壽二名。若謂不然。不應言行。世",
    "T29n1558_003:0015c22": "尊何故捨多壽行留多命行。為顯於死得",
    "T29n1558_003:0015c23": "自在故捨多壽行。為顯於活得自在故留",
    "T29n1558_003:0015c24": "多命行。唯留三月不增減者。越此更無所",
    "T29n1558_003:0015c25": "化事故。減此利生不究竟故。又為成立先",
    "T29n1558_003:0015c26": "自稱言我善修行四神足故。欲住一劫或",
    "T29n1558_003:0015c27": "一劫餘。如心所期則便能住。毘婆沙師作",
    "T29n1558_003:0015c28": "如是說。顯今能伏蘊死二魔。世尊先於菩",
    "T29n1558_003:0015c29": "提樹下。已伏天魔煩惱魔故。傍論已竟。正",
    "T29n1558_003:0016a01": "論應辯。憂根及後信等八根皆非異熟。是有",
    "T29n1558_003:0016a02": "記故。餘皆通二。義准已成。謂七色意根除",
    "T29n1558_003:0016a03": "憂餘四受十二一一皆通二類。七有色根若",
    "T29n1558_003:0016a04": "所長養則非異熟。餘皆異熟。意及四受若善",
    "T29n1558_003:0016a05": "染污。若威儀路及工巧處。并能變化。隨",
    "T29n1558_003:0016a06": "其所應亦非異熟。餘皆異熟。若說憂根非異",
    "T29n1558_003:0016a07": "熟者。此經所說當云何通。如契經言。有三",
    "T29n1558_003:0016a08": "種業。順喜受業。順憂受業。順捨受業。依受",
    "T29n1558_003:0016a09": "相應言順無過。謂業與憂相應故名順憂",
    "T29n1558_003:0016a10": "受業。如觸與樂相應說名順樂受觸。若爾",
    "T29n1558_003:0016a11": "順喜順捨受業亦應如是。一經說故。隨汝",
    "T29n1558_003:0016a12": "所欲於我無違。異熟相應理皆無失。無逃",
    "T29n1558_003:0016a13": "難處。作此通經理實何因。憂非異熟。以憂",
    "T29n1558_003:0016a14": "分別差別所生。止息亦然。異熟不爾。若爾",
    "T29n1558_003:0016a15": "喜根應非異熟。亦由分別生及止息故。若",
    "T29n1558_003:0016a16": "許憂根是異熟者。造無間業已因即生憂。",
    "T29n1558_003:0016a17": "此業爾時應名果已熟。亦應如是徵難喜",
    "T29n1558_003:0016a18": "根。若許喜根是異熟者。造勝福業已因即",
    "T29n1558_003:0016a19": "生喜。此業爾時應名果已熟。毘婆沙師咸",
    "T29n1558_003:0016a20": "作是說。已離欲者無憂根故。異熟不然故",
    "T29n1558_003:0016a21": "非異熟。若爾應說離欲有情異熟喜根何相",
    "T29n1558_003:0016a22": "知有。隨彼有相此相亦然。謂善喜根此位",
    "T29n1558_003:0016a23": "容有。無記異熟應類非無。於此位中憂一",
    "T29n1558_003:0016a24": "切種無容有故定非異熟。眼等八根。若在",
    "T29n1558_003:0016a25": "善趣是善異熟。若在惡趣是惡異熟。意根",
    "T29n1558_003:0016a26": "隨在善趣惡趣。是俱異熟。喜樂捨根隨在",
    "T29n1558_003:0016a27": "何趣是善異熟。苦根隨在善趣惡趣是惡異",
    "T29n1558_003:0016a28": "熟。於善趣中有二形者唯根處所。不善業",
    "T29n1558_003:0016a29": "招善趣色根。善業引故。如是已說是異熟",
    "T29n1558_003:0016b01": "等。二十二根中幾有異熟幾無異熟。頌曰。",
    "T29n1558_003:0016b02": " 憂定有異熟  前八後三無",
    "T29n1558_003:0016b03": " 意餘受信等  一一皆通二",
    "T29n1558_003:0016b04": "[0016b04] 論曰。如前所諍憂根。當知定有異熟。依唯",
    "T29n1558_003:0016b05": "越義頌說定聲。謂顯憂根唯有異熟兼具",
    "T29n1558_003:0016b06": "二義故越次說。具二義者。憂非無記。強思",
    "T29n1558_003:0016b07": "起故。亦非無漏。唯散地故。由此越次先說",
    "T29n1558_003:0016b08": "憂根定有異熟。眼等前八及最後三定無異",
    "T29n1558_003:0016b09": "熟。八無記故。三無漏故。餘皆通二。義准已",
    "T29n1558_003:0016b10": "成。謂意根餘四受信等言等取精進等四根。",
    "T29n1558_003:0016b11": "此十一一皆通二類。意樂喜捨若不善善有",
    "T29n1558_003:0016b12": "漏有異熟。若無記無漏無異熟。苦根若善不",
    "T29n1558_003:0016b13": "善有異熟。若無記無異熟。信等五根若有漏",
    "T29n1558_003:0016b14": "有異熟。若無漏無異熟。如是已說有異熟",
    "T29n1558_003:0016b15": "等。二十二根中幾善幾不善幾無記。頌曰。",
    "T29n1558_003:0016b16": " 唯善後八根  憂通善不善",
    "T29n1558_003:0016b17": " 意餘受三種  前八唯無記",
    "T29n1558_003:0016b18": "[0016b18] 論曰。信等八根一向是善。數次雖居後乘",
    "T29n1558_003:0016b19": "前故先說。憂根唯通善不善性。意及餘受一",
    "T29n1558_003:0016b20": "一通三。眼等八根唯無記性。如是已說善",
    "T29n1558_003:0016b21": "不善等。二十二根中。幾欲界繫。幾色界繫。幾",
    "T29n1558_003:0016b22": "無色界繫。頌曰。",
    "T29n1558_003:0016b23": " 欲色無色界  如次除後三",
    "T29n1558_003:0016b24": " 兼女男憂苦  并除色喜樂",
    "T29n1558_003:0016b25": "[0016b25] 論曰。欲界除後三無漏根。由彼三根唯不",
    "T29n1558_003:0016b26": "繫故。准知欲界繫唯有十九根。色界如前。",
    "T29n1558_003:0016b27": "除三無漏兼除男女憂苦四根。准知十五根",
    "T29n1558_003:0016b28": "亦通色界繫。除女男者。色界已離婬欲法",
    "T29n1558_003:0016b29": "故。由女男根身醜陋故。若爾何故說彼為",
    "T29n1558_003:0016c01": "男。於何處說。契經中說。如契經言。無處無",
    "T29n1558_003:0016c02": "容女身為梵。有處有容男身為梵。別有男",
    "T29n1558_003:0016c03": "相。謂欲界中男身所有。無苦根者身淨妙",
    "T29n1558_003:0016c04": "故。又彼無有不善法故。無憂根者由奢",
    "T29n1558_003:0016c05": "摩他潤相續故。又彼定無惱害事故。無色",
    "T29n1558_003:0016c06": "如前。除三無漏女男憂苦。并除五色及喜",
    "T29n1558_003:0016c07": "樂根。准知餘八根通無色界繫。謂意命捨信",
    "T29n1558_003:0016c08": "等五根。如是已說欲界繫等。二十二根中。",
    "T29n1558_003:0016c09": "幾見所斷。幾修所斷。幾非所斷。頌曰。",
    "T29n1558_003:0016c10": " 意三受通三  憂見修所斷",
    "T29n1558_003:0016c11": " 九唯修所斷  五修非三非",
    "T29n1558_003:0016c12": "[0016c12] 論曰。意喜樂捨一一通三。皆通見修非所斷",
    "T29n1558_003:0016c13": "故。憂根唯通見修所斷。非無漏故。七色命",
    "T29n1558_003:0016c14": "苦唯修所斷。不染污故。非六生故。皆有漏故。",
    "T29n1558_003:0016c15": "信等五根或修所斷。或非所斷。非染污故。皆",
    "T29n1558_003:0016c16": "通有漏及無漏故。最後三根唯非所斷。皆無",
    "T29n1558_003:0016c17": "漏故。非無過法是所斷故。已說諸門義類",
    "T29n1558_003:0016c18": "差別。何界初得幾異熟根。頌曰。",
    "T29n1558_003:0016c19": " 欲胎卵濕生  初得二異熟",
    "T29n1558_003:0016c20": " 化生六七八  色六上唯命",
    "T29n1558_003:0016c21": "[0016c21] 論曰。欲胎卵濕生初受生位。唯得身與命二",
    "T29n1558_003:0016c22": "異熟根。由此三生根漸起故。彼何不得意",
    "T29n1558_003:0016c23": "捨二根。此續生時定染污故。化生初位得六",
    "T29n1558_003:0016c24": "七八。謂無形者初得六根。如劫初時。何等",
    "T29n1558_003:0016c25": "為六。所謂眼耳鼻舌身命。若一形者初得七",
    "T29n1558_003:0016c26": "根。如諸天等。若二形者初得八根。豈有二",
    "T29n1558_003:0016c27": "形受化生者。惡趣容有二形化生。說欲界",
    "T29n1558_003:0016c28": "中初得根已。今次當說色無色界。欲界欲",
    "T29n1558_003:0016c29": "勝故但言欲。色界色勝故但言色。契經亦",
    "T29n1558_003:0017a01": "言。寂靜解脫過色無色。色界初得六異熟根。",
    "T29n1558_003:0017a02": "如欲化生無形者說。上唯命者。謂無色界定",
    "T29n1558_003:0017a03": "勝生勝故說上言。無色界中最初所得異熟",
    "T29n1558_003:0017a04": "根者。唯命非餘。說異熟根最初得已。何界",
    "T29n1558_003:0017a05": "死位幾根後滅。頌曰。",
    "T29n1558_003:0017a06": " 正死滅諸根  無色三色八",
    "T29n1558_003:0017a07": " 欲頓十九八  漸四善增五",
    "T29n1558_003:0017a08": "[0017a08] 論曰。在無色界將命終時。命意捨三於最",
    "T29n1558_003:0017a09": "後滅。若在色界將命終時。即前三根及眼",
    "T29n1558_003:0017a10": "等五。如是八種於最後滅。一切化生必具",
    "T29n1558_003:0017a11": "諸根而生死故。若在欲界頓命終時。十九",
    "T29n1558_003:0017a12": "八根於最後滅。謂二形者後滅十根即女",
    "T29n1558_003:0017a13": "男根并前八種。若一形者後滅九根。於女男",
    "T29n1558_003:0017a14": "中隨除一種。若無形者後滅八根。謂無女",
    "T29n1558_003:0017a15": "男唯有前八。如是所說依頓命終。若漸命",
    "T29n1558_003:0017a16": "終後唯捨四。謂在欲界漸命終時。身命意",
    "T29n1558_003:0017a17": "捨於最後滅。此四必無前後滅義。如是所",
    "T29n1558_003:0017a18": "說。應知但依染無記心而命終者。若在三",
    "T29n1558_003:0017a19": "界善心死時。信等五根必皆具有。故於前說",
    "T29n1558_003:0017a20": "一切位中。其數皆應加信等五。謂於無色",
    "T29n1558_003:0017a21": "增至八根。乃至欲界漸終至九。中間多少如",
    "T29n1558_003:0017a22": "理應知。分別根中一切根法皆應思擇。二",
    "T29n1558_003:0017a23": "十二根幾能證得何沙門果。頌曰。",
    "T29n1558_003:0017a24": " 九得邊二果  七八九中二",
    "T29n1558_003:0017a25": " 十一阿羅漢  依一容有說",
    "T29n1558_003:0017a26": "[0017a26] 論曰。邊謂預流阿羅漢果。於沙門果居",
    "T29n1558_003:0017a27": "初後故。中謂一來及不還果。此觀初後",
    "T29n1558_003:0017a28": "在中間故。初預流果由九根得。謂意及捨",
    "T29n1558_003:0017a29": "信等五根未知當知已知為九未知根在無",
    "T29n1558_003:0017b01": "間道。已知根在解脫道。此二相資得最初",
    "T29n1558_003:0017b02": "果。如其次第。於離繫得能為引因依因",
    "T29n1558_003:0017b03": "性故。阿羅漢果亦九根得。謂意信等五已知",
    "T29n1558_003:0017b04": "具知及喜樂捨中隨一為九。已知根在無間",
    "T29n1558_003:0017b05": "道。具知根在解脫道。此二相資得最後果。",
    "T29n1558_003:0017b06": "如其次第。於離繫得能為引因依因性故。",
    "T29n1558_003:0017b07": "中間二果隨其所應各為七八九根所得。所",
    "T29n1558_003:0017b08": "以者何。且一來果次第證者。依世間道由",
    "T29n1558_003:0017b09": "七根得。謂意及捨信等五根。依出世道由",
    "T29n1558_003:0017b10": "八根得。謂即前七根已知根第八。倍離欲貪",
    "T29n1558_003:0017b11": "超越證者。如預流果由九根得。若不還果",
    "T29n1558_003:0017b12": "次第證者。依世間道由七根得。依出世道",
    "T29n1558_003:0017b13": "由八根得。如前次第得一來果。全離欲貪",
    "T29n1558_003:0017b14": "超越證者。由九根得。如前超越得一來果。",
    "T29n1558_003:0017b15": "總說雖然而有差別。謂此依地有差別故。",
    "T29n1558_003:0017b16": "樂喜捨中可隨取一。前果超越唯一捨根。又",
    "T29n1558_003:0017b17": "次第證不還果者。若於第九解脫道中入",
    "T29n1558_003:0017b18": "根本地依世間道由八根得。彼無間道捨",
    "T29n1558_003:0017b19": "受相應。解脫道中復有喜受。此二相資得第",
    "T29n1558_003:0017b20": "三果。於離繫得二因如前。依出世道由九",
    "T29n1558_003:0017b21": "根得。八根如前已知第九。無間解脫此俱有",
    "T29n1558_003:0017b22": "故。豈不根本阿毘達磨。問由幾根得阿羅",
    "T29n1558_003:0017b23": "漢。答十一根。云何乃言由九根得。實得第",
    "T29n1558_003:0017b24": "四但由九根。而本論言十一根者。依一身",
    "T29n1558_003:0017b25": "中容有故說。謂容有一補特伽羅從無學",
    "T29n1558_003:0017b26": "位數數退已。由樂喜捨隨一現前。數復證",
    "T29n1558_003:0017b27": "得阿羅漢果。由斯本論說十一根。然無一",
    "T29n1558_003:0017b28": "時三受俱起。是故今說定由九根。於不還",
    "T29n1558_003:0017b29": "果中何不如是說。以無樂根證不還果。而",
    "T29n1558_003:0017c01": "於後時得有退義。亦無退已。由樂復得",
    "T29n1558_003:0017c02": "非先離欲超證第三有還退義。此離欲果",
    "T29n1558_003:0017c03": "二道所得極堅牢故。今應思擇。成就何根。",
    "T29n1558_003:0017c04": "彼諸根中幾定成就。頌曰。",
    "T29n1558_003:0017c05": " 成就命意捨  各定成就三",
    "T29n1558_003:0017c06": " 若成就樂身  各定成就四",
    "T29n1558_003:0017c07": " 成眼等及喜  各定成五根",
    "T29n1558_003:0017c08": " 若成就苦根  彼定成就七",
    "T29n1558_003:0017c09": " 若成女男憂  信等各成八",
    "T29n1558_003:0017c10": " 二無漏十一  初無漏十三",
    "T29n1558_003:0017c11": "[0017c11] 論曰。命意捨中隨成就一。彼定成就如是",
    "T29n1558_003:0017c12": "三根。非此三中隨有所闕。可有成就所餘",
    "T29n1558_003:0017c13": "根者。除此三根餘皆不定。謂或成就或不",
    "T29n1558_003:0017c14": "成就。此中眼耳鼻舌四根。生無色界定不",
    "T29n1558_003:0017c15": "成就。若生欲界未得已失亦不成就。身根",
    "T29n1558_003:0017c16": "唯有生無色界定不成就。女男二根生上二",
    "T29n1558_003:0017c17": "界定不成就。若生欲界未得已失亦不成",
    "T29n1558_003:0017c18": "就。樂根異生生第四定及無色界定不成就。",
    "T29n1558_003:0017c19": "喜根異生生三四定及無色界定不成就。苦",
    "T29n1558_003:0017c20": "根若生色無色界定不成就。憂根一切離欲",
    "T29n1558_003:0017c21": "貪者定不成就。信等五根善根斷者定不成",
    "T29n1558_003:0017c22": "就。初無漏根一切異生及已住果定不成就。",
    "T29n1558_003:0017c23": "次無漏根一切異生見道無學定不成就。後",
    "T29n1558_003:0017c24": "無漏根一切異生及有學位定不成就。於非",
    "T29n1558_003:0017c25": "遮位應知如前所說諸根皆定成就。若",
    "T29n1558_003:0017c26": "成樂根定成就四。謂命意捨及此樂根。若",
    "T29n1558_003:0017c27": "成身根亦定成四。謂命意捨及此身根。若",
    "T29n1558_003:0017c28": "成眼根定成就五。謂命意捨身根眼根。耳",
    "T29n1558_003:0017c29": "鼻舌根應知亦五。前四如眼。第五自根。若",
    "T29n1558_003:0018a01": "成喜根亦定成五。謂命意捨樂根喜根。",
    "T29n1558_003:0018a02": "第二靜慮地生未得第三靜慮。捨下未得",
    "T29n1558_003:0018a03": "上。此成何樂根。當言成就第三靜慮染污",
    "T29n1558_003:0018a04": "樂根。餘未得故。若成苦根定成就七。謂身",
    "T29n1558_003:0018a05": "命意四受。除憂。若成女根定成就八。七",
    "T29n1558_003:0018a06": "如苦說。第八女根。若成男根亦定成八。七",
    "T29n1558_003:0018a07": "如苦說。第八男根。若成憂根亦定成八。七",
    "T29n1558_003:0018a08": "如苦說。第八憂根。若成信等亦各成八。謂",
    "T29n1558_003:0018a09": "命意捨信等五根。若成具知根定成就十",
    "T29n1558_003:0018a10": "一。謂命與意樂喜捨根信等五根及具知根。",
    "T29n1558_003:0018a11": "若成已知根亦定成十一。十根如上及已",
    "T29n1558_003:0018a12": "知根。若成未知根定成就十三。謂身命意",
    "T29n1558_003:0018a13": "苦樂喜捨信等五根及未知根。諸極少者成",
    "T29n1558_003:0018a14": "就幾根。頌曰。",
    "T29n1558_003:0018a15": " 極少八無善  成受身命意",
    "T29n1558_003:0018a16": " 愚生無色界  成善命意捨",
    "T29n1558_003:0018a17": "[0018a17] 論曰。已斷善根名為無善。彼若極少成就",
    "T29n1558_003:0018a18": "八根。謂五受根及身命意。受謂能受。能領",
    "T29n1558_003:0018a19": "納故。或是受性故名為受。如圓滿性立",
    "T29n1558_003:0018a20": "圓滿名。如斷善根極少成八。愚生無色",
    "T29n1558_003:0018a21": "亦成八根。愚謂異生。未見諦故。何等為",
    "T29n1558_003:0018a22": "八。謂信等五命意捨根。信等五根。一向善故",
    "T29n1558_003:0018a23": "總名為善。若爾應攝三無漏根。不爾此中",
    "T29n1558_003:0018a24": "依八根故。又說愚生無色界故。諸極多者",
    "T29n1558_003:0018a25": "成就幾根。頌曰。",
    "T29n1558_003:0018a26": " 極多成十九  二形除三淨",
    "T29n1558_003:0018a27": " 聖者未離欲  除二淨一形",
    "T29n1558_003:0018a28": "[0018a28] 論曰。諸二形者具眼等根。除三無漏成餘",
    "T29n1558_003:0018a29": "十九。無漏名淨。離二縛故。二形必是欲界",
    "T29n1558_003:0018b01": "異生。未離欲貪故有十九。唯此具十九為",
    "T29n1558_003:0018b02": "更有耶。聖者未離欲亦具十九。謂聖有學未",
    "T29n1558_003:0018b03": "離欲貪成就極多亦具十九。除二無漏及",
    "T29n1558_003:0018b04": "除一形。若住見道。除已知根及具知根。若",
    "T29n1558_003:0018b05": "住修道。除未知根及具知根。女男二根隨",
    "T29n1558_003:0018b06": "除一種。以諸聖者無二形故。因分別界根",
    "T29n1558_003:0018b07": "非根差別。乘茲廣辯二十二根竟。"
}