{
    "T07n0220_571:0947b20": "大般若波羅蜜多經卷第五百七",
    "T07n0220_571:0947b21": "十一",
    "T07n0220_571:0947b23": "三藏法師玄奘奉 詔譯",
    "T07n0220_571:0947b24": "第六分無所得品第九",
    "T07n0220_571:0947b25": "[0947b25] 爾時，會中有菩薩摩訶薩名為善思，問最勝",
    "T07n0220_571:0947b26": "曰：「佛授天王菩提記耶？」[0947b26] 最勝答曰：「我雖受",
    "T07n0220_571:0947b27": "記而猶夢等。」[0947b27] 爾時，善思復問最勝：「天王受記",
    "T07n0220_571:0947b28": "為何所得？」[0947b28] 最勝答言：「我雖受記而無所得。」[0947b28] 善",
    "T07n0220_571:0947b29": "思復言：「無所得者不得何法？」[0947b29] 最勝報言：「無所",
    "T07n0220_571:0947c01": "得者謂不得我，不得有情，乃至不得知者、見",
    "T07n0220_571:0947c02": "者，不得諸蘊及諸界、處，若善非善、若雜染若",
    "T07n0220_571:0947c03": "清淨、若有漏若無漏、若世間若出世間、若有",
    "T07n0220_571:0947c04": "為若無為、若生死若涅槃，於如是等皆無所",
    "T07n0220_571:0947c05": "得。」[0947c05] 善思又問：「若無所得用受記為？」[0947c05] 最勝答言：",
    "T07n0220_571:0947c06": "「以無所得故得受記。」[0947c06] 善思復問：「若如天王所",
    "T07n0220_571:0947c07": "說義者，便有二智：一、無所得。二、得受記。」[0947c07] 最",
    "T07n0220_571:0947c08": "勝答言：「若有二者則無受記。所以者何？佛",
    "T07n0220_571:0947c09": "智無二，諸佛世尊以不二智授菩薩記。」[0947c09] 善思",
    "T07n0220_571:0947c10": "又言：「若智不二，云何而有授記、受記？」[0947c10] 最勝",
    "T07n0220_571:0947c11": "答言：「授記、受記其際無二。」[0947c11] 善思復言：「無二際",
    "T07n0220_571:0947c12": "者云何有記？」[0947c12] 最勝答言：「達無二際即為有記。」",
    "T07n0220_571:0947c13": "[0947c13] 善思復問：「天王今者住何際中而得受記？」[0947c13] 最",
    "T07n0220_571:0947c14": "勝答言：「我住我際、住有情際乃至知者、見者",
    "T07n0220_571:0947c15": "際中而得受記。」[0947c15] 善思復問：「此我際等當於何",
    "T07n0220_571:0947c16": "求？」[0947c16] 最勝答言：「當於諸佛解脫際求。」[0947c16] 善思又問：",
    "T07n0220_571:0947c17": "「佛解脫際復於何求？」[0947c17] 最勝答曰：「當於無明有",
    "T07n0220_571:0947c18": "愛際求。」[0947c18] 善思又問：「無明有愛復於何求？」[0947c18] 最勝",
    "T07n0220_571:0947c19": "答曰：「當於畢竟不生際求。」[0947c19] 善思又問：「此不生",
    "T07n0220_571:0947c20": "際復於何求？」[0947c20] 最勝答曰：「此際當於無知際求。」",
    "T07n0220_571:0947c21": "[0947c21] 善思又問：「無知際者即無所知，云何此際當",
    "T07n0220_571:0947c22": "於彼求？」[0947c22] 最勝答曰：「若有所知求不可得，以無",
    "T07n0220_571:0947c23": "知故於彼際求。」[0947c23] 善思又問：「此際離言云何可",
    "T07n0220_571:0947c24": "求？」[0947c24] 最勝答曰：「以語言斷是故可求。」[0947c24] 善思又",
    "T07n0220_571:0947c25": "問：「此語言云何斷？」[0947c25] 最勝答曰：「諸法依義不依",
    "T07n0220_571:0947c26": "語故。」[0947c26] 善思又問：「云何依義？」[0947c26] 最勝答曰：「不見",
    "T07n0220_571:0947c27": "義相。」[0947c27] 善思又問：「云何不見？」[0947c27] 最勝答曰：「不起分",
    "T07n0220_571:0947c28": "別：『義是所依，我為能依。』無此二事故名不見。」",
    "T07n0220_571:0947c29": "[0947c29] 善思又問：「若不見義，此何所求？」[0947c29] 最勝答曰：「無",
    "T07n0220_571:0948a01": "見無取故名為求。」[0948a01] 善思又問：「法可求者即為",
    "T07n0220_571:0948a02": "有求？」[0948a02] 最勝答曰：「是義不然，夫求法者實無所",
    "T07n0220_571:0948a03": "求。何以故？若實可求即為非法。」[0948a03] 善思又問：",
    "T07n0220_571:0948a04": "「何者是法？」[0948a04] 最勝答曰：「法無文字亦離語言。」[0948a04] 善",
    "T07n0220_571:0948a05": "思又問：「離文言中何者是法？」[0948a05] 最勝答曰：「性離",
    "T07n0220_571:0948a06": "文言心行處滅，是名為法。一切法性皆不可",
    "T07n0220_571:0948a07": "說，其不可說亦不可說，若有所說即是虛妄，",
    "T07n0220_571:0948a08": "虛妄法中都無實法。」[0948a08] 善思又問：「諸佛菩薩常",
    "T07n0220_571:0948a09": "有言說皆虛妄耶？」[0948a09] 最勝答曰：「諸佛菩薩從始",
    "T07n0220_571:0948a10": "至終不說一字，云何虛妄？」[0948a10] 善思又問：「若有所",
    "T07n0220_571:0948a11": "說當有何咎？」[0948a11] 最勝答曰：「有語言咎。」[0948a11] 善思又問：",
    "T07n0220_571:0948a12": "「語言何咎？」[0948a12] 最勝答曰：「有思議咎。」[0948a12] 善思又問：",
    "T07n0220_571:0948a13": "「何法無咎？」[0948a13] 最勝答曰：「有說、無說，不見二相是",
    "T07n0220_571:0948a14": "則無咎。」[0948a14] 善思又問：「咎何為本？」[0948a14] 最勝答曰：「能",
    "T07n0220_571:0948a15": "執為本。」[0948a15] 善思又問：「執何為本？」[0948a15] 最勝答曰：「著",
    "T07n0220_571:0948a16": "心為本。」[0948a16] 善思又問：「著何為本？」[0948a16] 最勝答曰：「虛妄",
    "T07n0220_571:0948a17": "分別為本。」[0948a17] 善思又問：「虛妄分別以何為本？」[0948a17] 最",
    "T07n0220_571:0948a18": "勝答曰：「攀緣為本。」[0948a18] 善思又問：「何所攀緣？」[0948a18] 最勝",
    "T07n0220_571:0948a19": "答曰：「攀緣色、聲、香、味、觸、法。」[0948a19] 善思又問：「云何無",
    "T07n0220_571:0948a20": "緣？」[0948a20] 最勝答曰：「若離愛取則無所緣，以是義故，",
    "T07n0220_571:0948a21": "如來常說諸法平等不可攀緣。」[0948a21] 說此法時，五",
    "T07n0220_571:0948a22": "千苾芻遠塵離垢生淨法眼，復有一萬二千",
    "T07n0220_571:0948a23": "菩薩得無生忍，無量無邊諸有情類俱發無",
    "T07n0220_571:0948a24": "上正等覺心。",
    "T07n0220_571:0948a25": "[0948a25] 爾時，最勝即從座起，偏覆左肩，右膝著地，合",
    "T07n0220_571:0948a26": "掌恭敬而白佛言：「諸善男子、善女人等聞深",
    "T07n0220_571:0948a27": "般若波羅蜜多，云何未發菩提心者即能發",
    "T07n0220_571:0948a28": "心，皆悉成就得不退轉，行常勝進而無退墮？」",
    "T07n0220_571:0948a29": "[0948a29] 佛言：「天王！諦聽！諦聽！極善作意，當為汝說。」",
    "T07n0220_571:0948b01": "[0948b01] 最勝白言：「善哉！大聖！唯然！願說！我等樂聞。」[0948b01] 佛",
    "T07n0220_571:0948b02": "告最勝：「天王當知！若善男子、善女人等聞深",
    "T07n0220_571:0948b03": "般若波羅蜜多，以純淨意發菩提心，正信具",
    "T07n0220_571:0948b04": "足親近賢聖，樂聞正法遠離嫉慳，常修寂靜",
    "T07n0220_571:0948b05": "好行惠施，心無限礙離諸穢濁，正信業果心",
    "T07n0220_571:0948b06": "不猶豫，如實了知黑白業果，設為身命終不",
    "T07n0220_571:0948b07": "作惡；是善男子、善女人等，如是修行甚深般",
    "T07n0220_571:0948b08": "若波羅蜜多，則能遠離十惡業道，心常繫念",
    "T07n0220_571:0948b09": "十善業道；是善男子、善女人等，行深般若波",
    "T07n0220_571:0948b10": "羅蜜多方便善巧，若見沙門、婆羅門等正行",
    "T07n0220_571:0948b11": "精進、戒品清潔、多聞解義，常起正念心性調",
    "T07n0220_571:0948b12": "柔，寂靜無亂恒為愛語，勤修諸善遠離眾惡，",
    "T07n0220_571:0948b13": "於自不高於他不蔑，離&#x9E81;惡語遠無義言，不",
    "T07n0220_571:0948b14": "捨念住其心調直，能斷暴流善拔毒箭，於諸",
    "T07n0220_571:0948b15": "重擔悉能棄捨，超出無暇越度後有；是善男",
    "T07n0220_571:0948b16": "子、善女人等，行深般若波羅蜜多方便善巧，",
    "T07n0220_571:0948b17": "見此菩薩則應親附依為善友。[0948b17] 「時，此菩薩方",
    "T07n0220_571:0948b18": "便善巧，隨其所宜而為說法：『汝等當知！能行",
    "T07n0220_571:0948b19": "施者當得富樂，受持淨戒尊貴生天，聽聞正",
    "T07n0220_571:0948b20": "法獲大智慧。』復告之言：『此是布施，此布施果；",
    "T07n0220_571:0948b21": "此是慳&#x608B;，此慳&#x608B;果；此是淨戒，此淨戒果；此",
    "T07n0220_571:0948b22": "是犯戒，此犯戒果；此是安忍，此安忍果；此是",
    "T07n0220_571:0948b23": "忿恚，此忿恚果；此是精進，此精進果；此是懈",
    "T07n0220_571:0948b24": "怠，此懈怠果；此是靜慮，此靜慮果；此是散亂，",
    "T07n0220_571:0948b25": "此散亂果；此是妙慧，此妙慧果；此是愚癡，此",
    "T07n0220_571:0948b26": "愚癡果；此身善業，此身善業果；此身惡業，此",
    "T07n0220_571:0948b27": "身惡業果；此語善業，此語善業果；此語惡業，",
    "T07n0220_571:0948b28": "此語惡業果；此意善業，此意善業果；此意惡",
    "T07n0220_571:0948b29": "業，此意惡業果；此法應作，此法不應作；若如",
    "T07n0220_571:0948c01": "是修感長夜樂，不如是修獲長夜苦。』是善男",
    "T07n0220_571:0948c02": "子、善女人等，行深般若波羅蜜多方便善巧，",
    "T07n0220_571:0948c03": "親近善友得聞如是次第說法。[0948c03] 「時，此菩薩知",
    "T07n0220_571:0948c04": "是法器，則為宣說甚深般若波羅蜜多，謂：『空、",
    "T07n0220_571:0948c05": "無相、無願、無作、無生、無滅，無我、有情廣說乃",
    "T07n0220_571:0948c06": "至知者、見者。』復為宣說甚深緣起，謂：『因此法",
    "T07n0220_571:0948c07": "有彼法生，此法滅時彼法隨滅，所謂無明緣",
    "T07n0220_571:0948c08": "行，行緣識，識緣名色，名色緣六處，六處緣",
    "T07n0220_571:0948c09": "觸，觸緣受，受緣愛，愛緣取，取緣有，有緣生，",
    "T07n0220_571:0948c10": "生緣老死愁歎苦憂惱；若無明滅則行滅，乃",
    "T07n0220_571:0948c11": "至生滅則老死愁歎苦憂惱滅。』[0948c11] 「時，此菩薩行",
    "T07n0220_571:0948c12": "深般若波羅蜜多方便善巧，復作是說：『真實",
    "T07n0220_571:0948c13": "理中無有一法可生可滅。何以故？世間諸法",
    "T07n0220_571:0948c14": "皆因緣生，無我、有情、作者、受者，因緣和合說",
    "T07n0220_571:0948c15": "諸法生，因緣離散說諸法滅，無一實法受生",
    "T07n0220_571:0948c16": "滅者。虛妄分別於三界中但有假名，隨業煩",
    "T07n0220_571:0948c17": "惱受果異熟，若以般若波羅蜜多如實觀察，",
    "T07n0220_571:0948c18": "則一切法無生無滅、無作無受。若法無作是",
    "T07n0220_571:0948c19": "亦無行，則於諸法心無所著，謂：不著色、受、想、",
    "T07n0220_571:0948c20": "行、識，不著眼處乃至意處，不著色處乃至法",
    "T07n0220_571:0948c21": "處，不著眼界乃至意界，不著色界乃至法界，",
    "T07n0220_571:0948c22": "不著眼識界乃至意識界。』[0948c22] 「時，此菩薩復作是",
    "T07n0220_571:0948c23": "說：『諸法自性皆畢竟空，寂靜、遠離、無取、無著。』",
    "T07n0220_571:0948c24": "[0948c24] 「是善男子、善女人等因如是說，行常勝進而",
    "T07n0220_571:0948c25": "無退墮。[0948c25] 「天王當知！諸菩薩摩訶薩行深般若",
    "T07n0220_571:0948c26": "波羅蜜多方便善巧，樂見諸佛，樂聞正法，不",
    "T07n0220_571:0948c27": "墮卑賤，在所生處不離見佛聽受正法，供養",
    "T07n0220_571:0948c28": "眾僧，常見諸佛，勇猛精進志求正法，不著有",
    "T07n0220_571:0948c29": "為妻子、僕使，於資生具亦不貪著，不染諸欲，",
    "T07n0220_571:0949a01": "常依正教修佛隨念，捨俗出家如教修行轉",
    "T07n0220_571:0949a02": "為他說，雖為他說而不求報，見聽法眾常起",
    "T07n0220_571:0949a03": "大慈，於有情類恒起大悲，廣學多聞不惜身",
    "T07n0220_571:0949a04": "命，常樂遠離少欲喜足，但採義理不滯言詞，",
    "T07n0220_571:0949a05": "說法修行不專為己，為有情類得無上樂，謂",
    "T07n0220_571:0949a06": "佛菩提大涅槃界。[0949a06] 「天王當知！諸菩薩摩訶薩",
    "T07n0220_571:0949a07": "行深般若波羅蜜多方便善巧，如是修行遠",
    "T07n0220_571:0949a08": "離放逸，勇猛精進攝護諸根，若眼見色不著",
    "T07n0220_571:0949a09": "色相，如實觀察此色過患，耳聲、鼻香、舌味、身",
    "T07n0220_571:0949a10": "觸、意法亦爾，若縱諸根名為放逸，若能攝護",
    "T07n0220_571:0949a11": "名不放逸。是菩薩摩訶薩行深般若波羅蜜",
    "T07n0220_571:0949a12": "多方便善巧，調伏自心，將護他意，名不放逸。",
    "T07n0220_571:0949a13": "遠離貪欲，心順善法，尋伺、瞋癡、不善根本、身",
    "T07n0220_571:0949a14": "語惡業及二邪命，一切不善皆悉遠離，名不",
    "T07n0220_571:0949a15": "放逸。是菩薩摩訶薩行深般若波羅蜜多，心",
    "T07n0220_571:0949a16": "常正念，名不放逸。是菩薩摩訶薩知一切法信",
    "T07n0220_571:0949a17": "為上首，正信之人不墮惡趣，心不行惡賢聖",
    "T07n0220_571:0949a18": "所讚。[0949a18] 「天王當知！諸菩薩摩訶薩行深般若波",
    "T07n0220_571:0949a19": "羅蜜多方便善巧，如法修行，隨所生處常得",
    "T07n0220_571:0949a20": "值佛，遠離二乘安住正道，得大自在成就大",
    "T07n0220_571:0949a21": "事，謂諸如來正智解脫。是菩薩摩訶薩行深",
    "T07n0220_571:0949a22": "般若波羅蜜多方便善巧，欲求安樂，常勤隨",
    "T07n0220_571:0949a23": "順一切智道。[0949a23] 「天王當知！今此大眾得聞如是",
    "T07n0220_571:0949a24": "甚深般若波羅蜜多，已於過去無量大劫供",
    "T07n0220_571:0949a25": "養諸佛修集善根，是故應當勤加精進勿令",
    "T07n0220_571:0949a26": "退失。若天、人等能制諸根不著五欲，遠離世",
    "T07n0220_571:0949a27": "間常修出世，三業清淨習助道法，名不放逸。",
    "T07n0220_571:0949a28": "諸菩薩摩訶薩行深般若波羅蜜多方便善",
    "T07n0220_571:0949a29": "巧，正信具足心不放逸，勤修精進令得勝法，",
    "T07n0220_571:0949b01": "名不放逸。諸菩薩摩訶薩欲具正信、心不放",
    "T07n0220_571:0949b02": "逸、精進正念，當學般若波羅蜜多，因是念智",
    "T07n0220_571:0949b03": "能疾證得所求無上正等菩提。[0949b03] 「諸菩薩摩訶",
    "T07n0220_571:0949b04": "薩行深般若波羅蜜多方便善巧，具足正信",
    "T07n0220_571:0949b05": "心不放逸，勤修精進即得正念，用是念智知",
    "T07n0220_571:0949b06": "有、知無。云何有、無？若修正行得正解脫，是名",
    "T07n0220_571:0949b07": "為有；若修邪行得正解脫，是名為無。眼等六",
    "T07n0220_571:0949b08": "根、色等六境，世俗為有，勝義為無。精進菩薩",
    "T07n0220_571:0949b09": "能得菩提，是名為有；懈怠菩薩得菩提者，是",
    "T07n0220_571:0949b10": "名為無。說五取蘊皆從虛妄分別而生，是名",
    "T07n0220_571:0949b11": "為有；說世俗法不由因緣自然而起，是名為",
    "T07n0220_571:0949b12": "無。說色無常、苦、敗壞法，是名為有；若言常樂",
    "T07n0220_571:0949b13": "非敗壞法，是名為無。受、想、行、識亦復如是。無",
    "T07n0220_571:0949b14": "明緣行，是名為有；若離無明而行生者，是名",
    "T07n0220_571:0949b15": "為無。乃至生緣老死愁歎苦憂惱亦復如是。",
    "T07n0220_571:0949b16": "施得大富，是名為有；得貧窮者，是名為無。受",
    "T07n0220_571:0949b17": "持淨戒得生善趣，是名為有；生惡趣者，是名",
    "T07n0220_571:0949b18": "為無。乃至修慧能得成聖，是名為有；作愚夫",
    "T07n0220_571:0949b19": "者，是名為無。若修多聞能得大智，是名為有；",
    "T07n0220_571:0949b20": "得愚癡者，是名為無。若修正念能得出離，是",
    "T07n0220_571:0949b21": "名為有；不得為無。若行邪念不得出離，是名",
    "T07n0220_571:0949b22": "為有；能得為無。離我、我所能得解脫，是名為",
    "T07n0220_571:0949b23": "有；執我、我所能得解脫，是名為無。若言虛空",
    "T07n0220_571:0949b24": "遍一切處，是名為有；言五蘊中有真實我，是",
    "T07n0220_571:0949b25": "名為無。如實修智能得解脫，是名為有；若著",
    "T07n0220_571:0949b26": "邪智能得解脫，是名為無。離我等見能得空",
    "T07n0220_571:0949b27": "智，是名為有；著我等見能得空智，是名為無。",
    "T07n0220_571:0949b28": "[0949b28] 「天王當知！諸菩薩摩訶薩行深般若波羅蜜",
    "T07n0220_571:0949b29": "多方便善巧，知世有、無能修平等，了達諸法",
    "T07n0220_571:0949c01": "從因緣生，世俗故有，不起常見；知因緣法本",
    "T07n0220_571:0949c02": "性皆空，不生斷見，於諸佛教如實通達。[0949c02] 「天王",
    "T07n0220_571:0949c03": "當知！佛為菩薩略說四法，謂世沙門、婆羅門",
    "T07n0220_571:0949c04": "等及長壽天多起常見，為破彼執說行無常；",
    "T07n0220_571:0949c05": "有諸天人多貪著樂，為破彼故說一切苦；外",
    "T07n0220_571:0949c06": "道邪見執身有我，為破彼執說身無我；增上",
    "T07n0220_571:0949c07": "慢者謗真涅槃，是故為說涅槃寂靜。說無常",
    "T07n0220_571:0949c08": "者，令其志求究竟之法；為說苦者，令於生死",
    "T07n0220_571:0949c09": "遠離願求；說無我者，為顯空門令其了達；說",
    "T07n0220_571:0949c10": "寂靜者，令達無相離諸相執。[0949c10] 「天王當知！諸菩",
    "T07n0220_571:0949c11": "薩摩訶薩行深般若波羅蜜多方便善巧，如是",
    "T07n0220_571:0949c12": "修學，於諸善法終無退墮，速成無上正等菩",
    "T07n0220_571:0949c13": "提。」[0949c13] 爾時，最勝復白佛言：「諸菩薩摩訶薩行深",
    "T07n0220_571:0949c14": "般若波羅蜜多，修何等行護持正法？」[0949c14] 佛告最",
    "T07n0220_571:0949c15": "勝：「天王當知！若菩薩摩訶薩行深般若波羅",
    "T07n0220_571:0949c16": "蜜多，行不違言，尊重師長，隨順正法，心行調",
    "T07n0220_571:0949c17": "柔，志性純質，諸根寂靜，遠離一切惡不善法，",
    "T07n0220_571:0949c18": "修勝善根，名護正法。天王當知！若菩薩摩訶",
    "T07n0220_571:0949c19": "薩行深般若波羅蜜多，修身、語、意三業慈悲，",
    "T07n0220_571:0949c20": "不徇利譽，持戒清淨，遠離諸見，名護正法。天",
    "T07n0220_571:0949c21": "王當知！若菩薩摩訶薩行深般若波羅蜜多，",
    "T07n0220_571:0949c22": "心不隨愛、恚、癡、怖行，名護正法；修習慚愧，名",
    "T07n0220_571:0949c23": "護正法；說法修行皆如所聞，名護正法。[0949c23] 「天王",
    "T07n0220_571:0949c24": "當知！三世諸佛為護正法，說陀羅尼擁護天",
    "T07n0220_571:0949c25": "王及人王等，令護正法久住世間，與諸有情",
    "T07n0220_571:0949c26": "作大饒益。陀羅尼曰：",
    "T07n0220_571:0949c27": "[0949c27] 「呾姪他 阿虎洛 屈洛罰底(丁履反下悉同)虎剌挐",
    "T07n0220_571:0949c28": "莎(去聲呼下悉同)窶荼 者遮 者遮折(支熱反)尼阿奔",
    "T07n0220_571:0949c29": "(去聲呼)若剎多 剎多剎 延多 剎也莎訶",
    "T07n0220_571:0950a01": " 陜末尼羯洛 鄔魯鄔魯罰底迦 邏跋底迦",
    "T07n0220_571:0950a02": "阿鞞奢底尼莎剌尼 祛闍 祛闍末底 阿",
    "T07n0220_571:0950a03": "罰始尼 罰尸罰多 罰多 奴娑理尼",
    "T07n0220_571:0950a04": " 部多奴悉沒栗底 提罰多奴悉沒栗底 莎",
    "T07n0220_571:0950a05": "訶(九十七字)",
    "T07n0220_571:0950a06": "[0950a06] 「天王當知！此大神&#x546A;，能令一切天、龍、藥叉、健",
    "T07n0220_571:0950a07": "達縛、阿素洛、揭路茶、緊捺洛、莫呼洛伽、人非",
    "T07n0220_571:0950a08": "人等一切有情皆得安樂。此大神&#x546A;，三世諸佛",
    "T07n0220_571:0950a09": "為護正法及護天王并人王等令得安樂，以",
    "T07n0220_571:0950a10": "方便力而宣說之。是故天王及人王等，為令",
    "T07n0220_571:0950a11": "正法久住世故，自身眷屬得安樂故，國土有",
    "T07n0220_571:0950a12": "情無災難故，各應精勤至誠誦念，如是則令",
    "T07n0220_571:0950a13": "怨敵、災難、魔事、法障皆悉銷滅，由斯正法久住",
    "T07n0220_571:0950a14": "世間，與諸有情作大饒益。」[0950a14] 說是般若波羅蜜",
    "T07n0220_571:0950a15": "多大神&#x546A;時，諸天宮殿、山海、大地皆悉振動，",
    "T07n0220_571:0950a16": "有八十千諸有情類俱發無上正等覺心。[0950a16] 時，",
    "T07n0220_571:0950a17": "最勝天王踊躍歡喜，以七寶網彌覆佛上，合掌",
    "T07n0220_571:0950a18": "恭敬復白佛言：「諸菩薩摩訶薩行深般若波",
    "T07n0220_571:0950a19": "羅蜜多，修何等法，能於無上正等菩提心不",
    "T07n0220_571:0950a20": "移動？」[0950a20] 佛告最勝：「天王當知！若菩薩摩訶薩行",
    "T07n0220_571:0950a21": "深般若波羅蜜多，精勤修習無礙大慈、無厭",
    "T07n0220_571:0950a22": "大悲成辦大事，勤加精進學空等持，亦能精",
    "T07n0220_571:0950a23": "勤修平等智方便善巧，如實通達清淨大智，",
    "T07n0220_571:0950a24": "明了三世平等妙理無有障礙，履三世佛所",
    "T07n0220_571:0950a25": "行正道。天王當知！是菩薩摩訶薩行深般若",
    "T07n0220_571:0950a26": "波羅蜜多，修如是法，能於無上正等菩提心",
    "T07n0220_571:0950a27": "不移動。」[0950a27] 爾時，最勝復白佛言：「諸菩薩摩訶薩",
    "T07n0220_571:0950a28": "行深般若波羅蜜多，修何等法，聞諸如來不思",
    "T07n0220_571:0950a29": "議事，不驚、不怖亦不憂惱？」[0950a29] 佛告最勝：「天王當",
    "T07n0220_571:0950b01": "知！若菩薩摩訶薩具足修行妙慧妙智，親近",
    "T07n0220_571:0950b02": "善友樂聞深法，了知諸法皆如幻等，悟世無",
    "T07n0220_571:0950b03": "常生必歸滅，心無住著猶若虛空。天王當知！",
    "T07n0220_571:0950b04": "是菩薩摩訶薩行深般若波羅蜜多，修如是",
    "T07n0220_571:0950b05": "法，聞諸如來不思議事，不驚、不怖亦不憂惱。」",
    "T07n0220_571:0950b06": "[0950b06] 爾時，最勝復白佛言：「諸菩薩摩訶薩行深般",
    "T07n0220_571:0950b07": "若波羅蜜多，修何等法，於一切處能得自在？」",
    "T07n0220_571:0950b08": "[0950b08] 佛告最勝：「天王當知！若菩薩摩訶薩行深般",
    "T07n0220_571:0950b09": "若波羅蜜多，修五神通、具足無礙諸解脫門、",
    "T07n0220_571:0950b10": "靜慮、無量方便般若波羅蜜多，於一切處能",
    "T07n0220_571:0950b11": "得自在。」[0950b11] 爾時，最勝復白佛言：「諸菩薩摩訶薩",
    "T07n0220_571:0950b12": "行深般若波羅蜜多得何等門？」[0950b12] 佛告最勝：「天",
    "T07n0220_571:0950b13": "王當知！若菩薩摩訶薩行深般若波羅蜜多，",
    "T07n0220_571:0950b14": "得妙智門，則能悟入一切有情諸根利鈍；得",
    "T07n0220_571:0950b15": "妙慧門，則能分別諸法句義；得總持門，了達",
    "T07n0220_571:0950b16": "一切語言音聲；得無礙門，能說諸法畢竟無",
    "T07n0220_571:0950b17": "盡。天王當知！是菩薩摩訶薩行深般若波羅",
    "T07n0220_571:0950b18": "蜜多得如是門。」[0950b18] 爾時，最勝復白佛言：「諸菩薩",
    "T07n0220_571:0950b19": "摩訶薩行深般若波羅蜜多得何等力？」[0950b19] 佛告",
    "T07n0220_571:0950b20": "最勝：「天王當知！若菩薩摩訶薩行深般若波",
    "T07n0220_571:0950b21": "羅蜜多，得寂靜力，成就大悲故；得精進力，成",
    "T07n0220_571:0950b22": "就不退故；得多聞力，成就大智故；得信樂力，",
    "T07n0220_571:0950b23": "成就解脫故；得修行力，成就出離故；得安忍",
    "T07n0220_571:0950b24": "力，愛護有情故；得菩提心力，斷除我見故；得",
    "T07n0220_571:0950b25": "大悲力，化導有情故；得無生忍力，成就十力",
    "T07n0220_571:0950b26": "故。天王當知！是菩薩摩訶薩行深般若波羅",
    "T07n0220_571:0950b27": "蜜多，得如是等種種勝力。」[0950b27] 說是法時，五百菩",
    "T07n0220_571:0950b28": "薩得無生忍，八千天子得不退轉，一萬二千",
    "T07n0220_571:0950b29": "諸天子眾遠塵離垢生淨法眼，四萬天人俱",
    "T07n0220_571:0950c01": "發無上正等覺心。",
    "T07n0220_571:0950c02": "第六分證勸品第十",
    "T07n0220_571:0950c03": "[0950c03] 佛告最勝：「天王當知！過去無量不可思議無",
    "T07n0220_571:0950c04": "數大劫，有佛名曰功德寶王，十號圓滿，國名",
    "T07n0220_571:0950c05": "寶嚴，劫名善觀。其土豐樂無諸疾惱，人、天往",
    "T07n0220_571:0950c06": "來不相限礙，地平如掌，無諸山陵、堆阜、瓦礫、",
    "T07n0220_571:0950c07": "荊棘、毒刺；遍生細草，柔軟紺青如孔雀毛，量",
    "T07n0220_571:0950c08": "纔四指，下足便靡舉步隨昇；瞻博迦花、悅意",
    "T07n0220_571:0950c09": "花等及餘軟草周遍莊嚴，不暑不寒四序調",
    "T07n0220_571:0950c10": "適，吠琉璃寶以成其地。時，諸有情心性調善，",
    "T07n0220_571:0950c11": "三毒煩惱制伏不行。彼佛世尊聲聞弟子一",
    "T07n0220_571:0950c12": "萬二千那庾多數，菩薩弟子六十二億。時，人",
    "T07n0220_571:0950c13": "極壽三十六億那庾多歲，無復中夭。[0950c13] 「有城名",
    "T07n0220_571:0950c14": "曰無垢莊嚴，其城南北百二十八踰繕那量，",
    "T07n0220_571:0950c15": "東西八十踰繕那量，城厚十六踰繕那量；門",
    "T07n0220_571:0950c16": "堞樓觀皆七寶成，十千園苑以為嚴飾，十千",
    "T07n0220_571:0950c17": "小城周匝圍繞；有四園苑妙花莊嚴，悅意功",
    "T07n0220_571:0950c18": "德孔雀遊戲，於四時中歡娛適樂；有四大池",
    "T07n0220_571:0950c19": "七寶為岸，縱廣正等半踰繕那，純以紫金而",
    "T07n0220_571:0950c20": "為階道，其底遍布妙好金沙，池中有水具八",
    "T07n0220_571:0950c21": "功德，寶花氛馥間列其中，鳧鴈、鴛鴦眾鳥遊",
    "T07n0220_571:0950c22": "集，岸列諸樹白檀、赤檀、尸利沙等，上有鸚鵡、",
    "T07n0220_571:0950c23": "舍利眾鳥翔集遊戲。[0950c23] 「有轉輪王名曰治世，七",
    "T07n0220_571:0950c24": "寶具足王四大洲，已曾供養無量諸佛，於諸",
    "T07n0220_571:0950c25": "佛所深植善根，大菩提心得不退轉，內宮眷",
    "T07n0220_571:0950c26": "屬七十千人，形貌端嚴，承事寶女咸發無上",
    "T07n0220_571:0950c27": "正等覺心。彼轉輪王具有千子，大力勇健能",
    "T07n0220_571:0950c28": "摧怨敵，具二十八大丈夫相，亦發無上正等",
    "T07n0220_571:0950c29": "覺心。[0950c29] 「爾時，功德寶王如來，將諸聲聞及菩薩",
    "T07n0220_571:0951a01": "眾，復與無量天、龍、藥叉、健達縛、阿素洛、揭路",
    "T07n0220_571:0951a02": "茶、緊捺洛、莫呼洛伽、人非人等，前後圍繞將",
    "T07n0220_571:0951a03": "入無垢莊嚴大城。時，彼輪王七寶導從，與其",
    "T07n0220_571:0951a04": "千子內宮眷屬，出城奉迎禮敬請入，施設種",
    "T07n0220_571:0951a05": "種微妙供養。爾時，世尊及諸眷屬受供養已",
    "T07n0220_571:0951a06": "欲還本處。治世輪王與七寶等，出城奉送尋",
    "T07n0220_571:0951a07": "即還宮。[0951a07] 「時，轉輪王忽自歎曰：『人身無常，富貴",
    "T07n0220_571:0951a08": "如夢，諸根不缺正信尚難，況值如來得聞妙",
    "T07n0220_571:0951a09": "法，不為希有如優曇花！』[0951a09] 「時，彼千子知其父王",
    "T07n0220_571:0951a10": "戀仰世尊樂聞正法，即為營造牛頭栴檀廣",
    "T07n0220_571:0951a11": "大妙臺七寶嚴飾，其檀一兩直贍部洲；此臺",
    "T07n0220_571:0951a12": "南北長十三踰繕那，東西復廣十踰繕那，眾",
    "T07n0220_571:0951a13": "寶莊嚴四角大柱，於其臺下有千寶輪。成已",
    "T07n0220_571:0951a14": "共持奉獻其父。[0951a14] 「時，王受已而讚之言：『善哉！善",
    "T07n0220_571:0951a15": "哉！快知我意欲詣佛所聽受正法。』[0951a15] 「千子爾時",
    "T07n0220_571:0951a16": "復於臺內造師子座安處父王，令諸宮人前",
    "T07n0220_571:0951a17": "後圍繞。其臺周匝垂妙金鈴，懸繒、幡蓋，覆七",
    "T07n0220_571:0951a18": "寶網，復散種種珍異香花，燒無價香，香泥塗",
    "T07n0220_571:0951a19": "飾。時，王千子各捧一輪，猶若鵝王騰空詣佛，",
    "T07n0220_571:0951a20": "安詳置地往如來所，到已頂禮世尊雙足，右",
    "T07n0220_571:0951a21": "繞七匝退立一面。時，彼輪王內宮眷屬從寶",
    "T07n0220_571:0951a22": "臺下，王去寶冠，及內眷屬皆脫寶履，前詣佛",
    "T07n0220_571:0951a23": "所頂禮雙足，右繞七匝退坐一面。[0951a23] 「爾時，功德",
    "T07n0220_571:0951a24": "寶王如來告治世言：『大王！今者為聞正法來",
    "T07n0220_571:0951a25": "至此耶？』[0951a25] 「時，轉輪王即從座起，整理裳服白言：",
    "T07n0220_571:0951a26": "『世尊！何等名為所聞正法？』[0951a26] 「佛讚王曰：『善哉！善",
    "T07n0220_571:0951a27": "哉！汝今乃能為天、人眾得利樂故問深正法，",
    "T07n0220_571:0951a28": "諦聽！諦聽！善思念之，當為大王分別解說。』[0951a28] 「治",
    "T07n0220_571:0951a29": "世白佛：『唯然！願聞！』[0951a29] 「爾時，世尊告彼王曰：『大王！",
    "T07n0220_571:0951b01": "當知諸菩薩摩訶薩行深般若波羅蜜多方",
    "T07n0220_571:0951b02": "便善巧，所達一切平等法性名為正法，謂四",
    "T07n0220_571:0951b03": "念住、四正斷、四神足、五根、五力、七等覺支、八聖",
    "T07n0220_571:0951b04": "道支、空、無相、無願等，所達一切平等法性名",
    "T07n0220_571:0951b05": "為正法。』[0951b05] 「爾時，治世復白佛言：『世尊！云何諸",
    "T07n0220_571:0951b06": "菩薩摩訶薩行深般若波羅蜜多方便善巧，",
    "T07n0220_571:0951b07": "於大乘中恒得勝進而不退墮？』[0951b07] 「佛告治世：『大",
    "T07n0220_571:0951b08": "王當知！諸菩薩摩訶薩行深般若波羅蜜多",
    "T07n0220_571:0951b09": "方便善巧，因正信力而得勝進。何者正信？謂",
    "T07n0220_571:0951b10": "知諸法不生不滅，本性寂靜，常能親近正行",
    "T07n0220_571:0951b11": "之人，不應作法終不造作，心離散亂聽受正",
    "T07n0220_571:0951b12": "法，不見彼說、不見我聽，勤修正行疾得神通，",
    "T07n0220_571:0951b13": "有所堪能化有情類，而終不見我有神通，能",
    "T07n0220_571:0951b14": "化有情，彼受我化。何以故？諸菩薩摩訶薩行",
    "T07n0220_571:0951b15": "深般若波羅蜜多方便善巧，都不見我、不見",
    "T07n0220_571:0951b16": "有情，二處平等則得勝進而不退墮。[0951b16] 「『大王當",
    "T07n0220_571:0951b17": "知！諸菩薩摩訶薩行深般若波羅蜜多方便",
    "T07n0220_571:0951b18": "善巧，攝護諸根不令取著，於資生具起無常",
    "T07n0220_571:0951b19": "想，知法寂靜命如假借。[0951b19] 「『大王當知！如是菩薩",
    "T07n0220_571:0951b20": "行深般若波羅蜜多，於大乘中心不放逸。[0951b20] 「『大",
    "T07n0220_571:0951b21": "王當知！諸菩薩摩訶薩行深般若波羅蜜多",
    "T07n0220_571:0951b22": "方便善巧，於其夢中尚不忘失菩提之心，化",
    "T07n0220_571:0951b23": "諸有情令修佛道，持諸善根施有情類，迴向",
    "T07n0220_571:0951b24": "無上正等菩提，見佛神力歡喜讚歎。[0951b24] 「『大王當",
    "T07n0220_571:0951b25": "知！如是菩薩行深般若波羅蜜多方便善巧，",
    "T07n0220_571:0951b26": "速成無上正等菩提。是故，大王！當勤精進，處",
    "T07n0220_571:0951b27": "尊貴位莫生放逸。若菩薩摩訶薩欲求法者",
    "T07n0220_571:0951b28": "勿著五欲。何以故？一切異生於欲無厭，得聖",
    "T07n0220_571:0951b29": "智者則能捨之。人身無常，壽量短促，大王！今",
    "T07n0220_571:0951c01": "者應善了知，厭離世間求出世道。大王！應以",
    "T07n0220_571:0951c02": "供養如來所獲善根迴向四事：一者、自在無",
    "T07n0220_571:0951c03": "盡。二者、正法無盡。三者、妙智無盡。四者、辯才",
    "T07n0220_571:0951c04": "無盡。此四迴向與深般若波羅蜜多同皆無",
    "T07n0220_571:0951c05": "盡。[0951c05] 「『大王當知！諸菩薩摩訶薩行深般若波羅",
    "T07n0220_571:0951c06": "蜜多方便善巧，應淨修持身、語、意戒。何以故？",
    "T07n0220_571:0951c07": "為欲引發聞、思、修故。以方便力化諸有情，以",
    "T07n0220_571:0951c08": "般若力降伏眾魔，成就願力行不違言。』[0951c08] 「時，轉",
    "T07n0220_571:0951c09": "輪王聞佛所說甚深般若波羅蜜多，歡喜踊",
    "T07n0220_571:0951c10": "躍得未曾有，即取寶冠、自解瓔珞，長跪擎捧",
    "T07n0220_571:0951c11": "供養如來，捨四大洲皆以奉佛，願以此福常",
    "T07n0220_571:0951c12": "修梵行，學深般若波羅蜜多，以決定心為有",
    "T07n0220_571:0951c13": "情類趣向無上正等菩提。王宮女人聞佛說",
    "T07n0220_571:0951c14": "法，皆生歡喜發菩提心，各脫上衣、解寶瓔珞，",
    "T07n0220_571:0951c15": "奉施功德寶王如來。王以寶臺、師子座等，又",
    "T07n0220_571:0951c16": "奉上佛而求出家。[0951c16] 「時，彼如來讚治世曰：『王能",
    "T07n0220_571:0951c17": "如是甚為善哉！今者所行不違昔願，應勤修",
    "T07n0220_571:0951c18": "習布施、淨戒、安忍、精進、靜慮、般若。過去諸佛",
    "T07n0220_571:0951c19": "修此法故，得成無上正等菩提，未來諸佛亦",
    "T07n0220_571:0951c20": "復如是。』[0951c20] 「爾時，治世復白佛言：『諸菩薩摩訶薩",
    "T07n0220_571:0951c21": "修行布施，與深般若波羅蜜多為異不異？』[0951c21] 「佛",
    "T07n0220_571:0951c22": "告治世：『夫布施者若無般若波羅蜜多，但得",
    "T07n0220_571:0951c23": "施名非到彼岸，要由般若波羅蜜多乃得名",
    "T07n0220_571:0951c24": "為施到彼岸，淨戒、忍辱、精進、靜慮、般若亦爾。",
    "T07n0220_571:0951c25": "何以故？甚深般若波羅蜜多性平等故。』[0951c25] 「彼佛",
    "T07n0220_571:0951c26": "說此甚深法時，王便證得無生法忍。」[0951c26] 佛告最",
    "T07n0220_571:0951c27": "勝：「天王當知！諸菩薩摩訶薩行深般若波羅",
    "T07n0220_571:0951c28": "蜜多，應如彼王勤求正法。時，彼輪王即然燈",
    "T07n0220_571:0951c29": "佛千子，即是賢劫千佛。」",
    "T07n0220_571:0952a01": "[0952a01] 爾時，最勝便白佛言：「世尊！云何諸菩薩摩訶",
    "T07n0220_571:0952a02": "薩行深般若波羅蜜多，修行速成大菩提道？」",
    "T07n0220_571:0952a03": "[0952a03] 佛告最勝：「天王當知！諸菩薩摩訶薩行深般",
    "T07n0220_571:0952a04": "若波羅蜜多方便善巧，修慈等心，於諸有情",
    "T07n0220_571:0952a05": "不為損惱，勤行一切波羅蜜多及四攝事、四",
    "T07n0220_571:0952a06": "無量心菩提分法，修學神通方便善巧，一切",
    "T07n0220_571:0952a07": "善法無不修滿。若諸菩薩如是修行，則能速",
    "T07n0220_571:0952a08": "成大菩提道；菩提道者，所謂信心及清淨心、",
    "T07n0220_571:0952a09": "離諂曲心、行平等心、施無畏心，令諸有情咸",
    "T07n0220_571:0952a10": "悉親附，勤行布施果報無盡，受持淨戒而無",
    "T07n0220_571:0952a11": "障礙，修行安忍離諸忿恚，勤加精進修行易",
    "T07n0220_571:0952a12": "成，有勝靜慮不起散亂，具足般若能善通達，",
    "T07n0220_571:0952a13": "有大慈故饒益有情，有大悲故終無退轉，有",
    "T07n0220_571:0952a14": "大喜故能悅彼心，有大捨故不起分別，無三",
    "T07n0220_571:0952a15": "毒故離諸荊棘，不著色、聲、香、味、觸故滅諸戲",
    "T07n0220_571:0952a16": "論，無煩惱故遠離怨敵，捨二乘念其心廣大，",
    "T07n0220_571:0952a17": "具一切智能出眾寶。天王當知！諸菩薩摩訶",
    "T07n0220_571:0952a18": "薩行深般若波羅蜜多方便善巧，如是修行",
    "T07n0220_571:0952a19": "則能速成大菩提道。」",
    "T07n0220_571:0952a20": "[0952a20] 爾時，最勝復白佛言：「諸菩薩摩訶薩行深般",
    "T07n0220_571:0952a21": "若波羅蜜多，現何色像化有情類？」[0952a21] 佛告最勝：",
    "T07n0220_571:0952a22": "「天王當知！諸菩薩摩訶薩行深般若波羅蜜",
    "T07n0220_571:0952a23": "多方便善巧，所現色像無決定相。何以故？隨",
    "T07n0220_571:0952a24": "諸有情心之所樂，菩薩即現如是色像，或現",
    "T07n0220_571:0952a25": "金色，或現銀色，或現頗胝迦色，或現吠琉璃",
    "T07n0220_571:0952a26": "色，或現石藏色，或現杵藏色，或現真珠色，",
    "T07n0220_571:0952a27": "或現青、黃、赤、白色，或現日、月、火焰色，或現帝",
    "T07n0220_571:0952a28": "釋色，或現梵王色，或現霜雪色，或現雌黃色，",
    "T07n0220_571:0952a29": "或現朱丹色，或現雨花色，或現瞻博迦花色，",
    "T07n0220_571:0952b01": "或現蘇末那花色，或現嗢&#x9262;羅花色，或現&#x9262;",
    "T07n0220_571:0952b02": "特摩花色，或現拘某陀花色，或現奔茶利花",
    "T07n0220_571:0952b03": "色，或現功德天色，或現鵝孔雀色，或現珊",
    "T07n0220_571:0952b04": "瑚寶色，或現如意珠色，或現虛空界色，隨人、",
    "T07n0220_571:0952b05": "天等各現彼類。[0952b05] 「天王當知！是菩薩摩訶薩隨",
    "T07n0220_571:0952b06": "十方面殑伽沙等諸世界中一切有情色像差",
    "T07n0220_571:0952b07": "別悉能示現。何以故？是菩薩摩訶薩行深般",
    "T07n0220_571:0952b08": "若波羅蜜多方便善巧，遍能攝化一切有情，",
    "T07n0220_571:0952b09": "乃至不捨一切有情故。何以故？一切有情心",
    "T07n0220_571:0952b10": "行各別，是故菩薩種種示現。所以者何？是菩",
    "T07n0220_571:0952b11": "薩摩訶薩於過去世有大願力，隨諸有情樂",
    "T07n0220_571:0952b12": "見受化，即為示現所欲見身。如明鏡中本無",
    "T07n0220_571:0952b13": "影像，隨質好醜種種悉現，然此明鏡亦不分",
    "T07n0220_571:0952b14": "別：『我體明淨能現眾色。』如是菩薩行深般若",
    "T07n0220_571:0952b15": "波羅蜜多方便善巧，無功用心隨樂示現，而",
    "T07n0220_571:0952b16": "不分別我能現身。[0952b16] 「天王當知！諸菩薩摩訶薩",
    "T07n0220_571:0952b17": "行深般若波羅蜜多方便善巧，於一坐中，隨",
    "T07n0220_571:0952b18": "諸聽眾心所樂見說法之身，菩薩即能示現",
    "T07n0220_571:0952b19": "為說，謂或見佛，或見菩薩，或見獨覺，或見聲",
    "T07n0220_571:0952b20": "聞，或見梵王，或見帝釋，或見大自在，或見毘",
    "T07n0220_571:0952b21": "瑟拏，或見護世，或見輪王，或見沙門，或見",
    "T07n0220_571:0952b22": "異道，或見婆羅門，或見剎帝利，或見吠舍，",
    "T07n0220_571:0952b23": "或見戍達羅，或見長者，或見居士，或見坐寶",
    "T07n0220_571:0952b24": "臺中，或見坐蓮花上，或見在地，或見騰空，或",
    "T07n0220_571:0952b25": "見說法，或見寂定。[0952b25] 「天王當知！是菩薩摩訶薩",
    "T07n0220_571:0952b26": "行深般若波羅蜜多方便善巧，為度有情，無",
    "T07n0220_571:0952b27": "一形類及一威儀而不能現甚深般若波羅",
    "T07n0220_571:0952b28": "蜜多。猶如虛空無形無相，遍十方界無處不",
    "T07n0220_571:0952b29": "有，又如虛空離諸戲論，甚深般若波羅蜜多",
    "T07n0220_571:0952c01": "亦復如是，過諸語言；又如虛空世所受用，甚",
    "T07n0220_571:0952c02": "深般若波羅蜜多一切聖凡皆共受用；又如",
    "T07n0220_571:0952c03": "虛空離諸分別，甚深般若波羅蜜多亦復如",
    "T07n0220_571:0952c04": "是，無分別心；又如虛空容受眾色，甚深般若",
    "T07n0220_571:0952c05": "波羅蜜多亦能容受一切佛法；又如虛空能",
    "T07n0220_571:0952c06": "現眾色，甚深般若波羅蜜多亦復能現一切",
    "T07n0220_571:0952c07": "佛法；又如虛空，一切草木、眾藥、花實依之增",
    "T07n0220_571:0952c08": "長；甚深般若波羅蜜多，一切善根依之增長；",
    "T07n0220_571:0952c09": "又如虛空非常、非斷、非語言法，甚深般若波",
    "T07n0220_571:0952c10": "羅蜜多亦復如是，非常、非斷、離諸語言。世間",
    "T07n0220_571:0952c11": "沙門、婆羅門等乃至釋、梵，不能思測甚深般",
    "T07n0220_571:0952c12": "若波羅蜜多。[0952c12] 「天王當知！甚深般若波羅蜜多",
    "T07n0220_571:0952c13": "無有一法可為譬喻。若善男子、善女人等，信",
    "T07n0220_571:0952c14": "受般若波羅蜜多，所獲功德不可思議，若此",
    "T07n0220_571:0952c15": "功德有色形者，太虛空界所不能容。何以故？",
    "T07n0220_571:0952c16": "甚深般若波羅蜜多生世、出世一切善法。若",
    "T07n0220_571:0952c17": "天、人眾，若天、人王，四向、四果，及諸獨覺，菩",
    "T07n0220_571:0952c18": "薩十地波羅蜜多，諸佛無上正等菩提，一切",
    "T07n0220_571:0952c19": "種智、力、無所畏并十八佛不共法等，無不皆",
    "T07n0220_571:0952c20": "依甚深般若波羅蜜多而得成辦。」[0952c20] 說是法時，",
    "T07n0220_571:0952c21": "五萬菩薩得不退轉，一萬五千諸天子眾得",
    "T07n0220_571:0952c22": "無生忍，一萬二千諸天、人眾遠塵離垢生淨",
    "T07n0220_571:0952c23": "法眼，殑伽沙等諸有情類俱發無上正等覺",
    "T07n0220_571:0952c24": "心。諸天空中作眾伎樂，復散種種天妙香花，",
    "T07n0220_571:0952c25": "供養如來及深般若；復有無量天、龍、藥叉、健",
    "T07n0220_571:0952c26": "達縛、阿素洛、揭路茶、緊捺洛、莫呼洛伽、人非",
    "T07n0220_571:0952c27": "人等，亦散種種花及寶物，供養如來及深般",
    "T07n0220_571:0952c28": "若。[0952c28] 時，天、龍等異口同音，合掌恭敬俱讚佛曰：",
    "T07n0220_571:0952c29": "「善哉！善哉！快說如是甚深般若波羅蜜多。」"
}