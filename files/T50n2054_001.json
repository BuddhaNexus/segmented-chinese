{
    "T50n2054_001:0280a10": "新刊賢首國師碑傳敘",
    "T50n2054_001:0280a12": "昔唐翰林梁肅銘乎天台而荊溪創建。祕書",
    "T50n2054_001:0280a13": "少監閻公朝隱碑于賢首而門人表顯。想是",
    "T50n2054_001:0280a14": "兩君義由尚賢崇道讚頌於高僧。其實豈同",
    "T50n2054_001:0280a15": "諛墓下人豐屋輦金而為時議者哉。蔑加章",
    "T50n2054_001:0280a16": "安甞著智者別傳流芳乎百代洎今不湮。噫",
    "T50n2054_001:0280a17": "但至如僧千里之狀於法藏。藍谷祥之列傳",
    "T50n2054_001:0280a18": "于清涼杳而罕聞。余恒莫不為之慨然。蓋其",
    "T50n2054_001:0280a19": "古德盛蹤高行既匿。則澆世後進何藉觀而",
    "T50n2054_001:0280a20": "激感易轍愈策望標而漸乎。賴有新羅國學",
    "T50n2054_001:0280a21": "士崔公字致遠。普討群誌蒐乎是傳祖烈再",
    "T50n2054_001:0280a22": "燿然。斯亦久不流行耳。予素有志於古。自寫",
    "T50n2054_001:0280a23": "褚焉。茲歲予乃寓洛之日。屬客有請刊行于",
    "T50n2054_001:0280a24": "梓。欣而頷之更。首附碑付之剞劂。遂公同好。",
    "T50n2054_001:0280a25": "繄世猶言其祖有美而弗知不明也。知而不",
    "T50n2054_001:0280a26": "傳不仁也。況我釋子不忍為此永錮於蔽善",
    "T50n2054_001:0280a27": "暈光之誚歟。于時",
    "T50n2054_001:0280a28": "元祿歲次己卯仲秋搏桑攝津浪華僧濬鳳潭",
    "T50n2054_001:0280a29": "謹敘",
    "T50n2054_001:0280b02": "大唐大薦福寺故大德康藏法師",
    "T50n2054_001:0280b03": "之碑",
    "T50n2054_001:0280b05": "祕書少監閻朝隱撰",
    "T50n2054_001:0280b06": "夫得無障礙眼者身為佛身。得無恐怖心者",
    "T50n2054_001:0280b07": "法為佛法。過此已往行不圓滿功為未足。遠",
    "T50n2054_001:0280b08": "生死則摘之以說空。開冥途則勞之以救苦。",
    "T50n2054_001:0280b09": "與大比丘眾應如是住不可思議。法師俗姓",
    "T50n2054_001:0280b10": "康氏。諱法藏。累代相承為康居國丞相。祖自",
    "T50n2054_001:0280b11": "康居來朝。父謐皇朝贈左侍中。法師是如來",
    "T50n2054_001:0280b12": "得目有辟支一毛。終年以勵堅貞。竭日而修",
    "T50n2054_001:0280b13": "戒行。年甫十六煉一指於阿育王舍利塔前",
    "T50n2054_001:0280b14": "以伸供養。此後更遊太白雅挹重玄。聞雲華",
    "T50n2054_001:0280b15": "寺儼法師講華嚴經投為上足。瀉水置瓶之",
    "T50n2054_001:0280b16": "受納。以乳投水之因緣。名播招提譽流宸極。",
    "T50n2054_001:0280b17": "屬榮國夫人奄捐館舍未易齊衰。則天聖后",
    "T50n2054_001:0280b18": "廣樹福田大開講座。法師策名宮禁落髮道",
    "T50n2054_001:0280b19": "場住太原寺。證聖年中奉勅與于闐國三藏",
    "T50n2054_001:0280b20": "實叉難陀譯華嚴經。神龍年中又與于闐三",
    "T50n2054_001:0280b21": "藏於林光殿譯大寶積經。惟聖之所歸依。惟",
    "T50n2054_001:0280b22": "皇之所迴向。爰降綸旨為菩薩戒師。太上皇",
    "T50n2054_001:0280b23": "脫屣萬機褰衣四海亦受菩薩戒。因行菩薩",
    "T50n2054_001:0280b24": "心。法師糞掃其衣禪悅其食。前後講華嚴經",
    "T50n2054_001:0280b25": "三十餘遍。楞伽．密嚴經．起信論．菩薩戒經．",
    "T50n2054_001:0280b26": "凡十部為之義疏闡其源流。如千燈光明自",
    "T50n2054_001:0280b27": "不相隔閡。如一音演說各隨類信解。其初以",
    "T50n2054_001:0280b28": "力入道也。十大牛不如一青牛。其終以力濟",
    "T50n2054_001:0280b29": "時也十香象不如一赤象。於無量劫作無量",
    "T50n2054_001:0280c01": "緣。伽藍許之為法橋者俗推之於法矩。豈謂",
    "T50n2054_001:0280c02": "法橋斷而法炬滅。同聲者椎胸叫喚。異類者",
    "T50n2054_001:0280c03": "舉身毛竪。先天元年歲次壬子十一月十四",
    "T50n2054_001:0280c04": "日終於西京大薦福寺。春秋七十。其年十一",
    "T50n2054_001:0280c05": "月二十四日葬於神和原華嚴寺南。帝念若",
    "T50n2054_001:0280c06": "驚聖情如失。誥曰中使故僧法藏德業自資",
    "T50n2054_001:0280c07": "虛明契理。辨才韞識了覺融心。廣開喻筏之",
    "T50n2054_001:0280c08": "門備闡傳燈之教。隨緣示應乘化斯盡法真",
    "T50n2054_001:0280c09": "歸寂。雖證無生之空朝序飾終。宜有褒賢之",
    "T50n2054_001:0280c10": "命。可贈鴻臚卿贈絹一千二百疋。葬事准僧",
    "T50n2054_001:0280c11": "例。餘皆官供。妃主公主等禮懺展轉施捨勤",
    "T50n2054_001:0280c12": "祈所有[土*頁]塔飾終。威儀導引莫不備具。弟子",
    "T50n2054_001:0280c13": "等忍其死傳其教。合掌頂禮嗚咽而不自勝。",
    "T50n2054_001:0280c14": "其辭曰。",
    "T50n2054_001:0280c15": "　西方淨域離俗塵　　千葉蓮華如車輪",
    "T50n2054_001:0280c16": "　不知何時成佛身",
    "T50n2054_001:0280c19": "唐大薦福寺故寺主翻經大德法",
    "T50n2054_001:0280c20": "藏和尚傳",
    "T50n2054_001:0280c22": "海東新羅國侍講兼翰林學士承務",
    "T50n2054_001:0280c23": "郎前守兵部侍郎權知瑞書監事賜",
    "T50n2054_001:0280c24": "紫金魚袋　崔致遠結",
    "T50n2054_001:0280c25": "案纂靈記云。西京華嚴寺僧千里撰藏公別",
    "T50n2054_001:0280c26": "錄縷陳靈跡。然是傳未傳海域如渴聞梅。耳",
    "T50n2054_001:0280c27": "目非長難矜井識。今且討片文別記中。概見",
    "T50n2054_001:0280c28": "藏之軌躅可聳人視聽者掇而聚之。古來為",
    "T50n2054_001:0280c29": "傳之體不同。或先統其致後鋪所因。或首標",
    "T50n2054_001:0281a01": "姓名尾綰功烈。故大史公每為大賢如夷齊",
    "T50n2054_001:0281a02": "孟軻輩立傳。必前冠以所聞。然後始著其行",
    "T50n2054_001:0281a03": "事。此無他德行既峻譜錄宜異故爾。愚也雖",
    "T50n2054_001:0281a04": "慚郢唱試效越顰。仰彼圓宗列其盈數。仍就",
    "T50n2054_001:0281a05": "藏所著華嚴三昧觀直心中十義而配譬焉。",
    "T50n2054_001:0281a06": "一族姓廣大心。二遊學甚深心。三削染方便",
    "T50n2054_001:0281a07": "心。四講演堅固心。五傳譯無間心。六著述折",
    "T50n2054_001:0281a08": "伏心。七修身善巧心。八濟俗不二心。九垂訓",
    "T50n2054_001:0281a09": "無礙心。十示滅圓明心。深悲兩心互准可見。",
    "T50n2054_001:0281a10": "書云措諸枉思無邪。經曰為淨土是道場。乃",
    "T50n2054_001:0281a11": "直心之謂也。事將顯實。語不芟繁。悉舉因緣",
    "T50n2054_001:0281a12": "聊彰本跡。其傳。",
    "T50n2054_001:0281a13": "第一科曰。釋法藏者。梵言達摩多羅。字賢首。",
    "T50n2054_001:0281a14": "梵言跋陀羅室利。帝賜別號國一法師。俗姓",
    "T50n2054_001:0281a15": "康氏。本康居國人。屠門濫說解在字釋。雖僧",
    "T50n2054_001:0281a16": "會異時而曇諦同跡。亦如法護月支人支氏。",
    "T50n2054_001:0281a17": "吉藏安息人安氏。外所謂因生以賜姓是也。",
    "T50n2054_001:0281a18": "諦護後稱支竺。蓋從西師改焉。猶吉法二藏",
    "T50n2054_001:0281a19": "皆歸釋氏。內所謂四河入海是也。高曾蟬聯",
    "T50n2054_001:0281a20": "為彼國相。祖父自康居來朝。庇身輦下。考諱",
    "T50n2054_001:0281a21": "謐皇朝贈左衛中郎將。母氏夢吞日光而孕。",
    "T50n2054_001:0281a22": "以貞觀十七年癸卯暢月旁死魄而生。身當",
    "T50n2054_001:0281a23": "四方合統之朝。值三寶重興之運。庸詎非商",
    "T50n2054_001:0281a24": "頌所謂自天降康者乎。康居地接竺乾。人侔",
    "T50n2054_001:0281a25": "梵眾。既饒師子能胤法王。偉矣哉弟寶藏以",
    "T50n2054_001:0281a26": "忠孝聞。此之謂族姓因緣。豈非以廣大心誓",
    "T50n2054_001:0281a27": "願觀一切法悉如如乎。",
    "T50n2054_001:0281a28": "第二科曰。年甫十七(顯慶四年己未)志銳擇師。遍謁",
    "T50n2054_001:0281a29": "都邑緇英。懊其拙於用大。遂辭親求法於太",
    "T50n2054_001:0281b01": "白山。餌朮數年。敷[門@免]方等。後聞親疾出谷入",
    "T50n2054_001:0281b02": "京。時智儼法師於雲華寺講華嚴經。藏於中",
    "T50n2054_001:0281b03": "夜怱覩神光來燭庭宇。廼歎曰。當有異人弘",
    "T50n2054_001:0281b04": "揚大教。翌旦就寺膜拜已因設數問。言皆出",
    "T50n2054_001:0281b05": "意表。儼嗟賞曰。比丘義龍輩尚罕扣斯端。何",
    "T50n2054_001:0281b06": "計仁賢發皇耳目。或告曰。是居士雲棲朮食",
    "T50n2054_001:0281b07": "久玩雜華。為覲慈親乍來至此。藏既飡儼之",
    "T50n2054_001:0281b08": "妙解。以為真吾師也。儼亦喜傳炷之得人。自",
    "T50n2054_001:0281b09": "是預流徒中。後發前至高超二運。白牛也力",
    "T50n2054_001:0281b10": "騁通衢俯視六宗。赤象也躬行實土不由他",
    "T50n2054_001:0281b11": "悟。莫若自知。此之謂遊學因緣。豈非以甚深",
    "T50n2054_001:0281b12": "心誓觀真如要盡源底乎。",
    "T50n2054_001:0281b13": "第三科曰。及總章元年儼將化去藏猶居俗",
    "T50n2054_001:0281b14": "(時年二十六)。儼乃累道成薄塵二大德曰。此賢者",
    "T50n2054_001:0281b15": "注意於華嚴。蓋無師自悟。紹隆遺法其惟是",
    "T50n2054_001:0281b16": "人。幸假餘光俾沾制度。至咸亨元年(藏年二十八)",
    "T50n2054_001:0281b17": "榮國夫人奄歸冥路。則天皇后廣樹福田度",
    "T50n2054_001:0281b18": "人。則擇上達僧捨宅乃成太原寺。於是受顧",
    "T50n2054_001:0281b19": "託者連狀薦推。帝諾曰俞仍[柰*頁]新剎。周羅遂",
    "T50n2054_001:0281b20": "落敻[打丁+(乂/友)]常科。此之謂削染因緣。豈非以方便",
    "T50n2054_001:0281b21": "心推求簡擇趣真方便乎。",
    "T50n2054_001:0281b22": "第四科曰。既出家未進具。承旨於所配寺講",
    "T50n2054_001:0281b23": "百千經。時屬端午。天后遣使送衣五事。其書",
    "T50n2054_001:0281b24": "曰。蕤賓應節。角黍登期。景候稍炎。師道體清",
    "T50n2054_001:0281b25": "適。屬長絲之令節。承命縷之嘉辰。今送衣裳",
    "T50n2054_001:0281b26": "五事用符端午之數。願師承茲采艾之序。更",
    "T50n2054_001:0281b27": "茂如松之齡。永耀傳燈常為導首。略書示意",
    "T50n2054_001:0281b28": "指不多云。後於雲華寺講。有光明現從口出",
    "T50n2054_001:0281b29": "須臾成蓋。眾所具瞻。延載元年講至十地品。",
    "T50n2054_001:0281c01": "香風四合瑞霧五彩。崇朝不散縈空射人。又",
    "T50n2054_001:0281c02": "感天華糝空如霰(中宗讚所云講集天華是)。後於佛授記寺",
    "T50n2054_001:0281c03": "譯新經畢。眾請藏敷演。下元日序題入文。洎",
    "T50n2054_001:0281c04": "獵月望前三日晚講至華藏海震動之說。講",
    "T50n2054_001:0281c05": "室及寺院欻然震吼。聽眾稻麻歎未曾有。當",
    "T50n2054_001:0281c06": "寺龍象狀聞天上。則天御筆批答云。省狀具",
    "T50n2054_001:0281c07": "之。昨因敷演微言弘揚祕頤。初譯之日夢甘",
    "T50n2054_001:0281c08": "露以呈祥。開講之辰感地動而標異。斯乃如",
    "T50n2054_001:0281c09": "來降祉用符九會之文。豈朕庸虛敢當六種",
    "T50n2054_001:0281c10": "之動。披覽來狀欣暢兼懷。仍命史官編於載",
    "T50n2054_001:0281c11": "籍。無慮前後講新舊兩經三十餘遍。大帝",
    "T50n2054_001:0281c12": "永隆年中。雍州長安縣人郭神亮者修淨行",
    "T50n2054_001:0281c13": "暴終。諸天引詣知足天宮禮敬慈氏。有一菩",
    "T50n2054_001:0281c14": "薩讓之云何不受持華嚴。亮以無人講。為辭",
    "T50n2054_001:0281c15": "曰。有人見講胡得言無。及甦委說。眾驗藏之",
    "T50n2054_001:0281c16": "弘轉妙輪人天咸慶矣。故演義鈔顯證云。講",
    "T50n2054_001:0281c17": "得五雲凝空六種震地。向非入慈悲之室著",
    "T50n2054_001:0281c18": "和忍之衣昇空觀之座而能融智海播辯河",
    "T50n2054_001:0281c19": "者。孰能與於是乎。此之謂講演因緣。豈非以",
    "T50n2054_001:0281c20": "牢固心設逢極苦樂受深觀心不捨離乎。",
    "T50n2054_001:0281c21": "第五科曰。夫華嚴大不思議經者。乃常寂光",
    "T50n2054_001:0281c22": "如來於寂場中覺樹下與十方諸佛召塵沙菩",
    "T50n2054_001:0281c23": "薩而所說也。龍勝誦傳下本滿十萬偈。東晉",
    "T50n2054_001:0281c24": "廬山釋慧遠以經流江東多有未備。乃令弟",
    "T50n2054_001:0281c25": "子法淨法領等踰越沙雪遠尋眾經。法領遂",
    "T50n2054_001:0281c26": "至遮拘槃國。求得前分三萬六千偈來歸。時",
    "T50n2054_001:0281c27": "有佛賢三藏為偽秦所擯投趾東林。遠善視",
    "T50n2054_001:0281c28": "之馳使飛書解其擯事。賢後至建康。於道場",
    "T50n2054_001:0281c29": "寺譯出領所獲偈。南林寺法業筆受成五十",
    "T50n2054_001:0282a01": "卷。則知西天應北天之運契期金水之年。東",
    "T50n2054_001:0282a02": "林助南林之緣發光木火之用。共成大事益",
    "T50n2054_001:0282a03": "耀中華。東安寺慧嚴．道場寺慧觀．及學士謝",
    "T50n2054_001:0282a04": "靈運．等。潤文分成六十卷。然於入法界品內",
    "T50n2054_001:0282a05": "有兩處文脫(一從摩耶夫人後至彌勒菩薩前中間。天主光等十善知識。二從彌勒後至普",
    "T50n2054_001:0282a06": "賢前中間。脫文殊申手案善財頂等半紙餘文)。歷年僅乎四百。製疏餘乎",
    "T50n2054_001:0282a07": "五三。經來未盡之言猶如射地。義有不安之",
    "T50n2054_001:0282a08": "處。頗類窺天。莫究闕遺強成箋釋。唯藏每慨",
    "T50n2054_001:0282a09": "百城之說多虧一道之文。捧香軸以徒悲。擁",
    "T50n2054_001:0282a10": "疑襟而莫決。引領西望日庶幾乎。果至聖",
    "T50n2054_001:0282a11": "唐調露之際有中天竺三藏地婆訶羅(此云日昭)。",
    "T50n2054_001:0282a12": "齎此梵本來屆。藏乃親共讎校。顯驗缺如。聲",
    "T50n2054_001:0282a13": "聞于天。尋奉綸旨與成塵基師等譯出補之。",
    "T50n2054_001:0282a14": "復禮潤文。慧智度語。依六帙本為定。暨女",
    "T50n2054_001:0282a15": "皇革命變唐為周。遣使往于闐國求索梵本。",
    "T50n2054_001:0282a16": "仍迎三藏實叉難陀(此言喜學)譯在神都。作起乎證",
    "T50n2054_001:0282a17": "聖牂年。功成乎聖歷狶歲。計益九千偈。勒成",
    "T50n2054_001:0282a18": "八十卷(通舊翻合四萬五千偈)。命藏筆受。復禮綴文。梵",
    "T50n2054_001:0282a19": "僧戰陀．提婆二人譯語。仍詔唐三藏義淨．海",
    "T50n2054_001:0282a20": "東法將圓測．江陵禪師弘景．及諸大德神英",
    "T50n2054_001:0282a21": "法寶而下審覆證義。於譯堂前陸地開百葉",
    "T50n2054_001:0282a22": "蓮華。眾睹禎祥競加精練。然攻木後其節目",
    "T50n2054_001:0282a23": "致貫華眩彼文心。雖益數品新言反脫日照",
    "T50n2054_001:0282a24": "所補。文既乖緒續者懵焉。藏以宋唐兩翻對",
    "T50n2054_001:0282a25": "勘梵本。經資線義雅協結鬘。持日照之補文",
    "T50n2054_001:0282a26": "綴喜學之漏處。遂得泉始細而增廣月暫虧",
    "T50n2054_001:0282a27": "而還圓。今之所傳第四本是。清涼山鎮國沙",
    "T50n2054_001:0282a28": "門澄觀疏玄義云。其第三本先已流行。故今",
    "T50n2054_001:0282a29": "代上之經猶多脫者。願諸達識見闕而續之",
    "T50n2054_001:0282b01": "則觀之累詞悃愊後進宜勿忘焉。久視年中",
    "T50n2054_001:0282b02": "又奉詔翻大乘入楞伽經七卷進內。璽書褒",
    "T50n2054_001:0282b03": "之曰。得所譯楞伽經。補求那之闕文。翦流支",
    "T50n2054_001:0282b04": "之繁句。鈎深致遠文要義該。唯識論宗於茲",
    "T50n2054_001:0282b05": "顯矣。凡與日照譯密嚴等經論十有餘部合",
    "T50n2054_001:0282b06": "二十四卷。竝則天制序深加讚述。復至神龍",
    "T50n2054_001:0282b07": "年中。與喜學奉詔於林光殿譯大寶積經。文",
    "T50n2054_001:0282b08": "殊師利授記會三卷。藏本資西胤雅善梵言。",
    "T50n2054_001:0282b09": "生寓東華精詳漢字。故初承日照則高山擅",
    "T50n2054_001:0282b10": "價。後從喜學則至海騰功。得以備詢西宗增",
    "T50n2054_001:0282b11": "衍東美。[打丁+(乂/友)]乎十德之萃。擷其九會之芳。此之",
    "T50n2054_001:0282b12": "謂傳譯因緣。豈非以無間心觀其真理盡未",
    "T50n2054_001:0282b13": "來際不覺其久乎。",
    "T50n2054_001:0282b14": "第六科曰。初至相儼和尚每嗟大教久阻中",
    "T50n2054_001:0282b15": "興。會驅光統椎輪益仰聖尊大路因躡。扶纖",
    "T50n2054_001:0282b16": "指於慧表。緝妙宗於毫端。成華嚴經中搜玄",
    "T50n2054_001:0282b17": "義鈔五卷。其文也玉寡。其理也金相追琢為",
    "T50n2054_001:0282b18": "難。鎔裁有待。藏以親窺室奧獨擅國工。善巧",
    "T50n2054_001:0282b19": "逞能其器甚利。乃效同恥者之述撰探玄記",
    "T50n2054_001:0282b20": "二十通。俾璞玉耀嚴身之華渾金成刮膜之",
    "T50n2054_001:0282b21": "具。既玉無泣者或金可懸乎。抑且味搜探之",
    "T50n2054_001:0282b22": "二言。品先後於一字。先搜則艱矣(搜者索求具擇閱眾聚七",
    "T50n2054_001:0282b23": "訓)。後探則便焉(探者取試循引候五訓)。其難也擇而聚之",
    "T50n2054_001:0282b24": "之勞。其易也引而取之之速。蓋師列十門而",
    "T50n2054_001:0282b25": "搜已資尋一經而探之然。或沿淺就深陟遐",
    "T50n2054_001:0282b26": "自邇。聊憑俗諦試較真談。則周禮夏官條職",
    "T50n2054_001:0282b27": "名中有搜人焉有探人焉。搜人掌十二閑務",
    "T50n2054_001:0282b28": "審行九政以導悟昏蒙。其猶儼之搜玄統十",
    "T50n2054_001:0282b29": "二分教宗舉九部以開示知見耶。探人掌誦",
    "T50n2054_001:0282c01": "敘王志道國政事以巡天下而喻說諸候使不",
    "T50n2054_001:0282c02": "迷惑曉萬民之心正向王化。亦猶藏之探玄",
    "T50n2054_001:0282c03": "傳通佛意演法宗趣以喻世間而掩映眾說使",
    "T50n2054_001:0282c04": "不混淆開群生之目深感佛恩耶。窮一化之始",
    "T50n2054_001:0282c05": "終。資二玄之廣略。可謂立之斯立正是玄之",
    "T50n2054_001:0282c06": "又玄。若向二帙不倚五編則撫持也儻然靡",
    "T50n2054_001:0282c07": "暢或據五編不憑二帙則咀嚼也澹乎無味。",
    "T50n2054_001:0282c08": "野諺云師明弟子哲豈前後相成之謂乎。舉",
    "T50n2054_001:0282c09": "要言之。搜玄者索隱之離辭。探玄者鉤深之",
    "T50n2054_001:0282c10": "異語隱能心索十玄之妙旨霞張。深可力鉤",
    "T50n2054_001:0282c11": "十義之圓科月滿(儼公搜玄分齊者豈謂大經玄旨有分齊而可搜乎。但自立十玄",
    "T50n2054_001:0282c12": "義門以通經旨俾通智境應指言搜十玄義之分齊耳。冐陳瞽言幸詳其致)遂使包羞者前",
    "T50n2054_001:0282c13": "哲受賜者後生。儼藏連稱提孩具審。古所謂",
    "T50n2054_001:0282c14": "死且不朽久而彌芳者歟。自餘鐘虛而有問",
    "T50n2054_001:0282c15": "必醻劍利而無疑不剖。涉華嚴之縕者。撮機",
    "T50n2054_001:0282c16": "要而補之。其名數曰教分記三卷．指歸一卷．",
    "T50n2054_001:0282c17": "綱目一卷．玄義章一卷．策林一卷。就是示歸",
    "T50n2054_001:0282c18": "路之十科也。各標十義通顯百門。移海影於",
    "T50n2054_001:0282c19": "目前。簇蓮界於掌上。復以行願所極止觀方",
    "T50n2054_001:0282c20": "成乃擬天台法華。著華嚴三昧觀．華藏世界",
    "T50n2054_001:0282c21": "觀．妄盡還源觀各一通。可令有目得珠孰曰",
    "T50n2054_001:0282c22": "我心匪鑑蔚傳盛觀雅契沖宗又顧象教誕敷",
    "T50n2054_001:0282c23": "龍經浸盛(大經結集之後。龍王收入其宮。樹誦傳下本。亦是大龍菩薩所導化焉。況初譯經時。",
    "T50n2054_001:0282c24": "龍變青衣童子躬自給侍。道英說海神來聽致雨救旱。亦是二韻故輒號曰龍經。亦猶儒教春秋感麟而作目為麟",
    "T50n2054_001:0282c25": "史或稱麟經。四聖標題義亦無爽)讀誦者竹葦聲訓為[簿尃+卑]橇。而",
    "T50n2054_001:0282c26": "況天語土音燕肝越膽。苟非會釋焉可辨通。",
    "T50n2054_001:0282c27": "遂別鈔解晉經中梵語為一編。新經梵語華",
    "T50n2054_001:0282c28": "言共成音義一卷。自敘云。讀經之士實所要",
    "T50n2054_001:0282c29": "焉(新經音義不見東流。唯有弟子慧苑音義兩卷。或者向秀之注南華後傳郭象之名乎。或應潤色耳)。實",
    "T50n2054_001:0283a01": "顯驗言題誨人不倦。古有華嚴經內佛名二",
    "T50n2054_001:0283a02": "卷菩薩名一卷。莫知集者而鳩聚闕如。藏乃",
    "T50n2054_001:0283a03": "[門@免]載其名略無遺漏添成五軸。為世所珍。經",
    "T50n2054_001:0283a04": "出虬宮已來。西東靈驗繁蔚。而或班班僧史",
    "T50n2054_001:0283a05": "或聒聒俚談。義學之徒心均暢日耳功是競",
    "T50n2054_001:0283a06": "躬覽者稀。由是簡二傳而聚異聞。考百祥而",
    "T50n2054_001:0283a07": "謄近說。緝華嚴傳五卷。或名纂靈記(此記未畢而逝。門",
    "T50n2054_001:0283a08": "人慧苑慧英等續之別加論贊。文極省約所益無幾)。使千古如面知祖習之",
    "T50n2054_001:0283a09": "無妄焉。楞伽實難於往入。密嚴非易得鉤深。",
    "T50n2054_001:0283a10": "梵網真詮法門嚴憲。三界無怙唯戒可恃。皆",
    "T50n2054_001:0283a11": "成義疏備舉源流(楞伽密嚴疏未詳卷數梵網經疏三卷。見行於世)。加且",
    "T50n2054_001:0283a12": "發蒙即山下出泉。升進乃地中生木。三根雖",
    "T50n2054_001:0283a13": "異十信是資。[蓋去+(大/ㄙ)]導義流俾歸教浸。於是製起",
    "T50n2054_001:0283a14": "信論疏兩卷別記一卷(疏或分為上中下三)十二門論。",
    "T50n2054_001:0283a15": "法界無差別論亦編正義。如別流行。多心雖",
    "T50n2054_001:0283a16": "小不輕。疏出塵中經義。法華或云有疏。餘光",
    "T50n2054_001:0283a17": "未照扶桑。媧皇之代太皡也玉鏡披圖金輪",
    "T50n2054_001:0283a18": "耀德。顧貝葉之書甚博。祈悉檀之訣稍頻。廼",
    "T50n2054_001:0283a19": "貢金師子章一篇而仰悟之。此作也搜奇麗",
    "T50n2054_001:0283a20": "水之珍演妙祇林之寶。數幅該義十音成章。",
    "T50n2054_001:0283a21": "疑觀奮吼於狻猊勝獲賮賝於鵝雁。雖云遠",
    "T50n2054_001:0283a22": "取諸物實乃近取諸身。以頷下之光為掌中",
    "T50n2054_001:0283a23": "之寶。則彼玉龍子之實玩豈如金師子之虛",
    "T50n2054_001:0283a24": "求(玉龍子之靈異具如明皇雜錄)。啟沃有餘古今無比。復念妙",
    "T50n2054_001:0283a25": "度餘六真歸在三。般若母於勃陀引無極也。",
    "T50n2054_001:0283a26": "僧伽孫於曇摩續莫大焉。故製三寶別行記",
    "T50n2054_001:0283a27": "一卷。均曉盲聾故也。晚以新經既加一會。舊",
    "T50n2054_001:0283a28": "疏或涉三思。爰隨補袞之文。聊括提綱之義。",
    "T50n2054_001:0283a29": "重述略疏。始妙嚴品至第六行迎知報盡。因",
    "T50n2054_001:0283b01": "越次析十定微言。僅了九定未絕筆而長逝。",
    "T50n2054_001:0283b02": "料簡有十二卷(演義鈔云。聖后所翻文詞富博。賢首將解大願不終。方至第十九經",
    "T50n2054_001:0283b03": "奄歸寂滅。遺恨何極)。門人宗一．慧苑兩續遺[葶丁+呆]。一師足",
    "T50n2054_001:0283b04": "二十軸頗近從蠅。苑公成十六編或譏繼組。",
    "T50n2054_001:0283b05": "是惟尺有所短。詎得寸無所遺(演義鈔云。苑公言續而前疏亦刊。筆",
    "T50n2054_001:0283b06": "格文詞不繫先古。致令後學輕夫大經。使遮那心源道流莫挹。普賢行海後進望涯。將欲弘揚遂發慨然之歎云",
    "T50n2054_001:0283b07": "云。故製疏十意中第三扶昔大義者。皆顯藏公之述)此之謂著述因緣。豈非",
    "T50n2054_001:0283b08": "以折伏心或若失念煩惱暫起即便觀察折伏",
    "T50n2054_001:0283b09": "使觀心相續乎。",
    "T50n2054_001:0283b10": "第七科曰。藏年十六鍊一指於阿育王舍利",
    "T50n2054_001:0283b11": "塔前以申法供。越翌載因入山學道。屬慈親",
    "T50n2054_001:0283b12": "不悆歸奉庭闈。綿歷歲時能竭其力。總章初",
    "T50n2054_001:0283b13": "藏猶為居士。就婆羅門長年請授菩薩戒。或",
    "T50n2054_001:0283b14": "謂西僧曰。是行者誦華嚴兼善講梵網。叟愕",
    "T50n2054_001:0283b15": "且唶曰。但持華嚴功用難測矧解義耶。若有",
    "T50n2054_001:0283b16": "人誦百四十願已。為得大士具足戒者。無煩",
    "T50n2054_001:0283b17": "別授號天授師。及後曆曰永隆元年覲親于",
    "T50n2054_001:0283b18": "夏州。道次郡牧邑宰靡不郊迎緇侶為榮。屬",
    "T50n2054_001:0283b19": "神龍初張柬之叛逆。藏乃內弘法力外贊皇",
    "T50n2054_001:0283b20": "猷。妖孽既殲策勳斯及賞以三品。固辭固",
    "T50n2054_001:0283b21": "授。遂請迴與弟俾諧榮養。至二年降勅曰。朝",
    "T50n2054_001:0283b22": "議郎行統萬監副監康寶藏頗著行能早從班",
    "T50n2054_001:0283b23": "秩。其兄法藏夙參梵侶深入妙門。傳無盡之",
    "T50n2054_001:0283b24": "燈光照暗境。揮智慧之劍降伏魔怨。兇徒叛",
    "T50n2054_001:0283b25": "逆預識機兆。誠懇自衷每有陳奏。姦回既殄",
    "T50n2054_001:0283b26": "功効居多。雖攝化無著理絕於酬賞。而宅生",
    "T50n2054_001:0283b27": "有緣道存於眷顧。復言就養實寄天倫。宜加",
    "T50n2054_001:0283b28": "榮祿用申朝獎。寶藏可游擊將軍行威衛隆",
    "T50n2054_001:0283b29": "平府左果毅都尉。兼令侍母不須差使主者",
    "T50n2054_001:0283c01": "施行。斯惟智鏡如磨戒珠無纇。進度協忠貞",
    "T50n2054_001:0283c02": "之節。慈光融孝友之規。故得神人無功匪伐",
    "T50n2054_001:0283c03": "其善君子不械能尊厥親。曾子所言國人稱",
    "T50n2054_001:0283c04": "願然曰幸哉有子如此。所謂孝也已者法師",
    "T50n2054_001:0283c05": "其人也。此之謂修身因緣。豈非以善巧心靜",
    "T50n2054_001:0283c06": "觀真理不礙隨事巧修萬行乎。",
    "T50n2054_001:0283c07": "第八科曰。垂拱三載雲漢之詩作矣。詔藏於",
    "T50n2054_001:0283c08": "西明寺立壇祈之。長安邑尹張魯客為請主。",
    "T50n2054_001:0283c09": "每夕齋戒。未七日雨沾洽。天冊萬歲中雍州",
    "T50n2054_001:0283c10": "長吏建安王綰留務值愆陽。亦求藏致之。應",
    "T50n2054_001:0283c11": "如響答。甞於曹州講場適辨教宗邪正。有道",
    "T50n2054_001:0283c12": "士謂訾玄元含怒問曰。諸法為平等以不。答",
    "T50n2054_001:0283c13": "平等不平等。又問何有二耶。答真俗異故非",
    "T50n2054_001:0283c14": "一槩。黃冠益[四/(四*四)/犬]大詬三寶。翌旦[((暴(日/共))/廾)*頁]面歘見鬚",
    "T50n2054_001:0283c15": "眉隨手墮落。遍體瘡疱遽來。懺過願轉華嚴",
    "T50n2054_001:0283c16": "百遍。讀經未半形質復舊。神功元年契丹拒",
    "T50n2054_001:0283c17": "命出師討之。特詔藏依經教遏寇虐。乃奏曰。",
    "T50n2054_001:0283c18": "若令摧伏怨敵請約左道諸法。詔從之。法師",
    "T50n2054_001:0283c19": "盥浴更衣建立十一面道場置光音像行道。始",
    "T50n2054_001:0283c20": "數日羯虜覩王師無數神王之眾。或矚觀音",
    "T50n2054_001:0283c21": "之像浮空而至。犬羊之群相次逗撓月捷以",
    "T50n2054_001:0283c22": "聞。天后優詔勞之曰。蒯城之外兵士聞天",
    "T50n2054_001:0283c23": "鼓之聲。良鄉縣中賊眾覩觀音之像。醴酒流",
    "T50n2054_001:0283c24": "甘於陳塞。仙駕引纛於軍前。此神兵之掃除。",
    "T50n2054_001:0283c25": "蓋慈力之加被。長安四年冬杪於內道場因",
    "T50n2054_001:0283c26": "對敭言及岐州舍利是阿育王靈跡。即魏冊",
    "T50n2054_001:0283c27": "所載扶風塔是。則天特命鳳閣侍郎博陵崔",
    "T50n2054_001:0283c28": "玄暐。與藏偕往法門寺迎之。時藏為大崇福",
    "T50n2054_001:0283c29": "寺主。遂與應大德綱律師等十人俱至塔所",
    "T50n2054_001:0284a01": "行道七晝夜。然後啟之神輝煜爚。藏以昔甞",
    "T50n2054_001:0284a02": "鍊指今更隳肝。乃手擎興願顯示道俗。舍利",
    "T50n2054_001:0284a03": "於掌上騰光洞照遐邇。隨其福力感見天殊。",
    "T50n2054_001:0284a04": "或覩銑鋈睟容。或觀纓毳奇像瓌姿瑋質。乍",
    "T50n2054_001:0284a05": "大乍小。大或數尺。小或數寸。於是頂釭指炬",
    "T50n2054_001:0284a06": "者爭先捨寶投財者恥後。歲除日至西京崇",
    "T50n2054_001:0284a07": "福寺。是日也留守會稽王率官屬及五部眾",
    "T50n2054_001:0284a08": "投身道左。競施異供香華鼓樂之妙。矇聵亦",
    "T50n2054_001:0284a09": "可覩聞。洎新年端月孟旬有一日入神都。勅",
    "T50n2054_001:0284a10": "令王公已降洛城近事之眾精事幡華幢蓋。",
    "T50n2054_001:0284a11": "仍命太常具樂奏迎置於明堂。觀燈日。則天",
    "T50n2054_001:0284a12": "身心護淨。頭面盡虔。請藏捧持。普為善禱。其",
    "T50n2054_001:0284a13": "真身也始自開塔戒道達于洛下。凡擒瑞光",
    "T50n2054_001:0284a14": "者七日。抱戴者再(初發匣日一也。行至武功縣界其光傍亘法門寺二也。宿崇福",
    "T50n2054_001:0284a15": "寺置皇堂內光如火焰又似星流三也。行次崇仁坊門因光高舉且抱且戴四也。宿渭南縣興法寺夜如晝五也。行至",
    "T50n2054_001:0284a16": "壽安縣界光既衝天日又抱戴六也。安置于明堂以兜羅綿[打丁+親]天后及儲君頂戴時七也。崔致遠曰。愚於咸通十五年",
    "T50n2054_001:0284a17": "甲午春在西京。于時懿宗皇帝命使迎奉真身來自鳳翔目覩瑞應多是類焉。至有牛駕香車而禮拜者三鶴當寶輿而",
    "T50n2054_001:0284a18": "佪翔者四諸坊竪塔多致動搖)。中宗復位神龍元年冬勅令寫藏",
    "T50n2054_001:0284a19": "真儀。御製讚四章曰。宿植明因。專求正真。菴",
    "T50n2054_001:0284a20": "園晦跡。蓮界分身。闡揚釋教。拯濟迷津。常流",
    "T50n2054_001:0284a21": "一雨。恒淨六塵(其一)。辯囿方開。言泉廣濬。護",
    "T50n2054_001:0284a22": "持忍辱。勤修精進。講集天華。徵符地震。運斯",
    "T50n2054_001:0284a23": "法力。殄茲魔陣(其二)。爰標十觀。用契四禪。普",
    "T50n2054_001:0284a24": "斷煩惱。遐祛蓋纏。心源鑒徹。法鏡澄懸。慧筏",
    "T50n2054_001:0284a25": "周運。慈燈永傳(其三)。名簡紫震。聲流紺域。梵",
    "T50n2054_001:0284a26": "眾綱紀。僧徒楷則。鎮洽四生。曾無懈息。播",
    "T50n2054_001:0284a27": "美三千。傳芳百億(其四)。三十二句百二十(音入)八",
    "T50n2054_001:0284a28": "言。雖文表虛宗而事皆實錄。景龍二年中夏",
    "T50n2054_001:0284b01": "憫雨。命藏集百法師於薦福寺以法禱之。近",
    "T50n2054_001:0284b02": "七朝遽致滂沱。過十夜皆言浹洽。狀告。詔批",
    "T50n2054_001:0284b03": "曰。法王乖範。調御流慈。敷百座以祈恩。未一",
    "T50n2054_001:0284b04": "旬而獲應。師等精誠講說當致疲勞。省表循",
    "T50n2054_001:0284b05": "環再三欣悅。後踰再朏救嘆如初。勅曰。三寶",
    "T50n2054_001:0284b06": "熏修(一本云重修或謂再設百座講乎)。一旬流液。慈雲演蔭。法",
    "T50n2054_001:0284b07": "雨含滋。師等精誠遽蒙昭感。由是中宗睿宗",
    "T50n2054_001:0284b08": "皆請為菩薩戒師。崆峠之遺美是追。萬乘歸",
    "T50n2054_001:0284b09": "心。八紘延首。無機見阻。有苦待除。藏顧新經",
    "T50n2054_001:0284b10": "化大行焉知真丹根遍熟矣。因奏於兩都及",
    "T50n2054_001:0284b11": "吳越清涼山五處起寺。均牓華嚴之號。仍寫",
    "T50n2054_001:0284b12": "摩訶衍三藏并諸家章疏貯之。善願天從功",
    "T50n2054_001:0284b13": "侔踊出。尋復請許。雍洛閭閻爭趨梵筵。普締",
    "T50n2054_001:0284b14": "香社。於是乎像圖七處數越萬家。南齊王之",
    "T50n2054_001:0284b15": "精修。西蜀宏之善誘。重興茲日。敻掩前朝。故",
    "T50n2054_001:0284b16": "人皆不名而稱華嚴和尚焉。景雲再春時雨",
    "T50n2054_001:0284b17": "罕潤。冬又不雪。人皆籲天。君命召藏禁中。懇",
    "T50n2054_001:0284b18": "訊救農之術。乃啟沃曰。有經名隨求。則得大",
    "T50n2054_001:0284b19": "自在陀羅尼。若結壇淨寫是總持語。投於龍",
    "T50n2054_001:0284b20": "湫。應時必獲。詔可其請。遽往藍田山悟真寺",
    "T50n2054_001:0284b21": "龍池所。作法未旬大雪。表聞制報曰。勅華嚴",
    "T50n2054_001:0284b22": "師。比屬愆陽。憂纏寢食。故令潭所啟請祈恩。",
    "T50n2054_001:0284b23": "遽得三寶流慈。兩度降雪。師等精誠。上感遂",
    "T50n2054_001:0284b24": "乃盈尺呈祥。欣稔歲之有期。喜豐年之可望。",
    "T50n2054_001:0284b25": "慮不周洽。且未須出山。屈師重更用心待後",
    "T50n2054_001:0284b26": "進止。及六出遍四方。復降詔曰。勅華嚴師。寒",
    "T50n2054_001:0284b27": "光稍切不委。法體何如。昨者使還云。師燒香",
    "T50n2054_001:0284b28": "纔畢。旋降甘雪。雖則如來演貺。實由啟懇虔",
    "T50n2054_001:0284b29": "誠。預喜豐年。略茲示意。至先天元年十一月",
    "T50n2054_001:0284c01": "二日。太上皇以藏誕辰賜衣財暨食味。誥曰。",
    "T50n2054_001:0284c02": "勅華嚴師。黃鐘應律。玄序登司。欣承載誕之",
    "T50n2054_001:0284c03": "祥。喜遇高祺之慶。乘茲令日用表單心。故奉",
    "T50n2054_001:0284c04": "法衣兼長命索餅。既薦四禪之味。爰助三衣",
    "T50n2054_001:0284c05": "之資。願壽等恒沙。年同劫石。霜景微冷。法體",
    "T50n2054_001:0284c06": "安和。近阻音符。每增翹仰。因書代敘。筆不宣",
    "T50n2054_001:0284c07": "心。橋陵脫屣褰衣忘機養德。以藏乃心王室",
    "T50n2054_001:0284c08": "每著精勤悟道有因嚴師無怠。別賜絹二千",
    "T50n2054_001:0284c09": "匹。俾贍興福所須。至如井中騰素呾纜之光",
    "T50n2054_001:0284c10": "耳飡奇說氷內現窣覩波之影目驗嘉祥偈排",
    "T50n2054_001:0284c11": "地獄之災二十字俾知心佛經拔钁湯之苦。",
    "T50n2054_001:0284c12": "七百人來跪群僧。藏乃或辨彼金言所從。或",
    "T50n2054_001:0284c13": "假其玉軸令寫(具如華嚴傳內所述王氏及何容師之事)莫不惰學者起",
    "T50n2054_001:0284c14": "懸頭之志阽危者荷援手之慈。此之謂濟俗",
    "T50n2054_001:0284c15": "因緣。豈非以不二心隨事萬行與一味真理",
    "T50n2054_001:0284c16": "融無二乎。",
    "T50n2054_001:0284c17": "第九科曰。世寡尚賢。皆慚下問。人多自聖。莫",
    "T50n2054_001:0284c18": "悟大迷。加復語異華戎。教分權實。而唯尋末",
    "T50n2054_001:0284c19": "派罕究本源。信若飛蓬。窺同側管。致使廗上",
    "T50n2054_001:0284c20": "之義多臆斷。黌中之言或面從。縱有梵旅來",
    "T50n2054_001:0284c21": "儀伽譚委悉。翻加擯黜之辱懶致諮諏之勤。",
    "T50n2054_001:0284c22": "藏也蓄銳俟時解紛為念。既遇日照三藏乃",
    "T50n2054_001:0284c23": "問。西域古德其或判一代聖教之昇降乎。答",
    "T50n2054_001:0284c24": "曰。近代天竺有二大論師。一名戒賢。二稱",
    "T50n2054_001:0284c25": "智光。賢則遠承慈氏無著。近踵護法難陀。立",
    "T50n2054_001:0284c26": "法相宗(以一乘為權。三乘為實唐三藏奘之所師宗)。光即遠體曼殊",
    "T50n2054_001:0284c27": "龍勝。近稟青目清辯。立法性宗(以三乘為權。一乘為實。青目",
    "T50n2054_001:0284c28": "〔有〕本云提婆)。由是華梵兩融。空色雙泯。風除惑靄。",
    "T50n2054_001:0284c29": "日釋疑氷(具如探玄所釋)。外訓有言。醫不三世不服其",
    "T50n2054_001:0285a01": "藥。矧於聖典叵謬憲章。以梁陳間有慧文禪",
    "T50n2054_001:0285a02": "師學龍樹法授衡岳思。思傳智顗。顗付灌頂。",
    "T50n2054_001:0285a03": "三葉騰芳。宛若前朝佛澄安遠。聽憶靈山之",
    "T50n2054_001:0285a04": "會。夢聆台嶺之居。說通判四教之歸。圓悟顯",
    "T50n2054_001:0285a05": "一乘之極。藏以寢處定慧異代同心。隨決教",
    "T50n2054_001:0285a06": "宗加頓為五。其一曰小乘教。其二曰始教。其",
    "T50n2054_001:0285a07": "三曰終教。其四曰頓教。其五曰圓教。就是或",
    "T50n2054_001:0285a08": "開或合有別有同。融正覺之圓心。變方來之",
    "T50n2054_001:0285a09": "邪見。永標龜鏡。實淬牛刀。從學如雲莫能悉",
    "T50n2054_001:0285a10": "數。其錚錚者略舉六人。釋宏觀。釋文超。東都",
    "T50n2054_001:0285a11": "華嚴寺智光。荷恩寺宗一。靜法寺慧苑。經行",
    "T50n2054_001:0285a12": "寺慧英。竝名雷於時。跡露於後。至比丘尼眾",
    "T50n2054_001:0285a13": "從問道者多誦晉經。大都稟教僧尼僉以護",
    "T50n2054_001:0285a14": "律栖禪為恒務。即知華嚴本祖自阿難海而",
    "T50n2054_001:0285a15": "來龍猛佛賢。禪風靡墜。觀行雙翼可缺一乎。",
    "T50n2054_001:0285a16": "初藏與海東義想法師同學。其後藏印師說",
    "T50n2054_001:0285a17": "演述義科寄示於想。仍寓書曰。夙世同因。今",
    "T50n2054_001:0285a18": "生同業得於此報。俱沐大經。特蒙先師授茲",
    "T50n2054_001:0285a19": "奧典。希傍此業用結來因。但以和上章疏義",
    "T50n2054_001:0285a20": "豐文簡致令後人多難趣入。是以具錄微言",
    "T50n2054_001:0285a21": "妙旨勒成義記。傳之彼土。幸示箴誨。想乃自",
    "T50n2054_001:0285a22": "閱藏文如耳聆儼訓。掩室探討。涉旬方出。召",
    "T50n2054_001:0285a23": "門弟子可器瀉者四英(真定。相圓。亮元。表訓)。俾分講探",
    "T50n2054_001:0285a24": "玄。人各五卷。告之曰。博我者藏公。起予者爾",
    "T50n2054_001:0285a25": "輩。因榍出榍。執柯伐柯。各宜勉旃無自欺也。",
    "T50n2054_001:0285a26": "且海表覺母。想為始祖。然初至止若東家丘。",
    "T50n2054_001:0285a27": "及法信遐傳得群迷遍曉。斯實闇燭龍之眼",
    "T50n2054_001:0285a28": "頓放光明。織火鼠之毛益彰奇特。誘令一國",
    "T50n2054_001:0285a29": "學遍十山(海東華嚴大學之所有十山焉。中岳公山美理寺。南岳知異山華嚴寺。北岳浮石",
    "T50n2054_001:0285b01": "寺。康州迦耶山海印寺。普光寺。熊州迦耶峽普願寺。鷄龍山岫寺。括地志所云鷄藍山是朔州華山寺。良州金",
    "T50n2054_001:0285b02": "井山梵語寺。毘瑟山玉泉寺。全州母山國神寺。更有如漢州負兒山青潭寺也。此十餘所)。雜華盛耀",
    "T50n2054_001:0285b03": "蟠桃。[蓋去+(大/ㄙ)]亦藏之力爾。日出月走俱在於東。頓",
    "T50n2054_001:0285b04": "漸兩圓文義雙美。此之謂垂訓因緣。豈非以",
    "T50n2054_001:0285b05": "無礙心理事既全融不二還令全理之事互相",
    "T50n2054_001:0285b06": "即入乎。",
    "T50n2054_001:0285b07": "第十科曰。先天元年龍集壬子周正月月幾",
    "T50n2054_001:0285b08": "望右脇于西京大薦福寺。享年七十。僧夏未",
    "T50n2054_001:0285b09": "悉。誕以辜月。歿亦如之。則李巡有任養之評。",
    "T50n2054_001:0285b10": "孫炎有蟄伏之解。應茲兩釋終彼浮生。矧乃",
    "T50n2054_001:0285b11": "其來也居朔後。其去也在望前。是表漸圓。先",
    "T50n2054_001:0285b12": "標等覺。豈非菩薩清涼月遊於畢竟空者哉。",
    "T50n2054_001:0285b13": "越五日太上皇賜誥賻贈曰。中使故僧法藏",
    "T50n2054_001:0285b14": "德業天資虛明契理。辯才韞識。了覺融心。廣",
    "T50n2054_001:0285b15": "開喻筏之門。備闡傳燈之教。隨緣示應。乘化",
    "T50n2054_001:0285b16": "斯盡。法真歸寂。雖證無生之空朝序飾終。宜",
    "T50n2054_001:0285b17": "有褒賢之命。可贈鴻臚卿賻絹一千二百匹。",
    "T50n2054_001:0285b18": "葬事準僧例官供。唐制文武官薨卒一品賻",
    "T50n2054_001:0285b19": "物二百端。粟二百碩。降及九品限止十端。今",
    "T50n2054_001:0285b20": "茲厚禮可驗皇恩。有司給營墓夫卒人功十",
    "T50n2054_001:0285b21": "日。諸王公降及士庶禮懺施捨叵歷數焉。以",
    "T50n2054_001:0285b22": "其月二十四日葬於神禾原華嚴寺南。送葬",
    "T50n2054_001:0285b23": "之儀皆用追寵典屬國三品格式禮也。門人",
    "T50n2054_001:0285b24": "請祕書少監閻朝隱撰碑文概表行跡。翌載",
    "T50n2054_001:0285b25": "中春建于塔所。古所謂其生也榮。其死也衰。",
    "T50n2054_001:0285b26": "此之謂示滅因緣。豈非以圓明心頓觀法界",
    "T50n2054_001:0285b27": "無障無礙乎。麟史稱歿有令名者三立焉。則",
    "T50n2054_001:0285b28": "法師之遊學削染示滅三立德也。講演傳譯",
    "T50n2054_001:0285b29": "著述三立言也。修身濟俗垂訓三立功也。演",
    "T50n2054_001:0285c01": "一乘圓旨。憑十節妙緣。廣記備言庶或有中。",
    "T50n2054_001:0285c02": "傍[言*互]訶者引文心云。舊史所無我書則博欲",
    "T50n2054_001:0285c03": "偉其事。此訛濫之本源述遠之巨蠧也。子無",
    "T50n2054_001:0285c04": "近之乎。雖多奚為以少是貴愚[目*修]焉曰敬佩",
    "T50n2054_001:0285c05": "良箴。然立定哀之時書隱元之事。信以傳信",
    "T50n2054_001:0285c06": "疑以傳疑。自古常規非今妄作。況此皆憑舊",
    "T50n2054_001:0285c07": "說豈衒新聞。且記藏公之才之美也。實得面",
    "T50n2054_001:0285c08": "無怍色口無媿辭。顧起信多小之詮。譔成行",
    "T50n2054_001:0285c09": "廣略之錄。一傳一碑。又史者使也。執筆左右",
    "T50n2054_001:0285c10": "使之記也。傳者轉也。轉授經旨。傳廣碑略使",
    "T50n2054_001:0285c11": "授於後。恭以師兄大德玄準為名。仍以大乘",
    "T50n2054_001:0285c12": "遠為別號。體葉偈之旅首花嚴之座。嗣仍孫",
    "T50n2054_001:0285c13": "於想德。欽益友於藏公。且曰。古賢以取其言",
    "T50n2054_001:0285c14": "而棄其身。心為盜也。今學則稟其訓而昧其",
    "T50n2054_001:0285c15": "迹。顏實靦焉。況有小鳴之徒。或陳大嚼之說。",
    "T50n2054_001:0285c16": "玷污前哲。眩惑後生。雖復閻朝隱有碑。釋光",
    "T50n2054_001:0285c17": "嚴有傳惰於披閱勇在矯誣矣。至有譏史學",
    "T50n2054_001:0285c18": "為魔宗。黜僧譜為廢物。及談疏主緣起。或作",
    "T50n2054_001:0285c19": "化人笑端。是謂讌朋不無忝祖可掩耳而走。",
    "T50n2054_001:0285c20": "豈俾躬處休以致遠。甞宦玉京濫名金牓。聊",
    "T50n2054_001:0285c21": "翻鴃語或類象骨。遂命直書難從曲讓。有乖",
    "T50n2054_001:0285c22": "即正。無異不編。猶恨目瞶寶洲耳驚金奏。仙",
    "T50n2054_001:0285c23": "枰一遇因路盡而坐忘。帝樂九成俄曲終而",
    "T50n2054_001:0285c24": "夢覺。罪知相半。用捨在緣。緬徵關右之評。顗",
    "T50n2054_001:0285c25": "續遼東之本。後博贍者幸刪補焉。",
    "T50n2054_001:0285c27": "于時天復四春。枝幹俱首。於尸羅國迦耶山",
    "T50n2054_001:0285c28": "海印寺華嚴院避寇養痾。兩偷其便。雖生下",
    "T50n2054_001:0285c29": "界幸據高齋。平揖群峰敻拋世路。而所居丈",
    "T50n2054_001:0286a01": "室密邇蒙泉。韶光煦然潤氣蒸兵。衣如遊霧",
    "T50n2054_001:0286a02": "露。座若近陂池。加復病躬目勞燒炙。是使棲",
    "T50n2054_001:0286a03": "闐華水窓霏艾煙厭生。而或欲梵軀志問疾",
    "T50n2054_001:0286a04": "者多皆掩鼻有誰逐臭。空慚海畔一蕕。無所",
    "T50n2054_001:0286a05": "竊香莫遂山中三嗅。及修斯傳自責。增懷",
    "T50n2054_001:0286a06": "傷手足虞含毫不快。欻聞香氣郁烈有餘斷",
    "T50n2054_001:0286a07": "續再三尋無來所。誰料羸君歸載變成荀令",
    "T50n2054_001:0286a08": "坐筵。時有客僧持盈亦言。異香撲鼻。春寒劓",
    "T50n2054_001:0286a09": "嚏因爾豁然。僕既勇於操觚。僧亦忻於[闒羽+叨]齆。",
    "T50n2054_001:0286a10": "斯豈掇古人芳跡播開士德馨之顯應乎。傳",
    "T50n2054_001:0286a11": "草既成。又獲思夢覩一緇叟執一卷書而曉",
    "T50n2054_001:0286a12": "愚曰。永徽是永粲元年也。劃爾形開試自解",
    "T50n2054_001:0286a13": "曰。此或謂所撰錄永振徽音長明事跡。始於",
    "T50n2054_001:0286a14": "今日故舉元年者耶。然而深恧諛聞莫排疑",
    "T50n2054_001:0286a15": "網。適得藏大德遺像供養因削二短簡書是",
    "T50n2054_001:0286a16": "非二字為筊。擲影前取裁再三。是字獨見。心",
    "T50n2054_001:0286a17": "香所感口訣如聞。古德既陰許非非今。愚乃",
    "T50n2054_001:0286a18": "陽增病病不為無益聊以自寬。或人不止囅",
    "T50n2054_001:0286a19": "然且攎胡曰。子所標證說春夢可乎哉。愚徐",
    "T50n2054_001:0286a20": "應曰。是身非夢歟。曰是然則在夢而欲黜夢。",
    "T50n2054_001:0286a21": "其猶踐雪求無迹入水願不濡者焉。書不云",
    "T50n2054_001:0286a22": "乎。有大夢然後有大覺。如睡夢覺故名佛也。",
    "T50n2054_001:0286a23": "抑且王者以乾坤謫見每慎方來。庶人以晝夜",
    "T50n2054_001:0286a24": "魂交能防未兆。譬形端影直。豈心正夢邪。人",
    "T50n2054_001:0286a25": "或不恒巫醫拱手。苟冥應悉為虛妄念大亦",
    "T50n2054_001:0286a26": "涉徒勞耶。聞昔尼父見周公高宗得傳說信",
    "T50n2054_001:0286a27": "相。金鼓普眼山神皆託靈遊能融妙理。故兩",
    "T50n2054_001:0286a28": "朝僧史亦一分夢書。況聖教東流本因睡感。",
    "T50n2054_001:0286a29": "從昏至曉。出假入真。今也出則窘步樵原。入",
    "T50n2054_001:0286b01": "則酣眠燬室。暫息凄凄之歎。宜從栩栩之遊。",
    "T50n2054_001:0286b02": "客既溺客之笑容。予乃宰予之睡興。因憶得",
    "T50n2054_001:0286b03": "吳中詩叟陸龜蒙斷章云。思量浮世何如夢。",
    "T50n2054_001:0286b04": "試就南窓一寐看。於是乎擲握筆引幽枕。遠",
    "T50n2054_001:0286b05": "尋宰予我。近訪邊孝先。瞥遇二賢各吟五字。",
    "T50n2054_001:0286b06": "曰糞牆師有誡。經笥我無慚。僕於恍惚中續",
    "T50n2054_001:0286b07": "其尾云。亂世成何事。唯添七不堪。",
    "T50n2054_001:0286b08": "華嚴宗主賢首國師傳"
}