{
    "X04n0223_080:0539c17": "大方廣佛新華嚴經合論卷第八十",
    "X04n0223_080:0539c18": "唐于闐國三藏沙門實叉難陀譯經",
    "X04n0223_080:0539c19": "唐太原方山長者李通玄造論",
    "X04n0223_080:0539c20": "唐福州開元寺沙門志寧釐經合論",
    "X04n0223_080:0539c21": "如來出現品第三十七之三",
    "X04n0223_080:0539c22": "【論】第六明如來出現有十無量所行之行。",
    "X04n0223_080:0539c23": "【經】佛子菩薩摩訶薩應云何知如來應正等覺行佛",
    "X04n0223_080:0539c24": "子菩薩摩訶薩應知無礙行是如來行應知真如行",
    "X04n0223_080:0540a01": "是如來行佛子如真如前際不生後際不動現在不",
    "X04n0223_080:0540a02": "起如來行亦如是不生不動不起佛子如法界非量",
    "X04n0223_080:0540a03": "非無量無形故如來行亦如是非量非無量無形故",
    "X04n0223_080:0540a04": "佛子譬如鳥飛虗空經於百年已經過處未經過處",
    "X04n0223_080:0540a05": "皆不可量何以故虗空界無邊際故如來行亦如是",
    "X04n0223_080:0540a06": "假使有人經百千億那由他劫分別演說已說未說",
    "X04n0223_080:0540a07": "皆不可量何以故如來行無邊際故佛子如來應正",
    "X04n0223_080:0540a08": "等覺住無礙行無有住處而能普為一切眾生示現",
    "X04n0223_080:0540a09": "所行令其見已出過一切諸障礙道佛子譬如金翅",
    "X04n0223_080:0540a10": "鳥王飛行虗空迴翔不去以清淨眼觀察海內諸龍",
    "X04n0223_080:0540a11": "宮殿奮勇猛力以左右翅鼓揚海水悉令兩闢知龍",
    "X04n0223_080:0540a12": "男女命將盡者而搏取之如來應正等覺金翅鳥王",
    "X04n0223_080:0540a13": "亦復如是住無礙行以淨佛眼觀察法界諸宮殿中",
    "X04n0223_080:0540a14": "一切眾生若曾種善根已成熟者如來奮勇猛十力",
    "X04n0223_080:0540a15": "以止觀兩翅鼓揚生死大愛水海使其兩闢而撮取",
    "X04n0223_080:0540a16": "之置佛法中令斷一切妄想戲論安住如來無分別",
    "X04n0223_080:0540a17": "無礙行佛子譬如日月獨無等侶周行虗空利益眾",
    "X04n0223_080:0540a18": "生不作是念我從何來而至何所諸佛如來亦復如",
    "X04n0223_080:0540a19": "是性本寂滅無有分別示現遊行一切法界為欲饒",
    "X04n0223_080:0540a20": "益諸眾生故作諸佛事無有休息不生如是戲論分",
    "X04n0223_080:0540a21": "別我從彼來而向彼去佛子菩薩摩訶薩應以如是",
    "X04n0223_080:0540a22": "等無量方便無量性相知見如來應正等覺所行之",
    "X04n0223_080:0540a23": "行爾時普賢菩薩欲重明此義而說頌言。",
    "X04n0223_080:0540a24": "　譬如真如不生滅　　無有方所無能見",
    "X04n0223_080:0540b01": "　大饒益者行如是　　出過三世不可量",
    "X04n0223_080:0540b02": "　法界非界非非界　　非是有量非無量",
    "X04n0223_080:0540b03": "　大功德者行亦然　　非量無量無身故",
    "X04n0223_080:0540b04": "　如鳥飛行億千歲　　前後虗空等無別",
    "X04n0223_080:0540b05": "　眾劫演說如來行　　已說未說不可量",
    "X04n0223_080:0540b06": "　金翅在空觀大海　　闢水搏取龍男女",
    "X04n0223_080:0540b07": "　十力能拔善根人　　令出有海除眾惑",
    "X04n0223_080:0540b08": "　譬如日月遊虗空　　照臨一切不分別",
    "X04n0223_080:0540b09": "　世尊周行於法界　　教化眾生無動念",
    "X04n0223_080:0540b10": "【論】第七明如來出現有十無量成正覺。",
    "X04n0223_080:0540b11": "【經】佛子諸菩薩摩訶薩應云何知如來應正等覺成",
    "X04n0223_080:0540b12": "正覺佛子菩薩摩訶薩應知如來成正覺於一切義",
    "X04n0223_080:0540b13": "無所觀察於法平等無所疑惑無二無相無行無止",
    "X04n0223_080:0540b14": "無量無際遠離二邊住於中道出過一切文字言說",
    "X04n0223_080:0540b15": "知一切眾生心念所行根性欲樂煩惱染習舉要言",
    "X04n0223_080:0540b16": "之於一念中悉知三世一切諸法佛子譬如大海普",
    "X04n0223_080:0540b17": "能印現四天下中一切眾生色身形像是故共說以",
    "X04n0223_080:0540b18": "為大海諸佛菩提亦復如是普現一切眾生心念根",
    "X04n0223_080:0540b19": "性樂欲而無所現是故說名諸佛菩提佛子諸佛菩",
    "X04n0223_080:0540b20": "提一切文字所不能宣一切音聲所不能及一切言",
    "X04n0223_080:0540b21": "語所不能說但隨所應方便開示佛子如來應正等",
    "X04n0223_080:0540b22": "覺成正覺時得一切眾生量等身得一切法量等身",
    "X04n0223_080:0540b23": "得一切剎量等身得一切三世量等身得一切佛量",
    "X04n0223_080:0540b24": "等身得一切語言量等身得真如量等身得法界量",
    "X04n0223_080:0540c01": "等身得虗空界量等身得無礙界量等身得一切願",
    "X04n0223_080:0540c02": "量等身得一切行量等身得寂滅涅槃界量等身佛",
    "X04n0223_080:0540c03": "子如所得身言語及心亦復如是得如是等無量無",
    "X04n0223_080:0540c04": "數清淨三輪佛子如來成正覺時於其身中普見一",
    "X04n0223_080:0540c05": "切眾生成正覺乃至普見一切眾生入涅槃皆同一",
    "X04n0223_080:0540c06": "性所謂無性無何等性所謂無相性無盡性無生性",
    "X04n0223_080:0540c07": "無滅性無我性無非我性無眾生性無非眾生性無",
    "X04n0223_080:0540c08": "菩提性無法界性無虗空性亦復無有成正覺性知",
    "X04n0223_080:0540c09": "一切法皆無性故得一切智大悲相續救度眾生佛",
    "X04n0223_080:0540c10": "子譬如虗空一切世界若成若壞常無增減何以故",
    "X04n0223_080:0540c11": "虗空無生故諸佛菩提亦復如是若成正覺不成正",
    "X04n0223_080:0540c12": "覺亦無增減何以故菩提無相無非相無一無種種",
    "X04n0223_080:0540c13": "故佛子假使有人能化作恒河沙等心一一心復化",
    "X04n0223_080:0540c14": "作恒河沙等佛皆無色無形無相如是盡恒河沙等",
    "X04n0223_080:0540c15": "劫無有休息佛子於意云何彼人化心化作如來凡",
    "X04n0223_080:0540c16": "有幾何如來性起妙德菩薩言如我解於仁所說義",
    "X04n0223_080:0540c17": "化與不化等無有別云何問言凡有幾何普賢菩薩",
    "X04n0223_080:0540c18": "言善哉善哉佛子如汝所說設一切眾生於一念中",
    "X04n0223_080:0540c19": "悉成正覺與不成正覺等無有異何以故菩提無相",
    "X04n0223_080:0540c20": "故若無有相則無增無減佛子菩薩摩訶薩應如是",
    "X04n0223_080:0540c21": "如成等正覺同於菩提一相無相如來成正覺時以",
    "X04n0223_080:0540c22": "一相方便入善覺智三昧入已於一成正覺廣大身",
    "X04n0223_080:0540c23": "現一切眾生數等身住於身中如一成正覺廣大身",
    "X04n0223_080:0540c24": "一切成正覺廣大身悉亦如是佛子如來有如是等",
    "X04n0223_080:0541a01": "無量成正覺門是故應知如來所現身無有量以無",
    "X04n0223_080:0541a02": "量故說如來身為無量界等眾生界佛子菩薩摩訶",
    "X04n0223_080:0541a03": "薩應知如來身一毛孔中有一切眾生數等諸佛身",
    "X04n0223_080:0541a04": "何以故如來成正覺身究竟無生滅故如一毛孔徧",
    "X04n0223_080:0541a05": "法界一切毛孔悉亦如是當知無有少許處空無佛",
    "X04n0223_080:0541a06": "身何以故如來成正覺無處不至故隨其所能隨其",
    "X04n0223_080:0541a07": "勢力於道場菩提樹下師子座上以種種身成等正",
    "X04n0223_080:0541a08": "覺佛子菩薩摩訶薩應知自心念念常有佛成正覺",
    "X04n0223_080:0541a09": "何以故諸佛如來不離此心成正覺故如自心一切",
    "X04n0223_080:0541a10": "眾生心亦復如是悉有如來成等正覺廣大周徧無",
    "X04n0223_080:0541a11": "處不有不離不斷無有休息入不思議方便法門佛",
    "X04n0223_080:0541a12": "子菩薩摩訶薩應如是知如來成正覺爾時普賢菩",
    "X04n0223_080:0541a13": "薩摩訶薩欲重明此義而說頌言。",
    "X04n0223_080:0541a14": "　正覺了知一切法　　無二離二悉平等",
    "X04n0223_080:0541a15": "　自性清淨如虗空　　我與非我不分別",
    "X04n0223_080:0541a16": "　如海印現眾生身　　以此說其為大海",
    "X04n0223_080:0541a17": "　菩提普印諸心行　　是故說名為正覺",
    "X04n0223_080:0541a18": "　譬如世界有成敗　　而於虗空不增減",
    "X04n0223_080:0541a19": "　一切諸佛出世間　　菩提一相恒無相",
    "X04n0223_080:0541a20": "　如人化心化作佛　　化與不化性無異",
    "X04n0223_080:0541a21": "　一切眾生成菩提　　成與不成無增減",
    "X04n0223_080:0541a22": "　佛有三昧名善覺　　菩提樹下入此定",
    "X04n0223_080:0541a23": "　放眾生等無量光　　開悟羣品如蓮敷",
    "X04n0223_080:0541a24": "　如三世劫剎眾生　　所有心念及根欲",
    "X04n0223_080:0541b01": "　如是數等身皆現　　是故正覺名無量",
    "X04n0223_080:0541b02": "【論】第八明如來出現有十無量轉法輪。",
    "X04n0223_080:0541b03": "【經】佛子菩薩摩訶薩應云何知如來應正等覺轉法",
    "X04n0223_080:0541b04": "輪佛子菩薩摩訶薩應如是知如來以心自在力無",
    "X04n0223_080:0541b05": "起無轉而轉法輪知一切法恒無起故以三種轉斷",
    "X04n0223_080:0541b06": "所應斷而轉法輪知一切法離邊見故離欲際非際",
    "X04n0223_080:0541b07": "而轉法輪入一切法虗空際故無有言說而轉法輪",
    "X04n0223_080:0541b08": "知一切法不可說故究竟寂滅而轉法輪知一切法",
    "X04n0223_080:0541b09": "涅槃性故以一切文字一切言語而轉法輪如來音",
    "X04n0223_080:0541b10": "聲無處不至故知聲如響而轉法輪了於諸法真實",
    "X04n0223_080:0541b11": "性故於一音中出一切音而轉法輪畢竟無主故無",
    "X04n0223_080:0541b12": "遺無盡而轉法輪內外無著故佛子譬如一切文字",
    "X04n0223_080:0541b13": "語言盡未來劫說不可盡佛轉法輪亦復如是一切",
    "X04n0223_080:0541b14": "文字安立顯示無有休息無有窮盡佛子如來法輪",
    "X04n0223_080:0541b15": "悉入一切語言文字而無所住譬如書字普入一切",
    "X04n0223_080:0541b16": "事一切語一切算數一切世間出世間處而無所住",
    "X04n0223_080:0541b17": "如來音聲亦復如是普入一切處一切眾生一切法",
    "X04n0223_080:0541b18": "一切業一切報中而無所住一切眾生種種語言皆",
    "X04n0223_080:0541b19": "悉不離如來法輪何以故言音實相即法輪故佛子",
    "X04n0223_080:0541b20": "菩薩摩訶薩於如來轉法輪應如是知復次佛子菩",
    "X04n0223_080:0541b21": "薩摩訶薩欲知如來所轉法輪應知如來法輪所出",
    "X04n0223_080:0541b22": "生處何等為如來法輪所出生處佛子如來隨一切",
    "X04n0223_080:0541b23": "眾生心行欲樂無量差別出若干音聲而轉法輪佛",
    "X04n0223_080:0541b24": "子如來應正等覺有三昧名究竟無礙無畏入此三",
    "X04n0223_080:0541c01": "昧已於成正覺一一身一一口各出一切眾生數等",
    "X04n0223_080:0541c02": "言音一一音中眾音具足各各差別而轉法輪令一",
    "X04n0223_080:0541c03": "切眾生皆生歡喜能如是知轉法輪者當知此人則",
    "X04n0223_080:0541c04": "為隨順一切佛法不如是知則非隨順佛子諸菩薩",
    "X04n0223_080:0541c05": "摩訶薩應如是知佛轉法輪普入無量眾生界故爾",
    "X04n0223_080:0541c06": "時普賢菩薩摩訶薩欲重明此義而說頌言。",
    "X04n0223_080:0541c07": "　如來法輪無所轉　　三世無起亦無得",
    "X04n0223_080:0541c08": "　譬如文字無盡時　　十力法輪亦如是",
    "X04n0223_080:0541c09": "　如字普入而無至　　正覺法輪亦復然",
    "X04n0223_080:0541c10": "　入諸言音無所入　　能令眾生悉歡喜",
    "X04n0223_080:0541c11": "　佛有三昧名究竟　　入此定已乃說法",
    "X04n0223_080:0541c12": "　一切眾生無有邊　　普出其音令悟解",
    "X04n0223_080:0541c13": "　一一音中復更演　　無量言音各差別",
    "X04n0223_080:0541c14": "　於世自在無分別　　隨其欲樂普使聞",
    "X04n0223_080:0541c15": "　文字不從內外出　　亦不失壞無積聚",
    "X04n0223_080:0541c16": "　而為眾生轉法輪　　如是自在甚奇特",
    "X04n0223_080:0541c17": "【論】第九明如來出現有十無量入涅槃。",
    "X04n0223_080:0541c18": "【經】佛子菩薩摩訶薩應云何知如來應正等覺般涅",
    "X04n0223_080:0541c19": "槃佛子菩薩摩訶薩欲知如來大涅槃者當須了知",
    "X04n0223_080:0541c20": "根本自性如真如涅槃如來涅槃亦如是如實際涅",
    "X04n0223_080:0541c21": "槃如來涅槃亦如是如法界涅槃如來涅槃亦如是",
    "X04n0223_080:0541c22": "如虗空涅槃如來涅槃亦如是如法性涅槃如來涅",
    "X04n0223_080:0541c23": "槃亦如是如離欲際涅槃如來涅槃亦如是如無相",
    "X04n0223_080:0541c24": "際涅槃如來涅槃亦如是如我性際涅槃如來涅槃",
    "X04n0223_080:0542a01": "亦如是如一切法性際涅槃如來涅槃亦如是如真",
    "X04n0223_080:0542a02": "如際涅槃如來涅槃亦如是何以故涅槃無生無出",
    "X04n0223_080:0542a03": "故若法無生無出則無有滅佛子如來不為菩薩說",
    "X04n0223_080:0542a04": "諸如來究竟涅槃亦不為彼示現其事何以故為欲",
    "X04n0223_080:0542a05": "令見一切如來常住其前於一念中見過去未來一",
    "X04n0223_080:0542a06": "切諸佛色相圓滿皆如現在亦不起二不二想何以",
    "X04n0223_080:0542a07": "故菩薩摩訶薩永離一切諸想著故佛子諸佛如來",
    "X04n0223_080:0542a08": "為令眾生生欣樂故出現於世欲令眾生生戀慕故",
    "X04n0223_080:0542a09": "示現涅槃而實如來無有出世亦無涅槃何以故如",
    "X04n0223_080:0542a10": "來常住清淨法界隨眾生心示現涅槃佛子譬如日",
    "X04n0223_080:0542a11": "出普照世間於一切淨水器中影無不現普徧眾處",
    "X04n0223_080:0542a12": "而無來往或一器破便不現影佛子於汝意云何彼",
    "X04n0223_080:0542a13": "影不現為日咎不答言不也但由器壞非日有咎佛",
    "X04n0223_080:0542a14": "子如來智日亦復如是普現法界無前無後一切眾",
    "X04n0223_080:0542a15": "生淨心器中佛無不現心器常淨常見佛身若心濁",
    "X04n0223_080:0542a16": "器破則不得見佛子若有眾生應以涅槃而得度者",
    "X04n0223_080:0542a17": "如來則為示現涅槃而實如來無生無歿無有滅度",
    "X04n0223_080:0542a18": "佛子譬如火大於一切世間能為火事或時一處其",
    "X04n0223_080:0542a19": "火息滅於意云何豈一切世間火皆滅耶答言不也",
    "X04n0223_080:0542a20": "佛子如來應正等覺亦復如是於一切世界施作佛",
    "X04n0223_080:0542a21": "事或於一世界能事已畢示入涅槃豈一切世界諸",
    "X04n0223_080:0542a22": "佛如來悉皆滅度佛子菩薩摩訶薩應如是知如來",
    "X04n0223_080:0542a23": "應正等覺大般涅槃復次佛子譬如幻師善明幻術",
    "X04n0223_080:0542a24": "以幻術力於三千大千世界一切國土城邑聚落示",
    "X04n0223_080:0542b01": "現幻身以幻力持經劫而住然於餘處幻事已訖隱",
    "X04n0223_080:0542b02": "身不現佛子於汝意云何彼大幻師豈於一處隱身",
    "X04n0223_080:0542b03": "不現便一切處皆隱滅耶答言不也佛子如來應正",
    "X04n0223_080:0542b04": "等覺亦復如是善知無量智慧方便種種幻術於一",
    "X04n0223_080:0542b05": "切法界普現其身持令常住盡未來際或於一處隨",
    "X04n0223_080:0542b06": "眾生心所作事訖示現涅槃豈以一處示入涅槃便",
    "X04n0223_080:0542b07": "謂一切悉皆滅度佛子菩薩摩訶薩應如是知如來",
    "X04n0223_080:0542b08": "應正等覺大般涅槃復次佛子如來應正等覺示涅",
    "X04n0223_080:0542b09": "槃時入不動三昧入此三昧已於一一身各放無量",
    "X04n0223_080:0542b10": "百千億那由他大光明一一光明各出阿僧祇蓮華",
    "X04n0223_080:0542b11": "一一蓮華各有不可說妙寶華蘂一一華蘂有師子",
    "X04n0223_080:0542b12": "座一一座上皆有如來結跏趺坐其佛身數正與一",
    "X04n0223_080:0542b13": "切眾生數等皆具上妙功德莊嚴從本願力之所生",
    "X04n0223_080:0542b14": "起若有眾生善根熟者見佛身已則皆受化然彼佛",
    "X04n0223_080:0542b15": "身盡未來際究竟安住隨宜化度一切眾生未曾失",
    "X04n0223_080:0542b16": "時佛子如來身者無有方處非實非虗但以諸佛本",
    "X04n0223_080:0542b17": "誓願力眾生堪度則便出現菩薩摩訶薩應如是知",
    "X04n0223_080:0542b18": "如來應正等覺大般涅槃佛子如來住於無量無礙",
    "X04n0223_080:0542b19": "究竟法界虗空界真如法性無生無滅及以實際為",
    "X04n0223_080:0542b20": "諸眾生隨時示現本願持故無有休息不捨一切眾",
    "X04n0223_080:0542b21": "生一切剎一切法爾時普賢菩薩摩訶薩欲重明此",
    "X04n0223_080:0542b22": "義而說頌言。",
    "X04n0223_080:0542b23": "　如日舒光照法界　　器壞水漏影隨滅",
    "X04n0223_080:0542b24": "　最勝智日亦如是　　眾生無信見涅槃",
    "X04n0223_080:0542c01": "　如火世間作火事　　於一城邑或時息",
    "X04n0223_080:0542c02": "　人中最勝徧法界　　化事訖處示終盡",
    "X04n0223_080:0542c03": "　幻師現身一切剎　　能事畢處則便謝",
    "X04n0223_080:0542c04": "　如來化訖亦復然　　於餘國土常見佛",
    "X04n0223_080:0542c05": "　佛有三昧名不動　　化眾生訖入此定",
    "X04n0223_080:0542c06": "　一念身放無量光　　光出蓮華華有佛",
    "X04n0223_080:0542c07": "　佛身無數等法界　　有福眾生所能見",
    "X04n0223_080:0542c08": "　如是無數一一身　　壽命莊嚴皆具足",
    "X04n0223_080:0542c09": "　如無生性佛出興　　如無滅性佛涅槃",
    "X04n0223_080:0542c10": "　言辭譬喻悉皆斷　　一切義成無與等",
    "X04n0223_080:0542c11": "【論】第十明如來出現有十無量見聞親近。",
    "X04n0223_080:0542c12": "【經】佛子菩薩摩訶薩應云何知於如來應正等覺見",
    "X04n0223_080:0542c13": "聞親近所種善根佛子菩薩摩訶薩應知於如來所",
    "X04n0223_080:0542c14": "見聞親近所種善根皆悉不虗出生無盡覺慧故離",
    "X04n0223_080:0542c15": "於一切障難故決定至於究竟故無有虗誑故一切",
    "X04n0223_080:0542c16": "願滿故不盡有為行故隨順無為智故生諸佛智故",
    "X04n0223_080:0542c17": "盡未來際故成一切種勝行故到無功用智地故佛",
    "X04n0223_080:0542c18": "子譬如丈夫食少金剛終竟不消要穿其身出在於",
    "X04n0223_080:0542c19": "外何以故金剛不與肉身雜穢而同止故於如來所",
    "X04n0223_080:0542c20": "種少善根亦復如是要穿一切有為諸行煩惱身過",
    "X04n0223_080:0542c21": "到於無為究竟智處何以故此少善根不與有為諸",
    "X04n0223_080:0542c22": "行煩惱而共住故佛子假使乾草[卄/積]同須彌投火於",
    "X04n0223_080:0542c23": "中如芥子許必皆燒盡何以故火能燒故於如來所",
    "X04n0223_080:0542c24": "種少善根亦復如是必能燒盡一切煩惱究竟得於",
    "X04n0223_080:0543a01": "無餘涅槃何以故此少善根性究竟故佛子譬如雪",
    "X04n0223_080:0543a02": "山有藥王樹名曰善見若有見者眼得清淨若有聞",
    "X04n0223_080:0543a03": "者耳得清淨若有齅者鼻得清淨若有甞者舌得清",
    "X04n0223_080:0543a04": "淨若有觸者身得清淨若有眾生取彼地土亦能為",
    "X04n0223_080:0543a05": "作除病利益佛子如來應正等覺無上藥王亦復如",
    "X04n0223_080:0543a06": "是能作一切饒益眾生若有得見如來色身眼得清",
    "X04n0223_080:0543a07": "淨若有得聞如來名號耳得清淨若有得齅如來戒",
    "X04n0223_080:0543a08": "香鼻得清淨若有得甞如來法味舌得清淨具廣長",
    "X04n0223_080:0543a09": "舌解語言法若有得觸如來光者身得清淨究竟獲",
    "X04n0223_080:0543a10": "得無上法身若於如來生憶念者則得念佛三昧清",
    "X04n0223_080:0543a11": "淨若有眾生供養如來所經土地及塔廟者亦具善",
    "X04n0223_080:0543a12": "根滅除一切諸煩惱患得賢聖樂佛子我今告汝設",
    "X04n0223_080:0543a13": "有眾生見聞於佛業障纏覆不生信樂亦種善根無",
    "X04n0223_080:0543a14": "空過者乃至究竟入於涅槃佛子菩薩摩訶薩應如",
    "X04n0223_080:0543a15": "是知於如來所見聞親近所種善根悉離一切諸不",
    "X04n0223_080:0543a16": "善法具足善法佛子如來以一切譬喻說種種事無",
    "X04n0223_080:0543a17": "有譬喻能說此法何以故心智路絕不思議故諸佛",
    "X04n0223_080:0543a18": "菩薩但隨眾生心令其歡喜為說譬喻非是究竟佛",
    "X04n0223_080:0543a19": "子此法門名為如來祕密之處名一切世間所不能",
    "X04n0223_080:0543a20": "知名入如來印名開大智門名示現如來種性名成",
    "X04n0223_080:0543a21": "就一切菩薩名一切世間所不能壞名一向隨順如",
    "X04n0223_080:0543a22": "來境界名能淨一切諸眾生界名演說如來根本實",
    "X04n0223_080:0543a23": "性不思議究竟法佛子此法門如來不為餘眾生說",
    "X04n0223_080:0543a24": "唯為趣向大乘菩薩說唯為乘不思議乘菩薩說此",
    "X04n0223_080:0543b01": "法門不入一切餘眾生手唯除諸菩薩摩訶薩佛子",
    "X04n0223_080:0543b02": "譬如轉輪聖王所有七寶因此寶故顯示輪王此寶",
    "X04n0223_080:0543b03": "不入餘眾生手唯除第一夫人所生太子具足成就",
    "X04n0223_080:0543b04": "聖王相者若轉輪王無此太子具眾德者王命終後",
    "X04n0223_080:0543b05": "此諸寶等於七日中悉皆散滅佛子此經珍寶亦復",
    "X04n0223_080:0543b06": "如是不入一切餘眾生手唯除如來法王真子生如",
    "X04n0223_080:0543b07": "來家種如來相諸善根者佛子若無此等佛之真子",
    "X04n0223_080:0543b08": "如是法門不久散滅何以故一切二乘不聞此經何",
    "X04n0223_080:0543b09": "況受持讀誦書寫分別解說唯諸菩薩乃能如是是",
    "X04n0223_080:0543b10": "故菩薩摩訶薩聞此法門應大歡喜以尊重心恭敬",
    "X04n0223_080:0543b11": "頂受何以故菩薩摩訶薩信樂此經疾得阿耨多羅",
    "X04n0223_080:0543b12": "三藐三菩提故佛子設有菩薩於無量百千億那由",
    "X04n0223_080:0543b13": "他劫行六波羅蜜修習種種菩提分法若未聞此如",
    "X04n0223_080:0543b14": "來不思議大威德法門或時聞已不信不解不順不",
    "X04n0223_080:0543b15": "入不得名為真實菩薩以不能生如來家故若得聞",
    "X04n0223_080:0543b16": "此如來無量不可思議無障無礙智慧法門聞已信",
    "X04n0223_080:0543b17": "解隨順悟入當知此人生如來家隨順一切如來境",
    "X04n0223_080:0543b18": "界具足一切諸菩薩法安住一切種智境界遠離一",
    "X04n0223_080:0543b19": "切諸世間法出生一切如來所行通達一切菩薩法",
    "X04n0223_080:0543b20": "性於佛自在心無疑惑住無師法深入如來無礙境",
    "X04n0223_080:0543b21": "界佛子菩薩摩訶薩聞此法已則能以平等智知無",
    "X04n0223_080:0543b22": "量法則能以正直心離諸分別則能以勝欲樂現見",
    "X04n0223_080:0543b23": "諸佛則能以作意力入平等虗空界則能以自在念",
    "X04n0223_080:0543b24": "行無邊法界則能以智慧力具一切功德則能以自",
    "X04n0223_080:0543c01": "然智離一切世間垢則能以菩提心入一切十方網",
    "X04n0223_080:0543c02": "則能以大觀察知三世諸佛同一體性則能以善根",
    "X04n0223_080:0543c03": "迴向智普入如是法不入而入不於一法而有攀緣",
    "X04n0223_080:0543c04": "恒以一法觀一切法佛子菩薩摩訶薩成就如是功",
    "X04n0223_080:0543c05": "德少作功力得無師自然智爾時普賢菩薩欲重明",
    "X04n0223_080:0543c06": "此義而說頌言。",
    "X04n0223_080:0543c07": "　見聞供養諸如來　　所得功德不可量",
    "X04n0223_080:0543c08": "　於有為中終不盡　　要滅煩惱離眾苦",
    "X04n0223_080:0543c09": "　譬人吞服少金剛　　終竟不銷要當出",
    "X04n0223_080:0543c10": "　供養十力諸功德　　滅惑必至金剛智",
    "X04n0223_080:0543c11": "　如乾草[卄/積]等須彌　　投芥子火悉燒盡",
    "X04n0223_080:0543c12": "　供養諸佛少功德　　必斷煩惱至涅槃",
    "X04n0223_080:0543c13": "　雪山有藥名善見　　見聞齅觸銷眾疾",
    "X04n0223_080:0543c14": "　若有見聞於十力　　得勝功德到佛智",
    "X04n0223_080:0543c15": "【論】如是已上如來出現十無量法一一法皆有十",
    "X04n0223_080:0543c16": "喻如經具明如佉陀羅山者此是本名尼民陀羅",
    "X04n0223_080:0543c17": "山此云持邊山目真隣陀山此云解脫此是解脫",
    "X04n0223_080:0543c18": "龍所居處優波尼沙陀分前已釋訖或牟薩羅此",
    "X04n0223_080:0543c19": "云紫色寶如是已上都有百喻喻如來出現身心",
    "X04n0223_080:0543c20": "智慧十無量事境界皆是非喻為喻略示少分是",
    "X04n0223_080:0543c21": "心智路絕任不思議無性無作任無限自在之功",
    "X04n0223_080:0543c22": "用故非言量譬喻所表及故如此品付囑流通中",
    "X04n0223_080:0543c23": "此法門不入餘眾生手者樂學二乘三乘聲聞緣",
    "X04n0223_080:0543c24": "覺樂空無我願生淨土者是餘眾生以未迴心住",
    "X04n0223_080:0544a01": "變易生死是餘眾生故若有大心凡夫及三乘有",
    "X04n0223_080:0544a02": "迴心者佛所付囑名曰流通設令於此法聖位菩",
    "X04n0223_080:0544a03": "薩自所演說無凡夫樂學不名付囑不名流通明",
    "X04n0223_080:0544a04": "此經付囑凡夫及三乘有迴心者令使樂學學已",
    "X04n0223_080:0544a05": "悟入名曰流通不付已生佛家入位十地已去菩",
    "X04n0223_080:0544a06": "薩若論十地已去入佛境界菩薩十方此土數分",
    "X04n0223_080:0544a07": "難量如來何須慮恐無人信樂無人流通是故當",
    "X04n0223_080:0544a08": "知付大心凡夫及三乘迴心者令其悟入名曰付",
    "X04n0223_080:0544a09": "囑流通不付囑十地已去大菩薩等經意唯為趣",
    "X04n0223_080:0544a10": "向乘不思議乘菩薩說此法門明趣向一乘凡夫",
    "X04n0223_080:0544a11": "迴心悟入法界乘不思議乘十信十住令其昇進",
    "X04n0223_080:0544a12": "故又舉輪王太子具足王相者王命終後所有七",
    "X04n0223_080:0544a13": "寶不散滅喻便以此子能治王正位故若無此子",
    "X04n0223_080:0544a14": "王命終後此諸寶等七日中悉皆散滅佛子此經",
    "X04n0223_080:0544a15": "珍寶亦復如是不入一切餘眾生手唯除如來法",
    "X04n0223_080:0544a16": "王真子生如來家種如來相諸善根者若無此等",
    "X04n0223_080:0544a17": "佛之真子如是法門不久散滅明知但令凡夫發",
    "X04n0223_080:0544a18": "心悟入不付囑十地已去諸菩薩故若論入地已",
    "X04n0223_080:0544a19": "去諸菩薩先得道者數若世界海微塵猶尚未比",
    "X04n0223_080:0544a20": "何須所慮無人流通意明設有聖者常說無凡夫",
    "X04n0223_080:0544a21": "樂修悟入其法自滅言無凡夫修行言滅法無生",
    "X04n0223_080:0544a22": "滅經云唯除如來法王真子生如來家種如來相",
    "X04n0223_080:0544a23": "諸善根者明如來以解脫智慧為家如一念無念",
    "X04n0223_080:0544a24": "身心諸見已亡便生如來無性妙理正智慧家故",
    "X04n0223_080:0544b01": "名十住中初發心住此為初生佛家四地得三界",
    "X04n0223_080:0544b02": "法盡亦名初生佛家八地得一分無功用現前亦",
    "X04n0223_080:0544b03": "名初生如來無生忍家如前已說種如來相諸善",
    "X04n0223_080:0544b04": "根者如來見一切法無性為性無相為相不壞相",
    "X04n0223_080:0544b05": "而無相明智境相自真故名種如來相明自心智",
    "X04n0223_080:0544b06": "境界非生住滅是如來相明自心智慧等一切諸",
    "X04n0223_080:0544b07": "佛及以一切眾生智慧皆一性無性一相無相無",
    "X04n0223_080:0544b08": "表裏中間如虗空界能隨眾生性欲樂現如影身",
    "X04n0223_080:0544b09": "生無來處滅無去處達心境如幻是如來相達如",
    "X04n0223_080:0544b10": "斯法者是生在佛家種如來相諸善根種者明有",
    "X04n0223_080:0544b11": "修學如來如是真智慧種故如是凡夫聞此法已",
    "X04n0223_080:0544b12": "修學如來如是真智慧種名為佛種不斷名曰付",
    "X04n0223_080:0544b13": "囑流通是故當知此教不付囑先以入位得道菩",
    "X04n0223_080:0544b14": "薩故經云設有菩薩於無量百千那由他劫行六",
    "X04n0223_080:0544b15": "波羅蜜修習種種菩提分法若未聞此如來不思",
    "X04n0223_080:0544b16": "議大威德法門或時聞已不信不解不順不入不",
    "X04n0223_080:0544b17": "得名為真實菩薩以不能生如來家故如是菩薩",
    "X04n0223_080:0544b18": "即是權教中觀空無我但欣出世雖修六波羅蜜",
    "X04n0223_080:0544b19": "厭苦發心樂求淨土非是達自無明是根本如來",
    "X04n0223_080:0544b20": "智故此菩薩修於淨行觀空無我厭苦發心取捨",
    "X04n0223_080:0544b21": "全在二見恒存非如此教依智發心達自心境本",
    "X04n0223_080:0544b22": "一思議無忻厭心無淨穢障故眾生境界是如來",
    "X04n0223_080:0544b23": "境界眾生心是如來心一如此品所說。",
    "X04n0223_080:0544b24": "【經】爾時佛神力故法如是故十方各有十不可說百",
    "X04n0223_080:0544c01": "千億那由他世界六種震動所謂東踊西沒西踊東",
    "X04n0223_080:0544c02": "沒南踊此沒北踊南沒邊踊中沒中踊邊沒十八相",
    "X04n0223_080:0544c03": "動所謂動徧動等徧動起徧起等徧起踊徧踊等徧",
    "X04n0223_080:0544c04": "踊震徧震等徧震吼徧吼等徧吼擊徧擊等徧擊雨",
    "X04n0223_080:0544c05": "出過諸天一切華雲一切蓋雲幢雲幡雲香雲鬘雲",
    "X04n0223_080:0544c06": "塗香雲莊嚴具雲大光明摩尼寶雲諸菩薩讚歎雲",
    "X04n0223_080:0544c07": "不可說菩薩各差別身雲雨成正覺雲嚴淨不思議",
    "X04n0223_080:0544c08": "世界雲雨如來言語音聲雲充滿無邊法界如此四",
    "X04n0223_080:0544c09": "天下如來神力如是示現令諸菩薩皆大歡喜周徧",
    "X04n0223_080:0544c10": "十方一切世界悉亦如是是時十方各過八十不可",
    "X04n0223_080:0544c11": "說百千億那由他佛剎微塵數世界外各有八十不",
    "X04n0223_080:0544c12": "可說百千億那由他佛剎微塵數如來同名普賢皆",
    "X04n0223_080:0544c13": "現其前而作是言善哉佛子乃能承佛威力隨順法",
    "X04n0223_080:0544c14": "性演說如來出現不思議法佛子我等十方八十不",
    "X04n0223_080:0544c15": "可說百千億那由他佛剎微塵數同名諸佛皆說此",
    "X04n0223_080:0544c16": "法如我所說十方世界一切諸佛亦如是說佛子今",
    "X04n0223_080:0544c17": "此會中十萬佛剎微塵數菩薩摩訶薩得一切菩薩",
    "X04n0223_080:0544c18": "神通三昧我等皆與授記一生當得阿耨多羅三藐",
    "X04n0223_080:0544c19": "三菩提佛剎微塵數眾生發阿耨多羅三藐三菩提",
    "X04n0223_080:0544c20": "心我等亦與授記於當來世經不可說佛剎微塵數",
    "X04n0223_080:0544c21": "劫皆得成佛同號佛殊勝境界我等為令未來諸菩",
    "X04n0223_080:0544c22": "薩聞此法故皆共護持如此四天下所度眾生十方",
    "X04n0223_080:0544c23": "百千億那由他無數無量乃至不可說不可說法界",
    "X04n0223_080:0544c24": "虗空等一切世界中所度眾生皆亦如是爾時十方",
    "X04n0223_080:0545a01": "諸佛威神力故毗盧遮那本願力故法如是故善根",
    "X04n0223_080:0545a02": "力故如來起智不越念故如來應緣不失時故隨時",
    "X04n0223_080:0545a03": "覺悟諸菩薩故往昔所作無失壞故令得普賢廣大",
    "X04n0223_080:0545a04": "行故顯現一切智自在故十方各過十不可說百千",
    "X04n0223_080:0545a05": "億那由他佛剎微塵數世界外各有十不可說百千",
    "X04n0223_080:0545a06": "億那由他佛剎微塵數菩薩來詣於此充滿十方一",
    "X04n0223_080:0545a07": "切法界示現菩薩廣大莊嚴放大光明網震動十方",
    "X04n0223_080:0545a08": "一切世界壞散一切諸魔宮殿銷滅一切諸惡道苦",
    "X04n0223_080:0545a09": "顯現一切如來威德歌詠讚歎如來無量差別功德",
    "X04n0223_080:0545a10": "法普雨一切種種雨示現無量差別身領受無量諸",
    "X04n0223_080:0545a11": "佛法以佛神力各作是言善哉佛子乃能說此如來",
    "X04n0223_080:0545a12": "不可壞法佛子我等一切皆名普賢各從普光明世",
    "X04n0223_080:0545a13": "界普幢自在如來所而來於此彼一切處亦說是法",
    "X04n0223_080:0545a14": "如是文句如是義理如是宣說如是決定皆同於此",
    "X04n0223_080:0545a15": "不增不減我等皆以佛神力故得如來法故來詣此",
    "X04n0223_080:0545a16": "處為汝作證如我來此十方等虗空徧法界一切世",
    "X04n0223_080:0545a17": "界諸四天下亦復如是爾時普賢菩薩承佛神力觀",
    "X04n0223_080:0545a18": "察一切菩薩大眾欲重明如來出現廣大威德如來",
    "X04n0223_080:0545a19": "正法不可沮壞無量善根皆悉不空諸佛出世必具",
    "X04n0223_080:0545a20": "一切最勝之法善能觀察諸眾生心隨應說法未曾",
    "X04n0223_080:0545a21": "失時生諸菩薩無量法光一切諸佛自在莊嚴一切",
    "X04n0223_080:0545a22": "如來一身無異從本大行之所生起而說頌言。",
    "X04n0223_080:0545a23": "　一切如來諸所作　　世間譬喻無能及",
    "X04n0223_080:0545a24": "　為令眾生得悟解　　非喻為喻而顯示",
    "X04n0223_080:0545b01": "　如是微密甚深法　　百千萬劫難可聞",
    "X04n0223_080:0545b02": "　精進智慧調伏者　　乃得聞此祕奧義",
    "X04n0223_080:0545b03": "　若聞此法生欣慶　　彼曾供養無量佛",
    "X04n0223_080:0545b04": "　為佛加持所攝受　　人天讚歎常供養",
    "X04n0223_080:0545b05": "　此為超世第一財　　此能救度諸羣品",
    "X04n0223_080:0545b06": "　此能出生清淨道　　汝等當持莫放逸",
    "X04n0223_080:0545b07": "【論】說此品持其地六種十八相動者說普賢行品",
    "X04n0223_080:0545b08": "直言六種震動為明直言行體此品乃明法身理",
    "X04n0223_080:0545b09": "智并普賢行悲智圓滿舉十方圓動故乃至興供",
    "X04n0223_080:0545b10": "亦圓滿云十方各過八十不可說百千億那由他",
    "X04n0223_080:0545b11": "佛剎微塵數世界外各有八十不可說百千億那",
    "X04n0223_080:0545b12": "由他佛剎微塵數如來同名普賢皆現其身而來",
    "X04n0223_080:0545b13": "作證稱歎等事皆舉八十為量佛號同名普賢者",
    "X04n0223_080:0545b14": "明以八聖道是佛所行以所行之行以立佛名號",
    "X04n0223_080:0545b15": "故此明八聖道覺行齊圓徧十方故故以八十不",
    "X04n0223_080:0545b16": "可說那由他佛剎微塵數佛同號普賢此覺行圓",
    "X04n0223_080:0545b17": "滿以八聖行為體此會中十萬佛剎微塵數菩薩",
    "X04n0223_080:0545b18": "摩訶薩得一切神通三昧皆得一生之記者明既",
    "X04n0223_080:0545b19": "自己修行得果此是所化之眾故亦乃一生得記",
    "X04n0223_080:0545b20": "一生者不見三世生故名為一生義也此乃總攝",
    "X04n0223_080:0545b21": "凡聖元一體相無別異性以一剎那生入此位者",
    "X04n0223_080:0545b22": "名為一生更不見三世生性故實法如是餘見皆",
    "X04n0223_080:0545b23": "非又佛剎微塵數眾生發阿耨多羅三藐三菩提",
    "X04n0223_080:0545b24": "心我亦與授記於當來世經不可說佛剎微塵數",
    "X04n0223_080:0545c01": "劫皆得成佛同號殊勝境界者明以一剎那中方",
    "X04n0223_080:0545c02": "便三昧顯正智慧海現前時無邊劫迷一時頓滅",
    "X04n0223_080:0545c03": "心境解脫名為佛號殊勝境界非如情繫有如許",
    "X04n0223_080:0545c04": "迷劫次第積修作此解者徒生想慮未有成佛之",
    "X04n0223_080:0545c05": "期真法中未曾如是已下明此四天下所度眾生",
    "X04n0223_080:0545c06": "廣多總結十方同此已下過十不可說百千億那",
    "X04n0223_080:0545c07": "由他佛剎微塵數世界外各有十不可說百千億",
    "X04n0223_080:0545c08": "那由他佛剎微塵數菩薩來詣於此充滿十方者",
    "X04n0223_080:0545c09": "明普賢行徧周同來作證普賢之法故云我等一",
    "X04n0223_080:0545c10": "切皆同名普賢各從普光明世界普幢自在佛所",
    "X04n0223_080:0545c11": "來者明皆從法身根本性自清淨普光明智名之",
    "X04n0223_080:0545c12": "普幢從此智上起等法界虗空界等眾生數差別",
    "X04n0223_080:0545c13": "智差別行行普賢行故故言從普光明世界普幢",
    "X04n0223_080:0545c14": "佛所來故餘義如經具明此皆約根本智作世界",
    "X04n0223_080:0545c15": "約差別智作普賢總合會覺行慈悲圓滿表明此",
    "X04n0223_080:0545c16": "品之法門如是故為以明如來根本智中行普賢",
    "X04n0223_080:0545c17": "差別智故號佛為普賢佛故總是表以佛智作諸",
    "X04n0223_080:0545c18": "行故以八聖道十波羅蜜不離根本智徧一切行",
    "X04n0223_080:0545c19": "故舉之為數云八十不可說那由他佛剎微塵總",
    "X04n0223_080:0545c20": "是表法也此教為大心者說非劣解者妄作穿鑿",
    "X04n0223_080:0545c21": "所知須深達本末前後經文隨位差降總別同異",
    "X04n0223_080:0545c22": "之意此品是自己進修經過五位已終理智萬行",
    "X04n0223_080:0545c23": "大悲圓之畢也是自己如來出現處世利生無著",
    "X04n0223_080:0545c24": "之門此品如大海五位加行河歸流廣大之極此",
    "X04n0223_080:0546a01": "品如須彌山諸寶山王高莫過也此品如大地大",
    "X04n0223_080:0546a02": "悲育載一切含生故此品如虗空法身智身法界",
    "X04n0223_080:0546a03": "充滿故如圓淨摩尼寶鏡其量徧周十方一切世",
    "X04n0223_080:0546a04": "界色像咸現其中無礙顯現此如來出現法門亦",
    "X04n0223_080:0546a05": "復以法身妙理無色無形普光明根本清淨大圓",
    "X04n0223_080:0546a06": "明智鏡普現十方一切眾生業普賢行海諸佛身",
    "X04n0223_080:0546a07": "土咸處其中無不自在是故有發菩提心者當信",
    "X04n0223_080:0546a08": "自心及一切眾生心總有如是如來智德自在當",
    "X04n0223_080:0546a09": "知不久還同佛身自信有故如此品云量等三千",
    "X04n0223_080:0546a10": "大千世界經卷內在一微塵中一切微塵亦復如",
    "X04n0223_080:0546a11": "是者意令信知一切微細眾生皆有如來四智經",
    "X04n0223_080:0546a12": "卷之海云破彼微塵出經卷者明菩薩自得此已",
    "X04n0223_080:0546a13": "乃見一切眾生皆等有之及以方便智居生死海",
    "X04n0223_080:0546a14": "中起等眾生數身行方便引之令心開悟達自智",
    "X04n0223_080:0546a15": "境如佛不異故云破此微塵出此經卷如經云如",
    "X04n0223_080:0546a16": "大海水潛流四天下地八十億小洲有穿鑿者無",
    "X04n0223_080:0546a17": "不得水喻明一切眾生有自觀察力無有不得如",
    "X04n0223_080:0546a18": "來智慧大海心故又經云菩薩摩訶薩應知自心",
    "X04n0223_080:0546a19": "念念常有佛成正覺為明諸佛如來不異此心成",
    "X04n0223_080:0546a20": "正覺故又下云一切眾生心悉如是悉有如來成",
    "X04n0223_080:0546a21": "正覺此明凡聖心自體清淨無異但有迷悟不隔",
    "X04n0223_080:0546a22": "分毫但一念妄念不生得心境蕩然性自無生無",
    "X04n0223_080:0546a23": "得無證即成正覺故便以此法廣利眾生是普賢",
    "X04n0223_080:0546a24": "行故無心性理妙慧簡擇一乘三乘人天因果惡",
    "X04n0223_080:0546b01": "道業報名為文殊隨差別智同行知根利生無有",
    "X04n0223_080:0546b02": "休息名為普賢以大悲救護一切眾生名為觀音",
    "X04n0223_080:0546b03": "以此三心一時修學名毗盧遮那慣習心成名為",
    "X04n0223_080:0546b04": "自在無法不明名為無礙智隨根應普徧十方性",
    "X04n0223_080:0546b05": "無往來名曰神通修之在初慣習總得妄生多劫",
    "X04n0223_080:0546b06": "智曰不遷此總非難何須不作學而不得猶福勝",
    "X04n0223_080:0546b07": "人天不信不修苦窮何盡大意此之如來出現佛",
    "X04n0223_080:0546b08": "果之門文殊妙理普賢妙行等一切眾生咸共有",
    "X04n0223_080:0546b09": "之非古非今性自一體令後學者如是信修深誠",
    "X04n0223_080:0546b10": "非遠勿自生難如此品頌云如海印現眾生身以",
    "X04n0223_080:0546b11": "此說其為大海菩提普印諸心行是故說名為正",
    "X04n0223_080:0546b12": "覺意明菩提是無心性無體相無得無證之妙理",
    "X04n0223_080:0546b13": "通達此法者名為妙智以此菩提妙智普印邪思",
    "X04n0223_080:0546b14": "如行性自無生名為正覺論主頌曰。",
    "X04n0223_080:0546b15": "一切眾生金色界白淨無垢智無壞智珠無價在",
    "X04n0223_080:0546b16": "衣中秪欲長貧住門外廣大寶乘住四衢文殊引",
    "X04n0223_080:0546b17": "導普賢扶肥壯白牛甚多力一念徧遊無卷舒如",
    "X04n0223_080:0546b18": "是寶乘不能入但樂勤苦門前立不覺自身常在",
    "X04n0223_080:0546b19": "中遣上恒言我不及。",
    "X04n0223_080:0546b20": "大體常須自信自己身語意境界一切諸行分別",
    "X04n0223_080:0546b21": "皆從如來身語心意境界諸行分別中生皆無體",
    "X04n0223_080:0546b22": "無性無我無人但以法界無作自性緣生本無根",
    "X04n0223_080:0546b23": "栽處所可得性自法界無有內外中間應如是知",
    "X04n0223_080:0546b24": "如是觀察觀自觀他同一體性無我無我所以定",
    "X04n0223_080:0546c01": "慧力如是修行既自知已觀眾生苦自利利他皆",
    "X04n0223_080:0546c02": "如普賢廣大行願一如此經五位法則此品和會",
    "X04n0223_080:0546c03": "明文殊是顯根本智之法門普賢是根本中萬行",
    "X04n0223_080:0546c04": "無作根本智是佛故令體用自相問答說根本智",
    "X04n0223_080:0546c05": "佛果之門明根本智因此二行所成明根本智自",
    "X04n0223_080:0546c06": "無成壞皆因文殊普賢二法所顯發故以此還令",
    "X04n0223_080:0546c07": "所顯之因還自說故佛自無成壞者也以明因可",
    "X04n0223_080:0546c08": "說果無作者故以此三法自在圓通名佛出現世",
    "X04n0223_080:0546c09": "間故此明不作而作作而不作者故。",
    "X04n0223_080:0546c11": "大方廣佛新華嚴經合論卷第八十"
}