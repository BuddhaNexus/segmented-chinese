{
    "X51n0827_001:0762a02": "No. 827",
    "X51n0827_001:0762a03": "唯識三十論約意",
    "X51n0827_001:0762a05": "世親菩薩 造",
    "X51n0827_001:0762a06": "唐三藏法師 玄奘 譯",
    "X51n0827_001:0762a07": "西蜀沙門 明昱 約意",
    "X51n0827_001:0762a08": "[0762a08] 護法等菩薩。約此三十頌。造成唯識論。今略標所以。",
    "X51n0827_001:0762a09": "謂此三十頌中。初二十四行頌。明唯識相。次一行頌。",
    "X51n0827_001:0762a10": "明唯識性。後五行頌。明唯識行位。就二十四行頌中。",
    "X51n0827_001:0762a11": "初一行半。略辯唯識相。次二十二行半。廣辯唯識相。",
    "X51n0827_001:0762a12": "謂外問言。若唯有識。云何世間。及諸聖教。說有我法。",
    "X51n0827_001:0762a13": "[0762a13] 護法等者。等於親勝。火辯。法慧。安慧。難陀。淨月。勝",
    "X51n0827_001:0762a14": "友。陳那。智月。十大論師。解三十頌。造成唯識論。故",
    "X51n0827_001:0762a15": "以此頌。大分三科。揭示綱目。使學者知其要耳。謂",
    "X51n0827_001:0762a16": "外下。發問以興論意。謂若唯有識。一切法皆無。云",
    "X51n0827_001:0762a17": "何世人。及聖教中。共說有我。及有法耶。",
    "X51n0827_001:0762a18": "[0762a18] 舉頌以答。頌曰。",
    "X51n0827_001:0762a19": " 由假說我法  有種種相轉  彼依識所變",
    "X51n0827_001:0762a20": " 此能變唯三  謂異熟思量  及了別境識",
    "X51n0827_001:0762a21": "[0762a21] 第一句。答上問意。以明假說我法。非實有體。彼以",
    "X51n0827_001:0762a22": "我法實有為問。菩薩答以由假說三字破之。唯識",
    "X51n0827_001:0762a23": "論云。世間聖教。說有我法。但由假立。非實有性。我",
    "X51n0827_001:0762a24": "謂主宰。法謂軌持。主有自在力。宰有割斷力。義同",
    "X51n0827_001:0762b01": "我故。總說主宰為我。軌謂軌範。可生物解。持謂任",
    "X51n0827_001:0762b02": "持。不捨自性。義同法故。總說軌持為法。第二句。謂",
    "X51n0827_001:0762b03": "我法雖是假說。亦有相貌轉變。故云有種種相轉。",
    "X51n0827_001:0762b04": "唯識論云。彼二俱有種種相轉。我種種相。謂有情",
    "X51n0827_001:0762b05": "命者等。預流一來等。法種種相。謂實德業等。蘊處",
    "X51n0827_001:0762b06": "界等。轉謂隨緣施設有異。言我種種者。謂宰主之",
    "X51n0827_001:0762b07": "義。凡聖皆具。凡有知者曰情命。通指六凡。初破惑",
    "X51n0827_001:0762b08": "者。名預流。等該四聖。法種種者。謂軌持之義。內外",
    "X51n0827_001:0762b09": "皆通。實德業者。是勝論計之六句。蘊處界者。是餘",
    "X51n0827_001:0762b10": "乘執之三科。言隨緣施設者。施設即假立義。隨主",
    "X51n0827_001:0762b11": "宰緣。假立為我。隨執持緣。假立為法。第三句。謂彼",
    "X51n0827_001:0762b12": "我法。皆依識所轉變。論中問云。如是諸相。若由假",
    "X51n0827_001:0762b13": "說。依何得成。論復答云。彼相皆依識所轉變。而假",
    "X51n0827_001:0762b14": "施設。論中問答。以明我法各有種種相。皆依識所",
    "X51n0827_001:0762b15": "轉變。而假施設種種之名。意破彼執實有為問也。",
    "X51n0827_001:0762b16": "第四句。謂彼依識。所變我法。各有種種。此能變識。",
    "X51n0827_001:0762b17": "略之為三。論云。識所變相。雖無量種。而能變識。類",
    "X51n0827_001:0762b18": "別唯三。謂能變識。雖總八識。及諸心所。格其品類。",
    "X51n0827_001:0762b19": "唯列三種。名三能變。第五第六句。釋三種名。論云。",
    "X51n0827_001:0762b20": "一謂異熟。即第八識。多異熟性故。二謂思量。即第",
    "X51n0827_001:0762b21": "七識。恒審思量故。三謂了別。即前六識。了境相麤",
    "X51n0827_001:0762b22": "故。言異熟者。具三義故。一變異而熟。即厭故悅新。",
    "X51n0827_001:0762b23": "改轉身形故二異時而熟。前因後果。不同時故。三",
    "X51n0827_001:0762b24": "異類而熟。彼類此類。相各異故。言恒審思量者。恒",
    "X51n0827_001:0762c01": "謂無間。審謂執我。思量即意。以意念念思量我故。",
    "X51n0827_001:0762c02": "言了境者。謂前六識。緣五塵境。皆住外門。故曰相",
    "X51n0827_001:0762c03": "麤。以前二類。各屬一識。今第三類。通攝六識。論中",
    "X51n0827_001:0762c04": "云。類別唯三。",
    "X51n0827_001:0762c05": "[0762c05] 雖已略說能變三名。而未廣辯能變三相。且初能變。",
    "X51n0827_001:0762c06": "其相云何。",
    "X51n0827_001:0762c07": "[0762c07] 謂能變識。名雖已列。義相未分。必得次第廣明。方",
    "X51n0827_001:0762c08": "了三種義別。故有此問。且初下。問初能變相。",
    "X51n0827_001:0762c09": " 初阿賴耶識  異熟一切種  不可知執受",
    "X51n0827_001:0762c10": " 處了常與觸  作意受想思  相應唯捨受",
    "X51n0827_001:0762c11": " (是無覆無記觸等亦如是)  恒轉如暴流  阿羅漢位捨",
    "X51n0827_001:0762c12": "[0762c12] 答上問意。以明初能變識。名及行相。相應心所。三",
    "X51n0827_001:0762c13": "受四性。已轉未轉。相及義也。前二句。謂第八識。有",
    "X51n0827_001:0762c14": "三種名。一名阿賴耶。此云藏。以具三藏為自相故。",
    "X51n0827_001:0762c15": "論云。初能變識。大小乘教。名阿賴耶。此識具有能",
    "X51n0827_001:0762c16": "藏。所藏。執藏義故。此與雜染互為緣故。有情執為",
    "X51n0827_001:0762c17": "自內我故。此即顯示初能變識。所有自相。攝持因",
    "X51n0827_001:0762c18": "果為自相故。論言。此與雜染互為緣故者。釋能所",
    "X51n0827_001:0762c19": "藏也。持種義邊名能藏。受熏義邊。名所藏。又言有",
    "X51n0827_001:0762c20": "情執為自內我故者。釋執藏義。以第七識。念念執",
    "X51n0827_001:0762c21": "為我故。二名異熟。以能招業成果相故。論云。此是",
    "X51n0827_001:0762c22": "能引諸界趣生。善不善業。異熟果故。說名異熟。此",
    "X51n0827_001:0762c23": "即顯示初能變識。所有果相。三名一切種。受熏持",
    "X51n0827_001:0762c24": "種為因相故。論云。此能執持諸法種子。令不失故。",
    "X51n0827_001:0763a01": "名一切種。此即顯示初能變識。所有因相。頌言不",
    "X51n0827_001:0763a02": "可知執受處了者。謂此識緣境。行相微隱。於執受",
    "X51n0827_001:0763a03": "及處。俱難了知。論云。了謂了別。即是行相。識以了",
    "X51n0827_001:0763a04": "別為行相故。處謂處所。即器世間。是諸有情所依",
    "X51n0827_001:0763a05": "處故。執受有二。謂諸種子。及有根身。諸種子者。謂",
    "X51n0827_001:0763a06": "諸相名分別習氣。有根身者。謂諸色根。及根依處。",
    "X51n0827_001:0763a07": "此二皆是識所執受。攝為自體。同安危故。設有問",
    "X51n0827_001:0763a08": "曰。唯識論云。又五識種。無執受攝。此說種子根身。",
    "X51n0827_001:0763a09": "俱有執受。二義何通。答曰。種子根身具執受者。有",
    "X51n0827_001:0763a10": "差別故。緣於執有攝持二義。攝為自體。持令不失。",
    "X51n0827_001:0763a11": "第八於種子。唯取持義。不取攝義。以非現行。非自",
    "X51n0827_001:0763a12": "體故。受有領覺二義。領以為境。令生覺受。第八於",
    "X51n0827_001:0763a13": "種子。唯取領義。不取覺義。以非現行。無能覺故。是",
    "X51n0827_001:0763a14": "故彼論。據無攝覺二義。名無執受。此中據有持領",
    "X51n0827_001:0763a15": "二義。名有執受。原不相違。又第八識。望於根身。四",
    "X51n0827_001:0763a16": "義皆具。望於種子。止具持領二義。望於器界。唯有",
    "X51n0827_001:0763a17": "領以為境一義。無餘三義。不可知者。謂此行相。極",
    "X51n0827_001:0763a18": "微細故。難可了知。或此所緣內執受境。亦微細故。",
    "X51n0827_001:0763a19": "外器世間。量難測故。名不可知。言相名分別習氣",
    "X51n0827_001:0763a20": "者。相即所緣相分。名即能緣見分。能所分別。熏成",
    "X51n0827_001:0763a21": "業種。故習氣名。即種子義。言諸色根。及根依處者。",
    "X51n0827_001:0763a22": "根是勝義根。即能見聞者是。依處是浮塵根。即眼",
    "X51n0827_001:0763a23": "耳等形是。以第八識所緣之境。唯種子根身器界",
    "X51n0827_001:0763a24": "三法。微細難測。名不可知。頌言常與觸作意受想",
    "X51n0827_001:0763b01": "思相應者。於六位心所中。唯此&#x5FA7;行位。故論云。阿",
    "X51n0827_001:0763b02": "賴耶識。無始時來。乃至未轉。於一切位。恒與此五",
    "X51n0827_001:0763b03": "心所相應。以是&#x5FA7;行心所攝故。謂此藏識。從無始",
    "X51n0827_001:0763b04": "來。至第八地名未轉依。前七地中。及三賢六道。名",
    "X51n0827_001:0763b05": "一切位。於諸位中。恒與此五心所相應。以五心所。",
    "X51n0827_001:0763b06": "是&#x5FA7;行義。故與藏識。&#x5FA7;一切位。論云。觸謂三和分",
    "X51n0827_001:0763b07": "別變異。令心心所觸境為性。受想思等所依為業。",
    "X51n0827_001:0763b08": "謂觸心所。依根境識三法和合變異而生。復令心",
    "X51n0827_001:0763b09": "心所法觸境。是觸體性。受想思等。依觸所生。是觸",
    "X51n0827_001:0763b10": "業用。論云。作意。謂能警心為性。於所緣境。引心為",
    "X51n0827_001:0763b11": "業。謂心未起警心令起。是作意體。心既起已。引令",
    "X51n0827_001:0763b12": "趣境。是彼業用。論云。受謂領納順違俱非境相為",
    "X51n0827_001:0763b13": "性。起愛為業。謂領順境。名樂受。領違境時。名苦受。",
    "X51n0827_001:0763b14": "領俱非境。名捨受。是受體性。受為欲依。欲即是愛。",
    "X51n0827_001:0763b15": "故說起愛。為受業用。論云。想謂於境取像為性。施",
    "X51n0827_001:0763b16": "設種種名言為業。謂由想力。於境取像。是想體性。",
    "X51n0827_001:0763b17": "安立名言。是想業用。論云。思謂令心造作為性。於",
    "X51n0827_001:0763b18": "善品等役心為業。謂造作是思惟籌度。為思體性。",
    "X51n0827_001:0763b19": "役心心所。為思業用。論云。此觸等五。與異熟識。行",
    "X51n0827_001:0763b20": "相雖異。而時依同。所緣事等。故名相應。言行相異",
    "X51n0827_001:0763b21": "者。識以了境為行相。觸以令心觸境為行相。作意",
    "X51n0827_001:0763b22": "警心為行相。受以領境為行相。想以取像為行相。",
    "X51n0827_001:0763b23": "思以造作為行相。是故有異。而時依同。所緣事等",
    "X51n0827_001:0763b24": "者。謂由事等。處等。時等。所依等。故名相應。頌言相",
    "X51n0827_001:0763c01": "應唯捨受者。無苦樂故。頌以相應二字。上下借用。",
    "X51n0827_001:0763c02": "論云。此識行相。極不明了。不能分別違順境相。微",
    "X51n0827_001:0763c03": "細一類相續而轉。是故唯與捨受相應。謂捨受具",
    "X51n0827_001:0763c04": "五相。與第八識行相皆同。故宜相應。一不明了。無",
    "X51n0827_001:0763c05": "慧念故。二不分別。緣中境故。三者微細。相不顯故。",
    "X51n0827_001:0763c06": "四者一類。無易脫故。五相續轉。無間斷故。頌言是",
    "X51n0827_001:0763c07": "無覆無記者。於四性中。唯一性故。論云。此識唯是",
    "X51n0827_001:0763c08": "無覆無記異熟性攝。覆是染法。障聖道故。又能蔽",
    "X51n0827_001:0763c09": "心。令不淨故。此非染法。故名無覆。無記。謂善惡有",
    "X51n0827_001:0763c10": "愛非愛果。及殊勝自體可記別故。此非善惡。故名",
    "X51n0827_001:0763c11": "無記。謂此第八持無漏種。故不障道。真如所依。又",
    "X51n0827_001:0763c12": "不蔽心。說名無覆。愛是善果。非愛是惡果。二俱強",
    "X51n0827_001:0763c13": "盛可記別故。此識無彼。說名無記。頌言觸等亦如",
    "X51n0827_001:0763c14": "是者。心王心所。俱同性故。論云。謂如阿賴耶。唯是",
    "X51n0827_001:0763c15": "無覆無記性攝。觸作意受想思亦爾。諸相應法。必",
    "X51n0827_001:0763c16": "同性故。頌言恒轉如暴流者。體非斷常。喻暴流故。",
    "X51n0827_001:0763c17": "論云。恒言遮斷。轉表非常。猶如暴流。因果法爾。頌",
    "X51n0827_001:0763c18": "言阿羅漢位捨者。唯捨初名故。異熟及種。最後捨",
    "X51n0827_001:0763c19": "故。論云。謂諸聖者。斷煩惱障。究竟盡時。名阿羅漢。",
    "X51n0827_001:0763c20": "爾時此識。煩惱麤重。永遠離故。說之為捨。言諸聖",
    "X51n0827_001:0763c21": "者。初入預流。煩惱未盡。不名羅漢。至都盡位。方得",
    "X51n0827_001:0763c22": "此名。阿羅漢者。此云無生。煩惱不生。名阿羅漢。麤",
    "X51n0827_001:0763c23": "重。即種子。此識含藏雜染種子。究竟盡故。說之為",
    "X51n0827_001:0763c24": "捨。",
    "X51n0827_001:0764a01": "[0764a01] 如是已說初能變相。第二能變其相云何。頌曰。",
    "X51n0827_001:0764a02": " 次第二能變  是識名末那  依彼轉緣彼",
    "X51n0827_001:0764a03": " 思量為性相  四煩惱常俱  謂我癡我見",
    "X51n0827_001:0764a04": " 并我慢我愛  及餘觸等俱  有覆無記攝",
    "X51n0827_001:0764a05": " 隨所生所繫  阿羅漢滅定  出世道無有",
    "X51n0827_001:0764a06": "[0764a06] 問答以明第七依緣體用。相應心所。性及界地。捨",
    "X51n0827_001:0764a07": "位義相也。前二句頌釋第七識之名。末那。此云意。",
    "X51n0827_001:0764a08": "以恒審思量。故名為意。論曰。次初異熟能變識後。",
    "X51n0827_001:0764a09": "應辯思量能變識相。是識聖教別名末那。恒審思",
    "X51n0827_001:0764a10": "量勝餘識故。謂初能變識後。理應進辯第二能變",
    "X51n0827_001:0764a11": "識相。謂第七識聖教別名末那者。以有恒審思量",
    "X51n0827_001:0764a12": "業用。勝餘七種識故。第八恒而非審。第六審而非",
    "X51n0827_001:0764a13": "恒。前五非恒非審。以有間斷無分別故。唯此第七",
    "X51n0827_001:0764a14": "亦恒亦審。故勝餘識。頌言依彼轉者。頌所依根。以",
    "X51n0827_001:0764a15": "第七識。依第八識。方得生故。論曰。依彼轉者。顯此",
    "X51n0827_001:0764a16": "所依。彼謂即前初能變識。聖說此識依藏識故。頌",
    "X51n0827_001:0764a17": "言緣彼者。釋所緣境。以第七識。恒緣第八。執為我",
    "X51n0827_001:0764a18": "故。論曰。彼謂即前此所依識。聖說此識緣藏識故",
    "X51n0827_001:0764a19": "頌言思量為性相者。謂第七自性。及了境行相。皆",
    "X51n0827_001:0764a20": "思量為自性故。即復用彼為行相故。由斯兼釋所",
    "X51n0827_001:0764a21": "立別名。能審思量名末那故。以一思量。釋性。釋相。",
    "X51n0827_001:0764a22": "兼釋末那。性相。末那。俱思量故。謂彼自證分。名自",
    "X51n0827_001:0764a23": "性思量。即彼見分。名行相思量。末那名意。亦是思",
    "X51n0827_001:0764a24": "量。頌言四煩惱常俱者。謂與根本四種煩惱常俱。",
    "X51n0827_001:0764b01": "論曰。此中俱言。顯相應義。謂從無始。至未轉依。此",
    "X51n0827_001:0764b02": "意任運恒緣藏識。與四根本煩惱相應。頌言謂我",
    "X51n0827_001:0764b03": "癡我見。并我慢我愛者。釋四煩惱名。論曰。我癡者。",
    "X51n0827_001:0764b04": "謂無明。愚於我相。迷無我理。故名我癡。癡即無明。",
    "X51n0827_001:0764b05": "以不明了第八識體。本無我故。而恒執我。謂之我",
    "X51n0827_001:0764b06": "癡。論曰。我見者。謂我執。於非我法。妄執為我。故名",
    "X51n0827_001:0764b07": "我見。見即是執。執者。封&#x7740;義。妄取義。由於非我。妄",
    "X51n0827_001:0764b08": "取為我。謂之我見。論曰。我慢者。謂倨傲。恃所執我。",
    "X51n0827_001:0764b09": "令心高舉。故名我慢。慢即倨傲。憍倨自傲。是為慢",
    "X51n0827_001:0764b10": "義。以恃我故。心自高舉。謂之我慢。論曰。我愛者。謂",
    "X51n0827_001:0764b11": "我貪。於所執我。深生耽&#x7740;。故名我愛。愛即是貪。以",
    "X51n0827_001:0764b12": "貪&#x7740;我。恒不捨故。謂之我愛。頌言及餘觸等俱者。",
    "X51n0827_001:0764b13": "釋與餘十四心所相應。餘謂八大隨煩惱。及別境",
    "X51n0827_001:0764b14": "中慧。此九心所。體性業用。第三能變中方釋。觸等",
    "X51n0827_001:0764b15": "者。等餘作意受想思。此五心所。體性業用。初能變",
    "X51n0827_001:0764b16": "中已釋。論曰。然此意俱心所十八。謂前九法。八隨",
    "X51n0827_001:0764b17": "煩惱。并別境慧。無餘心所。互相違故。頌言有覆無",
    "X51n0827_001:0764b18": "記攝者。謂四性中。唯是有覆無記性故。論曰。此意",
    "X51n0827_001:0764b19": "相應四煩惱等。是染法故。障礙聖道。隱蔽自心。說",
    "X51n0827_001:0764b20": "名為覆。非善不善。故名無記。謂四煩惱。等於隨惑。",
    "X51n0827_001:0764b21": "俱&#x76D6;覆故。非善不善者。謂非是善。非是不善。說為",
    "X51n0827_001:0764b22": "無記。頌言隨所生所繫者。釋第七識所居界地。謂",
    "X51n0827_001:0764b23": "隨第八所生何界。即於彼界所繫。繫者。不離義。以",
    "X51n0827_001:0764b24": "念念執彼第八為我故。論曰。若起彼地異熟藏識",
    "X51n0827_001:0764c01": "現在前者。名生彼地。染污末那。緣彼執我。即繫屬",
    "X51n0827_001:0764c02": "彼。名彼所繫。頌言阿羅漢滅定。出世道無有者。謂",
    "X51n0827_001:0764c03": "此三位。無末那識。阿羅漢位。不執我故。滅定位中。",
    "X51n0827_001:0764c04": "伏現行故。出世道中。初轉智故。由此三位。皆無末",
    "X51n0827_001:0764c05": "那。論曰。阿羅漢者。總顯三乘無學果位。此位染意。",
    "X51n0827_001:0764c06": "種及現行。俱永斷滅。故說無有。學位滅定。出世道",
    "X51n0827_001:0764c07": "中。俱暫伏滅。故說無有。",
    "X51n0827_001:0764c08": "[0764c08] 如是已說第二能變。第三能變其相云何。頌曰。",
    "X51n0827_001:0764c09": " 次第三能變  差別有六種  了境為性相",
    "X51n0827_001:0764c10": " 善不善俱非  此心所&#x5FA7;行  別境善煩惱",
    "X51n0827_001:0764c11": " 隨煩惱不定  皆三受相應  初&#x5FA7;行觸等",
    "X51n0827_001:0764c12": " 次別境謂欲  勝解念定慧  所緣事不同",
    "X51n0827_001:0764c13": " 善謂信慚愧  無貪等三根  勤安不放逸",
    "X51n0827_001:0764c14": " 行捨及不害  煩惱謂貪瞋  癡慢疑惡見",
    "X51n0827_001:0764c15": " 隨煩惱謂忿  恨覆惱嫉慳  誑&#x8B1F;與害憍",
    "X51n0827_001:0764c16": " 無慚及無愧  掉舉與惛沉  不信并懈怠",
    "X51n0827_001:0764c17": " 放逸及失念  散亂不正知  不定謂悔眠",
    "X51n0827_001:0764c18": " 尋伺二各二",
    "X51n0827_001:0764c19": "[0764c19] 問答以明第三能變。了境行相。相應心所。及性受",
    "X51n0827_001:0764c20": "等義。前二句。謂第六識。必同前五緣麤顯境。而有",
    "X51n0827_001:0764c21": "觸受及愛取生。能成後有。故合六種。為一能變。論",
    "X51n0827_001:0764c22": "曰。次中思量能變識。後應辯了境能變識相。此識",
    "X51n0827_001:0764c23": "差別。總有六種。隨六根境。種類異故。言了境為性",
    "X51n0827_001:0764c24": "相者。以前六識。自性了境。即能了境。是彼行相。論",
    "X51n0827_001:0765a01": "曰。雙顯六識自性行相。識以了境為自性故。即復",
    "X51n0827_001:0765a02": "用彼為行相故。由斯兼釋所立別名。能了別境名",
    "X51n0827_001:0765a03": "為識故。言自性行相者。即自證分。名自性了境。各",
    "X51n0827_001:0765a04": "有見分。名行相了境。兼釋別名者。以心意識。各別",
    "X51n0827_001:0765a05": "有名。第八集起名心。第七思量名意。前六了境名",
    "X51n0827_001:0765a06": "識。故以了境。兼釋識名。頌言善不善俱非者。謂此",
    "X51n0827_001:0765a07": "六識。三性皆具故。論曰。此六轉識。與信等十一相",
    "X51n0827_001:0765a08": "應。是善性攝。與無慚等十法相應。不善性攝。俱不",
    "X51n0827_001:0765a09": "相應。無記性攝。頌言此心所&#x5FA7;行。別境善煩惱。隨",
    "X51n0827_001:0765a10": "煩惱不定者。謂前六識。六位心所皆具。論曰。此六",
    "X51n0827_001:0765a11": "轉識。總與六位心所相應。雖諸心所名義無異。而",
    "X51n0827_001:0765a12": "有六位種類差別。謂&#x5FA7;行有五。別境亦五。善有十",
    "X51n0827_001:0765a13": "一。煩惱有六。隨煩惱有二十。不定有四。如是六位。",
    "X51n0827_001:0765a14": "合五十一。一切心中。定可得故。緣別別境。而得生",
    "X51n0827_001:0765a15": "故。唯善心中。可得生故。性是根本。煩惱攝故。唯是",
    "X51n0827_001:0765a16": "煩惱等流性故。於善染等。皆不定故。已上六句。釋",
    "X51n0827_001:0765a17": "六位名義。如次應知。頌論俱言與六位心所相應",
    "X51n0827_001:0765a18": "者。言總意別。此中以能變論之。故將八識分三。是",
    "X51n0827_001:0765a19": "為言總。若以轉智言之。即將八識分四。故分前五",
    "X51n0827_001:0765a20": "第六為二心品。是為意別。此言總與六位相應者。",
    "X51n0827_001:0765a21": "依意識言。若依前五。止具三十四心所。餘十七心",
    "X51n0827_001:0765a22": "所。不相應故。頌言皆三受相應者。謂前六識。三受",
    "X51n0827_001:0765a23": "皆具。論曰。此六轉識。易脫不定。故皆容與三受相",
    "X51n0827_001:0765a24": "應。言易脫者。是間斷轉變義。言不定者。於苦樂捨。",
    "X51n0827_001:0765b01": "不專一故。頌言初&#x5FA7;行觸等者。釋&#x5FA7;行位。有五心",
    "X51n0827_001:0765b02": "所。謂觸作意受想思。此五心所。體性業用。初能變",
    "X51n0827_001:0765b03": "中已釋。頌言次別境謂欲。勝解念定慧。所緣事不",
    "X51n0827_001:0765b04": "同者。釋別境位有五心所。論曰。云何為欲。於所樂",
    "X51n0827_001:0765b05": "境。希望為性。勤依為業。云何勝解。於決定境。印持",
    "X51n0827_001:0765b06": "為性。不可引轉為業。云何為念。於曾習境。令心明",
    "X51n0827_001:0765b07": "記不忘為性。定依為業。云何為定。於所觀境。令心",
    "X51n0827_001:0765b08": "專注不散為性。智依為業。云何為慧。於所觀境。簡",
    "X51n0827_001:0765b09": "擇為性。斷疑為業。頌言善謂信慚愧等四句。釋善",
    "X51n0827_001:0765b10": "位有十一心所。論曰。唯善心俱。名善心所。云何為",
    "X51n0827_001:0765b11": "信。於實德能。深忍樂欲。心淨為性。對治不信。樂善",
    "X51n0827_001:0765b12": "為業。言實德能者。實是諸法實事理。德是三寶真",
    "X51n0827_001:0765b13": "淨德。能是世出世間善。於上三種。如次深忍。深樂。",
    "X51n0827_001:0765b14": "深欲。是名為信。論曰。云何為慚。依自法力。崇重賢",
    "X51n0827_001:0765b15": "善為性。對治無慚。止息惡行為業。云何為愧。依世",
    "X51n0827_001:0765b16": "間力。輕拒暴惡為性。對治無愧。止息惡行為業。無",
    "X51n0827_001:0765b17": "貪等者。等無瞋癡。此三名根。生善勝故。三不善根。",
    "X51n0827_001:0765b18": "近對治故。云何無貪。於有有具。無&#x7740;為性。對治貪",
    "X51n0827_001:0765b19": "&#x7740;。作善為業。言有有具者。有即三有為果。有具為",
    "X51n0827_001:0765b20": "因。於三界中。若因若果。俱不貪故。論曰。云何無瞋。",
    "X51n0827_001:0765b21": "於苦苦具。無恚為性。對治瞋恚。作善為業。苦苦具",
    "X51n0827_001:0765b22": "者。苦者是果。苦具是因。於苦因果。俱無瞋故。論曰。",
    "X51n0827_001:0765b23": "云何無癡。於諸理事明解為性。對治愚癡。作善為",
    "X51n0827_001:0765b24": "業。癡即無明。迷暗事理。謂之無明。今云無癡。是無",
    "X51n0827_001:0765c01": "無明。即能明解。為此體性。論曰。勤謂精進。於善惡",
    "X51n0827_001:0765c02": "品修斷事中。勇悍為性。對治懈怠。滿善為業。勇表",
    "X51n0827_001:0765c03": "勝進。簡諸染法。悍表精純。簡淨無記。即顯精進。唯",
    "X51n0827_001:0765c04": "善性攝。論曰。安謂輕安。遠離麤重。調暢身心。堪任",
    "X51n0827_001:0765c05": "為性。對治惛沉。轉依為業。不放逸者。精進三根。於",
    "X51n0827_001:0765c06": "所修斷。防修為性。對治放逸。成滿一切世出世間",
    "X51n0827_001:0765c07": "善事為業。謂精進一法。及三善根。於所斷惡。防令",
    "X51n0827_001:0765c08": "不起。於所修善。修令增長。名不放逸。非別有體。論",
    "X51n0827_001:0765c09": "曰。云何行捨。精進三根。令心平等。正直。無功用住。",
    "X51n0827_001:0765c10": "為性。對治掉舉。靜住為業。云何不害。於諸有情。不",
    "X51n0827_001:0765c11": "為損惱。無瞋為性。能對治害。悲愍為業。論曰。此十",
    "X51n0827_001:0765c12": "一法。三是假有。謂不放逸捨。及不害。義如前說。餘",
    "X51n0827_001:0765c13": "八實有。相用別故。謂不放逸。行捨。二法。俱以精進",
    "X51n0827_001:0765c14": "三根為體。不害一法。以無瞋為體。故說為假。頌言。",
    "X51n0827_001:0765c15": "煩惱謂貪瞋。癡慢疑惡見者。釋根本煩惱六心所",
    "X51n0827_001:0765c16": "名。論曰。此貪等六。性是根本煩惱攝故。得煩惱名。",
    "X51n0827_001:0765c17": "云何為貪。於有有具。染著為性。能障無貪。生苦為",
    "X51n0827_001:0765c18": "業。云何為瞋。於苦苦具。憎恚為性。能障無瞋。不安",
    "X51n0827_001:0765c19": "隱性。惡行所依為業。云何為癡。於諸理事。迷暗為",
    "X51n0827_001:0765c20": "性。能障無癡。一切雜染所依為業。云何為慢。恃己",
    "X51n0827_001:0765c21": "於他高舉為性。能障不慢。生苦為業。云何為疑。於",
    "X51n0827_001:0765c22": "諸諦理。猶豫為性。能障不疑善品為業。云何惡見。",
    "X51n0827_001:0765c23": "於諸諦理。顛倒推求。染慧為性。能障善見。招苦為",
    "X51n0827_001:0765c24": "業。謂惡見者。多受苦故。頌言。隨煩惱謂忿等八句。",
    "X51n0827_001:0766a01": "釋隨煩惱有二十種。分小中大三。論曰。唯是煩惱",
    "X51n0827_001:0766a02": "分位差別。等流性故。名隨煩惱。此二十種。類別有",
    "X51n0827_001:0766a03": "三。謂忿等十。各別起故。名小隨煩惱。無慚等二。遍",
    "X51n0827_001:0766a04": "不善故。名中隨煩惱。掉舉等八。遍染心故。名大隨",
    "X51n0827_001:0766a05": "煩惱。云何為忿。依對現前不饒益境。憤發為性。能",
    "X51n0827_001:0766a06": "障不忿。執仗為業。云何為恨。由忿為先。懷惡不捨。",
    "X51n0827_001:0766a07": "結怨為性。能障不恨。熱惱為業。云何為覆。於自作",
    "X51n0827_001:0766a08": "罪。恐失利譽。隱藏為性。能障不覆。悔惱為業。云何",
    "X51n0827_001:0766a09": "為惱。忿恨為先。追觸暴熱。狠戾為性。能障不惱。蛆",
    "X51n0827_001:0766a10": "[敕/虫]為業。云何為嫉。殉自名利。不耐他榮。&#x59AC;忌為性。",
    "X51n0827_001:0766a11": "能障不嫉。憂慼為業。云何為慳。耽著財法。不能惠",
    "X51n0827_001:0766a12": "捨。&#x8890;&#x608B;為性。能障不慳。鄙畜為業。云何為誑。為獲",
    "X51n0827_001:0766a13": "利譽。矯現有德。詭詐為性。能障不誑。邪命為業。云",
    "X51n0827_001:0766a14": "何為&#x8B1F;。為[同-(一/口)+(人*人)]他故。矯設異儀。&#x8B1F;曲為性。能障不&#x8B1F;",
    "X51n0827_001:0766a15": "教誨為業。云何為害。於諸有情。心無悲愍。損惱為",
    "X51n0827_001:0766a16": "性。能障不害。逼惱為業。云何為憍。於自盛事。深生",
    "X51n0827_001:0766a17": "染著。醉傲為性。能障不憍。染依為業。已上釋小隨",
    "X51n0827_001:0766a18": "竟。論曰。云何無慚。不顧自法。輕拒賢善為性。能障",
    "X51n0827_001:0766a19": "礙慚。生長惡行為業。云何無愧。不顧世間。崇重暴",
    "X51n0827_001:0766a20": "惡為性。能障礙愧。生長惡行為業。已上釋中隨竟。",
    "X51n0827_001:0766a21": "論曰。云何掉舉。令心於境。不寂靜為性。能障行捨",
    "X51n0827_001:0766a22": "奢麼他為業。云何惛沉。令心於境。無堪任為性。能",
    "X51n0827_001:0766a23": "障輕安毗&#x9262;舍那為業。云何不信。於實德能。不忍",
    "X51n0827_001:0766a24": "樂欲。心穢為性。能障淨信惰依為業。云何懈怠。於",
    "X51n0827_001:0766b01": "善惡品。修斷事中。懶惰為性。能障精進。增染為業。",
    "X51n0827_001:0766b02": "云何放逸。於染淨品。不能防修。縱蕩為性。障不放",
    "X51n0827_001:0766b03": "逸。增惡損善所依為業。云何失念。於諸所緣。不能",
    "X51n0827_001:0766b04": "明記為性。能障正念。散亂所依為業。云何散亂。於",
    "X51n0827_001:0766b05": "諸所緣。令心流蕩為性。能障正定。惡慧所依為業。",
    "X51n0827_001:0766b06": "云何不正知。於所觀境。謬解為性。能障正知。毀犯",
    "X51n0827_001:0766b07": "為業。如是二十隨煩惱中。小十大三。定是假有。餘",
    "X51n0827_001:0766b08": "皆是實。言大三者。放逸。失念。不正知也。頌言不定",
    "X51n0827_001:0766b09": "謂悔眠。尋伺二各二者。釋不定位中四種心所。論",
    "X51n0827_001:0766b10": "曰。悔眠尋伺。於善染等。皆不定故。非如觸等。定&#x5FA7;",
    "X51n0827_001:0766b11": "心故。非如欲等。定&#x5FA7;地故。立不定名。悔謂惡作。惡",
    "X51n0827_001:0766b12": "所作業。追悔為性。障止為業。眠謂睡眠。令身不自",
    "X51n0827_001:0766b13": "在。昧略為性。障觀為業。尋謂尋求。令心&#x6031;遽於意",
    "X51n0827_001:0766b14": "言境。麤轉為性。伺謂伺察。令心&#x6031;遽於意言境。細",
    "X51n0827_001:0766b15": "轉為性。此二俱以安不安身心分位所依為業。言",
    "X51n0827_001:0766b16": "&#x6031;遽者。速疾義。意言境者。意所取境。多依名言故。",
    "X51n0827_001:0766b17": "麤轉者。散行外境。於法淺推。細轉者。略行外境。於",
    "X51n0827_001:0766b18": "法深推。故身心安。是細轉義。身心不安。是麤轉義。",
    "X51n0827_001:0766b19": "論曰。言二各二者。顯二種二。一謂悔眠。二謂尋伺。",
    "X51n0827_001:0766b20": "此二二種。種類各別。故一二言。顯二二種。言此二",
    "X51n0827_001:0766b21": "二種者。謂此前二。各有二種。以悔與眠。及尋與伺。",
    "X51n0827_001:0766b22": "種類各別。又復結云。故一二言。顯二二種。謂一是",
    "X51n0827_001:0766b23": "悔眠。二是尋伺。顯此二種。各二種故。已上釋名。復",
    "X51n0827_001:0766b24": "有釋義。論曰。此各有二。謂染不染。非如善染。各為",
    "X51n0827_001:0766c01": "一故。為顯不定義。說二各二言。故置此言。深為有",
    "X51n0827_001:0766c02": "用。以二各二。釋名釋義。及簡唯善唯染。名深有用。",
    "X51n0827_001:0766c03": "[0766c03] 已說六識心所相應。云何應知現起分位。頌曰。",
    "X51n0827_001:0766c04": " 依止根本識  五識隨緣現  或俱或不俱",
    "X51n0827_001:0766c05": " 如濤波依水  意識常現起  除生無想天",
    "X51n0827_001:0766c06": " 及無心二定  睡眠與悶絕",
    "X51n0827_001:0766c07": "[0766c07] 問答以明前六轉識現起分位。此八句頌。有三門",
    "X51n0827_001:0766c08": "別。初句。六識共依門。以六轉識。共依第八根本識",
    "X51n0827_001:0766c09": "故。次三句。五識俱轉門。以前五識。種類同故。後四",
    "X51n0827_001:0766c10": "句。意識有無門。唯除五處。常現起故。論曰。根本識",
    "X51n0827_001:0766c11": "者。阿陀那識。染淨諸法。生根本故。依止者。謂前六",
    "X51n0827_001:0766c12": "轉識。以根本識為共親依。阿陀那。此云執持。言共",
    "X51n0827_001:0766c13": "親依者。共即六識。親即種子。依即根本。謂六轉識。",
    "X51n0827_001:0766c14": "種子現行。俱依本識。五識隨緣現者。謂前五識。隨",
    "X51n0827_001:0766c15": "彼作意根境等緣引生。或俱或不俱者。謂外諸緣。",
    "X51n0827_001:0766c16": "有頓漸故。若五塵等諸緣力齊。五識俱起。少有不",
    "X51n0827_001:0766c17": "齊。不俱起故。如濤波依水者。水喻根本識。波喻前",
    "X51n0827_001:0766c18": "五識。隨風物等緣。濤波多少起。五識起亦爾。意識",
    "X51n0827_001:0766c19": "常現起者。論曰。第六意識。自能思慮。內外門轉。不",
    "X51n0827_001:0766c20": "藉多緣。唯除五位。常能現起。故斷時少。現起時多。",
    "X51n0827_001:0766c21": "由斯不說。此隨緣現。除生無想天等三句。釋意識",
    "X51n0827_001:0766c22": "五位不行。一無想天。二無想定。三滅盡定。四睡眠",
    "X51n0827_001:0766c23": "位。五悶絕位。此五位中。意識不起。以第六識。行相",
    "X51n0827_001:0766c24": "所緣。俱可了知。於此五位。俱不可了。無行相故。",
    "X51n0827_001:0767a01": "[0767a01] 已廣分別三能變相。為自所變二分所依。云何應知。",
    "X51n0827_001:0767a02": "依識所變。假說我法。非別實有。由斯一切。唯有識耶。",
    "X51n0827_001:0767a03": "[0767a03] 已廣下。結前三種能變。為自所變見相二分所依。",
    "X51n0827_001:0767a04": "云何下。復問我法非實。唯有識義。",
    "X51n0827_001:0767a05": "[0767a05] 頌曰。",
    "X51n0827_001:0767a06": " 是諸識轉變  分別所分別  由此彼皆無",
    "X51n0827_001:0767a07": " 故一切唯識",
    "X51n0827_001:0767a08": "[0767a08] 答上問意。以明所變見相二分。及彼所執實我實",
    "X51n0827_001:0767a09": "法。一切皆無。故唯有識。前二句。明能所變相。成能",
    "X51n0827_001:0767a10": "所取。第三句。明內外皆空。第四句。顯唯識義。論曰。",
    "X51n0827_001:0767a11": "是諸識者。謂前所說三能變識。及彼心所。皆能變",
    "X51n0827_001:0767a12": "似見相二分。立轉變名。所變見分。說名分別。能取",
    "X51n0827_001:0767a13": "相故。所變相分。名所分別。見所取故。由此正理。彼",
    "X51n0827_001:0767a14": "實我法。離識所變。皆定非有。離能所取。無別相故。",
    "X51n0827_001:0767a15": "非有實物。離二相故。是故一切。有為無為。若實若",
    "X51n0827_001:0767a16": "假。皆不離識。",
    "X51n0827_001:0767a17": "[0767a17] 若唯有識。都無外緣。由何而生種種分別。",
    "X51n0827_001:0767a18": "[0767a18] 若唯下。牒大乘唯識義。由何下。是問詞。謂若唯識",
    "X51n0827_001:0767a19": "無境。由何而得種種心生。既無境牽心。妄心由何",
    "X51n0827_001:0767a20": "起。",
    "X51n0827_001:0767a21": "[0767a21] 頌曰。",
    "X51n0827_001:0767a22": " 由一切種識  如是如是變  以展轉力故",
    "X51n0827_001:0767a23": " 彼彼分別生",
    "X51n0827_001:0767a24": "[0767a24] 答上問義。以明種種分別。皆由一切種識。如是如",
    "X51n0827_001:0767b01": "是轉變力生。由一切種識者。謂由識中一切種子。",
    "X51n0827_001:0767b02": "能生種種分別。第八本識。含藏八識。及諸心所。各",
    "X51n0827_001:0767b03": "各親種。從親種子。轉變生起諸分別心。如是如是",
    "X51n0827_001:0767b04": "變者。顯諸種子變生現行。即如眼識。從親種子。如",
    "X51n0827_001:0767b05": "是變生眼識現行。能分別色。乃至身識。從親種子。",
    "X51n0827_001:0767b06": "如是變生身識現行。能分別觸。五識既爾。六七八",
    "X51n0827_001:0767b07": "識皆然。故云如是如是變。以展轉力故者。謂八種",
    "X51n0827_001:0767b08": "識。從種生時。互相為緣。而得生故。名展轉力。彼彼",
    "X51n0827_001:0767b09": "分別生者。謂八種識。及諸心所。俱名分別。故言彼",
    "X51n0827_001:0767b10": "彼。",
    "X51n0827_001:0767b11": "[0767b11] 雖有內識。而無外緣。由何有情。生死相續。",
    "X51n0827_001:0767b12": "[0767b12] 雖有下。牒大乘唯識正義。由何下。是問詞。謂無外",
    "X51n0827_001:0767b13": "緣。內心不起。心不起故。業自不生。世間有情。由何",
    "X51n0827_001:0767b14": "而有生死相續。",
    "X51n0827_001:0767b15": "[0767b15] 頌曰。",
    "X51n0827_001:0767b16": " 由諸業習氣  二取習氣俱  前異熟既盡",
    "X51n0827_001:0767b17": " 復生餘異熟",
    "X51n0827_001:0767b18": "[0767b18] 答上問意。以明生死相續。亦由識中業習種子。及",
    "X51n0827_001:0767b19": "二取種。和合力齊。能使有情。成生滅相。前二句。明",
    "X51n0827_001:0767b20": "三種習氣。諸業者。即有支習氣也。二取習氣。即我",
    "X51n0827_001:0767b21": "執取。及名言取。二種習氣。後二句。謂諸有情。由三",
    "X51n0827_001:0767b22": "習氣。生死相續。何假外緣。方成生死。言諸業者。有",
    "X51n0827_001:0767b23": "三種。謂福。非福。不動。自體及果俱可愛樂。相殊勝",
    "X51n0827_001:0767b24": "故。名為福業。自體及果俱不可愛樂。相鄙劣故。名",
    "X51n0827_001:0767c01": "非福業。具業多少。住一境性。不移動故。名不動業。",
    "X51n0827_001:0767c02": "亦名無記業。即上二界定地之業。以定能令住一",
    "X51n0827_001:0767c03": "境故。轉名無記。二取習氣。皆屬能取。所取之法。而",
    "X51n0827_001:0767c04": "有四種。一取相見。二取名色。三取心及心所。四取",
    "X51n0827_001:0767c05": "本末。本即總報。末即別報。彼上四種所取。皆是我",
    "X51n0827_001:0767c06": "執名言二取所攝。論曰。俱謂業種。二取種俱。是親",
    "X51n0827_001:0767c07": "&#x8E08;緣互相助義。前異熟者。謂前前生。業異熟果。餘",
    "X51n0827_001:0767c08": "異熟者。謂後後生。業異熟果。由感餘生業等種熟。",
    "X51n0827_001:0767c09": "前異熟果受用盡時。復別能生餘異熟果。由此生",
    "X51n0827_001:0767c10": "死輪轉無窮。何假外緣。方得相續。",
    "X51n0827_001:0767c11": "[0767c11] 若唯有識。何故世尊處處經中。說有三性。應知三性。",
    "X51n0827_001:0767c12": "亦不離識。",
    "X51n0827_001:0767c13": "[0767c13] 若唯有識者。牒大乘唯識正義。何故下。是問詞。應",
    "X51n0827_001:0767c14": "知三性亦不離識者。是答詞。三性不離識者。以顯",
    "X51n0827_001:0767c15": "唯識正理。",
    "X51n0827_001:0767c16": "[0767c16] 所以者何。頌曰。",
    "X51n0827_001:0767c17": " 由彼彼&#x5FA7;計  &#x5FA7;計種種物  此&#x5FA7;計所執",
    "X51n0827_001:0767c18": " 自性無所有  依他起自性  分別緣所生",
    "X51n0827_001:0767c19": " 圓成實於彼  常遠離前性  故此與依他",
    "X51n0827_001:0767c20": " 非異非不異  如無常等性  非不見此彼",
    "X51n0827_001:0767c21": "[0767c21] 答上問意。以明三性本不離識。而有三名。前四句。",
    "X51n0827_001:0767c22": "釋&#x5FA7;計性。初句明能計之心。次句明所記之境。第",
    "X51n0827_001:0767c23": "三四句。明能所自性。俱非實有。論曰。周&#x5FA7;計度。故",
    "X51n0827_001:0767c24": "名&#x5FA7;計。品類眾多。說名彼彼。謂能&#x5FA7;計&#x8657;妄分別。",
    "X51n0827_001:0768a01": "即由彼彼&#x8657;妄分別。&#x5FA7;計種種所&#x5FA7;計物。謂所妄",
    "X51n0827_001:0768a02": "執蘊處界等。若法若我。自性差別。此所妄執自性",
    "X51n0827_001:0768a03": "差別。總名&#x5FA7;計所執自性。如是自性。都無所有。理",
    "X51n0827_001:0768a04": "教推徵。不可得故。頌言依他起自性。分別緣所生",
    "X51n0827_001:0768a05": "者。釋依他起性。皆從分別為緣而生。眾緣所生心",
    "X51n0827_001:0768a06": "心所法。及相見分。有漏無漏。皆依他起。依他眾緣",
    "X51n0827_001:0768a07": "而得起故。頌言圓成實於彼等四句。釋圓成實性。",
    "X51n0827_001:0768a08": "謂圓滿成就諸法實性。名圓成實。顯此&#x5FA7;常。體非",
    "X51n0827_001:0768a09": "&#x8657;謬。此圓成實。於彼依他起上。遠離&#x5FA7;計&#x8657;妄。及",
    "X51n0827_001:0768a10": "如幻依他。所顯之性。名圓成實。故此圓成實性。與",
    "X51n0827_001:0768a11": "依他起。非異非不異。若言異者。應此圓成實之真",
    "X51n0827_001:0768a12": "如。非彼依他起之實性。若不異者。圓成實性。應是",
    "X51n0827_001:0768a13": "無常。若爾。彼此俱應淨非淨境。則本後智用應無",
    "X51n0827_001:0768a14": "別。以圓成實。是根本智所緣之淨境。依他起。是後",
    "X51n0827_001:0768a15": "得智所緣非淨境故。頌言。如無常等性者。喻上非",
    "X51n0827_001:0768a16": "異非不異義。論曰。如彼無常無我等法。無常等性。",
    "X51n0827_001:0768a17": "與行等法異應彼法非無常等。不異。此應非彼共",
    "X51n0827_001:0768a18": "相。謂色心等行。各別有體。名自相。同屬無常苦空",
    "X51n0827_001:0768a19": "無我等。名共相。二相若異。應彼行法。非屬無常等。",
    "X51n0827_001:0768a20": "若不異者。此無常等性。非諸法共相。以言共者。無",
    "X51n0827_001:0768a21": "常自無常。行法自行法。方顯共義。頌言非不見此",
    "X51n0827_001:0768a22": "彼者。此即圓成&#x5FA7;計。彼即依他。謂見圓成。及達&#x5FA7;",
    "X51n0827_001:0768a23": "計。然後可知依他起之如幻也。論曰。非不見此圓",
    "X51n0827_001:0768a24": "成實。而能見彼依他起性。未達&#x5FA7;計所執性空。不",
    "X51n0827_001:0768b01": "如實知依他起有故。無分別智。證真如已。後得智",
    "X51n0827_001:0768b02": "中。方能了達依他起性。如幻事等。",
    "X51n0827_001:0768b03": "[0768b03] 若有三性。如何世尊說一切法。皆無自性。",
    "X51n0827_001:0768b04": "[0768b04] 若有三性者。是牒大乘不離唯識。立三自性義。如",
    "X51n0827_001:0768b05": "何下。是問詞。謂既有三性。如何世尊說一切法。皆",
    "X51n0827_001:0768b06": "無自性耶。",
    "X51n0827_001:0768b07": "[0768b07] 頌曰。",
    "X51n0827_001:0768b08": " 即依此三性  立彼三無性  故佛密意說",
    "X51n0827_001:0768b09": " 一切法無性  初即相無性  次無自然性",
    "X51n0827_001:0768b10": " 後由遠離前  所執我法性  此諸法勝義",
    "X51n0827_001:0768b11": " 亦即是真如  常如其性故  即唯識實性",
    "X51n0827_001:0768b12": "[0768b12] 前四句。正答問意。謂佛說無自性者。即依此&#x5FA7;計",
    "X51n0827_001:0768b13": "等三性。立彼三種無性。故佛世尊。密意說彼一切",
    "X51n0827_001:0768b14": "諸法。皆無自性。言密意者。密其意許。但有言陳。中",
    "X51n0827_001:0768b15": "四句。釋立三無性義。初即&#x5FA7;計所執之相。畢竟非",
    "X51n0827_001:0768b16": "有。立初無性。次於依他。無外所執自然性故。立無",
    "X51n0827_001:0768b17": "自然性。後圓成實。遠離依他。及&#x5FA7;計執。立勝義無",
    "X51n0827_001:0768b18": "性。又云由遠離前者。是離依他。遠離&#x5FA7;計所執者。",
    "X51n0827_001:0768b19": "是離&#x5FA7;計。言性者。顯是圓成實。後四句。釋唯識性。",
    "X51n0827_001:0768b20": "此諸法勝義者。此字。即圓成實性。以圓成實。是諸",
    "X51n0827_001:0768b21": "法中勝義。亦是真如。若常如圓成實。能遠離&#x5FA7;計",
    "X51n0827_001:0768b22": "依他。即唯識真實性矣。",
    "X51n0827_001:0768b23": "[0768b23] 後五行頌。明唯識行位者。論曰。如是所成唯識相性。",
    "X51n0827_001:0768b24": "誰於幾位。如何悟入。",
    "X51n0827_001:0768c01": "[0768c01] 如是下。結上已明三種能變。及相見等。種種諸法。",
    "X51n0827_001:0768c02": "是唯識相。諸法勝義。及真如等。是唯識性。誰於下。",
    "X51n0827_001:0768c03": "正是問詞。謂何等人。於幾位中。如何悟入唯識相",
    "X51n0827_001:0768c04": "性。",
    "X51n0827_001:0768c05": "[0768c05] 謂具大乘二種種性。二本性住種性。謂無始來。依附",
    "X51n0827_001:0768c06": "本識。法爾所得無漏法因。二習所成種性。謂聞法界",
    "X51n0827_001:0768c07": "等流法已。聞所成等。具此二性。依於五位。方能悟入。",
    "X51n0827_001:0768c08": "[0768c08] 答上第一種問。種性之性。當作姓。姓者類也。若本",
    "X51n0827_001:0768c09": "有體性。安住菩薩種類姓故。若本無體性。聞大乘",
    "X51n0827_001:0768c10": "法。熏成大乘種類姓故。故名法界等流。",
    "X51n0827_001:0768c11": "[0768c11] 何謂五位。一資糧位。謂修大乘順解脫分。依識相性。",
    "X51n0827_001:0768c12": "能深信解。其相云何。頌曰。",
    "X51n0827_001:0768c13": " 乃至未起識  求住唯識性  於二取隨眠",
    "X51n0827_001:0768c14": " 猶未能伏滅",
    "X51n0827_001:0768c15": "[0768c15] 自此以下。明資糧等五位行相。總答第二第三問",
    "X51n0827_001:0768c16": "也。何謂下。問答以明資糧位中。能深信解唯識相",
    "X51n0827_001:0768c17": "性。非染非淨。前二句頌。釋資糧位分際。謂從初發",
    "X51n0827_001:0768c18": "心。乃至未起加行時。名資糧位。後二句。釋此位中",
    "X51n0827_001:0768c19": "功行。謂此位中。雖欲求證唯識性。而無伏滅二取",
    "X51n0827_001:0768c20": "功能。言二取者。謂名言取。我執取。即是所知煩惱",
    "X51n0827_001:0768c21": "二障。論曰。從發深固大菩提心。乃至未起順&#x51B3;擇",
    "X51n0827_001:0768c22": "識。求住唯識真勝義性。齊此皆是資糧位攝。為趣",
    "X51n0827_001:0768c23": "無上正等菩提。修習種種勝資糧故。為有情故。勤",
    "X51n0827_001:0768c24": "求解脫。由此亦名順解脫分。言正等菩提者。究竟",
    "X51n0827_001:0769a01": "位中極果也。勝資糧者。六度所攝福智二事也。為",
    "X51n0827_001:0769a02": "求此果。修習資糧。益自身故。為有情故。勤求解脫",
    "X51n0827_001:0769a03": "者。菩薩發心。不同二乘。樂獨善寂。取證涅槃。今此",
    "X51n0827_001:0769a04": "菩薩。依解脫果。伏斷煩惱。入我空觀。已發大心。度",
    "X51n0827_001:0769a05": "有情故。解脫果者。涅槃果也。煩惱解脫而證得故。",
    "X51n0827_001:0769a06": "[0769a06] 二加行位。謂修大乘順&#x51B3;擇分。住加行位。能漸伏除",
    "X51n0827_001:0769a07": "所取能取。其相云何。頌曰。",
    "X51n0827_001:0769a08": " 現前立少物  謂是唯識性  以有所得故",
    "X51n0827_001:0769a09": " 非實住唯識",
    "X51n0827_001:0769a10": "[0769a10] 問答以明加行位行相。謂能伏除唯識相性上。所",
    "X51n0827_001:0769a11": "取能取。前二句頌。釋此位中行相。少物者。即帶相",
    "X51n0827_001:0769a12": "觀心也。若謂此心是誰識性。故以後二句破之。論",
    "X51n0827_001:0769a13": "曰。菩薩先於初無數劫。善備福德智慧資糧。順解",
    "X51n0827_001:0769a14": "脫分。既圓滿已。為入見道。住唯識性。復修加行。伏",
    "X51n0827_001:0769a15": "除二取。謂煖頂忍世第一法。此四總名順決擇分。",
    "X51n0827_001:0769a16": "順趣真實決擇分故。近見道故。立加行名。非前資",
    "X51n0827_001:0769a17": "糧。無加行義。初獲慧日。道火前相。名為煖位。明相",
    "X51n0827_001:0769a18": "轉增。尋思位極。名為頂位。印前順後。忍境識空。名",
    "X51n0827_001:0769a19": "為忍位。異生法中。此最勝故。名世第一。",
    "X51n0827_001:0769a20": "[0769a20] 三通達位。謂諸菩薩。所住見道。在通達位。如實通達。",
    "X51n0827_001:0769a21": "其相云何。頌曰。",
    "X51n0827_001:0769a22": " 若時於所緣  智都無所得  爾時住唯識",
    "X51n0827_001:0769a23": " 離二取相故",
    "X51n0827_001:0769a24": "[0769a24] 問答以明通達位行相。謂通達位。如實通達唯識",
    "X51n0827_001:0769b01": "相性。體即真如。前二句頌。謂菩薩得真見道時。於",
    "X51n0827_001:0769b02": "所緣境。及無分別智。俱無所得。後二句。謂菩薩得",
    "X51n0827_001:0769b03": "住唯識。真實性者。遠離能所二取相故。論曰。若時",
    "X51n0827_001:0769b04": "菩薩於所緣境。無分別智。都無所得。不取種種戲",
    "X51n0827_001:0769b05": "論相故。爾時乃名實住唯識。真勝義性。即證真如。",
    "X51n0827_001:0769b06": "智與真如。平等平等。俱離能取所取相故。所能取",
    "X51n0827_001:0769b07": "相。俱是分別有所得心。戲論現故。",
    "X51n0827_001:0769b08": "[0769b08] 四修習位。謂諸菩薩。所住修道。修習位中。如實見理",
    "X51n0827_001:0769b09": "數數修習。其相云何。頌曰。",
    "X51n0827_001:0769b10": " 無得不思議  是出世間智  捨二麤重故",
    "X51n0827_001:0769b11": " 便證得轉依",
    "X51n0827_001:0769b12": "[0769b12] 問答以明修習行相。謂修習位。如前所見唯識之",
    "X51n0827_001:0769b13": "理。數數修習。無得不思議者。謂無所取。名為無得。",
    "X51n0827_001:0769b14": "及無能取。名不思議。是出世間智者。以斷世間故。",
    "X51n0827_001:0769b15": "捨二麤重故者。以斷二障種子故。便證得轉依者。",
    "X51n0827_001:0769b16": "以能證得二種果故。論曰。菩薩從前見道起已。為",
    "X51n0827_001:0769b17": "斷餘障。證得轉依。復數修習無分別智。此智遠離",
    "X51n0827_001:0769b18": "所取能取。故說無得。及不思議。是出世間無分別",
    "X51n0827_001:0769b19": "智。斷世間故。名出世間。二取隨眠。是世間本。唯此",
    "X51n0827_001:0769b20": "能斷。獨得出名。數修此故。捨二麤重。二障種子。立",
    "X51n0827_001:0769b21": "麤重名。此能捨彼二麤重故。便能證得廣大轉依。",
    "X51n0827_001:0769b22": "依謂所依。即依他起。與染淨法。為所依故。染謂&#x8657;",
    "X51n0827_001:0769b23": "妄&#x5FA7;計所執。淨謂真實圓成實性。轉謂二分轉捨",
    "X51n0827_001:0769b24": "轉得。由數修習無分別智。斷本識中二障麤重。故",
    "X51n0827_001:0769c01": "能轉捨依他起上&#x5FA7;計所執。及能轉得依他起中",
    "X51n0827_001:0769c02": "圓成實性。由轉煩惱。得大涅槃。轉所知障。證無上",
    "X51n0827_001:0769c03": "覺。",
    "X51n0827_001:0769c04": "[0769c04] 五究竟位。謂住無上正等菩提。出障圓明。於盡未來",
    "X51n0827_001:0769c05": "化有情類。其相云何。頌曰。",
    "X51n0827_001:0769c06": " 此即無漏界  不思議善常  安樂解脫身",
    "X51n0827_001:0769c07": " 大牟尼名法",
    "X51n0827_001:0769c08": "[0769c08] 問答以明究竟位行相。謂究竟位。唯識相性。出障",
    "X51n0827_001:0769c09": "圓明。復化有情。悟入唯識。頌初此字。即前二轉依",
    "X51n0827_001:0769c10": "果。無漏界。及後三句頌。皆顯二果多種名故。諸漏",
    "X51n0827_001:0769c11": "永盡。名無漏界。心言路絕。名不思議。白法性故。復",
    "X51n0827_001:0769c12": "名為善。無盡期故。名之為常。無逼惱故。又名安樂。",
    "X51n0827_001:0769c13": "煩惱斷盡。名解脫身。永離二障。名法身故。論曰。前",
    "X51n0827_001:0769c14": "修習位所得轉依。應知即是究竟位相。此謂此前",
    "X51n0827_001:0769c15": "二轉依果。即是究竟無漏界攝。諸漏永盡。非漏隨",
    "X51n0827_001:0769c16": "增。性淨圓明。故名無漏。界是藏義。此中含藏無邊",
    "X51n0827_001:0769c17": "希有大功德故。或是因義。能生五乘世出世間利",
    "X51n0827_001:0769c18": "樂事故。此轉依果。又不思議。超過尋思言議道故。",
    "X51n0827_001:0769c19": "此又是善。白法性故。此又是常。無盡期故。此又安",
    "X51n0827_001:0769c20": "樂。無逼惱故。二乘所得二轉依果。唯永遠離煩惱",
    "X51n0827_001:0769c21": "障縛。無殊法勝法。故但名解脫身。大覺世尊。成就",
    "X51n0827_001:0769c22": "無上寂默法故。名大牟尼。此牟尼尊。所得二果。永",
    "X51n0827_001:0769c23": "離二障。亦名法身。無量無邊力無畏等。大功德法。",
    "X51n0827_001:0769c24": "所莊嚴故。"
}