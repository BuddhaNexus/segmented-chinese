{
    "T11n0310_114:0644b05": "大寶積經卷第一百一十四",
    "T11n0310_114:0644b07": "北涼沙門釋道龔譯",
    "T11n0310_114:0644b08": "寶梁聚會第四十四阿蘭若比丘品第",
    "T11n0310_114:0644b09": "五",
    "T11n0310_114:0644b10": "[0644b10] 爾時摩訶迦葉白佛言：「世尊！若有比丘自言",
    "T11n0310_114:0644b11": "阿蘭若比丘，世尊！齊幾所名阿蘭若比丘？齊",
    "T11n0310_114:0644b12": "幾所名乞食比丘？齊幾所名畜糞掃衣比丘？",
    "T11n0310_114:0644b13": "齊幾所名樹下比丘？齊幾所名塚間比丘？齊",
    "T11n0310_114:0644b14": "幾所名露處比丘？」[0644b14] 佛告迦葉：「阿蘭若比丘，必",
    "T11n0310_114:0644b15": "樂阿蘭若處、住阿蘭若處。迦葉！若阿蘭若處，",
    "T11n0310_114:0644b16": "所謂無大聲，無眾&#x9599;聲，離&#x9E9E;鹿虎狼及諸飛",
    "T11n0310_114:0644b17": "鳥，遠諸賊盜及牧牛羊者。順沙門行處如是",
    "T11n0310_114:0644b18": "阿蘭若處，應於中修行。彼比丘若欲至阿蘭",
    "T11n0310_114:0644b19": "若處，應當思惟八法。何等八？一者我當捨身，",
    "T11n0310_114:0644b20": "二者應當捨命，三者當捨利養，四者離於一",
    "T11n0310_114:0644b21": "切所愛樂處，五者於山間死當如鹿死，六者",
    "T11n0310_114:0644b22": "阿蘭若處當受阿蘭若行，七者當以法自活，",
    "T11n0310_114:0644b23": "八者非以煩惱自活。迦葉！是名八法，阿蘭若",
    "T11n0310_114:0644b24": "比丘所應思惟，思惟已當至阿蘭若處。迦葉！",
    "T11n0310_114:0644b25": "阿蘭若比丘至阿蘭若處已，行阿蘭若法，以",
    "T11n0310_114:0644b26": "八行行慈，於一切眾生生慈心。何等八？一者",
    "T11n0310_114:0644b27": "以慈利益，二者以慈樂，三者無恚慈，四者正",
    "T11n0310_114:0644b28": "慈，五者無異慈，六者順慈，七者觀一切法慈，",
    "T11n0310_114:0644b29": "八者淨如虛空慈。迦葉！以如是八行於諸眾",
    "T11n0310_114:0644c01": "生生慈心。迦葉！阿蘭若比丘至阿蘭若處已，",
    "T11n0310_114:0644c02": "應如是思惟：『我雖至遠處獨無伴侶，若我行",
    "T11n0310_114:0644c03": "善若行不善無人教呵。』復作是念：『此有諸天",
    "T11n0310_114:0644c04": "龍鬼神、諸佛世尊，知我專心，彼為我證。我今",
    "T11n0310_114:0644c05": "在此行阿蘭若法，我不善心不得自在。若我",
    "T11n0310_114:0644c06": "至此極遠之處，獨無伴侶無親近者無我所",
    "T11n0310_114:0644c07": "有，我今當覺欲覺恚覺惱覺，餘不善法亦應",
    "T11n0310_114:0644c08": "當覺。我今不應不異於樂眾者，亦不應不異",
    "T11n0310_114:0644c09": "近聚落人，若如是不異，我即為誑諸天龍鬼",
    "T11n0310_114:0644c10": "神已，諸佛見我亦不歡悅。我今若如阿蘭若",
    "T11n0310_114:0644c11": "法，則諸天龍鬼神不見呵責，諸佛見我即亦",
    "T11n0310_114:0644c12": "歡悅。』迦葉！阿蘭若比丘住阿蘭若處行阿蘭",
    "T11n0310_114:0644c13": "若法，一心堅持解脫禁戒、善護戒眾，淨身口",
    "T11n0310_114:0644c14": "意無諛諂行，淨於正命，心向諸定，如所聞法，",
    "T11n0310_114:0644c15": "應憶念之勤正思惟，趣向離欲寂滅涅槃。畏",
    "T11n0310_114:0644c16": "於生死觀五陰如怨家，觀四大如毒蛇，觀六",
    "T11n0310_114:0644c17": "入如空聚。善知方便，觀十二因緣離斷常見，",
    "T11n0310_114:0644c18": "觀無眾生無我無人無命，解法空相行於無",
    "T11n0310_114:0644c19": "相，漸損所作而行無作。心常驚畏於三界行，",
    "T11n0310_114:0644c20": "常勤修行如救頭然，常行精進終不退轉。觀身",
    "T11n0310_114:0644c21": "實相，應生如是心觀如是法，當知苦本、斷一",
    "T11n0310_114:0644c22": "切集、證於滅盡、勤修於道。行於慈心安住四",
    "T11n0310_114:0644c23": "念處，離不善法入善法門，安住四正勤、入四",
    "T11n0310_114:0644c24": "如意足、護五善根，於五力中而得自在。覺",
    "T11n0310_114:0644c25": "七菩提分、勤行八聖善道分，受持禪定，以慧",
    "T11n0310_114:0644c26": "分別諸法之相。迦葉！說如是法以嚴飾阿蘭",
    "T11n0310_114:0644c27": "若比丘。作是嚴飾已住於山林，初夜後夜勤",
    "T11n0310_114:0644c28": "修諸行不應睡眠，常念欲得出世之法。迦葉！",
    "T11n0310_114:0644c29": "阿蘭若比丘凡所住處常修行道，不自嚴身",
    "T11n0310_114:0645a01": "及諸衣服，拾乾枯草以用敷坐自用坐具，離",
    "T11n0310_114:0645a02": "常住僧及招提僧物。於阿蘭若處，衣服知足",
    "T11n0310_114:0645a03": "趣得覆身，為行聖道故。[0645a03] 「迦葉！阿蘭若比丘若",
    "T11n0310_114:0645a04": "為乞食至城邑聚落，應作是念：『我從阿蘭若",
    "T11n0310_114:0645a05": "處至是城邑聚落，若得食若不得心無憂喜。』",
    "T11n0310_114:0645a06": "若不得食者，應生喜心念宿業報，我今當勤",
    "T11n0310_114:0645a07": "修習福業，又念如來乞食亦不得。彼阿蘭若",
    "T11n0310_114:0645a08": "比丘入於城邑聚落乞食，應以法莊嚴，法莊",
    "T11n0310_114:0645a09": "嚴已然後乞食。云何法莊嚴？若見適意色不",
    "T11n0310_114:0645a10": "應染著，見不適意色亦不生瞋。若聞適意聲",
    "T11n0310_114:0645a11": "不適意聲、若嗅適意香不適意香、適意味不",
    "T11n0310_114:0645a12": "適意味、適意觸不適意觸、適意法不適意法，",
    "T11n0310_114:0645a13": "心無染著亦不生瞋。攝護根門諦視一尋調",
    "T11n0310_114:0645a14": "伏其心，本所思法不令離心，不以食污心而",
    "T11n0310_114:0645a15": "行乞食，應次第乞食。若得食處不應生著，不",
    "T11n0310_114:0645a16": "得食處不應生瞋。若至十家若過十家，不得",
    "T11n0310_114:0645a17": "食者不應生憂，應作是心：『此諸長者及婆羅",
    "T11n0310_114:0645a18": "門，多有諸緣不與我食。又此長者諸婆羅門，",
    "T11n0310_114:0645a19": "乃至未曾生心念我，況與我食。』迦葉！阿蘭若",
    "T11n0310_114:0645a20": "比丘若能如是，於乞食中不生驚畏。迦葉！阿",
    "T11n0310_114:0645a21": "蘭若比丘乞食時，若見眾生若男若女若童",
    "T11n0310_114:0645a22": "男童女，乃至畜生，應於是中生慈悲心：『我行",
    "T11n0310_114:0645a23": "如是精進，作如是願。若眾生見我及與我食",
    "T11n0310_114:0645a24": "者皆生天上。』迦葉！阿蘭若比丘若得&#x9E81;食",
    "T11n0310_114:0645a25": "若得細食，受是食已應觀四方，此村邑中誰",
    "T11n0310_114:0645a26": "貧窮者，當減此食以施與之。若見貧人所可",
    "T11n0310_114:0645a27": "乞食即分半與，若不見貧者應生是心：『我眼",
    "T11n0310_114:0645a28": "所不見眾生，我所得食於中好者願施與之。",
    "T11n0310_114:0645a29": "我為施主彼為受者。』[0645a29] 「迦葉！阿蘭若比丘乞食，",
    "T11n0310_114:0645b01": "得受食已，持至阿蘭若處淨洗手足，淨沙門",
    "T11n0310_114:0645b02": "儀式具一切淨法，如法取草已結加趺坐，",
    "T11n0310_114:0645b03": "坐已而食，心無愛著亦無貢高，無有瞋心無",
    "T11n0310_114:0645b04": "濁亂心。臨欲食時如是思惟：『今此身中有八",
    "T11n0310_114:0645b05": "萬戶蟲，蟲得此食皆悉安樂，我今以食攝此",
    "T11n0310_114:0645b06": "諸蟲。我得阿耨多羅三藐三菩提時，以法攝",
    "T11n0310_114:0645b07": "取。』迦葉！又時阿蘭若比丘食或不足，應作是",
    "T11n0310_114:0645b08": "念：『我今身輕能修忍辱，斷除諸惡少大小便，",
    "T11n0310_114:0645b09": "得身輕已亦得心輕，又得少睡亦不起欲想。』",
    "T11n0310_114:0645b10": "應作如是思惟。迦葉！阿蘭若比丘若乞食得",
    "T11n0310_114:0645b11": "多，應生知足想。應於食中減取一摶置淨石",
    "T11n0310_114:0645b12": "上，如是思惟：『有諸鳥獸能噉食者，我以施之，",
    "T11n0310_114:0645b13": "彼為受者。』迦葉！阿蘭若比丘食已洗&#x9262;漱口",
    "T11n0310_114:0645b14": "洗手，淨滌應器手拭令乾，舉僧伽梨依阿",
    "T11n0310_114:0645b15": "蘭若處行，不離本所思惟法相。迦葉！阿蘭若",
    "T11n0310_114:0645b16": "比丘行阿蘭若行時，若是凡夫未得沙門果，",
    "T11n0310_114:0645b17": "或時虎狼來至其所，若見不應生畏，作如是",
    "T11n0310_114:0645b18": "念：『我本來至阿蘭若處時已捨身命，我不應",
    "T11n0310_114:0645b19": "驚畏，應修慈心離一切惡亦離怖畏。若諸虎",
    "T11n0310_114:0645b20": "狼斷我命根噉我身肉，當生是念，我得大利，",
    "T11n0310_114:0645b21": "以不堅身當得堅身。此諸虎狼我不與食，今",
    "T11n0310_114:0645b22": "噉我肉已身得安樂。』迦葉！阿蘭若比丘行阿",
    "T11n0310_114:0645b23": "蘭若法，應如是捨身命。[0645b23] 「迦葉！阿蘭若比丘",
    "T11n0310_114:0645b24": "行阿蘭若法，若有非人或作好色、或作惡色",
    "T11n0310_114:0645b25": "來至其所，於此非人不生愛心不生瞋心。迦",
    "T11n0310_114:0645b26": "葉！或有曾見佛諸天來，至阿蘭若所作諸問",
    "T11n0310_114:0645b27": "難。問難已，阿蘭若比丘隨力所能隨所學法",
    "T11n0310_114:0645b28": "為諸天說。或時諸天有深問難，阿蘭若比丘",
    "T11n0310_114:0645b29": "若不能答，不應生於憍慢之心，應作是言：",
    "T11n0310_114:0645c01": "『我不多聞，汝莫輕我。我今當勤修學佛法，或",
    "T11n0310_114:0645c02": "時我得通佛法已，能一切答。』又應勸請諸天：",
    "T11n0310_114:0645c03": "『汝等今當為我說法，我當聽受。』又應如是報",
    "T11n0310_114:0645c04": "謝言：『願勿嫌也。』復次迦葉！阿蘭若比丘行阿",
    "T11n0310_114:0645c05": "蘭若法，善修阿蘭若想。猶如草木瓦石無主",
    "T11n0310_114:0645c06": "無我亦無所屬，此身亦爾，無我無命無人無",
    "T11n0310_114:0645c07": "眾生無諍訟，此法皆從緣合而生。於此法中",
    "T11n0310_114:0645c08": "若善思惟，我當得斷一切諸見，常應思惟空",
    "T11n0310_114:0645c09": "無相無作法。迦葉！阿蘭若比丘行阿蘭若法",
    "T11n0310_114:0645c10": "時，若草藥草及諸樹林，云何和合？云何散",
    "T11n0310_114:0645c11": "滅？如此外物，無主無我無有我所亦無諍訟，",
    "T11n0310_114:0645c12": "自生自滅無生滅者。迦葉！如草木瓦石無我",
    "T11n0310_114:0645c13": "無主亦無所屬，此身亦爾，無我無命無人無",
    "T11n0310_114:0645c14": "眾生無諍訟，從眾緣生緣離則滅，此如實中",
    "T11n0310_114:0645c15": "無有一法若生若滅。迦葉！如是法，阿蘭若比",
    "T11n0310_114:0645c16": "丘至阿蘭若處所應修行。迦葉！阿蘭若比丘",
    "T11n0310_114:0645c17": "行如是法，若學聲聞乘疾得沙門果，若有障",
    "T11n0310_114:0645c18": "法現世不得沙門果者，不過見一佛二佛三",
    "T11n0310_114:0645c19": "佛，必定得斷一切諸漏。若學菩薩乘，現世得",
    "T11n0310_114:0645c20": "無生法忍得無障法，必見未來諸佛，疾成阿",
    "T11n0310_114:0645c21": "耨多羅三藐三菩提。」[0645c21] 說此阿蘭若品時，有五",
    "T11n0310_114:0645c22": "百比丘斷一切漏心得解脫。",
    "T11n0310_114:0645c23": "乞食比丘品第六",
    "T11n0310_114:0645c24": "[0645c24] 佛告迦葉：「云何比丘乞食？迦葉！若有比丘先",
    "T11n0310_114:0645c25": "安住本誓：『我依乞食出家。我今住先誓。』彼比",
    "T11n0310_114:0645c26": "丘專念無有諛諂，離一切請食、離一切僧中",
    "T11n0310_114:0645c27": "供養堅自莊嚴。乞食比丘於一切味中不應生",
    "T11n0310_114:0645c28": "好味想，又於上妙食中自勸其心生如是想：",
    "T11n0310_114:0645c29": "『我如旃陀羅，應淨身心，不應淨飲食。何以故？",
    "T11n0310_114:0646a01": "食好食已，一切為糞。臭穢不淨故，我不應求好",
    "T11n0310_114:0646a02": "食。』如是調伏心已，若入城邑聚落次第乞食，",
    "T11n0310_114:0646a03": "不應生如是想：『男子與我食非女人、女人與",
    "T11n0310_114:0646a04": "我食非男子、童男與我食非童女、童女與我",
    "T11n0310_114:0646a05": "食非童男。應得細食非&#x9E81;食、應得美食非不",
    "T11n0310_114:0646a06": "美食。時應故與食非不故、應易得食非不",
    "T11n0310_114:0646a07": "易、應速得食非不速。若入人村應得恭敬非",
    "T11n0310_114:0646a08": "不恭敬、應得新食非宿食、應得富家食非貧",
    "T11n0310_114:0646a09": "家食、男子女人眾應來迎我。』迦葉！乞食比丘",
    "T11n0310_114:0646a10": "如是不善法不應思惟。迦葉！乞食比丘應如",
    "T11n0310_114:0646a11": "是自莊嚴，此是乞食常所行法。若乞食時得",
    "T11n0310_114:0646a12": "與不得無有憂喜，不應生於&#x9E81;細食想。何以",
    "T11n0310_114:0646a13": "故？多有眾生貪著美味，由著味故作諸惡業，",
    "T11n0310_114:0646a14": "惡業因緣故墮於地獄畜生餓鬼。若知足者",
    "T11n0310_114:0646a15": "不貪美味，應捨細食受取&#x9E81;食，除舌著味其",
    "T11n0310_114:0646a16": "心知足，得極&#x9E81;食亦當知足。彼若命終生於",
    "T11n0310_114:0646a17": "天上或生人中，生天上已食天美食。迦葉！如",
    "T11n0310_114:0646a18": "是乞食比丘離於味愛以調伏心，若七日噉",
    "T11n0310_114:0646a19": "豆亦不生憂。何以故？趣活身故，我今食已足",
    "T11n0310_114:0646a20": "以修道，以是故食。迦葉！乞食比丘得此食分",
    "T11n0310_114:0646a21": "墮&#x9262;中者，如法所得如法利養，應與梵行比",
    "T11n0310_114:0646a22": "丘共食此食。迦葉！乞食比丘或時有病，無",
    "T11n0310_114:0646a23": "有使人不能乞食，此應如是調伏其心：『我獨",
    "T11n0310_114:0646a24": "無侶一身出家，法是我伴我應念法。今我病",
    "T11n0310_114:0646a25": "苦，如世尊說諸比丘應念於法。我所聞法應",
    "T11n0310_114:0646a26": "善思惟。云何善思惟？如實觀身。如實觀身已",
    "T11n0310_114:0646a27": "有智慧者，若獨一心能得初禪則有是處。』得",
    "T11n0310_114:0646a28": "初禪樂，若一日若二日乃至七日，以禪為食",
    "T11n0310_114:0646a29": "其心歡悅。迦葉！乞食比丘行如是法若不得",
    "T11n0310_114:0646b01": "禪，應如是勤行安住善法中。有多人所知，諸",
    "T11n0310_114:0646b02": "天龍神送食與之，此是離扼報故。迦葉！或",
    "T11n0310_114:0646b03": "乞食比丘值天大雨或大風塵不能乞食，爾",
    "T11n0310_114:0646b04": "時以慈為食而自莊嚴，於所行法安住思惟。",
    "T11n0310_114:0646b05": "若二夜三夜不得食者，應生是念：『有多眾生",
    "T11n0310_114:0646b06": "墮餓鬼中，作惡業故苦惱所切，乃至百歲不",
    "T11n0310_114:0646b07": "得一唾。我今安住諸法門中，應生是念，身心",
    "T11n0310_114:0646b08": "羸劣今我堪忍飢渴，勤修聖道不應退轉。』迦",
    "T11n0310_114:0646b09": "葉！乞食比丘不應親近在家之人，男子女人",
    "T11n0310_114:0646b10": "童男童女。迦葉！若乞食比丘令在家人擇去",
    "T11n0310_114:0646b11": "食中諸不淨物，於坐處坐，應為說法。乃至食",
    "T11n0310_114:0646b12": "淨還受食已，從坐起去。迦葉！乞食比丘不應",
    "T11n0310_114:0646b13": "自現諛諂。云何自現諛諂？若為他人說如是",
    "T11n0310_114:0646b14": "言：『我今乞得&#x9E81;惡之食，又復不足與多眾共",
    "T11n0310_114:0646b15": "食。我食少，我今飢渴身力羸劣。』迦葉！是名",
    "T11n0310_114:0646b16": "自現諛諂。迦葉！乞食比丘如是之事應當遠",
    "T11n0310_114:0646b17": "離。[0646b17] 「迦葉！乞食比丘於一切事應生捨心。若食",
    "T11n0310_114:0646b18": "墮&#x9262;中，若&#x9E81;若細、若少若多、若淨若不淨，",
    "T11n0310_114:0646b19": "一切應受心無憂喜。常應淨心觀諸法相，趣",
    "T11n0310_114:0646b20": "得活身為行聖道，是故受食。迦葉！乞食比丘",
    "T11n0310_114:0646b21": "或時入於城邑聚落次第乞食，若不得食空",
    "T11n0310_114:0646b22": "&#x9262;而出，應念如來有大威德，捨轉輪王位而",
    "T11n0310_114:0646b23": "行出家，斷一切惡法成一切善法，入村乞食",
    "T11n0310_114:0646b24": "尚空&#x9262;出。況我薄福不種善根，不空&#x9262;還也？",
    "T11n0310_114:0646b25": "是故不應生憂。何以故？不種善根能得&#x9E81;食",
    "T11n0310_114:0646b26": "細食，無有是處。我不得食，或自有魔或魔所",
    "T11n0310_114:0646b27": "使，或魔覆蔽諸婆羅門居士，令我乞食不得。",
    "T11n0310_114:0646b28": "我當勤修離於四魔，斷一切煩惱。若我勤修",
    "T11n0310_114:0646b29": "如是道已，非魔波旬非魔所使能作留難。迦",
    "T11n0310_114:0646c01": "葉！乞食比丘應如是受持聖種。」",
    "T11n0310_114:0646c02": "糞掃衣比丘品第七",
    "T11n0310_114:0646c03": "[0646c03] 佛告迦葉：「畜糞掃衣比丘，拾糞掃物作如是",
    "T11n0310_114:0646c04": "想：『為慚愧故，非以衣自嚴飾故，為障風吹日",
    "T11n0310_114:0646c05": "曝蚊虻&#x87C7;子諸惡觸故，安住佛教故，非求淨",
    "T11n0310_114:0646c06": "好故，於糞掃中拾取棄物。』取時應生二種想：",
    "T11n0310_114:0646c07": "何等二？一者知足想，二者易養想。復生二想：",
    "T11n0310_114:0646c08": "一者無慢想，二者持聖種想。復生二想：一",
    "T11n0310_114:0646c09": "者不以嚴身，二者令心淨故。迦葉！畜糞掃衣",
    "T11n0310_114:0646c10": "比丘於糞掃中拾取棄物時，若於是處見諸",
    "T11n0310_114:0646c11": "親族知識，見已即止不取，而作是念：『此諸人",
    "T11n0310_114:0646c12": "輩或呵責我言：「汝是不淨人。」』迦葉！我說是比",
    "T11n0310_114:0646c13": "丘不得淨行。何以故？畜糞掃衣比丘心堅如",
    "T11n0310_114:0646c14": "石，外物不入亦不能動故。迦葉！畜糞掃衣比",
    "T11n0310_114:0646c15": "丘拾糞掃中物，應淨浣濯令無垢膩，浣已好",
    "T11n0310_114:0646c16": "染，染已作僧伽梨，善合善綴善縫善受，受已",
    "T11n0310_114:0646c17": "應著莫令綻壞。迦葉！畜糞掃衣比丘安住",
    "T11n0310_114:0646c18": "不淨觀中著糞掃衣，為離欲故。慈心著糞掃",
    "T11n0310_114:0646c19": "衣，為離瞋恚故。觀十二因緣著糞掃衣，為離",
    "T11n0310_114:0646c20": "癡故。正思惟著糞掃衣，為斷一切煩惱故。攝",
    "T11n0310_114:0646c21": "護諸根著糞掃衣，為知六入故。不諛諂著糞",
    "T11n0310_114:0646c22": "掃衣，為令諸天龍神喜悅故。迦葉！何故名糞",
    "T11n0310_114:0646c23": "掃衣？迦葉！譬如死灰，人所不貪、不生我所",
    "T11n0310_114:0646c24": "心，法應除棄。迦葉！如是糞掃衣，非我非我",
    "T11n0310_114:0646c25": "所，是易得、非邪命、不求他、不觀他顏色。捨棄",
    "T11n0310_114:0646c26": "之物糞掃無異，亦無所屬，是故名糞掃衣。迦",
    "T11n0310_114:0646c27": "葉！糞掃衣是法幢，以大仙人故。是姓，以聖人",
    "T11n0310_114:0646c28": "故。是安住，以聖種故。是專念，以善法儀式故。",
    "T11n0310_114:0646c29": "是善護，以戒眾故。是向門，以定眾故。是安住，",
    "T11n0310_114:0647a01": "以慧眾故。是身，以解脫眾故。是順法，以解脫",
    "T11n0310_114:0647a02": "知見眾故。迦葉！如是畜糞掃衣得大福德，無",
    "T11n0310_114:0647a03": "所希求無所貪著，能離慢心能捨重擔。迦葉！",
    "T11n0310_114:0647a04": "若有比丘畜糞掃衣，以知足故，諸天龍鬼神",
    "T11n0310_114:0647a05": "貪樂欲見。迦葉！畜糞掃衣比丘若入禪定，釋",
    "T11n0310_114:0647a06": "梵四天王長跪合掌頭面作禮，況餘小天。迦",
    "T11n0310_114:0647a07": "葉！若有惡比丘勤求衣服以嚴飾身，外現淨",
    "T11n0310_114:0647a08": "行而內具足貪欲恚癡。雖作如是好嚴飾身，",
    "T11n0310_114:0647a09": "而諸天龍神不至其所禮敬供養。何以故？知",
    "T11n0310_114:0647a10": "此比丘勤求衣服以嚴飾身，不除心心數法",
    "T11n0310_114:0647a11": "垢。諸天知故則遠捨去。[0647a11] 「迦葉！汝見周那沙彌",
    "T11n0310_114:0647a12": "拾不淨臭穢糞掃中物，乞食已至阿耨大池",
    "T11n0310_114:0647a13": "欲浣濯之。爾時池邊有常住諸天，皆遠奉迎",
    "T11n0310_114:0647a14": "頭面作禮。彼諸天等皆樂淨潔，而取周那沙",
    "T11n0310_114:0647a15": "彌所捉不淨糞掃衣而為浣之令無垢穢，又",
    "T11n0310_114:0647a16": "取浣汁自以洗身。諸天知周那能持淨戒，入",
    "T11n0310_114:0647a17": "諸禪定有大威德，是故奉迎恭敬作禮。迦葉！",
    "T11n0310_114:0647a18": "汝見須跋陀梵志著淨潔衣乞食已，欲至阿",
    "T11n0310_114:0647a19": "耨大池時，常住諸天於池四面面各五里，遙",
    "T11n0310_114:0647a20": "遮梵志不令近池，恐以不淨食及以殘食污",
    "T11n0310_114:0647a21": "此大池。迦葉！汝今現見此事，以聖人正行威",
    "T11n0310_114:0647a22": "德故得是果。周那沙彌所有不淨糞掃中物，",
    "T11n0310_114:0647a23": "而諸天取之為浣，亦以浣汁自洗其身。須跋",
    "T11n0310_114:0647a24": "陀梵志去池五里不令近之。迦葉！誰聞是已，",
    "T11n0310_114:0647a25": "於聖法中不勤修學？彼諸聖人諸天世人，皆",
    "T11n0310_114:0647a26": "來頭面禮敬供養。迦葉！欲求如是聖德故，畜",
    "T11n0310_114:0647a27": "糞掃衣。迦葉！畜糞掃衣比丘，安住聖種不應",
    "T11n0310_114:0647a28": "生憂，於糞掃衣應生塔想、應生世尊想、應生",
    "T11n0310_114:0647a29": "出世想、應生無我無我所想，如是觀已著糞",
    "T11n0310_114:0647b01": "掃衣，應如是調伏其心。由心淨故得身淨，非",
    "T11n0310_114:0647b02": "身淨故得心淨。迦葉！是故當淨其心，莫嚴飾",
    "T11n0310_114:0647b03": "身。何以故？由心淨故，於佛法中得名梵行。",
    "T11n0310_114:0647b04": "迦葉！如是畜糞掃衣比丘能如是學，則為學",
    "T11n0310_114:0647b05": "我亦學於汝。迦葉！若汝能畜如是&#x9E81;衣，則",
    "T11n0310_114:0647b06": "便知足行於聖種。迦葉！汝僧伽梨若著床上、",
    "T11n0310_114:0647b07": "若在坐處，著憂多羅僧經行，則有千萬諸天",
    "T11n0310_114:0647b08": "禮汝僧伽梨，此僧伽梨是戒定慧所薰者覆",
    "T11n0310_114:0647b09": "身之衣。迦葉！當知汝衣尚得如是尊重禮敬，",
    "T11n0310_114:0647b10": "況汝身耶。迦葉！我捨轉輪王位出家學道，先",
    "T11n0310_114:0647b11": "所著好上妙繒衣、頭羅衣、好細疊衣、諸上妙",
    "T11n0310_114:0647b12": "衣，一切著已。我今知足行於聖種，為餘人",
    "T11n0310_114:0647b13": "故身捨好服畜塚間衣。若當來比丘聞我",
    "T11n0310_114:0647b14": "此法，即得學我。迦葉！汝本有金縷上衣，我從",
    "T11n0310_114:0647b15": "汝索，汝持與我。迦葉！我愍汝故即為汝受，非",
    "T11n0310_114:0647b16": "以貪故、非以嚴身故。迦葉！有惡比丘，不能學",
    "T11n0310_114:0647b17": "我亦不學汝，為貪所覆，多畜衣&#x9262;積聚飲食",
    "T11n0310_114:0647b18": "藏舉不捨，亦畜金銀琉璃穀米牛羊&#x9DC4;&#x732A;驢",
    "T11n0310_114:0647b19": "馬車乘犁具，家業所須皆求畜之。迦葉！有智",
    "T11n0310_114:0647b20": "之人雖在於家能增善法，非癡人出家得是",
    "T11n0310_114:0647b21": "善分。云何智人在家能增長善法？迦葉！若有",
    "T11n0310_114:0647b22": "出家以袈裟遶項，無沙門行多有緣事，種種",
    "T11n0310_114:0647b23": "繫縛求好衣食。著袈裟已在家人見，禮敬給",
    "T11n0310_114:0647b24": "施衣服飲食臥具湯藥，來去迎送。迦葉！在家",
    "T11n0310_114:0647b25": "之人得如是善法。彼出家人無有是事。何以",
    "T11n0310_114:0647b26": "故？彼出家人多求所須，不能施他故。迦葉！",
    "T11n0310_114:0647b27": "當來有比丘多畜衣&#x9262;多有諸物，時彼比丘",
    "T11n0310_114:0647b28": "多為諸在家人所見禮敬尊重讚歎。何以故？",
    "T11n0310_114:0647b29": "謂是比丘多受他施或持與我，我有所須能",
    "T11n0310_114:0647c01": "時時與。迦葉！或有比丘持戒見世過患，勤修",
    "T11n0310_114:0647c02": "善法離一切漏如救頭然，其心知足少諸緣",
    "T11n0310_114:0647c03": "事，勤修自利離於一切習惡緣者。而彼比丘",
    "T11n0310_114:0647c04": "無人往至其所無親近者，無禮敬尊重讚歎",
    "T11n0310_114:0647c05": "者。何以故？彼在家人輕躁淺薄，見現世利",
    "T11n0310_114:0647c06": "不見後世利。彼在家人生如是心：『此比丘邊",
    "T11n0310_114:0647c07": "不得利益，用親近為？用禮敬尊重讚歎為？』除",
    "T11n0310_114:0647c08": "貧窮人少善根者、宿緣應敬者，迦葉！如是人",
    "T11n0310_114:0647c09": "等親近禮敬尊重讚歎持戒比丘以為善知",
    "T11n0310_114:0647c10": "識。迦葉！如是說已稱可二種人意。何等二？一",
    "T11n0310_114:0647c11": "者若見四聖諦，二者若見生死過患。復有二：",
    "T11n0310_114:0647c12": "一者勤行欲離四扼，二者欲得沙門果。復有",
    "T11n0310_114:0647c13": "二：一者專念業報，二者欲知諸法相義。迦",
    "T11n0310_114:0647c14": "葉！我今閉塞一切懈怠者門，所謂不知業不",
    "T11n0310_114:0647c15": "知業報者，離善儀式者，不見後世過惡喻如",
    "T11n0310_114:0647c16": "金剛、見現世利不見後世利、不生一念向解",
    "T11n0310_114:0647c17": "脫門者。迦葉！我今說彼惡比丘不應希望，若",
    "T11n0310_114:0647c18": "說如是法、若遇如是法。聞如是法已自知所",
    "T11n0310_114:0647c19": "行，不解深法而誹謗之，謂非佛說，是論師作，",
    "T11n0310_114:0647c20": "或魔所說，用教餘人。彼惡比丘如是自害亦",
    "T11n0310_114:0647c21": "復害他，自染垢污亦垢污他。是惡比丘不能",
    "T11n0310_114:0647c22": "自利亦不利他。」[0647c22] 爾時摩訶迦葉白佛言：「世尊！",
    "T11n0310_114:0647c23": "如諸佛大悲故，說專行比丘於諸法中得自",
    "T11n0310_114:0647c24": "在者，如來於此經中已廣說竟。世尊！若有",
    "T11n0310_114:0647c25": "眾生聞此經已，信解讀誦向如實法，當知是",
    "T11n0310_114:0647c26": "諸眾生已為諸佛之所攝取。」",
    "T11n0310_114:0647c27": "[0647c27] 爾時佛告阿難：「若有受持是經者，已於先佛",
    "T11n0310_114:0647c28": "種諸善根故，今欲得此經讀誦通利、欲得",
    "T11n0310_114:0647c29": "解脫，所謂善男子善女人，若出家學若在家",
    "T11n0310_114:0648a01": "學，此法門能斷諸漏亦得涅槃。」[0648a01] 阿難白佛言：",
    "T11n0310_114:0648a02": "「世尊！我欲受持此經。當何名此經？云何受",
    "T11n0310_114:0648a03": "持？」[0648a03] 佛告阿難：「此經名『選擇一切法寶』，亦名『安",
    "T11n0310_114:0648a04": "住聖種儀式』，亦名『攝取持戒者』，亦名『節解破",
    "T11n0310_114:0648a05": "戒者』，亦名『寶梁』，亦名『寶取』，亦名『寶藏』，亦名",
    "T11n0310_114:0648a06": "『諸寶法門』。」[0648a06] 摩訶迦葉問大乘寶梁經竟，諸比",
    "T11n0310_114:0648a07": "丘眾聞佛所說，歡喜奉行。"
}