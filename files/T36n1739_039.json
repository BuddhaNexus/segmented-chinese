{
    "T36n1739_039:0992c05": "新華嚴經論卷第三十九",
    "T36n1739_039:0992c07": "長者李通玄撰",
    "T36n1739_039:0992c08": "[0992c08] 第二推德昇進中。從諸菩薩摩訶薩已下至",
    "T36n1739_039:0992c09": "辭退而去。并頌有十八行經。約立五門。一推",
    "T36n1739_039:0992c10": "德昇進。二示善知識所在。云在此菩提場如",
    "T36n1739_039:0992c11": "來會中。三舉神之名名守護一切城增長威",
    "T36n1739_039:0992c12": "力。四善財說頌讚寂靜音海之德。五禮敬辭",
    "T36n1739_039:0992c13": "去。隨文釋義者。此菩提場內如來會中者。表",
    "T36n1739_039:0992c14": "不離菩提心真如體大會海中故。有夜神者。",
    "T36n1739_039:0992c15": "明菩提性真如中妙理智慧為神。能破一切",
    "T36n1739_039:0992c16": "眾生無明執著。為主夜神。常不離生死大夜",
    "T36n1739_039:0992c17": "起發一切眾生大明生故。名守護一切城增",
    "T36n1739_039:0992c18": "長威力者。表常守護一切眾生心城。增長第",
    "T36n1739_039:0992c19": "六地中及一切眾生智慧威力。使三空現前。",
    "T36n1739_039:0992c20": "寂滅定力。世間出世間智慧悉現前力。永超",
    "T36n1739_039:0992c21": "生死海。常住世間。得一切出世間智慧海力。",
    "T36n1739_039:0992c22": "如下文具明。如善財以十行頌歎寂靜音海",
    "T36n1739_039:0992c23": "神法界身無邊佛海眾生海悉在一塵中。此",
    "T36n1739_039:0992c24": "尊解脫力。明前五地中禪體法身性無邊際",
    "T36n1739_039:0992c25": "大小量故。如水鏡。空中乾體普含眾像皆現",
    "T36n1739_039:0992c26": "其中不相礙也。以定力印之自現。如頌中自",
    "T36n1739_039:0992c27": "明。",
    "T36n1739_039:0992c28": "[0992c28] 第一正入當位法門中。從爾時善財已下至",
    "T36n1739_039:0992c29": "我唯知此甚深自在妙音解脫門。於此段中",
    "T36n1739_039:0993a01": "長科為十段。一爾時善財童子已下至守護",
    "T36n1739_039:0993a02": "一切城夜神所有四行半經。明正念前法思",
    "T36n1739_039:0993a03": "惟勝進分。二見彼夜神已下至現究竟調伏",
    "T36n1739_039:0993a04": "眾生身有六行經。明夜神所現差別身教化",
    "T36n1739_039:0993a05": "一切眾生分。三善財見已歡喜踊躍已下至",
    "T36n1739_039:0993a06": "唯願慈哀為我宣說有五行經。明善財申請",
    "T36n1739_039:0993a07": "所求分。四時彼夜神告善財言已下至問諸",
    "T36n1739_039:0993a08": "菩薩所修行門有七行經。明夜神歎善財志",
    "T36n1739_039:0993a09": "德所求法分。五善男子我得菩薩甚深自在",
    "T36n1739_039:0993a10": "妙音解脫已下至心恒不捨一切智地有十四",
    "T36n1739_039:0993a11": "行半經。明夜神自說自行饒益眾生行門分。",
    "T36n1739_039:0993a12": "六善男子我以如是淨法光明已下至入如來",
    "T36n1739_039:0993a13": "難思境界有十四行經。明夜神說十種觀察",
    "T36n1739_039:0993a14": "入如來境界分。七又善男子我如是正念思",
    "T36n1739_039:0993a15": "惟已下至聖者證得其已久如有二十九行",
    "T36n1739_039:0993a16": "經。明得此妙音解脫得佛陀羅尼為諸眾生",
    "T36n1739_039:0993a17": "說法自在分。八夜神言善男子乃往古世已",
    "T36n1739_039:0993a18": "下至普入一切法門海般若波羅蜜有三十五",
    "T36n1739_039:0993a19": "行經。明答善財得此法久近所見初佛分。九",
    "T36n1739_039:0993a20": "次有佛出興名離垢法光明已下至住一切智",
    "T36n1739_039:0993a21": "無上法城有六十九行半經。明答善財得法",
    "T36n1739_039:0993a22": "久近供養諸佛數量分。十我唯知此甚深自",
    "T36n1739_039:0993a23": "在妙音解脫令諸世間恒清淨語已下。明推",
    "T36n1739_039:0993a24": "德昇進分。菩薩智輪。遠離一切分別境界。不",
    "T36n1739_039:0993a25": "可以生死中長短染淨廣狹多少。如是諸劫",
    "T36n1739_039:0993a26": "分別顯示。如前十段門中所有法門。如文自",
    "T36n1739_039:0993a27": "具。從善財問證得此法其已久如已下。以理",
    "T36n1739_039:0993a28": "事相。表法中義。隱難知處。略釋少分。以舉大",
    "T36n1739_039:0993a29": "綱。意明約報境即法故明以術行之法成其",
    "T36n1739_039:0993b01": "報故。因果相似。表所行。見報知法。經云乃往",
    "T36n1739_039:0993b02": "古世過世界轉微塵數劫者。世界轉者。是西",
    "T36n1739_039:0993b03": "方大數中數。如釋天童子菩薩數法中具明",
    "T36n1739_039:0993b04": "此明轉世界一切眾生微塵數世間名言。成",
    "T36n1739_039:0993b05": "大智慧言音海。使令世間無&#x9E81;惡語無雜染",
    "T36n1739_039:0993b06": "語。如下文云。我得此甚淺自在妙音解脫。令",
    "T36n1739_039:0993b07": "諸世間離戲論語不作二語常真實語恒清淨",
    "T36n1739_039:0993b08": "語者。意明變世間一切言說。總成般若波羅",
    "T36n1739_039:0993b09": "蜜門。以舉世界轉微塵數為量。以劫名離垢",
    "T36n1739_039:0993b10": "光明者。表般若中本三空寂滅理體故。世界",
    "T36n1739_039:0993b11": "名法界功德雲者。明智慧是法界中說教功",
    "T36n1739_039:0993b12": "德雲故。以現一切眾生業摩尼王海為體者。",
    "T36n1739_039:0993b13": "表無性寂滅三空妙慧。善知一切眾生業差",
    "T36n1739_039:0993b14": "別海。故號之為王。形如蓮花者。表智慧妙用",
    "T36n1739_039:0993b15": "辨體相而中虛無染故。此世界住四天下微",
    "T36n1739_039:0993b16": "塵數香摩尼須彌山網中者。明此三空妙慧",
    "T36n1739_039:0993b17": "住如來無礙四辯之香中故。具須彌山微塵",
    "T36n1739_039:0993b18": "數教網也。以出一切如來本願音者。是第六",
    "T36n1739_039:0993b19": "地以初發心時依一切諸佛而發大願。以其",
    "T36n1739_039:0993b20": "轉法輪音。遍滿十方。開悟一切眾生。從此願",
    "T36n1739_039:0993b21": "生故。蓮花而為莊嚴者。明其法音令一切眾",
    "T36n1739_039:0993b22": "生得無著智慧也。須彌山微塵數蓮花而為",
    "T36n1739_039:0993b23": "眷屬者。須彌明智慧高出世間。微塵明智慧",
    "T36n1739_039:0993b24": "廣多義。蓮花明智慧無著義。眷屬明善分別",
    "T36n1739_039:0993b25": "差別業及諸境緣生總別同異成壞義。須彌",
    "T36n1739_039:0993b26": "山微塵數香摩尼以為間錯者。明以差別智",
    "T36n1739_039:0993b27": "慧。善說無量戒定慧解脫。無垢白淨香以為",
    "T36n1739_039:0993b28": "間錯。摩尼是離垢義故。有須彌山微塵數四",
    "T36n1739_039:0993b29": "天下者。但以須彌為四寶所成於大海中高",
    "T36n1739_039:0993c01": "勝義。若論此般若智中四無礙辯才等。一切",
    "T36n1739_039:0993c02": "眾生言音心數諸業分別量。一一四天下有",
    "T36n1739_039:0993c03": "百千億那由他不可說不可說城者。有如是",
    "T36n1739_039:0993c04": "成就那由他不可說不可說眾生法門。那由",
    "T36n1739_039:0993c05": "他當此溝數。善男子者。呼善財之德稱。以告",
    "T36n1739_039:0993c06": "其法。彼世界中有四天下名為妙幢者。於一",
    "T36n1739_039:0993c07": "四無礙辯中。總名妙幢。中有王都者。以根本",
    "T36n1739_039:0993c08": "智為王。都名普寶花光者。從根本智起差別",
    "T36n1739_039:0993c09": "慧。名普寶花光。去此不遠有菩提場名普現",
    "T36n1739_039:0993c10": "法王宮殿者。明以根本智。起無上正覺之心。",
    "T36n1739_039:0993c11": "成大悲宮差別智慧之殿。正法治眾生故。須",
    "T36n1739_039:0993c12": "彌山微塵數如來於中出現者。一切眾生微",
    "T36n1739_039:0993c13": "塵數煩惱。成般若海為佛出現。皆依本智為",
    "T36n1739_039:0993c14": "道場。起差別智慧能治惑習故。其最初佛名",
    "T36n1739_039:0993c15": "法海雷音光明王者。明根本智起差別智慧。",
    "T36n1739_039:0993c16": "覺觀超出情識之境。名為最初佛。善能說法。",
    "T36n1739_039:0993c17": "號為雷音。教光破一切眾生之惑。名為光明。",
    "T36n1739_039:0993c18": "立法自在能破眾邪。在邪不能壞。名之為王。",
    "T36n1739_039:0993c19": "彼佛出時有輪轉王名清淨日光明面者。明",
    "T36n1739_039:0993c20": "智慧輪王日光照曜明現如摩尼鏡面顯照萬",
    "T36n1739_039:0993c21": "像故。於其佛所受持一切法海旋者。明差別",
    "T36n1739_039:0993c22": "慧於根本智。受持眾法甚深無際。名之海旋。",
    "T36n1739_039:0993c23": "修多羅者。長行經也。佛涅槃後其王出家者。",
    "T36n1739_039:0993c24": "表此第六地中十地正覺智終。出纏智慧已",
    "T36n1739_039:0993c25": "滿。出纏覺觀已亡。名佛滅度出世智慧已成。",
    "T36n1739_039:0993c26": "十一地中唯普賢入纏行門。非是此第六地中",
    "T36n1739_039:0993c27": "十地等三空慧出纏門所及。如十定品中三",
    "T36n1739_039:0993c28": "十箇三空慧解脫菩薩。皆已灌頂位中。以出",
    "T36n1739_039:0993c29": "世無量三昧門。三求普賢。畢竟覓不得見。如",
    "T36n1739_039:0994a01": "來使令想念求之。普賢方現。意明三空慧但",
    "T36n1739_039:0994a02": "及十地出纏門。以此已下但從初至末。列一",
    "T36n1739_039:0994a03": "百箇佛果。不置後十一地普賢法門。此第六",
    "T36n1739_039:0994a04": "地寂滅三空智慧解脫。但位至十地佛位覺",
    "T36n1739_039:0994a05": "觀已終名佛涅槃故。其王出家者。此第六地",
    "T36n1739_039:0994a06": "寂滅三空智慧門。是出家義。如十住中以海",
    "T36n1739_039:0994a07": "幢比丘入滅定表之。其王出家護持正法者。",
    "T36n1739_039:0994a08": "以三空慧護持出世正法。法欲滅時有千部",
    "T36n1739_039:0994a09": "異千種說法。近於末劫業惑障重。諸惡比丘",
    "T36n1739_039:0994a10": "多有&#x9B2A;諍。至不求功德者。明此位中但有三",
    "T36n1739_039:0994a11": "空寂滅智慧門。乏於慈悲無教化者。其王現",
    "T36n1739_039:0994a12": "神通光明種種諸事。令其正法六萬五千年",
    "T36n1739_039:0994a13": "而得興盛者。六萬者。六位昇進之數。五千年",
    "T36n1739_039:0994a14": "者。一位都收五位因果齊進也。明空解脫門",
    "T36n1739_039:0994a15": "以智起出世中慈悲。乃至并前及後一百箇",
    "T36n1739_039:0994a16": "佛次第出興。表此第六般若門但至十地出",
    "T36n1739_039:0994a17": "世佛果位終一地具十地。已上都舉供養須",
    "T36n1739_039:0994a18": "彌山微塵數佛。但表般若出纏高勝。如上一",
    "T36n1739_039:0994a19": "百箇佛。是十地勝進之果。一地配十。夜神所",
    "T36n1739_039:0994a20": "求承事供養佛身。是十地中修行之行。如供",
    "T36n1739_039:0994a21": "養佛剎微塵數佛。是法界總相。無一物不是",
    "T36n1739_039:0994a22": "佛。為一一塵中有無盡佛故。已上皆明約法",
    "T36n1739_039:0994a23": "行成其劫剎國土之果令觀果配因。總是法",
    "T36n1739_039:0994a24": "門。即事即理。以理是事。其王及女俱作比丘",
    "T36n1739_039:0994a25": "及比丘尼者。為般若波羅蜜三空寂滅門。是",
    "T36n1739_039:0994a26": "出生死中智慈之門。當時轉輪王者。今普賢",
    "T36n1739_039:0994a27": "菩薩是。此明智也。比丘尼者。我身是。此明悲",
    "T36n1739_039:0994a28": "也。我唯知此甚深自在妙音解脫者。此明一",
    "T36n1739_039:0994a29": "音遍法界。音復無體無所分別。能轉一切法",
    "T36n1739_039:0994b01": "門。教化一切眾生。名之甚深自在妙音解脫。",
    "T36n1739_039:0994b02": "此是第六現前地。為一切智慧皆現前故。以",
    "T36n1739_039:0994b03": "般若波羅蜜為王。餘九為伴。此治三空智慧",
    "T36n1739_039:0994b04": "寂用不自在障令得自在。",
    "T36n1739_039:0994b05": "[0994b05] 第二推德昇進中。從如諸菩薩摩訶薩已下",
    "T36n1739_039:0994b06": "至辭退而去。約立六門。一推德勝進二示善",
    "T36n1739_039:0994b07": "知識所在云在此佛會中。三舉善知識主夜",
    "T36n1739_039:0994b08": "神名開敷一切樹花。四有二十二行頌。是",
    "T36n1739_039:0994b09": "主城神重頌前法。如文自具。五善財以二十",
    "T36n1739_039:0994b10": "行頌歎主城神德。如文具明。六禮敬辭去。此",
    "T36n1739_039:0994b11": "佛會中者。明不離此正覺菩提無作不思不",
    "T36n1739_039:0994b12": "為無性之理。名此佛會中。而開敷一切行華。",
    "T36n1739_039:0994b13": "成方便波羅蜜。於無生死中入一切生死。同",
    "T36n1739_039:0994b14": "事利行四攝之行。此同休捨優婆夷八萬四",
    "T36n1739_039:0994b15": "千那由他諸煩惱門皆共同行。明第六地出",
    "T36n1739_039:0994b16": "纏解脫已終。此第七地以彼出纏門。入俗利",
    "T36n1739_039:0994b17": "生而無怖畏。以處纏出纏皆平等故。長一切",
    "T36n1739_039:0994b18": "大慈悲令廣大故。無限劑故。欲令大悲之行",
    "T36n1739_039:0994b19": "遍惡道故。攝取眾生至解脫故。",
    "T36n1739_039:0994b20": "[0994b20] 第一正入當位法門中。從爾時善財童子已",
    "T36n1739_039:0994b21": "下至我唯知此菩薩出生廣大喜悅光明解脫",
    "T36n1739_039:0994b22": "門。長科為五段。一爾時善財童子已下至唯",
    "T36n1739_039:0994b23": "願垂慈為我宣說有七行經。明善財至夜神",
    "T36n1739_039:0994b24": "所正申所求分。二夜神言善男子已下至菩薩",
    "T36n1739_039:0994b25": "出生廣大喜光明解脫有十五行半經。明夜",
    "T36n1739_039:0994b26": "神授與善財自行法門分。三善財言大聖已",
    "T36n1739_039:0994b27": "下至令其安住菩薩智慧有六十六行經。明",
    "T36n1739_039:0994b28": "答善財入此法門境界分。四善財童子言聖",
    "T36n1739_039:0994b29": "者發無上大菩提心其已久如已下至而說頌",
    "T36n1739_039:0994c01": "言有十九行經。明欲說發心久近難信分。有",
    "T36n1739_039:0994c02": "二十九行頌。是重頌前法甚深難信簡根堪",
    "T36n1739_039:0994c03": "聞者。如經具明。五善男子乃往古世已下至",
    "T36n1739_039:0994c04": "我唯知此菩薩出生廣大喜光明解脫門已上",
    "T36n1739_039:0994c05": "於此一段是答前善財所問發心來久如分。",
    "T36n1739_039:0994c06": "隨文釋義者。善男子乃往古世已下。約有四",
    "T36n1739_039:0994c07": "門。一舉過世界海微塵數劫答前所問發心",
    "T36n1739_039:0994c08": "久近。二舉世界海名普光明真金摩尼山。三",
    "T36n1739_039:0994c09": "舉世界海中有佛出現名普照法界智慧山寂",
    "T36n1739_039:0994c10": "靜威德王。四舉其世界海中有世界微塵數",
    "T36n1739_039:0994c11": "世界種一一世界種有世界微塵數世界一一",
    "T36n1739_039:0994c12": "世界皆有如來出興。乃至已下別舉。其中有",
    "T36n1739_039:0994c13": "一閻浮提有王都名堅固妙寶莊嚴雲燈。一",
    "T36n1739_039:0994c14": "萬大城周匝圍遶。人壽萬歲。其中有王名一",
    "T36n1739_039:0994c15": "切法音圓滿蓋。有五百大臣六萬婇女七百",
    "T36n1739_039:0994c16": "王子。此會有長者女名寶光明。與六十童女",
    "T36n1739_039:0994c17": "俱。皆身金色目髮紺青。於下文中王歎寶光",
    "T36n1739_039:0994c18": "童女。信知他人功德。以其自手授與童女寶",
    "T36n1739_039:0994c19": "衣中普出一切星宿光明。爾時一切法音圓滿",
    "T36n1739_039:0994c20": "蓋王者。今毘盧遮那如來是。光明王者淨飯",
    "T36n1739_039:0994c21": "王是。蓮花光夫人者。今摩耶夫人是。寶光童",
    "T36n1739_039:0994c22": "女者。即我身是。以四攝法所攝眾生。即此會",
    "T36n1739_039:0994c23": "中一切菩薩是。此是答善財所問發無上大菩",
    "T36n1739_039:0994c24": "提心其已久如之行。明修第七地大慈悲行。",
    "T36n1739_039:0994c25": "自非不限劫數。起廣大心。盡生死際。等三世",
    "T36n1739_039:0994c26": "劫。如世界海微塵數。以無量劫為期。等一切",
    "T36n1739_039:0994c27": "眾生煩惱苦為際。方可稱其此位大慈悲行",
    "T36n1739_039:0994c28": "故。世界海微塵為約比也。若將世法表修行",
    "T36n1739_039:0994c29": "之門觀事知法者。舉世界海微塵數者。言無",
    "T36n1739_039:0995a01": "時可限也。修大悲行也。絕其限量之心。有",
    "T36n1739_039:0995a02": "世界海名普光明真金摩尼山者。表從普光",
    "T36n1739_039:0995a03": "明智起修大慈悲之行。從本已來無有始終。",
    "T36n1739_039:0995a04": "真金者。表法身也。摩尼者。表此智無垢也。",
    "T36n1739_039:0995a05": "山者。表此普光明智淨無垢處生死中利一",
    "T36n1739_039:0995a06": "切眾生無傾動如山。覺此智名佛出現。名普",
    "T36n1739_039:0995a07": "照法界智慧山寂靜威德王者。表約普光明",
    "T36n1739_039:0995a08": "智立其佛號。普照者轉轉照明無斷盡智慧",
    "T36n1739_039:0995a09": "也。山者。不隨境動。復是高出義。體無所作。",
    "T36n1739_039:0995a10": "是寂動義也。智現煩惱業亡是威德。王是自",
    "T36n1739_039:0995a11": "在。故云佛號普照法界智慧山寂靜威德王。",
    "T36n1739_039:0995a12": "善男子。其佛往修菩薩行時淨彼世界海者。",
    "T36n1739_039:0995a13": "以根本智起菩薩行莊嚴自報使令嚴淨。已",
    "T36n1739_039:0995a14": "下微塵數世界種中。皆有如來出興於世者。",
    "T36n1739_039:0995a15": "明普光明智普印諸剎種等無有不見如來出",
    "T36n1739_039:0995a16": "與於世。乃至已下諸四天下。總以普光明智",
    "T36n1739_039:0995a17": "印印無不同。乃至普印一切眾生心海。如日",
    "T36n1739_039:0995a18": "處空水淨日現。乃至已下王都以法界為都",
    "T36n1739_039:0995a19": "城。智王所管。王名一切法音圓滿蓋者。明舉",
    "T36n1739_039:0995a20": "悲智二行齊行五位方便行名為五百大臣。",
    "T36n1739_039:0995a21": "六道中行慈悲法喜為婇女。故云六萬婇女。",
    "T36n1739_039:0995a22": "七百王子。七覺分也。乃至已下惡世時起人",
    "T36n1739_039:0995a23": "壽短促苦多樂少。是行慈悲之處。六十童女",
    "T36n1739_039:0995a24": "者。表六道智悲之行。如下合會。爾時一切",
    "T36n1739_039:0995a25": "法音圓滿蓋王者豈畏人乎。今毘盧遮那如",
    "T36n1739_039:0995a26": "來應正等覺是。光明王者淨飯王是蓮花。夫",
    "T36n1739_039:0995a27": "人者摩耶夫人是寶光童女者我身是。大意",
    "T36n1739_039:0995a28": "所表修大智大慈大悲行。具此三法。論主頌",
    "T36n1739_039:0995a29": "曰。",
    "T36n1739_039:0995b01": " 普光明智名為佛  隨順本願名為父",
    "T36n1739_039:0995b02": " 慈育含生名夫人  法悅利生名童女",
    "T36n1739_039:0995b03": "[0995b03] 已上所有世界海及剎種。皆以世界海塵量。",
    "T36n1739_039:0995b04": "總是此四攝化之境。以無限智悲。當如是行。",
    "T36n1739_039:0995b05": "法界海中遠近長短之量不可得。以明此經",
    "T36n1739_039:0995b06": "即事即理。舉其如是劫海世界國土城都遍",
    "T36n1739_039:0995b07": "周十方廣多無限。如來出現遍其國中。其王",
    "T36n1739_039:0995b08": "行行濟生。童女求法。以惡世人苦苦告其大",
    "T36n1739_039:0995b09": "王。其事實然。又將此法表此第七地修方便",
    "T36n1739_039:0995b10": "波羅蜜法則樣式也。舉法況之。此一段已上",
    "T36n1739_039:0995b11": "經文及頌大意。使修習處俗大悲。不立出家",
    "T36n1739_039:0995b12": "之相。以毘盧遮那佛為所表依主。即表第七",
    "T36n1739_039:0995b13": "地之慈悲門。通該五位直至佛究竟果海故。",
    "T36n1739_039:0995b14": "以是起初至終不異普光明智。以一佛普會。",
    "T36n1739_039:0995b15": "不安立十地百佛勝進。不似前出纏三空般",
    "T36n1739_039:0995b16": "若位中其王及女出家作比丘比丘尼表之。",
    "T36n1739_039:0995b17": "此但以俗士表之。設佛果毘盧遮那佛亦是",
    "T36n1739_039:0995b18": "俗身。以花冠瓔珞環釧莊嚴。非出家也。以此",
    "T36n1739_039:0995b19": "第七一位慈悲門與前後五位中同行。但約",
    "T36n1739_039:0995b20": "出世處世表像別故。令識勝進別同異。此是",
    "T36n1739_039:0995b21": "第七遠行地善知識。何故名遠行地者。為此",
    "T36n1739_039:0995b22": "地修處世大慈悲行。遠徹十方世界海。人",
    "T36n1739_039:0995b23": "天地獄一切行徹也。不同有求一念出世間",
    "T36n1739_039:0995b24": "心。以方便波羅蜜為主。餘九為伴。以治處染",
    "T36n1739_039:0995b25": "淨二心大悲處生死不自在障令得自在。至",
    "T36n1739_039:0995b26": "八地菩薩行得一分自在。於佛十力猶未自",
    "T36n1739_039:0995b27": "在。十地方終。自六地已前未得四攝中而得",
    "T36n1739_039:0995b28": "自在。為有染淨二業未亡。七地已去四攝事",
    "T36n1739_039:0995b29": "中方得自在故。以此位治染淨二障。入無染",
    "T36n1739_039:0995c01": "淨慈悲行故。我唯知此菩薩出生廣大喜光",
    "T36n1739_039:0995c02": "明解脫者。此位四攝四無量心法方始徹",
    "T36n1739_039:0995c03": "故。",
    "T36n1739_039:0995c04": "[0995c04] 第二推德勝進中。從如諸菩薩摩訶薩已下",
    "T36n1739_039:0995c05": "至辭退而去。約立三門。一推德昇進。二此道",
    "T36n1739_039:0995c06": "場中有夜神名大願精進力救護一切眾生。",
    "T36n1739_039:0995c07": "三禮敬辭去。云道場中不云菩提者。為此第",
    "T36n1739_039:0995c08": "八不動地無功智現諸法普會。無有菩提已",
    "T36n1739_039:0995c09": "發當發現發。不云離與不離故。直云道場中",
    "T36n1739_039:0995c10": "無功之智處中道故。是故善財亦不云我已",
    "T36n1739_039:0995c11": "先發菩提心等故。夜神名大願精進力救護",
    "T36n1739_039:0995c12": "一切眾生者。以智悲行滿無功任本願風之",
    "T36n1739_039:0995c13": "所吹利物故。以本願波羅蜜風。一往利生無",
    "T36n1739_039:0995c14": "休息故。一切諸佛七勸三加。令教化眾生無",
    "T36n1739_039:0995c15": "有休息。以立名故。故名大願精進力救護一",
    "T36n1739_039:0995c16": "切眾生。",
    "T36n1739_039:0995c17": "[0995c17] 第一正入當位法門中。從爾時善財童子已",
    "T36n1739_039:0995c18": "下至我唯知此教化眾生善根解脫。於此段",
    "T36n1739_039:0995c19": "中長科六門。一爾時善財童子已下至現本清",
    "T36n1739_039:0995c20": "淨法性身有十五行經。明善財往見大願精",
    "T36n1739_039:0995c21": "進力救護一切眾生夜神所見夜神所現差別",
    "T36n1739_039:0995c22": "不同分。二時善財童子已下至是為十明善財",
    "T36n1739_039:0995c23": "見夜神五體投地頂禮生十種心分。三發是",
    "T36n1739_039:0995c24": "心已下至頌明善財得彼夜神與諸菩薩佛剎",
    "T36n1739_039:0995c25": "微塵數同行分。并善財說十行頌歎夜神德。",
    "T36n1739_039:0995c26": "如文具明。四爾時善財已下至阿耨多羅三",
    "T36n1739_039:0995c27": "藐三菩提得不退轉有六十六行經。明夜神",
    "T36n1739_039:0995c28": "答善財法門名目及此門現種種色身無盡",
    "T36n1739_039:0995c29": "分。五善男子如汝所問從幾時來發菩提心",
    "T36n1739_039:0996a01": "修菩薩行已下至滿足大願成就諸力有三十",
    "T36n1739_039:0996a02": "七行經。明夜神告善財。菩薩智輪遠離一切",
    "T36n1739_039:0996a03": "分別境界不可以生死中長短染淨廣狹多少",
    "T36n1739_039:0996a04": "所知分。六佛子乃往古世過世界海已下至",
    "T36n1739_039:0996a05": "頌。此一段明夜神答善財發心久如分。已下",
    "T36n1739_039:0996a06": "一段頌。明夜神重頌前法。隨文釋義者。善",
    "T36n1739_039:0996a07": "財見彼夜神在大眾中坐普現一切宮殿摩尼",
    "T36n1739_039:0996a08": "王藏師子之座普現法界國土摩尼寶網彌覆",
    "T36n1739_039:0996a09": "其上者。表無功之智體淨無垢為座。常現一",
    "T36n1739_039:0996a10": "切人天龍宮殿。咸處其中。摩尼寶網覆上者。",
    "T36n1739_039:0996a11": "表無功之智恒施教網。此明約智報成故。現",
    "T36n1739_039:0996a12": "日月星宿影像身。現隨眾生心。普令得見身。",
    "T36n1739_039:0996a13": "明以智報得其座還如智體能現眾法。所現",
    "T36n1739_039:0996a14": "眾法如佛剎微塵數。已下如文具明。善財五",
    "T36n1739_039:0996a15": "體投地者。明敬法深重也。善財獲益。如下文",
    "T36n1739_039:0996a16": "具明。爾時善財問夜神此解脫其名何等。夜",
    "T36n1739_039:0996a17": "神答言。名教化眾生令生善根者。明一切眾",
    "T36n1739_039:0996a18": "生皆從無作智生。此智者。一切善根自然而",
    "T36n1739_039:0996a19": "生。一切諸苦自然而滅。以智體性無作者故。",
    "T36n1739_039:0996a20": "眾生迷之。於無苦中妄作諸業。若也達此。苦",
    "T36n1739_039:0996a21": "亡善生。是故名教化眾生令生善根解脫。又",
    "T36n1739_039:0996a22": "於解脫於無色身中以無依住智。普現一切",
    "T36n1739_039:0996a23": "諸佛眾生身。如下文具明。又善財問神發無",
    "T36n1739_039:0996a24": "上大菩提心其已久如。夜神答云。菩薩智輪",
    "T36n1739_039:0996a25": "遠離一切分別境界。不可以生死中長短染",
    "T36n1739_039:0996a26": "淨廣狹多少如是分別顯示。以菩薩智輪本",
    "T36n1739_039:0996a27": "性清淨離一切分別網超一切障礙山隨所應",
    "T36n1739_039:0996a28": "化而普照故。從此已下舉六種喻。一如日遊",
    "T36n1739_039:0996a29": "空無有晝夜喻。二如日輪住閻浮提現一切",
    "T36n1739_039:0996b01": "寶中及以河海淨水中而眾生無不見日喻。",
    "T36n1739_039:0996b02": "三如舡師常以大舡於河流中不依彼此及中",
    "T36n1739_039:0996b03": "流喻。四如大虛空一切世界於中成壞而無",
    "T36n1739_039:0996b04": "分別本性清淨喻。五以大願如風輪持萬象",
    "T36n1739_039:0996b05": "喻。六如幻化人支體雖具而無出入息及寒",
    "T36n1739_039:0996b06": "熱飢渴憂喜生死喻。此六喻大約智性自如",
    "T36n1739_039:0996b07": "空。無性無依無有處所。而常現一切諸佛眾",
    "T36n1739_039:0996b08": "生前。教化無有休息。以先所發大願風輪所",
    "T36n1739_039:0996b09": "持故。從佛子乃往古世過世界海微塵數劫",
    "T36n1739_039:0996b10": "已下。是夜神隨世說劫舉發心久近因緣。此",
    "T36n1739_039:0996b11": "是如幻中安立。經云乃往古世過世界海微",
    "T36n1739_039:0996b12": "塵數劫者。明無數表本無數體可得。時劫亦",
    "T36n1739_039:0996b13": "然。有劫名善光者。明無功智體安立名也。世",
    "T36n1739_039:0996b14": "界名寶光。無功用智任物現法。名世界也。於",
    "T36n1739_039:0996b15": "其劫中有一萬佛出興者。以無功之智隨根",
    "T36n1739_039:0996b16": "應現。名一萬佛出興。一萬者。以一智應萬行",
    "T36n1739_039:0996b17": "也。其最初佛號法輪音虛空燈王如來十號",
    "T36n1739_039:0996b18": "圓滿者。以無功之智任運利生。恒轉法輪。音",
    "T36n1739_039:0996b19": "如虛空中響。無有依處。而照燭一切眾生故。",
    "T36n1739_039:0996b20": "名燈明智。自在故名王。十號具足者。智用遍",
    "T36n1739_039:0996b21": "周隨行立名也。彼閻浮提有一王都名寶莊",
    "T36n1739_039:0996b22": "嚴者。是智王所化之境。名寶莊嚴。其東不遠",
    "T36n1739_039:0996b23": "有一大林名曰妙光者。東方表智化眾生令",
    "T36n1739_039:0996b24": "明生處也。以東方表法也。以木貫日為東字",
    "T36n1739_039:0996b25": "林名妙光。以行如林蔭俗廣多。啟明利物。名",
    "T36n1739_039:0996b26": "為妙光。中有道場。名為寶花。表以行利生心",
    "T36n1739_039:0996b27": "花開敷故。道場名寶花。彼道場中有普光明",
    "T36n1739_039:0996b28": "摩尼蓮花藏師子之座。時彼如來於此座上",
    "T36n1739_039:0996b29": "成阿耨菩提者。以無功用智性。恒普照法界",
    "T36n1739_039:0996c01": "自性無垢以為座。以此智體性無成壞。名曰",
    "T36n1739_039:0996c02": "成無上菩提。滿一百年坐於道場者。百者為",
    "T36n1739_039:0996c03": "表。一地中十地十波羅蜜滿也。又約此位勝",
    "T36n1739_039:0996c04": "進後位過九地一階百波羅蜜滿至十地自佛",
    "T36n1739_039:0996c05": "位滿故。約立百為階級已下勝光王。是智之",
    "T36n1739_039:0996c06": "所治行慈之所治行慈之境界。王及太子。舉",
    "T36n1739_039:0996c07": "善惡相刑發慈心之方便也。王名勝光是智",
    "T36n1739_039:0996c08": "善伏太子是行慈之行已下諸苦境界。是智",
    "T36n1739_039:0996c09": "所行慈悲位也。如下合會。五百大臣欲害我",
    "T36n1739_039:0996c10": "者。今提婆達多五百徒黨是。是諸人蒙佛所",
    "T36n1739_039:0996c11": "化。於當來過須彌山微塵數劫。善光世中成",
    "T36n1739_039:0996c12": "佛。有五百佛次第而成。乃至彼諸罪人我所",
    "T36n1739_039:0996c13": "救者。即拘留孫佛等賢劫千佛是。拘留孫。此",
    "T36n1739_039:0996c14": "云應斷已斷。及百萬阿僧祇菩薩普在十方",
    "T36n1739_039:0996c15": "行菩薩行者。是勝光王今薩遮尼乾子大論",
    "T36n1739_039:0996c16": "師是。薩遮尼乾者。此外道裸形自餓。不為衣",
    "T36n1739_039:0996c17": "食所繫。王宮人及諸眷屬。彼尼乾子六萬弟",
    "T36n1739_039:0996c18": "子是。已上總明智所化境成就之人。佛子我",
    "T36n1739_039:0996c19": "於爾時救罪人已父母聽我出家者。表智位",
    "T36n1739_039:0996c20": "體淨無染名為出家。出有功用家。於虛空燈",
    "T36n1739_039:0996c21": "王佛所出家學道。五百歲中淨修梵行。即得",
    "T36n1739_039:0996c22": "成就百萬陀羅尼者。五百歲者。表無功用智",
    "T36n1739_039:0996c23": "體通五位。但生熟不同。此為初佛通。此初佛",
    "T36n1739_039:0996c24": "有十九箇佛次第出興者。明至八地無功智",
    "T36n1739_039:0996c25": "中學佛十力自成一佛通為二十箇佛昇九地",
    "T36n1739_039:0996c26": "十地佛果故。至此八地攝後二地果故。在此",
    "T36n1739_039:0996c27": "八地位中以無功之智。即十地佛果不二故。",
    "T36n1739_039:0996c28": "故於此位安立十九箇佛。明通八地無功之",
    "T36n1739_039:0996c29": "智。共為二十以相入故。表八地中即十地行",
    "T36n1739_039:0997a01": "也。三世一也。其中承事佛者。表隨行之身。初",
    "T36n1739_039:0997a02": "舉萬佛出興。表九地萬行滿。次日光劫中有",
    "T36n1739_039:0997a03": "六十億佛出興。表十地中六位齊因果一體",
    "T36n1739_039:0997a04": "無前後也。已上意明以普光明體勝進利生",
    "T36n1739_039:0997a05": "大悲智自在無功之行。益眾生之樣式。安立",
    "T36n1739_039:0997a06": "利人發行救眾生之法。用令學者倣之如前。",
    "T36n1739_039:0997a07": "或隨位中安立一百佛。已後更安一二三四",
    "T36n1739_039:0997a08": "佛者。總明約位成行故。行中有果。設使其自",
    "T36n1739_039:0997a09": "行果外見佛者。不離自行所見故。行及方見",
    "T36n1739_039:0997a10": "即真佛也。要期而方見者。暫化還亡是化佛",
    "T36n1739_039:0997a11": "也。以即事即理言之。二十八相者。欠四相不",
    "T36n1739_039:0997a12": "滿三十二相。表此第八地欠九地十地四重",
    "T36n1739_039:0997a13": "因果未滿位故。一地兩重因果。以位位中有",
    "T36n1739_039:0997a14": "正位果有向果故。一切世界海微塵數劫所",
    "T36n1739_039:0997a15": "有諸佛出興于世親近供養者。明無功之智",
    "T36n1739_039:0997a16": "遍周無法不佛佛即法也。十方虛空無有間",
    "T36n1739_039:0997a17": "缺針鋒毛端不是一切法一切佛故。但有微",
    "T36n1739_039:0997a18": "塵許是非染淨心。皆不是佛也。以智眼印之。",
    "T36n1739_039:0997a19": "已下一段頌。重明前法。如文自具。善男子我",
    "T36n1739_039:0997a20": "唯知此教化眾生令生善根解脫已下。推德",
    "T36n1739_039:0997a21": "昇進。此是第八不動地中善知識。以願波羅",
    "T36n1739_039:0997a22": "蜜為主餘九為伴。治無功用智中說法未自",
    "T36n1739_039:0997a23": "在障令得自在。",
    "T36n1739_039:0997a24": "[0997a24] 第二推德勝進中。從如諸菩薩摩訶薩已下",
    "T36n1739_039:0997a25": "至辭退而去。有十一行半經。於此段中約分",
    "T36n1739_039:0997a26": "三門。一示善知識所居之處。二釋善知識名。",
    "T36n1739_039:0997a27": "三禮敬辭退。云此閻浮提有一園林者。明修",
    "T36n1739_039:0997a28": "第九善慧地法門邊際普蔭十方一切眾生行",
    "T36n1739_039:0997a29": "解脫廣大處生死如園萬行如林。故為名也。",
    "T36n1739_039:0997b01": "嵐毘者。此云樂勝。尼者此云園也。為以智慧",
    "T36n1739_039:0997b02": "法樂眾生故。此園林亦是如來示現下生時",
    "T36n1739_039:0997b03": "誕生之園。明八地菩薩從兜率天降神下生",
    "T36n1739_039:0997b04": "為處胎為受生也。於九地中修智慧利人天。",
    "T36n1739_039:0997b05": "及滿一切眾生之智慧故。名為受生。受學諸",
    "T36n1739_039:0997b06": "佛智慧令滿一切眾生故。如經自明。有神名",
    "T36n1739_039:0997b07": "妙德圓滿者。明善慧地妙慧圓滿故。神者以",
    "T36n1739_039:0997b08": "悲智善能說教為神。",
    "T36n1739_039:0997b09": "[0997b09] 第一正入當位法中。長科為十段。一爾時善",
    "T36n1739_039:0997b10": "財童子已下。至增長菩薩大功德海有六行",
    "T36n1739_039:0997b11": "經。明善財往見善知識分。二善財見已已下",
    "T36n1739_039:0997b12": "至為世大明有三行經。明善財見善知識申",
    "T36n1739_039:0997b13": "請所求分。三彼神答言已下至十者入如來",
    "T36n1739_039:0997b14": "地受生藏有十二行半經。明正受善財十種",
    "T36n1739_039:0997b15": "受生藏分。四善男子云何名願常供養一切",
    "T36n1739_039:0997b16": "佛受生藏已下至是為菩薩第十種受生藏十",
    "T36n1739_039:0997b17": "種受生藏。自有十段文分。五從佛子若菩薩",
    "T36n1739_039:0997b18": "摩訶薩於此十法修習增長已下至頌有十二",
    "T36n1739_039:0997b19": "行經。明勸修得益分。次下有二十行頌。重頌",
    "T36n1739_039:0997b20": "前法。歎受生法門。六善男子菩薩具此十法",
    "T36n1739_039:0997b21": "生如來家已下至自在受生解脫門有兩行半",
    "T36n1739_039:0997b22": "經。明神自申得法久遠分。七善財白言聖者",
    "T36n1739_039:0997b23": "此解脫門境界云何已下至頌此一段答前善",
    "T36n1739_039:0997b24": "財所問受生境界。八有二十三行頌。重頌前",
    "T36n1739_039:0997b25": "法。九善男子我唯知此菩薩於無量劫遍一",
    "T36n1739_039:0997b26": "切處示現受生自在解脫已下。明推德昇進。",
    "T36n1739_039:0997b27": "十隨文釋義者。此之菩薩得無生忍獲無功",
    "T36n1739_039:0997b28": "智。創始現前令使昇進。九地學佛說法辯才",
    "T36n1739_039:0997b29": "門。令使滿足天之及人一切眾生意名為受",
    "T36n1739_039:0997c01": "生藏。如經頌云。聞法不厭樂觀察。普於三世",
    "T36n1739_039:0997c02": "無所礙。身心清淨如虛空。此名稱者受生藏。",
    "T36n1739_039:0997c03": "其心恒住大悲海。堅如金剛及寶山。了達一",
    "T36n1739_039:0997c04": "切種智門。此最勝者受生藏。廣如經具明。於",
    "T36n1739_039:0997c05": "此第九地學佛智慧。普周十地大智法悅現",
    "T36n1739_039:0997c06": "前。以瞿波表之。十一地悲滿智周。以摩耶夫",
    "T36n1739_039:0997c07": "人佛母表之。處世利物。大約以佛及摩耶淨",
    "T36n1739_039:0997c08": "飯王等。表智悲之行滿。若佛者一切處一切",
    "T36n1739_039:0997c09": "時無不是生故。善財問法境界有二義。一問",
    "T36n1739_039:0997c10": "受生境界。二問得法門久近境界。如下文大",
    "T36n1739_039:0997c11": "天得此解脫其已久如。誕生之中約三乘境",
    "T36n1739_039:0997c12": "界。一如摩耶夫人身所生法。約中下根眾生",
    "T36n1739_039:0997c13": "所見。約上根眾生。蓮華化身。或從空現不從",
    "T36n1739_039:0997c14": "母胎。上上根眾生豁然悟道。自覺聖智冥與",
    "T36n1739_039:0997c15": "智應。不論如來出世。如善財所有知識所說",
    "T36n1739_039:0997c16": "往因發心之始。具有如是種種諸流。亦有夜",
    "T36n1739_039:0997c17": "觀星月。便空中有佛而為說法。亦有見佛從",
    "T36n1739_039:0997c18": "空而下而為說法。亦有空中供養栴檀塔座",
    "T36n1739_039:0997c19": "佛為說法者。如賢勝優婆夷得菩薩解脫名",
    "T36n1739_039:0997c20": "無依處道場既自開解復為他說。又得無眼",
    "T36n1739_039:0997c21": "耳鼻舌身意盡皆無盡門。此不從師學。此摩",
    "T36n1739_039:0997c22": "耶夫人身。但明悲智相資益眾生事隨根所",
    "T36n1739_039:0997c23": "見各自不同。普賢菩薩云。為劣解眾生母胎",
    "T36n1739_039:0997c24": "出現。上根之類蓮花出興。若約異類多根六",
    "T36n1739_039:0997c25": "趣差別所見如來受生萬類不同。且約人間",
    "T36n1739_039:0997c26": "感根所見。如經具明。乃至十方世界塵塵中。",
    "T36n1739_039:0997c27": "普見如來受生境界。以此境界以為園林。念",
    "T36n1739_039:0997c28": "菩薩何時誕生經於百年者。表從此九地昇",
    "T36n1739_039:0997c29": "十地為百年。至十一地是生時如下一一具",
    "T36n1739_039:0998a01": "陳。十法已下廣明寶多羅樹者。如此方&#x6936;櫚",
    "T36n1739_039:0998a02": "樹。勝寶所成已下問發心久近中。言善男子",
    "T36n1739_039:0998a03": "乃往古世過億佛剎微塵數劫復過是數者。",
    "T36n1739_039:0998a04": "是非限量分別之數。但總是無數也。世界名",
    "T36n1739_039:0998a05": "普寶者。從普賢願願行為世界之體故。劫名",
    "T36n1739_039:0998a06": "悅樂者。表從第九善慧地生如來智慧家故。",
    "T36n1739_039:0998a07": "八十那由他佛於中出現者。表從第八地生",
    "T36n1739_039:0998a08": "第九佛智慧家故。第一佛號自在功德幢明。",
    "T36n1739_039:0998a09": "已昇十地。已下世界是所化之境。王都是智",
    "T36n1739_039:0998a10": "所攝化之人。王及夫人。表智悲之行。二十億",
    "T36n1739_039:0998a11": "那由他婇女。表智悲二行。法悅充滿園及樓",
    "T36n1739_039:0998a12": "閣。表智遊生死如園。為明菩薩居生死中攝",
    "T36n1739_039:0998a13": "化眾生令得樂者。是菩薩法樂遊故。其邊有",
    "T36n1739_039:0998a14": "樹名一切施喜光。依所生菩薩施法樂得名。",
    "T36n1739_039:0998a15": "夫人攀彼樹枝而生菩薩者。表大悲攀緣利",
    "T36n1739_039:0998a16": "人。然菩薩何得有生而作生法。皆緣像表",
    "T36n1739_039:0998a17": "法。引接眾生令易解故。設見生者。但約一分",
    "T36n1739_039:0998a18": "眾生見。如是生非盡然也。已下以此知之。隨",
    "T36n1739_039:0998a19": "眾生解處而取之。是菩薩誕生法。但隨眾生",
    "T36n1739_039:0998a20": "宜何受益。是菩薩誕生法故。意明像智慧生",
    "T36n1739_039:0998a21": "隨眾生欲說法自在。是菩薩受生也。畢洛差",
    "T36n1739_039:0998a22": "樹此云高顯也。依佛名高顯而立樹名。亦稱",
    "T36n1739_039:0998a23": "德而高顯。彌覆十方已下合會因緣本行。如",
    "T36n1739_039:0998a24": "經具明。已下二十三行頌。重頌前法。如文具",
    "T36n1739_039:0998a25": "明。此是第九善慧地善知識。以力波羅蜜為",
    "T36n1739_039:0998a26": "主餘九為伴。治於一切趣說法不自在障令",
    "T36n1739_039:0998a27": "得自在。",
    "T36n1739_039:0998a28": "[0998a28] 第二推德昇進中從諸菩薩已下至辭退而",
    "T36n1739_039:0998a29": "去。有九行經。約分四門。一推德勝進。二示善",
    "T36n1739_039:0998b01": "知識所居之城云迦毘羅。三舉善知識名曰",
    "T36n1739_039:0998b02": "瞿波。四禮敬辭去。迦毘羅城者。此云黃色",
    "T36n1739_039:0998b03": "城。是黃頭仙修道之處。事以會十地應真合",
    "T36n1739_039:0998b04": "中宮之色。是以表法中宮土為黃色。圓而無",
    "T36n1739_039:0998b05": "方。明智悲二德以體用遍周載育萬有而無",
    "T36n1739_039:0998b06": "體也。像戊己二位。戊表智。己表悲。然達世",
    "T36n1739_039:0998b07": "應真如真者。方如徹其萬法之本也。始得妙",
    "T36n1739_039:0998b08": "用之精微者。智悲為本也。此瞿波者。亦云瞿",
    "T36n1739_039:0998b09": "夷。此云守護地者。守護菩薩行中大慈大悲",
    "T36n1739_039:0998b10": "之地。如毘盧遮那如來是智。以花冠瓔珞眾",
    "T36n1739_039:0998b11": "福莊嚴。是智悲二行之報生佛也。列位雖二",
    "T36n1739_039:0998b12": "行是一人。瞿波雖號如來為大子時第三夫",
    "T36n1739_039:0998b13": "人之數。意是慈悲法悅之位。終非如世間五",
    "T36n1739_039:0998b14": "欲妻也。如來應真智會體遍十方。不可以如",
    "T36n1739_039:0998b15": "世間質礙論。不可以作世間形相解現同人",
    "T36n1739_039:0998b16": "間示同人法現同天上與天同風。地獄畜生",
    "T36n1739_039:0998b17": "隨類差別。不可以作一行知。不可以作一",
    "T36n1739_039:0998b18": "身解眾生。無量佛亦同然。然其報土報身。",
    "T36n1739_039:0998b19": "遍一切方超出三界。與菩薩眾人天同居。有",
    "T36n1739_039:0998b20": "翳之流恒同身共居而常不知不見。十方佛",
    "T36n1739_039:0998b21": "剎智境含容於一微塵。總圓無盡。言瞿波者。",
    "T36n1739_039:0998b22": "約此人間現同人法。有而不著。表大智之功",
    "T36n1739_039:0998b23": "德捨而能捨起引生之路。如經下文自說。往",
    "T36n1739_039:0998b24": "古同行之因緣所行菩薩行。為夫妻之緣起。",
    "T36n1739_039:0998b25": "乃至佛位。又約先德所說。如來為太子時。有",
    "T36n1739_039:0998b26": "三夫人。一名耶輸陀羅。二名瞿波。三名摩奴",
    "T36n1739_039:0998b27": "舍。未知出何教門約有此義。如耶輸陀羅。出",
    "T36n1739_039:0998b28": "家作比丘尼。太子名威德主已下。明太子出",
    "T36n1739_039:0998b29": "遊瞿波婚禮及見佛所有因緣。於此段中約",
    "T36n1739_039:0998c01": "分立十門。一太子出行遊觀。二善現母女見",
    "T36n1739_039:0998c02": "太子心生愛染。三女母自念卑賤非其匹偶。",
    "T36n1739_039:0998c03": "四童女寐夢見勝日身佛。覺已有天告其童",
    "T36n1739_039:0998c04": "女云。勝日身佛出興於世。五童女自申美德。",
    "T36n1739_039:0998c05": "自進請約為夫人。願垂納受。六太子問女。誰",
    "T36n1739_039:0998c06": "為守護。先屬何人。七母說頌以申女德及所",
    "T36n1739_039:0998c07": "生因。蓮花中化生與太子同日生。八太子入",
    "T36n1739_039:0998c08": "香牙園問女及母。我行菩薩行。汝不障礙不。",
    "T36n1739_039:0998c09": "九女白太子言敬奉來教。十太子納女為夫",
    "T36n1739_039:0998c10": "人。以五百摩尼寶散其身上。已上十門明太",
    "T36n1739_039:0998c11": "子納妻。童女受位已下女母善現歎女智德。",
    "T36n1739_039:0998c12": "於此已下復分十門。一女母歎女之德。二太",
    "T36n1739_039:0998c13": "子與妙德及十千婇女往香牙園法光道場見",
    "T36n1739_039:0998c14": "佛。三太子及女見佛歎供養。四佛為說普眼",
    "T36n1739_039:0998c15": "燈門經。五太子及女聞法。於一切法中得三",
    "T36n1739_039:0998c16": "昧海。六妙德女得三昧。名難勝海藏。永不退",
    "T36n1739_039:0998c17": "轉大菩提心。七太子辭佛還宮啟白父王如",
    "T36n1739_039:0998c18": "來出世。八王聞歡喜。集諸小王群臣眷屬授",
    "T36n1739_039:0998c19": "太子灌頂職。與諸眷屬俱詣佛所。九王見佛",
    "T36n1739_039:0998c20": "禮敬遶畢退坐一面。如來放光以神通力。示",
    "T36n1739_039:0998c21": "化其王三乘法化。十其王及眷屬皆獲利益。",
    "T36n1739_039:0998c22": "出家學道不久得離暗燈陀羅尼門。已上明",
    "T36n1739_039:0998c23": "財主王得道。已下明太子為王十五日七寶",
    "T36n1739_039:0998c24": "來至。於此段中復立十門。一太子登紹王位",
    "T36n1739_039:0998c25": "七寶自至。二八十王城安置僧坊。三請佛入",
    "T36n1739_039:0998c26": "城。四佛入城。已以大神力眾生歡喜眾生獲",
    "T36n1739_039:0998c27": "益。五太子輪王者。今毘盧遮那如來是。六財",
    "T36n1739_039:0998c28": "主王者。寶花佛是。現在東方世界。七其女母",
    "T36n1739_039:0998c29": "者。我母善目是。八為輪王夫人妙德者。我身",
    "T36n1739_039:0999a01": "是者。即瞿波是。九自此已去明供養佛。數都",
    "T36n1739_039:0999a02": "舉六十億百千那由他。十通本勝日身如來",
    "T36n1739_039:0999a03": "至末佛。號廣大解。有五十。已上十門明都結",
    "T36n1739_039:0999a04": "本緣因果。從最後佛號廣大解已下復立十",
    "T36n1739_039:0999a05": "門。一於此佛所得法門。二明得法門。名觀察",
    "T36n1739_039:0999a06": "一切菩薩三昧。已經佛剎微塵數劫勤加修",
    "T36n1739_039:0999a07": "習。三明率化勸修此門。四雖多劫勤修自念。",
    "T36n1739_039:0999a08": "猶未能盡知菩薩行。五推德勝進。六正歎後",
    "T36n1739_039:0999a09": "善友之德。七示其善友所居世界之處。八舉",
    "T36n1739_039:0999a10": "善友之名。名曰佛母摩耶。九瞿波說頌重頌",
    "T36n1739_039:0999a11": "前法。十更舉往古初時遠因為居士女時所",
    "T36n1739_039:0999a12": "緣之行。已上四十門總明答善財所問發心",
    "T36n1739_039:0999a13": "久如因緣之行。夫菩薩之意深廣難知。或說",
    "T36n1739_039:0999a14": "事而意在理中。或說理而無虧事行。今舉",
    "T36n1739_039:0999a15": "其事行略申表法之門廣長。約陳少分云爾",
    "T36n1739_039:0999a16": "尼。",
    "T36n1739_039:0999a17": "[0999a17] 依三乘出世法。如瞿波。作善財十地位中善",
    "T36n1739_039:0999a18": "知識。表十地大悲行徹約古人作四句解之。",
    "T36n1739_039:0999a19": "一得真不證。二知真行俗。三處纏不染。四大",
    "T36n1739_039:0999a20": "悲同事。此約毘盧遮那行普賢行十方六道",
    "T36n1739_039:0999a21": "化身處世應根大悲之行。今約立十門。以歎",
    "T36n1739_039:0999a22": "其德。一以智體無依隨器現相門。二即如影",
    "T36n1739_039:0999a23": "性無塵門。三智影本無器隨心現門。四智無",
    "T36n1739_039:0999a24": "彼此如響應緣門。五眾生妄夢所見非智有",
    "T36n1739_039:0999a25": "作門。六智無所作隨夢幻生門。七如幻人有",
    "T36n1739_039:0999a26": "形無質非有欲想門。八以智體如空隨本願",
    "T36n1739_039:0999a27": "力十方勤現門。九以無緣大悲徹俗利生門。",
    "T36n1739_039:0999a28": "十以大智遍通含識俗體恒真而無所污門。",
    "T36n1739_039:0999a29": "以此十法歎瞿波行普賢之行。若以普賢行",
    "T36n1739_039:0999b01": "中引眾生出纏離俗之行。即具須擇。是擇非",
    "T36n1739_039:0999b02": "應根所宜治惑。若智現隨流而性常者。此為",
    "T36n1739_039:0999b03": "佛子大意。此瞿波十地道終出世智滿。欲令",
    "T36n1739_039:0999b04": "諸菩薩至十地道者。入十一地普賢行門。如",
    "T36n1739_039:0999b05": "蓮花處水不濕或處世。大悲破其染淨二種",
    "T36n1739_039:0999b06": "習障。方得入十一地普賢行門。如前十定品",
    "T36n1739_039:0999b07": "十地位中。灌頂受如來職位。出世智悲二行",
    "T36n1739_039:0999b08": "已滿。猶於十一地位。三度入百千三昧門。畢",
    "T36n1739_039:0999b09": "竟覓普賢菩薩。不得如來。令生想念志求。方",
    "T36n1739_039:0999b10": "見普賢菩薩。為有出世淨智習在。准此例知。",
    "T36n1739_039:0999b11": "須發廣大悲願誓度有情。深觀世間與真體",
    "T36n1739_039:0999b12": "一。不屬染淨處幻生門。入幻住海化幻眾生。",
    "T36n1739_039:0999b13": "知如幻性入無依智門。等法界性。以智幻作",
    "T36n1739_039:0999b14": "一切供養之具。供養一切幻生如來。以如是",
    "T36n1739_039:0999b15": "智幻生門。供佛利生無有休息。",
    "T36n1739_039:0999b16": "[0999b16] 第一正入當位法門中從爾時善財童子已",
    "T36n1739_039:0999b17": "下。長科六段。一爾時善財童子已下至不久",
    "T36n1739_039:0999b18": "當成無上果故有十九行經。明善財至法界",
    "T36n1739_039:0999b19": "光明講堂無憂妙德神與一萬主宮殿神來迎",
    "T36n1739_039:0999b20": "善財歎善財志德發心勇猛精進分。二善財",
    "T36n1739_039:0999b21": "童子已下至頌此一段經。明善財自說菩薩",
    "T36n1739_039:0999b22": "志願益眾生之行將昇法堂諸神散花供養善",
    "T36n1739_039:0999b23": "財分已下。有十行頌。無憂妙德神稱歎善財",
    "T36n1739_039:0999b24": "童子。如文具明。三爾時無憂妙德神已下至",
    "T36n1739_039:0999b25": "修諸善行恒不止息有二十五行經。明善財",
    "T36n1739_039:0999b26": "至瞿波所申請所求分。四瞿波告善財言已",
    "T36n1739_039:0999b27": "下至頌此一段。明瞿波為善財說菩薩行因",
    "T36n1739_039:0999b28": "陀羅網普智光明及十種事善知識之行并二",
    "T36n1739_039:0999b29": "十四行頌重頌前法分。五時釋迦瞿波說此",
    "T36n1739_039:0999c01": "頌已下至一切如來解脫光明皆了知故有",
    "T36n1739_039:0999c02": "五十六行經。明瞿波答善財所問法門境界",
    "T36n1739_039:0999c03": "分。六爾時善財童子白瞿波言已下至卷末。",
    "T36n1739_039:0999c04": "總明答善財所問得法久如分。隨文釋義者。",
    "T36n1739_039:0999c05": "言漸次遊行。明勝進前位。至菩薩集會普現",
    "T36n1739_039:0999c06": "法界光明講堂者。明十地世間出世間二智",
    "T36n1739_039:0999c07": "清淨平等遍周智悲純淨。是一切灌頂菩薩",
    "T36n1739_039:0999c08": "同會此堂。智悲同真名普現法界。智光破闇",
    "T36n1739_039:0999c09": "名光明。以一正智普含多法名為講堂。其中",
    "T36n1739_039:0999c10": "有神號無憂妙德與一萬主宮殿神來迎善財",
    "T36n1739_039:0999c11": "者。明大慈大悲覆護一切法界中一切眾生",
    "T36n1739_039:0999c12": "心為宮殿神。一萬者名萬行也。來迎者。善財",
    "T36n1739_039:0999c13": "於此地出世智悲二行相及與位合故。明昇",
    "T36n1739_039:0999c14": "進智悲會此位也。即以瞿波為智悲圓滿之",
    "T36n1739_039:0999c15": "主故。以王種中生者表智王女表悲。一萬主",
    "T36n1739_039:0999c16": "宮殿神。是明主伴萬行圓滿義已下。歎善財",
    "T36n1739_039:0999c17": "志德。如文自明。善財昇進堂者。入位也。入普",
    "T36n1739_039:0999c18": "現法界光明講堂者。會如來理智大悲。大體",
    "T36n1739_039:0999c19": "遍周故。周遍推求者。入位觀智體會初入位",
    "T36n1739_039:0999c20": "勝進。釋氏女者姓也。在講堂內坐寶蓮花師",
    "T36n1739_039:0999c21": "子座者。無染行也。八萬四千婇女者。八萬四",
    "T36n1739_039:0999c22": "千煩惱。皆以慈悲同行。皆從王種中生者明",
    "T36n1739_039:0999c23": "悲智。王所生已下四攝同行皆不離智境故。",
    "T36n1739_039:0999c24": "已下談其瞿波及婇女志德。如文具明。次善",
    "T36n1739_039:0999c25": "財至瞿波所申請所求瞿波為說所求之法。如",
    "T36n1739_039:0999c26": "下具明次下善財所問法門境界中。云不善根",
    "T36n1739_039:0999c27": "所攝善根善根所攝不善根者。如行&#x9E81;理細。",
    "T36n1739_039:0999c28": "又如世有行非復能行一分善事。又如外道",
    "T36n1739_039:0999c29": "行邪行是見亦是邪。總不善。復是求善是不",
    "T36n1739_039:1000a01": "善根所攝善根。如人天外道世間善根所攝",
    "T36n1739_039:1000a02": "不能斷除三界苦業。是不善根。又二乘及淨",
    "T36n1739_039:1000a03": "土菩薩伏三界業不令現行。是善根所攝。未",
    "T36n1739_039:1000a04": "能達悟如來智悲。是不善根。是善根所攝不",
    "T36n1739_039:1000a05": "善根故。又如瞿波於往昔因中為居士女以",
    "T36n1739_039:1000a06": "愛染心布施寶瓔珞。是不善根所攝。因此二",
    "T36n1739_039:1000a07": "百五十劫不入惡道生人天中王種中生。乃",
    "T36n1739_039:1000a08": "至十地位是不善根所攝善根。餘如文自具。",
    "T36n1739_039:1000a09": "如因依外道及邪見之徒。無正知見。妄謂正",
    "T36n1739_039:1000a10": "道因。而發心究竟不能解脫。因起邪見入於",
    "T36n1739_039:1000a11": "苦趣。是善根所攝不善根。如世界種者。如華",
    "T36n1739_039:1000a12": "藏世界品已釋。世界種所攝者。一大世界四",
    "T36n1739_039:1000a13": "周十佛剎塵眷屬國土四周圍遶。是安立世",
    "T36n1739_039:1000a14": "界輪者。如最下風輪持水水持金剛金剛持",
    "T36n1739_039:1000a15": "大地。以火大相資也。輪者次第也。次第相成",
    "T36n1739_039:1000a16": "故。世界場者。或以所行法門為世界場。亦以",
    "T36n1739_039:1000a17": "場者平坦。能治高下為場。世界轉者。西方大",
    "T36n1739_039:1000a18": "數也。自餘如文。善財問得法久近中。約立十",
    "T36n1739_039:1000a19": "門。一舉久遠劫數云過佛剎微塵數劫。二舉",
    "T36n1739_039:1000a20": "有劫名勝行。三舉世界名無畏。四舉世界中",
    "T36n1739_039:1000a21": "有四天下名安隱。五舉四天下中閻浮提。六",
    "T36n1739_039:1000a22": "舉閻浮提中有城名高勝樹。七舉於八十城",
    "T36n1739_039:1000a23": "中此城最為上首。八舉王之名名為財主。九",
    "T36n1739_039:1000a24": "舉王有六萬婇女。十舉大臣王子具有五百。",
    "T36n1739_039:1000a25": "已上十段。明往發心。經云。善男子我於往世",
    "T36n1739_039:1000a26": "過佛剎微塵數劫者。都明時之無體可數故。",
    "T36n1739_039:1000a27": "劫名勝行者。表十地大慈悲門。入觀察一切",
    "T36n1739_039:1000a28": "菩薩三昧。是劫名勝行也。世界名無畏者。入",
    "T36n1739_039:1000a29": "此勝行門無有諸生死五種可畏故彼世界中",
    "T36n1739_039:1000b01": "有四天下名為安。隱者是此菩薩行以四攝",
    "T36n1739_039:1000b02": "法安隱眾。生故四天下閻浮提中有一城名",
    "T36n1739_039:1000b03": "高勝。樹者表十地行樹高勝前諸位故覆育",
    "T36n1739_039:1000b04": "廣博故。八十王城中最為上首者。表諸位進",
    "T36n1739_039:1000b05": "修八正道為體。至此十地八正之行勝前行",
    "T36n1739_039:1000b06": "故。財主王已下。婇女王子大臣。總明五位",
    "T36n1739_039:1000b07": "中智慧慈悲法悅萬行也。王表智。婇女表慈",
    "T36n1739_039:1000b08": "悲法悅王子及臣。表行能破惑度眾生故。五",
    "T36n1739_039:1000b09": "配五位六配六位通十信。總在十地因果。通",
    "T36n1739_039:1000b10": "收無前後二際故。餘倣此知之。已下菩薩眾",
    "T36n1739_039:1000b11": "龍天八部地風水火等一切諸神。配六道中",
    "T36n1739_039:1000b12": "祐眾生之行遍故。勝日身如來。是表根本智。",
    "T36n1739_039:1000b13": "次六十億百千那由他佛出興於世者。於根",
    "T36n1739_039:1000b14": "本智起差別智。通收十信。以從根本普光明",
    "T36n1739_039:1000b15": "智發心。六位行終不離此也。普光明殿中說",
    "T36n1739_039:1000b16": "十信是也。從最初勝日身佛至末後廣大解",
    "T36n1739_039:1000b17": "佛。於中供養五十箇佛者。表五位加行因果",
    "T36n1739_039:1000b18": "也。至末後廣大解佛。是普賢差別智滿。以此",
    "T36n1739_039:1000b19": "十地通收五位及六位因果。總在其中。本末",
    "T36n1739_039:1000b20": "相即三世一念入因陀羅網門觀察菩薩三昧",
    "T36n1739_039:1000b21": "者。明觀察菩薩行無盡圓周故不可窮也。餘",
    "T36n1739_039:1000b22": "義如文自具。此是法雲地善友。以智波羅蜜",
    "T36n1739_039:1000b23": "為主餘九為伴。治於智中具大慈行不自在",
    "T36n1739_039:1000b24": "障。令得自在入普賢行門方滿。已下明十一",
    "T36n1739_039:1000b25": "地位。"
}