{
    "T12n0386_001:1070b15": "No. 386",
    "T12n0386_001:1070b16": "蓮華面經卷上(大乘修多羅藏)",
    "T12n0386_001:1070b18": "隋天竺三藏那連提耶舍譯",
    "T12n0386_001:1070b19": "[1070b19] 如是我聞：[1070b19] 一時佛住毘舍離獼猴池岸上大",
    "T12n0386_001:1070b20": "重閣中，如來不久當捨壽命。爾時，佛告阿難：",
    "T12n0386_001:1070b21": "「我今共汝往波波城，彼有長者名毘沙門德，",
    "T12n0386_001:1070b22": "吾欲化之。」[1070b22] 阿難言：「唯然！受如來教。」即隨佛行。",
    "T12n0386_001:1070b23": "未入彼城有跋提河。佛告阿難：「我今疲極，可",
    "T12n0386_001:1070b24": "入河浴。」爾時世尊脫&#x6B1D;多羅僧，置河岸上入",
    "T12n0386_001:1070b25": "河澡洗。[1070b25] 佛告阿難：「汝可至心觀如來身三十",
    "T12n0386_001:1070b26": "二相，以自莊嚴如是之身，&#x5374;後三月當入涅",
    "T12n0386_001:1070b27": "槃。」[1070b27] 復告阿難：「汝當更觀如來之身，如優曇花",
    "T12n0386_001:1070b28": "久遠乃現，時時一出難出難見；如是佛身過",
    "T12n0386_001:1070b29": "於彼花百千萬倍，難出難見。如是之身&#x5374;後",
    "T12n0386_001:1070c01": "三月更不復現。」[1070c01] 復告阿難：「汝當更觀如來之",
    "T12n0386_001:1070c02": "身，如花鬘師取貫花線，種種色花及種種",
    "T12n0386_001:1070c03": "香，結作花鬘，彼鬘成已&#x89A9;者歡喜。如來身者",
    "T12n0386_001:1070c04": "三十二相、八十種好以自莊嚴，閻浮提金光",
    "T12n0386_001:1070c05": "色明炎圓光一尋。如是身者&#x5374;後三月當般",
    "T12n0386_001:1070c06": "涅槃。」[1070c06] 復告阿難：「汝當更觀如來之身，如三十",
    "T12n0386_001:1070c07": "三天所住之地百寶莊嚴，復有種種音樂快",
    "T12n0386_001:1070c08": "樂。彼諸天等，於彼寶地及天音樂不能暫捨，",
    "T12n0386_001:1070c09": "亦不能記彼地寶色。如是佛身三十二相不",
    "T12n0386_001:1070c10": "可遍觀。何以故？觀一一相心不能捨。如是身",
    "T12n0386_001:1070c11": "者&#x5374;後三月當般涅槃。」[1070c11] 復告阿難：「汝當更觀",
    "T12n0386_001:1070c12": "如來之身，譬如日、月有大威德神通光明，在",
    "T12n0386_001:1070c13": "佛身邊悉蔽不現，是故佛身過彼日月最尊",
    "T12n0386_001:1070c14": "最勝。如是之身&#x5374;後三月當般涅槃。」[1070c14] 復告阿",
    "T12n0386_001:1070c15": "難：「譬如師子諸獸中王，如天帝釋大伊羅&#x9262;",
    "T12n0386_001:1070c16": "象諸象中王。佛身亦爾，具大勢力獨步無畏。",
    "T12n0386_001:1070c17": "如是之身&#x5374;後三月當般涅槃。」[1070c17] 復告阿難：「汝",
    "T12n0386_001:1070c18": "當更觀如來之身，如須彌山王四寶所成，處",
    "T12n0386_001:1070c19": "于大海安住不動，其體堅實無有瑕隙。如來",
    "T12n0386_001:1070c20": "之身過那羅延力，百千萬倍不可為比。如是",
    "T12n0386_001:1070c21": "之身&#x5374;後三月當般涅槃。」[1070c21] 復告阿難：「如來之",
    "T12n0386_001:1070c22": "身，於無足、二足、多足眾生，有色、無色、有想、無",
    "T12n0386_001:1070c23": "想、非有想、非無想眾生之中，如來色身最尊",
    "T12n0386_001:1070c24": "最勝。如是之身&#x5374;後三月當般涅槃。」[1070c24] 復告阿",
    "T12n0386_001:1070c25": "難：「如小千世界，千日、千月、千須彌山、千弗于",
    "T12n0386_001:1070c26": "逮、千瞿耶尼、千&#x6B1D;怛羅越、千閻浮提、千四天",
    "T12n0386_001:1070c27": "王、千三十三天、千帝釋天王、千炎摩天、千炎",
    "T12n0386_001:1070c28": "摩天王、千兜率陀天、千兜率陀天王、千化樂",
    "T12n0386_001:1070c29": "天、千化樂天王、千他化自在天、千他化自在",
    "T12n0386_001:1071a01": "天王、千梵身天、千大梵天王，如是小千世",
    "T12n0386_001:1071a02": "界滿中諸天，欲見如來面貌周盡，不能得見。",
    "T12n0386_001:1071a03": "何以故？如來面光如百千電炎，出過世間所",
    "T12n0386_001:1071a04": "有光明百千萬倍。是故帝釋大梵天等，常讚",
    "T12n0386_001:1071a05": "歎佛光明殊勝。如是之身&#x5374;後三月當般涅",
    "T12n0386_001:1071a06": "槃。」[1071a06] 復告阿難：「莫作是念，如來不盡貪、瞋、癡故",
    "T12n0386_001:1071a07": "自讚己身。如來身者，貪、瞋、癡使及彼習氣永",
    "T12n0386_001:1071a08": "盡無餘。如是，阿難！如來、應供、正遍知有大威",
    "T12n0386_001:1071a09": "德，汝常供侍如來生身。以是因緣所得功德，",
    "T12n0386_001:1071a10": "不可量、不可數、不可思議，無量無邊阿僧祇。",
    "T12n0386_001:1071a11": "阿難！汝今欲聞如來滅後未來眾生供養如",
    "T12n0386_001:1071a12": "來碎身舍利因緣事不？」[1071a12] 爾時阿難，偏袒右肩",
    "T12n0386_001:1071a13": "右膝著地，合掌白佛言：「世尊！今正是時。大德",
    "T12n0386_001:1071a14": "婆伽婆！今正是時。唯願如來，為我宣說佛涅",
    "T12n0386_001:1071a15": "槃後諸眾生等供養如來碎身舍利因緣等",
    "T12n0386_001:1071a16": "事。我聞是法，至心受持廣為他說。」[1071a16] 佛告阿難：",
    "T12n0386_001:1071a17": "「汝善諦聽！我今當說。阿難！如來入涅槃時入",
    "T12n0386_001:1071a18": "金剛三昧，碎此肉身猶如芥子。如是一分舍",
    "T12n0386_001:1071a19": "利向諸天所。爾時帝釋天王及諸天眾，見佛",
    "T12n0386_001:1071a20": "舍利知佛涅槃，即雨天曼陀羅花、摩訶曼陀",
    "T12n0386_001:1071a21": "羅花、曼殊沙花、摩訶曼殊沙花供養舍利，如",
    "T12n0386_001:1071a22": "見佛身禮拜右遶，有種阿耨多羅三藐三菩",
    "T12n0386_001:1071a23": "提善根，有種聲聞善根，有種辟支佛善根。[1071a23] 「有",
    "T12n0386_001:1071a24": "一分舍利向龍世界中，爾時娑伽羅龍王無",
    "T12n0386_001:1071a25": "量龍等，見佛舍利大設供養，以因陀羅寶、摩",
    "T12n0386_001:1071a26": "訶因陀羅寶、火珠寶、清水寶，如是無量種種",
    "T12n0386_001:1071a27": "諸寶，持用供養碎身舍利，禮拜右繞作供養",
    "T12n0386_001:1071a28": "已；是時龍等各自發願，有發阿耨多羅三藐",
    "T12n0386_001:1071a29": "三菩提願者，有發聲聞菩提願者，有發辟支",
    "T12n0386_001:1071b01": "佛菩提願者。[1071b01] 「有一分舍利向夜叉世界，爾時",
    "T12n0386_001:1071b02": "毘沙門王及餘無量大夜叉將，見碎身舍利，",
    "T12n0386_001:1071b03": "以種種花、末香、燒香、燈明、音樂，如是無量供",
    "T12n0386_001:1071b04": "養舍利，禮拜合掌右遶恭敬；有發無上大菩",
    "T12n0386_001:1071b05": "提願者，有發聲聞願，有發辟支佛願。[1071b05] 「彼餘",
    "T12n0386_001:1071b06": "舍利在閻浮提，當來有王名阿輸迦，統一閻",
    "T12n0386_001:1071b07": "浮提；此王為供養舍利故，造作八萬四千塔，",
    "T12n0386_001:1071b08": "置此舍利而供養之。此閻浮提復有六萬諸",
    "T12n0386_001:1071b09": "王，亦當供養碎身舍利，以諸花鬘、種種香等，",
    "T12n0386_001:1071b10": "燈明、音樂，供養禮拜右遶恭敬；有種無上大",
    "T12n0386_001:1071b11": "菩提善根，有種聲聞善根，有種辟支佛善根，",
    "T12n0386_001:1071b12": "有即捨家出家，於佛法中信心清淨，剃除鬚",
    "T12n0386_001:1071b13": "髮而披法服，精勤修道皆悉漏盡而般涅",
    "T12n0386_001:1071b14": "槃。[1071b14] 「如是，阿難！如來、應供、正遍知有大威德，以",
    "T12n0386_001:1071b15": "彼法身依生身故，供養生身舍利因緣所得",
    "T12n0386_001:1071b16": "功德，無量無邊阿僧祇，不可數不可說。」[1071b16] 爾時",
    "T12n0386_001:1071b17": "如來作如是念：「我此三阿僧祇劫勤苦所成",
    "T12n0386_001:1071b18": "佛法，欲令久住於世間故，當往諸天、諸阿修",
    "T12n0386_001:1071b19": "羅、諸龍、迦樓羅、摩&#x777A;羅伽等所住之處，付囑",
    "T12n0386_001:1071b20": "佛法。」爾時如來即於閻浮提沒，三十三天中",
    "T12n0386_001:1071b21": "出。[1071b21] 爾時帝釋天王見世尊已，即敷高座奉迎",
    "T12n0386_001:1071b22": "如來，白佛言：「世尊！願受此座。」爾時世尊即坐",
    "T12n0386_001:1071b23": "其座。帝釋天王與百千萬眾，頂禮佛足住在",
    "T12n0386_001:1071b24": "一面。[1071b24] 佛告帝釋言：「汝今當知，吾亦不久當般",
    "T12n0386_001:1071b25": "涅槃，以此佛法囑累於汝，汝當護持。」如是至",
    "T12n0386_001:1071b26": "三。[1071b26] 帝釋天王悲泣雨面收淚而言：「世尊涅槃",
    "T12n0386_001:1071b27": "一何疾哉？如來涅槃何其太速？世間法眼於",
    "T12n0386_001:1071b28": "茲永滅，如佛所教是我力分，即當護持恭敬",
    "T12n0386_001:1071b29": "供養。如來昔於兜率陀天降神母胎，我於爾",
    "T12n0386_001:1071c01": "時與忉利眾常作守護；及佛生時亦與諸天",
    "T12n0386_001:1071c02": "共來守護；如來坐於菩提樹下破八千萬億",
    "T12n0386_001:1071c03": "魔軍，得阿耨多羅三藐三菩提時，我與諸天",
    "T12n0386_001:1071c04": "亦常守護；佛於波羅[木*奈]鹿野苑中，三轉十二",
    "T12n0386_001:1071c05": "行法輪時，我與天眾亦常守護。我今無力能",
    "T12n0386_001:1071c06": "使如來不入涅槃，無力能護。」爾時世尊種種",
    "T12n0386_001:1071c07": "說法，勸喻安慰示教利喜帝釋諸天，令護佛",
    "T12n0386_001:1071c08": "法，從天上沒，即於娑伽羅龍王宮出。[1071c08] 爾時龍",
    "T12n0386_001:1071c09": "王見如來至，即時敷座。佛坐其座告龍王曰：",
    "T12n0386_001:1071c10": "「汝今當知，如來不久入於涅槃。我以佛法囑",
    "T12n0386_001:1071c11": "累於汝，汝當守護無令斷絕。龍王當知！此龍",
    "T12n0386_001:1071c12": "世界有諸惡龍，多生瞋恚不知罪福，為惡卒",
    "T12n0386_001:1071c13": "暴破壞我法，是故我今以此佛法囑累於汝。」",
    "T12n0386_001:1071c14": "[1071c14] 爾時龍王悲泣雨面收淚而言：「世尊！我諸龍",
    "T12n0386_001:1071c15": "等盲無慧眼，是故今者生畜生中。若佛滅後",
    "T12n0386_001:1071c16": "龍世界空，我等捨命，不知未來當生何處？諸",
    "T12n0386_001:1071c17": "佛如來是眾生寶，云何今者欲般涅槃世間",
    "T12n0386_001:1071c18": "眼滅？」爾時世尊示教利喜娑伽羅王令護佛",
    "T12n0386_001:1071c19": "法，在龍宮沒，於德叉迦龍王宮出。[1071c19] 爾時龍王",
    "T12n0386_001:1071c20": "為佛敷座，佛坐其座。龍王復與百萬億龍，頂",
    "T12n0386_001:1071c21": "禮佛足&#x5374;住一面，佛告龍王：「汝等當知，如來",
    "T12n0386_001:1071c22": "不久入無漏界而般涅槃，今以佛法囑累於",
    "T12n0386_001:1071c23": "汝，至心守護。」[1071c23] 爾時龍王悲泣雨面，以手收淚",
    "T12n0386_001:1071c24": "而白佛言：「如來滅度世間眼滅，諸佛如來是",
    "T12n0386_001:1071c25": "眾生寶。若佛滅度，我今不知當生何處？」佛為",
    "T12n0386_001:1071c26": "龍王種種說法示教利喜，即從彼沒，於黑色",
    "T12n0386_001:1071c27": "龍王宮中出。[1071c27] 爾時龍王為佛敷座，佛坐其座，",
    "T12n0386_001:1071c28": "黑色龍王與百萬億龍眾，頂禮佛足&#x5374;住一",
    "T12n0386_001:1071c29": "面。佛告龍王：「汝等當知，如來不久入般涅槃，",
    "T12n0386_001:1072a01": "我以佛法囑累於汝，汝當至心而守護之。」[1072a01] 爾",
    "T12n0386_001:1072a02": "時龍王悲泣雨面捫淚而言：「如來滅度世間",
    "T12n0386_001:1072a03": "眼滅，諸佛如來是眾生寶，若佛滅度，我今不",
    "T12n0386_001:1072a04": "知當生何處？」佛為說法示教利喜，即從彼沒，",
    "T12n0386_001:1072a05": "於夜叉世界出。[1072a05] 爾時毘沙門王，為佛敷座，佛",
    "T12n0386_001:1072a06": "坐其座。毘沙門王與百萬億夜叉之眾，頂禮",
    "T12n0386_001:1072a07": "佛足&#x5374;坐一面。爾時毘留勒叉天王，與百萬",
    "T12n0386_001:1072a08": "億鳩槃荼眾，頂禮佛足&#x5374;坐一面。爾時毘留",
    "T12n0386_001:1072a09": "博叉天王，與百萬億諸龍之眾，頂禮佛足&#x5374;",
    "T12n0386_001:1072a10": "坐一面。爾時提頭賴吒天王，與百萬億乾闥",
    "T12n0386_001:1072a11": "婆眾，頂禮佛足&#x5374;坐一面。爾時大夜叉將，般",
    "T12n0386_001:1072a12": "脂迦槃、折邏旃荼、娑多耆利、兮摩跋多、摩尼",
    "T12n0386_001:1072a13": "跋陀、富那跋陀，如是一切諸夜叉將，頂禮佛",
    "T12n0386_001:1072a14": "足&#x5374;坐一面。爾時佛告四天大王，及夜叉將、",
    "T12n0386_001:1072a15": "乾闥婆將、鳩槃荼將、諸龍將言：「汝等當知，如",
    "T12n0386_001:1072a16": "來不久入般涅槃。我以佛法囑累於汝，當好",
    "T12n0386_001:1072a17": "守護。」第二、第三亦如是說。「汝等當知，夜叉國",
    "T12n0386_001:1072a18": "中諸惡夜叉、鳩槃荼國惡鳩槃荼、乾闥婆國",
    "T12n0386_001:1072a19": "惡乾闥婆、諸龍國土有諸惡龍，如是眾生多",
    "T12n0386_001:1072a20": "起瞋恚，不知罪福為惡卒暴，破我三阿僧祇",
    "T12n0386_001:1072a21": "劫勤苦所修無上佛法，是故我今囑累汝等。」",
    "T12n0386_001:1072a22": "[1072a22] 時四天王及夜叉將乃至龍將，悲泣雨面捫",
    "T12n0386_001:1072a23": "淚而白佛言：「世尊涅槃何其太速？如來滅度",
    "T12n0386_001:1072a24": "一何疾哉？為死摩竭之所吞噬。」爾時世尊種",
    "T12n0386_001:1072a25": "種說法示教利喜，即從彼沒閻浮提出。[1072a25] 爾時",
    "T12n0386_001:1072a26": "世尊作如是念：「我所作事今已作竟，諸惡眾",
    "T12n0386_001:1072a27": "生今已調伏，可入安隱寂滅涅槃。」佛告阿難：",
    "T12n0386_001:1072a28": "「生死可厭，吾今不久欲入涅槃。」[1072a28] 爾時阿難生",
    "T12n0386_001:1072a29": "大苦惱，悲泣雨面如箭入心，悶絕倒躄夗轉",
    "T12n0386_001:1072b01": "于地，而作是言：「世尊涅槃何其太速？如來滅",
    "T12n0386_001:1072b02": "度一何疾哉？世間眼滅，我復更當與誰持&#x9262;？",
    "T12n0386_001:1072b03": "更復持扇在誰邊立？不復更聞甘露之法，誰",
    "T12n0386_001:1072b04": "復與我說甘露味？我今更復隨誰後行？不復",
    "T12n0386_001:1072b05": "更見殊勝日月圓滿之面。尊者舍利弗等大",
    "T12n0386_001:1072b06": "智慧人已入涅槃，而佛如來今復滅度，世間",
    "T12n0386_001:1072b07": "闇冥失智慧眼，智須彌王今欲崩散，佛樹欲",
    "T12n0386_001:1072b08": "倒，法橋欲絕，法舡欲沈，法炬欲滅，正法日、",
    "T12n0386_001:1072b09": "月將墜於地，解脫之門今欲閉塞，三惡道門",
    "T12n0386_001:1072b10": "今將欲開，三阿僧祇劫所集法聚將沒不久。」",
    "T12n0386_001:1072b11": "[1072b11] 爾時佛告長老阿難：「汝莫憂愁，莫復啼哭，莫",
    "T12n0386_001:1072b12": "大叫喚、搥胸、哽咽、悶絕、躄地。何以故？世間",
    "T12n0386_001:1072b13": "生者是有為法，會歸無常，欲令此法不失不",
    "T12n0386_001:1072b14": "壞而常住者，無有是處。」爾時，世尊種種說法，",
    "T12n0386_001:1072b15": "安慰勸喻示教利喜，囑法藏已默然而住。[1072b15] 爾",
    "T12n0386_001:1072b16": "時，世尊復作是念：「阿難比丘為憂愁刺深入",
    "T12n0386_001:1072b17": "其心，我今當拔彼憂愁刺。」告阿難言：「汝今欲",
    "T12n0386_001:1072b18": "見未來事不？我見來世如觀現在，當為汝說。」",
    "T12n0386_001:1072b19": "[1072b19] 爾時，阿難偏袒右肩右膝著地，合掌向佛頂",
    "T12n0386_001:1072b20": "禮佛足而白佛言：「大德世尊！當為我說，今正",
    "T12n0386_001:1072b21": "是時。我聞法已當奉受持廣宣流布。」[1072b21] 佛告阿",
    "T12n0386_001:1072b22": "難：「諦聽至心，我今當說。阿難！未來之時有諸",
    "T12n0386_001:1072b23": "破戒比丘，身著袈裟遊行城邑，往來聚落住",
    "T12n0386_001:1072b24": "親里家，彼非比丘又非白衣，畜養婦妾產育",
    "T12n0386_001:1072b25": "男女；復有比丘住婬女家；復有比丘婬比丘",
    "T12n0386_001:1072b26": "尼；復有比丘貯畜金銀，造作生業以自活",
    "T12n0386_001:1072b27": "命；復有比丘通致使驛以自活命；復有比丘",
    "T12n0386_001:1072b28": "專行醫藥以自活命；復有比丘圍碁六博以",
    "T12n0386_001:1072b29": "自活命；復有比丘為他卜筮以自活命；復有",
    "T12n0386_001:1072c01": "比丘為他&#x546A;彼死尸令起，遣殺怨家以自活",
    "T12n0386_001:1072c02": "命；復有比丘為他誦&#x546A;驅遣鬼神，多取財物",
    "T12n0386_001:1072c03": "以自活命；復有比丘專行殺生以自活命；復",
    "T12n0386_001:1072c04": "有比丘住僧伽藍，私自費用佛法僧物以自",
    "T12n0386_001:1072c05": "活命；復有比丘內實犯戒外示護持，受人信",
    "T12n0386_001:1072c06": "施；復有比丘雖不破戒而懷慳惜，衣服、飲食，",
    "T12n0386_001:1072c07": "及以鄙&#x608B;眾僧之物不與客僧；復有比丘雖",
    "T12n0386_001:1072c08": "不破戒，&#x608B;惜眾僧房舍、床座不與客僧；復有",
    "T12n0386_001:1072c09": "比丘雖不破戒，為諸檀越供養禮拜多得財",
    "T12n0386_001:1072c10": "利，其心不欲令餘比丘受人信施，唯欲自",
    "T12n0386_001:1072c11": "受；復有比丘實非羅漢，而常詐稱得羅漢果，",
    "T12n0386_001:1072c12": "欲令人知我是羅漢；復有比丘多受檀越四",
    "T12n0386_001:1072c13": "事供養，內無實德唯增貪心，但為活命不為",
    "T12n0386_001:1072c14": "修道；復有比丘興利商賈以自養活；復有比",
    "T12n0386_001:1072c15": "丘專行偷盜以自養活；復有比丘畜養象、馬、",
    "T12n0386_001:1072c16": "&#x99DE;、驢、牛、羊，乃至賣買以自養活；復有比丘販",
    "T12n0386_001:1072c17": "賣奴婢以自養活；復有比丘屠殺牛、羊以自",
    "T12n0386_001:1072c18": "養活；復有比丘受募入陣，征戰討伐多殺眾",
    "T12n0386_001:1072c19": "人以求勳賞；復有比丘穿踰牆壁，盜他財物",
    "T12n0386_001:1072c20": "以自活命；復有比丘專行劫奪，攻破城邑及",
    "T12n0386_001:1072c21": "與聚落以自活命；復有比丘毀壞佛塔，取其",
    "T12n0386_001:1072c22": "寶物以自活命。如是無量地獄因緣，捨命之",
    "T12n0386_001:1072c23": "後皆墮地獄。[1072c23] 「阿難！譬如師子命絕身死，若空、",
    "T12n0386_001:1072c24": "若地、若水、若陸，所有眾生不敢食彼師子身",
    "T12n0386_001:1072c25": "肉，唯師子身自生諸虫，還自噉食師子之肉。",
    "T12n0386_001:1072c26": "阿難！我之佛法非餘能壞，是我法中諸惡比",
    "T12n0386_001:1072c27": "丘猶如毒刺，破我三阿僧祇劫積行勤苦所",
    "T12n0386_001:1072c28": "集佛法。阿難！譬如有人入於大海，至寶渚中",
    "T12n0386_001:1072c29": "多取寶物置於船上，欲渡大海於中沈沒。佛",
    "T12n0386_001:1073a01": "之正法如彼寶船，當來破戒諸惡比丘多樂",
    "T12n0386_001:1073a02": "造作種種惡業，滅我佛法沈沒不現。[1073a02] 「阿難！如",
    "T12n0386_001:1073a03": "來涅槃不久之間正法當亂，正法亂已，復有",
    "T12n0386_001:1073a04": "種種諸惡比丘出現於世，不信如來得證無",
    "T12n0386_001:1073a05": "漏寂滅涅槃，況復信有世間餘人得阿羅漢",
    "T12n0386_001:1073a06": "入涅槃者。阿難！如來所有正法名味句義所",
    "T12n0386_001:1073a07": "謂修多羅、祇夜、鞞迦曷羅、伽陀、憂陀那、尼",
    "T12n0386_001:1073a08": "陀那、阿波陀那、伊帝鼻利多伽、闍多迦、裴",
    "T12n0386_001:1073a09": "富略、阿浮陀達摩、優波提舍，十二部經為",
    "T12n0386_001:1073a10": "惡比丘之所毀滅，彼諸人等，樂作文章綺飾",
    "T12n0386_001:1073a11": "言辭。多有如是諸惡比丘，破我佛法。」[1073a11] 爾時阿",
    "T12n0386_001:1073a12": "難白佛言：「世尊！當來之世，如是破戒諸惡比",
    "T12n0386_001:1073a13": "丘而出生耶？」[1073a13] 佛言：「如是，如是！阿難！未來之",
    "T12n0386_001:1073a14": "世當有如是諸惡比丘出現於世，雖披法服",
    "T12n0386_001:1073a15": "剃除鬚髮，破我佛法。」[1073a15] 爾時阿難作如是念：「以",
    "T12n0386_001:1073a16": "佛力故，可令我見未來之世如是事不？」[1073a16] 爾時，",
    "T12n0386_001:1073a17": "如來以神通力，即令阿難悉見未來諸惡比",
    "T12n0386_001:1073a18": "丘，以兒坐膝置婦其傍。復見種種諸非法事。",
    "T12n0386_001:1073a19": "爾時，阿難見此事已，心大怖畏身毛皆&#x7AEA;，即",
    "T12n0386_001:1073a20": "白佛言：「世尊！如來速入涅槃，今正是時，何用",
    "T12n0386_001:1073a21": "見此未來之世如是惡事？」[1073a21] 佛告阿難：「汝意云",
    "T12n0386_001:1073a22": "何？如來向說諸惡比丘惡業報果，豈是餘人",
    "T12n0386_001:1073a23": "所能知不？」[1073a23] 阿難白佛言：「世尊！唯有如來，乃能",
    "T12n0386_001:1073a24": "知此未來之世諸惡業報。」[1073a24] 佛言：「善哉，善哉！阿",
    "T12n0386_001:1073a25": "難！實如汝說，唯有如來乃能知之。阿難！汝今",
    "T12n0386_001:1073a26": "頗見佛未涅槃諸惡比丘圍遶如來為說法",
    "T12n0386_001:1073a27": "不？」[1073a27] 阿難白言：「無如是事。」[1073a27] 佛言：「阿難！善哉，善",
    "T12n0386_001:1073a28": "哉！如汝所說。如來現在實無如是諸惡比丘",
    "T12n0386_001:1073a29": "圍遶如來佛為說法。」佛言：「阿難！未來之世，多",
    "T12n0386_001:1073b01": "有在家白衣得生天上，多有出家之人墮於",
    "T12n0386_001:1073b02": "地獄、餓鬼、畜生。」復告阿難：「善惡之業終不敗",
    "T12n0386_001:1073b03": "亡。我於過去曾作商主，入於大海活多人故",
    "T12n0386_001:1073b04": "手殺一人，以是業緣乃至成佛，猶尚身受金",
    "T12n0386_001:1073b05": "鏘之報。」[1073b05] 爾時，帝釋天王與三十三天眾，疾至",
    "T12n0386_001:1073b06": "佛所，頂禮佛足&#x5374;住一面。炎摩天王與百萬",
    "T12n0386_001:1073b07": "億炎摩天眾，疾至佛所，頂禮佛足&#x5374;坐一面。",
    "T12n0386_001:1073b08": "刪兜率陀天王與百萬億刪兜率陀天眾，疾",
    "T12n0386_001:1073b09": "至佛所頂禮佛足&#x5374;坐一面。化樂天王與百",
    "T12n0386_001:1073b10": "萬億化樂天眾，疾至佛所，頂禮佛足&#x5374;坐一",
    "T12n0386_001:1073b11": "面。他化自在天王與百萬億他化自在天眾，",
    "T12n0386_001:1073b12": "疾至佛所，頂禮佛足&#x5374;坐一面。爾時，毘摩質",
    "T12n0386_001:1073b13": "多羅阿修羅王與百萬億阿修羅眾，疾至佛",
    "T12n0386_001:1073b14": "所，頂禮佛足&#x5374;坐一面。爾時，娑伽羅龍王與",
    "T12n0386_001:1073b15": "百萬億龍眾，疾至佛所頂禮佛足&#x5374;坐一面。",
    "T12n0386_001:1073b16": "皆於一念一剎那一無虛律多頃，諸天、阿修",
    "T12n0386_001:1073b17": "羅、迦樓羅、乾闥婆、緊陀羅、摩&#x777A;羅伽等，於虛",
    "T12n0386_001:1073b18": "空中遍滿十二由旬，皆為最後見如來故。",
    "T12n0386_001:1073b19": "[1073b19] 爾時，佛告阿難：「此道場菩提樹最勝殊妙，過",
    "T12n0386_001:1073b20": "去諸佛皆於此處，證阿耨多羅三藐三菩提。",
    "T12n0386_001:1073b21": "未來諸佛亦於此處，得阿耨多羅三藐三菩",
    "T12n0386_001:1073b22": "提。現在我身又於此處，破十八億魔軍得阿",
    "T12n0386_001:1073b23": "耨多羅三藐三菩提。如是，阿難！我今不久當",
    "T12n0386_001:1073b24": "般涅槃。復次，阿難！藍比尼園最勝最妙，是",
    "T12n0386_001:1073b25": "佛如來最後生處。復次，阿難！摩耶夫人是大",
    "T12n0386_001:1073b26": "福德，乃能生出人中之寶。復次，阿難！淨飯國",
    "T12n0386_001:1073b27": "王是大福德，乃作一切諸眾生中最勝寶父。",
    "T12n0386_001:1073b28": "復次，阿難！毘舍離城比嗜離國最勝最妙，王",
    "T12n0386_001:1073b29": "舍大城摩伽陀國最勝最妙，七菴婆羅樹",
    "T12n0386_001:1073c01": "處亦妙，瞿耽摩若尼俱陀樹處亦勝亦妙，裴",
    "T12n0386_001:1073c02": "囉多豆囉多豆囉尼憩處亦勝亦妙；力士生",
    "T12n0386_001:1073c03": "地，乃是過去轉輪聖王解寶天冠，在此安置",
    "T12n0386_001:1073c04": "辟支佛塔，是我焚身最勝妙地。復次，阿難！此",
    "T12n0386_001:1073c05": "閻浮提最勝好處，眾生於中樂貪壽命，是故",
    "T12n0386_001:1073c06": "我今於此涅槃。我於三阿僧祇劫所集之法",
    "T12n0386_001:1073c07": "不久當滅。」[1073c07] 爾時，世尊慰喻阿難，令心歡喜除",
    "T12n0386_001:1073c08": "其愁刺。付囑法已，告阿難言：「吾今與汝可往",
    "T12n0386_001:1073c09": "諸國。」阿難唯然受如來教。[1073c09] 爾時世尊至波波",
    "T12n0386_001:1073c10": "城，所應度者皆悉度訖。復往諸國教化無量",
    "T12n0386_001:1073c11": "百億那由他眾生，皆成就已。爾時，阿難隨從",
    "T12n0386_001:1073c12": "佛行，如是次第至摩伽陀國道場菩提之樹，",
    "T12n0386_001:1073c13": "世尊遶樹作六匝已，即於樹下結加趺坐。",
    "T12n0386_001:1073c14": "佛告阿難：「如來不久後十五日當般涅槃。」爾",
    "T12n0386_001:1073c15": "時，諸天、阿修羅、迦樓羅、乾闥婆、緊那羅、摩&#x777A;羅",
    "T12n0386_001:1073c16": "伽等，作如是念：「如來不久於十五日當般涅",
    "T12n0386_001:1073c17": "槃，我等皆當最後禮拜。」[1073c17] 佛告阿難：「莫作是念：",
    "T12n0386_001:1073c18": "『謂佛世尊有貪、瞋、癡讚歎於此閻浮提處。而",
    "T12n0386_001:1073c19": "如來者離貪、瞋、癡。此三界處是眾生生處，於",
    "T12n0386_001:1073c20": "三界中而此欲界，是諸眾生習三惡業，又造",
    "T12n0386_001:1073c21": "人身及與天業，色界無色界業，乃至非想非",
    "T12n0386_001:1073c22": "非想業。』」說此語已，佛起于座。即時此地六種",
    "T12n0386_001:1073c23": "震動，無量百千萬億那由他諸天，於虛空中",
    "T12n0386_001:1073c24": "憂愁啼哭作如是言：「如是眾生中寶，不久當",
    "T12n0386_001:1073c25": "滅。」"
}