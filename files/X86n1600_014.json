{
    "X86n1600_014:0167c12": "宗統編年卷之十四",
    "X86n1600_014:0167c14": "震澤祥符寺沙門釋 紀蔭 編纂",
    "X86n1600_014:0167c15": "參學門人 (秉旵秉密秉嵒秉&#x5D64;)等 仝校錄",
    "X86n1600_014:0167c16": "常州天甯寺沙門釋 清如 重校",
    "X86n1600_014:0167c17": "五宗紀",
    "X86n1600_014:0167c18": "[0167c18] 宗具多義。曰始。初受命也。曰本。流源所自出也。曰",
    "X86n1600_014:0167c19": "繼。傳統紹述也。曰法。立法垂緒也。曰主。大綱主要",
    "X86n1600_014:0167c20": "也。曰尊。道德可尊也。曰眾。眾所崇仰也。臨濟。曹洞。",
    "X86n1600_014:0167c21": "溈仰。雲門。法眼。五祖。各首建宗旨。故曰五宗。",
    "X86n1600_014:0167c22": "[0167c22] 三&#x5CEF;藏曰。命將者必以兵符。悟心者必傳法印。符",
    "X86n1600_014:0167c23": "不契。即為姦偽。法不同。則為外道。自威音以來。無",
    "X86n1600_014:0167c24": "一言一法非五家宗旨之符印也。昔人證之。遂默",
    "X86n1600_014:0168a01": "契其微而不分。後人似之。故建立其宗以防偽。法",
    "X86n1600_014:0168a02": "法自明。心心相印。豈若室中密授之死法耶。嘗試",
    "X86n1600_014:0168a03": "原之。一○中。蚤具五宗宗旨矣。五宗各出一面。然",
    "X86n1600_014:0168a04": "有正宗。第一先出臨濟宗旨。此相拋出。直下斷人",
    "X86n1600_014:0168a05": "命根。於一○中。賓主輥輥。直入首羅眼中。所謂沿",
    "X86n1600_014:0168a06": "流不止問如何。真照無邊說自他。離相離名人不",
    "X86n1600_014:0168a07": "稟。吹毛用了急須磨。是也。次則雲門三句。一字關",
    "X86n1600_014:0168a08": "也。溈仰圓相。本於此也。法眼談教義於六相之外。",
    "X86n1600_014:0168a09": "曹洞分回互於黑白之交。只一○中。五宗具矣。",
    "X86n1600_014:0168a10": "[0168a10] 安隱忍曰。五宗各出一面。謂各出○相之一面以",
    "X86n1600_014:0168a11": "接人也。如洞宗以五位回互。或因偏以顯正。或即",
    "X86n1600_014:0168a12": "正以攝偏。或兼至而背向俱非。或兼&#x5374;而通身尊",
    "X86n1600_014:0168a13": "貴。皆即一面而通諸面者也。至臨濟宗。則直下全",
    "X86n1600_014:0168a14": "拋出矣。故以臨濟為正宗。非簡偏也。猶曰五宗之",
    "X86n1600_014:0168a15": "長也。昔吉祥元實禪師。&#x89A9;星月燦然有省。而未悟",
    "X86n1600_014:0168a16": "宗旨。曉趨天衣方丈。天衣聰問曰。五位君臣。如何",
    "X86n1600_014:0168a17": "話會。實曰。我這裏一位也無。衣令參堂。而謂侍者",
    "X86n1600_014:0168a18": "曰。這漢有個見處。奈不識宗旨何。入室次。衣令行",
    "X86n1600_014:0168a19": "者五人。分序而立。實至。俱召實上座。實於是密契",
    "X86n1600_014:0168a20": "宗旨。述偈曰。一位纔彰五位分。君臣合處紫雲屯。",
    "X86n1600_014:0168a21": "夜明簾卷無私照。金殿重重隱至尊。知此者。可與",
    "X86n1600_014:0168a22": "言圓相之開合矣。知相之開合。可與論五宗之同",
    "X86n1600_014:0168a23": "異矣。",
    "X86n1600_014:0168a24": "[0168a24] 或問祥符曰。五宗何以立也。祥符曰。以悟處不同。",
    "X86n1600_014:0168b01": "人根復異。垂慈立法。各主其要。以定綱宗。如世之",
    "X86n1600_014:0168b02": "三代。文質因革損益。互有不同。而要之。使人歸於",
    "X86n1600_014:0168b03": "中道也。大道之原。一尚不立。何有於五。一心之極。",
    "X86n1600_014:0168b04": "道尚難名。何有於宗。然會一心而歸大道。其本末",
    "X86n1600_014:0168b05": "偏全之候。始終小大之間。非一一洞明。不能毫釐",
    "X86n1600_014:0168b06": "無間。五祖各以其所悟之全體。立宗垂統。以詔天",
    "X86n1600_014:0168b07": "下後世。天下後世非透徹其所立之宗。大法不明。",
    "X86n1600_014:0168b08": "大道未達。猶殊方異俗。未可與言王化之全者也。",
    "X86n1600_014:0168b09": "故曰五宗建立。只完得個拈花公案。異流同源。殊",
    "X86n1600_014:0168b10": "途一致。非如世之分疆立界。各自稱尊。後之區別",
    "X86n1600_014:0168b11": "門庭者。或亦未之思夫。",
    "X86n1600_014:0168b12": "首建臨濟宗(東土單傳第十一臨濟宗開宗第一)世祖",
    "X86n1600_014:0168b13": "[0168b13] 諱義玄。曹州南華邢氏子。幼而穎異。長以孝聞。",
    "X86n1600_014:0168b14": "精究毗尼。博賾經論。參黃檗嗣法。住鎮州臨濟。",
    "X86n1600_014:0168b15": "[0168b15] 宣宗己巳大中三年 正月五色雲中佛見金身。",
    "X86n1600_014:0168b16": "[0168b16] 首建臨濟宗第十一世祖嗣宗統(一十九年)。",
    "X86n1600_014:0168b17": "[0168b17] 書法(諸宗書嗣某宗統者。表宗系不紊也。臨濟書嗣宗統者。表單傳正&#x8109;也)",
    "X86n1600_014:0168b18": "發明(禮別子為祖。繼別子為宗。百世不遷者。別子之後也。達摩之傳。以南岳青原為別子。臨濟",
    "X86n1600_014:0168b19": "曹洞等。則南岳青原後之別子也。五宗既定。當各宗其始別之祖以承宗統焉。而臨濟遠&#x9061;達摩者。明單",
    "X86n1600_014:0168b20": "傳之統有在也)。",
    "X86n1600_014:0168b21": "[0168b21] 祖開法鎮州臨濟上座普化克符佐之 發明(佛祖出世。",
    "X86n1600_014:0168b22": "各有佐揚。濟祖開宗。二上座成褫之功不可泯。故大書之)。",
    "X86n1600_014:0168b23": "[0168b23] 學侶雲集。祖一日謂普化克符二上座曰。我欲於",
    "X86n1600_014:0168b24": "此建立黃檗宗旨。汝且成褫我。二人珍重下去。三",
    "X86n1600_014:0168c01": "日後普化&#x5374;上來問。和尚三日前說甚麼。祖便打。",
    "X86n1600_014:0168c02": "三日後克符上來問。和尚前日打普化作甚麼。祖",
    "X86n1600_014:0168c03": "亦打。",
    "X86n1600_014:0168c04": "[0168c04] 三&#x5CEF;藏曰。原來臨濟不曾自立宗旨。亦不但是黃",
    "X86n1600_014:0168c05": "檗宗旨。逆而推之。迦葉釋迦。七佛威音一派威旨。",
    "X86n1600_014:0168c06": "幸從這裏建立。不被斷貫索禪壞&#x5374;。只今還有抹",
    "X86n1600_014:0168c07": "得煞者麼。個個縛來好與三十棒。貴圖天下太平。",
    "X86n1600_014:0168c08": "復頌曰。三日前。三日後。普化克符俱漏逗。如今臨",
    "X86n1600_014:0168c09": "濟到三峰。與他一鏃三關透。",
    "X86n1600_014:0168c10": "[0168c10] 祥符蔭曰。濟祖不合平地上自栽荊棘。引得天下",
    "X86n1600_014:0168c11": "人&#x63D1;目生花。即今還有似清風度荊棘林者麼。亦",
    "X86n1600_014:0168c12": "好縛來與他三十棒。何故。從前汗馬何須問。且只",
    "X86n1600_014:0168c13": "重論&#x8462;代功。",
    "X86n1600_014:0168c14": "[0168c14] 祖示人境縱奪克符上座領旨。",
    "X86n1600_014:0168c15": "[0168c15] 祖至晚小參曰。有時奪人不奪境。有時奪境不奪",
    "X86n1600_014:0168c16": "人。有時人境俱奪。有時人境俱不奪。克符問。如何",
    "X86n1600_014:0168c17": "是奪人不奪境。祖曰。煦日發生鋪地錦。嬰兒垂髮",
    "X86n1600_014:0168c18": "白如絲。符曰。如何是奪境不奪人。祖曰。王令已行",
    "X86n1600_014:0168c19": "天下遍。將軍塞外絕&#x70DF;塵。符曰。如何是人境俱奪。",
    "X86n1600_014:0168c20": "祖曰。并汾絕信。獨處一方。符曰。如何是人境俱不",
    "X86n1600_014:0168c21": "奪。祖曰。王登寶殿。野老謳歌。符於言下領旨。",
    "X86n1600_014:0168c22": "[0168c22] (克符頌曰。奪人不奪境。緣自帶&#x8AB5;訛。擬欲求玄旨。思量反責麼。驪珠光璨爛。丹桂影婆娑。覿面無差互。還",
    "X86n1600_014:0168c23": "應滯網羅。奪境不奪人。尋言何處真。問禪禪是妄。究理理非親。日照寒光澹。山搖翠色新。直饒玄會得。也",
    "X86n1600_014:0168c24": "是眼中塵。人境兩俱奪。從來正令行。不論佛與祖。那說聖凡情。擬犯吹毛&#x5292;。還如值木盲。進前求妙會。特",
    "X86n1600_014:0169a01": "地斬精靈。人境俱不奪。思量意不偏。主賓言不異。問答理俱全。踏破澄潭月。穿開碧落天。不能明妙用。淪",
    "X86n1600_014:0169a02": "溺在無緣)。",
    "X86n1600_014:0169a03": "[0169a03] 祖示三玄要。",
    "X86n1600_014:0169a04": "[0169a04] 僧問。如何是真佛。真法。真道。乞師開示。祖曰。佛者",
    "X86n1600_014:0169a05": "心清淨是。法者心光明是。道者處處無礙淨光是。",
    "X86n1600_014:0169a06": "三即一。皆是空名。而無實有。如真正作道人。念念",
    "X86n1600_014:0169a07": "心不間斷。自達摩大師從西土來。祇是覓個不受",
    "X86n1600_014:0169a08": "人惑的人。後遇二祖一言便了。始知從前&#x8657;用工",
    "X86n1600_014:0169a09": "夫。山僧今日見處與佛祖不別。若第一句中薦得。",
    "X86n1600_014:0169a10": "堪與祖佛為師。若第二句中薦得。堪與人天為師。",
    "X86n1600_014:0169a11": "若第三句中薦得。自救不了。僧便問。如何是第一",
    "X86n1600_014:0169a12": "句。祖曰。三要印開朱點窄。未容擬議主賓分。曰如",
    "X86n1600_014:0169a13": "何是第二句。祖曰。妙解豈容無著問。漚和爭負截",
    "X86n1600_014:0169a14": "流機。曰如何是第三句。祖曰。但看棚頭弄傀儡。抽",
    "X86n1600_014:0169a15": "牽全藉裏頭人。乃曰。大凡演唱宗乘。一句中須具",
    "X86n1600_014:0169a16": "三玄門。一玄中須具三要。有權有實。有照有用。汝",
    "X86n1600_014:0169a17": "等諸人作麼生會。",
    "X86n1600_014:0169a18": "[0169a18] 神鼎諲舉曰。若人問神鼎如何是第一句。曰蒼天",
    "X86n1600_014:0169a19": "蒼天。如何是第二句。曰有甚麼驢漢。如何是第三",
    "X86n1600_014:0169a20": "句。曰近前來向你道。纔近前便打。若恁麼會得。也",
    "X86n1600_014:0169a21": "不孤負祖師西來。若是從頭一一問過。幾時得休。",
    "X86n1600_014:0169a22": "佛法不是磨稜合縫的道理。似這一&#x8109;說話。須是",
    "X86n1600_014:0169a23": "久在他門風來始得。直是嫌佛不作。嫌法不說。方",
    "X86n1600_014:0169a24": "可如是。仔細珍重。",
    "X86n1600_014:0169b01": "[0169b01] 天童悟曰。今日陞座。有乞老僧說第一句者。老僧",
    "X86n1600_014:0169b02": "不覺失笑。殊不知第一句。乃古人之方便耳。若執",
    "X86n1600_014:0169b03": "第一句為實。則達摩單傳之旨。撲地了也。又不知",
    "X86n1600_014:0169b04": "未作意時。分明覿體見前。纔擬心來乞說時。&#x811A;跟",
    "X86n1600_014:0169b05": "下已蹉過了。直饒恁麼見得。領略得。已是言中取",
    "X86n1600_014:0169b06": "則。句裏承當。落在第二句了也。所謂承言者喪。滯",
    "X86n1600_014:0169b07": "句者迷。且作麼生是不承言。不滯句者。還委悉麼。",
    "X86n1600_014:0169b08": "不知誰是個中人。獨是出頭天外舉。",
    "X86n1600_014:0169b09": "[0169b09] 三峰藏曰。句中只具一玄一要。權實照用與汝分",
    "X86n1600_014:0169b10": "了也。且道臨濟為何說三。這裏明得。方不孤負先",
    "X86n1600_014:0169b11": "宗。切莫亂統。若道是一。又是瞎漢。",
    "X86n1600_014:0169b12": "[0169b12] 南嶽儲曰。一句中具三玄。三玄立。則一句破矣。一",
    "X86n1600_014:0169b13": "玄中具三要。三要立。則一玄破矣。故曰。以玄銷玄。",
    "X86n1600_014:0169b14": "以要銷要。又曰。退翁嘗說建立即是掃蕩。掃蕩&#x5374;",
    "X86n1600_014:0169b15": "成建立。非無謂也。臨濟初謂黃檗佛法無多子。後",
    "X86n1600_014:0169b16": "來建立黃檗宗旨于一心上。唱明三真。首出三句。",
    "X86n1600_014:0169b17": "以定綱宗。實有所本也。世尊於靈山會上拈起一",
    "X86n1600_014:0169b18": "枝花。迦葉便破顏微笑。豈非無多子之佛法。世尊",
    "X86n1600_014:0169b19": "不合與賊過梯。無端道。我有正法眼藏。涅槃妙心。",
    "X86n1600_014:0169b20": "實相無相。微妙法門。付囑摩訶迦葉。故臨濟以無",
    "X86n1600_014:0169b21": "多子之法。演成三句。正見佛佛祖祖。同一鼻孔。而",
    "X86n1600_014:0169b22": "今十個五雙。誰不道臨濟建立。曾有一人具眼看",
    "X86n1600_014:0169b23": "破此老是掃蕩。前來板定個三句。首尾次第。毫不",
    "X86n1600_014:0169b24": "可移換。審如是。成什麼禪宗。一句中具三玄。一玄",
    "X86n1600_014:0169c01": "中具三要。堪與佛祖為師無疑矣。如何又說得他",
    "X86n1600_014:0169c02": "祇堪與人天為師。人天為師亦無礙。如何又好喚",
    "X86n1600_014:0169c03": "他自救不了。則三句之次第。顯然掃蕩盡情。三句",
    "X86n1600_014:0169c04": "為之掃蕩。而三玄立矣。豈非建立之掃蕩乎。他當",
    "X86n1600_014:0169c05": "日劈口吐出個黃檗佛法無多子。則他在學地時。",
    "X86n1600_014:0169c06": "蚤已建立了也。後來開演三真。建立三句。正掃蕩",
    "X86n1600_014:0169c07": "前面無多子的佛法。豈非掃蕩時。即是建立。",
    "X86n1600_014:0169c08": "[0169c08] 安隱忍曰。臨濟最初。三寸甚密。及乎舉了。又道個",
    "X86n1600_014:0169c09": "有權有實。有照有用。大似把火行山。汾陽雖解別",
    "X86n1600_014:0169c10": "轉旂鎗。未免使人向難分處作證。據三&#x5CEF;老子一",
    "X86n1600_014:0169c11": "串穿&#x5374;。猶是看樓打樓。簡點將來。總欠悟在。安隱",
    "X86n1600_014:0169c12": "不惜眉毛。為你下個註&#x811A;。乃拈起拂子曰。會麼。若",
    "X86n1600_014:0169c13": "向玄中薦得。泥牛帶月眠霄漢。正在半途。若從要",
    "X86n1600_014:0169c14": "裏翻身。石女拋梭足錦文。全亡功照。然雖如是。醍",
    "X86n1600_014:0169c15": "醐毒藥。一道而行。",
    "X86n1600_014:0169c16": "[0169c16] 寶雲潛曰。天下之言臨濟者。非臨濟之意。臨濟之",
    "X86n1600_014:0169c17": "意。在法其無法。故馬祖曰。無門為法門。而世之刻",
    "X86n1600_014:0169c18": "畫臨濟者。皆竭力於有法。故非臨濟之意也。臨濟",
    "X86n1600_014:0169c19": "之意。在法之不測。而世之刻畫臨濟者。唯恐測之",
    "X86n1600_014:0169c20": "不盡。而言之不定。故非臨濟之意也。臨濟之意。在",
    "X86n1600_014:0169c21": "古今法有因革損益。變化無方。如鬼神不可端倪。",
    "X86n1600_014:0169c22": "而世之刻畫臨濟者。唯恐古異於今。今異於後。故",
    "X86n1600_014:0169c23": "非臨濟之意也。臨濟之意。在說一句法。而世之刻",
    "X86n1600_014:0169c24": "畫臨濟者。曲為破碎。說自說他。無所不至。而都不",
    "X86n1600_014:0170a01": "知一句之旨。故非臨濟之意也。臨濟之意單提第",
    "X86n1600_014:0170a02": "一句。故其言曰。一句語須具三玄門。一玄門須具",
    "X86n1600_014:0170a03": "三要。猶孔子之傳易而言大明終始。六位時成。時",
    "X86n1600_014:0170a04": "乘六龍以御天。知時之乘六龍。則知一句之具三",
    "X86n1600_014:0170a05": "要。而世之刻畫臨濟者。穿鑿三句。惟恐鑿之不工。",
    "X86n1600_014:0170a06": "而不知臨濟單用第一句。故非臨濟之意也。臨濟",
    "X86n1600_014:0170a07": "之意。如洛書之圖用逆也。而世之刻畫臨濟者。知",
    "X86n1600_014:0170a08": "順不知送。故非臨濟之意也。臨濟之意。在無心可",
    "X86n1600_014:0170a09": "以說法。而世之刻畫臨濟者。大略主於有心而后",
    "X86n1600_014:0170a10": "說法。故非臨濟之意也。臨濟之意。言立而言自變。",
    "X86n1600_014:0170a11": "有隨時而變者矣。有隨地而變者矣。有隨人而變",
    "X86n1600_014:0170a12": "者矣。而世之刻畫臨濟者。入其玄中。而杳不知其",
    "X86n1600_014:0170a13": "為變。故不知臨濟之意也。如古塔主者。又何足責",
    "X86n1600_014:0170a14": "也。",
    "X86n1600_014:0170a15": "[0170a15] 寶華震曰。一棒一喝一句下悟去。目前無一法可",
    "X86n1600_014:0170a16": "當情者。正是最初一步耳。若乃認定。便是實法繫",
    "X86n1600_014:0170a17": "縛人矣。故三&#x5CEF;師翁嘗言之。直須入三玄以銷盡。",
    "X86n1600_014:0170a18": "出三要以了盡。當知玄非玄妙之玄。法乃無法之",
    "X86n1600_014:0170a19": "法。",
    "X86n1600_014:0170a20": "[0170a20] 祥符蔭曰。句有甚麼第一第二第三。只在薦得時",
    "X86n1600_014:0170a21": "看下落。三玄三玄又作麼生具。全在演唱宗乘時",
    "X86n1600_014:0170a22": "具分曉。謂之三者。如∴字。如摩醯眼。分不得。合不",
    "X86n1600_014:0170a23": "得。自然而分。自然而合。亦如洞山五位。究竟只得",
    "X86n1600_014:0170a24": "一位。然一位立。自然而有五位面目。若不得五位",
    "X86n1600_014:0170b01": "參合。則位不圓。位不圓則墮偏墮正。落在聖凡。故",
    "X86n1600_014:0170b02": "曰。正中妙挾通回互。擬議鋒鋩失&#x5374;威。金剛透匣",
    "X86n1600_014:0170b03": "誰能曉。唯有那吒第一機。",
    "X86n1600_014:0170b04": "[0170b04] 祖示四喝。",
    "X86n1600_014:0170b05": "[0170b05] 示眾曰。有時一喝如金剛王劍。有時一喝如踞地",
    "X86n1600_014:0170b06": "師子。有時一喝如探竿影草。有時一喝不作一喝",
    "X86n1600_014:0170b07": "用。汝等作麼生會。眾擬議。祖便喝。",
    "X86n1600_014:0170b08": "[0170b08] 祖禁參徒學喝。",
    "X86n1600_014:0170b09": "[0170b09] 祖應機多用喝。會下參徒亦學喝。祖曰。汝輩總學",
    "X86n1600_014:0170b10": "我喝。我今問汝。有一人從東堂出。一人從西堂出。",
    "X86n1600_014:0170b11": "兩人齊喝一聲。這裏分得賓主麼。汝且作麼生分。",
    "X86n1600_014:0170b12": "若分不得。已後不得學老僧喝。兩堂首座相見。同",
    "X86n1600_014:0170b13": "時下喝。僧問祖。還有賓主也無。祖曰。賓主歷然。乃",
    "X86n1600_014:0170b14": "召眾曰。要會臨濟賓主句。問取堂中二首座。",
    "X86n1600_014:0170b15": "[0170b15] 祖示四賓主。",
    "X86n1600_014:0170b16": "[0170b16] 示眾。參學之人。大須子細。如賓主相見。便有言論",
    "X86n1600_014:0170b17": "往來。或應物見形。或全體作用。或把機權喜怒。或",
    "X86n1600_014:0170b18": "見半身。或乘師子。或乘象王。如有真正學人便喝。",
    "X86n1600_014:0170b19": "先拈山一個膠盆子。善知識不辨是境。便上他境",
    "X86n1600_014:0170b20": "上作模作樣。便被學人又喝。前人不肯放下。此是",
    "X86n1600_014:0170b21": "膏肓之病。不堪醫治。喚作賓看主。或是善知識不",
    "X86n1600_014:0170b22": "拈出物。祇隨學人問處即奪。學人被奪。抵死不肯",
    "X86n1600_014:0170b23": "放。此是主看賓。或有學人應一個清淨境。出善知",
    "X86n1600_014:0170b24": "識前。知識辨得是境。把他拋向坑裏。學人言大好",
    "X86n1600_014:0170c01": "善知識。知識即云。咄哉不識好惡。學人便禮拜。此",
    "X86n1600_014:0170c02": "喚作主看主。或有學人披枷帶&#x93BB;。出善知識前。知",
    "X86n1600_014:0170c03": "識更與安一重枷&#x93BB;。學人歡喜。彼此不辨。喚作賓",
    "X86n1600_014:0170c04": "看賓。大德。山僧所舉。皆是辨魔揀異。知其邪正。",
    "X86n1600_014:0170c05": "[0170c05] (僧問克符禪師。如何是賓中賓。符曰。倚門傍戶猶如醉。出言吐氣不漸惶。曰如何是賓中主。符曰。口念彌",
    "X86n1600_014:0170c06": "陀雙拄杖。目瞽瞳人不出頭。曰如何是主中賓。符曰高提祖印當機用。利物應和語帶悲。曰如何是主中",
    "X86n1600_014:0170c07": "主。符曰。橫按鏌&#x9381;全正令。太平寰宇斬癡頑。曰既是太平寰宇。為甚麼&#x5374;斬癡頑。符曰。不許夜行剛把火。",
    "X86n1600_014:0170c08": "直須當道與人看)。",
    "X86n1600_014:0170c09": "[0170c09] 安隱忍曰。臨濟。有四賓主。有賓主句。同中有別。而",
    "X86n1600_014:0170c10": "別中自同。不可混也。臨機勘辨之際。魔宮佛國。一",
    "X86n1600_014:0170c11": "時見前。譬如觀音大士。百千手眼。或慈或威。或定",
    "X86n1600_014:0170c12": "或慧。隨學家立地處。與之奪之。如珠之走監。圓轉",
    "X86n1600_014:0170c13": "橫斜。千態萬狀。所言四者。珠不出盤之候而已。昔",
    "X86n1600_014:0170c14": "善財童子。&#x5FA7;參五十三人善知識。於知識所。各得",
    "X86n1600_014:0170c15": "恒河沙等無量法。及見無厭足王之慘虐。勝熱婆",
    "X86n1600_014:0170c16": "羅門之熾然。婆須密女之淫&#x8276;。諸外道種之差別。",
    "X86n1600_014:0170c17": "未免望崖自屈。何故。垢淨未忘。而三昧之量未銷",
    "X86n1600_014:0170c18": "也。故云但可入佛。不能入魔。直至大樓閣中。從三",
    "X86n1600_014:0170c19": "昧起。忽然打失布袋。便將從前所得玄妙。盡底揚",
    "X86n1600_014:0170c20": "&#x5374;。十方坐斷。一法不留。方契善財本來面目。然非",
    "X86n1600_014:0170c21": "五十三老。驅耕奪食。擒縱變化。不能至此耳。",
    "X86n1600_014:0170c22": "[0170c22] 祖示照用。",
    "X86n1600_014:0170c23": "[0170c23] 示眾曰。我有時先照後用。有時先用後照。有時照",
    "X86n1600_014:0170c24": "用同時。有時照用不同時。先照後用。有人在。先用",
    "X86n1600_014:0171a01": "後照。有法在。照用同時。驅耕夫之牛。奪饑人之食。",
    "X86n1600_014:0171a02": "敲骨取髓。痛下針錐。照用不同時。有問有答。立賓",
    "X86n1600_014:0171a03": "立主。合水和泥。應機接物。若是過量人。向未舉已",
    "X86n1600_014:0171a04": "前。撩起便行。猶校些子。",
    "X86n1600_014:0171a05": "[0171a05] 汾陽昭曰。先照後用。且共汝商量。先用後照。汝也",
    "X86n1600_014:0171a06": "是個人始得。照用同時。汝作麼生當抵。照用不同",
    "X86n1600_014:0171a07": "時。汝作麼生湊泊。",
    "X86n1600_014:0171a08": "[0171a08] 瑯琊覺曰。先照後用。露師子之爪牙。先用後照。縱",
    "X86n1600_014:0171a09": "象王之威猛。照用同時。如龍得水。致雨騰雲。照用",
    "X86n1600_014:0171a10": "不同時。提獎嬰兒拊憐赤子。此是古人建立法門。",
    "X86n1600_014:0171a11": "為合如是。不合如是。若合如是。紀信乘九龍之輦。",
    "X86n1600_014:0171a12": "不合如是。項羽失千里之騅。還有為瑯琊出氣的",
    "X86n1600_014:0171a13": "麼。如無。山僧自道去也。卓拄杖。",
    "X86n1600_014:0171a14": "[0171a14] 安隱忍曰。先師三&#x5CEF;藏&#x751E;云。待心死而伏誅。須切",
    "X86n1600_014:0171a15": "用前之照。先擒下而去縛。略挑後用之燈。實照用",
    "X86n1600_014:0171a16": "之真虎。譬如神醫。刮骨療病。必見病而下刀。若確",
    "X86n1600_014:0171a17": "定一方。妄加針割。是重增一病矣。古德云。纔有所",
    "X86n1600_014:0171a18": "重。便成窠臼。夫學者之窠臼不一。而宗師之照用",
    "X86n1600_014:0171a19": "臨時。自古聖人。莫不皆爾。如夾山之接洛浦。大覺",
    "X86n1600_014:0171a20": "之接興化。所謂心死而伏誅。擒下而去縛者也。&#x8462;",
    "X86n1600_014:0171a21": "二公之病。在有一橛硬禪之主宰。所以纔問便喝。",
    "X86n1600_014:0171a22": "將謂禪道如是而已。賴二大老臨之以法鏡。使其",
    "X86n1600_014:0171a23": "無逃隱處。然後乞命於我。故一言而起其痼疾。所",
    "X86n1600_014:0171a24": "云略挑用後之燈是也。",
    "X86n1600_014:0171b01": "[0171b01] 庚午大中四年。",
    "X86n1600_014:0171b02": "[0171b02] 辛未五年。",
    "X86n1600_014:0171b03": "[0171b03] 佛滅後一千八百年。",
    "X86n1600_014:0171b04": "[0171b04] 存獎禪師圓具。",
    "X86n1600_014:0171b05": "[0171b05] 壬申六年。",
    "X86n1600_014:0171b06": "[0171b06] 行僧成都福威寺定蘭然臂。",
    "X86n1600_014:0171b07": "[0171b07] 癸酉七年。",
    "X86n1600_014:0171b08": "[0171b08] 詔天下祖塔未賜諡號者所在以聞太常考行頒賜。",
    "X86n1600_014:0171b09": "[0171b09] 溈山首建第一世大圓祖示寂。",
    "X86n1600_014:0171b10": "[0171b10] 祖一日謂仰山曰。寂子速道。莫入陰界。仰山曰。慧",
    "X86n1600_014:0171b11": "寂信亦不立。祖曰。子信了不立。不信不立。曰只是",
    "X86n1600_014:0171b12": "慧寂。更信阿誰。祖曰。若恁麼即是定性聲聞。曰慧",
    "X86n1600_014:0171b13": "寂佛亦不見。上堂示眾曰。老僧百年後。向山下作",
    "X86n1600_014:0171b14": "一頭水牯牛。左&#x8107;書五字云。溈山僧某甲。此時喚",
    "X86n1600_014:0171b15": "作溈山僧。又是水牯牛。喚作水牯牛。又是溈山僧",
    "X86n1600_014:0171b16": "喚作什麼即得。凡敷揚宗教。四十餘年。首建宗旨",
    "X86n1600_014:0171b17": "三十五年。壽八十三。臘六十四。春正月十九日示",
    "X86n1600_014:0171b18": "寂。&#x52C5;諡大圓禪師。塔曰清淨。",
    "X86n1600_014:0171b19": "[0171b19] 仰山祖傳示九十七種圓相(共一百零二相。除去重出五相。九十七個正)。",
    "X86n1600_014:0171b20": "[0171b20] 祥符蔭曰。溈仰父子機深。開鑿人天眼目。以垂範",
    "X86n1600_014:0171b21": "百世。故仰山所立宗旨。即書於溈山之後。非曰交",
    "X86n1600_014:0171b22": "互增輝也。但欲學者於無名無相處。更進一步耳。",
    "X86n1600_014:0171c01": "[0171c01] ",
    "X86n1600_014:0172a01": "[0172a01] ",
    "X86n1600_014:0172a04": "[0172a04] 開為百二十。合為九十七。一十九種門施設。",
    "X86n1600_014:0172a05": "一垂示三昧門二問答互換門",
    "X86n1600_014:0172a06": "三性起無作門四緣起無礙門",
    "X86n1600_014:0172a07": "五明機普互門六暗合賓主門",
    "X86n1600_014:0172a08": "七三生不隔門八即約明真門",
    "X86n1600_014:0172a09": "九用了生緣門十就生顯法門",
    "X86n1600_014:0172a10": "十一冥府生緣門十二三境順真門",
    "X86n1600_014:0172a11": "十三隨機識生門十四海印收生門",
    "X86n1600_014:0172a12": "十五密用靈機門十六啐啄同時門",
    "X86n1600_014:0172a13": "十七隨隨收放門十八卷舒無任門",
    "X86n1600_014:0172a14": "十九一多自在門",
    "X86n1600_014:0172a15": "[0172a15] 祥符蔭曰。仰山祖懸應西天祖師付囑圓相之記。",
    "X86n1600_014:0172a16": "實果位聖人。未登具即謁&#x8EAD;源。源謂曰。國師當時",
    "X86n1600_014:0172a17": "傳得六代祖師圓相。共九十七個。授與老僧。乃曰。",
    "X86n1600_014:0172a18": "吾滅後三十年。南方有一沙彌到來。大興此教。次",
    "X86n1600_014:0172a19": "第傳授。無令斷絕。我今付汝。當奉持。遂將其本付",
    "X86n1600_014:0172a20": "祖。祖接得。一覽便將火燒&#x5374;。&#x8EAD;源一日問。前來諸",
    "X86n1600_014:0172a21": "相甚宜秘惜。祖曰。當看了。便燒&#x5374;也。源曰。吾此法",
    "X86n1600_014:0172a22": "門。無人能會。唯先師。及諸祖師。諸大聖人。方可委",
    "X86n1600_014:0172a23": "悉。子何得焚之。祖曰。慧寂一覽。已知其意。但用得。",
    "X86n1600_014:0172a24": "不可執本也。源曰。然雖如此。於子即得。後人信之",
    "X86n1600_014:0172b01": "不及。祖曰。和尚若要。重錄不難。即重集一本呈上。",
    "X86n1600_014:0172b02": "更無遺失。後&#x8EAD;源上堂。祖出眾作此○相以手拓",
    "X86n1600_014:0172b03": "呈。&#x5374;叉手立。源以兩手相交作拳示之。祖進前三",
    "X86n1600_014:0172b04": "步作女人拜。源點頭。祖便禮拜。後因僧參。問和尚",
    "X86n1600_014:0172b05": "還識字否。祖曰。隨分。僧以手畫此○相拓呈。祖以",
    "X86n1600_014:0172b06": "衣袖拂之。僧又作此○相拓呈。祖以兩手作背拋",
    "X86n1600_014:0172b07": "勢。僧以目視之。祖低頭。僧遶祖一匝。祖便打。像遂",
    "X86n1600_014:0172b08": "出去。又祖坐次。有僧來作禮。祖不顧。其僧乃問。師",
    "X86n1600_014:0172b09": "識字否。祖曰。隨分。僧乃右旋一匝曰。是甚麼字。祖",
    "X86n1600_014:0172b10": "於地上書十字酬之。僧又左旋一匝曰。是甚麼字。",
    "X86n1600_014:0172b11": "祖改十字作卍字。僧畫此○相以兩手拓。如修羅",
    "X86n1600_014:0172b12": "掌日月勢。曰是甚麼字。祖乃畫此○相對之。僧乃",
    "X86n1600_014:0172b13": "作婁至德勢。祖曰。如是如是。此是諸佛之所護念。",
    "X86n1600_014:0172b14": "汝亦如是。吾亦如是。善自護持。其僧禮謝。騰空而",
    "X86n1600_014:0172b15": "去。時有一道者見。經五日後遂問祖。祖曰。汝還見",
    "X86n1600_014:0172b16": "否。道者曰。某甲見出門騰空而去。祖曰。此是西天",
    "X86n1600_014:0172b17": "羅漢。故來探吾道。道者曰。某雖&#x89A9;種種三昧。不辨",
    "X86n1600_014:0172b18": "其理。祖曰。吾以義為汝解釋。此是八種三昧。是覺",
    "X86n1600_014:0172b19": "海變為義海。體則同然。此義合有因有果。即時異",
    "X86n1600_014:0172b20": "時。總別不離隱身三昧也。觀此則知九十七種圓",
    "X86n1600_014:0172b21": "相。皆佛祖直示全提。百千法門。河沙妙用。皆從此",
    "X86n1600_014:0172b22": "出。而不與百千法門。河沙妙用為侶。祖稱東土小",
    "X86n1600_014:0172b23": "釋迦。其一十九門施設。非妙得祖佛機宜。何能顯",
    "X86n1600_014:0172b24": "密盡善如此。後之一橛頭禪。觸處偏枯者。須一一",
    "X86n1600_014:0172c01": "透過。如陣清風過荊棘林。了無掛礙。日用方可見",
    "X86n1600_014:0172c02": "行此事。人天眼目載五&#x5CEF;良五觀悟謂圓相總有",
    "X86n1600_014:0172c03": "六名。曰圓相。曰暗機。曰義海。曰字海。曰意語。曰默",
    "X86n1600_014:0172c04": "論。有云畫此[○@牛]相者。乃縱意。畫此[○@佛]者奪意。[○@人]此",
    "X86n1600_014:0172c05": "為相肯。○此為許相見。此為舉函索&#x8462;。答者當",
    "X86n1600_014:0172c06": "以此相。則函&#x8462;相稱。此為抱玉求鑑。答者當",
    "X86n1600_014:0172c07": "於其中書某字答之。[○@ㄙ]此為&#x920E;入索續。答者當於",
    "X86n1600_014:0172c08": "&#x53B6;字側添&#x4EBB;。乃問者&#x920E;入。答者索續。共成寶器相。",
    "X86n1600_014:0172c09": "[○@(俬-禾)]此為已成寶器相。答者於中書土字答之。此為",
    "X86n1600_014:0172c10": "玄印玄旨相。獨脫超前眾相不著也。審如是。是猶",
    "X86n1600_014:0172c11": "市賈私為誌驗。三尺牧豎語之故。即無不喻。雖有",
    "X86n1600_014:0172c12": "聖智。不問不可強解矣。謂入聖位者。所建法幢乃",
    "X86n1600_014:0172c13": "如是乎。傀儡登場。癡人說夢。良可悲夫。",
    "X86n1600_014:0172c14": "[0172c14] 祥符蔭曰。華嚴經偈云。如來得菩提。實不繫於日。",
    "X86n1600_014:0172c15": "諸佛出世。以大事了畢為一期方便。祖師紹佛傳",
    "X86n1600_014:0172c16": "法。化緣示見。亦不過空中電影。不住長空。所以諸",
    "X86n1600_014:0172c17": "祖行蹟。年月或闕而不詳。以法垂後世。雖千古不",
    "X86n1600_014:0172c18": "隔目前。如親承面稟也。又心燈光照。焰布無涯。非",
    "X86n1600_014:0172c19": "如世間箕裘嗣續。乃稱紹述。溈仰雲門法眼三宗。",
    "X86n1600_014:0172c20": "迄今正眼昭然。流輝並耀。浩劫有窮。斯文未泯。豈",
    "X86n1600_014:0172c21": "謂其傳世未永。宗統遂湮乎。編年闕疑。正所以示",
    "X86n1600_014:0172c22": "信。心燈綿&#x4E98;古今。彼此不隔一線。帝網重重。交光",
    "X86n1600_014:0172c23": "涉入。後起明宗者。百世不惑。是在其人矣。",
    "X86n1600_014:0172c24": "[0172c24] 甲戌八年。",
    "X86n1600_014:0173a01": "[0173a01] 乙亥九年。",
    "X86n1600_014:0173a02": "[0173a02] 禪師存獎來參。",
    "X86n1600_014:0173a03": "[0173a03] 侍中張重。起戒壇於涿郡。請獎統領講筵。獎罷講",
    "X86n1600_014:0173a04": "參祖。為侍者。一日元安(是為洛浦)來參。祖問甚處來。安",
    "X86n1600_014:0173a05": "曰。鑾城來。祖曰。有事相借問得麼。安曰。新戒不會。",
    "X86n1600_014:0173a06": "祖曰。打破大唐國。覓個不會底人也無。參堂去。獎",
    "X86n1600_014:0173a07": "隨後請問曰。適來新到。是成褫他。不成褫他。祖曰。",
    "X86n1600_014:0173a08": "我誰管你成褫不成褫。獎曰。和尚祇解將死雀就",
    "X86n1600_014:0173a09": "地彈。不解將一轉語&#x8462;覆&#x5374;。祖曰。你又作麼生。獎",
    "X86n1600_014:0173a10": "曰。請和尚作新到。祖遂曰。新戒不會。獎曰。&#x5374;是老",
    "X86n1600_014:0173a11": "僧罪過。祖曰。你語藏鋒。獎擬議。祖便打。至晚祖又",
    "X86n1600_014:0173a12": "曰。我今日問新到。是將死雀就地彈。就窠子裏打。",
    "X86n1600_014:0173a13": "及至你出得語。又喝起了。向青雲裏打。獎曰。草賊",
    "X86n1600_014:0173a14": "大敗。祖又打。",
    "X86n1600_014:0173a15": "[0173a15] 丙子十年。[0173a15] 丁丑十一年。",
    "X86n1600_014:0173a16": "[0173a16] 戊寅十二年。",
    "X86n1600_014:0173a17": "[0173a17] 禪師慧然住鎮州三聖院存獎禪師為第一座。",
    "X86n1600_014:0173a18": "[0173a18] 然初參仰山。後嗣祖。開法三聖。獎佐之為首座。常",
    "X86n1600_014:0173a19": "曰。我向南方行&#x811A;一遭。拄杖頭不曾撥著一個會",
    "X86n1600_014:0173a20": "佛法底人。然聞之。乃問曰。你具箇什麼眼。便恁麼",
    "X86n1600_014:0173a21": "道。獎便喝。然曰。須是你始得。",
    "X86n1600_014:0173a22": "[0173a22] 己卯十三年。",
    "X86n1600_014:0173a23": "[0173a23] 存獎禪師至大覺為院主。",
    "X86n1600_014:0173a24": "[0173a24] 魏府大覺和尚(名號闕)嗣祖。住魏府大覺。獎為院主。",
    "X86n1600_014:0173b01": "一日覺喚院主。我聞你道向南方行&#x811A;一遭。拄杖",
    "X86n1600_014:0173b02": "頭不曾撥著一個會佛法底。你憑個什麼道理。與",
    "X86n1600_014:0173b03": "麼道。獎便喝。覺便打。獎又喝。覺又打。獎來日從法",
    "X86n1600_014:0173b04": "堂過。覺召院主。我直下疑你昨日這兩喝。獎又喝。",
    "X86n1600_014:0173b05": "覺又打。獎再喝。覺再打。獎曰。某於三聖師兄處學",
    "X86n1600_014:0173b06": "得個賓主句。總被師兄折倒了也。願與某個安樂",
    "X86n1600_014:0173b07": "法門。覺曰。這瞎漢來這裏納敗闕。脫下衲衣。痛與",
    "X86n1600_014:0173b08": "一頓。獎於言下領旨。",
    "X86n1600_014:0173b09": "[0173b09] 考定(獎在三聖首眾。於大覺為院主。詳考其時。皆在咸通年前。&#x8462;祖大中初。開法鎮州臨濟。三",
    "X86n1600_014:0173b10": "聖大覺及獎等。先後從之參悟。逮咸通以後。祖因兵革。欲離河北。而三聖大覺。各俱領院。獎南方行&#x811A;。已",
    "X86n1600_014:0173b11": "回河北。其佐三聖大覺。當在斯時。於大覺言下。薦得臨濟先師於黃檗處喫棒底道理者。乃後來錄此公",
    "X86n1600_014:0173b12": "案。在濟祖已寂之後。追述其意而序之。非獎當時口道之語。燈錄諸書。皆因記錄而誤承之者也)。",
    "X86n1600_014:0173b13": "[0173b13] 禪師馬祖支下第二世普化振鐸而化。",
    "X86n1600_014:0173b14": "[0173b14] 化嗣盤山積。輔弼臨濟。將示滅。乃入市謂人曰。乞",
    "X86n1600_014:0173b15": "我一箇直裰。人或與披襖。或與布裘。皆不受。振鐸",
    "X86n1600_014:0173b16": "而去。祖令人送與一棺。化笑曰。臨濟饒舌。便受之。",
    "X86n1600_014:0173b17": "乃辭眾曰。普化明日去東門死也。至明日。郡人相",
    "X86n1600_014:0173b18": "率送化出城。化厲聲曰。今日葬不合青烏。乃曰。明",
    "X86n1600_014:0173b19": "日南門遷化。至明日出南門。人又隨之。化又曰。明",
    "X86n1600_014:0173b20": "日出西門方吉。至日人出漸稀。出已還返。人意稍",
    "X86n1600_014:0173b21": "怠。第四日自擎棺出北門外。振鐸入棺而逝。郡人",
    "X86n1600_014:0173b22": "奔走出城。揭棺視之已不見。惟聞空中鐸聲漸遠。",
    "X86n1600_014:0173b23": "莫測其繇。"
}