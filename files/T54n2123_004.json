{
    "T54n2123_004:0028a13": "諸經要集卷第四",
    "T54n2123_004:0028a15": "西明寺沙門釋道世集",
    "T54n2123_004:0028a16": "入道部第四(此有四緣)唄讚部第五香燈部第",
    "T54n2123_004:0028a17": "六",
    "T54n2123_004:0028a18": "述意緣欣厭緣出家緣引證緣",
    "T54n2123_004:0028a19": "述意緣第一",
    "T54n2123_004:0028a20": "[0028a20] 竊以因緣假有。眾生之滯根。法本不然。至",
    "T54n2123_004:0028a21": "人之妙理。是以三界六趣。造業障而自迷。",
    "T54n2123_004:0028a22": "八解十智。尊歸宗而虛豁。所以能仁大師。隨",
    "T54n2123_004:0028a23": "緣布教。愍焰宅之既焚。傷欲流之永霧。託",
    "T54n2123_004:0028a24": "白淨之宮。現黃金之色。居茲三惑。示畫篋之",
    "T54n2123_004:0028a25": "非真。出彼四門。厭浮雲之易滅。自嗟人代漂",
    "T54n2123_004:0028a26": "忽若此。於是天王捧白馬而逾城。給使持寶",
    "T54n2123_004:0028a27": "冠而詣闕。脫屣尋真。其於斯矣。雖復奏代簫",
    "T54n2123_004:0028a28": "史。周時子晉。許由洗耳於箕山。莊周曳尾於",
    "T54n2123_004:0028a29": "濮水。方茲去俗。何其蔑哉。致使慕其德者。斷",
    "T54n2123_004:0028b01": "惡以立身。欽其風者潔己而修善。毀形以成",
    "T54n2123_004:0028b02": "其志。故棄鬚髮美容。變俗以會其道。故去輪",
    "T54n2123_004:0028b03": "王華服。雖形闕奉親。而內懷其孝。禮乖事主。",
    "T54n2123_004:0028b04": "而心戢其恩。澤被怨親。以成大順。福霑幽顯。",
    "T54n2123_004:0028b05": "豈拘小違。上智之人。依佛語故為益。下凡之",
    "T54n2123_004:0028b06": "類。虧聖教故為損。懲惡則濫者自新。進善則",
    "T54n2123_004:0028b07": "通人感化。所以仙林始抽簪之地。禪河起苦",
    "T54n2123_004:0028b08": "行之&#x8FF9;。沐金軀之淨水。遊道場之吉樹食假",
    "T54n2123_004:0028b09": "獻糜。座因施草。於是十力智圓。六通神足。",
    "T54n2123_004:0028b10": "魔兵席卷。大覺道成也。",
    "T54n2123_004:0028b11": "欣厭緣第二",
    "T54n2123_004:0028b12": "[0028b12] 如文殊問經云。佛告文殊師利。一切諸功德",
    "T54n2123_004:0028b13": "不與出家心等。何以故。住家者無量過患故。",
    "T54n2123_004:0028b14": "出家者無量功德故住家者有障礙。出家者",
    "T54n2123_004:0028b15": "無障礙。住家者是塵垢處。出家者是無塵垢",
    "T54n2123_004:0028b16": "處。住家者溺欲淤泥。出家者出欲淤泥。住家",
    "T54n2123_004:0028b17": "者隨愚人法。出家者遠愚人法。住家者不得",
    "T54n2123_004:0028b18": "正命。出家者得其正命。住家者是憂悲惱處。",
    "T54n2123_004:0028b19": "出家者是歡喜處。住家者是結縛處。出家者",
    "T54n2123_004:0028b20": "是解脫處。住家者是傷害處。出家者非傷害",
    "T54n2123_004:0028b21": "處。住家者有貪利苦。出家者無貪利苦。住",
    "T54n2123_004:0028b22": "家者是憒鬧處。出家者是寂靜處。住家者是",
    "T54n2123_004:0028b23": "下賤處。出家者是高勝處。住家者為煩惱所",
    "T54n2123_004:0028b24": "燒。出家者滅煩惱火。住家者常為他人。出家",
    "T54n2123_004:0028b25": "者常為自身。住家者以苦為樂。出家者出離",
    "T54n2123_004:0028b26": "為樂。住家者增長棘刺。出家者能滅棘刺。住",
    "T54n2123_004:0028b27": "家者成就小法。出家者成就大法。住家者無",
    "T54n2123_004:0028b28": "法用。出家者有法用。住家者為三乘毀訾。",
    "T54n2123_004:0028b29": "出家者為三乘稱歎。住家者不知足。出家者",
    "T54n2123_004:0028c01": "常知足。住家者魔王愛念。出家者令魔恐怖。",
    "T54n2123_004:0028c02": "住家者多放逸。出家者無放逸。住家者為人",
    "T54n2123_004:0028c03": "僕使。出家者為僕使主。住家者是黑暗處。出",
    "T54n2123_004:0028c04": "家者是光明處。住家者增長憍慢處出家者",
    "T54n2123_004:0028c05": "滅憍慢處。住家者少果報。出家者多果報。住",
    "T54n2123_004:0028c06": "家者多諂曲。出家者心質直。住家者常有憂",
    "T54n2123_004:0028c07": "苦。出家者常懷喜樂。住家者是欺誑法。出家",
    "T54n2123_004:0028c08": "者是真寂法。住家者多散亂。出家者無散",
    "T54n2123_004:0028c09": "亂。住家者是流轉處。出家者非流轉處。住家",
    "T54n2123_004:0028c10": "者如毒藥。出家者如甘露。住家者失內思惟。",
    "T54n2123_004:0028c11": "出家者得內思惟。住家者無歸依處。出家者",
    "T54n2123_004:0028c12": "有歸依處。住家者多有瞋恚。出家者多行慈",
    "T54n2123_004:0028c13": "悲。住家者有重擔。出家者捨重擔。住家者有",
    "T54n2123_004:0028c14": "罪過。出家者無罪過。住家者流轉生死。出家",
    "T54n2123_004:0028c15": "者有其齊限。住家者以財物為寶。出家者以",
    "T54n2123_004:0028c16": "功德為寶。住家者隨流生死。出家者逆流生",
    "T54n2123_004:0028c17": "死。住家者是煩惱大海。出家者是大舟航。住",
    "T54n2123_004:0028c18": "家者為纏所縛。出家者離於纏縛。住家者為",
    "T54n2123_004:0028c19": "國王教誡。出家者為佛法教誡。住家者伴侶",
    "T54n2123_004:0028c20": "易得。出家者伴侶難得住。家者傷害為勝。出",
    "T54n2123_004:0028c21": "家者攝受為勝。住家者增長煩惱。出家者。出",
    "T54n2123_004:0028c22": "離煩惱。住家者如住刺林。出家者出刺林。",
    "T54n2123_004:0028c23": "文殊師利。若我毀呰住家。讚歎出家。言滿虛",
    "T54n2123_004:0028c24": "空說猶無盡。此謂住家過患出家功德也。",
    "T54n2123_004:0028c25": "[0028c25] 又涅槃經云。在家迫迮猶如牢獄。一切煩惱",
    "T54n2123_004:0028c26": "因之而生。出家寬廓猶如虛空。一切善法因",
    "T54n2123_004:0028c27": "之增長。在家之人內則憂念妻兒。外則王役",
    "T54n2123_004:0028c28": "驅馳。若富貴高勝則放逸縱情。貧苦下賤則",
    "T54n2123_004:0028c29": "飢寒失志。公私擾擾晝夜孜孜。眾務牽纏何",
    "T54n2123_004:0029a01": "暇修道。",
    "T54n2123_004:0029a02": "[0029a02] 又郁伽長者經云。在家之人多諸煩惱。父母",
    "T54n2123_004:0029a03": "妻子恩愛所繫。常思財色貪求無厭。少得守",
    "T54n2123_004:0029a04": "護。多諸憂慮。流轉六趣違離佛法。當作怨家",
    "T54n2123_004:0029a05": "惡知識想。應厭家活生出家心。無有在家修",
    "T54n2123_004:0029a06": "集無上菩提之道。皆因出家得無上道。",
    "T54n2123_004:0029a07": "[0029a07] 又出家功德經云。若放男女奴婢人民出家。",
    "T54n2123_004:0029a08": "功德無量。譬天下滿中羅漢百歲供養。不如",
    "T54n2123_004:0029a09": "有人為涅槃故。一日一夜出家受戒功德無",
    "T54n2123_004:0029a10": "量。又如起七寶塔高至三十三天。不如出家",
    "T54n2123_004:0029a11": "功德。又大緣經云。以一日夜出家故。二十劫",
    "T54n2123_004:0029a12": "不墮三惡道。又僧祇律云。以一日夜出家修",
    "T54n2123_004:0029a13": "梵行者。離六百六千六十歲三塗苦。又出家",
    "T54n2123_004:0029a14": "功德經云。若為出家。苦作留礙抑制此人。即",
    "T54n2123_004:0029a15": "斷佛種諸惡集身。猶如大海。現得癩病。死入",
    "T54n2123_004:0029a16": "黑闇地獄無有出期。又迦葉經云。爾時大王",
    "T54n2123_004:0029a17": "太子聞出家功德甚深。並皆發心出家已。四",
    "T54n2123_004:0029a18": "天下中無一眾生在家者。皆悉發心願求出",
    "T54n2123_004:0029a19": "家。彼諸眾生既出家已。不須種殖其地。自",
    "T54n2123_004:0029a20": "然生諸糠米。諸樹自然生諸衣服。一切諸天",
    "T54n2123_004:0029a21": "供侍給使。又佛藏經云。當一心行道隨順法",
    "T54n2123_004:0029a22": "行。勿念衣食。有所須者。如來白毫相中一分。",
    "T54n2123_004:0029a23": "供諸末代一切出家弟子。亦不能盡。又賢愚",
    "T54n2123_004:0029a24": "經云。如百盲人有一明醫。能理其目一時明",
    "T54n2123_004:0029a25": "見。又有百人罪應挑眼。一人有力能救其",
    "T54n2123_004:0029a26": "罪。令不失目。此之二人福雖無量。猶不如聽",
    "T54n2123_004:0029a27": "人出家。及自出家其德弘大。",
    "T54n2123_004:0029a28": "出家緣第三",
    "T54n2123_004:0029a29": "[0029a29] 初欲出家。依律先請二師。一是和上。二是",
    "T54n2123_004:0029b01": "阿闍梨(請法如律)薩婆多論云。若先請和上。受十",
    "T54n2123_004:0029b02": "戒時。和上不現前不得十戒。若聞知死受戒",
    "T54n2123_004:0029b03": "不得。若不聞死受戒得成。闍梨應同。又清信",
    "T54n2123_004:0029b04": "士度人經云。若欲剃髮。先於落髮處香湯灑",
    "T54n2123_004:0029b05": "地。周圓七尺內。四角懸幡安一高座。擬出家",
    "T54n2123_004:0029b06": "者坐。復施二勝座擬二師坐。欲出家者著本",
    "T54n2123_004:0029b07": "俗服。辭拜父母尊親等訖。口說偈言。",
    "T54n2123_004:0029b08": " 流轉三界中  恩愛不能脫",
    "T54n2123_004:0029b09": " 棄恩入無為  真實報恩者",
    "T54n2123_004:0029b10": "[0029b10] 說此偈已脫去俗服。善見論云。應以香湯洗",
    "T54n2123_004:0029b11": "浴。除白衣氣。度人經云。雖著出家衣。止得著",
    "T54n2123_004:0029b12": "泥洹僧及僧祇支。未得著袈裟。入道場時。應",
    "T54n2123_004:0029b13": "來至和上前[跍*月]跪。和上應生兒想。不得生惡",
    "T54n2123_004:0029b14": "賤心。弟子於師應生父想。尊重供養。和上為",
    "T54n2123_004:0029b15": "種種說法誡勗其心已。來向闍梨前坐。善見",
    "T54n2123_004:0029b16": "論云。以香湯灌頂上。說偈讚云。",
    "T54n2123_004:0029b17": " 善哉大丈夫  能了世無常",
    "T54n2123_004:0029b18": " 捨俗趣泥洹  希有難思議",
    "T54n2123_004:0029b19": "[0029b19] 說此偈已。教禮十方佛竟。復說偈讚云。",
    "T54n2123_004:0029b20": " 歸依大世尊  能度三有苦",
    "T54n2123_004:0029b21": " 亦願諸眾生  普入無為樂",
    "T54n2123_004:0029b22": "[0029b22] 說此偈已。然後闍梨乃為剃髮。度人經云。為",
    "T54n2123_004:0029b23": "剃髮時。傍人為誦出家唄云。",
    "T54n2123_004:0029b24": " 毀形守志節  割愛無所親",
    "T54n2123_004:0029b25": " 棄家弘聖道  願度一切人",
    "T54n2123_004:0029b26": "[0029b26] 與剃髮時。當頂留五三髮。來至和上前[跍*月]跪。",
    "T54n2123_004:0029b27": "和上問言。今為汝除去頂髮許不。答言好。",
    "T54n2123_004:0029b28": "然後和上為著袈裟。當正著時。依善見論復",
    "T54n2123_004:0029b29": "說偈讚云。",
    "T54n2123_004:0029c01": " 大哉解脫服  無相福田衣",
    "T54n2123_004:0029c02": " 披奉如戒行  廣度諸眾生",
    "T54n2123_004:0029c03": "[0029c03] 依度人經云。既著袈裟已禮佛。行道道俗從",
    "T54n2123_004:0029c04": "後遶三匝已。復自說偈。生慶荷意云。",
    "T54n2123_004:0029c05": " 遇哉值佛者  何人誰不喜",
    "T54n2123_004:0029c06": " 福願與時會  我今獲法利",
    "T54n2123_004:0029c07": "[0029c07] 行道匝已。又禮大眾及二師竟。然後在下行",
    "T54n2123_004:0029c08": "坐。受六親拜荷。出家離俗意心懷歡喜。父",
    "T54n2123_004:0029c09": "母諸親皆為作禮。悅其道意。應中前剃髮最",
    "T54n2123_004:0029c10": "好。令及得齋。依毘尼母論云。剃髮著袈裟已。",
    "T54n2123_004:0029c11": "然後和上為受三歸五戒等(自外法用不可具述臨時斟酌生善彌勝)。",
    "T54n2123_004:0029c12": "引證緣第四",
    "T54n2123_004:0029c13": "[0029c13] 如雜寶藏經云。昔有一婦女端正殊妙。於外",
    "T54n2123_004:0029c14": "道法中出家修道。時人問言。顏貌如是應當",
    "T54n2123_004:0029c15": "在俗。何故出家。女人答言。如我今日非不端",
    "T54n2123_004:0029c16": "正。但以小來厭惡婬欲。今故出家。我在家",
    "T54n2123_004:0029c17": "時。以端正故早蒙處分。早生男兒。兒遂長大",
    "T54n2123_004:0029c18": "端正無比。轉覺羸損如似病者。我即問兒病",
    "T54n2123_004:0029c19": "之由狀。兒不肯道。為問不止。兒不獲已而語",
    "T54n2123_004:0029c20": "母言。我止不道恐命不全。正欲具道無顏之",
    "T54n2123_004:0029c21": "甚。即語母言。我欲得母以私情欲。以不得故。",
    "T54n2123_004:0029c22": "是以病耳。母即語言。自古已來何有此事。復",
    "T54n2123_004:0029c23": "自念言。我若不從兒或能死。今寧違理以存",
    "T54n2123_004:0029c24": "兒命。即便喚兒欲從其意。兒將上床地即劈",
    "T54n2123_004:0029c25": "裂。我子即時生身陷入地獄。我即驚怖以手",
    "T54n2123_004:0029c26": "挽兒。捉得兒髮。而我兒髮。今日猶故在我懷",
    "T54n2123_004:0029c27": "中。感切是事。是故出家。",
    "T54n2123_004:0029c28": "[0029c28] 又智度論云。佛法中出家人。雖破戒墮罪。罪",
    "T54n2123_004:0029c29": "畢得解脫。如優&#x9262;羅華比丘尼本生經中說。",
    "T54n2123_004:0030a01": "佛在世時此比丘尼。得六神通獲阿羅漢果。",
    "T54n2123_004:0030a02": "入貴人舍常讚出家法。語諸貴人婦女言。姊",
    "T54n2123_004:0030a03": "妹可出家。諸貴婦女言。我等少壯容色盛美。",
    "T54n2123_004:0030a04": "持戒為難。或當破戒。比丘尼言。破戒便破但",
    "T54n2123_004:0030a05": "出家。問言。破戒當墮地獄。云何可破。答言。",
    "T54n2123_004:0030a06": "墮地獄便墮。諸貴婦女笑之言。地獄受罪云",
    "T54n2123_004:0030a07": "何可墮。比丘尼言。我自憶念。本宿世時作戲",
    "T54n2123_004:0030a08": "女。著種種衣服而說雜語。或時著比丘尼衣。",
    "T54n2123_004:0030a09": "以為戲笑。以是因緣故。迦葉佛時作比丘尼。",
    "T54n2123_004:0030a10": "自恃貴姓端正。心生憍慢而破禁戒。故墮地",
    "T54n2123_004:0030a11": "獄受種種罪。受罪畢竟值釋迦牟尼佛。出家",
    "T54n2123_004:0030a12": "得阿羅漢道。雖復破戒可得道果。復次如佛",
    "T54n2123_004:0030a13": "在祇桓。有一醉婆羅門。來到佛所求作比",
    "T54n2123_004:0030a14": "丘。佛&#x52C5;阿難與剃頭著法衣。醉酒既醒。驚怖",
    "T54n2123_004:0030a15": "己身忽為比丘。即便走去。諸比丘問佛。何以",
    "T54n2123_004:0030a16": "聽此醉婆羅門作比丘。佛言。此婆羅門無量",
    "T54n2123_004:0030a17": "劫中。都無出家心。今因醉故暫發微心。以此",
    "T54n2123_004:0030a18": "因緣故後當出家得道。如是種種因緣。出家",
    "T54n2123_004:0030a19": "之利功德無量。以是故白衣雖有五戒。不如",
    "T54n2123_004:0030a20": "出家功德大也。",
    "T54n2123_004:0030a21": "[0030a21] 又雜寶藏經云。昔盧留城有優陀羨王。聰明",
    "T54n2123_004:0030a22": "解達有大智慧。有一夫人名曰有相。端正少",
    "T54n2123_004:0030a23": "雙兼有德行。王甚愛敬。時彼國法諸為王者。",
    "T54n2123_004:0030a24": "不自彈琴。爾時夫人在於曲室共王歡戲。自",
    "T54n2123_004:0030a25": "恃王寵。遣王彈琴自起為舞。初舉手時。王素",
    "T54n2123_004:0030a26": "善相。&#x89A9;見夫人死相已現。計其餘命不過七",
    "T54n2123_004:0030a27": "日。王即捨琴慘然長歎。夫人白王。受王恩寵。",
    "T54n2123_004:0030a28": "敢於曲室求王彈琴。自起為舞用為歡樂。有",
    "T54n2123_004:0030a29": "何不適捨琴長歎。願王告語。王不肯答。慇懃",
    "T54n2123_004:0030b01": "不已王以實答。夫人聞之甚懷憂懼。即白王",
    "T54n2123_004:0030b02": "言。我聞石室比丘尼說。若能信心出家一日。",
    "T54n2123_004:0030b03": "必得生天。我欲出家願王聽許以不。王愛情",
    "T54n2123_004:0030b04": "重。語夫人言。至六日頭當聽汝去。不相免意",
    "T54n2123_004:0030b05": "遂至六日。至已語夫人。汝有善心求是出家。",
    "T54n2123_004:0030b06": "若得生天必來見我。我乃聽去。作是誓已。夫",
    "T54n2123_004:0030b07": "人許可便得出家。受八戒齋。即於其日。飲石",
    "T54n2123_004:0030b08": "蜜漿腹中絞結。至七日旦即便命終。乘是善",
    "T54n2123_004:0030b09": "緣得生天上。憶本誓故來詣王所。光明熾盛",
    "T54n2123_004:0030b10": "遍照王宮。時王問言。汝為是誰。天即答言。我",
    "T54n2123_004:0030b11": "是王婦有相夫人。王喜白言。願來就坐。天答",
    "T54n2123_004:0030b12": "之言。我今觀王臭穢叵近。但以先誓故來見",
    "T54n2123_004:0030b13": "王。王聞是已心開意解。而自歎言。今彼天者",
    "T54n2123_004:0030b14": "本是我婦。出家一日便得生天。神志高遠而",
    "T54n2123_004:0030b15": "見鄙賤。我今何故而不出家。我曾聞說。天一",
    "T54n2123_004:0030b16": "爪甲直一閻浮提地。我此一國何足可貪。作",
    "T54n2123_004:0030b17": "是語已捨位與子。出家修道得阿羅漢。又智",
    "T54n2123_004:0030b18": "度論偈云。",
    "T54n2123_004:0030b19": " 孔雀雖有色嚴身  不如鴻鶴能遠飛",
    "T54n2123_004:0030b20": " 白衣雖有富貴力  不如出家功德深",
    "T54n2123_004:0030b21": "[0030b21] 又雜譬喻經云。昔者兄弟二人居勢富貴資",
    "T54n2123_004:0030b22": "財無量。父母終亡無所依仰。雖為兄弟志念",
    "T54n2123_004:0030b23": "各異。兄好道議弟愛家業。其弟見兄不親家",
    "T54n2123_004:0030b24": "業。恒嫌恨之。共為兄弟父母早終。勤念生",
    "T54n2123_004:0030b25": "活。反棄家業追逐沙門。聽受佛經。沙門豈能",
    "T54n2123_004:0030b26": "與汝衣食財寶耶。家轉貧困財物日耗。人所",
    "T54n2123_004:0030b27": "嗤笑懈廢門戶。繼續父母乃為孝耳。兄報之",
    "T54n2123_004:0030b28": "曰。五戒十善供養三寶。以道化親乃為孝耳。",
    "T54n2123_004:0030b29": "道俗相反自然之願。道之所樂俗之所惡。俗",
    "T54n2123_004:0030c01": "之所珍道之所賤。智愚不同謀猶明冥。是故",
    "T54n2123_004:0030c02": "慧人去冥就明。以道致真卿今所樂苦惱之",
    "T54n2123_004:0030c03": "偽。豈知苦辛。其弟含恚俾頭不信。兄見如",
    "T54n2123_004:0030c04": "是便謂弟曰。卿貪家事以財為貴。吾好經道",
    "T54n2123_004:0030c05": "以慧為珍。今是捨家歸命福田。計命寄世忽",
    "T54n2123_004:0030c06": "若飛塵。無常卒至為罪所纏。是故捨世避欲",
    "T54n2123_004:0030c07": "就安。弟見兄意志趣道義。寂然無報。兄則去",
    "T54n2123_004:0030c08": "家作沙門。夙夜精進坐禪思惟。行合經法成",
    "T54n2123_004:0030c09": "道果證。弟聞此言瞋恚更盛。弟貪家業未曾",
    "T54n2123_004:0030c10": "為法。其後壽終墮於牛中。肥盛甚大賈客買",
    "T54n2123_004:0030c11": "取。載鹽販之往還數迴。牛遂羸頓不能復前。",
    "T54n2123_004:0030c12": "上&#x5742;困頓躄臥不起。賈人撾打搖頭纔動。時",
    "T54n2123_004:0030c13": "兄遊行飛在虛空。遙見其弟便謂之曰。弟居",
    "T54n2123_004:0030c14": "田宅今為所在。而自投身墮牛畜中。即以威",
    "T54n2123_004:0030c15": "神照示本命。即自識知淚出自責。由行不善",
    "T54n2123_004:0030c16": "慳貪嫉&#x59AC;。不信佛法輕慢聖眾。不信兄語觝",
    "T54n2123_004:0030c17": "突自用。故墮牛中疲頓困劣。悔當何逮。兄知",
    "T54n2123_004:0030c18": "心念愴然哀傷。即為牛主說其本末。賈人聞",
    "T54n2123_004:0030c19": "之便以施與。即將牛去送至寺中。使念三",
    "T54n2123_004:0030c20": "寶。飯食隨時。其命終盡得生忉利天。時眾賈",
    "T54n2123_004:0030c21": "客各自念言。我等治生不能施與。不識道義",
    "T54n2123_004:0030c22": "死亦恐然。便共出舍捐其妻子。棄所珍翫行",
    "T54n2123_004:0030c23": "作沙門。精進不懈皆亦得道。由是觀之。世間",
    "T54n2123_004:0030c24": "財寶不益於人。奉敬三尊修身學道。世世獲",
    "T54n2123_004:0030c25": "安。",
    "T54n2123_004:0030c26": "[0030c26] 又付法藏經云。昔尊者羅漢闍夜多。將諸弟",
    "T54n2123_004:0030c27": "子詣德叉尸羅城。到其城已慘然不悅。小復",
    "T54n2123_004:0030c28": "前行。路見一烏欣然微笑。弟子白師。願說因",
    "T54n2123_004:0030c29": "緣。尊者答曰。我初至城。於城門下見一鬼子",
    "T54n2123_004:0031a01": "飢急語我。我母入城為我求食。向與母別來",
    "T54n2123_004:0031a02": "經五百歲。飢虛困乏命將不遠。尊者入城若",
    "T54n2123_004:0031a03": "見我母。道我辛苦願語早來。我始入城。便",
    "T54n2123_004:0031a04": "見彼母具說子意。鬼母答我。吾入城來經五",
    "T54n2123_004:0031a05": "百歲。未曾能得一人涕唾。我既新產氣力羸",
    "T54n2123_004:0031a06": "劣。設得少唾諸鬼奪我。今值一人遇得少唾。",
    "T54n2123_004:0031a07": "欲得出城共子分食。門下多有大力鬼神。畏",
    "T54n2123_004:0031a08": "不敢出。唯願尊者送我出城。我即將出令共",
    "T54n2123_004:0031a09": "子食。我即問鬼。生來幾時。鬼答我言。吾見此",
    "T54n2123_004:0031a10": "城七反成壞。我聞鬼言。悲歎生死受苦長遠。",
    "T54n2123_004:0031a11": "是以慘然。時彼烏者。乃往過去九十一劫。有",
    "T54n2123_004:0031a12": "佛出世號毘婆尸。我於爾時為長者子。欲得",
    "T54n2123_004:0031a13": "出家。是時出家必得羅漢。父母不聽強為娉",
    "T54n2123_004:0031a14": "妻。既得妻已復求出家。父母語我。若生一子",
    "T54n2123_004:0031a15": "乃當相放。我尋受教後生一男。至年六歲我",
    "T54n2123_004:0031a16": "復欲去。父母教兒求抱我&#x811A;啼哭而言。父若",
    "T54n2123_004:0031a17": "捨我誰見養活。先當殺兒然後可去。我時見",
    "T54n2123_004:0031a18": "已起愛染心。即語子言。吾為汝故不復出家。",
    "T54n2123_004:0031a19": "由彼兒故。從是以來九十一劫。流轉五道未",
    "T54n2123_004:0031a20": "曾得見。今以道眼觀見彼烏乃是前子。愍其",
    "T54n2123_004:0031a21": "愚癡久處生死。是以微笑。以是因緣。若復有",
    "T54n2123_004:0031a22": "人障他出家。此人罪報常在惡道。受極苦痛",
    "T54n2123_004:0031a23": "無得解脫。惡道罪畢。若生人中生盲無目。是",
    "T54n2123_004:0031a24": "故智者若見有人欲出家者。應勤方便勸佐",
    "T54n2123_004:0031a25": "令成。勿作留難。",
    "T54n2123_004:0031a26": "[0031a26] 又出家功德經云。昔佛在世時。佛與阿難入",
    "T54n2123_004:0031a27": "毘舍離城。時到乞食。有一王子字鞞羅羡那。",
    "T54n2123_004:0031a28": "與諸婇女在高樓上。共相娛樂。佛聞樂音語",
    "T54n2123_004:0031a29": "阿難言。我知此人&#x5374;後七日必當命終。若不",
    "T54n2123_004:0031b01": "出家或墮地獄。阿難聞已即往教化。勸其出",
    "T54n2123_004:0031b02": "家。王子聞勸。於六日中極意受樂。至第七日",
    "T54n2123_004:0031b03": "求佛出家。一日一夜修持淨戒。即便命終生",
    "T54n2123_004:0031b04": "四天王為北天王毘沙門子。與諸婇女受五",
    "T54n2123_004:0031b05": "欲樂。極天之壽滿五百歲。後生忉利為帝釋",
    "T54n2123_004:0031b06": "子。壽天千歲。次生炎摩復為王子。壽二千歲。",
    "T54n2123_004:0031b07": "後生兜率亦為王子。壽四千歲。次生化樂為",
    "T54n2123_004:0031b08": "天王子。壽八千歲。化樂壽盡。復生第六他化",
    "T54n2123_004:0031b09": "自在。為天王子。與諸婇女。所受五欲於下最",
    "T54n2123_004:0031b10": "勝。盡天壽命萬六千歲。如是受樂。於六欲天",
    "T54n2123_004:0031b11": "往來七返。而無中夭。一日出家滿二十劫。不",
    "T54n2123_004:0031b12": "墮惡道。常生天上受福自然。最後人中生富",
    "T54n2123_004:0031b13": "樂家。財寶具足。壯年已過臨老厭世。出家",
    "T54n2123_004:0031b14": "修道成辟支佛。名毘流帝梨。廣度天人不可",
    "T54n2123_004:0031b15": "限量。以是因緣。出家功德無量無邊不可為",
    "T54n2123_004:0031b16": "喻。假使羅漢滿四天下。若有一人一百歲中。",
    "T54n2123_004:0031b17": "盡心供養四事無乏。乃至涅槃各為起塔。花",
    "T54n2123_004:0031b18": "香瓔珞種種供養。所得功德。不如有人為求",
    "T54n2123_004:0031b19": "涅槃一日一夜出家持戒之功德也。以斯而",
    "T54n2123_004:0031b20": "言。出家之法真可尊貴。不得以少財色貪著",
    "T54n2123_004:0031b21": "俗事。流浪生死自苦其身。",
    "T54n2123_004:0031b22": "[0031b22] 頌曰。",
    "T54n2123_004:0031b23": " 三山羽化竟無成  五熱殷憂徒自縈",
    "T54n2123_004:0031b24": " 並入繁籠處塵館  何如寂慮出危城",
    "T54n2123_004:0031b25": " 鏡智圓規光且淨  月行馳輪皎復晴",
    "T54n2123_004:0031b26": " 側徑崎嶇爾迴轍  通莊達老豈同征",
    "T54n2123_004:0031b27": "唄讚部第五(此有三緣)",
    "T54n2123_004:0031b28": "述意緣引證緣歎德緣",
    "T54n2123_004:0031b29": "述意緣第一",
    "T54n2123_004:0031c01": "[0031c01] 夫褒述之志。寄在詠歌之文。詠歌之文。依乎",
    "T54n2123_004:0031c02": "聲響。故詠歌巧則褒述之志申。聲響妙則詠",
    "T54n2123_004:0031c03": "歌之文暢。言詞待聲。相資之理也。尋西方之",
    "T54n2123_004:0031c04": "有唄。猶東國之有讚。讚者從文以結章。唄者",
    "T54n2123_004:0031c05": "短偈以流頌。比其事義。名異實同。是故經言。",
    "T54n2123_004:0031c06": "以微妙音聲。歌讚於佛德。斯之謂也。昔釋",
    "T54n2123_004:0031c07": "尊入定。琴歌震於石室。婆提颺唄。清響徹於",
    "T54n2123_004:0031c08": "淨居。覺世至音。固無得而稱矣。至于末代。修",
    "T54n2123_004:0031c09": "習極有明驗。是以陳思精想。感魚山之梵",
    "T54n2123_004:0031c10": "唱。帛橋誓願。通大士之妙音。藥練勤行。受法",
    "T54n2123_004:0031c11": "韻於幽祇。文宣勵誠。發夢響於齋室。並能寫",
    "T54n2123_004:0031c12": "氣天宮。摹聲淨剎。抑揚詞契。吐納節文。斯亦",
    "T54n2123_004:0031c13": "神應之顯徵。學者之明範也。原夫經音為懿。",
    "T54n2123_004:0031c14": "妙出自然。製用可修。而研響非習。蓋所以",
    "T54n2123_004:0031c15": "炳發道聲移易俗聽。當使清而不弱。雄而不",
    "T54n2123_004:0031c16": "猛。流而不越。凝而不滯。趣發祇鷲之風。韻結",
    "T54n2123_004:0031c17": "霄漢之氣。遠聽則汪洋以峻雅。近屬則從容",
    "T54n2123_004:0031c18": "以和肅。此其大致也。經稱深遠雷音。其在茲",
    "T54n2123_004:0031c19": "乎。若夫稱讚聯齋。眾集永久。夜緩晚遲。香",
    "T54n2123_004:0031c20": "銷燭揜。睡蓋覆其六情。嬾結纏其四體。於是",
    "T54n2123_004:0031c21": "擇妙響以升座。選勝聲以啟軸。宮商唄發",
    "T54n2123_004:0031c22": "動。玉振金反折。四飛哀悅七眾。同迦陵之",
    "T54n2123_004:0031c23": "聲。等神鸞之響。能使寐魂更開。惰情還肅。滿",
    "T54n2123_004:0031c24": "堂驚耳。列席歡心。當爾之時。乃知經聲之為",
    "T54n2123_004:0031c25": "貴矣。",
    "T54n2123_004:0031c26": "引證緣第二",
    "T54n2123_004:0031c27": "[0031c27] 如長阿含經云。其有音聲五種清淨。乃名梵",
    "T54n2123_004:0031c28": "聲。何等為五。一者其音正直。二者其音和雅。",
    "T54n2123_004:0031c29": "三者其音清徹。四者其音深滿。五者周遍遠",
    "T54n2123_004:0032a01": "聞。具此五者乃名梵音。",
    "T54n2123_004:0032a02": "[0032a02] 又梵摩喻經云。如來說法聲有八種。一最好",
    "T54n2123_004:0032a03": "聲。二易了聲。三柔軟聲。四和調聲。五尊慧",
    "T54n2123_004:0032a04": "聲。六不誤聲。七深妙聲。八不女聲。言不漏",
    "T54n2123_004:0032a05": "闕。無得其短者。",
    "T54n2123_004:0032a06": "[0032a06] 又十誦律云。為諸天聞唄心喜故。開唄聲也。",
    "T54n2123_004:0032a07": "又毘尼母經云。佛告諸比丘。聽汝等唄。唄者",
    "T54n2123_004:0032a08": "言說之辭。雖聽言說。未知說何等法。佛言。從",
    "T54n2123_004:0032a09": "修多羅乃至優婆提舍。隨意所說。十二部經",
    "T54n2123_004:0032a10": "復有疑心。若欲次第說文。眾大文多恐生疲",
    "T54n2123_004:0032a11": "厭。若略撰集好辭。直示現義。不知如何。以是",
    "T54n2123_004:0032a12": "因緣具白世尊。佛即聽諸比丘。引經中要言",
    "T54n2123_004:0032a13": "妙辭。直顯其義。爾時有一比丘。去佛不遠。立",
    "T54n2123_004:0032a14": "高聲作歌音誦經。佛聞不聽用此音誦經。有",
    "T54n2123_004:0032a15": "五過患。同外道歌音說法。一不名自持。二不",
    "T54n2123_004:0032a16": "稱眾。三諸天不悅。四語不正難解。五語不巧",
    "T54n2123_004:0032a17": "故義亦難解。是名五種過也。",
    "T54n2123_004:0032a18": "[0032a18] 又賢愚經云。昔佛在世時。波斯匿王與兵眾",
    "T54n2123_004:0032a19": "至祇洹邊過。聞一比丘唄聲雅好。軍眾立聽",
    "T54n2123_004:0032a20": "無有厭足。象馬&#x7AEA;耳住不肯行。王與軍眾即",
    "T54n2123_004:0032a21": "入寺看。見唄比丘。形貌矬短醜陋極盛。王不",
    "T54n2123_004:0032a22": "忍看。王即問佛。今此比丘宿作何業得斯果",
    "T54n2123_004:0032a23": "報。佛告王曰。乃往過去有佛出世。號曰迦葉。",
    "T54n2123_004:0032a24": "入涅槃後。機里毘王。收取舍利欲用起塔。有",
    "T54n2123_004:0032a25": "四龍王化作人形。來到王所問起塔事。為用",
    "T54n2123_004:0032a26": "寶作為用土耶。王即答言。欲令塔大無多寶",
    "T54n2123_004:0032a27": "物。今是土作。令方五里高二十五里。龍白王",
    "T54n2123_004:0032a28": "言。我是龍王故來相問。若用寶作我當佐助。",
    "T54n2123_004:0032a29": "王聞歡喜。龍復語王。四城門外有四泉水。",
    "T54n2123_004:0032b01": "東門泉水取用作塹。變成&#x7460;璃。南門泉水取",
    "T54n2123_004:0032b02": "用作塹。變成黃金。西門泉水取用作塹。變成",
    "T54n2123_004:0032b03": "白銀。北門泉水取用作塹。變成白玉。王聞是",
    "T54n2123_004:0032b04": "語倍增歡喜。即立四監各典一相。其三監者",
    "T54n2123_004:0032b05": "作工欲成。一監懈怠工獨不就。王行看見以",
    "T54n2123_004:0032b06": "理呵責。其人懷怨而白王言。此塔太大當何",
    "T54n2123_004:0032b07": "時成。王&#x52C5;作人。晝夜勤作一時都訖。塔極高",
    "T54n2123_004:0032b08": "峻。眾寶莊嚴極有異觀。其監見已歡喜踊躍。",
    "T54n2123_004:0032b09": "懺悔前過。持一金鈴著塔棠頭。發其願言。",
    "T54n2123_004:0032b10": "令我所生音聲極好一切眾生莫不樂聞。將",
    "T54n2123_004:0032b11": "來有佛號釋迦牟尼。使我得見度脫生死。緣",
    "T54n2123_004:0032b12": "於往昔嫌塔大故。生恒醜陋。由持金鈴懸塔",
    "T54n2123_004:0032b13": "棠頭。乃願見佛。從是以來五百世中極好",
    "T54n2123_004:0032b14": "音聲。今復值佛出家修道。得阿羅漢果。以",
    "T54n2123_004:0032b15": "是因緣。一切眾生。見他作福不應毀呰。後得",
    "T54n2123_004:0032b16": "惡報悔無所及也。",
    "T54n2123_004:0032b17": "歎德緣第三",
    "T54n2123_004:0032b18": "[0032b18] 如菩薩本行經云。佛告阿難。我念往昔有一",
    "T54n2123_004:0032b19": "如來出現於世。號曰弗沙多陀阿伽度阿羅",
    "T54n2123_004:0032b20": "呵三藐三佛陀。時彼佛在雜寶窟內。我見彼",
    "T54n2123_004:0032b21": "佛心生歡喜。合十指掌翹於一&#x811A;。七日七夜。",
    "T54n2123_004:0032b22": "而將此偈讚歎彼佛。而說偈言。",
    "T54n2123_004:0032b23": " 天上天下無如佛  十方世界亦無比",
    "T54n2123_004:0032b24": " 世間所有我盡見  一切無有如佛者",
    "T54n2123_004:0032b25": "[0032b25] 阿難。我以此偈歎彼佛已。發如是願。乃至彼",
    "T54n2123_004:0032b26": "佛語侍者言。是人過於九十四劫。當得作佛",
    "T54n2123_004:0032b27": "號釋迦牟尼。我於彼時得受記已。不捨精進",
    "T54n2123_004:0032b28": "增長功德。無量世中。作梵釋天轉輪聖王。以",
    "T54n2123_004:0032b29": "是善業因緣力故。我得四種辯才具足。無有",
    "T54n2123_004:0032c01": "一人能與我論降伏我者。我得成阿耨菩提。",
    "T54n2123_004:0032c02": "乃至轉於無上法輪。",
    "T54n2123_004:0032c03": "[0032c03] 又涅槃經云。時迦葉菩薩。即於佛前以偈讚",
    "T54n2123_004:0032c04": "佛。",
    "T54n2123_004:0032c05": " 憐愍世間大醫王  身及智慧俱寂靜",
    "T54n2123_004:0032c06": " 無我法中有真我  是故敬禮無上尊",
    "T54n2123_004:0032c07": " 發心畢竟二不別  如是二心先心難",
    "T54n2123_004:0032c08": " 自未得度先度他  是故我禮初發心",
    "T54n2123_004:0032c09": "[0032c09] 又發菩提心論。論主說偈讚佛云。",
    "T54n2123_004:0032c10": " 敬禮無邊佛  去來現在佛",
    "T54n2123_004:0032c11": " 等空不動智  救世大悲尊",
    "T54n2123_004:0032c12": "[0032c12] 吾師天中天兩行偈(出普曜經)云何得長壽兩行偈",
    "T54n2123_004:0032c13": "(出涅槃經)如來妙色身兩行偈(出勝鬘經)處世界如虛空兩",
    "T54n2123_004:0032c14": "行偈(出超月慧明經)。",
    "T54n2123_004:0032c15": " 大慈哀愍群生  為蔭蓋盲冥者",
    "T54n2123_004:0032c16": " 開無目使視睇  化未聞以道明",
    "T54n2123_004:0032c17": " 處世界如虛空  猶蓮華不著水",
    "T54n2123_004:0032c18": " 心清淨超於彼  稽首禮無上尊",
    "T54n2123_004:0032c19": "[0032c19] 述曰。漢地流行。好為刪略。所以處眾作唄。多",
    "T54n2123_004:0032c20": "為半偈。故毘尼母論云。不得作半唄。得突吉",
    "T54n2123_004:0032c21": "羅罪。然此梵唄詞音未審依如西方。出何典",
    "T54n2123_004:0032c22": "誥。答。但聖開作唄。依經讚偈。取用無妨。然",
    "T54n2123_004:0032c23": "關內關外。吳蜀唄詞。各隨所好。唄讚多種。但",
    "T54n2123_004:0032c24": "漢梵既殊。音韻不可互用。至於宋朝。有康僧",
    "T54n2123_004:0032c25": "會法師。本居康國人。博學辯才。譯出經典。又",
    "T54n2123_004:0032c26": "善梵音。傳泥洹唄。聲製哀雅。檀美於世。音聲",
    "T54n2123_004:0032c27": "之學。咸取則焉。又昔晉時有道安法師。集製",
    "T54n2123_004:0032c28": "三科。上經上講布薩等。先賢立制不墜於地。",
    "T54n2123_004:0032c29": "天下法則人皆習行。又至魏時。陳思王曹植",
    "T54n2123_004:0033a01": "字子建。魏武帝第四子也。幼含珪璋。七歲屬",
    "T54n2123_004:0033a02": "文。下筆便成。初不改定。世間術藝無不畢善。",
    "T54n2123_004:0033a03": "邯鄲淳見而駭服。稱為天人。植每讀佛經。輒",
    "T54n2123_004:0033a04": "流連嗟翫。以為至道之宗極也。遂製轉讀七",
    "T54n2123_004:0033a05": "聲升降曲折之響。世之諷誦咸憲章焉。&#x751E;遊",
    "T54n2123_004:0033a06": "魚山。忽聞空中梵天之響。清雅哀婉。其聲",
    "T54n2123_004:0033a07": "動心。獨聽良久而侍御皆聞。植深感神理。彌",
    "T54n2123_004:0033a08": "悟法應。乃摹其聲節。寫為梵唄。撰文製音。傳",
    "T54n2123_004:0033a09": "為後式。梵聲顯世。始於此焉。其所傳唄。凡有",
    "T54n2123_004:0033a10": "六契。",
    "T54n2123_004:0033a11": "[0033a11] 又百緣經云。昔佛在世時。舍衛城中有諸人",
    "T54n2123_004:0033a12": "民。各自莊嚴作唱伎樂。出城遊戲至城門中。",
    "T54n2123_004:0033a13": "遇值佛僧入城乞食。諸人見佛歡喜禮拜。即",
    "T54n2123_004:0033a14": "作伎樂供養佛僧。發願而去。佛即微笑。語阿",
    "T54n2123_004:0033a15": "難言。此諸人等由作伎樂供養佛僧。緣此功",
    "T54n2123_004:0033a16": "德。於未來世一百劫中不墮惡道。天上人中",
    "T54n2123_004:0033a17": "常受快樂。過百劫後成辟支佛。皆同一號。名",
    "T54n2123_004:0033a18": "曰妙聲。以是因緣。若人作樂供養三寶。所得",
    "T54n2123_004:0033a19": "功德無量無邊不可思議。故法華經偈云。",
    "T54n2123_004:0033a20": " 若使人作樂  擊鼓吹角貝",
    "T54n2123_004:0033a21": " 簫笛琴箜篌  琵琶鐃銅鈸",
    "T54n2123_004:0033a22": " 如是眾妙音  盡持以供養",
    "T54n2123_004:0033a23": " 皆已成佛道",
    "T54n2123_004:0033a24": "[0033a24] 又菩薩處胎經云。緊那羅住須彌山北。過小",
    "T54n2123_004:0033a25": "鐵圍有大黑山。亦在十寶山間。無有佛法日",
    "T54n2123_004:0033a26": "月星辰。由昔布施之力。今居七寶宮殿壽命",
    "T54n2123_004:0033a27": "甚長。此王本人中有大長者興造佛塔。此緊",
    "T54n2123_004:0033a28": "那羅施一剎柱成辦寺廟。復以淨食施於工",
    "T54n2123_004:0033a29": "匠。壽盡作胸臆神。在兩山間。先在人中為大",
    "T54n2123_004:0033b01": "長者。居財無量。有一沙門乞食。婦擎飯施之。",
    "T54n2123_004:0033b02": "乃大瞋怒。云何乞人瞻視我婦。當令此人手",
    "T54n2123_004:0033b03": "&#x811A;斷壞。壽終以後受此醜形。八十四劫常無",
    "T54n2123_004:0033b04": "手足。諸天讌會。皆悉與乾闥婆分番。上下天",
    "T54n2123_004:0033b05": "欲奏樂。而其腋下汗流。便自上天。有一緊那",
    "T54n2123_004:0033b06": "羅。名頭婁磨。琴歌諸法實相以讚世尊。時",
    "T54n2123_004:0033b07": "須彌山及諸林樹。皆悉震動。迦葉在座不能",
    "T54n2123_004:0033b08": "自安。五百仙人心生狂醉。失其神足。",
    "T54n2123_004:0033b09": "[0033b09] 又大樹緊那羅王所問經云。爾時大樹緊那",
    "T54n2123_004:0033b10": "羅王。以己所彈&#x7460;璃之琴。閻浮檀金花葉莊",
    "T54n2123_004:0033b11": "嚴。善淨業報之所造作。在如來前善自調琴。",
    "T54n2123_004:0033b12": "及餘八萬四千伎樂。是大樹王。當彈此琴鼓",
    "T54n2123_004:0033b13": "眾樂時。其音普皆聞此三千大千世界。是琴",
    "T54n2123_004:0033b14": "音聲及妙歌聲。隱蔽欲界諸天音樂。所有諸",
    "T54n2123_004:0033b15": "山藥草叢林悉皆遍動。如人極醉前&#x5374;顛倒",
    "T54n2123_004:0033b16": "須彌破硪涌沒不定。一切凡聖唯除菩薩不",
    "T54n2123_004:0033b17": "退轉者。其餘一切。聞是琴聲及諸樂音。各不",
    "T54n2123_004:0033b18": "自安從坐起舞。一切聲聞放捨威儀誕貌逸",
    "T54n2123_004:0033b19": "樂。如小兒舞戲不能自持。爾時天冠菩薩。語",
    "T54n2123_004:0033b20": "是聲聞大迦葉等。汝諸大德。已離煩惱得八",
    "T54n2123_004:0033b21": "解脫。云何今者各捨威儀。如彼小兒。舉身動",
    "T54n2123_004:0033b22": "舞。於時大德諸聲聞等答言。善男子。我於是",
    "T54n2123_004:0033b23": "中不得自在。如旋嵐大風吹諸樹木。彼無有",
    "T54n2123_004:0033b24": "力能自安持。非彼本心之所欲樂。爾時天冠",
    "T54n2123_004:0033b25": "菩薩語大迦葉。汝今觀是不退菩薩威德勢",
    "T54n2123_004:0033b26": "力。誰見如是。而當不發無上正真菩提道",
    "T54n2123_004:0033b27": "心。琴聲威力皆說法音。八千菩薩得無生忍。",
    "T54n2123_004:0033b28": "[0033b28] 頌曰。",
    "T54n2123_004:0033b29": " 玄亮吐清氣  神響徹幽聾",
    "T54n2123_004:0033c01": " 登臺發春詠  高興避希蹤",
    "T54n2123_004:0033c02": " 乘虛感靈覺  魚山振思童",
    "T54n2123_004:0033c03": " 摹寫天歌梵  冀布法音同",
    "T54n2123_004:0033c04": " 哀婉故不下  飄颺數仞中",
    "T54n2123_004:0033c05": " 比丘歌聲唄  人畜振心鍾",
    "T54n2123_004:0033c06": " 斯由暢玄句  即感雁遊空",
    "T54n2123_004:0033c07": " 神朝發筌悟  豁爾自靈通◎",
    "T54n2123_004:0033c08": "◎香燈部第六(此有四緣)",
    "T54n2123_004:0033c09": "述意緣華香緣然燈緣懸幡緣",
    "T54n2123_004:0033c10": "述意緣第一",
    "T54n2123_004:0033c11": "[0033c11] 夫因事悟理。必藉相以導真。瞻仰聖容。賴華",
    "T54n2123_004:0033c12": "香以薦奉。是以寶華颻颺。含綺釆而像紅",
    "T54n2123_004:0033c13": "蓮。名香&#x6B1D;馥。若輕雲而似碧霧。但日舒則夜",
    "T54n2123_004:0033c14": "卷。月生則陰滅。燈之破暗。猶慧之銷障。是以",
    "T54n2123_004:0033c15": "虔躬燈王。剋成彌陀之尊。致力續明。遂受",
    "T54n2123_004:0033c16": "定光之號。茅照輕緣。近獲身色之暉。燭施",
    "T54n2123_004:0033c17": "微因。遠受天眼之報。況乃振此大智。開彼",
    "T54n2123_004:0033c18": "勝光者哉。是以育王臨終之日。總造八萬四",
    "T54n2123_004:0033c19": "千之燈。普照八萬四千之塔。兼復神幡飄",
    "T54n2123_004:0033c20": "舉。冀騰翥於大千。珠紫相映。吐輝煥於百億。",
    "T54n2123_004:0033c21": "慧風時動。清升之業有徵。微吹時來。輪王",
    "T54n2123_004:0033c22": "之報無盡也。",
    "T54n2123_004:0033c23": "華香緣第二",
    "T54n2123_004:0033c24": "[0033c24] 如佛說華聚陀羅尼經云。佛言。若復有人於",
    "T54n2123_004:0033c25": "如來滅度之後。行於曠路見如來塔廟。於一",
    "T54n2123_004:0033c26": "華一燈。若一團泥用塗像前。以用供養。乃至",
    "T54n2123_004:0033c27": "能持一錢施於佛像。為補治故。若以一掬水",
    "T54n2123_004:0033c28": "用灑佛塔。除去不淨。以華香供養。舉足一步",
    "T54n2123_004:0033c29": "詣於塔寺。一稱南無佛。欲使是人墮三惡",
    "T54n2123_004:0034a01": "道百千萬劫。終無是處。",
    "T54n2123_004:0034a02": "[0034a02] 又正法念經云。若有眾生。持戒香塗佛塔。命",
    "T54n2123_004:0034a03": "終生香樂天。與諸天女常相娛樂。從天命終",
    "T54n2123_004:0034a04": "得受人身。生大富家。",
    "T54n2123_004:0034a05": "[0034a05] 又採華授決經云。時有羅閱國王。使十餘人",
    "T54n2123_004:0034a06": "常採好華以給王家。後宮貴人一日出城。採",
    "T54n2123_004:0034a07": "華遇佛。發心稽首為禮。心自念言。寧棄身命",
    "T54n2123_004:0034a08": "以華上佛。并散聖眾縱使見害不墮苦痛。便",
    "T54n2123_004:0034a09": "以華散佛及聖眾。&#x5374;自歸命一心重禮。佛知",
    "T54n2123_004:0034a10": "其念。甚慈愍之具為說法。諸採華人皆發道",
    "T54n2123_004:0034a11": "意。佛即授決。後當得佛。號曰妙華。時採華",
    "T54n2123_004:0034a12": "人還歸家中。與二親別。我今命盡為王見",
    "T54n2123_004:0034a13": "殺。父母愕然問何罪咎。具答所由。無華貢王",
    "T54n2123_004:0034a14": "必見危命。故辭別耳。二親聞之益以愁慼。發",
    "T54n2123_004:0034a15": "篋視之滿中好華。香徹四面。父母告曰。可以",
    "T54n2123_004:0034a16": "進王。時王大瞋何見不來。將人反縛。罪當",
    "T54n2123_004:0034a17": "棄市。採人見王面色不變。王怪問之。汝等",
    "T54n2123_004:0034a18": "罪過命在當殺。何故不懼。即白王曰。人生有",
    "T54n2123_004:0034a19": "死物成有敗。每以罪法不惜身命。朝來採華",
    "T54n2123_004:0034a20": "值佛供上。以知違令罪當合死。寧以有德而",
    "T54n2123_004:0034a21": "死。不以無德而存。還視華篋續滿如故。皆",
    "T54n2123_004:0034a22": "是如來恩仁所覆。王甚怪之心不信然。故詣",
    "T54n2123_004:0034a23": "佛所問佛是意。佛言。實然。此人至心欲度十",
    "T54n2123_004:0034a24": "方。不惜身命。故取眾華以散佛上。意無想報",
    "T54n2123_004:0034a25": "以得受決。將來成佛。號曰妙華。王大歡喜。解",
    "T54n2123_004:0034a26": "縛悔過自責愚意。不及菩薩唯原其罪。佛言。",
    "T54n2123_004:0034a27": "善哉。能自改者與無過同。",
    "T54n2123_004:0034a28": "[0034a28] 又百緣經云。佛在舍衛國祇樹給孤獨園。爾",
    "T54n2123_004:0034a29": "時世尊將諸比丘。著衣持&#x9262;將詣乞食。至一",
    "T54n2123_004:0034b01": "巷中。有一婦女。抱一小兒。在巷坐地。時彼小",
    "T54n2123_004:0034b02": "兒。逢見世尊心懷歡喜。從母索華。母即與",
    "T54n2123_004:0034b03": "買。小兒得已。持詣佛所散於佛上。於虛空",
    "T54n2123_004:0034b04": "中變成華蓋。隨佛行住。小兒見已甚大歡喜。",
    "T54n2123_004:0034b05": "發大誓願。以此供養善根功德。使我來世得",
    "T54n2123_004:0034b06": "成正覺。過度眾生如佛無異。爾時世尊。見",
    "T54n2123_004:0034b07": "此小兒發是願已。佛即微笑。從其面門出五",
    "T54n2123_004:0034b08": "色光。遶佛三匝還從頂入。爾時阿難前白佛",
    "T54n2123_004:0034b09": "言。如來尊重不妄有笑。以何因緣今者微",
    "T54n2123_004:0034b10": "笑。唯願世尊。敷演解說。佛告阿難。汝今見此",
    "T54n2123_004:0034b11": "小兒以華散我。於未來世不墮惡趣。天上人",
    "T54n2123_004:0034b12": "中常受快樂。過十三阿僧祇。成辟支佛。號曰",
    "T54n2123_004:0034b13": "華盛。廣度眾生不可限量。是故笑耳。爾時諸",
    "T54n2123_004:0034b14": "比丘。聞佛所說歡喜奉行。",
    "T54n2123_004:0034b15": "[0034b15] 又百緣經云。佛在舍衛國祇樹給孤獨園。時",
    "T54n2123_004:0034b16": "彼城中豪富長者。皆共聚集。詣泉水上作倡",
    "T54n2123_004:0034b17": "伎樂。而自娛樂。為波羅奈國作花會。時彼會",
    "T54n2123_004:0034b18": "中遣於一人。詣林採波羅奈花作鬘。時採花",
    "T54n2123_004:0034b19": "人送來會所。路見世尊相好光明普曜如百",
    "T54n2123_004:0034b20": "千日。心懷歡喜前禮佛足。以所採花散佛而",
    "T54n2123_004:0034b21": "去。還復上樹採花。枝折墮死。命終生忉利天。",
    "T54n2123_004:0034b22": "端正殊妙。以波羅奈花而作宮殿。帝釋問曰。",
    "T54n2123_004:0034b23": "汝於何處造修福業。而來生此。以本因緣具",
    "T54n2123_004:0034b24": "報帝釋。爾時帝釋以偈讚曰。",
    "T54n2123_004:0034b25": " 身如人金色  照曜極鮮明",
    "T54n2123_004:0034b26": " 容顏貌端正  諸天中最勝",
    "T54n2123_004:0034b27": "[0034b27] 爾時天子即說偈答帝釋曰。",
    "T54n2123_004:0034b28": " 我蒙佛恩德  散以波羅花",
    "T54n2123_004:0034b29": " 由是善因緣  今得是果報",
    "T54n2123_004:0034c01": "[0034c01] 爾時天子即共帝釋。來詣佛所。佛為說法。心",
    "T54n2123_004:0034c02": "開意解。破二十億邪見業障。得須陀洹果。心",
    "T54n2123_004:0034c03": "懷欣慶。即於佛前說偈讚佛。",
    "T54n2123_004:0034c04": " 巍巍大世尊  最上無有比",
    "T54n2123_004:0034c05": " 父母及師長  功德無有及",
    "T54n2123_004:0034c06": " 乾竭四大海  超越白骨山",
    "T54n2123_004:0034c07": " 閉塞三惡道  能開三善門",
    "T54n2123_004:0034c08": "[0034c08] 又雜寶藏經云。爾時天女說偈曰。",
    "T54n2123_004:0034c09": " 我昔以花鬘  奉迦葉佛塔",
    "T54n2123_004:0034c10": " 今生於天上  獲是勝功德",
    "T54n2123_004:0034c11": " 生在於天中  報得金色身",
    "T54n2123_004:0034c12": "[0034c12] 又薩婆多論云。若四方僧地不得作塔。為佛",
    "T54n2123_004:0034c13": "法自為種殖。若僧和合者得。不和合者不得",
    "T54n2123_004:0034c14": "作之。若僧地有種種華。應淨人取。次第與僧",
    "T54n2123_004:0034c15": "隨意供養。不得私取自供養三寶。若華多僧",
    "T54n2123_004:0034c16": "取不盡。若僧和合聽隨意取之。若僧坊內不",
    "T54n2123_004:0034c17": "得起塔作像。以近人臭穢不清淨故。若重閣",
    "T54n2123_004:0034c18": "舍。若經像在下重。不得在上住。若塔地華",
    "T54n2123_004:0034c19": "不得供養僧法。正應供養佛。此華亦得賣取",
    "T54n2123_004:0034c20": "錢。以供養塔用。若屬塔水。以供養塔用。設用",
    "T54n2123_004:0034c21": "有殘。若致功力是塔人者。應賣此水以錢屬",
    "T54n2123_004:0034c22": "塔。不得餘用。用則計錢犯罪若塔內無人。設",
    "T54n2123_004:0034c23": "水功力一由僧人。殘水多少。善好籌量用之。",
    "T54n2123_004:0034c24": "[0034c24] 又文殊問經云。爾時文殊師利白佛言。世尊。",
    "T54n2123_004:0034c25": "諸供養餘華用治眾病。其法云何。佛告文殊。",
    "T54n2123_004:0034c26": "華各別&#x546A;一百八遍。",
    "T54n2123_004:0034c27": "[0034c27] 誦佛華&#x546A;曰。",
    "T54n2123_004:0034c28": "[0034c28] 南無佛闥寫冶莎呵",
    "T54n2123_004:0034c29": "[0034c29] 般若波羅蜜華&#x546A;曰。",
    "T54n2123_004:0035a01": "[0035a01] 那末柯盧履(民旨反)般若波羅蜜多裔莎呵",
    "T54n2123_004:0035a02": "[0035a02] 佛足華&#x546A;。[0035a02] 那莫波陀制點耽鹽莎呵",
    "T54n2123_004:0035a03": "[0035a03] 菩提樹華&#x546A;曰。[0035a03] 南無菩提過力龕嵐莎訶",
    "T54n2123_004:0035a04": "[0035a04] 轉法輪處華&#x546A;曰。[0035a04] 南無達摩斫柯羅夜莎呵",
    "T54n2123_004:0035a05": "[0035a05] 塔華&#x546A;曰。[0035a05] 那莫輸跋邪莎呵",
    "T54n2123_004:0035a06": "[0035a06] 菩薩華&#x546A;曰。[0035a06] 南無菩提薩埵野莎呵",
    "T54n2123_004:0035a07": "[0035a07] 眾僧華&#x546A;曰。[0035a07] 那莫僧伽野莎呵",
    "T54n2123_004:0035a08": "[0035a08] 佛像華&#x546A;曰。[0035a08] 那莫波羅底邪莎呵",
    "T54n2123_004:0035a09": "[0035a09] 佛告文殊師利。用此華者。若四眾能信修行。",
    "T54n2123_004:0035a10": "應當早起清淨澡浴漱口。念佛功德恭敬此",
    "T54n2123_004:0035a11": "華。不以足蹈及跨華上。如法執取安置淨器。",
    "T54n2123_004:0035a12": "若人患寒熱額痛。皆以冷水摩華。以用塗",
    "T54n2123_004:0035a13": "身。若吐痢出血。或腹內煩疼。以漿飲摩華。當",
    "T54n2123_004:0035a14": "服此華飲。若口有瘡。以暖水摩華。含此華汁。",
    "T54n2123_004:0035a15": "若天雨不止。於空閑處以火燒華。令雨即止。",
    "T54n2123_004:0035a16": "若天亢旱。在空閑處以華置水中。復&#x546A;冷水",
    "T54n2123_004:0035a17": "更灑華上。天即降雨。若牛馬等本性不調。以",
    "T54n2123_004:0035a18": "華飴之即便調伏。若諸果樹華實不茂。以冷",
    "T54n2123_004:0035a19": "水牛糞。摩取華汁以灌其根。不得踐溺。華實",
    "T54n2123_004:0035a20": "即多。若田中多水苗稼損減。持華為末以散",
    "T54n2123_004:0035a21": "田中。即得滋長。若國中疾病。以冷水摩華塗",
    "T54n2123_004:0035a22": "蠡鼓等。吹擊出聲。聞者即愈。若敵國怨賊",
    "T54n2123_004:0035a23": "欲來侵損。以水摩華在於彼處。用灑散之。即",
    "T54n2123_004:0035a24": "得退散。若於高山有盤石處。眾多比丘。於",
    "T54n2123_004:0035a25": "石上摩華既竟相與禮拜。久後石上自生珍",
    "T54n2123_004:0035a26": "寶(簡要略述餘廣依經)。",
    "T54n2123_004:0035a27": "[0035a27] 佛告文殊。一一誦滿一百八遍。此&#x546A;章句汝",
    "T54n2123_004:0035a28": "於處處當說。如佛華法餘華亦爾。又華嚴經",
    "T54n2123_004:0035a29": "云。昔人中有香名大象藏。因龍&#x9B2A;生。若燒一",
    "T54n2123_004:0035b01": "丸興大光明。網雲覆上。味如甘露。七日七夜",
    "T54n2123_004:0035b02": "降香水雨。若著身者身則金色。若著衣服宮",
    "T54n2123_004:0035b03": "殿樓閣。亦悉金色。若有眾生得聞此香。七",
    "T54n2123_004:0035b04": "日七夜歡喜悅樂。滅一切病。無有橫&#x6282;。遠離",
    "T54n2123_004:0035b05": "恐怖危害之心。專向大慈。普念眾生。我知",
    "T54n2123_004:0035b06": "彼已而為說法。令無量眾生得不退轉。又牛",
    "T54n2123_004:0035b07": "頭栴檀香。從離垢山生。若以塗身火不能燒。",
    "T54n2123_004:0035b08": "[0035b08] 又百緣經云。昔佛在世時。迦毘羅衛城中。有",
    "T54n2123_004:0035b09": "一長者。其家巨富財寶無量。不可稱計。生一",
    "T54n2123_004:0035b10": "男兒。容貌端正世所希有。身諸毛孔出栴檀",
    "T54n2123_004:0035b11": "香。從其口出優&#x9262;華香。父母見已歡喜無量。",
    "T54n2123_004:0035b12": "因為立字名栴檀香。年漸長大求佛出家。得",
    "T54n2123_004:0035b13": "阿羅漢果。比丘見已而白佛言。此栴檀香宿",
    "T54n2123_004:0035b14": "殖何福。生於豪族身口出香。又值世尊出家",
    "T54n2123_004:0035b15": "得道。佛告比丘。乃往過去九十一劫。毘婆尸",
    "T54n2123_004:0035b16": "佛入涅槃後。時有王名槃頭末帝。收其舍利",
    "T54n2123_004:0035b17": "造四寶塔。高一由旬。而供養之。時有長者入",
    "T54n2123_004:0035b18": "佛塔中。見地破落和泥塗治。以栴檀香坌散",
    "T54n2123_004:0035b19": "其上。發願而去。緣是功德從是以來。九十",
    "T54n2123_004:0035b20": "一劫不墮惡道。天上人中身口常香受福快",
    "T54n2123_004:0035b21": "樂。乃至今者。遭值於我出家得道。",
    "T54n2123_004:0035b22": "[0035b22] 又大莊嚴論云。佛言。我昔曾聞。迦葉佛時有",
    "T54n2123_004:0035b23": "一法師。為眾說法。於大眾中讚迦葉佛。以是",
    "T54n2123_004:0035b24": "緣故命終生天。於人天中常受快樂。於釋迦",
    "T54n2123_004:0035b25": "文佛般涅槃後百年阿輸迦王時。為大法師",
    "T54n2123_004:0035b26": "得阿羅漢。常有妙香從其口出。時彼法師。去",
    "T54n2123_004:0035b27": "王不遠為眾說法。口中香氣達於王所。王聞",
    "T54n2123_004:0035b28": "香氣心生疑惑。作是思惟。彼比丘者。為和妙",
    "T54n2123_004:0035b29": "香含於口耶。香氣乃爾。作是念已語比丘言。",
    "T54n2123_004:0035c01": "開口漱口。猶有香氣。比丘白王。何故語我張",
    "T54n2123_004:0035c02": "口漱口。時王答言。我聞香氣心生疑故。使張",
    "T54n2123_004:0035c03": "口及以漱口香氣逾盛唯有此香口比丘。餘",
    "T54n2123_004:0035c04": "無有香。王語比丘。願為我說。比丘微笑。即說",
    "T54n2123_004:0035c05": "偈言。",
    "T54n2123_004:0035c06": " 天地自在者  今當為汝說",
    "T54n2123_004:0035c07": " 此非沈水香  復非華葉莖",
    "T54n2123_004:0035c08": " 栴檀等諸香  和合能出是",
    "T54n2123_004:0035c09": " 我生希有心  而作如是言",
    "T54n2123_004:0035c10": " 由昔讚迦葉  便獲如是香",
    "T54n2123_004:0035c11": " 彼佛時已合  與新香無異",
    "T54n2123_004:0035c12": " 晝夜恒有香  未曾有斷絕",
    "T54n2123_004:0035c13": "[0035c13] 又日雲經云。香煙不盡放地。得越棄罪。盡五",
    "T54n2123_004:0035c14": "百歲。墮糞屎地獄。何以故。由放恣心故。又",
    "T54n2123_004:0035c15": "夜問經云。莊嚴供養具。以口吹去灰者。墮",
    "T54n2123_004:0035c16": "優&#x9262;羅地獄。傍報作風神王。又要用最經云。",
    "T54n2123_004:0035c17": "鼻嗅香者。由減香氣無其福德。正報墮波頭",
    "T54n2123_004:0035c18": "摩地獄。未來世鼻根無香味。又日供養經",
    "T54n2123_004:0035c19": "云。供養時香不合閉者。墮黑糞屎地獄。盡其",
    "T54n2123_004:0035c20": "半劫受罪。得無信慧報。何以故。由起下氣坌",
    "T54n2123_004:0035c21": "香故(右三經雖無目錄並感賢聖授之故別標記之云爾)。",
    "T54n2123_004:0035c22": "[0035c22] 又三千威儀云。燒香著佛前。有三事。一易中",
    "T54n2123_004:0035c23": "故香。二當自出香。三當布與人。具香鑪有三",
    "T54n2123_004:0035c24": "事。一當先倒去故灰。拾取中香聚一面。二",
    "T54n2123_004:0035c25": "當拭令淨乃著火。還取故香著中。三火著時",
    "T54n2123_004:0035c26": "熾然。不得吹令炭滅。",
    "T54n2123_004:0035c27": "然燈緣第三",
    "T54n2123_004:0035c28": "[0035c28] 如菩薩本行經云。佛言。我昔無數劫來。放捨",
    "T54n2123_004:0035c29": "身命。於閻浮提作大國王。便持刀授與左右。",
    "T54n2123_004:0036a01": "&#x52C5;令剜身作千燈處。出其身肉深如大錢。以",
    "T54n2123_004:0036a02": "蘇油灌中。而作千燈。安炷已訖。語婆羅門",
    "T54n2123_004:0036a03": "言。先說經法然後炙燈。而婆羅門為王說偈",
    "T54n2123_004:0036a04": "言。",
    "T54n2123_004:0036a05": " 常者皆盡  高者亦墮  合會有離",
    "T54n2123_004:0036a06": " 生者有死",
    "T54n2123_004:0036a07": "[0036a07] 王聞偈已歡喜踊躍。今為法故以身為燈。不",
    "T54n2123_004:0036a08": "求世榮。亦不求二乘之證。持是功德。願求無",
    "T54n2123_004:0036a09": "上正真之道。發是願已。即時大千世界六種",
    "T54n2123_004:0036a10": "震動。身炙千燈。一切諸天帝釋梵王輪王",
    "T54n2123_004:0036a11": "等。皆來慰問。身炙千燈得無痛耶。頗有悔",
    "T54n2123_004:0036a12": "耶。王答天帝。不以為痛亦無悔恨。若無悔恨",
    "T54n2123_004:0036a13": "何以為證。王便誓言。而我千燈。用求無上之",
    "T54n2123_004:0036a14": "道。審當成佛者。諸瘡即愈。作是語已。身即平",
    "T54n2123_004:0036a15": "復無有瘡槃。帝釋諸天王臣眷屬。無量庶民",
    "T54n2123_004:0036a16": "異口同音。悉讚歡喜。皆行十善。",
    "T54n2123_004:0036a17": "[0036a17] 如阿闍世王受決經云。時阿闍世王。請佛食",
    "T54n2123_004:0036a18": "已。佛還祇洹。王與耆婆議曰。佛飯已竟。更復",
    "T54n2123_004:0036a19": "何宜。耆婆言。唯多然燈。於是王即&#x52C5;。百斛麻",
    "T54n2123_004:0036a20": "油膏。從宮門然至祇洹精舍。時有貧窮老母。",
    "T54n2123_004:0036a21": "見王作此功德。乃更感激。行乞得兩錢。以至",
    "T54n2123_004:0036a22": "油家買油膏。主曰。母人大貧窮。乞得兩錢。何",
    "T54n2123_004:0036a23": "不買食以自連繼。用此膏為。母曰。我聞佛生",
    "T54n2123_004:0036a24": "難值。百劫一遇。我幸逢佛而無供養。今日見",
    "T54n2123_004:0036a25": "王作大功德。雖實貧窮。欲然一燈作後世本。",
    "T54n2123_004:0036a26": "於是膏主喜其至意。與兩錢膏應得二合。特",
    "T54n2123_004:0036a27": "益三合凡得五合。母則往當佛前然之。計此",
    "T54n2123_004:0036a28": "不足半夕。乃自誓言。若我後世得道如佛。膏",
    "T54n2123_004:0036a29": "當通夕光明不消。作禮而去。王所然燈或滅",
    "T54n2123_004:0036b01": "或盡。母所然燈光明特朗。殊勝諸燈通夕不",
    "T54n2123_004:0036b02": "滅。膏又不盡至明朝旦。佛告目連。天今已曉",
    "T54n2123_004:0036b03": "可滅諸燈。目連承教。以次滅燈諸燈皆滅。唯",
    "T54n2123_004:0036b04": "母一燈三滅不盡。便舉袈裟以扇之。燈光益",
    "T54n2123_004:0036b05": "明。乃以威神。引隨嵐風以吹燈。燈更熾盛。上",
    "T54n2123_004:0036b06": "照梵天。傍照三千世界。悉見其光。佛告目連。",
    "T54n2123_004:0036b07": "止止。此當來佛之光明功德。非汝威神所滅。",
    "T54n2123_004:0036b08": "此母宿命。供養百八十億佛。已從前佛受決。",
    "T54n2123_004:0036b09": "務以經法未暇修檀。故今貧窮無有財寶。&#x5374;",
    "T54n2123_004:0036b10": "後三十劫。當得作佛。號曰須彌燈光如來至",
    "T54n2123_004:0036b11": "真等正覺。世界無有日月。人民身中皆有大",
    "T54n2123_004:0036b12": "光。光明相照如忉利天。母聞歡喜作禮而去。",
    "T54n2123_004:0036b13": "王問耆婆。我作功德巍巍如此。佛不與我決。",
    "T54n2123_004:0036b14": "此母一燈便與授決。耆婆曰。王所作雖多。心",
    "T54n2123_004:0036b15": "不專一。不如此母注心於佛也。於是後時闍",
    "T54n2123_004:0036b16": "王以至誠心。奉獻油華供養佛故。佛便授王",
    "T54n2123_004:0036b17": "決曰。&#x5374;後八萬劫。劫名喜觀。王當為佛。佛號",
    "T54n2123_004:0036b18": "淨其。闍王太子名旃陀和利。時年八歲。見父",
    "T54n2123_004:0036b19": "受決甚大歡喜。即脫身眾寶。以散佛上曰。願",
    "T54n2123_004:0036b20": "淨其佛所。我作金輪王。得供養佛。佛般泥洹。",
    "T54n2123_004:0036b21": "我當承續為佛。佛言。必如汝願。佛號栴檀。",
    "T54n2123_004:0036b22": "[0036b22] 又賢愚經云。阿難白佛。不審世尊。過去世中",
    "T54n2123_004:0036b23": "作何善根。到斯無極燈供果報。佛告阿難。",
    "T54n2123_004:0036b24": "過去二阿僧祇九十一劫。此閻浮提有大國",
    "T54n2123_004:0036b25": "王。名波塞奇。大夫人生一太子。身紫金色相",
    "T54n2123_004:0036b26": "好具足。後漸長大出家成佛。教化人民度者",
    "T54n2123_004:0036b27": "甚多。爾時父王。請佛及僧三月供養。有一比",
    "T54n2123_004:0036b28": "丘。字阿梨蜜羅(晉言聖及)於三月中作燈檀越。日",
    "T54n2123_004:0036b29": "日入城。求索蘇油燈炷之具。時王女名曰牟",
    "T54n2123_004:0036c01": "尼。蹬於高樓。見此比丘。日行入城經營所",
    "T54n2123_004:0036c02": "須。心生敬愍。遣人往問何所營理。比丘報言。",
    "T54n2123_004:0036c03": "我今三月。與佛及僧作燈檀越。求乞蘇油燈",
    "T54n2123_004:0036c04": "炷之具。使還報知。王女歡喜。自今已往莫復",
    "T54n2123_004:0036c05": "行乞。我當給汝燈炷之具。比丘可之。於是已",
    "T54n2123_004:0036c06": "後。常送蘇油燈炷之具。聖及比丘誠心&#x6B35;",
    "T54n2123_004:0036c07": "著。佛授其記。汝於來世阿僧祇劫。當得作佛",
    "T54n2123_004:0036c08": "名曰定光(餘經名然燈佛)王女牟尼。聞聖及比丘授記",
    "T54n2123_004:0036c09": "作佛。心自念言。佛燈之物悉是我有。比丘已",
    "T54n2123_004:0036c10": "記我獨不得。作是念已往詣佛所。自陳所懷。",
    "T54n2123_004:0036c11": "佛復授記。告牟尼曰。汝於來世二阿僧祇。九",
    "T54n2123_004:0036c12": "十一劫。當得作佛名釋迦牟尼。十號具足。王",
    "T54n2123_004:0036c13": "女聞記歡喜發心。化成男子。重禮佛足求為",
    "T54n2123_004:0036c14": "沙門。佛便聽之。精修不息。由昔燈明布施。從",
    "T54n2123_004:0036c15": "是已來無數劫中。天上人間受福自然。身體",
    "T54n2123_004:0036c16": "殊異超絕餘人。至今成佛。受此燈明之報。",
    "T54n2123_004:0036c17": "[0036c17] 又施燈功德經云。佛告舍利弗或有人。於佛",
    "T54n2123_004:0036c18": "塔廟諸形像前。而設供養故。奉施燈明。乃至",
    "T54n2123_004:0036c19": "以少燈炷。或蘇油塗然持以奉施。其明唯照",
    "T54n2123_004:0036c20": "一道一階。舍利弗。如此福德非是一切聲聞",
    "T54n2123_004:0036c21": "緣覺所能可知。唯佛如來乃能知也。求世報",
    "T54n2123_004:0036c22": "者福德尚爾。況以清淨深樂心。相續無間念",
    "T54n2123_004:0036c23": "佛功德。照道一階福德尚爾。何況全照一階",
    "T54n2123_004:0036c24": "道也。或二三四階道。或塔身一級二級。乃至",
    "T54n2123_004:0036c25": "多級。一面二面。乃至四面。乃至佛形像。舍",
    "T54n2123_004:0036c26": "利弗。彼所然燈。或時速滅。或風吹滅。或油盡",
    "T54n2123_004:0036c27": "滅。或炷盡滅。或俱盡滅。如是少時。於佛塔廟",
    "T54n2123_004:0036c28": "奉施燈明。為信佛法僧故。如是少燈奉施福",
    "T54n2123_004:0036c29": "田。所得果報。福德之聚。唯佛能知。少燈尚多",
    "T54n2123_004:0037a01": "不可算數。況我滅後。於佛塔寺。若自作若教",
    "T54n2123_004:0037a02": "他作。或然一燈二燈。乃至多燈。香花瓔珞。",
    "T54n2123_004:0037a03": "寶幢幡蓋。及餘種種勝妙供養。復次若人於",
    "T54n2123_004:0037a04": "佛塔廟。施燈明已。臨命終時得三種明。何等",
    "T54n2123_004:0037a05": "為三。一者彼人臨命終時。先所作福悉皆現",
    "T54n2123_004:0037a06": "前。憶念善法而不忘失。因此念已心生踊悅。",
    "T54n2123_004:0037a07": "二者因此。便能起念佛。能行布施得欣喜心",
    "T54n2123_004:0037a08": "無有死苦。三者因此便得念法之心。又舍利",
    "T54n2123_004:0037a09": "弗。彼人臨命終時。更復得見四種光明。何等",
    "T54n2123_004:0037a10": "為四。一者臨終見於日輪圓滿踊出。二者見",
    "T54n2123_004:0037a11": "淨月輪圓滿踊出。三者見諸天眾一處而",
    "T54n2123_004:0037a12": "生。四者見於如來應正遍知。坐菩提樹垂得",
    "T54n2123_004:0037a13": "菩提。自見己身尊重如來。合十指掌恭敬而",
    "T54n2123_004:0037a14": "住。又舍利弗。於佛塔廟施燈明已。於臨終時。",
    "T54n2123_004:0037a15": "得見如是四種光明。死已便生三十三天。生",
    "T54n2123_004:0037a16": "彼天已。於五種事而得清淨。一者得清淨力。",
    "T54n2123_004:0037a17": "二者於諸天中得殊勝威德。三者常得清淨",
    "T54n2123_004:0037a18": "念慧。四者常得聞於攝意之聲。五者而得眷",
    "T54n2123_004:0037a19": "屬常護彼意。心得欣喜。於彼天宮捨壽命已。",
    "T54n2123_004:0037a20": "不墮惡趣。生於人中最上種姓信佛法家。其",
    "T54n2123_004:0037a21": "時世間若無佛者。亦不在輕賤吉凶邪見家",
    "T54n2123_004:0037a22": "生。由施燈已。復得四種可樂之法。何等為四。",
    "T54n2123_004:0037a23": "一者色力。二者資財。三者大喜。四者智慧。若",
    "T54n2123_004:0037a24": "人住於大乘。於佛塔廟施燈。明已。得於八種",
    "T54n2123_004:0037a25": "可樂勝法。何等為八。一者獲勝肉眼。二者得",
    "T54n2123_004:0037a26": "於勝念無能測量。三者得於勝達分天眼。四",
    "T54n2123_004:0037a27": "者為於滿足修集道故得不缺戒。五者得智",
    "T54n2123_004:0037a28": "滿足證於涅槃。六者先所作善得無難處。七",
    "T54n2123_004:0037a29": "者所作善業。得值諸佛。能為一切眾生之眼。",
    "T54n2123_004:0037b01": "八者以彼善根。得轉輪王所得輪寶。不為他",
    "T54n2123_004:0037b02": "障。其身端正。或為帝釋。得大威力具足十",
    "T54n2123_004:0037b03": "眼。或為梵王。善弘梵事得大禪定。舍利弗。以",
    "T54n2123_004:0037b04": "是迴向菩提善根。得是八種所樂勝法。又舍",
    "T54n2123_004:0037b05": "利弗。若人於如來前。見他施燈信心清淨。合",
    "T54n2123_004:0037b06": "十指掌起隨喜心。以此善根。得於八種增上",
    "T54n2123_004:0037b07": "之法。何等為八。一者得增上色。二者得增上",
    "T54n2123_004:0037b08": "眷屬。三者得增上戒。四者於人天中得增上",
    "T54n2123_004:0037b09": "生。五者得增上信。六者得增上辯。七者得增",
    "T54n2123_004:0037b10": "上聖道。八者得阿耨菩提。又告舍利弗。有五",
    "T54n2123_004:0037b11": "種法。最為難得。一者得人身難。二者於佛正",
    "T54n2123_004:0037b12": "法得信樂難。三者樂於佛法得出家難。四者",
    "T54n2123_004:0037b13": "具清淨戒難。五者得漏盡難。一切眾生。於是",
    "T54n2123_004:0037b14": "五法言為難得。汝等已得(此經一卷略之要言)。",
    "T54n2123_004:0037b15": "[0037b15] 又譬喻經云。昔佛在世時。諸弟子中德各不",
    "T54n2123_004:0037b16": "同。如舍利弗智慧第一。大目連神通第一。如",
    "T54n2123_004:0037b17": "阿那律。天眼第一。能見三千大千世界。乃至",
    "T54n2123_004:0037b18": "微細。無幽不&#x89A9;。阿難見已而白佛言。此阿那",
    "T54n2123_004:0037b19": "律宿有何業天眼乃爾。佛告阿難。乃往過去",
    "T54n2123_004:0037b20": "九十一劫。毘婆尸佛入涅槃後。此人爾時身",
    "T54n2123_004:0037b21": "作劫賊入佛塔中欲盜塔物。時佛塔中佛前",
    "T54n2123_004:0037b22": "然燈。其燈欲滅。賊即以箭正燈使明。見佛",
    "T54n2123_004:0037b23": "威光。[嗇*欠]然毛&#x7AEA;。即自念言。他人尚能捨物求",
    "T54n2123_004:0037b24": "福。我云何盜。便捨而去。緣正燈炷福德因緣",
    "T54n2123_004:0037b25": "從是以來九十一劫。恒生善處。漸捨諸惡福",
    "T54n2123_004:0037b26": "祐日增。今得值我。出家修道得阿羅漢。於眾",
    "T54n2123_004:0037b27": "人中天眼徹視最為第一。何況有人。生心割",
    "T54n2123_004:0037b28": "捨然燈佛前。所獲福德難可稱量。又智度論",
    "T54n2123_004:0037b29": "云。若人盜佛塔中珠。及盜燈明死墮地獄。若",
    "T54n2123_004:0037c01": "出為人世世生盲。",
    "T54n2123_004:0037c02": "[0037c02] 又灌頂經云。救脫菩薩白佛言。若族姓男女。",
    "T54n2123_004:0037c03": "其有&#x5C2B;羸著床痛惱無救護者。我今當勸請",
    "T54n2123_004:0037c04": "諸眾僧。七日七夜。齋戒一心。受持八禁。六時",
    "T54n2123_004:0037c05": "行道。四十九遍。讀是經典。勸然七層之燈。",
    "T54n2123_004:0037c06": "懸五色續命神幡。阿難問言。續命幡燈。法則",
    "T54n2123_004:0037c07": "云何。神幡五色四十九尺燈亦復爾。七層之",
    "T54n2123_004:0037c08": "燈。一層七燈。燈如車輪。若遭厄難。閉在牢獄",
    "T54n2123_004:0037c09": "枷鎖著身。亦應造立幡燈。放諸雜類眾生。至",
    "T54n2123_004:0037c10": "四十九。可得過度危厄之難。不為諸橫惡鬼",
    "T54n2123_004:0037c11": "所持。又超日明三昧經云。日天王與無數天",
    "T54n2123_004:0037c12": "人。來詣佛所。稽首言。以何等行。得為日天照",
    "T54n2123_004:0037c13": "四天下復以何緣。而為月天照除夜冥。佛言。",
    "T54n2123_004:0037c14": "有四事。一常喜布施。二修身慎行。三奉戒不",
    "T54n2123_004:0037c15": "犯。四然燈於佛寺。若於父母沙門道人。皆值",
    "T54n2123_004:0037c16": "光明。又身口意。行不殺等十善。佛言。又有四",
    "T54n2123_004:0037c17": "事得為月王。一布施貧匱。二奉持五戒。三恭",
    "T54n2123_004:0037c18": "事三尊。四冥設燈光。於君父師等。",
    "T54n2123_004:0037c19": "[0037c19] 又僧祇律云。佛言。從今日聽然燈時。當置火",
    "T54n2123_004:0037c20": "一邊。漸次然之。當先然照舍利。及佛形像。先",
    "T54n2123_004:0037c21": "禮拜已當依次然。餘處滅時不得卒滅。當言",
    "T54n2123_004:0037c22": "諸大德欲滅燈。不聽用口吹滅(義云為有食火蟲恐人口氣損蟲所",
    "T54n2123_004:0037c23": "以不聽口吹也)。聽以手扇滅。及衣扇滅。當&#x8989;折頭燋",
    "T54n2123_004:0037c24": "去。入時不得卒入。當唱言諸大德燈。欲入始",
    "T54n2123_004:0037c25": "得入之。若不如是越威儀法也。",
    "T54n2123_004:0037c26": "[0037c26] 又三千威儀云。然燈有五事。一當持淨巾拭",
    "T54n2123_004:0037c27": "中外令淨。二當作淨炷。三當自作麻油。四著",
    "T54n2123_004:0037c28": "膏不得令滿。亦不得令少。五當護令堅。莫懸",
    "T54n2123_004:0037c29": "妨人道。",
    "T54n2123_004:0038a01": "[0038a01] 又五百問事云。續佛光明晝不得滅。佛無明",
    "T54n2123_004:0038a02": "闇。以本無言念齊限。故滅有罪。又大唐三藏",
    "T54n2123_004:0038a03": "波頗師云。佛前燈無處取。燈以物傍取。不損",
    "T54n2123_004:0038a04": "光者得。",
    "T54n2123_004:0038a05": "懸幡緣第四",
    "T54n2123_004:0038a06": "[0038a06] 如迦葉誥阿難經云。昔阿育王。自於境內",
    "T54n2123_004:0038a07": "立千二百塔。王後病困。有一沙門省王病。",
    "T54n2123_004:0038a08": "王言。前為千二百塔。各織作金縷幡欲手自",
    "T54n2123_004:0038a09": "懸幡散華。始得成辦。而得重病。恐不遂願。道",
    "T54n2123_004:0038a10": "人語王。乞王好叉手一心。道人即現神足。應",
    "T54n2123_004:0038a11": "時千二百塔。皆在王前。王見歡喜。便使取",
    "T54n2123_004:0038a12": "金幡金花懸諸剎上。塔寺低仰即皆就王手。",
    "T54n2123_004:0038a13": "王得本願身復病愈。即發大意。延壽二十五",
    "T54n2123_004:0038a14": "年。故名續命神幡。又普廣經云。若四輩男女。",
    "T54n2123_004:0038a15": "若臨終時。若已過命。於其亡日。造作黃幡懸",
    "T54n2123_004:0038a16": "著剎上。使獲福德。離八難苦。得生十方諸佛",
    "T54n2123_004:0038a17": "淨土。幡蓋供養隨心所願。至成菩提。幡隨風",
    "T54n2123_004:0038a18": "轉破碎都盡。至成微塵。幡一轉時。轉輪王位。",
    "T54n2123_004:0038a19": "乃至吹塵小王之位。其報無量。然燈供養照",
    "T54n2123_004:0038a20": "諸幽冥。苦痛眾生蒙此光明。得互相見。緣此",
    "T54n2123_004:0038a21": "福德。拔彼眾生悉得休息。",
    "T54n2123_004:0038a22": "[0038a22] 問曰。何故經中為亡人造作黃幡。掛於塚塔",
    "T54n2123_004:0038a23": "之上者。答曰。雖未見經釋。然可以義求。此",
    "T54n2123_004:0038a24": "五大色中。黃色居中。用表忠誠。盡心修福。為",
    "T54n2123_004:0038a25": "引中陰不之惡趣。莫生邊國也。又黃色像金。",
    "T54n2123_004:0038a26": "鬼神冥道。將為金用故。俗中解祠之時。剪白",
    "T54n2123_004:0038a27": "紙錢。鬼得白錢用。剪黃紙錢。鬼得金錢用",
    "T54n2123_004:0038a28": "問曰。何以得知。答曰。冥報記。冥祥記。具述",
    "T54n2123_004:0038a29": "可知。又譬喻經云。有人窖粟數百石。時有穀",
    "T54n2123_004:0038b01": "賊盜主人粟。盡開窖不見一粒。主人唯見一",
    "T54n2123_004:0038b02": "蟲。身軀極大。捉得拷問。汝何以盜我粟盡。汝",
    "T54n2123_004:0038b03": "是何神。蟲報主人言。汝將我至四衢路首。有",
    "T54n2123_004:0038b04": "識知我者。主人取語。將至交首。道逢有官騎",
    "T54n2123_004:0038b05": "黃馬著黃衣。車乘衣服皆同黃色。黃官問蟲",
    "T54n2123_004:0038b06": "云。穀賊汝何在此。主人方知蟲是穀賊。主人",
    "T54n2123_004:0038b07": "又問。向乘馬黃衣是誰。穀賊言。是黃金之精。",
    "T54n2123_004:0038b08": "以報主人食粟之直。主人因此得金。用不可",
    "T54n2123_004:0038b09": "盡。良由人鬼趣別。感見不同。故聖制黃幡。為",
    "T54n2123_004:0038b10": "其亡人掛之塔塚。令魂神尋見得實救濟",
    "T54n2123_004:0038b11": "冥之也。",
    "T54n2123_004:0038b12": "[0038b12] 又百緣經云。昔佛在世時。迦毘羅衛城中。有",
    "T54n2123_004:0038b13": "一長者。其家巨富財寶無量。不可稱計。生一",
    "T54n2123_004:0038b14": "男兒。端正殊妙與眾超絕。其兒初生。於虛空",
    "T54n2123_004:0038b15": "中有一大幡。遍覆城上。父母見已歡喜無量。",
    "T54n2123_004:0038b16": "因為立字名波多迦。年漸長大求佛出家。得",
    "T54n2123_004:0038b17": "阿羅漢。三明六通。具八解脫。比丘見已而便",
    "T54n2123_004:0038b18": "白佛言。此波迦多。宿殖何福。生便端正與",
    "T54n2123_004:0038b19": "眾超絕。於虛空中有大幡蓋。遍覆城上。又值",
    "T54n2123_004:0038b20": "世尊出家得道。佛告比丘。乃往過去九十一",
    "T54n2123_004:0038b21": "劫。毘婆尸佛入涅槃後。時有王名槃頭末帝。",
    "T54n2123_004:0038b22": "收其舍利造四寶塔。高一由旬。而供養之時",
    "T54n2123_004:0038b23": "有一人。於彼塔邊施設大會。作一長幡懸著",
    "T54n2123_004:0038b24": "塔上。發願而去。緣是功德。從是以來。九十",
    "T54n2123_004:0038b25": "一劫不墮惡道。天上人中。常有大幡覆蔭其",
    "T54n2123_004:0038b26": "上。受福快樂。乃至今者遭值於我。出家得道。",
    "T54n2123_004:0038b27": "[0038b27] 又菩薩本行經云。昔佛在世。與諸比丘及與",
    "T54n2123_004:0038b28": "阿難。從&#x6B1D;卑羅延國。遊行村落。時天盛熱無",
    "T54n2123_004:0038b29": "有陰涼。有放羊人。見佛涉熱即起淨心。編草",
    "T54n2123_004:0038c01": "作蓋用覆佛上。遊隨佛行。去羊大遠。放蓋擲",
    "T54n2123_004:0038c02": "地還趣羊邊。佛便微笑告阿難言。此放羊人",
    "T54n2123_004:0038c03": "以恭敬心。而以草蓋用覆佛上。以此功德。十",
    "T54n2123_004:0038c04": "三劫中不墮惡道。天上人間生尊貴家。快樂",
    "T54n2123_004:0038c05": "無極。常有自然七寶之蓋。而在其上。竟十三",
    "T54n2123_004:0038c06": "劫。出家修道成辟支佛。名阿耨菩提。",
    "T54n2123_004:0038c07": "[0038c07] 頌曰。",
    "T54n2123_004:0038c08": " 久厭無明樹  方欣奈苑鮮",
    "T54n2123_004:0038c09": " 始入香山路  終逢不壞身",
    "T54n2123_004:0038c10": " 定花發智果  神燈照梵天",
    "T54n2123_004:0038c11": " 霞幡同錦色  芬馥合鑪煙",
    "T54n2123_004:0038c12": " 宛轉騰空颺  倒下似紅蓮",
    "T54n2123_004:0038c13": " 夙夜風吹轉  重疊輪王因",
    "T54n2123_004:0038c14": " 攀仰無厭足  結侶感留瞻",
    "T54n2123_004:0038c15": " 何知色中綵  招福壽延年"
}