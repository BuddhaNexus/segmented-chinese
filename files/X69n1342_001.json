{
    "X69n1342_001:0209c02": "No. 1342-A",
    "X69n1342_001:0209c03": " 雲菴真淨禪師語錄敘",
    "X69n1342_001:0209c05": "[0209c05] 真淨和尚語錄。板留玉几。學者艱得。每得之。遂失之。",
    "X69n1342_001:0209c06": "衲子酷愛之故也。半山古潭和尚。重鏤板印行。以其",
    "X69n1342_001:0209c07": "乃舒王建寺。請開山之祖也。雖然。關西子沒頭腦一",
    "X69n1342_001:0209c08": "著子。決定不在此錄中。&#x89A7;者宜具眼始得。",
    "X69n1342_001:0209c09": "[0209c09] 丙子正月   鍾山比丘 守忠 拜書",
    "X69n1342_001:0209c13": "雲菴真淨禪師語錄目錄",
    "X69n1342_001:0209c14": "序文 (僧守忠 蘇轍)",
    "X69n1342_001:0209c15": "目錄 (請疏附)",
    "X69n1342_001:0209c16": "卷第一",
    "X69n1342_001:0209c17": "住筠州聖壽語錄",
    "X69n1342_001:0209c18": "住洞山語錄上",
    "X69n1342_001:0209c19": "卷第二",
    "X69n1342_001:0209c20": "住洞山語錄下",
    "X69n1342_001:0209c21": "住金陵報寧語錄",
    "X69n1342_001:0209c22": "卷第三",
    "X69n1342_001:0209c23": "住廬山歸宗語錄",
    "X69n1342_001:0209c24": "住寶&#x5CEF;禪院語錄上",
    "X69n1342_001:0210a01": "卷第四",
    "X69n1342_001:0210a02": "住寶&#x5CEF;禪院語錄下",
    "X69n1342_001:0210a03": "偈頌上",
    "X69n1342_001:0210a04": "卷第五",
    "X69n1342_001:0210a05": "偈頌中",
    "X69n1342_001:0210a06": "卷第六",
    "X69n1342_001:0210a07": "偈頌下",
    "X69n1342_001:0210a08": "附錄",
    "X69n1342_001:0210a10": "No. 1342-B",
    "X69n1342_001:0210a11": " 大丞相請疏",
    "X69n1342_001:0210a13": "[0210a13] 伏以。肇置仁祠。永延睿算。歸誠善導。開&#x8FF9;勝緣。",
    "X69n1342_001:0210a14": "文公長老。獨受正傳。歷排戲論。求心之所祈嚮。發趣",
    "X69n1342_001:0210a15": "之所追宗。俯惟。慈哀愍徇勤企。謹疏。",
    "X69n1342_001:0210a16": "[0210a16] 元豐八年三月日。觀文殿大學士集禧觀使守司空",
    "X69n1342_001:0210a17": "上柱國荊國公食邑九千五百戶實封三千戶王安",
    "X69n1342_001:0210a18": "石疏。",
    "X69n1342_001:0210a20": "No. 1342-C",
    "X69n1342_001:0210a21": " 判府左丞請疏",
    "X69n1342_001:0210a23": "[0210a23] 伏以。施綠野之林園。蔚然華搆。立青蓮之場地。寵以",
    "X69n1342_001:0210a24": "嘉名。申祝壽祺。推明美報。必資達識。為覺迷情。",
    "X69n1342_001:0210b01": "文公長老。夙悟真乘。久臨清眾。若心數法。非外假於",
    "X69n1342_001:0210b02": "&#x8657;名。由聞思脩。可內觀於實相。舉揚密義。和會勝緣。",
    "X69n1342_001:0210b03": "謹疏。",
    "X69n1342_001:0210b04": "[0210b04] 元豐八年三月日。資政殿學士大中大夫知江寧府",
    "X69n1342_001:0210b05": "事兼管內勸農使充江南東路兵馬鈴轄上護軍魏",
    "X69n1342_001:0210b06": "郡開國&#x77E6;食邑一千二百戶實封四百戶王安禮疏。",
    "X69n1342_001:0210b08": "No. 1342-D",
    "X69n1342_001:0210b09": " 附錄",
    "X69n1342_001:0210b11": "雲菴真淨和尚行狀門人高安釋德洪撰",
    "X69n1342_001:0210b12": "[0210b12] 師。諱克文。黃龍南禪師之的嗣。陝府閿鄉鄭氏子。生",
    "X69n1342_001:0210b13": "而&#x9834;異。在齠&#x9F53;中。氣宇如神人。與群兒戲。輒相問答。",
    "X69n1342_001:0210b14": "語言奇怪。聞者駭愕不能曉。則復軒渠笑悅而去。奕",
    "X69n1342_001:0210b15": "世縉紳。既長。喜觀書。不由師訓。自然通曉。事後母至",
    "X69n1342_001:0210b16": "孝。母嚚。數困辱之。親舊不忍視其苦。使游學四方。旅",
    "X69n1342_001:0210b17": "次復州。北塔寺長老歸秀。道價方重於時。詞辯無礙。",
    "X69n1342_001:0210b18": "因側聆坐下。感悟流涕。願毀衣冠為門弟子。秀笑曰。",
    "X69n1342_001:0210b19": "君玅年書生。政當嗟手取高第榮親。乃欲委&#x8FF9;寂寞。",
    "X69n1342_001:0210b20": "豈亦計之未熟耶。對曰。心空及第。豈止榮親。又將濟",
    "X69n1342_001:0210b21": "之。委&#x8FF9;寂寞。非所同也。秀奇其志而納之。服勤五年",
    "X69n1342_001:0210b22": "如一日。年二十五歲。試所習為僧。明年受具足戒。即",
    "X69n1342_001:0210b23": "游京洛。翱翔講肆。賢首慈恩。性相二宗。凡大經論。咸",
    "X69n1342_001:0210b24": "造其微。解帙捉麈。詞音朗潤。談辯如雲。學者依以揚",
    "X69n1342_001:0210c01": "聲。燕居龍門山。偶經行殿廡間。見塑比丘像。蒙首瞑",
    "X69n1342_001:0210c02": "目。若在定者。忽自失。謂同學者曰。我所負者。如&#x885F;子",
    "X69n1342_001:0210c03": "畫人物。雖曰玅盡。終非活者。既焚其疏義。包腰而南。",
    "X69n1342_001:0210c04": "平易艱險。安樂勞苦。諸方大道場。多所經歷。自重其",
    "X69n1342_001:0210c05": "木。以求師為難。&#x751E;至雲居。謁舜老夫。機語不契。不宿",
    "X69n1342_001:0210c06": "而去。又至德山應禪師。方夜參。雌黃先達。有六祖不",
    "X69n1342_001:0210c07": "及雲門之語。失笑。黎明發去。聞雲&#x5CEF;悅禪師之風。兼",
    "X69n1342_001:0210c08": "程而往。至湘鄉。悅已化去。嘆曰。既無其人。吾何適而",
    "X69n1342_001:0210c09": "不可。山川雖佳。未暇游也。因此行寓居大溈。夜聞僧",
    "X69n1342_001:0210c10": "誦雲門語曰。佛法如水中月。是否。云清波無透路。豁",
    "X69n1342_001:0210c11": "然心開。時。南禪師。已居積翠。徑造其廬。南曰。從什麼",
    "X69n1342_001:0210c12": "處來。曰溈山。南曰。恰值老僧不在。曰未審。向什麼處",
    "X69n1342_001:0210c13": "去也。南曰。天台普請。南嶽雲游。曰若然者。亦得自在",
    "X69n1342_001:0210c14": "去也。南曰。&#x811A;下鞋。是甚處得來。曰廬山七百錢唱得。",
    "X69n1342_001:0210c15": "南曰。何曾得自在。師指曰。何曾不自在耶。南公大駭。",
    "X69n1342_001:0210c16": "參依久之。辭去。至西山。翠巖長老順公。與之夜語。自",
    "X69n1342_001:0210c17": "失曰。起臨濟者子也。厚自愛。而師亦神思豁然。德其",
    "X69n1342_001:0210c18": "賞音。及南公居黃龍。復往省覲。南公&#x751E;謂師曰。適令",
    "X69n1342_001:0210c19": "侍者卷簾。問渠。卷起簾時如何。曰照見天下。放下簾",
    "X69n1342_001:0210c20": "時如何。曰水泄不通。不卷不放時如何。侍者無語。汝",
    "X69n1342_001:0210c21": "作麼生。師曰。和尚替侍者。下涅槃堂始得。南厲語曰。",
    "X69n1342_001:0210c22": "關西人真無頭腦。乃顧旁僧。師指之曰。只這僧。也未",
    "X69n1342_001:0210c23": "夢見在。南公笑而已。隆慶閑禪師。與師友善。方掌客。",
    "X69n1342_001:0210c24": "閑問曰。文首座。何如在黃蘗時。南公曰。渠在黃蘗時。",
    "X69n1342_001:0211a01": "用錢如糞土。今如數世富人。一錢不&#x8657;用。自是。為同",
    "X69n1342_001:0211a02": "時飽參者所服。南公入滅。學者歸之如雲。所至成叢",
    "X69n1342_001:0211a03": "林。&#x7188;寧五年。住筠州大愚。眾以師有道行。奔隨而至。",
    "X69n1342_001:0211a04": "太守錢公弋來游。怪禪者驟多。即其室。未有以奇之。",
    "X69n1342_001:0211a05": "翌日命齋。師方趨就席。有犬逸出屏帷間。師少避之。",
    "X69n1342_001:0211a06": "錢公嘲之曰。禪者固能伏虎。反畏犬耶。師應聲曰。易",
    "X69n1342_001:0211a07": "伏隈巖虎。難降護宅龍。錢公大喜。願日聞道。乃&#x8657;聖",
    "X69n1342_001:0211a08": "壽寺。命師居之。師方飯於州民陳氏家。使符至。遁去。",
    "X69n1342_001:0211a09": "錢公繫同席數十人。將僧吏求必得之而後已。有見",
    "X69n1342_001:0211a10": "於新豐山寺者。即奔往。陳氏因叩首泣下曰。師不往。",
    "X69n1342_001:0211a11": "吾黨受苦矣。師曰。以我故。累君輩如此。因受之。遂闡",
    "X69n1342_001:0211a12": "法焉。未幾。移居洞山普和禪院。元豐之末。思為東吳",
    "X69n1342_001:0211a13": "山水之遊。捨其居。扁舟東下。至鍾山。謁丞相舒王。王",
    "X69n1342_001:0211a14": "素知其名。閱謁喜甚。留宿定林庵。時。公方病起。樂聞",
    "X69n1342_001:0211a15": "空宗。恨識師之晚。謂師曰。諸經。皆首標時處。圓覺經",
    "X69n1342_001:0211a16": "獨不然。何也。師曰。頓乘所談。直示眾生。日用現前。不",
    "X69n1342_001:0211a17": "屬今古。只今老僧與相公。同入大光明藏。游戲三昧。",
    "X69n1342_001:0211a18": "互為賓主。非關時處。又曰。經云。一切眾生。皆證圓覺。",
    "X69n1342_001:0211a19": "而圭&#x5CEF;。易證為具。謂譯者之訛。其義如何。師曰。圓覺",
    "X69n1342_001:0211a20": "如可改。則維摩亦可改也。維摩豈不曰。亦不滅受而",
    "X69n1342_001:0211a21": "取證。夫不滅受蘊而取證。與皆證圓覺之義同。&#x8462;眾",
    "X69n1342_001:0211a22": "生現行無明。即是如來根本大智。圭&#x5CEF;之言非是。公",
    "X69n1342_001:0211a23": "大悅。因捨第為寺。以延師。為開山第一祖。又以神宗",
    "X69n1342_001:0211a24": "皇帝問安。湯藥之賜崇成之。是謂報寧。歲度僧。買莊",
    "X69n1342_001:0211b01": "土。以供學者。而自撰請疏。有獨受正傳力排戲論之",
    "X69n1342_001:0211b02": "句者。敘師語也。又以其名請於朝。賜紫方袍。號真淨",
    "X69n1342_001:0211b03": "大師。金陵江淮。大會學者。至如稻麻粟葦。寺以新革",
    "X69n1342_001:0211b04": "室宇不能容。士大夫經游無&#x8657;日。師未及嗽盥。而戶",
    "X69n1342_001:0211b05": "外之屨滿矣。殆不堪勞。於是。浩然思還高安。即日渡",
    "X69n1342_001:0211b06": "江。丞相留之不可遂。卜老於九&#x5CEF;之下。作投老庵。紹",
    "X69n1342_001:0211b07": "聖之初。御史黃公慶基。出守南康。&#x8657;歸宗之席。以迎",
    "X69n1342_001:0211b08": "師。師曰。今老病如此。豈宜復刺首迎送。為我謝黃公。",
    "X69n1342_001:0211b09": "乞死於此。其徒哀告曰。山窮食寡。學者益眾。師德&#x81C8;",
    "X69n1342_001:0211b10": "雖高。而精神康強。康山。自總祐二大士之後。叢林如",
    "X69n1342_001:0211b11": "死&#x7070;。願不忘祖宗。赴輿情之望。不得已乃行。先是。黃",
    "X69n1342_001:0211b12": "公。&#x751E;望見師於丞相廣坐中。師既去。丞相語公曰。吾",
    "X69n1342_001:0211b13": "閱僧多矣。未有如此老者。故。公盡禮力致之。廬山諸",
    "X69n1342_001:0211b14": "剎。素以奢侈相矜。居者安軟暖。師率以枯淡。學者困",
    "X69n1342_001:0211b15": "於語言。醉於平實。師縱以無礙辯才。呵其偏見。未&#x671E;",
    "X69n1342_001:0211b16": "年。翕然成風。三年。今丞相張公商英。出鎮洪府。道由",
    "X69n1342_001:0211b17": "歸宗。見師於淨名菴。明年迎居石門。崇寧元年十月",
    "X69n1342_001:0211b18": "示疾。十六日中夜。沐浴更衣趺坐。眾請說法。師笑曰。",
    "X69n1342_001:0211b19": "今年七十八。四大相離別。火風既分散。臨行休更說。",
    "X69n1342_001:0211b20": "遺戒弟子。皆宗門大事。不及其私。言卒而歿。壽七十",
    "X69n1342_001:0211b21": "八。&#xFA1F;五十二。茶毗之日。五色成燄。白光上騰。&#x70DF;所及",
    "X69n1342_001:0211b22": "處。舍利分布。道俗千餘人皆得之。餘者尚不可勝數。",
    "X69n1342_001:0211b23": "塔於獨秀&#x5CEF;之下。師純誠慈愛。出於天性。氣韻邁往。",
    "X69n1342_001:0211b24": "超然奇逸。見人無親&#x758E;貴賤。溫顏軟語。禮敬如一。主",
    "X69n1342_001:0211c01": "持叢林。法度甚嚴。有犯令者。必罰無赦。以故五坐道",
    "X69n1342_001:0211c02": "場。為諸方所法。得游戲三昧。有樂說之辯。詞鋒智刃。",
    "X69n1342_001:0211c03": "斫伐邪林。如墮雲崩石。開發正見。光明顯露。如青天",
    "X69n1342_001:0211c04": "白日。人人自以謂臻奧。至於入室投機。則如銅崖鐵",
    "X69n1342_001:0211c05": "壁。不可攀緣。性喜施。隨有隨與。杖笠之外。不置一錢。",
    "X69n1342_001:0211c06": "行道說法。五十餘年。布衣壞衲。翛然自守。於江西有",
    "X69n1342_001:0211c07": "大緣。民信其化。家家繪其像。飲食必祠。嗣法弟子。自",
    "X69n1342_001:0211c08": "黃蘗道全。兜率從悅而下十人餘。此其平生大&#x69E9;也。",
    "X69n1342_001:0211c09": "至其道之精微。皆非筆墨可能形容。竊&#x751E;論之。其&#x5F03;",
    "X69n1342_001:0211c10": "儒冠而入道。類丹霞。奔經論之學而&#x9834;悟。類南泉。尋",
    "X69n1342_001:0211c11": "師之艱苦。凜然不衰。類雪&#x5CEF;。說法縱橫。融通宗教。類",
    "X69n1342_001:0211c12": "大珠。至於光明偉傑。荷擔宗教。類百丈。此非某之言。",
    "X69n1342_001:0211c13": "叢林學者之言也。嗚呼兼古宗師之美。而全有之。可",
    "X69n1342_001:0211c14": "謂集厥大成。光於佛祖者歟。崇寧二年十月十五日。",
    "X69n1342_001:0211c15": "門人某。謹伏。",
    "X69n1342_001:0211c16": "祭雲菴和尚文",
    "X69n1342_001:0211c17": "[0211c17] 我生九歲。則知有師。寤寐悅慕。想見形儀。識師新豐。",
    "X69n1342_001:0211c18": "等父母慈。欣然摩頂。使執軍持。長游大梁。薙髮而歸。",
    "X69n1342_001:0211c19": "省於九&#x5CEF;。凜然德威。霜雪雨露。物以茂滋。師成就我。",
    "X69n1342_001:0211c20": "玅如四時。紫霄之下。泐水之湄。前後七年。龍起雲隨。",
    "X69n1342_001:0211c21": "今古一律。&#x59AC;毀陷擠。愛憐收拾。終不棄遺。我昔出山。",
    "X69n1342_001:0211c22": "師則有辭。子幼英發。終必有為。顧吾老矣。見子無期。",
    "X69n1342_001:0211c23": "指其二子。藉汝教之。譴呵皆可。不可相離。德音在耳。",
    "X69n1342_001:0211c24": "星霜八移。師成新塔。我亦陳襄。昔師既化。品坐對啼。",
    "X69n1342_001:0212a01": "僉遺本明。遠乞銘詩。事濟而還。僵仆於地。山川隔阻。",
    "X69n1342_001:0212a02": "久絕音題。獨&#x643A;希祖。千里來辭。一酬夙心。死無憾悲。",
    "X69n1342_001:0212a03": "師之平生。累德巍巍。必興其後。在我無疑。敢不激勵。",
    "X69n1342_001:0212a04": "上答恩私。",
    "X69n1342_001:0212a05": "重修雲菴塔",
    "X69n1342_001:0212a06": "[0212a06] 蛙朝遷而莫還。弗忘其本。烏羽成而反哺。&#x8462;知其恩。",
    "X69n1342_001:0212a07": "何含齒戴髮之可觀。曾哺烏田蛙之不若。唯雲菴之",
    "X69n1342_001:0212a08": "居廡。碁布名山。而卵塔之已&#x983A;。陵夷蒼野。室有朽貫。",
    "X69n1342_001:0212a09": "廩有陳紅。聞之而弗完。已喧餘論。欲就而中輟。要亦",
    "X69n1342_001:0212a10": "非人。",
    "X69n1342_001:0212a11": "雲庵真讚",
    "X69n1342_001:0212a12": "[0212a12] 雲庵出黃龍之門。為臨濟九世之孫。種性殊勝。契悟",
    "X69n1342_001:0212a13": "廣大。指示心要。辯如曹溪。決擇教乘。論如棗&#x6822;。作為",
    "X69n1342_001:0212a14": "偈句。詞如誌公。履踐明&#x9A10;。精如永嘉。退居雲庵時。已",
    "X69n1342_001:0212a15": "七十餘。幻滅都盡。慧光渾圓。可以想見其遺風餘烈。",
    "X69n1342_001:0212a16": "門人德洪。謹拜手稽首。為之讚曰。",
    "X69n1342_001:0212a17": " 於是住境  見與見緣  如夢能所  如蜜中邊",
    "X69n1342_001:0212a18": " 唯具正眼  入此三昧  如妙蓮華  出緣生海",
    "X69n1342_001:0212a19": " 祖師活意  如來密機  成就眾生  如&#x9D7E;鵬飛",
    "X69n1342_001:0212a20": " 使其自化  不由他悟  秀出叢林  光于佛祖",
    "X69n1342_001:0212a21": " 趍滅陝右  誕生江南  暗中五色  天下雲庵",
    "X69n1342_001:0212a22": "題雲庵手帖三首",
    "X69n1342_001:0212a23": "[0212a23] 南禪師。學魯公字[宋-木+取]工。當時歸南公者。無不學之。然",
    "X69n1342_001:0212a24": "無出雲菴之右者。昭默老人。&#x751E;與德洪。共觀此書。歎",
    "X69n1342_001:0212b01": "慕之不已。以謂不減楊少師一道人。其珍之。崇寧五",
    "X69n1342_001:0212b02": "年十月十八日。門人某題。",
    "X69n1342_001:0212b03": "[0212b03] 雲菴和尚。與檀越帖一紙。伏讀如受訓詞。叢林荒寒。",
    "X69n1342_001:0212b04": "無復平日。此老知不復見。況筆畫語言乎。門人某。流",
    "X69n1342_001:0212b05": "涕謹書。",
    "X69n1342_001:0212b06": "[0212b06] 右雲菴寄張惠淵偈一首。惠淵。予不見二十年。聞其",
    "X69n1342_001:0212b07": "精進日新。真能遵受雲菴之言者也。誠上人來自宣",
    "X69n1342_001:0212b08": "梵問其師。洎惠淵&#x5FA4;否。偶記前偈。遂書以授誠。使歸",
    "X69n1342_001:0212b09": "舉似惠淵。較當日之本異同也。某書。",
    "X69n1342_001:0212b10": "跋山谷雲菴贊",
    "X69n1342_001:0212b11": "[0212b11] 雲菴住廬山時。山谷過焉。相與游鸞溪。坐大石上。擘",
    "X69n1342_001:0212b12": "窠留題。其法喜之游。如黃檗裴公。乃作此贊。後二十",
    "X69n1342_001:0212b13": "餘年。得於衡陽毛氏之家。持以還長沙開法。長老覺",
    "X69n1342_001:0212b14": "慈。寔其的孫。時年二十三歲。即以付之臨濟正&#x8109;。使",
    "X69n1342_001:0212b15": "流通不斷。乃無所媿。此贊其敬之哉。宣和五年中秋",
    "X69n1342_001:0212b16": "前一日。題。",
    "X69n1342_001:0212b17": "雲菴生辰",
    "X69n1342_001:0212b18": "[0212b18] 探手取空劫。瓜分破一塵。洞然無空缺。獨立不鮮陳。",
    "X69n1342_001:0212b19": "試問聲前見。何如頂後親。死生浪遮掩。漏洩是今辰。",
    "X69n1342_001:0212b20": "七月四日。晝夢雲菴和尚教誨。久之而覺。作",
    "X69n1342_001:0212b21": "此示超然",
    "X69n1342_001:0212b22": "[0212b22] 夏&#x7ABB;午睡誰呼覺。院靜惟聞遶砌泉。夢裏緒言猶可",
    "X69n1342_001:0212b23": "記。壁間遺象尚依然。襯珠定使拳披見。坐榻當令膝",
    "X69n1342_001:0212b24": "處穿。塔&#x6282;層&#x5CEF;衰眼力。何時同汝掃頹磚。",
    "X69n1342_001:0212c01": "雲菴塔有雙桐。作此寄因姪",
    "X69n1342_001:0212c02": "[0212c02] 十年不歸先師塔。聞有雙桐護石根。多寶佛應分半",
    "X69n1342_001:0212c03": "座。主林神對現前身。詩成坐對南山祖。寫寄山中玉"
}