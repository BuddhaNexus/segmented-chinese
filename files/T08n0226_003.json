{
    "T08n0226_003:0519c17": "摩訶般若鈔經卷第三",
    "T08n0226_003:0519c19": "秦天竺沙門曇摩蜱共竺佛念譯",
    "T08n0226_003:0519c20": "善權品第四",
    "T08n0226_003:0519c21": "爾時，彌勒菩薩謂須菩提：「若有菩薩摩訶薩",
    "T08n0226_003:0519c22": "勸助為福，出入布施、持戒自守者上，其福轉",
    "T08n0226_003:0519c23": "尊極上，無過菩薩摩訶薩勸助福德。」須菩提",
    "T08n0226_003:0519c24": "語彌勒菩薩：「復有菩薩摩訶薩，阿僧祇剎土",
    "T08n0226_003:0519c25": "諸佛所而作功德，一一剎土不可計佛其般",
    "T08n0226_003:0519c26": "泥洹者，乃從發意已來自到阿耨多羅三耶",
    "T08n0226_003:0519c27": "三菩，成至阿惟三佛者，乃至無餘泥洹界而",
    "T08n0226_003:0519c28": "般泥洹者，然後至于法盡。於是中所作功",
    "T08n0226_003:0519c29": "德，其功德度無有極。乃諸聲聞作布施、持戒",
    "T08n0226_003:0520a01": "自守，為福於有餘功德自致無餘。諸有般泥",
    "T08n0226_003:0520a02": "洹佛，於其中所作功德，至有淨戒身、三昧身、",
    "T08n0226_003:0520a03": "智慧身、以脫身、脫慧所見身。佛法極大哀，不",
    "T08n0226_003:0520a04": "可計佛天中天所說法，於其法中復學諸所",
    "T08n0226_003:0520a05": "有功德，乃於諸般泥洹佛法所作功德，都計",
    "T08n0226_003:0520a06": "之合之，勸助為尊。種種德中為極，是上極勸",
    "T08n0226_003:0520a07": "助者是為勸助，勸助以持作阿耨多羅三耶",
    "T08n0226_003:0520a08": "三菩，以是為阿耨多羅三耶三菩。置是菩薩",
    "T08n0226_003:0520a09": "之人，持心能作是求阿耨多羅三耶三菩，乃",
    "T08n0226_003:0520a10": "生作是心，欲有所得。」彌勒菩薩語須菩提：「其",
    "T08n0226_003:0520a11": "不作是求乃能有所得。其作是思想者以為",
    "T08n0226_003:0520a12": "無黠，能生是意，用思想悔還，用信悔還。但用",
    "T08n0226_003:0520a13": "無黠故，還墮四顛倒——無常謂有常、苦謂有樂、",
    "T08n0226_003:0520a14": "空謂有實、無身謂有身——以故思想悔還、心悔",
    "T08n0226_003:0520a15": "還、信悔還。菩薩不當作是心有所求，於所求",
    "T08n0226_003:0520a16": "無處所，云何求阿耨多羅三耶三菩？」彌勒菩",
    "T08n0226_003:0520a17": "薩謂須菩提：「不當於新學菩薩摩訶薩前說",
    "T08n0226_003:0520a18": "是語。何以故？或亡所信、亡所樂、亡所喜、亡所",
    "T08n0226_003:0520a19": "行，便從是墮。當為是菩薩摩訶薩可說聞者、",
    "T08n0226_003:0520a20": "在善師邊者。當為是菩薩摩訶薩可說聞者，",
    "T08n0226_003:0520a21": "不恐不怖不畏，是菩薩摩訶薩能勸助為福",
    "T08n0226_003:0520a22": "作薩芸若。持心作是勸助，心亦盡滅。無所有、",
    "T08n0226_003:0520a23": "無所見何等心當作阿耨多羅三耶三菩者。",
    "T08n0226_003:0520a24": "當以何心作？心無兩對，心之自然乃能所作。」",
    "T08n0226_003:0520a25": "釋提桓因語須菩提：「新學菩薩摩訶薩聞是",
    "T08n0226_003:0520a26": "或恐或怖。若菩薩摩訶薩欲作功德者，當云",
    "T08n0226_003:0520a27": "何勸助其福，得作阿耨多羅三耶三菩？」須菩",
    "T08n0226_003:0520a28": "提語彌勒菩薩：「當作護諸佛所破壞眾惡而",
    "T08n0226_003:0520a29": "斷愛欲，等行如一，降伏魔事，棄捐重擔，即自",
    "T08n0226_003:0520b01": "從所有勤苦悉為以盡，其知以脫，心即從計。",
    "T08n0226_003:0520b02": "從阿僧祇剎土諸般泥曰者，於其中所作功",
    "T08n0226_003:0520b03": "德福，於諸聲聞中復作功德，都計之合之，勸",
    "T08n0226_003:0520b04": "助為尊，種種德中無過勸助。其勸助者能為",
    "T08n0226_003:0520b05": "勸助，勸助以持作阿耨多羅三耶三菩，何所",
    "T08n0226_003:0520b06": "是菩薩摩訶薩想不還、所信不悔還。正使菩",
    "T08n0226_003:0520b07": "薩摩訶薩持心作阿耨多羅三耶三菩，其心",
    "T08n0226_003:0520b08": "無所想者，是菩薩摩訶薩心得阿耨多羅三",
    "T08n0226_003:0520b09": "耶三菩。正使心念自了知，是為想悔還、心悔",
    "T08n0226_003:0520b10": "還、所信悔還。正使心念復知是心，則是作，是",
    "T08n0226_003:0520b11": "為想悔還、信悔還。正使菩薩摩訶薩持心了",
    "T08n0226_003:0520b12": "知，當作是覺知盡、無所有知盡者。當知何心",
    "T08n0226_003:0520b13": "有所作，當了知心，何所心法於法有所作。如",
    "T08n0226_003:0520b14": "法者，為隨法已於作真。為是作，即非邪作，是",
    "T08n0226_003:0520b15": "菩薩摩訶薩所作。若有菩薩摩訶薩，於過去",
    "T08n0226_003:0520b16": "當來今現在佛所作功德；若諸聲聞下至凡人",
    "T08n0226_003:0520b17": "所作功德，若畜生聞法；及諸天、諸閱叉、乾多",
    "T08n0226_003:0520b18": "羅、阿須倫、迦留羅、真陀羅、摩睺勒、諸人若非",
    "T08n0226_003:0520b19": "人聞法者，發心所作功德；及初學菩薩道者",
    "T08n0226_003:0520b20": "都計之合之積累為上，其勸助者能為勸助，",
    "T08n0226_003:0520b21": "是以極尊。種種德中無過勸助。是以勸助所",
    "T08n0226_003:0520b22": "當勸助，能為勸助福，用作阿耨多羅三耶三",
    "T08n0226_003:0520b23": "菩。正使復如是為盡法——於法無所生、無所滅——",
    "T08n0226_003:0520b24": "無所處法，無所生法，得作阿耨多羅三耶三",
    "T08n0226_003:0520b25": "菩。是法不了法有反，用作阿耨多羅三耶三",
    "T08n0226_003:0520b26": "菩故，是為無想不悔還，心亦不悔還、所信不",
    "T08n0226_003:0520b27": "悔還。作是無所求，眾所不逮，是為阿耨多羅",
    "T08n0226_003:0520b28": "三耶三菩所作。若有菩薩摩訶薩不諦曉了",
    "T08n0226_003:0520b29": "知作福德者。所以者何？於身恍忽，於勸助福",
    "T08n0226_003:0520c01": "亦復恍忽。菩薩了知恍忽無所有，是故菩",
    "T08n0226_003:0520c02": "薩摩訶薩般若波羅蜜，若於諸般泥洹佛所",
    "T08n0226_003:0520c03": "而作功德，持是功德欲作所求，其知自然能",
    "T08n0226_003:0520c04": "為阿耨多羅三耶三菩諸佛天中天。所著不",
    "T08n0226_003:0520c05": "著想，過去以滅，亦無有想而不作想，其作想者為非德。菩薩摩訶薩當學漚和拘",
    "T08n0226_003:0520c06": "舍羅，未得般若波羅蜜者不得入，已得般若",
    "T08n0226_003:0520c07": "波羅蜜乃得入。勿為身作識用之有滅，以是",
    "T08n0226_003:0520c08": "故無有身。身有德之人，有想便礙反欲苦。住",
    "T08n0226_003:0520c09": "怛薩阿竭阿羅訶三耶三菩，不學作是德持",
    "T08n0226_003:0520c10": "勸助。何以故？用不正故。視般泥曰佛而反有",
    "T08n0226_003:0520c11": "想，以故為礙。所作功德，為不及逮，反欲苦住。",
    "T08n0226_003:0520c12": "其不作想者，是怛薩阿竭阿羅訶三耶三佛",
    "T08n0226_003:0520c13": "之德。其作想者，譬若雜毒。何以故？設美飯以",
    "T08n0226_003:0520c14": "毒著中，色大甚好而香，無不喜者。不知飯中",
    "T08n0226_003:0520c15": "有毒，愚闇之人食之，歡喜飽滿。食欲消時，久",
    "T08n0226_003:0520c16": "久不便。身不知德行者甚之為難，不曉將護，",
    "T08n0226_003:0520c17": "不曉中事，不能解知。作是行德者，為如雜毒",
    "T08n0226_003:0520c18": "之食語。善男子！過去當來今現在佛，持戒身、",
    "T08n0226_003:0520c19": "三昧身、智慧身、以脫身、脫慧所見身，及於聲",
    "T08n0226_003:0520c20": "聞中所作功德、佛天中天所說，若復辟支佛",
    "T08n0226_003:0520c21": "所而作功德，都勸助之。勸助以持是福德，作",
    "T08n0226_003:0520c22": "阿耨多羅三耶三菩。持所作為想，用是故，譬",
    "T08n0226_003:0520c23": "若雜毒。菩薩摩訶薩當作是學：『何所過去當",
    "T08n0226_003:0520c24": "來今現在佛功德？當云何勸助作福，成得阿",
    "T08n0226_003:0520c25": "耨多羅三耶三菩？』是菩薩隨怛薩阿竭教者，",
    "T08n0226_003:0520c26": "是即為作智，佛功德所生自然，及其想法所",
    "T08n0226_003:0520c27": "有，持是福作勸助，因其勸助自致得阿耨多",
    "T08n0226_003:0520c28": "羅三耶三菩。菩薩摩訶薩作是施者無過，終",
    "T08n0226_003:0520c29": "不離怛薩阿竭阿羅訶三耶三佛。佛所語皆",
    "T08n0226_003:0521a01": "至誠。復次，菩薩摩訶薩當作是施。如淨戒、如",
    "T08n0226_003:0521a02": "三昧、如智慧、如以脫、如脫慧所見身，無欲界、",
    "T08n0226_003:0521a03": "無色界、無無色界，亦無過去當來今現在，亦",
    "T08n0226_003:0521a04": "無所有，無所有施亦復無所有。其作是施，為",
    "T08n0226_003:0521a05": "以如法，法亦無所有。作施者為成，所施無有",
    "T08n0226_003:0521a06": "毒；其作異施者為作反施。是菩薩摩訶薩所",
    "T08n0226_003:0521a07": "施以如法者，佛天中天所知，是即為施得作",
    "T08n0226_003:0521a08": "阿耨多羅三耶三菩。」佛言：「善哉，善哉！須菩提！",
    "T08n0226_003:0521a09": "所作為如佛。是即為菩薩摩訶薩所施。三千大",
    "T08n0226_003:0521a10": "千國土人，悉念慈哀等護心無過。菩薩摩訶",
    "T08n0226_003:0521a11": "薩上頭所施，是即為極尊。「復次，須菩提！三千",
    "T08n0226_003:0521a12": "大千國土人，悉作阿耨多羅三耶三菩。使如",
    "T08n0226_003:0521a13": "恒邊沙佛剎人，皆供養是菩薩震越衣被、飯",
    "T08n0226_003:0521a14": "食、床臥具、病瘦醫藥，如恒邊沙劫供養，隨所",
    "T08n0226_003:0521a15": "憙樂作是布施。云何，須菩提！其福寧多不？」須",
    "T08n0226_003:0521a16": "菩提言：「甚多，甚多！天中天！」佛言：「勸助功德，福",
    "T08n0226_003:0521a17": "過其上不可計。」須菩提白佛言：「代勸功德福",
    "T08n0226_003:0521a18": "者，如恒邊沙佛土，不能悉受。」佛言：「善哉，善哉！",
    "T08n0226_003:0521a19": "須菩提！若有菩薩持般若波羅蜜者，所作施",
    "T08n0226_003:0521a20": "為過其本所施上，以無能過勸助所施上，百",
    "T08n0226_003:0521a21": "倍千倍萬倍億倍巨億倍。」爾時四天王天上",
    "T08n0226_003:0521a22": "二萬天人，悉以頭面著佛足，皆白佛言：「極大",
    "T08n0226_003:0521a23": "施。天中天！菩薩摩訶薩漚和拘舍羅乃作是",
    "T08n0226_003:0521a24": "施，其功德甚大尊。何以故？是菩薩摩訶薩學",
    "T08n0226_003:0521a25": "般若波羅蜜，於中勸助故。」忉利天上諸天人，",
    "T08n0226_003:0521a26": "持天華名香、擣香雜香澤香燒香、天繒華蓋幢",
    "T08n0226_003:0521a27": "幡伎樂，持用供養娛樂佛。供養已，皆白佛言：",
    "T08n0226_003:0521a28": "「極大施。天中天！菩薩摩訶薩漚和拘舍羅乃",
    "T08n0226_003:0521a29": "作是施，極大施之功德。何以故？是菩薩摩訶",
    "T08n0226_003:0521b01": "薩學般若波羅蜜，於中勸助故。」鹽天上諸天",
    "T08n0226_003:0521b02": "人，持天華名香、擣香雜香澤香燒香、天繒華",
    "T08n0226_003:0521b03": "蓋幢幡伎樂，持用供養娛樂佛。供養已，皆白",
    "T08n0226_003:0521b04": "佛言：「極大施。天中天！菩薩摩訶薩漚和拘舍",
    "T08n0226_003:0521b05": "羅乃作是施，極大德之功德。何以故？是菩薩",
    "T08n0226_003:0521b06": "摩訶薩學般若波羅蜜，於中勸助故。」兜率天",
    "T08n0226_003:0521b07": "上諸天人，以天華名香、擣香雜香澤香燒香、",
    "T08n0226_003:0521b08": "天繒華蓋幢幡伎樂，持用供養娛樂佛。供養",
    "T08n0226_003:0521b09": "已，皆作是言：「極大施。天中天！菩薩摩訶薩漚",
    "T08n0226_003:0521b10": "和拘舍羅乃作是施，極大德之功德。何以故？",
    "T08n0226_003:0521b11": "是菩薩摩訶薩學般若波羅蜜，於中勸助故。」",
    "T08n0226_003:0521b12": "尼摩羅提天上諸天人，持天華名香、擣香雜",
    "T08n0226_003:0521b13": "香澤香燒香、天繒華蓋幢幡伎樂、持用供養",
    "T08n0226_003:0521b14": "娛樂佛。供養已、皆白佛言：「極大施。天中天！菩",
    "T08n0226_003:0521b15": "薩摩訶薩漚和拘舍羅乃作是施，極大尊之",
    "T08n0226_003:0521b16": "功德。何以故？是菩薩摩訶薩學般若波羅蜜，",
    "T08n0226_003:0521b17": "於中勸助故。」波羅尼蜜和耶拔致天上諸天",
    "T08n0226_003:0521b18": "人，持天華名香、擣香雜香澤香燒香、天繒綵",
    "T08n0226_003:0521b19": "華蓋幢幡伎樂，持用供養娛樂佛。供養已，皆",
    "T08n0226_003:0521b20": "白佛言：「極大施。天中天！菩薩摩訶薩漚和拘",
    "T08n0226_003:0521b21": "舍羅乃作是施，極大尊之功德。何以故？是菩",
    "T08n0226_003:0521b22": "薩摩訶薩學般若波羅蜜，於中勸助故。」梵天、",
    "T08n0226_003:0521b23": "梵迦夷天、梵福樓天、梵波利產天、[病丙+盍]天、波",
    "T08n0226_003:0521b24": "利陀天、[病丙+盍]波摩那天、阿陂譮天、首訶天、波",
    "T08n0226_003:0521b25": "利首訶天、阿波摩首天、首訶迦天、比伊潘羅",
    "T08n0226_003:0521b26": "天、阿比耶天、須陀施天、尼天，乃至阿迦膩",
    "T08n0226_003:0521b27": "吒天等諸天人，悉以頭面著佛足，皆言：「甚善。",
    "T08n0226_003:0521b28": "天中天！菩薩摩訶薩學般若波羅蜜，極為大",
    "T08n0226_003:0521b29": "施之功德。何以故？是菩薩摩訶薩學般若波",
    "T08n0226_003:0521c01": "羅蜜，於中勸助故。」佛語首陀衛諸天人：「置三",
    "T08n0226_003:0521c02": "千大千國土中菩薩摩訶薩。及恒邊沙佛剎",
    "T08n0226_003:0521c03": "人，悉作阿耨多羅三耶三菩，復有恒邊沙佛",
    "T08n0226_003:0521c04": "剎人，都共供養是輩菩薩摩訶薩震越衣服、",
    "T08n0226_003:0521c05": "飯食、去來臥具、病瘦醫藥，供養如恒邊沙劫，",
    "T08n0226_003:0521c06": "隨所樂憙作是施與，若復過是者。不及菩薩",
    "T08n0226_003:0521c07": "摩訶薩勸助之施，為過去當來今現在佛淨",
    "T08n0226_003:0521c08": "戒身、三昧身、智慧身、以脫身、脫慧所見身，及諸",
    "T08n0226_003:0521c09": "聲聞身其中者所作功德，都共計之合之，不",
    "T08n0226_003:0521c10": "及勸助若勸助者，以是極尊無能過者。作是",
    "T08n0226_003:0521c11": "勸助，以持作阿耨多羅三耶三菩。」須菩提白佛",
    "T08n0226_003:0521c12": "言：「屬天中天所說，都共計之合之，極尊無過",
    "T08n0226_003:0521c13": "勸助。悉代勸助、勸助已，菩薩摩訶薩從是中",
    "T08n0226_003:0521c14": "得何等法？」佛語須菩提：「道德之人，當知過去",
    "T08n0226_003:0521c15": "當來今現在法，無所取亦無所捨，亦無所知",
    "T08n0226_003:0521c16": "亦無所得。其法者為無所生，法亦無所滅。法",
    "T08n0226_003:0521c17": "者亦無從生，法亦無所從滅。於法中了無有",
    "T08n0226_003:0521c18": "生者，法亦無所從有而滅。是者法之所法。我",
    "T08n0226_003:0521c19": "代勸助之，是為勸助。作是施者，疾得作阿耨",
    "T08n0226_003:0521c20": "多羅三耶三菩。是故，須菩提！菩薩摩訶薩勸助",
    "T08n0226_003:0521c21": "為尊。「復次，須菩提！菩薩摩訶薩於過去當來",
    "T08n0226_003:0521c22": "今現在佛所代作布施者勸助，代持戒、忍辱、",
    "T08n0226_003:0521c23": "精進、一心、智慧而勸助之，代以脫者勸助之，",
    "T08n0226_003:0521c24": "代脫慧所見身勸助之。作是代勸助其脫者",
    "T08n0226_003:0521c25": "是為布施，其脫者是為忍辱，其脫者是為精",
    "T08n0226_003:0521c26": "進，其脫者是為一心，其脫者是為智慧，其脫",
    "T08n0226_003:0521c27": "者是為脫慧，其脫者是為脫慧所見身，其脫",
    "T08n0226_003:0521c28": "者是為以脫，其脫者代其勸助，其脫者是為",
    "T08n0226_003:0521c29": "法。是故當來未有如其脫者，令阿僧祇剎土",
    "T08n0226_003:0522a01": "諸佛天中天現在者，其脫者是即諸佛弟子。",
    "T08n0226_003:0522a02": "其脫者以過去諸佛弟子，其脫者今現在諸",
    "T08n0226_003:0522a03": "佛弟子。於是法中無縛無著無脫，如是法者，",
    "T08n0226_003:0522a04": "持作阿耨多羅三耶三菩。所施為從中，無有",
    "T08n0226_003:0522a05": "能過者，無有能壞者。是者，須菩提！菩薩摩",
    "T08n0226_003:0522a06": "訶薩勸助之為尊，如恒邊沙佛剎中菩薩悉",
    "T08n0226_003:0522a07": "壽如恒邊沙劫，恒邊沙佛剎人都悉供養諸",
    "T08n0226_003:0522a08": "菩薩摩訶薩震越衣服、飲食、床臥具、病瘦醫",
    "T08n0226_003:0522a09": "藥，乃至恒邊沙劫須菩提，皆持戒、忍辱，於精",
    "T08n0226_003:0522a10": "進而不懈，於禪悉得三昧，百倍千倍萬倍若",
    "T08n0226_003:0522a11": "干巨億萬倍，不如勸助，功德福最尊出其上。」",
    "T08n0226_003:0522a12": "摩訶般若波羅蜜地獄品第五",
    "T08n0226_003:0522a13": "舍利弗白佛言：「般若波羅蜜者多所成。天中",
    "T08n0226_003:0522a14": "天！因般若波羅蜜無不得字者。天中天！般若",
    "T08n0226_003:0522a15": "波羅蜜為極照明。天中天！般若波羅蜜為去",
    "T08n0226_003:0522a16": "冥。天中天！般若波羅蜜者無所著。天中天！般",
    "T08n0226_003:0522a17": "若波羅蜜為極尊。天中天！無目者，般若波羅",
    "T08n0226_003:0522a18": "蜜為作眼。天中天！其迷惑者，般若波羅蜜悉",
    "T08n0226_003:0522a19": "授道路。天中天！薩芸若者，即般若波羅蜜是。",
    "T08n0226_003:0522a20": "天中天！般若波羅蜜者，是菩薩摩訶薩母。天",
    "T08n0226_003:0522a21": "中天！無所生無所滅，即般若波羅蜜是。天中",
    "T08n0226_003:0522a22": "天！具足三合十二法輪，為轉是般若波羅蜜。",
    "T08n0226_003:0522a23": "天中天！般若波羅蜜其困苦者悉安隱之。天",
    "T08n0226_003:0522a24": "中天！般若波羅蜜於生死作護。天中天！般若",
    "T08n0226_003:0522a25": "波羅蜜於一切法悉皆自然。菩薩摩訶薩當",
    "T08n0226_003:0522a26": "云何於般若波羅蜜中住？天中天！」佛語舍利",
    "T08n0226_003:0522a27": "弗：「世多羅者因般若波羅蜜住，其敬佛者當",
    "T08n0226_003:0522a28": "自歸般若波羅蜜。」釋提桓因心念：「尊者舍利",
    "T08n0226_003:0522a29": "弗何因發是問？」即時釋提桓因謂舍利弗：「何",
    "T08n0226_003:0522b01": "因尊者乃作是問？」舍利弗謂釋提桓因：「拘翼！",
    "T08n0226_003:0522b02": "般若波羅蜜者是菩薩護，因其勸助功德福",
    "T08n0226_003:0522b03": "持作薩芸若，過菩薩之所作為若布施、持戒、",
    "T08n0226_003:0522b04": "忍辱、精進、禪定。譬若如人從生而盲，若百人",
    "T08n0226_003:0522b05": "若千人若萬人若千萬人，無有前導欲有所",
    "T08n0226_003:0522b06": "至。若欲入城者，不知當如行。如是，拘翼！五波",
    "T08n0226_003:0522b07": "羅蜜者亦如盲無所見，離般若波羅蜜者如",
    "T08n0226_003:0522b08": "是，欲入薩芸若中，不知當如行。般若波羅蜜",
    "T08n0226_003:0522b09": "即五波羅蜜之護，悉與眼目。般若波羅蜜者",
    "T08n0226_003:0522b10": "是護，令五波羅蜜各得名字。」舍利弗白佛：「當",
    "T08n0226_003:0522b11": "云何守入般若波羅蜜中？」佛語舍利弗：「色者",
    "T08n0226_003:0522b12": "不見所入，痛痒思想生死識亦不見所入，視",
    "T08n0226_003:0522b13": "五陰亦不見所入，是為守般若波羅蜜。」「如是",
    "T08n0226_003:0522b14": "者，天中天！以為守般若波羅蜜。作是守者為",
    "T08n0226_003:0522b15": "逮何法？」佛語舍利弗：「無所守是為逮法守，為",
    "T08n0226_003:0522b16": "般若波羅蜜。」釋提桓因白佛言：「般若波羅蜜",
    "T08n0226_003:0522b17": "不逮薩芸若者，亦不能得逮，亦不逮守，於生",
    "T08n0226_003:0522b18": "死亦無所逮。當云何逮？天中天！」佛言：「無所逮",
    "T08n0226_003:0522b19": "故能為逮。」釋提桓因言：「少有及者，天中天！如",
    "T08n0226_003:0522b20": "般若波羅蜜於諸法，諸法無生無所滅，當何",
    "T08n0226_003:0522b21": "所住無有住？」須菩提白佛言：「菩薩或時作是",
    "T08n0226_003:0522b22": "念，便離般若波羅蜜。」佛語須菩提：「儻有所因，",
    "T08n0226_003:0522b23": "便念般若波羅蜜。知般若波羅蜜空無所有、",
    "T08n0226_003:0522b24": "無近無遠，是故為菩薩摩訶薩般若波羅蜜。」",
    "T08n0226_003:0522b25": "須菩提白佛言：「般若波羅蜜者為信何法？」佛",
    "T08n0226_003:0522b26": "語須菩提：「信般若波羅蜜者為不信色，亦不",
    "T08n0226_003:0522b27": "信痛痒思想生死識。有不信須陀洹道，不信",
    "T08n0226_003:0522b28": "斯陀含、阿那含、阿羅漢、辟支佛道。」須菩提白",
    "T08n0226_003:0522b29": "佛言：「摩訶薩波羅蜜者，天中天！即般若波羅",
    "T08n0226_003:0522c01": "蜜是。」佛謂須菩提：「云何知摩訶薩波羅蜜，",
    "T08n0226_003:0522c02": "因般若波羅蜜是？須菩提！於色無大無小，不",
    "T08n0226_003:0522c03": "以色為證，亦不為色作證。痛痒思想生死識",
    "T08n0226_003:0522c04": "亦無大無小，於識不以為證，亦不為識作證。",
    "T08n0226_003:0522c05": "便於怛薩阿竭阿羅訶三耶三佛致十種力，",
    "T08n0226_003:0522c06": "即不復為弱。薩芸若無廣無狹。何以故？無廣",
    "T08n0226_003:0522c07": "無狹薩芸若，知於般若波羅蜜無所行。所以",
    "T08n0226_003:0522c08": "者何？般若波羅蜜無所有。若人若於中有所",
    "T08n0226_003:0522c09": "求？謂有所有？是則為大非。何以故？人無所",
    "T08n0226_003:0522c10": "生，般若波羅蜜與人俱皆自然。人恍忽故，般",
    "T08n0226_003:0522c11": "若波羅蜜俱不可計。人亦不壞，般若波羅蜜",
    "T08n0226_003:0522c12": "亦如是。人如般若波羅蜜者，便得成至阿惟",
    "T08n0226_003:0522c13": "三佛。人亦有力故，怛薩阿竭現而有力。」舍",
    "T08n0226_003:0522c14": "利弗白佛言：「般若波羅蜜，甚深，甚深！天中天！",
    "T08n0226_003:0522c15": "若有菩薩摩訶薩信般若波羅蜜者，不說其",
    "T08n0226_003:0522c16": "中短亦不狐疑，其人從何所來生是間？為行",
    "T08n0226_003:0522c17": "菩薩道已來，幾聞解般若波羅蜜事，隨教入",
    "T08n0226_003:0522c18": "中者？」佛語舍利弗：「從他方佛剎來生是間。是",
    "T08n0226_003:0522c19": "菩薩摩訶薩於他方供養佛已，從受決聞般",
    "T08n0226_003:0522c20": "若波羅蜜故。以是復聞般若波羅蜜，自念言：",
    "T08n0226_003:0522c21": "『我如見佛無異。』」須菩提白佛言：「般若波羅蜜",
    "T08n0226_003:0522c22": "可得見聞不？」佛言：「不可得見。」須菩提白佛言：",
    "T08n0226_003:0522c23": "「是菩薩隨深般若波羅蜜者行已來，為幾聞？」",
    "T08n0226_003:0522c24": "佛語須菩提：「是非一輩學，各各有以供養若",
    "T08n0226_003:0522c25": "干百佛若干千佛悉見已，於其所皆行清淨",
    "T08n0226_003:0522c26": "戒已。若有於眾中聞般若波羅蜜，棄捨去，為",
    "T08n0226_003:0522c27": "不敬菩薩摩訶薩法。佛說深般若波羅蜜，其",
    "T08n0226_003:0522c28": "人棄捨去不欲聞之。何以故？是人前世時聞",
    "T08n0226_003:0522c29": "般若波羅蜜，用棄捨去故。亦不以身心，是皆",
    "T08n0226_003:0523a01": "無知之人所致。用是罪故，若聞深般若波羅",
    "T08n0226_003:0523a02": "蜜，復止人不令說之。止般若波羅蜜者，為止",
    "T08n0226_003:0523a03": "薩芸若。其止薩芸若者，為止過去當來今現",
    "T08n0226_003:0523a04": "在佛。用是斷法罪故，死入大泥犁中，若干百",
    "T08n0226_003:0523a05": "千歲若干億萬歲，當受若干泥犁毒痛甚不",
    "T08n0226_003:0523a06": "可言。其中壽盡，轉生他方摩訶泥犁中。其壽",
    "T08n0226_003:0523a07": "復盡，展轉到他方摩訶泥犁中生。」舍利弗白",
    "T08n0226_003:0523a08": "佛言：「其罪為墮五逆惡？」佛謂舍利弗：「其罪雖",
    "T08n0226_003:0523a09": "喻，不可引譬。若諷誦讀深般若波羅蜜時，其",
    "T08n0226_003:0523a10": "心疑於法者，亦不肯學，念：『是言非怛薩阿竭",
    "T08n0226_003:0523a11": "所說。』止他人言，莫得學。是為以自壞復壞他",
    "T08n0226_003:0523a12": "人，自飲毒已復飲他人毒。是輩人為以自亡",
    "T08n0226_003:0523a13": "失，復失亡他人，自不曉知深般若波羅蜜，轉復",
    "T08n0226_003:0523a14": "壞他人。是曹人者，不當見之。舍利弗！不當與",
    "T08n0226_003:0523a15": "共坐起言語飲食。何以故？是曹之人誹謗法",
    "T08n0226_003:0523a16": "者，自在冥中，復持他人著冥中。其人自毒殺",
    "T08n0226_003:0523a17": "身，無異斷法之人。所語有信者、用其言者，其",
    "T08n0226_003:0523a18": "人所受罪，俱等無有異。所以者何？用誹謗佛",
    "T08n0226_003:0523a19": "語故。誹謗般若波羅蜜者，為悉誹謗諸法已。」",
    "T08n0226_003:0523a20": "舍利弗白佛言：「願聞誹謗法者，受形何等像",
    "T08n0226_003:0523a21": "類許？不知其身大如？」佛謂舍利弗：「是誹謗法",
    "T08n0226_003:0523a22": "人儻聞是事，其人沸血便從面孔出。或恐便",
    "T08n0226_003:0523a23": "死，因是被大痛。其人聞之，心便愁毒而消盡。",
    "T08n0226_003:0523a24": "譬若斷華著日中即為萎枯。」舍利弗言：「願為",
    "T08n0226_003:0523a25": "人故當說之，令知其身受形云何。當為後世",
    "T08n0226_003:0523a26": "人作大明，其有聞者畏懼，當自念：『我不可誹",
    "T08n0226_003:0523a27": "謗斷法如彼人。』」佛語舍利弗：「是為示人之大",
    "T08n0226_003:0523a28": "明。以所因罪，受其身甚大醜惡，極勤苦臭處",
    "T08n0226_003:0523a29": "誠不可說，其苦痛甚大而久劇。是善男子、善",
    "T08n0226_003:0523b01": "女人聞是語，自足以不敢復誹謗。」須菩提白",
    "T08n0226_003:0523b02": "佛言：「善男子、善女人聞是人但坐口所言乃",
    "T08n0226_003:0523b03": "致是罪。」佛語須菩提：「是愚癡之人，於我法中",
    "T08n0226_003:0523b04": "作沙門，反誹謗般若波羅蜜，言：『非道。』止般若",
    "T08n0226_003:0523b05": "波羅蜜為者止佛菩薩，以止佛菩薩者為斷",
    "T08n0226_003:0523b06": "過去當來現在佛薩芸若，已斷薩芸若者為",
    "T08n0226_003:0523b07": "斷法，以斷法者為斷比丘僧，以斷比丘僧者",
    "T08n0226_003:0523b08": "為受不可計阿僧祇之罪。」須菩提白佛言：「若",
    "T08n0226_003:0523b09": "有斷般若波羅蜜者，天中天！為幾事？」佛語須",
    "T08n0226_003:0523b10": "菩提：「以為魔所中，是善男子、是善女人不信",
    "T08n0226_003:0523b11": "不樂。用是二事故，能斷深般若波羅蜜。復次，",
    "T08n0226_003:0523b12": "須菩提！斷般若波羅蜜者，復有四事。何謂四",
    "T08n0226_003:0523b13": "事？隨惡師所言、不隨順學、不承至法、主行誹",
    "T08n0226_003:0523b14": "謗索人短自貢高。是為四事。」須菩提白佛",
    "T08n0226_003:0523b15": "言：「少有信般若波羅蜜者，天中天！不曉了是",
    "T08n0226_003:0523b16": "法故。」佛語須菩提：「如是，如是！少有信般若波",
    "T08n0226_003:0523b17": "羅蜜者，不曉法故。」須菩提言：「云何深般若波",
    "T08n0226_003:0523b18": "羅蜜少有信者？」佛語須菩提：「色無著無縛無",
    "T08n0226_003:0523b19": "解。何以故？色之自然為色。痛痒思想生死識",
    "T08n0226_003:0523b20": "無著無縛無脫。何以故？識之自然為識。過去",
    "T08n0226_003:0523b21": "色無著無縛無脫。何以故？過去色之自然故。",
    "T08n0226_003:0523b22": "當來色無著無縛無脫。何以故？當來色之自",
    "T08n0226_003:0523b23": "然色故。今現在色無著無縛無脫。何以故？色",
    "T08n0226_003:0523b24": "之自然色故。過去痛痒思想生死識無著無",
    "T08n0226_003:0523b25": "縛無脫。何以故？過去色之自然故。當來識無",
    "T08n0226_003:0523b26": "著無縛無脫。何以故？當來識之自然故。今現",
    "T08n0226_003:0523b27": "在識無著無縛無脫。何以故？識之自然故。用",
    "T08n0226_003:0523b28": "是故，須菩提！般若波羅蜜甚深少有信者。」",
    "T08n0226_003:0523b29": "摩訶般若波羅蜜清淨品第六",
    "T08n0226_003:0523c01": "須菩提白佛言：「般若波羅蜜少有曉者，將不",
    "T08n0226_003:0523c02": "狎習故？」佛語須菩提：「如是，如是！般若波羅蜜",
    "T08n0226_003:0523c03": "少有曉者，用是不狎習之所致。何以故？須菩",
    "T08n0226_003:0523c04": "提！色清淨道亦清淨故。言色清淨道亦清淨，",
    "T08n0226_003:0523c05": "痛痒思想生死識亦清淨故。言道亦清淨，是",
    "T08n0226_003:0523c06": "故識亦清淨。復次，須菩提！色清淨，薩芸若亦",
    "T08n0226_003:0523c07": "清淨，色亦清淨。是故色清淨薩芸若亦清淨",
    "T08n0226_003:0523c08": "等無異。今不斷前，前不斷後，故無壞。以是故。",
    "T08n0226_003:0523c09": "前為不斷。」舍利弗白佛言：「清淨者，天中天！為",
    "T08n0226_003:0523c10": "甚深。」佛言：「甚清淨。」舍利弗言：「清淨為極明。",
    "T08n0226_003:0523c11": "天中天！」佛言：「甚清淨。」舍利弗言：「清淨無有",
    "T08n0226_003:0523c12": "垢。天中天！」佛言：「甚清淨。」舍利弗言：「清淨無",
    "T08n0226_003:0523c13": "瑕穢。天中天！」佛言：「甚清淨。」舍利弗言：「清淨",
    "T08n0226_003:0523c14": "無所有。天中天！」佛言：「甚清淨。」舍利弗言：「於欲",
    "T08n0226_003:0523c15": "無所欲清淨。天中天！」佛言：「甚清淨。」舍利弗言：",
    "T08n0226_003:0523c16": "「於色而無色清淨。天中天！」佛言：「甚清淨。」舍利",
    "T08n0226_003:0523c17": "弗言：「無所生為色甚清淨。天中天！」佛言：「甚清",
    "T08n0226_003:0523c18": "淨。」舍利弗言：「於有智而無智甚清淨。天中天！」",
    "T08n0226_003:0523c19": "佛言：「甚清淨。」舍利弗言：「於智者而無智者甚",
    "T08n0226_003:0523c20": "清淨。天中天！」佛言：「甚清淨。」舍利弗言：「於色",
    "T08n0226_003:0523c21": "而有智無有智者甚清淨。天中天！」佛言：「甚清",
    "T08n0226_003:0523c22": "淨。」舍利弗言：「於痛痒思想生死識而無有智",
    "T08n0226_003:0523c23": "無有智者甚清淨。天中天！」佛言：「甚清淨。」舍利",
    "T08n0226_003:0523c24": "弗言：「般若波羅蜜甚亦清淨。天中天！薩芸若",
    "T08n0226_003:0523c25": "者不增不減。天中天！」佛言：「甚清淨。」舍利弗",
    "T08n0226_003:0523c26": "言：「般若波羅蜜甚清淨，於諸法無所取。天中",
    "T08n0226_003:0523c27": "天！」佛言：「甚清淨。」須菩提白佛言：「我者清淨，色",
    "T08n0226_003:0523c28": "亦清淨。天中天！」佛言：「本清淨。」須菩提言：「故",
    "T08n0226_003:0523c29": "曰：『我清淨，痛痒思想生死識亦清淨。』天中天！」",
    "T08n0226_003:0524a01": "佛言：「本清淨。」須菩提言：「我清淨，道亦清淨。天",
    "T08n0226_003:0524a02": "中天！」佛言：「本清淨。」須菩提言：「我者清淨，薩芸",
    "T08n0226_003:0524a03": "若亦清淨。天中天！」佛言：「本清淨。」須菩提言：",
    "T08n0226_003:0524a04": "「我者清淨無端緒。天中天！」佛言：「本清淨。」須菩",
    "T08n0226_003:0524a05": "提言：「我者清淨無有邊，色亦清淨無邊。天中",
    "T08n0226_003:0524a06": "天！」佛言：「本清淨。」須菩提言：「我者無有邊，痛痒",
    "T08n0226_003:0524a07": "思想生死識亦無有邊。天中天！」佛言：「本清淨。」",
    "T08n0226_003:0524a08": "須菩提言：「曉知清淨者，即菩薩摩訶薩般若",
    "T08n0226_003:0524a09": "波羅蜜是。」佛言：「本清淨。」須菩提言：「般若波羅",
    "T08n0226_003:0524a10": "蜜者，亦不在彼，亦不在是，亦不離是，亦不在",
    "T08n0226_003:0524a11": "中間。天中天！」佛言：「本清淨。」須菩提白佛言：",
    "T08n0226_003:0524a12": "「菩薩摩訶薩知是者，為行般若波羅蜜。有想",
    "T08n0226_003:0524a13": "者，便離般若波羅蜜遠已。」佛言：「善哉，善哉！須",
    "T08n0226_003:0524a14": "菩提！有字者便有想，以想故著。」須菩提白佛",
    "T08n0226_003:0524a15": "言：「難及波羅蜜，天中天！安隱決於著。」舍利弗",
    "T08n0226_003:0524a16": "言：「問須菩提，何所為著？」須菩提言：「知色空者",
    "T08n0226_003:0524a17": "是曰為著，知痛痒思想生死識空是曰為著，",
    "T08n0226_003:0524a18": "於過去法知過去法是曰為著，於當來法知",
    "T08n0226_003:0524a19": "當來法是曰為著，於現在法知現在法是曰",
    "T08n0226_003:0524a20": "為著。知法者為得大功德，發意菩薩是即為",
    "T08n0226_003:0524a21": "著。」釋提桓因問須菩提：「何謂為著？」須菩提：「心",
    "T08n0226_003:0524a22": "知。拘翼！持是知心施與，作阿耨多羅三耶三菩。",
    "T08n0226_003:0524a23": "心者本清淨，能可有所作。善男子、善女人其",
    "T08n0226_003:0524a24": "菩薩者，勸人教人為阿耨多羅三藐三菩，為",
    "T08n0226_003:0524a25": "說正法，自於身無所失，於佛種有所造。是",
    "T08n0226_003:0524a26": "善男子、善女人，以離諸著為棄本際。」佛言：「善",
    "T08n0226_003:0524a27": "哉，善哉！須菩提！令菩薩摩訶薩知本際為覺",
    "T08n0226_003:0524a28": "著事。復次，須菩提！有著甚深微妙。我今說之。",
    "T08n0226_003:0524a29": "諦聽，諦聽！上中下言悉善。」須菩提白佛言：「願",
    "T08n0226_003:0524b01": "樂欲聞。」佛言：「若善男子、善女人，於怛薩阿竭",
    "T08n0226_003:0524b02": "阿羅訶三耶三佛，念欲作想隨所想，是故為",
    "T08n0226_003:0524b03": "著過去當來今現在佛。天中天於無餘法代",
    "T08n0226_003:0524b04": "勸助之，是為勸助阿耨多羅三耶三菩。於法",
    "T08n0226_003:0524b05": "者而無法故，曰無過去當來今現在。以是不",
    "T08n0226_003:0524b06": "可有所作，亦不可有想，亦不可作因緣有，不",
    "T08n0226_003:0524b07": "可見聞不可知。」須菩提白佛言：「其本甚深清",
    "T08n0226_003:0524b08": "淨。天中天！」佛言：「本清淨。」須菩提言：「今自歸",
    "T08n0226_003:0524b09": "般若波羅蜜。」佛言：「法無作者故，得成阿惟三",
    "T08n0226_003:0524b10": "佛。」須菩提言：「諸法實無作阿惟三佛者。」佛語",
    "T08n0226_003:0524b11": "須菩提：「無有兩法，用之本淨，故曰為一其淨",
    "T08n0226_003:0524b12": "者，於一切亦無作者。」佛語須菩提：「是以離諸",
    "T08n0226_003:0524b13": "著為棄本際。」須菩提白佛言：「般若波羅蜜者",
    "T08n0226_003:0524b14": "難了。天中天！」佛言：「如是！無有得阿惟三佛者。」",
    "T08n0226_003:0524b15": "須菩提言：「般若波羅蜜不可計。天中天！」佛言：",
    "T08n0226_003:0524b16": "「如是，須菩提！非心之所知。」須菩提言：「為無有",
    "T08n0226_003:0524b17": "作者。天中天！」佛言：「無有作者，故無所著。」須菩",
    "T08n0226_003:0524b18": "提白佛言：「菩薩當云何行般若波羅蜜？」佛言：",
    "T08n0226_003:0524b19": "「不想痛痒思想生死識行，為行般若波羅蜜。",
    "T08n0226_003:0524b20": "色不滿色，為行般若波羅蜜。色不滿為非色",
    "T08n0226_003:0524b21": "行，為行般若波羅蜜。痛痒思想生死識不滿，",
    "T08n0226_003:0524b22": "為行般若波羅蜜。」須菩提白佛言：「難及，天中",
    "T08n0226_003:0524b23": "天！於著無所著，是實為不著。」佛言：「不著色者，",
    "T08n0226_003:0524b24": "為行般若波羅蜜。不著痛痒思想生死識行，",
    "T08n0226_003:0524b25": "為行般若波羅蜜。是為菩薩摩訶薩行般若",
    "T08n0226_003:0524b26": "波羅蜜。於色為不著，於痛痒思想生死識為",
    "T08n0226_003:0524b27": "不著，於須陀洹、斯陀含、阿那含、阿羅漢、辟支",
    "T08n0226_003:0524b28": "佛道亦不著。所以者何？以過諸著故。復出薩",
    "T08n0226_003:0524b29": "芸若中，是為般若波羅蜜。」須菩提白佛言：「所",
    "T08n0226_003:0524c01": "說法甚深難逮。天中天！若所說不增，不說者",
    "T08n0226_003:0524c02": "亦不減。」佛言：「如是，如是！須菩提！譬若怛薩",
    "T08n0226_003:0524c03": "阿竭盡壽稱譽空，空亦不增；若不稱譽，空",
    "T08n0226_003:0524c04": "亦不減。譬如稱譽幻人者亦不增，不稱譽者",
    "T08n0226_003:0524c05": "亦不減。聞善亦不喜，聞惡不憂。如是，須菩提！",
    "T08n0226_003:0524c06": "於法各各諷誦學之，法亦不增不減。」須菩提",
    "T08n0226_003:0524c07": "白佛：「菩薩摩訶薩甚慊苦行般若波羅蜜。若",
    "T08n0226_003:0524c08": "有守般若波羅蜜者，不懈不恐不怖，不動不",
    "T08n0226_003:0524c09": "還。以何故？守般若波羅蜜者為守空故。一",
    "T08n0226_003:0524c10": "切皆當為菩薩摩訶薩作禮，用被僧那大鎧",
    "T08n0226_003:0524c11": "故與空共戰，為一切人故著僧那，為一切人",
    "T08n0226_003:0524c12": "故而舉空，是菩薩摩訶薩為極大勇猛。天中",
    "T08n0226_003:0524c13": "天！用空法故，自致阿耨多羅三耶三菩，得成",
    "T08n0226_003:0524c14": "阿惟三佛。」有異比丘心念之：「當自歸般若波",
    "T08n0226_003:0524c15": "羅蜜，為無所生法，亦為無所滅法。」釋提桓因",
    "T08n0226_003:0524c16": "語須菩提：「菩薩隨般若波羅蜜教者，為隨何",
    "T08n0226_003:0524c17": "教？」須菩提言：「為隨空教。」釋提桓因言：「何所隨",
    "T08n0226_003:0524c18": "空教者？」須菩提言：「其欲寂靜者，是菩薩摩訶",
    "T08n0226_003:0524c19": "薩為知般若波羅蜜。」釋提桓因白佛言：「其受",
    "T08n0226_003:0524c20": "般若波羅蜜者，天中天！當護幾何間？」須菩提",
    "T08n0226_003:0524c21": "謂釋提桓因：「云何，拘翼！能見法當所護者不？",
    "T08n0226_003:0524c22": "而言欲護之。」釋提桓因言：「不。」須菩提言：「隨般",
    "T08n0226_003:0524c23": "若波羅蜜教作者，是為以得護。若人若非人，",
    "T08n0226_003:0524c24": "終不得其便。」須菩提言：「若菩薩摩訶薩護空",
    "T08n0226_003:0524c25": "者，為隨般若波羅蜜行已。云何，拘翼！能可護",
    "T08n0226_003:0524c26": "響不？」釋提桓因言：「不能。」須菩提言：「如是，拘",
    "T08n0226_003:0524c27": "翼！菩薩摩訶薩行般若波羅蜜者，其法亦如",
    "T08n0226_003:0524c28": "響。以知是者，亦復無想，以無想念為行般若",
    "T08n0226_003:0524c29": "波羅蜜。用佛威神，三千大千國土諸四天王",
    "T08n0226_003:0525a01": "諸釋梵及諸尊天，一切皆來到佛所前，為佛",
    "T08n0226_003:0525a02": "作禮，遶竟三匝各住一面。諸天天王釋梵悉",
    "T08n0226_003:0525a03": "承佛威神，念諸千佛皆字釋迦文，其比丘",
    "T08n0226_003:0525a04": "者皆字須菩提，問般若波羅蜜者皆如釋提",
    "T08n0226_003:0525a05": "桓因。」",
    "T08n0226_003:0525a06": "摩訶般若鈔經卷第三"
}