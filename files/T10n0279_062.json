{
    "T10n0279_062:0331c24": "大方廣佛華嚴經卷第六十二",
    "T10n0279_062:0331c26": "于闐國三藏實叉難陀奉 制譯",
    "T10n0279_062:0331c27": "入法界品第三十九之三",
    "T10n0279_062:0331c28": "[0331c28] 爾時，文殊師利菩薩勸諸比丘發阿耨多羅",
    "T10n0279_062:0331c29": "三藐三菩提心已，漸次南行，經歷人間，至福",
    "T10n0279_062:0332a01": "城東，住莊嚴幢娑羅林中往昔諸佛曾所止",
    "T10n0279_062:0332a02": "住教化眾生大塔廟處，亦是世尊於往昔",
    "T10n0279_062:0332a03": "時修菩薩行能捨無量難捨之處；是故，此林",
    "T10n0279_062:0332a04": "名稱普聞無量佛剎，此處常為天、龍、夜叉、乾",
    "T10n0279_062:0332a05": "闥婆、阿脩羅、迦樓羅、緊那羅、摩&#x777A;羅伽、人與非",
    "T10n0279_062:0332a06": "人之所供養。[0332a06] 時，文殊師利與其眷屬到此處",
    "T10n0279_062:0332a07": "已，即於其處說普照法界修多羅，百萬億那",
    "T10n0279_062:0332a08": "由他修多羅以為眷屬。說此經時，於大海中",
    "T10n0279_062:0332a09": "有無量百千億諸龍而來其所；聞此法已，深",
    "T10n0279_062:0332a10": "厭龍趣，正求佛道，咸捨龍身，生天人中。一萬",
    "T10n0279_062:0332a11": "諸龍，於阿耨多羅三藐三菩提得不退轉；復",
    "T10n0279_062:0332a12": "有無量無數眾生，於三乘中各得調伏。[0332a12] 時，福",
    "T10n0279_062:0332a13": "城人聞文殊師利童子在莊嚴幢娑羅林中",
    "T10n0279_062:0332a14": "大塔廟處，無量大眾從其城出，來詣其所。時，",
    "T10n0279_062:0332a15": "有優婆塞，名曰：大智，與五百優婆塞眷屬俱，",
    "T10n0279_062:0332a16": "所謂：須達多優婆塞、婆須達多優婆塞、福德",
    "T10n0279_062:0332a17": "光優婆塞、有名稱優婆塞、施名稱優婆塞、月",
    "T10n0279_062:0332a18": "德優婆塞、善慧優婆塞、大慧優婆塞、賢護優",
    "T10n0279_062:0332a19": "婆塞、賢勝優婆塞……如是等五百優婆塞俱，來",
    "T10n0279_062:0332a20": "詣文殊師利童子所，頂禮其足，右遶三匝，退",
    "T10n0279_062:0332a21": "坐一面。復有五百優婆夷，所謂：大慧優婆夷、",
    "T10n0279_062:0332a22": "善光優婆夷、妙身優婆夷、可樂身優婆夷、賢",
    "T10n0279_062:0332a23": "優婆夷、賢德優婆夷、賢光優婆夷、幢光優婆",
    "T10n0279_062:0332a24": "夷、德光優婆夷、善目優婆夷……如是等五百優",
    "T10n0279_062:0332a25": "婆夷，來詣文殊師利童子所，頂禮其足，右",
    "T10n0279_062:0332a26": "遶三匝，退坐一面。復有五百童子，所謂：善財",
    "T10n0279_062:0332a27": "童子、善行童子、善戒童子、善威儀童子、善勇",
    "T10n0279_062:0332a28": "猛童子、善思童子、善慧童子、善覺童子、善眼",
    "T10n0279_062:0332a29": "童子、善臂童子、善光童子……如是等五百童子，",
    "T10n0279_062:0332b01": "來詣文殊師利童子所，頂禮其足，右遶三匝，",
    "T10n0279_062:0332b02": "退坐一面。復有五百童女，所謂：善賢童女、大",
    "T10n0279_062:0332b03": "智居士女童女、賢稱童女、美顏童女、堅慧童",
    "T10n0279_062:0332b04": "女、賢德童女、有德童女、梵授童女、德光童",
    "T10n0279_062:0332b05": "女、善光童女……如是等五百童女，來詣文殊師",
    "T10n0279_062:0332b06": "利童子所，頂禮其足，右遶三匝，退坐一面。",
    "T10n0279_062:0332b07": "[0332b07] 爾時，文殊師利童子知福城人悉已來集，隨",
    "T10n0279_062:0332b08": "其心樂現自在身，威光赫奕蔽諸大眾；以自",
    "T10n0279_062:0332b09": "在大慈令彼清涼，以自在大悲起說法心，以",
    "T10n0279_062:0332b10": "自在智慧知其心樂，以廣大辯才將為說法。",
    "T10n0279_062:0332b11": "復於是時，觀察善財以何因緣而有其名？知",
    "T10n0279_062:0332b12": "此童子初入胎時，於其宅內自然而出七寶",
    "T10n0279_062:0332b13": "樓閣，其樓閣下有七伏藏，於其藏上，地自開",
    "T10n0279_062:0332b14": "裂，生七寶芽，所謂：金、銀、&#x7460;璃、玻&#x74C8;、真珠、硨",
    "T10n0279_062:0332b15": "磲、碼&#x78AF;。善財童子處胎十月然後誕生，形體",
    "T10n0279_062:0332b16": "肢分端正具足；其七大藏，縱廣高下各滿",
    "T10n0279_062:0332b17": "七肘，從地涌出，光明照耀。復於宅中自然",
    "T10n0279_062:0332b18": "而有五百寶器，種種諸物自然盈滿。所謂：金",
    "T10n0279_062:0332b19": "剛器中盛一切香，於香器中盛種種衣，美玉",
    "T10n0279_062:0332b20": "器中盛滿種種上味飲食，摩尼器中盛滿種",
    "T10n0279_062:0332b21": "種殊異珍寶，金器盛銀，銀器盛金，金銀器中",
    "T10n0279_062:0332b22": "盛滿&#x7460;璃及摩尼寶，玻&#x74C8;器中盛滿硨磲，硨",
    "T10n0279_062:0332b23": "磲器中盛滿玻&#x74C8;，碼&#x78AF;器中盛滿真珠，真珠",
    "T10n0279_062:0332b24": "器中盛滿碼&#x78AF;，火摩尼器中盛滿水摩尼，水",
    "T10n0279_062:0332b25": "摩尼器中盛滿火摩尼……。如是等五百寶器，自",
    "T10n0279_062:0332b26": "然出現。又雨眾寶及諸財物，一切庫藏悉令",
    "T10n0279_062:0332b27": "充滿。以此事故，父母親屬及善相師共呼此",
    "T10n0279_062:0332b28": "兒，名曰：善財。又知此童子，已曾供養過去諸",
    "T10n0279_062:0332b29": "佛，深種善根，信解廣大，常樂親近諸善知識，",
    "T10n0279_062:0332c01": "身、語、意業皆無過失，淨菩薩道，求一切智，成",
    "T10n0279_062:0332c02": "佛法器，其心清淨猶如虛空，迴向菩提無所",
    "T10n0279_062:0332c03": "障礙。[0332c03] 爾時，文殊師利菩薩如是觀察善財童",
    "T10n0279_062:0332c04": "子已，安慰開諭，而為演說一切佛法。所謂：",
    "T10n0279_062:0332c05": "說一切佛積集法，說一切佛相續法，說一切",
    "T10n0279_062:0332c06": "佛次第法，說一切佛眾會清淨法，說一切佛",
    "T10n0279_062:0332c07": "法輪化導法，說一切佛色身相好法，說一切",
    "T10n0279_062:0332c08": "佛法身成就法，說一切佛言辭辯才法，說一",
    "T10n0279_062:0332c09": "切佛光明照耀法，說一切佛平等無二法。爾",
    "T10n0279_062:0332c10": "時，文殊師利童子為善財童子及諸大眾說",
    "T10n0279_062:0332c11": "此法已，慇懃勸諭，增長勢力，令其歡喜，發",
    "T10n0279_062:0332c12": "阿耨多羅三藐三菩提心，又令憶念過去善",
    "T10n0279_062:0332c13": "根；作是事已，即於其處，復為眾生隨宜說",
    "T10n0279_062:0332c14": "法，然後而去。[0332c14] 爾時，善財童子從文殊師利所",
    "T10n0279_062:0332c15": "聞佛如是種種功德，一心勤求阿耨多羅三",
    "T10n0279_062:0332c16": "藐三菩提，隨文殊師利而說頌曰：",
    "T10n0279_062:0332c17": "「三有為城廓，  憍慢為垣牆，",
    "T10n0279_062:0332c18": " 諸趣為門戶，  愛水為池塹。",
    "T10n0279_062:0332c19": " 愚癡闇所覆，  貪恚火熾然，",
    "T10n0279_062:0332c20": " 魔王作君主，  童蒙依止住。",
    "T10n0279_062:0332c21": " 貪愛為徽纏，  諂誑為轡勒，",
    "T10n0279_062:0332c22": " 疑惑蔽其眼，  趣入諸邪道。",
    "T10n0279_062:0332c23": " 慳嫉憍盈故，  入於三惡處，",
    "T10n0279_062:0332c24": " 或墮諸趣中，  生老病死苦。",
    "T10n0279_062:0332c25": " 妙智清淨日，  大悲圓滿輪，",
    "T10n0279_062:0332c26": " 能竭煩惱海，  願賜少觀察！",
    "T10n0279_062:0332c27": " 妙智清淨月，  大慈無垢輪，",
    "T10n0279_062:0332c28": " 一切悉施安，  願垂照察我！",
    "T10n0279_062:0332c29": " 一切法界王，  法寶為先導，",
    "T10n0279_062:0333a01": " 遊空無所礙，  願垂教敕我！",
    "T10n0279_062:0333a02": " 福智大商主，  勇猛求菩提，",
    "T10n0279_062:0333a03": " 普利諸群生，  願垂守護我！",
    "T10n0279_062:0333a04": " 身被忍辱甲，  手提智慧劍，",
    "T10n0279_062:0333a05": " 自在降魔軍，  願垂拔濟我！",
    "T10n0279_062:0333a06": " 住法須彌頂，  定女常恭侍，",
    "T10n0279_062:0333a07": " 滅惑阿脩羅，  帝釋願觀我！",
    "T10n0279_062:0333a08": " 三有凡愚宅，  惑業地趣因；",
    "T10n0279_062:0333a09": " 仁者悉調伏，  如燈示我道！",
    "T10n0279_062:0333a10": " 捨離諸惡趣，  清淨諸善道；",
    "T10n0279_062:0333a11": " 超諸世間者，  示我解脫門！",
    "T10n0279_062:0333a12": " 世間顛倒執，  常樂我淨想；",
    "T10n0279_062:0333a13": " 智眼悉能離，  開我解脫門！",
    "T10n0279_062:0333a14": " 善知邪正道，  分別心無怯；",
    "T10n0279_062:0333a15": " 一切決了人，  示我菩提路！",
    "T10n0279_062:0333a16": " 住佛正見地，  長佛功德樹，",
    "T10n0279_062:0333a17": " 雨佛妙法華，  示我菩提道！",
    "T10n0279_062:0333a18": " 去來現在佛，  處處悉周遍，",
    "T10n0279_062:0333a19": " 如日出世間，  為我說其道！",
    "T10n0279_062:0333a20": " 善知一切業，  深達諸乘行；",
    "T10n0279_062:0333a21": " 智慧決定人，  示我摩訶衍！",
    "T10n0279_062:0333a22": " 願輪大悲轂，  信軸堅忍&#x938B;，",
    "T10n0279_062:0333a23": " 功德寶莊校，  令我載此乘！",
    "T10n0279_062:0333a24": " 總持廣大箱，  慈愍莊嚴蓋，",
    "T10n0279_062:0333a25": " 辯才鈴震響，  使我載此乘！",
    "T10n0279_062:0333a26": " 梵行為茵蓐，  三昧為采女，",
    "T10n0279_062:0333a27": " 法鼓震妙音，  願與我此乘！",
    "T10n0279_062:0333a28": " 四攝無盡藏，  功德莊嚴寶，",
    "T10n0279_062:0333a29": " 慚愧為羈鞅，  願與我此乘！",
    "T10n0279_062:0333b01": " 常轉布施輪，  恒塗淨戒香，",
    "T10n0279_062:0333b02": " 忍辱牢莊嚴，  令我載此乘！",
    "T10n0279_062:0333b03": " 禪定三昧箱，  智慧方便軛，",
    "T10n0279_062:0333b04": " 調伏不退轉，  令我載此乘！",
    "T10n0279_062:0333b05": " 大願清淨輪，  總持堅固力，",
    "T10n0279_062:0333b06": " 智慧所成就，  令我載此乘！",
    "T10n0279_062:0333b07": " 普行為周校，  悲心作徐轉，",
    "T10n0279_062:0333b08": " 所向皆無怯，  令我載此乘！",
    "T10n0279_062:0333b09": " 堅固如金剛，  善巧如幻化，",
    "T10n0279_062:0333b10": " 一切無障礙，  令我載此乘！",
    "T10n0279_062:0333b11": " 廣大極清淨，  普與眾生樂，",
    "T10n0279_062:0333b12": " 虛空法界等，  令我載此乘！",
    "T10n0279_062:0333b13": " 淨諸業惑輪，  斷諸流轉苦，",
    "T10n0279_062:0333b14": " 摧魔及外道，  令我載此乘！",
    "T10n0279_062:0333b15": " 智慧滿十方，  莊嚴遍法界，",
    "T10n0279_062:0333b16": " 普洽眾生類，  令我載此乘！",
    "T10n0279_062:0333b17": " 清淨如虛空，  愛見悉除滅，",
    "T10n0279_062:0333b18": " 利益一切眾，  令我載此乘！",
    "T10n0279_062:0333b19": " 願力速疾行，  定心安隱住，",
    "T10n0279_062:0333b20": " 普運諸含識，  令我載此乘！",
    "T10n0279_062:0333b21": " 如地不傾動，  如水普饒益，",
    "T10n0279_062:0333b22": " 如是運眾生，  令我載此乘！",
    "T10n0279_062:0333b23": " 四攝圓滿輪，  總持清淨光；",
    "T10n0279_062:0333b24": " 如是智慧日，  願示我令見！",
    "T10n0279_062:0333b25": " 已入法王城，  已著智王冠，",
    "T10n0279_062:0333b26": " 已繫妙法繒，  願能慈顧我！」",
    "T10n0279_062:0333b27": "[0333b27] 爾時，文殊師利菩薩如象王迴，觀善財童子，",
    "T10n0279_062:0333b28": "作如是言：「善哉善哉！善男子！汝已發阿耨多",
    "T10n0279_062:0333b29": "羅三藐三菩提心，復欲親近諸善知識，問菩",
    "T10n0279_062:0333c01": "薩行，修菩薩道。善男子！親近供養諸善知識，",
    "T10n0279_062:0333c02": "是具一切智最初因緣，是故於此勿生疲厭。」",
    "T10n0279_062:0333c03": "[0333c03] 善財白言：「唯願聖者廣為我說，菩薩應云何",
    "T10n0279_062:0333c04": "學菩薩行？應云何修菩薩行？應云何趣菩薩",
    "T10n0279_062:0333c05": "行？應云何行菩薩行？應云何淨菩薩行？應云",
    "T10n0279_062:0333c06": "何入菩薩行？應云何成就菩薩行？應云何隨",
    "T10n0279_062:0333c07": "順菩薩行？應云何憶念菩薩行？應云何增廣",
    "T10n0279_062:0333c08": "菩薩行？應云何令普賢行速得圓滿？」[0333c08] 爾時，文",
    "T10n0279_062:0333c09": "殊師利菩薩為善財童子而說頌言：",
    "T10n0279_062:0333c10": "「善哉功德藏，  能來至我所，",
    "T10n0279_062:0333c11": " 發起大悲心，  勤求無上覺。",
    "T10n0279_062:0333c12": " 已發廣大願，  除滅眾生苦，",
    "T10n0279_062:0333c13": " 普為諸世間，  修行菩薩行。",
    "T10n0279_062:0333c14": " 若有諸菩薩，  不厭生死苦，",
    "T10n0279_062:0333c15": " 則具普賢道，  一切無能壞。",
    "T10n0279_062:0333c16": " 福光福威力，  福處福淨海；",
    "T10n0279_062:0333c17": " 汝為諸眾生，  願修普賢行。",
    "T10n0279_062:0333c18": " 汝見無邊際，  十方一切佛，",
    "T10n0279_062:0333c19": " 皆悉聽聞法，  受持不忘失。",
    "T10n0279_062:0333c20": " 汝於十方界，  普見無量佛，",
    "T10n0279_062:0333c21": " 成就諸願海，  具足菩薩行。",
    "T10n0279_062:0333c22": " 若入方便海，  安住佛菩提，",
    "T10n0279_062:0333c23": " 能隨導師學，  當成一切智。",
    "T10n0279_062:0333c24": " 汝遍一切剎，  微塵等諸劫，",
    "T10n0279_062:0333c25": " 修行普賢行，  成就菩提道。",
    "T10n0279_062:0333c26": " 汝於無量剎，  無邊諸劫海，",
    "T10n0279_062:0333c27": " 修行普賢行，  成滿諸大願。",
    "T10n0279_062:0333c28": " 此無量眾生，  聞汝願歡喜，",
    "T10n0279_062:0333c29": " 皆發菩提意，  願學普賢乘。」",
    "T10n0279_062:0334a01": "[0334a01] 爾時，文殊師利菩薩說此頌已，告善財童子",
    "T10n0279_062:0334a02": "言：[0334a02] 「善哉善哉！善男子！汝已發阿耨多羅三藐",
    "T10n0279_062:0334a03": "三菩提心，求菩薩行。善男子！若有眾生能發",
    "T10n0279_062:0334a04": "阿耨多羅三藐三菩提心，是事為難；能發心",
    "T10n0279_062:0334a05": "已，求菩薩行，倍更為難。[0334a05] 「善男子！若欲成就一",
    "T10n0279_062:0334a06": "切智智，應決定求真善知識。善男子！求善",
    "T10n0279_062:0334a07": "知識勿生疲懈，見善知識勿生厭足，於善知",
    "T10n0279_062:0334a08": "識所有教誨皆應隨順，於善知識善巧方便",
    "T10n0279_062:0334a09": "勿見過失。[0334a09] 「善男子！於此南方有一國土，名為：",
    "T10n0279_062:0334a10": "勝樂；其國有山，名曰：妙&#x5CEF;；於彼山中，有一比",
    "T10n0279_062:0334a11": "丘，名曰：德雲。汝可往問：菩薩云何學菩薩行？",
    "T10n0279_062:0334a12": "菩薩云何修菩薩行？乃至菩薩云何於普賢",
    "T10n0279_062:0334a13": "行疾得圓滿？德雲比丘當為汝說。」[0334a13] 爾時，善財",
    "T10n0279_062:0334a14": "童子聞是語已，歡喜踊躍，頭頂禮足，遶無數",
    "T10n0279_062:0334a15": "匝，慇懃瞻仰，悲泣流淚。[0334a15] 辭退南行，向勝樂",
    "T10n0279_062:0334a16": "國，登妙&#x5CEF;山，於其山上東、西、南、北、四維、上、",
    "T10n0279_062:0334a17": "下觀察求覓，渴仰欲見德雲比丘。經于七",
    "T10n0279_062:0334a18": "日，見彼比丘在別山上徐步經行。見已往詣，",
    "T10n0279_062:0334a19": "頂禮其足，右遶三匝，於前而住，作如是言：「聖",
    "T10n0279_062:0334a20": "者！我已先發阿耨多羅三藐三菩提心，而未知",
    "T10n0279_062:0334a21": "菩薩云何學菩薩行？云何修菩薩行？乃至應",
    "T10n0279_062:0334a22": "云何於普賢行疾得圓滿？我聞聖者善能誘",
    "T10n0279_062:0334a23": "誨，唯願垂慈，為我宣說：云何菩薩而得成就",
    "T10n0279_062:0334a24": "阿耨多羅三藐三菩提？」[0334a24] 時，德雲比丘告善財",
    "T10n0279_062:0334a25": "言：[0334a25] 「善哉善哉！善男子！汝已能發阿耨多羅三",
    "T10n0279_062:0334a26": "藐三菩提心，復能請問諸菩薩行。如是之事，",
    "T10n0279_062:0334a27": "難中之難。所謂：求菩薩行，求菩薩境界，求菩",
    "T10n0279_062:0334a28": "薩出離道，求菩薩清淨道，求菩薩清淨廣大",
    "T10n0279_062:0334a29": "心，求菩薩成就神通，求菩薩示現解脫門，求",
    "T10n0279_062:0334b01": "菩薩示現世間所作業，求菩薩隨順眾生心，",
    "T10n0279_062:0334b02": "求菩薩生死涅槃門，求菩薩觀察有為、無為",
    "T10n0279_062:0334b03": "心無所著。[0334b03] 「善男子！我得自在決定解力，信眼",
    "T10n0279_062:0334b04": "清淨，智光照曜，普觀境界，離一切障，善巧觀",
    "T10n0279_062:0334b05": "察，普眼明徹，具清淨行，往詣十方一切國土，",
    "T10n0279_062:0334b06": "恭敬供養一切諸佛，常念一切諸佛如來，總",
    "T10n0279_062:0334b07": "持一切諸佛正法，常見一切十方諸佛。所謂：",
    "T10n0279_062:0334b08": "見於東方一佛、二佛、十佛、百佛、千佛、百千佛、",
    "T10n0279_062:0334b09": "億佛、百億佛、千億佛、百千億佛、那由他億佛、",
    "T10n0279_062:0334b10": "百那由他億佛、千那由他億佛、百千那由他",
    "T10n0279_062:0334b11": "億佛，乃至見無數、無量、無邊、無等、不可數、不",
    "T10n0279_062:0334b12": "可稱、不可思、不可量、不可說、不可說不可",
    "T10n0279_062:0334b13": "說佛，乃至見閻浮提微塵數佛、四天下微塵",
    "T10n0279_062:0334b14": "數佛、千世界微塵數佛、二千世界微塵數佛、",
    "T10n0279_062:0334b15": "三千世界微塵數佛、佛剎微塵數佛，乃至不",
    "T10n0279_062:0334b16": "可說不可說佛剎微塵數佛；如東方，南、西、北",
    "T10n0279_062:0334b17": "方，四維、上、下，亦復如是。一一方中所有諸",
    "T10n0279_062:0334b18": "佛，種種色相、種種形貌、種種神通、種種遊",
    "T10n0279_062:0334b19": "戲、種種眾會莊嚴道場、種種光明無邊照",
    "T10n0279_062:0334b20": "耀、種種國土、種種壽命，隨諸眾生種種心",
    "T10n0279_062:0334b21": "樂，示現種種成正覺門，於大眾中而師子吼。",
    "T10n0279_062:0334b22": "[0334b22] 「善男子！我唯得此憶念一切諸佛境界智慧光",
    "T10n0279_062:0334b23": "明普見法門，豈能了知諸大菩薩無邊智慧",
    "T10n0279_062:0334b24": "清淨行門？所謂：智光普照念佛門，常見一切",
    "T10n0279_062:0334b25": "諸佛國土種種宮殿悉嚴淨故；令一切眾生",
    "T10n0279_062:0334b26": "念佛門，隨諸眾生心之所樂，皆令見佛得",
    "T10n0279_062:0334b27": "清淨故；令安住力念佛門，令入如來十力中",
    "T10n0279_062:0334b28": "故；令安住法念佛門，見無量佛，聽聞法故；照",
    "T10n0279_062:0334b29": "耀諸方念佛門，悉見一切諸世界中等無",
    "T10n0279_062:0334c01": "差別諸佛海故；入不可見處念佛門，悉見一",
    "T10n0279_062:0334c02": "切微細境中諸佛自在神通事故；住於諸劫",
    "T10n0279_062:0334c03": "念佛門，一切劫中常見如來諸所施為無暫",
    "T10n0279_062:0334c04": "捨故；住一切時念佛門，於一切時常見如來，",
    "T10n0279_062:0334c05": "親近同住不捨離故；住一切剎念佛門，一切",
    "T10n0279_062:0334c06": "國土咸見佛身超過一切無與等故；住一切",
    "T10n0279_062:0334c07": "世念佛門，隨於自心之所欲樂普見三世諸",
    "T10n0279_062:0334c08": "如來故；住一切境念佛門，普於一切諸境界",
    "T10n0279_062:0334c09": "中見諸如來次第現故；住寂滅念佛門，於一",
    "T10n0279_062:0334c10": "念中見一切剎一切諸佛示涅槃故；住遠離",
    "T10n0279_062:0334c11": "念佛門，於一日中見一切佛從其所住而",
    "T10n0279_062:0334c12": "出去故；住廣大念佛門，心常觀察一一佛身",
    "T10n0279_062:0334c13": "充遍一切諸法界故；住微細念佛門，於一毛",
    "T10n0279_062:0334c14": "端有不可說如來出現，悉至其所而承事故；",
    "T10n0279_062:0334c15": "住莊嚴念佛門，於一念中見一切剎皆有諸",
    "T10n0279_062:0334c16": "佛成等正覺現神變故；住能事念佛門，見一",
    "T10n0279_062:0334c17": "切佛出現世間放智慧光轉法輪故；住自在",
    "T10n0279_062:0334c18": "心念佛門，知隨自心所有欲樂，一切諸佛現",
    "T10n0279_062:0334c19": "其像故；住自業念佛門，知隨眾生所積集業，",
    "T10n0279_062:0334c20": "現其影像令覺悟故；住神變念佛門，見佛所",
    "T10n0279_062:0334c21": "坐廣大蓮華周遍法界而開敷故；住虛空念",
    "T10n0279_062:0334c22": "佛門，觀察如來所有身雲莊嚴法界、虛空界",
    "T10n0279_062:0334c23": "故。而我云何能知能說彼功德行？[0334c23] 「善男子！南",
    "T10n0279_062:0334c24": "方有國，名曰：海門；彼有比丘，名為：海雲。汝往",
    "T10n0279_062:0334c25": "彼問：菩薩云何學菩薩行、修菩薩道？海雲",
    "T10n0279_062:0334c26": "比丘能分別說發起廣大善根因緣。善男子！",
    "T10n0279_062:0334c27": "海雲比丘當令汝入廣大助道位，當令汝生",
    "T10n0279_062:0334c28": "廣大善根力，當為汝說發菩提心因，當令汝",
    "T10n0279_062:0334c29": "生廣大乘光明，當令汝修廣大波羅蜜，當令",
    "T10n0279_062:0335a01": "汝入廣大諸行海，當令汝滿廣大誓願輪，當",
    "T10n0279_062:0335a02": "令汝淨廣大莊嚴門，當令汝生廣大慈悲力。」",
    "T10n0279_062:0335a03": "[0335a03] 時，善財童子禮德雲比丘足，右遶觀察，辭退",
    "T10n0279_062:0335a04": "而去。",
    "T10n0279_062:0335a05": "[0335a05] 爾時，善財童子一心思惟善知識教，正念觀",
    "T10n0279_062:0335a06": "察智慧光明門，正念觀察菩薩解脫門，正念",
    "T10n0279_062:0335a07": "觀察菩薩三昧門，正念觀察菩薩大海門，正",
    "T10n0279_062:0335a08": "念觀察諸佛現前門，正念觀察諸佛方所門，",
    "T10n0279_062:0335a09": "正念觀察諸佛軌則門，正念觀察諸佛等虛",
    "T10n0279_062:0335a10": "空界門，正念觀察諸佛出現次第門，正念觀",
    "T10n0279_062:0335a11": "察諸佛所入方便門。[0335a11] 漸次南行，至海門國，向",
    "T10n0279_062:0335a12": "海雲比丘所頂禮其足，右遶畢已，於前合",
    "T10n0279_062:0335a13": "掌，作如是言：「聖者！我已先發阿耨多羅三藐",
    "T10n0279_062:0335a14": "三菩提心，欲入一切無上智海，而未知菩薩",
    "T10n0279_062:0335a15": "云何能捨世俗家，生如來家？云何能度生死",
    "T10n0279_062:0335a16": "海，入佛智海？云何能離凡夫地，入如來地？云",
    "T10n0279_062:0335a17": "何能斷生死流，入菩薩行流？云何能破生死",
    "T10n0279_062:0335a18": "輪，成菩薩願輪？云何能滅魔境界，顯佛境界？",
    "T10n0279_062:0335a19": "云何能竭愛欲海，長大悲海？云何能閉眾難",
    "T10n0279_062:0335a20": "惡趣門，開諸天涅槃門？云何能出三界城，入",
    "T10n0279_062:0335a21": "一切智城？云何能棄捨一切玩好之物，悉以",
    "T10n0279_062:0335a22": "饒益一切眾生？」[0335a22] 時，海雲比丘告善財言：「善男",
    "T10n0279_062:0335a23": "子！汝已發阿耨多羅三藐三菩提心耶？」[0335a23] 善財",
    "T10n0279_062:0335a24": "言：「唯！我已先發阿耨多羅三藐三菩提心。」[0335a24] 海",
    "T10n0279_062:0335a25": "雲言：[0335a25] 「善男子！若諸眾生不種善根，則不能發",
    "T10n0279_062:0335a26": "阿耨多羅三藐三菩提心。要得普門善根光",
    "T10n0279_062:0335a27": "明，具真實道三昧智光，出生種種廣大福海，",
    "T10n0279_062:0335a28": "長白淨法無有懈息，事善知識不生疲厭，不",
    "T10n0279_062:0335a29": "顧身命無所藏積，等心如地無有高下，性常",
    "T10n0279_062:0335b01": "慈愍一切眾生，於諸有趣專念不捨，恒樂",
    "T10n0279_062:0335b02": "觀察如來境界；如是，乃能發菩提心。[0335b02] 「發菩提",
    "T10n0279_062:0335b03": "心者。所謂：發大悲心，普救一切眾生故；發大",
    "T10n0279_062:0335b04": "慈心，等祐一切世間故；發安樂心，令一切",
    "T10n0279_062:0335b05": "眾生滅諸苦故；發饒益心，令一切眾生離惡",
    "T10n0279_062:0335b06": "法故；發哀愍心，有怖畏者咸守護故；發無礙",
    "T10n0279_062:0335b07": "心，捨離一切諸障礙故；發廣大心，一切法",
    "T10n0279_062:0335b08": "界咸遍滿故；發無邊心，等虛空界無不往",
    "T10n0279_062:0335b09": "故；發寬博心，悉見一切諸如來故；發清淨心，",
    "T10n0279_062:0335b10": "於三世法智無違故；發智慧心，普入一切智",
    "T10n0279_062:0335b11": "慧海故。[0335b11] 「善男子！我住此海門國十有二年，常",
    "T10n0279_062:0335b12": "以大海為其境界。所謂：思惟大海廣大無量，",
    "T10n0279_062:0335b13": "思惟大海甚深難測，思惟大海漸次深廣，思",
    "T10n0279_062:0335b14": "惟大海無量眾寶奇妙莊嚴，思惟大海積無",
    "T10n0279_062:0335b15": "量水，思惟大海水色不同不可思議，思惟大",
    "T10n0279_062:0335b16": "海無量眾生之所住處，思惟大海容受種種大",
    "T10n0279_062:0335b17": "身眾生，思惟大海能受大雲所雨之雨，思惟",
    "T10n0279_062:0335b18": "大海無增無減。[0335b18] 「善男子！我思惟時，復作是念：",
    "T10n0279_062:0335b19": "『世間之中，頗有廣博過此海不？頗有無量過",
    "T10n0279_062:0335b20": "此海不？頗有甚深過此海不？頗有殊特過此",
    "T10n0279_062:0335b21": "海不？』[0335b21] 「善男子！我作是念時，此海之下，有大蓮",
    "T10n0279_062:0335b22": "華忽然出現，以無能勝因陀羅尼羅寶為莖，",
    "T10n0279_062:0335b23": "吠&#x7460;璃寶為藏，閻浮檀金為葉，沈水為臺，",
    "T10n0279_062:0335b24": "碼&#x78AF;為鬚，芬敷布濩，彌覆大海。百萬阿脩",
    "T10n0279_062:0335b25": "羅王執持其莖，百萬摩尼寶莊嚴網彌覆其",
    "T10n0279_062:0335b26": "上，百萬龍王雨以香水，百萬迦樓羅王銜諸",
    "T10n0279_062:0335b27": "瓔珞及寶繒帶周匝垂下，百萬羅剎王慈心",
    "T10n0279_062:0335b28": "觀察，百萬夜叉王恭敬禮拜，百萬乾闥婆王",
    "T10n0279_062:0335b29": "種種音樂讚歎供養，百萬天王雨諸天華，天",
    "T10n0279_062:0335c01": "鬘、天香、天燒香、天塗香、天末香、天妙衣服、",
    "T10n0279_062:0335c02": "天幢幡蓋，百萬梵王頭頂禮敬，百萬淨居",
    "T10n0279_062:0335c03": "天合掌作禮，百萬轉輪王各以七寶莊嚴供",
    "T10n0279_062:0335c04": "養，百萬海神俱時出現恭敬頂禮，百萬味光",
    "T10n0279_062:0335c05": "摩尼寶光明普照，百萬淨福摩尼寶以為莊",
    "T10n0279_062:0335c06": "嚴，百萬普光摩尼寶為清淨藏，百萬殊勝摩",
    "T10n0279_062:0335c07": "尼寶其光赫奕，百萬妙藏摩尼寶光照無邊，",
    "T10n0279_062:0335c08": "百萬閻浮幢摩尼寶次第行列，百萬金剛師",
    "T10n0279_062:0335c09": "子摩尼寶不可破壞清淨莊嚴，百萬日藏摩",
    "T10n0279_062:0335c10": "尼寶廣大清淨，百萬可樂摩尼寶具種種色，",
    "T10n0279_062:0335c11": "百萬如意摩尼寶莊嚴無盡光明照耀。此大",
    "T10n0279_062:0335c12": "蓮華，如來出世善根所起，一切菩薩皆生信",
    "T10n0279_062:0335c13": "樂，十方世界無不現前，從如幻法生、如夢法",
    "T10n0279_062:0335c14": "生、清淨業生，無諍法門之所莊嚴，入無為",
    "T10n0279_062:0335c15": "印，住無礙門，充滿十方一切國土，隨順諸佛",
    "T10n0279_062:0335c16": "甚深境界，於無數百千劫歎其功德不可得",
    "T10n0279_062:0335c17": "盡。[0335c17] 「我時見彼蓮華之上，有一如來結跏趺",
    "T10n0279_062:0335c18": "坐，其身從此上至有頂。寶蓮華座不可思議，",
    "T10n0279_062:0335c19": "道場眾會不可思議，諸相成就不可思議，隨",
    "T10n0279_062:0335c20": "好圓滿不可思議，神通變化不可思議，色相",
    "T10n0279_062:0335c21": "清淨不可思議，無見頂相不可思議，廣長舌",
    "T10n0279_062:0335c22": "相不可思議，善巧言說不可思議，圓滿音聲",
    "T10n0279_062:0335c23": "不可思議，無邊際力不可思議，清淨無畏不",
    "T10n0279_062:0335c24": "可思議，廣大辯才不可思議。又念彼佛往修",
    "T10n0279_062:0335c25": "諸行不可思議，自在成道不可思議，妙音演",
    "T10n0279_062:0335c26": "法不可思議，普門示現種種莊嚴不可思議，",
    "T10n0279_062:0335c27": "隨其左右見各差別不可思議，一切利益皆",
    "T10n0279_062:0335c28": "令圓滿不可思議。[0335c28] 「時，此如來即伸右手而",
    "T10n0279_062:0335c29": "摩我頂，為我演說普眼法門，開示一切如來",
    "T10n0279_062:0336a01": "境界，顯發一切菩薩諸行，闡明一切諸佛妙",
    "T10n0279_062:0336a02": "法，一切法輪悉入其中，能淨一切諸佛國土，",
    "T10n0279_062:0336a03": "能摧一切異道邪論，能滅一切諸魔軍眾，能",
    "T10n0279_062:0336a04": "令眾生皆生歡喜，能照一切眾生心行，能了",
    "T10n0279_062:0336a05": "一切眾生諸根，隨眾生心悉令開悟。[0336a05] 「我從於",
    "T10n0279_062:0336a06": "彼如來之所聞此法門，受持讀誦，憶念觀察。",
    "T10n0279_062:0336a07": "假使有人，以大海量墨，須彌聚筆，書寫於此",
    "T10n0279_062:0336a08": "普眼法門，一品中一門，一門中一法，一法",
    "T10n0279_062:0336a09": "中一義，一義中一句，不得少分，何況能盡！[0336a09] 「善",
    "T10n0279_062:0336a10": "男子！我於彼佛所千二百歲，受持如是普眼",
    "T10n0279_062:0336a11": "法門，於日日中，以聞持陀羅尼光明，領受無",
    "T10n0279_062:0336a12": "數品；以寂靜門陀羅尼光明，趣入無數品；以",
    "T10n0279_062:0336a13": "無邊旋陀羅尼光明，普入無數品；以隨地觀",
    "T10n0279_062:0336a14": "察陀羅尼光明，分別無數品；以威力陀羅尼",
    "T10n0279_062:0336a15": "光明，普攝無數品；以蓮華莊嚴陀羅尼光明，",
    "T10n0279_062:0336a16": "引發無數品；以清淨言音陀羅尼光明，開演",
    "T10n0279_062:0336a17": "無數品；以虛空藏陀羅尼光明，顯示無數品；",
    "T10n0279_062:0336a18": "以光聚陀羅尼光明，增廣無數品；以海藏陀",
    "T10n0279_062:0336a19": "羅尼光明，辨析無數品。若有眾生從十方",
    "T10n0279_062:0336a20": "來，若天、若天王，若龍、若龍王，若夜叉、若夜叉",
    "T10n0279_062:0336a21": "王，若乾闥婆、若乾闥婆王，若阿脩羅、若阿脩",
    "T10n0279_062:0336a22": "羅王，若迦樓羅、若迦樓羅王，若緊那羅、若緊",
    "T10n0279_062:0336a23": "那羅王，若摩&#x777A;羅伽、若摩&#x777A;羅伽王，若人、若",
    "T10n0279_062:0336a24": "人王，若梵、若梵王，如是一切來至我所，我悉",
    "T10n0279_062:0336a25": "為其開示解釋、稱揚讚歎，咸令愛樂、趣入、安",
    "T10n0279_062:0336a26": "住此諸佛菩薩行光明普眼法門。[0336a26] 「善男子！我",
    "T10n0279_062:0336a27": "唯知此普眼法門。如諸菩薩摩訶薩深入一",
    "T10n0279_062:0336a28": "切菩薩行海，隨其願力而修行故；入大願海，",
    "T10n0279_062:0336a29": "於無量劫住世間故；入一切眾生海，隨其心",
    "T10n0279_062:0336b01": "樂廣利益故；入一切眾生心海，出生十力無",
    "T10n0279_062:0336b02": "礙智光故；入一切眾生根海，應時教化悉令",
    "T10n0279_062:0336b03": "調伏故；入一切剎海，成滿本願嚴淨佛剎故；",
    "T10n0279_062:0336b04": "入一切佛海，願常供養諸如來故；入一切法",
    "T10n0279_062:0336b05": "海，能以智慧咸悟入故；入一切功德海，一",
    "T10n0279_062:0336b06": "一修行令具足故；入一切眾生言辭海，於一",
    "T10n0279_062:0336b07": "切剎轉正法輪故。而我云何能知能說彼功",
    "T10n0279_062:0336b08": "德行？[0336b08] 「善男子！從此南行六十由旬，楞伽道",
    "T10n0279_062:0336b09": "邊有一聚落，名為：海岸；彼有比丘，名曰：善",
    "T10n0279_062:0336b10": "住。汝詣彼問：菩薩云何淨菩薩行？」[0336b10] 時，善財童",
    "T10n0279_062:0336b11": "子禮海雲足，右遶瞻仰，辭退而去。",
    "T10n0279_062:0336b12": "[0336b12] 爾時，善財童子專念善知識教，專念普眼法",
    "T10n0279_062:0336b13": "門，專念佛神力，專持法句雲，專入法海門，專",
    "T10n0279_062:0336b14": "思法差別，深入法漩澓，普入法虛空，淨治",
    "T10n0279_062:0336b15": "法翳障，觀察法寶處。[0336b15] 漸次南行，至楞伽道",
    "T10n0279_062:0336b16": "海岸聚落，觀察十方，求覓善住。見此比丘於",
    "T10n0279_062:0336b17": "虛空中來往經行，無數諸天恭敬圍遶，散諸",
    "T10n0279_062:0336b18": "天華，作天妓樂，幡幢繒綺悉各無數，遍滿虛",
    "T10n0279_062:0336b19": "空以為供養；諸大龍王，於虛空中興不思",
    "T10n0279_062:0336b20": "議沈水香雲，震雷激電以為供養；緊那羅",
    "T10n0279_062:0336b21": "王奏眾樂音，如法讚美以為供養；摩&#x777A;羅伽",
    "T10n0279_062:0336b22": "王以不思議極微細衣，於虛空中周迴布設，",
    "T10n0279_062:0336b23": "心生歡喜，以為供養；阿脩羅王興不思議摩",
    "T10n0279_062:0336b24": "尼寶雲，無量光明種種莊嚴，遍滿虛空以為",
    "T10n0279_062:0336b25": "供養；迦樓羅王作童子形，無量采女之所圍",
    "T10n0279_062:0336b26": "遶，究竟成就無殺害心，於虛空中合掌供養；",
    "T10n0279_062:0336b27": "不思議數諸羅剎王，無量羅剎之所圍遶，其",
    "T10n0279_062:0336b28": "形長大，甚可怖畏，見善住比丘慈心自在，曲",
    "T10n0279_062:0336b29": "躬合掌瞻仰供養；不思議數諸夜叉王，各各",
    "T10n0279_062:0336c01": "悉有自眾圍遶，四面周匝恭敬守護；不思議",
    "T10n0279_062:0336c02": "數諸梵天王，於虛空中曲躬合掌，以人間法",
    "T10n0279_062:0336c03": "稱揚讚歎；不思議數諸淨居天，於虛空中與",
    "T10n0279_062:0336c04": "宮殿俱，恭敬合掌發弘誓願。[0336c04] 時，善財童子見",
    "T10n0279_062:0336c05": "是事已，心生歡喜，合掌敬禮，作如是言：「聖",
    "T10n0279_062:0336c06": "者！我已先發阿耨多羅三藐三菩提心，而未",
    "T10n0279_062:0336c07": "知菩薩云何修行佛法？云何積集佛法？云",
    "T10n0279_062:0336c08": "何備具佛法？云何熏習佛法？云何增長佛法？",
    "T10n0279_062:0336c09": "云何總攝佛法？云何究竟佛法？云何淨治佛",
    "T10n0279_062:0336c10": "法？云何深淨佛法？云何通達佛法？我聞聖",
    "T10n0279_062:0336c11": "者善能誘誨，唯願慈哀，為我宣說：菩薩云何",
    "T10n0279_062:0336c12": "不捨見佛，常於其所精勤修習？菩薩云何不",
    "T10n0279_062:0336c13": "捨菩薩，與諸菩薩同一善根？菩薩云何不捨",
    "T10n0279_062:0336c14": "佛法，悉以智慧而得明證？菩薩云何不捨大",
    "T10n0279_062:0336c15": "願，能普利益一切眾生？菩薩云何不捨眾",
    "T10n0279_062:0336c16": "行，住一切劫心無疲厭？菩薩云何不捨佛剎，",
    "T10n0279_062:0336c17": "普能嚴淨一切世界？菩薩云何不捨佛力，悉",
    "T10n0279_062:0336c18": "能知見如來自在？菩薩云何不捨有為亦",
    "T10n0279_062:0336c19": "復不住，普於一切諸有趣中猶如變化，示",
    "T10n0279_062:0336c20": "受生死，修菩薩行？菩薩云何不捨聞法，悉能",
    "T10n0279_062:0336c21": "領受諸佛正教？菩薩云何不捨智光，普入",
    "T10n0279_062:0336c22": "三世智所行處？」[0336c22] 時，善住比丘告善財言：[0336c22] 「善哉",
    "T10n0279_062:0336c23": "善哉！善男子！汝已能發阿耨多羅三藐三菩",
    "T10n0279_062:0336c24": "提心，今復發心求問佛法、一切智法、自然者",
    "T10n0279_062:0336c25": "法。[0336c25] 「善男子！我已成就菩薩無礙解脫門，若來",
    "T10n0279_062:0336c26": "若去，若行若止，隨順思惟，修習觀察，即時獲",
    "T10n0279_062:0336c27": "得智慧光明，名：究竟無礙。得此智慧光明故，",
    "T10n0279_062:0336c28": "知一切眾生心行無所障礙，知一切眾生沒",
    "T10n0279_062:0336c29": "生無所障礙，知一切眾生宿命無所障礙，",
    "T10n0279_062:0337a01": "知一切眾生未來劫事無所障礙，知一切眾",
    "T10n0279_062:0337a02": "生現在世事無所障礙，知一切眾生言語音",
    "T10n0279_062:0337a03": "聲種種差別無所障礙，決一切眾生所有疑",
    "T10n0279_062:0337a04": "問無所障礙，知一切眾生諸根無所障礙，隨",
    "T10n0279_062:0337a05": "一切眾生應受化時悉能往赴無所障礙，知",
    "T10n0279_062:0337a06": "一切剎那、羅婆、牟呼栗多、日夜時分無所障",
    "T10n0279_062:0337a07": "礙，知三世海流轉次第無所障礙，能以其",
    "T10n0279_062:0337a08": "身遍往十方一切佛剎無所障礙。何以故？得",
    "T10n0279_062:0337a09": "無住無作神通力故。[0337a09] 「善男子！我以得此神通",
    "T10n0279_062:0337a10": "力故，於虛空中或行、或住、或坐、或臥、或隱、或",
    "T10n0279_062:0337a11": "顯，或現一身，或現多身，穿度牆壁猶如虛",
    "T10n0279_062:0337a12": "空；於虛空中結跏趺坐，往來自在猶如飛",
    "T10n0279_062:0337a13": "鳥；入地如水，履水如地，遍身上下普出煙",
    "T10n0279_062:0337a14": "焰如大火聚。或時震動一切大地，或時以手",
    "T10n0279_062:0337a15": "摩觸日月，或現其身高至梵宮。或現燒香雲，",
    "T10n0279_062:0337a16": "或現寶焰雲，或現變化雲，或現光網雲，皆悉",
    "T10n0279_062:0337a17": "廣大彌覆十方。或一念中過於東方一世界、",
    "T10n0279_062:0337a18": "二世界、百世界、千世界、百千世界，乃至無量",
    "T10n0279_062:0337a19": "世界，乃至不可說不可說世界；或過閻浮提",
    "T10n0279_062:0337a20": "微塵數世界，或過不可說不可說佛剎微塵",
    "T10n0279_062:0337a21": "數世界。於彼一切諸佛國土佛世尊前聽聞",
    "T10n0279_062:0337a22": "說法，一一佛所現無量佛剎微塵數差別身，",
    "T10n0279_062:0337a23": "一一身雨無量佛剎微塵數供養雲，所謂：一",
    "T10n0279_062:0337a24": "切華雲、一切香雲、一切鬘雲、一切末香雲、一",
    "T10n0279_062:0337a25": "切塗香雲、一切蓋雲、一切衣雲、一切幢雲、一",
    "T10n0279_062:0337a26": "切幡雲、一切帳雲，以一切身雲而為供養。一",
    "T10n0279_062:0337a27": "一如來所有宣說，我皆受持；一一國土所有",
    "T10n0279_062:0337a28": "莊嚴，我皆憶念。如東方，南、西、北方，四維、上、",
    "T10n0279_062:0337a29": "下，亦復如是。如是一切諸世界中所有眾生，",
    "T10n0279_062:0337b01": "若見我形，皆決定得阿耨多羅三藐三菩提。",
    "T10n0279_062:0337b02": "彼諸世界一切眾生，我皆明見，隨其大小、勝",
    "T10n0279_062:0337b03": "劣、苦樂，示同其形，教化成就。若有眾生親近",
    "T10n0279_062:0337b04": "我者，悉令安住如是法門。[0337b04] 「善男子！我唯知此",
    "T10n0279_062:0337b05": "普速疾供養諸佛成就眾生無礙解脫門。如",
    "T10n0279_062:0337b06": "諸菩薩持大悲戒、波羅蜜戒、大乘戒、菩薩道",
    "T10n0279_062:0337b07": "相應戒、無障礙戒、不退墮戒、不捨菩提心戒、",
    "T10n0279_062:0337b08": "常以佛法為所緣戒、於一切智常作意戒、如",
    "T10n0279_062:0337b09": "虛空戒、一切世間無所依戒、無失戒、無損",
    "T10n0279_062:0337b10": "戒、無缺戒、無雜戒、無濁戒、無悔戒、清淨戒、",
    "T10n0279_062:0337b11": "離塵戒、離垢戒；如是功德，而我云何能知能",
    "T10n0279_062:0337b12": "說？[0337b12] 「善男子！從此南方有國，名：達里鼻荼，城名：",
    "T10n0279_062:0337b13": "自在；其中有人，名曰：彌伽。汝詣彼問：菩薩云",
    "T10n0279_062:0337b14": "何學菩薩行、修菩薩道？」[0337b14] 時，善財童子頂禮其",
    "T10n0279_062:0337b15": "足，右遶瞻仰，辭退而行。"
}