{
    "T43n1830_002:0266c02": "成唯識論述記卷第二(本)",
    "T43n1830_002:0266c04": "沙門基撰",
    "T43n1830_002:0266c05": "自下第二別破小乘。於中有三。初總問。次",
    "T43n1830_002:0266c06": "略答。後廣破。",
    "T43n1830_002:0266c07": "論。餘乘所執至如何非有。述曰。即總問也。",
    "T43n1830_002:0266c08": "大乘之餘即小乘也。若言異識大乘亦成。色",
    "T43n1830_002:0266c09": "異心故。今言離識簡違宗過。",
    "T43n1830_002:0266c10": "論。彼所執色至理非有故。述曰。即略答也。",
    "T43n1830_002:0266c11": "心心所等稍同大乘。故且未破。",
    "T43n1830_002:0266c12": "論。且所執色至非極微成。述曰。下廣破也。",
    "T43n1830_002:0266c13": "於中有三。初破色。次破不相應。後破無",
    "T43n1830_002:0266c14": "為。以心．心所是能取故。體即識故。稍相近",
    "T43n1830_002:0266c15": "故。後總破內方始破之　破法之中總有",
    "T43n1830_002:0266c16": "十一部。顯義別破。謂薩婆多．經量部．正量",
    "T43n1830_002:0266c17": "部．大眾．一說．說出世．雞胤．上座．化地．飲光．",
    "T43n1830_002:0266c18": "法藏等計。自餘九部宗類皆破　就破色中",
    "T43n1830_002:0266c19": "有三。初總敘外執色之類別。次別牒破之。",
    "T43n1830_002:0266c20": "後總結非有。此即初也　對有三種。謂即",
    "T43n1830_002:0266c21": "所緣．障礙．境界。初所緣有對。謂心．心所於",
    "T43n1830_002:0266c22": "自所緣。次障礙有對。謂十色界自於他處被",
    "T43n1830_002:0266c23": "礙不生。如手礙手等。後境界有對。謂十二",
    "T43n1830_002:0266c24": "界法界一分諸有境法於色等境　初後別",
    "T43n1830_002:0266c25": "者。心．心所法執彼而起。彼於心等名有所",
    "T43n1830_002:0266c26": "緣。若於彼法此有功能。即說彼為此法境",
    "T43n1830_002:0266c27": "界。如俱舍第二等廣說其相。然此中說。對",
    "T43n1830_002:0266c28": "謂對礙。取障礙有對。十處名有對。法處名",
    "T43n1830_002:0266c29": "無對。彼此共成。除勝定果。餘宗無故。",
    "T43n1830_002:0267a01": "論。彼有對色至非實有故。述曰。牒有對破",
    "T43n1830_002:0267a02": "也。於中有三。初破有對。次破無對。後雙破",
    "T43n1830_002:0267a03": "之　初中有二。先破諸部有對不成。後結",
    "T43n1830_002:0267a04": "有對不成　破有對中有三。初破能成有",
    "T43n1830_002:0267a05": "對極微不成。次破所成有對眼等不成。後",
    "T43n1830_002:0267a06": "申正義　破能成中。初總非。次別破。後總",
    "T43n1830_002:0267a07": "結。此總非也　能成所成根微等義。至文當",
    "T43n1830_002:0267a08": "知　然經部等極微隨眼．色等十處所攝。",
    "T43n1830_002:0267a09": "然非是假。非眼識等得。成和合色為眼等",
    "T43n1830_002:0267a10": "境故。以理而論唯意識得。應法處收。以實",
    "T43n1830_002:0267a11": "從假色等處攝。以假攬此實法成故。正理",
    "T43n1830_002:0267a12": "論中與經部諍。法處不許別有色故。非法",
    "T43n1830_002:0267a13": "處攝也　薩婆多極微隨色等處攝。即和．",
    "T43n1830_002:0267a14": "集色等。細從麁攝故　大乘極微法處假色。",
    "T43n1830_002:0267a15": "不能成眼等積集色故　由此應作四句",
    "T43n1830_002:0267a16": "分別。經部十處麁假細實。大乘世俗麁實細",
    "T43n1830_002:0267a17": "假。薩婆多等麁細俱實。一說部等麁細俱假。",
    "T43n1830_002:0267a18": "以經部師．薩婆多等所計極微各疎遠故。今",
    "T43n1830_002:0267a19": "破之也　然諸部計全疎遠者。因言敘之。近",
    "T43n1830_002:0267a20": "者不述。彼有對色定非實有者。總立宗非。",
    "T43n1830_002:0267a21": "正對薩婆多。若對經部非彼所許。欲難不",
    "T43n1830_002:0267a22": "極成所成有對故。不作此解言對經部",
    "T43n1830_002:0267a23": "者。犯相符極成。彼說所成有對非實有故",
    "T43n1830_002:0267a24": "　能成極微非實有故者。總立因非。然此因",
    "T43n1830_002:0267a25": "有隨一不成。",
    "T43n1830_002:0267a26": "下文有二。初破有礙無礙。後破有方分無",
    "T43n1830_002:0267a27": "方分。",
    "T43n1830_002:0267a28": "論。謂諸極微至是假非實。述曰。自下別破",
    "T43n1830_002:0267a29": "薩婆多師．經部等計。皆說極微是實有故。",
    "T43n1830_002:0267b01": "皆是礙性。三有對中障礙有對。有對名礙。",
    "T43n1830_002:0267b02": "薩婆多極微是礙　若有方分名礙。薩婆多",
    "T43n1830_002:0267b03": "非礙。唯經部有。已下隨應。量云。此應是假。",
    "T43n1830_002:0267b04": "許質礙故。如瓶等物。",
    "T43n1830_002:0267b05": "五根．五境亦攝在中。無不定過。此是經部",
    "T43n1830_002:0267b06": "方分質礙。及薩婆多本計。",
    "T43n1830_002:0267b07": "自下設遮。",
    "T43n1830_002:0267b08": "論。若無質礙至成瓶衣等。述曰。恐有異計",
    "T43n1830_002:0267b09": "亦說極微無礙。故今設破。又無方分名為",
    "T43n1830_002:0267b10": "無礙。薩婆多等亦名無礙　量云。汝之極",
    "T43n1830_002:0267b11": "微。不能集成瓶等。以無礙故。如非色法",
    "T43n1830_002:0267b12": "　無為．不相應．心心所等。皆攝在喻中。亦",
    "T43n1830_002:0267b13": "無不定。若對薩婆多。因應改云無方分質",
    "T43n1830_002:0267b14": "礙故。不能一一。可尋比量。正彼論文子",
    "T43n1830_002:0267b15": "細分段亦准可知。",
    "T43n1830_002:0267b16": "論。又諸極微至便非實有。述曰。此中量云。",
    "T43n1830_002:0267b17": "所執極微。應可分析應非實有。有方分",
    "T43n1830_002:0267b18": "故。如麁色等。此二比量破經部師諸計極",
    "T43n1830_002:0267b19": "微有方分者。然方即分。更無有分故。二十",
    "T43n1830_002:0267b20": "唯識云。極微有方分。理不應成一。",
    "T43n1830_002:0267b21": "論。若無方分至承光發影。述曰。下難無方",
    "T43n1830_002:0267b22": "分。略有五難。此第一極微無方分應無",
    "T43n1830_002:0267b23": "光影難。無方分者是薩婆多計。彼以極微",
    "T43n1830_002:0267b24": "等即是和合色。和合色外無別極微。極微外",
    "T43n1830_002:0267b25": "無和合色。以理難云。汝和合色。應無方分。",
    "T43n1830_002:0267b26": "體即極微故。如汝極微　成和合色無方",
    "T43n1830_002:0267b27": "分已　遂立量云。汝和合色等。不能承光",
    "T43n1830_002:0267b28": "發影。無方分故。如非色等。",
    "T43n1830_002:0267b29": "論。日輪纔舉至光影各現。述曰。此敘理也。",
    "T43n1830_002:0267c01": "如日輪舉照柱等時。東處承光。西邊發",
    "T43n1830_002:0267c02": "影。故言各現。",
    "T43n1830_002:0267c03": "論。承光發影至定有方分。述曰。此正難也。",
    "T43n1830_002:0267c04": "承光發影東西不同。故知極微定有方分。如",
    "T43n1830_002:0267c05": "日照一柱。其中極微無方分者。應日照東",
    "T43n1830_002:0267c06": "處西邊有光。無方分故。應無所隔。汝之",
    "T43n1830_002:0267c07": "極微。應有方分。即和合色故。如和合色。東",
    "T43n1830_002:0267c08": "處非西。明有方分。",
    "T43n1830_002:0267c09": "論。又若見觸至必有方分。述曰。此第二極",
    "T43n1830_002:0267c10": "微無方分見觸無差難也。即事申理。若",
    "T43n1830_002:0267c11": "執極微都無方分。眼見壁等。及手觸時。唯",
    "T43n1830_002:0267c12": "得所見．觸之此邊。不得所不見．觸之彼",
    "T43n1830_002:0267c13": "分。此和合物即諸極微。極微無方分。見觸",
    "T43n1830_002:0267c14": "此邊之時。應亦得於彼分。此即彼故。彼如",
    "T43n1830_002:0267c15": "於此。為量同前。麁色方分既即極微。故知",
    "T43n1830_002:0267c16": "極微定有方分。",
    "T43n1830_002:0267c17": "論。又諸極微至共和集義。述曰。此第三極",
    "T43n1830_002:0267c18": "微有中表。一應成六分難。又若無方分。",
    "T43n1830_002:0267c19": "即不能或和或集。和對古薩婆多師。集對",
    "T43n1830_002:0267c20": "新薩婆多順正理師。極微。應不和．集成麁",
    "T43n1830_002:0267c21": "大物。以無方分故。如虛空等　然經部師",
    "T43n1830_002:0267c22": "說有方分。今難無方分便非和者。故知唯",
    "T43n1830_002:0267c23": "古薩婆多師義。不然因有隨一不成。隨所",
    "T43n1830_002:0267c24": "住處。設許汝不相觸著。相擬宜時必有上",
    "T43n1830_002:0267c25": "下及四方差別。所擬東邊既非西邊。明有",
    "T43n1830_002:0267c26": "方分。東若非東。西應非西。便為非色非",
    "T43n1830_002:0267c27": "謂極微。",
    "T43n1830_002:0267c28": "論。或相涉入至定有方分。述曰。此第四極",
    "T43n1830_002:0267c29": "微無中表微聚不異難。若無所擬東西等",
    "T43n1830_002:0268a01": "方。所有極微應相涉入合為一體便不成",
    "T43n1830_002:0268a02": "麁。二十頌云。極微與六合。一應成六分。若",
    "T43n1830_002:0268a03": "與六同處。聚應如極微。初半是前。後半是",
    "T43n1830_002:0268a04": "此。由此極微定有方分。故俱舍云。觸與不",
    "T43n1830_002:0268a05": "觸皆應有分。",
    "T43n1830_002:0268a06": "論。執有對色至應無障隔。述曰。此第五極",
    "T43n1830_002:0268a07": "微即麁色。應無障隔難。汝有對麁色應無",
    "T43n1830_002:0268a08": "障隔。即極微故。猶如極微　汝執有對色即",
    "T43n1830_002:0268a09": "是極微。極微之外無有對色。極微若無方",
    "T43n1830_002:0268a10": "分。麁色應亦無方分。無方分故亦無障隔。",
    "T43n1830_002:0268a11": "如非色等。為量同前。二十頌云。無應影障",
    "T43n1830_002:0268a12": "無　此障無也。",
    "T43n1830_002:0268a13": "論。若爾便非障礙有對。述曰。若無障隔。",
    "T43n1830_002:0268a14": "便非障礙有對所攝。量云。汝之十處。非障",
    "T43n1830_002:0268a15": "礙有對。無障隔故。如心．心所。",
    "T43n1830_002:0268a16": "論。是故汝等至定非實有。述曰。由此汝極",
    "T43n1830_002:0268a17": "微必有方分。有方分故便可分折。可分折",
    "T43n1830_002:0268a18": "故定非實有。二十頌云。聚不異無二。",
    "T43n1830_002:0268a19": "論。故有對色實有不成。述曰。此結非也。",
    "T43n1830_002:0268a20": "能成極微既非實有故。所成有對之色實有",
    "T43n1830_002:0268a21": "不成。",
    "T43n1830_002:0268a22": "上來破能成極微不成訖。下破根．境所成",
    "T43n1830_002:0268a23": "有對不成。",
    "T43n1830_002:0268a24": "論。五識豈無所依緣色。述曰。自下第二明",
    "T43n1830_002:0268a25": "所成有對不成之中有二。一問。二答。此問",
    "T43n1830_002:0268a26": "也。小乘問曰。若無能成實極微故。無所成",
    "T43n1830_002:0268a27": "有對色。汝大乘五識。豈無所依．所緣之色。",
    "T43n1830_002:0268a28": "下答有三。初申正義。第二破眼等內處不",
    "T43n1830_002:0268a29": "成。第三別破外處不成。",
    "T43n1830_002:0268b01": "論。雖非無色而是識變。述曰。即申正義。",
    "T43n1830_002:0268b02": "此中雖言義兼德失。色義片同。意顯識變",
    "T43n1830_002:0268b03": "不同他色。即論主答。雖有所依．所緣之色。",
    "T43n1830_002:0268b04": "而是識所變現。非是心外別有極微以成",
    "T43n1830_002:0268b05": "根．境。",
    "T43n1830_002:0268b06": "論。謂識生時至為所依緣。述曰。此解識",
    "T43n1830_002:0268b07": "變。謂八識生時內因緣種子等力。第八識變",
    "T43n1830_002:0268b08": "似五根．五塵。眼等五識依彼所變根。緣彼",
    "T43n1830_002:0268b09": "本質塵。雖親不得。要託彼生。實於本識色",
    "T43n1830_002:0268b10": "塵之上。變作五塵相現。即以彼五根為所",
    "T43n1830_002:0268b11": "依。以彼及此二種五塵為所緣。五識若不",
    "T43n1830_002:0268b12": "託第八所變。便無所緣。所緣之中有親疎",
    "T43n1830_002:0268b13": "故。以上是總初申正義。",
    "T43n1830_002:0268b14": "論。然眼等根至非外所造。述曰。自下第二",
    "T43n1830_002:0268b15": "別破五根。色等五塵世間共見現量所得。眼",
    "T43n1830_002:0268b16": "等五根非現量得。雖第八識緣。及如來等緣",
    "T43n1830_002:0268b17": "是現量得。世不共信。餘散心中無現量得。",
    "T43n1830_002:0268b18": "以但能有發識之用。比知是有。此非他心",
    "T43n1830_002:0268b19": "及凡六識現量所得。唯除如來。如來小乘",
    "T43n1830_002:0268b20": "計亦為現量得。非世共許故不為證。此",
    "T43n1830_002:0268b21": "但有功能。非是心外別有大種所造之色。",
    "T43n1830_002:0268b22": "此功能言即是發生五識作用。觀用知體。",
    "T43n1830_002:0268b23": "如觀生芽用比知體是有。觀所緣論亦",
    "T43n1830_002:0268b24": "作是言。識上色功能名五根應理　以用",
    "T43n1830_002:0268b25": "比知體性是有。由此說根唯是種子。二十",
    "T43n1830_002:0268b26": "頌云。識從自種生。似境相而轉　觀所緣",
    "T43n1830_002:0268b27": "論不言現色。言功能故　然今此義諸說",
    "T43n1830_002:0268b28": "不同。大眾部等說。五種色根肉團為體。眼不",
    "T43n1830_002:0268b29": "見色。乃至身不覺觸。以經說言根謂四大",
    "T43n1830_002:0268c01": "種所造各別堅性等故是肉團。肉團不淨故",
    "T43n1830_002:0268c02": "不見色。稍勝餘色故名清淨　薩婆多師",
    "T43n1830_002:0268c03": "別有四大生等五因。為其因緣造根．塵等。",
    "T43n1830_002:0268c04": "大唯身觸。根雖積集。離心之法。仍實有體",
    "T43n1830_002:0268c05": "　成實論師名師子胄。本於數論法中出家。因",
    "T43n1830_002:0268c06": "立彼義云。由色．香．味．觸四塵以造四大。",
    "T43n1830_002:0268c07": "是無常法。此中四大總得成根。為五根體",
    "T43n1830_002:0268c08": "　經部五色根．境。雖體並假。實極微成",
    "T43n1830_002:0268c09": "　說假部通假實。蘊．處門中攝各別故　一說",
    "T43n1830_002:0268c10": "部說。唯有其名都無體性　順世外道計",
    "T43n1830_002:0268c11": "即四大　吠世史迦。四大俱是實句所攝。堅．",
    "T43n1830_002:0268c12": "濕．煖．動德句所攝。眼唯得三。但除風大。身",
    "T43n1830_002:0268c13": "根得四。亦得堅等。然彼宗說。眼根即火。耳",
    "T43n1830_002:0268c14": "根即空。鼻根即地。味根即水。皮根即風　數",
    "T43n1830_002:0268c15": "論師自性生大。大生我執。我執生五唯。即",
    "T43n1830_002:0268c16": "色．聲．香．味．觸。此五是我所受用物。受用",
    "T43n1830_002:0268c17": "物時必有用。根謂十一根。不能自起。必待",
    "T43n1830_002:0268c18": "五大。待五大故從五唯復生五大。五大生",
    "T43n1830_002:0268c19": "已方成十一根。是能受用具故。有說色造火。",
    "T43n1830_002:0268c20": "火成眼。聲造空。空成耳。耳無礙。聲亦無礙。",
    "T43n1830_002:0268c21": "香造地。地成鼻。味造水。水成舌。觸造風。",
    "T43n1830_002:0268c22": "風成皮。心根有二說。一說是肉團。一說非",
    "T43n1830_002:0268c23": "色。非色者不說造。是色者說造。或說唯地",
    "T43n1830_002:0268c24": "造。或說五大皆能造餘根。亦有說五大通能",
    "T43n1830_002:0268c25": "造之　然今大乘一解。內自種子為其因緣。",
    "T43n1830_002:0268c26": "心內所變現行相分四大為增上緣。造根．",
    "T43n1830_002:0268c27": "境．色。故此論說。非是心外實大所造　二",
    "T43n1830_002:0268c28": "解云。根即種子。名功能故。名種子故。引",
    "T43n1830_002:0268c29": "教如前。於中三說。至下當知。體既非色。",
    "T43n1830_002:0269a01": "非是外處四大所造　三解云。五根據實皆",
    "T43n1830_002:0269a02": "通現．種。然論多據現色名根。此中造義諸",
    "T43n1830_002:0269a03": "門分別。如對法疏。",
    "T43n1830_002:0269a04": "論。外有對色至內識變現。述曰。且薩婆多",
    "T43n1830_002:0269a05": "五塵離識皆有實體雖緣積聚仍體實有。",
    "T43n1830_002:0269a06": "經部師說。實極微成。五塵體假。說假部計。若",
    "T43n1830_002:0269a07": "在處門以緣積集說之為假。若在蘊門",
    "T43n1830_002:0269a08": "五塵體實。故五塵體總通假實。若成實論師",
    "T43n1830_002:0269a09": "體是實有。仍是能造一說部說。唯有假名",
    "T43n1830_002:0269a10": "無實塵體。數論師說。五塵體常。仍是礙性。",
    "T43n1830_002:0269a11": "能造所攝。勝論師說。聲．香唯無常。色．味．觸",
    "T43n1830_002:0269a12": "通常無常。五皆無礙。順世外道計即四大。",
    "T43n1830_002:0269a13": "大乘之中有以過去五識相分為五塵。有",
    "T43n1830_002:0269a14": "以現在大種。及所造為五塵。然有假實。如",
    "T43n1830_002:0269a15": "色中二十五種。四顯色實。餘色皆假。響聲假。",
    "T43n1830_002:0269a16": "餘聲實。觸中所造假。四大實。不見香．味通",
    "T43n1830_002:0269a17": "假之言。心外有對前已遮破。故此諸根但是",
    "T43n1830_002:0269a18": "內識之所變現所緣論云。內色如外現。為",
    "T43n1830_002:0269a19": "識所緣緣。許彼相在識。及能生識故。",
    "T43n1830_002:0269a20": "論。發眼等識至生眼等識。述曰。然雖識",
    "T43n1830_002:0269a21": "變作用有別。發眼等識名眼等根。此為依",
    "T43n1830_002:0269a22": "故生眼等識。勿謂識變但是色者皆無差",
    "T43n1830_002:0269a23": "別。此即結根及解根義。",
    "T43n1830_002:0269a24": "然且依常徒義釋此文者。以現行清淨色",
    "T43n1830_002:0269a25": "為五根。諸處但言四大所造淨色名根。若",
    "T43n1830_002:0269a26": "約觀所緣論。陳那即以五識．種子名為五",
    "T43n1830_002:0269a27": "根。或以五塵種子名根。第四卷中護法救",
    "T43n1830_002:0269a28": "義。五識業種名為五根。對法第一云眼界者",
    "T43n1830_002:0269a29": "謂曾現見色及此種子。又瑜伽決擇分等。皆",
    "T43n1830_002:0269b01": "以現行．種子二法為眼根等　然唯種家。",
    "T43n1830_002:0269b02": "釋對法等者。由本熏時心變似色。從熏時",
    "T43n1830_002:0269b03": "為名　又即識之種子現有生識用　故假",
    "T43n1830_002:0269b04": "說為現行色根。若唯說現行為根。釋唯種",
    "T43n1830_002:0269b05": "子文者。如下第四卷．及觀所緣論。釋通現．",
    "T43n1830_002:0269b06": "種文者。實唯現行是根。以大所造說淨色",
    "T43n1830_002:0269b07": "故。對所生之果識。假說現行為功能。實唯",
    "T43n1830_002:0269b08": "現色。功能生識之義。大小共成。舉之以顯。",
    "T43n1830_002:0269b09": "體實有無。彼此競故不說。以聖教言根謂",
    "T43n1830_002:0269b10": "淨色故。其實種子非五根性　俱用之家如",
    "T43n1830_002:0269b11": "下第四自當廣釋。不能預述　唯種子者。",
    "T43n1830_002:0269b12": "陳那等義。以二十唯識說五色根皆是種子。",
    "T43n1830_002:0269b13": "如第四卷引。唯現行者無別師說。此中但",
    "T43n1830_002:0269b14": "約諸處教文顯相義說。即護法等通用現．",
    "T43n1830_002:0269b15": "種為根。根既然境亦爾。且助陳那故言業",
    "T43n1830_002:0269b16": "種亦是根體。可尋下第四．及觀所緣．二十",
    "T43n1830_002:0269b17": "唯識．對法第一等。不能繁引。",
    "T43n1830_002:0269b18": "上來第二別破根訖。自下第三破所緣緣。",
    "T43n1830_002:0269b19": "論。此眼等識至為所緣緣。述曰。下破所緣",
    "T43n1830_002:0269b20": "緣。大文有三。初標識變定所緣緣義。次正",
    "T43n1830_002:0269b21": "破執。後歸正義。此標識變也。內識所緣不",
    "T43n1830_002:0269b22": "離心之境我亦許有。然心外所緣緣決定非",
    "T43n1830_002:0269b23": "有。外人執他身心聚等一切外境能生心者",
    "T43n1830_002:0269b24": "皆所緣緣體。故今非之。即總非十八部。然",
    "T43n1830_002:0269b25": "大眾部．一說部．說出世部．雞胤部。亦緣自",
    "T43n1830_002:0269b26": "心。亦緣心外法。今非一分故無過也。故宗",
    "T43n1830_002:0269b27": "輪云諸預流者心．心所法能了自性。至第",
    "T43n1830_002:0269b28": "二卷當知。",
    "T43n1830_002:0269b29": "論。諸能引生至此所緣緣。述曰。以上總文。",
    "T43n1830_002:0269c01": "謂色．心等能為引生。緣似自色．心之識",
    "T43n1830_002:0269c02": "者。汝執彼是此所緣緣耶。此即總牒共許",
    "T43n1830_002:0269c03": "所緣緣義。下欲別破。此對除正量部以外",
    "T43n1830_002:0269c04": "夫識緣法。法必有體能生識故是緣義。無",
    "T43n1830_002:0269c05": "法即非緣。識上必有似境之相。是所緣義。",
    "T43n1830_002:0269c06": "若無此相名所緣者。即眼根等應眼識所",
    "T43n1830_002:0269c07": "緣　若爾即鏡所照亦具二義。面等望鏡",
    "T43n1830_002:0269c08": "應是所緣緣　此亦不然。此鏡非為能慮",
    "T43n1830_002:0269c09": "託故。至下第七卷四緣中廣解。然此大小",
    "T43n1830_002:0269c10": "二乘共許。非唯自宗。其似境之相即是行相。",
    "T43n1830_002:0269c11": "大小乘別。如第二卷末．及觀所緣論。不能",
    "T43n1830_002:0269c12": "煩引。如色為緣發生眼識。眼識緣色時。有",
    "T43n1830_002:0269c13": "似色之相。即是行相名似自識。",
    "T43n1830_002:0269c14": "論。非但能生至所緣緣故。述曰。下正破執。",
    "T43n1830_002:0269c15": "於中有四。一破正量。二破經部。三破古薩",
    "T43n1830_002:0269c16": "婆多。四破新薩婆多。此中唯破正量部。正",
    "T43n1830_002:0269c17": "量部識不立似相。直取前境即名為緣。吠",
    "T43n1830_002:0269c18": "世史迦眼舒光至境緣。餘塵至根方緣。下",
    "T43n1830_002:0269c19": "既別破薩婆多故。此初破正量部也。正量",
    "T43n1830_002:0269c20": "不許具二義名緣。但能生識即是所緣。何",
    "T43n1830_002:0269c21": "假似自者。今難之云。以能生識故是所緣",
    "T43n1830_002:0269c22": "緣者。其因緣等應是所緣緣。等者等取等無",
    "T43n1830_002:0269c23": "間．增上緣等。對立量云。且汝眼識現緣色",
    "T43n1830_002:0269c24": "時。眼識所有因緣等應是眼識所緣緣。宗也。",
    "T43n1830_002:0269c25": "但能生眼識故。因也。如現色等。喻也　或",
    "T43n1830_002:0269c26": "翻遮色等非所緣緣。如眼根等但能發生",
    "T43n1830_002:0269c27": "無似相故。經部師等。因緣等者。種子等也。",
    "T43n1830_002:0269c28": "薩婆多等。因緣等者。同類因等也。彼並非眼",
    "T43n1830_002:0269c29": "識所緣緣。故今非地。又與能生識是所緣",
    "T43n1830_002:0270a01": "緣。為不定過。且望一色處作法。汝此色處",
    "T43n1830_002:0270a02": "為如聲等能生五識故。是五識中隨一所",
    "T43n1830_002:0270a03": "緣緣攝。為如眼等增上緣同類因等。能生",
    "T43n1830_002:0270a04": "五識故非是所緣緣。因緣等法既非所緣緣。",
    "T43n1830_002:0270a05": "心外色等應知亦爾。此破親所緣緣。然小乘",
    "T43n1830_002:0270a06": "等共計。他心等法為自識親所緣緣。即是心",
    "T43n1830_002:0270a07": "外取法。故今破也。此等親疎所緣緣義。分",
    "T43n1830_002:0270a08": "行相事等。如第七卷說。若不遮心外法為",
    "T43n1830_002:0270a09": "疎所緣緣。即是第八為質。餘識託之而變。",
    "T43n1830_002:0270a10": "觀所緣緣論說。過去色識是現五識所緣緣。",
    "T43n1830_002:0270a11": "二十唯識等。並如下第四卷。不能別敘。",
    "T43n1830_002:0270a12": "上來第一破正量訖。自下第二破經部師。",
    "T43n1830_002:0270a13": "論。眼等五識至似彼相故。述曰。此牒經部",
    "T43n1830_002:0270a14": "師計。自下並同觀所緣緣論。彼說實有極微",
    "T43n1830_002:0270a15": "非五識境。五識上無極微相故隨彼彼處",
    "T43n1830_002:0270a16": "所攝眾多極微共和合時。總成一物名為",
    "T43n1830_002:0270a17": "和合。如阿拏色等以上方為五識境。和合是",
    "T43n1830_002:0270a18": "假。依實微立。即五識上有和合相故。名",
    "T43n1830_002:0270a19": "五識似彼相也。",
    "T43n1830_002:0270a20": "論。非和合相至定不生故。述曰。此下正破。",
    "T43n1830_002:0270a21": "量云。其和合相。非異極微有實體。即極微",
    "T43n1830_002:0270a22": "故。如極微此犯相符。經部不說和合有",
    "T43n1830_002:0270a23": "體。故今牒定也。說和合相既非實有。方顯",
    "T43n1830_002:0270a24": "非是五識緣故。非汝經部師其和合相。異",
    "T43n1830_002:0270a25": "本真實極微有實自體。分折彼和合時。能",
    "T43n1830_002:0270a26": "緣假和合相識定不生故。",
    "T43n1830_002:0270a27": "論。彼和合相至是五識緣。述曰。和合既假",
    "T43n1830_002:0270a28": "說許是所緣識上有相。不許是緣。以假",
    "T43n1830_002:0270a29": "無體故。",
    "T43n1830_002:0270b01": "論。勿第二月等能生五識故。述曰。舉月為",
    "T43n1830_002:0270b02": "難。應立量云。汝和合色處。設許是眼識之",
    "T43n1830_002:0270b03": "所緣非是緣。以彼都無實體性故。如第二",
    "T43n1830_002:0270b04": "月。第二月彼計亦是假不生五識。唯意識",
    "T43n1830_002:0270b05": "所緣。觀所緣緣論頌云。和合於五識。設所緣",
    "T43n1830_002:0270b06": "非緣。彼體實無故。猶如第二月　經部第",
    "T43n1830_002:0270b07": "二月亦非五所緣。今以為喻者意取少分。",
    "T43n1830_002:0270b08": "謂和合於五識是有法。非緣是法也。彼體實",
    "T43n1830_002:0270b09": "無故。猶如第二月。但以義縱和合設為所",
    "T43n1830_002:0270b10": "緣故。文中云設。非第二月亦許所緣。此中",
    "T43n1830_002:0270b11": "但遮有其緣義。不說彼為五所緣故。又第",
    "T43n1830_002:0270b12": "二月依瞿波論師略有二解。一解云。唯意",
    "T43n1830_002:0270b13": "識得。此中為五識喻。非緣義等故無過失。",
    "T43n1830_002:0270b14": "以五識是有法所收。同喻無有無所立失。",
    "T43n1830_002:0270b15": "又以義減文。於有法之中須除五字直",
    "T43n1830_002:0270b16": "言和合於識設所緣非緣為宗。是意所緣",
    "T43n1830_002:0270b17": "故。或除設所緣字。但言和合於識非是緣。",
    "T43n1830_002:0270b18": "為宗亦得　二解云。第二月空花等相。即眼",
    "T43n1830_002:0270b19": "識等所緣。於中執實等方是意識。若依此",
    "T43n1830_002:0270b20": "義。空花等色便無本質。亦非法性故前解",
    "T43n1830_002:0270b21": "勝。護法同前。又所緣是境義。有無俱成。彼",
    "T43n1830_002:0270b22": "文既正。不須減加。其經部師。亦不說五識",
    "T43n1830_002:0270b23": "緣第二月故。論文之中宗．因．及喻准量應",
    "T43n1830_002:0270b24": "知。今不許彼實是所緣故言設也。五識緣",
    "T43n1830_002:0270b25": "長等假法。應有不定過。今釋之言。唯取五",
    "T43n1830_002:0270b26": "識一向緣實故無違也。然觸處中澁等。即",
    "T43n1830_002:0270b27": "四大分位差別名之為假。身根所得。不同",
    "T43n1830_002:0270b28": "長等聚集假攝非眼識等得。說為色處以",
    "T43n1830_002:0270b29": "明了取依眼為門故。若說五識亦緣假者。",
    "T43n1830_002:0270c01": "此是識內。不同他宗。如緣命根等亦是所",
    "T43n1830_002:0270c02": "緣緣。別變為相。依他攝故。或兼實緣。汝之",
    "T43n1830_002:0270c03": "和合識外無法不可為例。如對法抄。",
    "T43n1830_002:0270c04": "論。非諸極微至各作所緣。述曰。此第三牒",
    "T43n1830_002:0270c05": "本薩婆多毘婆沙師義。如經部師。極微和合",
    "T43n1830_002:0270c06": "所成是假。不能為緣發生五識。今和合時",
    "T43n1830_002:0270c07": "一一極微有和合麁相。各能為緣發生五",
    "T43n1830_002:0270c08": "識。以有實體能為緣故。然別極微相五識",
    "T43n1830_002:0270c09": "不得故非之也。",
    "T43n1830_002:0270c10": "論。此識上無極微相故。述曰。此中量云。色",
    "T43n1830_002:0270c11": "等極微設許是五識緣。非是所緣。五識上",
    "T43n1830_002:0270c12": "無彼極微相故如眼根等。眼根等為緣發",
    "T43n1830_002:0270c13": "生五識。五識不緣故以為喻。二十唯識亦",
    "T43n1830_002:0270c14": "作是說。極微各別不可取故。觀所緣緣論",
    "T43n1830_002:0270c15": "頌云。極微於五識。設緣非所緣。彼相識無",
    "T43n1830_002:0270c16": "故。猶如眼根等。",
    "T43n1830_002:0270c17": "論。非諸極微至無此相故。述曰。彼設救言",
    "T43n1830_002:0270c18": "極微各別之上有和合相為五識所緣。和合",
    "T43n1830_002:0270c19": "相者即似一相。此相是用大於本極微。用不",
    "T43n1830_002:0270c20": "離體。體既實有。成所緣緣。或為本計義亦",
    "T43n1830_002:0270c21": "無妨。今亦非之。量云。極微和合時。應無",
    "T43n1830_002:0270c22": "別和合相。體即本極微故。如未和合時。此",
    "T43n1830_002:0270c23": "中意云。非諸極微上別有和合相。不和合",
    "T43n1830_002:0270c24": "時無此相故。故此亦非是所緣也。",
    "T43n1830_002:0270c25": "論。非和合位至體相有異。述曰。此重成破。",
    "T43n1830_002:0270c26": "非是和合位與不和合位此諸極微。若體若",
    "T43n1830_002:0270c27": "相二俱有異。和合之位可作所緣。",
    "T43n1830_002:0270c28": "論。故和合位至非五識境。述曰。由如是理。",
    "T43n1830_002:0270c29": "極微和合位。亦非五識境。量云。汝不和合",
    "T43n1830_002:0271a01": "時極微。應是五識所緣。體即和合極微故。",
    "T43n1830_002:0271a02": "如和合極微。又返例和合之相非五識所緣",
    "T43n1830_002:0271a03": "體即不和合時極微故。如不和合時極微。",
    "T43n1830_002:0271a04": "此論文中有二意也。思准可知。若彼救言",
    "T43n1830_002:0271a05": "不和合時。亦有和合之相。以微隱故相難",
    "T43n1830_002:0271a06": "知者。又應破云。不和合時極微。應生和合",
    "T43n1830_002:0271a07": "覺。體即和合極微故。如和合時。返難和合",
    "T43n1830_002:0271a08": "如不合時。准量亦爾。非五識境總結之也。",
    "T43n1830_002:0271a09": "論。有執色等至為此所緣。述曰。此第四敘",
    "T43n1830_002:0271a10": "眾賢論師新薩婆多義。為前非破色等法極",
    "T43n1830_002:0271a11": "微是緣非所緣。以五識上無彼相故。便救",
    "T43n1830_002:0271a12": "之言。其五識上亦有極微相。色等雖有多",
    "T43n1830_002:0271a13": "相。一分是現量境。此諸極微共和集時。展轉",
    "T43n1830_002:0271a14": "相資各有麁相生。如阿拏色七極微相資。皆",
    "T43n1830_002:0271a15": "有阿拏色許大微相。如經部師阿拏色是假",
    "T43n1830_002:0271a16": "法。薩婆多云。彼和合故非五識境。五識必",
    "T43n1830_002:0271a17": "依實法生故。今者所說此相相資。各別極",
    "T43n1830_002:0271a18": "微能生五識。一處相近名和。不為一體",
    "T43n1830_002:0271a19": "名集。即是相近。體各別故。是實法故有力",
    "T43n1830_002:0271a20": "生識。以相麁故識有此相。故所緣緣理具",
    "T43n1830_002:0271a21": "足有。",
    "T43n1830_002:0271a22": "今者非之云。設許有體不諍緣義。不許",
    "T43n1830_002:0271a23": "彼有相資相故。故論但言為此所緣。今所",
    "T43n1830_002:0271a24": "緣義是所諍故。彼執不然下破之也。如觀",
    "T43n1830_002:0271a25": "所緣有六義破。皆有比量。不能具述。",
    "T43n1830_002:0271a26": "論。彼執不然至體相一故。述曰。下難有五。",
    "T43n1830_002:0271a27": "一二位無差難。極微和集相資之時與不",
    "T43n1830_002:0271a28": "和集不相資時其體是一。如何相資能為",
    "T43n1830_002:0271a29": "大故發生五識。立量云。汝相資極微。應不",
    "T43n1830_002:0271b01": "與五識為其所緣。即極微相故。如不相",
    "T43n1830_002:0271b02": "資集時　所緣論頌云。和集如堅等。設於",
    "T43n1830_002:0271b03": "眼等識。是緣非所緣。許極微相故。",
    "T43n1830_002:0271b04": "論。瓶甌等物至應無別故。述曰。二量等相",
    "T43n1830_002:0271b05": "齊難。所緣論云瓶．甌等質覺相彼應無別",
    "T43n1830_002:0271b06": "故等。今云瓶．甌二物極微之量等者。緣彼",
    "T43n1830_002:0271b07": "相識應無差別。瓶．甌等者。等取盆等。極微",
    "T43n1830_002:0271b08": "等者。是相似義。且如俱以一俱胝極微作",
    "T43n1830_002:0271b09": "瓶．甌。瓶．甌應無別。以極微頭數相資等",
    "T43n1830_002:0271b10": "故。今既瓶．甌二相各別。故知不是相資量等",
    "T43n1830_002:0271b11": "為五識緣。量云。彼一俱胝極微為瓶等者。",
    "T43n1830_002:0271b12": "與此一俱胝極微所成甌應無差別。有一",
    "T43n1830_002:0271b13": "俱胝極微相資相故。如此一俱胝極微所成",
    "T43n1830_002:0271b14": "之甌　境量既爾。心量准知。論文但有緣心",
    "T43n1830_002:0271b15": "無別。",
    "T43n1830_002:0271b16": "彼若救言此瓶．甌等微量既齊相資相應等。",
    "T43n1830_002:0271b17": "但由行位不同遂令見別。",
    "T43n1830_002:0271b18": "論。共和集位至微圓相故。述曰。三微相失",
    "T43n1830_002:0271b19": "本難。所緣論頌云。非形別故別形別非實",
    "T43n1830_002:0271b20": "故。乃至廣說。更有一頌。今難之云。共和集",
    "T43n1830_002:0271b21": "位一一極微。應捨根本極微圓相。行烈既別",
    "T43n1830_002:0271b22": "相資亦殊。即是極微失本圓相　量云。瓶等",
    "T43n1830_002:0271b23": "相資之極微。應非圓相。體即相資相故。如",
    "T43n1830_002:0271b24": "相資相　極微本是團圓之相。今既不爾故",
    "T43n1830_002:0271b25": "失本相。由此又解。既無方分如何行位令",
    "T43n1830_002:0271b26": "其相別。相別唯在假瓶等上非極微故。此",
    "T43n1830_002:0271b27": "亦非由行位異令見異也。",
    "T43n1830_002:0271b28": "論。非麁相識至緣餘境故。述曰。四識行相",
    "T43n1830_002:0271b29": "互通難。此中量云。緣大瓶等識。應即緣極",
    "T43n1830_002:0271c01": "微之心。彼執所緣即極微故。如緣極微心",
    "T43n1830_002:0271c02": "　何故緣瓶等。但作瓶等解不作極微解。",
    "T43n1830_002:0271c03": "若言見微。微雖細相。瓶雖相麁。以體一",
    "T43n1830_002:0271c04": "故。彼緣瓶麁相之識。即是緣微細相之識。",
    "T43n1830_002:0271c05": "若許爾者。汝餘聲等境。其緣色境之識應",
    "T43n1830_002:0271c06": "亦得緣。許相違法得俱緣故。如麁細境。",
    "T43n1830_002:0271c07": "若許即有世間相違。",
    "T43n1830_002:0271c08": "又若許爾。",
    "T43n1830_002:0271c09": "論。一識應緣一切境故。述曰。五一心緣遍",
    "T43n1830_002:0271c10": "難。相相違法許俱緣故。緣此之識應亦緣",
    "T43n1830_002:0271c11": "餘。應耳亦得緣於色等。比量應知。",
    "T43n1830_002:0271c12": "論。許有極微至真實極微。述曰。總結之。",
    "T43n1830_002:0271c13": "如觀所緣廣為徵逐不能煩引。",
    "T43n1830_002:0271c14": "論。由此定知至為所緣緣。述曰。自下第三",
    "T43n1830_002:0271c15": "結歸正義。於中有三。一顯識變所緣緣義。",
    "T43n1830_002:0271c16": "二顯頓變非積小義。三顯極微非有實義。",
    "T43n1830_002:0271c17": "此顯識變也。以自內識所變之色為所緣",
    "T43n1830_002:0271c18": "緣是依他性有體法故。不緣心外所執無",
    "T43n1830_002:0271c19": "法。所緣頌云。內色如外現。為識所緣緣。許",
    "T43n1830_002:0271c20": "彼相在識。及能生識故。",
    "T43n1830_002:0271c21": "此如何成。",
    "T43n1830_002:0271c22": "論。見託彼生帶彼相故。述曰。顯具所緣．",
    "T43n1830_002:0271c23": "緣義。若緣本質有法．無法。心內影像定必須",
    "T43n1830_002:0271c24": "有。此既有體見託彼生。即是緣義。然心起",
    "T43n1830_002:0271c25": "時帶彼相起名為所緣。帶是挾帶逼附之",
    "T43n1830_002:0271c26": "義。由具二義與小乘別雖無分別緣真",
    "T43n1830_002:0271c27": "如時無有似境相。而亦挾帶真如體起名",
    "T43n1830_002:0271c28": "所緣緣。如自證分。至下第七自當體解。相",
    "T43n1830_002:0271c29": "者是何。所謂體相。真如無遍計所執相名",
    "T43n1830_002:0272a01": "無相。仍有體相。故經言一切諸相共同一",
    "T43n1830_002:0272a02": "相。所謂無相　問眼緣心上所變之色。有",
    "T43n1830_002:0272a03": "別影像不。若有者即應無窮。此是所緣故。",
    "T43n1830_002:0272a04": "若無者正量部心．薩婆多極微亦爾。何理不",
    "T43n1830_002:0272a05": "齊。我色近識可名挾帶。定相隨故。汝色不",
    "T43n1830_002:0272a06": "然。何得為難。識皆具不。如緣我等豈有",
    "T43n1830_002:0272a07": "相耶。五識亦緣過去識等。如此問答皆至",
    "T43n1830_002:0272a08": "下釋。",
    "T43n1830_002:0272a09": "問既無極微。大乘識等緣色等時如何緣",
    "T43n1830_002:0272a10": "也。",
    "T43n1830_002:0272a11": "論。然識變時至合成一物。述曰。自下第二",
    "T43n1830_002:0272a12": "顯色頓變非積小義。自申正義。述能成所",
    "T43n1830_002:0272a13": "成根．塵等義。隨其相分形量大小。其能變識",
    "T43n1830_002:0272a14": "頓現此相。非別變作眾多極微。如薩婆多",
    "T43n1830_002:0272a15": "從小至大合成一物。如瑜伽第三．及．五十",
    "T43n1830_002:0272a16": "四．顯揚第五．第十六．第十八皆廣解之",
    "T43n1830_002:0272a17": "　此中意說順世．衛世極微本是常法。所生子",
    "T43n1830_002:0272a18": "微與因量等。仍名為麁。是無常法。子微聚",
    "T43n1830_002:0272a19": "集與量德合方成大量。薩婆多微隨何色",
    "T43n1830_002:0272a20": "者。即彼處攝。七極微成微。乃至展轉積小",
    "T43n1830_002:0272a21": "成大皆是實有。經部極微體是實有。積成大",
    "T43n1830_002:0272a22": "物。大物是假。實隨於假十處所攝。大乘極",
    "T43n1830_002:0272a23": "微法處所攝。然是假法。其色處等形量大者。",
    "T43n1830_002:0272a24": "體是實有。折大成小極微故假。由此識變",
    "T43n1830_002:0272a25": "但隨形量若大若小。不從於小以成大也。",
    "T43n1830_002:0272a26": "所言一相是假一相。形假似一。實非是一。",
    "T43n1830_002:0272a27": "不同衛世　間如色等法形表等假。五識",
    "T43n1830_002:0272a28": "緣時為緣假實。若緣長等。即同經部應",
    "T43n1830_002:0272a29": "無緣義。若不緣者如何此中言隨大小。",
    "T43n1830_002:0272b01": "又如何說長等假色色處所收　答由此義",
    "T43n1830_002:0272b02": "故西方二釋。一云五唯緣實。五識唯現量。明",
    "T43n1830_002:0272b03": "了緣自相故。如色處中唯青等實眼識緣之。",
    "T43n1830_002:0272b04": "五識同時意識明了取得長短等故。長等假",
    "T43n1830_002:0272b05": "色色處所攝。若以別根．境相對。長等法處",
    "T43n1830_002:0272b06": "收。唯意緣故。此中所言隨大小者。隨其顯",
    "T43n1830_002:0272b07": "色大小頓變。眼識緣之無大小解。今談之",
    "T43n1830_002:0272b08": "為大小等也。意識緣之作大小相。非五識",
    "T43n1830_002:0272b09": "能緣作大小解。即是假形。色處既爾。乃至觸",
    "T43n1830_002:0272b10": "處亦不緣假。唯緣本實四大為境。不同",
    "T43n1830_002:0272b11": "經部　第二師云。五亦緣假。以能明了照",
    "T43n1830_002:0272b12": "其自相。是處自相。非事自相。亦非自相自",
    "T43n1830_002:0272b13": "相。處者十二處。事者謂青．黃等各各別事。自",
    "T43n1830_002:0272b14": "相自相者。於一青中復有多微一一各別。",
    "T43n1830_002:0272b15": "或多分段各各有別。由如是理故名現量。",
    "T43n1830_002:0272b16": "非言現量皆是實法。無漏亦緣諸假法故。",
    "T43n1830_002:0272b17": "然假有二。一無體假。二相待假。前如忿等。",
    "T43n1830_002:0272b18": "後如悔等。以癡相說。長等但是相待假收。",
    "T43n1830_002:0272b19": "非如青等相待仍實。名之為假。體是有法。",
    "T43n1830_002:0272b20": "無如經部緣假之失。長等有體。依他法故。",
    "T43n1830_002:0272b21": "長等但是青等分位。其實五識得多青等名",
    "T43n1830_002:0272b22": "緣長等。無別緣也。唯意得之。名緣假",
    "T43n1830_002:0272b23": "者。五識亦緣青分位故。故瑜伽論第三卷",
    "T43n1830_002:0272b24": "說。識變色時隨小大中　由此長等本識",
    "T43n1830_002:0272b25": "亦變。此甚難解。前解為勝。如對法第一",
    "T43n1830_002:0272b26": "疏。",
    "T43n1830_002:0272b27": "問若無極微佛何故說。",
    "T43n1830_002:0272b28": "論。為執麁色至實有極微。述曰。下第三顯",
    "T43n1830_002:0272b29": "極微非有實義。即是為執實法實我是一",
    "T43n1830_002:0272c01": "是常故。佛說極微令其除執。而分折色。",
    "T43n1830_002:0272c02": "非謂有實極微體故佛說之也。然依他故。",
    "T43n1830_002:0272c03": "可說為實成所緣緣故。依所折色說故。然",
    "T43n1830_002:0272c04": "瑜伽論第五十四。由五緣故佛說極微",
    "T43n1830_002:0272c05": "　問如何除折。",
    "T43n1830_002:0272c06": "論。諸瑜伽師至假說極微。述曰。言瑜伽",
    "T43n1830_002:0272c07": "者名為相應。此有五義故不別翻。一與境",
    "T43n1830_002:0272c08": "相應。不違一切法自性故。二與行相應。謂",
    "T43n1830_002:0272c09": "定惠等行相應也。三與理相應。安非安立二",
    "T43n1830_002:0272c10": "諦理也。四與果相應。能得無上菩提果也。",
    "T43n1830_002:0272c11": "五得果既圓利生救物。赴機應感藥病相",
    "T43n1830_002:0272c12": "應。此言瑜伽。法相應稱。取與理相應。多說",
    "T43n1830_002:0272c13": "唯以禪定為相應。瑜伽之師即依士釋。師",
    "T43n1830_002:0272c14": "有瑜伽名瑜伽師。即有財釋。若言瑜祇即",
    "T43n1830_002:0272c15": "觀行者。是師之稱。以假想惠。非謂實以刀",
    "T43n1830_002:0272c16": "等折之。於麁色相即是所折之色相也。半",
    "T43n1830_002:0272c17": "半破之漸次而折。除麁至細至不可折假",
    "T43n1830_002:0272c18": "說極微。不同小乘體無方分而不可折。",
    "T43n1830_002:0272c19": "論。雖此極微至是色邊際。述曰。以此極微",
    "T43n1830_002:0272c20": "體即是分而體有方。故言極微猶有方分。",
    "T43n1830_002:0272c21": "或復分者謂有二義。一方之分。二方即分。麁",
    "T43n1830_002:0272c22": "具二種。細唯後一。方即是分故無有失。若",
    "T43n1830_002:0272c23": "更折之便心相變似虛空現。不作色相現。",
    "T43n1830_002:0272c24": "所折之物即非極微。極微細故。故不可折。",
    "T43n1830_002:0272c25": "非如心等故有方分。方即分故非更有分。",
    "T43n1830_002:0272c26": "瑜伽說云極微有方無分者。更無細分故",
    "T43n1830_002:0272c27": "不相違。以此微相與空相隣故。諸經論皆",
    "T43n1830_002:0272c28": "說極微是色邊際。邊際者是窮盡義。過此更",
    "T43n1830_002:0272c29": "折便為非色。然此分別如對法第一瑜伽第",
    "T43n1830_002:0273a01": "三．五十四等說。五十四說。非肉天眼境。唯",
    "T43n1830_002:0273a02": "餘三眼境。唯惠折之。非實有故。",
    "T43n1830_002:0273a03": "論。由此應知至非極微成。述曰。破有對",
    "T43n1830_002:0273a04": "中。此為第二結上明非。",
    "T43n1830_002:0273a05": "論。餘無對色至定非實色。述曰。自下第二",
    "T43n1830_002:0273a06": "破無對色。即法處色。生起下文。此中二量。",
    "T43n1830_002:0273a07": "謂無對色。定非實有。許色所攝故。色種類",
    "T43n1830_002:0273a08": "故。如有對色。前已破訖故得為喻　又量",
    "T43n1830_002:0273a09": "云。或此定非實色。以無對故。如心．心所。",
    "T43n1830_002:0273a10": "心．心所法非實色故。",
    "T43n1830_002:0273a11": "論。諸有對色至真實色法。述曰。牒有對非",
    "T43n1830_002:0273a12": "結無對非。此五外境或現在。或過去。或現",
    "T43n1830_002:0273a13": "行。或唯種。或通二。如下第三．第八。觀所緣",
    "T43n1830_002:0273a14": "論等說。",
    "T43n1830_002:0273a15": "論。表無表色豈非實有。述曰。自下第三雙",
    "T43n1830_002:0273a16": "破有對。及無對也。於中有二。初問。次破。",
    "T43n1830_002:0273a17": "此即初也。此外人問。有對．無對既說為無。",
    "T43n1830_002:0273a18": "表．無表色豈非實有。世尊說有業及戒故",
    "T43n1830_002:0273a19": "下初總非。",
    "T43n1830_002:0273a20": "論。此非實有。述曰。下別破也。於中有二。",
    "T43n1830_002:0273a21": "初破外計。後外人引經為難。初中有三。一",
    "T43n1830_002:0273a22": "總非。二却詰。三別破。此即初也。",
    "T43n1830_002:0273a23": "論。所以者何。述曰。次却詰也。",
    "T43n1830_002:0273a24": "論。且身表色至以何為性。述曰。此下第三",
    "T43n1830_002:0273a25": "別破諸部。於中有二。一破表。二例破無",
    "T43n1830_002:0273a26": "表　初中有二。先破身。後破語　先中復",
    "T43n1830_002:0273a27": "二。初破外計。次申正義。破外計中有",
    "T43n1830_002:0273a28": "二。第一總問諸部。言身者積聚義。謂諸",
    "T43n1830_002:0273a29": "根大造色和合差別為體。積聚多色以成",
    "T43n1830_002:0273b01": "身故。或依止義。為眾多法所依止故。此義",
    "T43n1830_002:0273b02": "雖通。然唯身根別得總名。表謂表示。色處",
    "T43n1830_002:0273b03": "表色。以表依身故名身表。依身之表。依士",
    "T43n1830_002:0273b04": "釋也。此唯假業。若思實身業。動身之業。能",
    "T43n1830_002:0273b05": "動身故。成業論中廣釋諸部業體。不能煩",
    "T43n1830_002:0273b06": "引。",
    "T43n1830_002:0273b07": "論。若言是形至不可得故。述曰。下第二別",
    "T43n1830_002:0273b08": "破諸部。於中有二。初破薩婆多實有形。故",
    "T43n1830_002:0273b09": "言非實有。可分析故。如瓶等物。前已破",
    "T43n1830_002:0273b10": "表色處無故。今更破無表。故非實有。以彼",
    "T43n1830_002:0273b11": "長等以相形故成於形色。豈長等是實。相",
    "T43n1830_002:0273b12": "待之時便失相故　外人救曰。此實有性。有",
    "T43n1830_002:0273b13": "別長等極微性故。積集長性微即成長等。",
    "T43n1830_002:0273b14": "短等亦爾。故非表是假。若爾應失微本",
    "T43n1830_002:0273b15": "圓相。或應極微有別長形者。微本圓相。性",
    "T43n1830_002:0273b16": "雖是長而微不長。後此便變為其長等。豈",
    "T43n1830_002:0273b17": "非捨本微圓之相而成長等。若謂不然。",
    "T43n1830_002:0273b18": "應量破云。汝長極微。應無圓相。說是長",
    "T43n1830_002:0273b19": "故。如麁長等色　或積長等微。應不成",
    "T43n1830_002:0273b20": "長等。微圓相故。如顯色微　長等極微不",
    "T43n1830_002:0273b21": "可得故。故表是假。寧為實有。",
    "T43n1830_002:0273b22": "論。若言是動至無動義故。述曰。次破正量",
    "T43n1830_002:0273b23": "部。彼計身業以動為體。如成業論．俱舍十",
    "T43n1830_002:0273b24": "三。別有一物。色等動時能動名身業。今言",
    "T43n1830_002:0273b25": "亦非實有。纔生即滅無動義故。非謂纔",
    "T43n1830_002:0273b26": "生即滅證非實法。心．心所法亦實有故。彼",
    "T43n1830_002:0273b27": "言動者是長時滅法。如有人行從初發至",
    "T43n1830_002:0273b28": "住。一期之間有此動故。初行名生。中間名",
    "T43n1830_002:0273c01": "住。乃至終盡位時名滅。今言生已即滅無",
    "T43n1830_002:0273c02": "有動義。非生即滅謂一切假。應云汝動生",
    "T43n1830_002:0273c03": "已應滅。有生法故。如心．心所。依論量云。",
    "T43n1830_002:0273c04": "諸法無實動義。纔生即滅故。如心．心所。彼",
    "T43n1830_002:0273c05": "心．心所剎那即滅然無動義。",
    "T43n1830_002:0273c06": "彼若救云誰言生已即滅。若如即滅可無",
    "T43n1830_002:0273c07": "動義。然此因有隨一不成。今為成此即滅",
    "T43n1830_002:0273c08": "因故。",
    "T43n1830_002:0273c09": "論。有為法滅不待因故。述曰。量云。此動應",
    "T43n1830_002:0273c10": "生已即滅。因云滅不待因故。如心．心所。故",
    "T43n1830_002:0273c11": "知生已即滅　或云。動應剎那滅。有為法",
    "T43n1830_002:0273c12": "故。如鈴聲等。彼說鈴聲等是念念滅法",
    "T43n1830_002:0273c13": "故。雖彼自宗色等是有為非念念滅。非極",
    "T43n1830_002:0273c14": "成故無不定過。彼復救言如薩婆多法滅",
    "T43n1830_002:0273c15": "待滅相不待外緣。我部色等滅待外緣及",
    "T43n1830_002:0273c16": "內相因。故不可以不待因為證。有隨一",
    "T43n1830_002:0273c17": "故　今復成之。汝滅應不待因。許是滅",
    "T43n1830_002:0273c18": "故。如無為滅　但總言滅不須分別體之",
    "T43n1830_002:0273c19": "與相。若體若相皆應不待。此中總破相及",
    "T43n1830_002:0273c20": "非相。故有法之中須言有為。不然即有少",
    "T43n1830_002:0273c21": "分相符極成之失。",
    "T43n1830_002:0273c22": "論。滅若待因應非滅故。述曰。汝所執待因",
    "T43n1830_002:0273c23": "之滅應非是滅。以待因故。如生住等　生",
    "T43n1830_002:0273c24": "違於滅滅待因而方滅。滅違於生生應無",
    "T43n1830_002:0273c25": "因而自生。返覆成之。生違於滅生待因而",
    "T43n1830_002:0273c26": "方生。滅違於生不待因而自滅。此破正量。",
    "T43n1830_002:0273c27": "以彼部計展轉為救。故論連環展轉破之。",
    "T43n1830_002:0273c28": "不爾從下向上成立亦得。先成滅不待因。",
    "T43n1830_002:0273c29": "既成已成有為法剎那滅。既成已成無動。",
    "T43n1830_002:0274a01": "菩薩地中四十六云。滅若有因應更生故。",
    "T43n1830_002:0274a02": "此如生難。謂滅應更生。以待因故。如生。",
    "T43n1830_002:0274a03": "彼住等雖待因。然非是滅。又不極成。故非",
    "T43n1830_002:0274a04": "同喻。無不定失。",
    "T43n1830_002:0274a05": "論。若言有色至理亦不然。述曰。別有一物",
    "T43n1830_002:0274a06": "不是動等。心所引生能動手等說名身業。",
    "T43n1830_002:0274a07": "心等引生。簡脣．口等。非心引故。此破日出",
    "T43n1830_002:0274a08": "論者。即經部本師。佛去世後一百年中。北天",
    "T43n1830_002:0274a09": "竺怛叉翅羅國有鳩摩邏多。此言童首。造",
    "T43n1830_002:0274a10": "九百論。時五天竺有五大論師。喻如日出",
    "T43n1830_002:0274a11": "明導世間名日出者。以似於日。亦名譬喻",
    "T43n1830_002:0274a12": "師。或為此師造喻鬘論集諸奇事。名譬喻",
    "T43n1830_002:0274a13": "師。經部之種族。經部以此所說為宗。當時",
    "T43n1830_002:0274a14": "猶未有經部。經部四百年中方出世故如",
    "T43n1830_002:0274a15": "成業論。彼云。有色非顯非形。心所引生",
    "T43n1830_002:0274a16": "能動手等。是身業性。然不是動。理亦不然。",
    "T43n1830_002:0274a17": "總敘計非。",
    "T43n1830_002:0274a18": "論。此若是動義如前破。述曰。此非彼計。今",
    "T43n1830_002:0274a19": "設徵云。能動手等。體應是動。同正量義。",
    "T43n1830_002:0274a20": "已如前破。",
    "T43n1830_002:0274a21": "論。若是動因至不應名表。述曰。若非是",
    "T43n1830_002:0274a22": "動是動因者。即應是風大。風大能動故。量",
    "T43n1830_002:0274a23": "云。汝身業。應即風界。許體是色能動因故。",
    "T43n1830_002:0274a24": "如風大等　設許是風不應名表無表",
    "T43n1830_002:0274a25": "示故。如水火等。",
    "T43n1830_002:0274a26": "論。又觸不應通善惡性。述曰。汝執此風",
    "T43n1830_002:0274a27": "設許有表。即通善惡。觸法不應通善惡",
    "T43n1830_002:0274a28": "故。風非表業。觸處攝故。如火．水等　若無",
    "T43n1830_002:0274a29": "此物手等不能動。外草木等無此動因。云",
    "T43n1830_002:0274b01": "何能動。風定非此。非善惡故。如水等。若",
    "T43n1830_002:0274b02": "許風有善惡者。不然。觸入攝故。如水等。",
    "T43n1830_002:0274b03": "論。非顯香味至定非實有。述曰。汝此表色。",
    "T43n1830_002:0274b04": "亦非是顯．及與香．味。無表示故。如觸應",
    "T43n1830_002:0274b05": "知。復有香積世界之香雖有表示。即非此",
    "T43n1830_002:0274b06": "土。亦非彼許。此以音聲為佛事故。然彼不",
    "T43n1830_002:0274b07": "許香是表故　第二解云。又彼非表。但聞",
    "T43n1830_002:0274b08": "香時而自悟道。豈是由香表有善惡。此如",
    "T43n1830_002:0274b09": "見佛顯色即念佛等。觸物知善惡。豈以顯",
    "T43n1830_002:0274b10": "等為表也。第三結云。故身表業定非實有。",
    "T43n1830_002:0274b11": "然今後解雖違下論破名等文。設為此解",
    "T43n1830_002:0274b12": "答外無爽。",
    "T43n1830_002:0274b13": "外人問曰。何名身表。",
    "T43n1830_002:0274b14": "論。然心為因至假名身表。述曰。此述正義。",
    "T43n1830_002:0274b15": "大乘五塵皆無記性。然餘處言色．聲二處通",
    "T43n1830_002:0274b16": "善．惡者。一為隨順小乘等說。二為表示",
    "T43n1830_002:0274b17": "內心等說。實非善．惡。由加行心為等起因。",
    "T43n1830_002:0274b18": "顯隨心之善惡。簡餘香等扶根諸塵故。令",
    "T43n1830_002:0274b19": "內念念識之所變生滅之身。往趣餘處表示",
    "T43n1830_002:0274b20": "心故。假名善惡說為身業　言識變者。",
    "T43n1830_002:0274b21": "簡薩婆多等。生滅相續。簡正量部等",
    "T43n1830_002:0274b22": "　似有動作。簡譬喻師等　表示心故。顯其",
    "T43n1830_002:0274b23": "表義。此非業體表示其心。故名表業。香等",
    "T43n1830_002:0274b24": "無表示。不可名表。此上總破實身業已。",
    "T43n1830_002:0274b25": "論。語表亦非實有聲性。述曰。此下第二破",
    "T43n1830_002:0274b26": "語業也。初破外執。次述正義。此即總非。大",
    "T43n1830_002:0274b27": "乘解云。假語業者。語謂語言。音聲為性。語",
    "T43n1830_002:0274b28": "體即業。名為語業。持業釋也。此能表了所",
    "T43n1830_002:0274b29": "欲說義故名為語表。故名語也　或復語者",
    "T43n1830_002:0274c01": "字等所依。由帶字等能詮表故名之為語。",
    "T43n1830_002:0274c02": "實業即思。發語之業。亦依士釋。",
    "T43n1830_002:0274c03": "論。一剎那聲無詮表故。述曰。此破一切有",
    "T43n1830_002:0274c04": "部。就彼宗除佛餘一剎那聲不能詮故。又",
    "T43n1830_002:0274c05": "以理徵。設汝說佛一剎那聲。亦不能實詮。",
    "T43n1830_002:0274c06": "如汝說極微大。於大乘者以麁心故緣之",
    "T43n1830_002:0274c07": "不著。如我極細一剎那聲。汝宗不能有所",
    "T43n1830_002:0274c08": "詮表。故今總非。設就量云。語中汝除佛一剎",
    "T43n1830_002:0274c09": "那聲。應許有實表業。以是有情語聲攝故。",
    "T43n1830_002:0274c10": "如佛一念語　今既說除佛一切聲一念",
    "T43n1830_002:0274c11": "無表明非實表。一念實聲不能詮故。又佛",
    "T43n1830_002:0274c12": "一念聲言實能詮表。但汝自言。餘人不了。",
    "T43n1830_002:0274c13": "故不能詮　此違自義。大乘之中豈不許",
    "T43n1830_002:0274c14": "佛一念能詮。今諍是假。故宗法言有實表",
    "T43n1830_002:0274c15": "業。以簡過失。乃不違宗。若說假時我亦許",
    "T43n1830_002:0274c16": "故。又言。汝佛一剎那聲。無實詮表。許聲性",
    "T43n1830_002:0274c17": "故。如所餘聲　此遮實詮。無違宗失。",
    "T43n1830_002:0274c18": "論。多念相續便非實故。述曰。第二因破。或",
    "T43n1830_002:0274c19": "應此語多剎那聲是實能詮者。理亦不然。",
    "T43n1830_002:0274c20": "多念相續便非實故。量云。多念語聲。應不",
    "T43n1830_002:0274c21": "實能詮表。多念相續聲故。如風鈴等　或因",
    "T43n1830_002:0274c22": "云。語聲性故。如一念聲。一念聲詮。前已破",
    "T43n1830_002:0274c23": "故。得為喻也。",
    "T43n1830_002:0274c24": "論。外有對色前已破故。述曰。此中約前破",
    "T43n1830_002:0274c25": "有對色故今破之。量云。汝多念身表語聲。",
    "T43n1830_002:0274c26": "應是假法。合多成故。如瓶衣等。又外有對",
    "T43n1830_002:0274c27": "色前已破訖。明聲表業亦非實有。為量如",
    "T43n1830_002:0274c28": "前。",
    "T43n1830_002:0274c29": "論。然因心故至於理無違。述曰。此述正義。",
    "T43n1830_002:0275a01": "文相易知　言因心者。簡脣．口等。此時雖",
    "T43n1830_002:0275a02": "動然非語業。非因心故。心本不欲發於",
    "T43n1830_002:0275a03": "此故　識變者。簡經部。似聲者。簡薩婆",
    "T43n1830_002:0275a04": "多等。生滅相續。簡聲論者。彼計常故。",
    "T43n1830_002:0275a05": "似有表示。簡一切宗。彼皆實表故。",
    "T43n1830_002:0275a06": "論。表既實無無表寧實。述曰。第二例破無",
    "T43n1830_002:0275a07": "表亦無。於中有二。初破外執。次申正義。此",
    "T43n1830_002:0275a08": "破執也。汝無表色。亦非實有。色所攝故。",
    "T43n1830_002:0275a09": "如有對色　前已破得為喻　又汝無對",
    "T43n1830_002:0275a10": "色。應非實色。許無對故。如心．心所。若大",
    "T43n1830_002:0275a11": "眾．法密部。別立無表色。謂身勇。身精進。若",
    "T43n1830_002:0275a12": "心勇等心所攝。上座胸中色物亦法處攝。今",
    "T43n1830_002:0275a13": "例破之。",
    "T43n1830_002:0275a14": "論。然依思願至理亦無違。述曰。第二申正",
    "T43n1830_002:0275a15": "義也。此解無表如成業論末。已下大精稍",
    "T43n1830_002:0275a16": "有差別。謂依思是定道戒。願謂散無表。或",
    "T43n1830_002:0275a17": "思起願作善惡多小時節分限。或由異思。",
    "T43n1830_002:0275a18": "或由異緣未起已來。所造善惡時節分限。",
    "T43n1830_002:0275a19": "於此思上假立無表。此即總言。然中有別。",
    "T43n1830_002:0275a20": "論。謂此或依至增長位立。述曰。此無表色",
    "T43n1830_002:0275a21": "略有二種。一散無表。即是依發殊勝身．語",
    "T43n1830_002:0275a22": "善惡思種子增長之位名為無表。依謂所依。",
    "T43n1830_002:0275a23": "顯假依實。殊勝思者。簡下中思不發無表。",
    "T43n1830_002:0275a24": "身語者。顯色義。發善惡者。顯性非無記。惡",
    "T43n1830_002:0275a25": "者。不律儀業　增長位者。簡前及後。謂加",
    "T43n1830_002:0275a26": "行時種未增長。及後捨已種不增長。今有",
    "T43n1830_002:0275a27": "善惡戒時。種子增長剎那剎那七支倍倍即",
    "T43n1830_002:0275a28": "是種子念念體多。由現無依諸福業事。施主",
    "T43n1830_002:0275a29": "遠處心雖不緣。受者用時。施主要期緣今",
    "T43n1830_002:0275b01": "具故。種子增長增長福業。故受戒時。第三",
    "T43n1830_002:0275b02": "羯磨雖住無心。由前邀期緣今時具。種子",
    "T43n1830_002:0275b03": "雖無現行熏習。亦得念念體性倍增。即作",
    "T43n1830_002:0275b04": "白前從僧乞戒時心所發故。闍梨作白以後。",
    "T43n1830_002:0275b05": "其受戒者或無心故。猶如遣使作殺生等。",
    "T43n1830_002:0275b06": "若新熏種念念種子體新倍生上立無表。若",
    "T43n1830_002:0275b07": "本有種。體雖不增而功能倍。若新舊合用",
    "T43n1830_002:0275b08": "者。唯取新熏種倍倍生時用增上說。不用",
    "T43n1830_002:0275b09": "本有。力不及新故。初熏種時舊亦生種。今",
    "T43n1830_002:0275b10": "所立無表。唯依新熏上立也　然此新熏亦",
    "T43n1830_002:0275b11": "唯用增。而體不增為勝。既無現行如何種",
    "T43n1830_002:0275b12": "起。又定道戒體不增用增。此何故爾。此解",
    "T43n1830_002:0275b13": "為勝。約此祈願思種子上。假立散無表色",
    "T43n1830_002:0275b14": "也　又思種子者。顯所依體而非現行。發身",
    "T43n1830_002:0275b15": "語者。簡意業。不發身．語者是意業故。又遠",
    "T43n1830_002:0275b16": "近二思名為意業。非第三思正發業者。今",
    "T43n1830_002:0275b17": "言正發簡初二思。又簡遠近及與剎那。第",
    "T43n1830_002:0275b18": "三思是近因等起。故說發言　又解此思為",
    "T43n1830_002:0275b19": "色所以發身．語善色故。或止身．語惡色",
    "T43n1830_002:0275b20": "故。顯揚論說。諸律儀色依不現行法建立",
    "T43n1830_002:0275b21": "色性。此中善戒言發身．語者。彼說決定得",
    "T43n1830_002:0275b22": "色名因。定．道合說。此顯差別。定．道不發",
    "T43n1830_002:0275b23": "業故。",
    "T43n1830_002:0275b24": "論。或依定中至故是假有。述曰。此中二無",
    "T43n1830_002:0275b25": "表。謂依定中止身．語惡現行思上立定．道",
    "T43n1830_002:0275b26": "戒。不約種子。此名隨心轉。故現行思可爾",
    "T43n1830_002:0275b27": "種子不爾。故止身語惡者。解名為色所由",
    "T43n1830_002:0275b28": "　問定戒可爾。道共戒若現思者。即八道支",
    "T43n1830_002:0275b29": "正語．業．命以何為體　彼皆表故以現思",
    "T43n1830_002:0275c01": "為體　豈一現思亦表無表　彼非是表但",
    "T43n1830_002:0275c02": "名無表　又雖發身．語。而非表無表。如",
    "T43n1830_002:0275c03": "發身．語思　又望不同。通於二義通表無",
    "T43n1830_002:0275c04": "表不爾八地已上菩薩。及如來身。應無表",
    "T43n1830_002:0275c05": "業等。又此唯用念念增長而體不增。非一剎",
    "T43n1830_002:0275c06": "那有二思並故。故知別脫用此解勝　問曰",
    "T43n1830_002:0275c07": "別解脫種上立無表可爾。以無表示他故。",
    "T43n1830_002:0275c08": "何故定道戒。遂現行上立仍名無表耶。此",
    "T43n1830_002:0275c09": "應是意表　答曰不然。此亦不能表示他",
    "T43n1830_002:0275c10": "故　問曰若爾即散意識現行思應名無表。",
    "T43n1830_002:0275c11": "此亦不能表示他故　答曰此定等中別",
    "T43n1830_002:0275c12": "有殊勝止身．語惡。先有祈願別脫類故。不",
    "T43n1830_002:0275c13": "發善身語。於現思上假名定道無表。隨心",
    "T43n1830_002:0275c14": "轉故。散意不然。既非殊勝止身．語惡。及無",
    "T43n1830_002:0275c15": "祈願等故不名無表。散意殊勝祈願。即是",
    "T43n1830_002:0275c16": "別脫表戒。從他受得。緣外身．語與此不同。",
    "T43n1830_002:0275c17": "此大乘一支二支乃至多支皆發無表。祈願",
    "T43n1830_002:0275c18": "勝故。盡形祈故。此意表業現行者名表。然",
    "T43n1830_002:0275c19": "無無表。如瑜伽第五十三．并樞要．及別抄",
    "T43n1830_002:0275c20": "等　然今應說二種無表何大種造等。如",
    "T43n1830_002:0275c21": "五十四．及六十六等解。及如下第七卷抄解。",
    "T43n1830_002:0275c22": "三業無表皆假所以。如佛地第四．成業等解。",
    "T43n1830_002:0275c23": "定共戒與道共戒應明寬狹。此中言定中",
    "T43n1830_002:0275c24": "通明道者。明無漏戒亦名定戒。",
    "T43n1830_002:0275c25": "論。世尊經中至豈不違經。述曰。即第二段",
    "T43n1830_002:0275c26": "外引經難。初問。次答。此初問也。",
    "T43n1830_002:0275c27": "論。不撥為無但言非色。述曰。此總答。下別",
    "T43n1830_002:0275c28": "顯。",
    "T43n1830_002:0275c29": "若爾何者名身．語業。",
    "T43n1830_002:0276a01": "論。能動身思至說名意業。述曰。下文有二。",
    "T43n1830_002:0276a02": "一出體。二釋名。近意之業。意相應業。名",
    "T43n1830_002:0276a03": "意業。隣近釋。依意之業。依士釋。此言三種",
    "T43n1830_002:0276a04": "思中第三思正發身．語者。是身．語業體也。",
    "T43n1830_002:0276a05": "前二審慮．決定思。與意俱故。作動意故。名",
    "T43n1830_002:0276a06": "意業。五十三云。不發身．語思名意表業。",
    "T43n1830_002:0276a07": "自有表知故。此二種思是發身．語遠近加",
    "T43n1830_002:0276a08": "行。動發勝思正發身．語。是三差別　問曰",
    "T43n1830_002:0276a09": "若發身．語思是身．語業。表無表中何者所",
    "T43n1830_002:0276a10": "攝。如言色．聲假名表業。思種假名無表。",
    "T43n1830_002:0276a11": "此現行思名為何法　答曰此正業體。而非",
    "T43n1830_002:0276a12": "表無表。不示他故非表。自表知故非無表。",
    "T43n1830_002:0276a13": "又不恒續故。以色例表假實相徵如理思",
    "T43n1830_002:0276a14": "擇　由此應作四句分別。有唯名無表",
    "T43n1830_002:0276a15": "非表。謂別脫無表。有唯表非無表。謂散身．",
    "T43n1830_002:0276a16": "語。有亦表亦無表。謂定．道思。瑜伽說。意思",
    "T43n1830_002:0276a17": "自表知故亦名為表。即八地以去觀中意俱",
    "T43n1830_002:0276a18": "思通二義故。有是業非表無表。謂身．語業",
    "T43n1830_002:0276a19": "思。",
    "T43n1830_002:0276a20": "問曰何故名業及道。",
    "T43n1830_002:0276a21": "論。起身語思至亦名為道。述曰。此第三發",
    "T43n1830_002:0276a22": "身．語思有所造作。謂於境轉造作於心。復",
    "T43n1830_002:0276a23": "能發身．語故名為業。道有二義。一者是前",
    "T43n1830_002:0276a24": "審．決二思所遊履故。謂第三思。為前二思",
    "T43n1830_002:0276a25": "所遊履故。即是所緣所引發義。如身．語",
    "T43n1830_002:0276a26": "是思所遊等。二者或通生當來苦樂異熟",
    "T43n1830_002:0276a27": "故亦名道。思道名亦亦於業也。非唯名",
    "T43n1830_002:0276a28": "業。亦名道故　又亦身．語二。非唯身．語名",
    "T43n1830_002:0276a29": "道。思但名業。即是身．語亦得名業。思亦名",
    "T43n1830_002:0276b01": "道。道者依止義。依之進趣生當果故。十業",
    "T43n1830_002:0276b02": "道中前七之思。為後三種業所履故。意業能",
    "T43n1830_002:0276b03": "生當異熟故。是其道義。",
    "T43n1830_002:0276b04": "論。故前七業道亦思為自性。述曰。非但意",
    "T43n1830_002:0276b05": "業以思為體。身．語二業體復是思。故論言",
    "T43n1830_002:0276b06": "亦　又業道實體唯思是也。假名業道通身．",
    "T43n1830_002:0276b07": "語二。以實思業亦二假道。故論言亦。",
    "T43n1830_002:0276b08": "論。或身語表至說名業道。述曰。前解思業",
    "T43n1830_002:0276b09": "名為業道。此下第二正解身．語名業道義。",
    "T43n1830_002:0276b10": "思所造作。非能造作故。如文可知。",
    "T43n1830_002:0276b11": "論。由此應知至變似色生。述曰。自下第三",
    "T43n1830_002:0276b12": "此總結非。申正義也。",
    "T43n1830_002:0276b13": "論。不相應行亦非實有。述曰。自下第二破",
    "T43n1830_002:0276b14": "不相應。於中有二。初總破諸部。後別破異",
    "T43n1830_002:0276b15": "計。初中復三。一總非。二却詰。三量斥。此即",
    "T43n1830_002:0276b16": "初也。不相應者。簡非色．心．及諸心所。不相",
    "T43n1830_002:0276b17": "似故。行簡無為。",
    "T43n1830_002:0276b18": "論。所以者何。述曰。外返詰也。",
    "T43n1830_002:0276b19": "論。得非得等至體相可得。述曰。下以量斥",
    "T43n1830_002:0276b20": "於中有三。初難實有。別舉體相及作用因。",
    "T43n1830_002:0276b21": "二合難體用。三別難實有　初中有三。一",
    "T43n1830_002:0276b22": "舉有法及難體因。二舉難用因。三顯其宗",
    "T43n1830_002:0276b23": "法以結於假。此即初也　得非得等。是有法。",
    "T43n1830_002:0276b24": "下文云定非實有。法也。此初量云。得非得",
    "T43n1830_002:0276b25": "等。定非實有。非如色．心．及心所等現比二",
    "T43n1830_002:0276b26": "量有體可得故。如畢竟無　俱舍云。非如",
    "T43n1830_002:0276b27": "色等現量可得。非如眼根等比量所得。既不",
    "T43n1830_002:0276b28": "如色等。故異色等無別體用。其無為等即",
    "T43n1830_002:0276b29": "色等性。舉色．心等。以顯無為如色．心等",
    "T43n1830_002:0276c01": "現可得故。無不定失。又擇滅等非此所許。",
    "T43n1830_002:0276c02": "亦無不定。",
    "T43n1830_002:0276c03": "論。非異色心至作用可得。述曰。此難作用。",
    "T43n1830_002:0276c04": "其因有別。謂非異色．心．及心所等。現比二",
    "T43n1830_002:0276c05": "量作用可得故。宗．喻同前。真如與心等非",
    "T43n1830_002:0276c06": "一向異。亦無過失。",
    "T43n1830_002:0276c07": "論。由此定知至分位假立。述曰。舉其宗",
    "T43n1830_002:0276c08": "法結歸假也。至下當知。",
    "T43n1830_002:0276c09": "論。此定非異至許蘊攝故。述曰。即第二段",
    "T43n1830_002:0276c10": "合難體．用。此者即不相應法也。量云。此不",
    "T43n1830_002:0276c11": "相應。定非異於色．心．心所有實體用。許",
    "T43n1830_002:0276c12": "蘊攝故。如色．心等　其真如等與色等",
    "T43n1830_002:0276c13": "不一不異。不同彼宗不相應行一向有異。",
    "T43n1830_002:0276c14": "無不定失。又非蘊攝。即成異品。況非一向",
    "T43n1830_002:0276c15": "異於色．心等也。許言簡過准上應知。",
    "T43n1830_002:0276c16": "論。或心心所至定非實有。述曰。下第三段",
    "T43n1830_002:0276c17": "別難實有。有二比量。此第一也。有法同前。",
    "T43n1830_002:0276c18": "故文不說。謂不相應行。定非實有。或心．心",
    "T43n1830_002:0276c19": "所．及色．無為所不攝故。如畢竟無　畢竟",
    "T43n1830_002:0276c20": "無者。即龜毛等。瑜伽思惠地有四種無。此即",
    "T43n1830_002:0276c21": "彼一。前言異等。真如與心等不一不異。故",
    "T43n1830_002:0276c22": "因不舉無為。今言實有。為宗法。故舉無",
    "T43n1830_002:0276c23": "為也。簡不定失。",
    "T43n1830_002:0276c24": "論。或餘實法至非實有體。述曰。有法如前。",
    "T43n1830_002:0276c25": "此中假法。共許瓶等。不共許忿等。今但總言。",
    "T43n1830_002:0276c26": "汝不相應行。定非實有。除假以外許餘實",
    "T43n1830_002:0276c27": "法所不攝故。如餘假法　此中餘言。顯色",
    "T43n1830_002:0276c28": "心等所不攝也。不言許者隨一不成。文外",
    "T43n1830_002:0276c29": "量云。汝不相應行名。非有此實體。此餘心",
    "T43n1830_002:0277a01": "等所不攝故。如瓶．忿等。顯揚十八具廣破",
    "T43n1830_002:0277a02": "此。不繁廣引。",
    "T43n1830_002:0277a03": "論。且彼如何至有實體用。述曰。下別破異",
    "T43n1830_002:0277a04": "計。於中有三。初破本薩婆多等說十四不",
    "T43n1830_002:0277a05": "相應者。第二破大眾部．一說部．說出世部．",
    "T43n1830_002:0277a06": "雞胤部．化地部計。第三例破成實論師無表",
    "T43n1830_002:0277a07": "戒等。正量部等所說不失增長。正理論師所",
    "T43n1830_002:0277a08": "立和合性等　初破本薩婆多十四不相應",
    "T43n1830_002:0277a09": "中有六段。一破得．非得。二破同分。三破",
    "T43n1830_002:0277a10": "命根。四破二無心定．及無想異熟。五破四",
    "T43n1830_002:0277a11": "相。六破名．句．文身　於中一一皆有四文。",
    "T43n1830_002:0277a12": "一問外人說有之由。二外人引有之教理。",
    "T43n1830_002:0277a13": "三以理教難。四申成正義。此即初也。雜心",
    "T43n1830_002:0277a14": "等說異生性狹。退不成就等無處攝故。俱",
    "T43n1830_002:0277a15": "舍立非得不說異生性。即非得攝故。以成",
    "T43n1830_002:0277a16": "不成相返而立故對問也　文言且者。顯簡",
    "T43n1830_002:0277a17": "持義　又言異者。顯不離義。彼宗亦說不",
    "T43n1830_002:0277a18": "離色等別住有體色等俱故。",
    "T43n1830_002:0277a19": "論。契經說故至十無學法。述曰。外人引",
    "T43n1830_002:0277a20": "有之教理也。此顯異生聖者俱有得經。",
    "T43n1830_002:0277a21": "補特伽羅。數取趣也。即諸異生　十無學法",
    "T43n1830_002:0277a22": "者。一無學正見。二正思惟。三正語。四正業。",
    "T43n1830_002:0277a23": "五正命。六正精進。七正念。八正定。九正解",
    "T43n1830_002:0277a24": "脫。十正智。此十法義如別章說。",
    "T43n1830_002:0277a25": "論。又說異生至不成就煩惱。述曰。此顯異",
    "T43n1830_002:0277a26": "生聖者俱有。不成就異生等言。至下當釋。",
    "T43n1830_002:0277a27": "此且引經證得等有。",
    "T43n1830_002:0277a28": "論。成不成言顯得非得。述曰。結經證有。",
    "T43n1830_002:0277a29": "論。經不說此至為證不成。述曰。以教理",
    "T43n1830_002:0277b01": "難也。先皆總非。次方申難。此總非也。經說",
    "T43n1830_002:0277b02": "成不成。不別說言異色等有。故非成證。",
    "T43n1830_002:0277b03": "論。亦說輪王至他身非情。述曰。下文有二。",
    "T43n1830_002:0277b04": "先難得已。後例非得　破得中有二。初以",
    "T43n1830_002:0277b05": "教為齊責。後教外別生徵　初中有四。第",
    "T43n1830_002:0277b06": "一以教為齊責　七寶者。一象寶。二馬寶。三",
    "T43n1830_002:0277b07": "主兵臣。四主藏臣。五女寶。六珠。七輪。此中",
    "T43n1830_002:0277b08": "前五他身有情。後二非情。此七寶義如別章",
    "T43n1830_002:0277b09": "說。既言輪王成就此七寶。豈成他身及非",
    "T43n1830_002:0277b10": "情也。彼宗不許成他．非情故。",
    "T43n1830_002:0277b11": "論。若謂於寶至假說成就。述曰。第二難寶",
    "T43n1830_002:0277b12": "假成。謂彼救言。輪王於寶有自在用。隨欲",
    "T43n1830_002:0277b13": "轉故假名成就。非謂有得同善惡等。",
    "T43n1830_002:0277b14": "論。於善惡法至而執實得。述曰。何故於寶",
    "T43n1830_002:0277b15": "即假說成非實有得。異生成就善惡諸法",
    "T43n1830_002:0277b16": "言有實得。量云。汝宗七寶。應有實得得。契",
    "T43n1830_002:0277b17": "經說有成就言故。如善惡等　汝善惡法。",
    "T43n1830_002:0277b18": "應無實得得。契經說有成就言故。如七寶",
    "T43n1830_002:0277b19": "等　又量云。善惡等法。應自在故名成就。",
    "T43n1830_002:0277b20": "經有成就言故。如七寶等　此就他說。",
    "T43n1830_002:0277b21": "第三例寶唯現。彼復救言。",
    "T43n1830_002:0277b22": "論。若謂七寶至可假說成。述曰。此牒彼計。",
    "T43n1830_002:0277b23": "七寶現在。可說自在名為成就。善惡之法",
    "T43n1830_002:0277b24": "理則不然。非必皆唯現在有故。",
    "T43n1830_002:0277b25": "次論主難。",
    "T43n1830_002:0277b26": "論。寧知所成至理非有故。述曰。寧知善惡",
    "T43n1830_002:0277b27": "離現在有。離現之法非我許有。故今言現",
    "T43n1830_002:0277b28": "者。無為亦是現。今即有故。又現者現在。現在",
    "T43n1830_002:0277b29": "外皆非有。擇滅等亦爾。而我真如與現在",
    "T43n1830_002:0277c01": "法不即不離。不可離現而說有故。故知",
    "T43n1830_002:0277c02": "唯有現在之法。即可自在故名成就。離現",
    "T43n1830_002:0277c03": "實法理非有故。故知決定不成過．未。而我",
    "T43n1830_002:0277c04": "真如不說實得得。而智證之故假說無妨。",
    "T43n1830_002:0277c05": "擇．非擇滅我無別體。亦非此證。",
    "T43n1830_002:0277c06": "第四破外伏難。外人問曰。若無得者。未得．",
    "T43n1830_002:0277c07": "者未得已失。及無為法應永不成。",
    "T43n1830_002:0277c08": "論。現在必有善種等故。述曰。未得．已失現",
    "T43n1830_002:0277c09": "行之法。現在必有善．惡．無記諸法種子。後",
    "T43n1830_002:0277c10": "得生故。於現種子假名成就。已得真如",
    "T43n1830_002:0277c11": "者。有無漏種。須即緣故。",
    "T43n1830_002:0277c12": "善種等言。攝惡．無記。及真如智。更無過失。",
    "T43n1830_002:0277c13": "論。又得於法有何勝用。述曰。自下第二教",
    "T43n1830_002:0277c14": "外別生徵。於中有二。初總。後別。今總問",
    "T43n1830_002:0277c15": "彼。又此得等於所得法有何勝用。",
    "T43n1830_002:0277c16": "論。若言能起。述曰。毘婆沙中雖有二說。",
    "T43n1830_002:0277c17": "得於所得能起不失。婆沙本意取不失因。",
    "T43n1830_002:0277c18": "生能起法。非得能故。下難有二。此外人",
    "T43n1830_002:0277c19": "言能起諸法。起者生也。即生彼法義。",
    "T43n1830_002:0277c20": "論。應起無為。述曰。論主難云。應起無為。",
    "T43n1830_002:0277c21": "以有得故。如有為等。",
    "T43n1830_002:0277c22": "論。一切非情應永不起。述曰。一切非情即",
    "T43n1830_002:0277c23": "外具等。應永不起。以無得起故。如龜毛",
    "T43n1830_002:0277c24": "等　彼宗不許外法非情有得得故。過去．",
    "T43n1830_002:0277c25": "未來已成就法應恒常起。以有得故。如現",
    "T43n1830_002:0277c26": "得法。",
    "T43n1830_002:0277c27": "論。未得已失應永不生。述曰。一切未得應",
    "T43n1830_002:0277c28": "永不生。已失之法更不應生。此中通說。未",
    "T43n1830_002:0277c29": "得之法及易界地等已捨之法。應永不生。",
    "T43n1830_002:0278a01": "無能生得故。如龜毛等。",
    "T43n1830_002:0278a02": "論。若俱生得為因起者。述曰。此設彼救。",
    "T43n1830_002:0278a03": "未得已失之法現雖無得。彼皆許有俱生",
    "T43n1830_002:0278a04": "得故後時能起。以俱生得為能起因故。今",
    "T43n1830_002:0278a05": "牒之云若爾者。",
    "T43n1830_002:0278a06": "次論主難。",
    "T43n1830_002:0278a07": "論。所執二生便為無用。述曰。諸有為相應",
    "T43n1830_002:0278a08": "無用故。有俱生因及前後得故。此中所說",
    "T43n1830_002:0278a09": "大小二生更何所用。汝宗有情數法二生。應",
    "T43n1830_002:0278a10": "無用。許有能得故。如無為法。",
    "T43n1830_002:0278a11": "論。又具善惡至應頓現前。述曰。若法由",
    "T43n1830_002:0278a12": "有前後得等皆能生者。應一切時頓生三",
    "T43n1830_002:0278a13": "性。得恒有故。量云。汝善心起時餘所未起善",
    "T43n1830_002:0278a14": "惡等法現有得者。並應亦起。以有能生得",
    "T43n1830_002:0278a15": "故。如現起善法　更互為量准此應知",
    "T43n1830_002:0278a16": "　彼復救云若雖有得。無所餘因可和合故",
    "T43n1830_002:0278a17": "不俱起者。",
    "T43n1830_002:0278a18": "論。若待餘因得便無用。述曰。所待之餘自",
    "T43n1830_002:0278a19": "能生故。以前破文俱舍等有。",
    "T43n1830_002:0278a20": "彼復救云。",
    "T43n1830_002:0278a21": "論。若待於法至成就彼故。述曰。此牒彼計。",
    "T43n1830_002:0278a22": "若無得者不成就彼。正理師救。",
    "T43n1830_002:0278a23": "次論主難。",
    "T43n1830_002:0278a24": "論。諸可成法至實不可得。述曰。即是現在",
    "T43n1830_002:0278a25": "及真如等。皆不離有情。何須得成就。過．",
    "T43n1830_002:0278a26": "未無法。前已論故更不須成。離有情者實",
    "T43n1830_002:0278a27": "不可得。",
    "T43n1830_002:0278a28": "論。故得於法俱為無用。述曰。不離有情",
    "T43n1830_002:0278a29": "法。若離有情法。俱為無用。前何須故。後即",
    "T43n1830_002:0278b01": "無故。又得於法為因能起。或不失因。以理",
    "T43n1830_002:0278b02": "推徵。俱無用也　此中離言有二。一內有情",
    "T43n1830_002:0278b03": "數法名不離法。外無情法名離有情法。初",
    "T43n1830_002:0278b04": "可說有得。後不可說有得。二云識所",
    "T43n1830_002:0278b05": "變不離有情法。即非情法亦不離有情。無",
    "T43n1830_002:0278b06": "法名離有情法。初說有得後即無得。亦",
    "T43n1830_002:0278b07": "通非情說有得也。既說輪王成就七寶。亦",
    "T43n1830_002:0278b08": "得說成他身非情。故通取得他非情勝。又",
    "T43n1830_002:0278b09": "現行成就即一切法。非情現行寧即非也。故",
    "T43n1830_002:0278b10": "後解勝。",
    "T43n1830_002:0278b11": "論。得實無故非得亦無。述曰。以得無實",
    "T43n1830_002:0278b12": "故非得亦無。得有用而尚無。非得無用如何",
    "T43n1830_002:0278b13": "有。非得非有。得與非得相返立故。如得。",
    "T43n1830_002:0278b14": "論。然依有情至三種成就。述曰。申正義",
    "T43n1830_002:0278b15": "有二。初明得。後明非得也。然外非情。他",
    "T43n1830_002:0278b16": "身。過．未。皆非可成。然以輪王成七寶故",
    "T43n1830_002:0278b17": "亦許。大乘於他．非情許建立得。可有受",
    "T43n1830_002:0278b18": "用者許成就故。准下第二成他根不成以",
    "T43n1830_002:0278b19": "為二說。此言可成。謂五種姓互所無者名",
    "T43n1830_002:0278b20": "不可成。即自身中所有種子。及現行中可受",
    "T43n1830_002:0278b21": "用者。他身．非情名可成法。依此等上立成",
    "T43n1830_002:0278b22": "就．得。然今大乘都無文解得．成就別。准理",
    "T43n1830_002:0278b23": "及教。實體無別。如瑜伽論五十二說。云何",
    "T43n1830_002:0278b24": "得．獲．成就。謂若略說生緣．攝受．增盛之因",
    "T43n1830_002:0278b25": "說名為得。彼復說言。當知此得略有三種",
    "T43n1830_002:0278b26": "一種子成就等　故得．成就二無差別。",
    "T43n1830_002:0278b27": "依何分位立成就也。",
    "T43n1830_002:0278b28": "論。一種子成就至三現行成就。述曰。五十",
    "T43n1830_002:0278b29": "二說。若所有染污法。諸無記法生得善法。不",
    "T43n1830_002:0278c01": "由功用而現行者。染法未為奢摩他伏。無",
    "T43n1830_002:0278c02": "記未為聖道永害。生得未為邪見損伏。如",
    "T43n1830_002:0278c03": "是名為種子成就。此等未損。行與不行皆",
    "T43n1830_002:0278c04": "名成就。故瑜伽言。於引發緣勢力自在假",
    "T43n1830_002:0278c05": "立為得。即是一切見．修煩惱。三無記法任運",
    "T43n1830_002:0278c06": "起者。及生得善所有種子。皆此成就。從無",
    "T43n1830_002:0278c07": "始來此等種子數修習故。然五十六。對法第",
    "T43n1830_002:0278c08": "五。說種子成。如生欲界未離欲染。此諸",
    "T43n1830_002:0278c09": "煩惱及隨煩惱名為成就。若離此地欲亦",
    "T43n1830_002:0278c10": "名不成就。彼依有體及與損害能生現行",
    "T43n1830_002:0278c11": "作用力故名成不成就。瑜伽唯約未為損",
    "T43n1830_002:0278c12": "伏能生用說。無不成就。亦不相違。對法論",
    "T43n1830_002:0278c13": "等。不說任運一分無記是種子成。生得善中",
    "T43n1830_002:0278c14": "文亦略也。然准彼論。自在成就言一分無",
    "T43n1830_002:0278c15": "記。其種子成就。理亦攝餘一分無記。其生得",
    "T43n1830_002:0278c16": "善與瑜伽同。然准對法。亦應如彼煩惱。理",
    "T43n1830_002:0278c17": "說通成不成。以在他界不起他界生得",
    "T43n1830_002:0278c18": "善故。唯說成就同於瑜伽。以瑜伽中但依",
    "T43n1830_002:0278c19": "染法能生用說。其能治道說奢摩他。不說",
    "T43n1830_002:0278c20": "無漏道。以對法中。通說染體及用未滅名",
    "T43n1830_002:0278c21": "為成就。通無漏道名為能治。對法文盡。瑜",
    "T43n1830_002:0278c22": "伽少分。故知二論各據一義。此種成就唯取",
    "T43n1830_002:0278c23": "種子。如瑜伽說。對法論中但約染法。有體",
    "T43n1830_002:0278c24": "無體有用無用。名成．不成。生得有用名",
    "T43n1830_002:0278c25": "為成就。亦不說現行名種子成就。今依對",
    "T43n1830_002:0278c26": "法依體用有名成。約體用無名不成者。",
    "T43n1830_002:0278c27": "且依用說。如欲界染法為奢摩他伏。第七",
    "T43n1830_002:0278c28": "識中一向成。六識中名成不成。六識之中見",
    "T43n1830_002:0278c29": "道一向成。修道名成不成。修道中我見等不",
    "T43n1830_002:0279a01": "伏名成。貪．嗔等伏名不成。已伏者作用無",
    "T43n1830_002:0279a02": "名不成。未伏作用有名成。若無漏道。依染",
    "T43n1830_002:0279a03": "種體名成不成。義亦有別。離欲界染見道",
    "T43n1830_002:0279a04": "門者。一向不成。已斷故。修道通成不成。修",
    "T43n1830_002:0279a05": "道中第七識一向成。金剛心方斷故。六識一",
    "T43n1830_002:0279a06": "向不成。此依我見等離欲斷說。不爾即通",
    "T43n1830_002:0279a07": "成及不成。其無記法。若有聖道望斷縛。名",
    "T43n1830_002:0279a08": "成不成亦得。望體成佛名不成。不爾名成。",
    "T43n1830_002:0279a09": "若生得善法。有依用名成不成。未為邪見",
    "T43n1830_002:0279a10": "伏。生在此地名成。若邪見伏不生之地名",
    "T43n1830_002:0279a11": "不成。若依體說。若已成佛名不成。已捨故。",
    "T43n1830_002:0279a12": "若未成佛恒名成。對法中染法。有體及用",
    "T43n1830_002:0279a13": "名成不成。說有無漏對治道故。瑜伽唯有",
    "T43n1830_002:0279a14": "作用名成不成。以增盛種子方名得故。無",
    "T43n1830_002:0279a15": "記．生得善。唯瑜伽有約損用名成不成。無",
    "T43n1830_002:0279a16": "記體者。應互相准作成不成　自在成就者。",
    "T43n1830_002:0279a17": "瑜伽論說。若加行所生善法。及一分無記。增",
    "T43n1830_002:0279a18": "盛種子名自在成。由加行力方得自在。又",
    "T43n1830_002:0279a19": "成此時名自在者。故說此等名自在成。對",
    "T43n1830_002:0279a20": "法論說。加行善法。謂世出世一切功德一分",
    "T43n1830_002:0279a21": "無記。謂工巧處變化心等。等言為顯攝威",
    "T43n1830_002:0279a22": "儀心極串習者。唯除生得無記之法。若准對",
    "T43n1830_002:0279a23": "法染污等法說。其加行善等。若體若用。亦",
    "T43n1830_002:0279a24": "有成不成者。如斷善根用不成。成佛之時",
    "T43n1830_002:0279a25": "體不成。有漏者已捨故。無記亦有用成及不",
    "T43n1830_002:0279a26": "成。離縛等故。若望成佛亦有體不成者。其",
    "T43n1830_002:0279a27": "無漏種亦爾。用有成不成。謂得勝捨劣。及",
    "T43n1830_002:0279a28": "退失現法樂住等名不成。已生現行者名",
    "T43n1830_002:0279a29": "成。有未起無漏現行位名不成。後起現",
    "T43n1830_002:0279b01": "位名成。其體亦有成不成。無種姓名不成。",
    "T43n1830_002:0279b02": "有者名成。有三乘決定所有姓名成。互所",
    "T43n1830_002:0279b03": "無名不成　現行成就者。對法等說。諸蘊",
    "T43n1830_002:0279b04": "處界。若善．不善．無記現行。名現行成就。種",
    "T43n1830_002:0279b05": "若斷損。現行亦不成就。現起時必名成。不",
    "T43n1830_002:0279b06": "起位名不成。前二唯種。此唯現行。三種成",
    "T43n1830_002:0279b07": "就皆通有漏。若無漏法唯後二種。若大乘",
    "T43n1830_002:0279b08": "位伏斷有異。如樞要說　問何故種分為",
    "T43n1830_002:0279b09": "二。現唯立一　答以種隱而難知離之為",
    "T43n1830_002:0279b10": "二。現行顯而易了合而為一　又影顯故。",
    "T43n1830_002:0279b11": "論。翻此假立不成就名。述曰。此顯非得翻",
    "T43n1830_002:0279b12": "得而立非別有體。斷體斷善不成等皆此",
    "T43n1830_002:0279b13": "中攝。然今辨得聊以義門。一辨依處。今者",
    "T43n1830_002:0279b14": "通說依他．非情。自心變似皆自種子之所",
    "T43n1830_002:0279b15": "生起。通成他身。及非情法。不同小乘心外",
    "T43n1830_002:0279b16": "取法故。二辨差別直申正義。恐理不明。聊",
    "T43n1830_002:0279b17": "相對辨。薩婆多得依三種別。一屬所得謂有",
    "T43n1830_002:0279b18": "為得。二屬能得道。謂擇滅得。通有無漏。三",
    "T43n1830_002:0279b19": "屬所依。謂非擇得。屬所依眾同分也　今",
    "T43n1830_002:0279b20": "者大乘有為法得定屬所得。擇滅之得亦定",
    "T43n1830_002:0279b21": "屬道。然唯無漏　非擇滅得略有三種。一屬",
    "T43n1830_002:0279b22": "道。謂六行伏惑所得無為。非是擇滅。不",
    "T43n1830_002:0279b23": "斷種故。不屬所依。世道得故。二屬所依。",
    "T43n1830_002:0279b24": "所依謂第八識。如畢竟得非擇滅法。及佛身",
    "T43n1830_002:0279b25": "中邪理不生等。三屬種子。暫緣闕法。有種",
    "T43n1830_002:0279b26": "子在不屬所依故　或即屬所依。種子即",
    "T43n1830_002:0279b27": "本識故。非心緣證。亦不屬道。故但屬種。然",
    "T43n1830_002:0279b28": "通有漏及無漏法。三性別等如對法說",
    "T43n1830_002:0279b29": "　所非得法亦通一切。即前一切種子緣闕不",
    "T43n1830_002:0279c01": "生名非得故。非得唯有屬於所依。通有無",
    "T43n1830_002:0279c02": "漏。或屬種子。暫非得故。種猶有故。亦有義",
    "T43n1830_002:0279c03": "門。與小乘別。如餘記說。不能繁述　所成",
    "T43n1830_002:0279c04": "就有三。所不成就亦爾。前說不成即三非得。",
    "T43n1830_002:0279c05": "論。此類雖多至名異生性。述曰。五十二說",
    "T43n1830_002:0279c06": "三界見所斷種子。唯未永害量名異生性。",
    "T43n1830_002:0279c07": "即通二障不善．無記二法之上假施設之。",
    "T43n1830_002:0279c08": "異生性者。或五四蘊成有情法。性唯染污。",
    "T43n1830_002:0279c09": "異生之性名異生性故。異有二義。一別異",
    "T43n1830_002:0279c10": "名異。謂聖唯生人天趣。此通五趣故。又變",
    "T43n1830_002:0279c11": "異名異。此轉變為邪見等故。生謂生類。異",
    "T43n1830_002:0279c12": "聖人之生類名為異生。生者是總。性者是",
    "T43n1830_002:0279c13": "別。異生之性。並依主釋。以變異名異。聖非",
    "T43n1830_002:0279c14": "異生。又如婆沙廣解名字。",
    "T43n1830_002:0279c15": "論。於諸聖法未成就故。述曰。釋其所以。",
    "T43n1830_002:0279c16": "唯依見斷種子上立。此有四種。一無種姓。",
    "T43n1830_002:0279c17": "乃至第四如來種姓之所隨逐。隨所有姓",
    "T43n1830_002:0279c18": "二障種子即建立之。不唯約能障上立。無",
    "T43n1830_002:0279c19": "種姓人無別障故。應言未得見道二障上",
    "T43n1830_002:0279c20": "立。二乘斷一分。名一分聖。俱句攝故。此等",
    "T43n1830_002:0279c21": "諸門及釋難。如下第九十障中解。",
    "T43n1830_002:0279c22": "論。復如何知至有實同分。述曰。初問有",
    "T43n1830_002:0279c23": "由。次彼部答。",
    "T43n1830_002:0279c24": "論。契經說故至乃至廣說。述曰。外人引經。",
    "T43n1830_002:0279c25": "次論主非。",
    "T43n1830_002:0279c26": "論。此經不說至為證不成。述曰。經明不",
    "T43n1830_002:0279c27": "說別有自體。即依色．心之上說天人同",
    "T43n1830_002:0279c28": "分。故證不成。",
    "T43n1830_002:0279c29": "論。若同智言至知實有者。述曰。下有三難。",
    "T43n1830_002:0280a01": "初內外相同難。此牒外救。若無別實眾同",
    "T43n1830_002:0280a02": "分者。即緣界．趣。及四生等。同言同智應不",
    "T43n1830_002:0280a03": "得生。以無能同相似法故。無不生心。要",
    "T43n1830_002:0280a04": "緣有故。",
    "T43n1830_002:0280a05": "論。則草木等應有同分。述曰。論主難云。則",
    "T43n1830_002:0280a06": "草木緣之。亦起同言同智。應別有同分。草",
    "T43n1830_002:0280a07": "等既無。人等應不有。量云。汝宗草等。應有",
    "T43n1830_002:0280a08": "別同分。起同言．智故。許如人天等　又應",
    "T43n1830_002:0280a09": "天人等。無別實同分。起同言智故。如草木",
    "T43n1830_002:0280a10": "等　有何所以不許彼有耶　彼若救言。",
    "T43n1830_002:0280a11": "如趣生體唯內有情有。而外無情無。同分",
    "T43n1830_002:0280a12": "類應爾。非外皆應有。若六足．對法文無法",
    "T43n1830_002:0280a13": "同分。唯俱舍．順正理師立　今難俱舍等",
    "T43n1830_002:0280a14": "曰。趣等唯業果。外法可言無。同分許非唯",
    "T43n1830_002:0280a15": "業果。何妨外法有同分。如異熟色外法可",
    "T43n1830_002:0280a16": "無。若等流色外非不有。若言外法無樂欲",
    "T43n1830_002:0280a17": "故即無同分。無樂欲故應無生等。若言",
    "T43n1830_002:0280a18": "有為法故有生等者。即相似法故應有同",
    "T43n1830_002:0280a19": "分。若言同分樂欲之因。同分無故亦無樂",
    "T43n1830_002:0280a20": "欲。樂欲無故亦無同分。應唯說有有情同",
    "T43n1830_002:0280a21": "分。應不與一切相似法為因。又趣是趣向。",
    "T43n1830_002:0280a22": "外法可非趣。不以趣向解同分。何得如",
    "T43n1830_002:0280a23": "趣外法無。相似法上有同分故。此難古薩",
    "T43n1830_002:0280a24": "婆多師。更有餘難准生為之　又汝自言",
    "T43n1830_002:0280a25": "起言．智故有此同分。即外法非無。前後雖",
    "T43n1830_002:0280a26": "欲分疎。實為難解也。故此同分應亦非情",
    "T43n1830_002:0280a27": "有。此設外救出自論文。復為徵逐文外",
    "T43n1830_002:0280a28": "意也。請審詳之。",
    "T43n1830_002:0280a29": "論。又於同分至有別同分。述曰。此下第二",
    "T43n1830_002:0280b01": "能所無差難。若以於法起同言．智。便別有",
    "T43n1830_002:0280b02": "體者。同分亦起同言．智。應別有同分。彼",
    "T43n1830_002:0280b03": "說同分更無同分。此相似法云何乃然。量中",
    "T43n1830_002:0280b04": "翻覆皆應准知。然彼救言。如所造是色為",
    "T43n1830_002:0280b05": "四大種所造。大種雖是色。更非他所造。同",
    "T43n1830_002:0280b06": "分亦然。體為能同不假他同。此義失宗。若",
    "T43n1830_002:0280b07": "以造故名為色。四大無能造。故可名非",
    "T43n1830_002:0280b08": "色。但以變礙名為色。何得如同分。相似法",
    "T43n1830_002:0280b09": "上有同分故　又不然。大種有勝功能。稱",
    "T43n1830_002:0280b10": "大而是種。更無大故。不為他所造。同分更",
    "T43n1830_002:0280b11": "無有勝能。然體既非一。復起同言．智。與",
    "T43n1830_002:0280b12": "法既不殊。何為無同分　又體是能同故。",
    "T43n1830_002:0280b13": "更無別同分。亦應體是能生故。更無別物",
    "T43n1830_002:0280b14": "生。生體是能生。更為生所生。同分是同他。",
    "T43n1830_002:0280b15": "更應為他同。汝以大大返徵。我以生生却",
    "T43n1830_002:0280b16": "逐。設欲翻其勝論尚自難知。何況許有",
    "T43n1830_002:0280b17": "同分實。而自墜耳。",
    "T43n1830_002:0280b18": "論。彼既不爾此云何然。述曰。彼同分既無",
    "T43n1830_002:0280b19": "同分不爾。此法何為許然有。",
    "T43n1830_002:0280b20": "論。若謂為因至知實有者。述曰。下第三宿",
    "T43n1830_002:0280b21": "因非假難。此牒正理師救。由同分為因。起",
    "T43n1830_002:0280b22": "同事同欲故。",
    "T43n1830_002:0280b23": "論。理亦不然至有實同分。述曰。若爾即應",
    "T43n1830_002:0280b24": "唯與事業及欲同為同分。不與眼等色．",
    "T43n1830_002:0280b25": "聲．觸等相似法為其同分。若許事．欲外亦",
    "T43n1830_002:0280b26": "與為因。但內相似皆有因者。即應外法色",
    "T43n1830_002:0280b27": "等相似應類亦有同分。量云。汝外相似色處",
    "T43n1830_002:0280b28": "法上。應有同分。色處攝故。如內色處　如",
    "T43n1830_002:0280b29": "此徵逐亦順其理。又以理說。無始宿習為",
    "T43n1830_002:0280c01": "因。於今事業起同事．欲。何要別執有實",
    "T43n1830_002:0280c02": "同分。",
    "T43n1830_002:0280c03": "論。然依有情至假立同分。述曰。申正義",
    "T43n1830_002:0280c04": "也。眾者種類義。如婆羅門等。同是一義。同",
    "T43n1830_002:0280c05": "是一婆羅門故。分者相似義。同雖通能所。",
    "T43n1830_002:0280c06": "今屬能同。眾之同分。依士釋也。不同小乘。",
    "T43n1830_002:0280c07": "彼別有體。分是因義。眾同之分故。今則不",
    "T43n1830_002:0280c08": "然。不在外法內外異故　然大論等中。唯",
    "T43n1830_002:0280c09": "趣生上立彼同分。諸論不說外法之上亦",
    "T43n1830_002:0280c10": "立同分。以理而言外有亦好。教中且說勝",
    "T43n1830_002:0280c11": "所依處。非外無也。俱舍．經部然即許之。設",
    "T43n1830_002:0280c12": "立外法有。亦無過失。今且依有情內法上",
    "T43n1830_002:0280c13": "立。如對法抄。及樞要說。",
    "T43n1830_002:0280c14": "次第三破命根。",
    "T43n1830_002:0280c15": "論。復如何知至有實命根。述曰。此問外人。",
    "T43n1830_002:0280c16": "論。契經說故至說名為壽。述曰。薩婆多師",
    "T43n1830_002:0280c17": "等引經為證。即諸論云壽．煖及與識。三法",
    "T43n1830_002:0280c18": "捨身時頌。應知命根說名為壽。命根解釋",
    "T43n1830_002:0280c19": "雖多。正義唯在於此。命謂色心不斷。是命",
    "T43n1830_002:0280c20": "之根　或命者第八識。以情為命也。",
    "T43n1830_002:0280c21": "論。此經不說至為證不成。述曰。此論主責。",
    "T43n1830_002:0280c22": "非說異色等有實體故。非證實有。",
    "T43n1830_002:0280c23": "論。又先已成至無別命根。述曰。此即第一",
    "T43n1830_002:0280c24": "離識無別難。汝說命根。非離於識實有。",
    "T43n1830_002:0280c25": "壽．煖．及識三法攝故。如煖　煖是色法。前",
    "T43n1830_002:0280c26": "破色中說不離識故今為喻。不爾喻中所",
    "T43n1830_002:0280c27": "立不成。此中色不離識言。即通總別。總取",
    "T43n1830_002:0280c28": "一切色為喻亦得。別取煖為喻亦得。故不",
    "T43n1830_002:0280c29": "別言煖。恐失總故。",
    "T43n1830_002:0281a01": "論。又若命根至非實命根。述曰。此中第二",
    "T43n1830_002:0281a02": "如受非根難。量云。汝所言命根。非實命根。",
    "T43n1830_002:0281a03": "許異識實有故。如受．想等　自命根假",
    "T43n1830_002:0281a04": "無違宗失。薩婆多師以命能持身。唯業能",
    "T43n1830_002:0281a05": "持命　如經部等無命根者。不然。即入",
    "T43n1830_002:0281a06": "無心定無物持身。及無色界生。起不同分",
    "T43n1830_002:0281a07": "心。無漏心等。便非彼趣。無假命根所依等",
    "T43n1830_002:0281a08": "故。薩婆多以命能持故。即無前過者。今立",
    "T43n1830_002:0281a09": "量云。又汝命根。不能持身。以非心故。如",
    "T43n1830_002:0281a10": "色　以眾同分前已破故無不定過。又不",
    "T43n1830_002:0281a11": "爾者并取同分及命根皆不能持。和合名",
    "T43n1830_002:0281a12": "宗。又入無心定時既令無心。如何有命。",
    "T43n1830_002:0281a13": "量云。汝入無心定等時。應無實命根。此中",
    "T43n1830_002:0281a14": "等言等取無想異熟。彼睡眠．悶絕二位並有",
    "T43n1830_002:0281a15": "心故。但等一也。以無心故。如死屍等。或",
    "T43n1830_002:0281a16": "樹木等。故知無心定等中定識不離故是有",
    "T43n1830_002:0281a17": "情數。有情數為比量如下文可知。又命根",
    "T43n1830_002:0281a18": "須何法持。即言是業。若爾此業足持果法。",
    "T43n1830_002:0281a19": "何假命根。量云。除命根外餘異熟法。應實",
    "T43n1830_002:0281a20": "命根不能持之唯業能持。宗也。業所招故。",
    "T43n1830_002:0281a21": "因如汝命根。喻。若言以煖．識間斷故不然",
    "T43n1830_002:0281a22": "者。更立量云。汝命根。不能持身。以非心",
    "T43n1830_002:0281a23": "故。如色等。又對經部師。眼等不能持種。",
    "T43n1830_002:0281a24": "入無色時捨故。阿賴耶識入無心時不捨。",
    "T43n1830_002:0281a25": "能持種等。不可為例。",
    "T43n1830_002:0281a26": "論。若爾如何經說三法。述曰。下文第三假",
    "T43n1830_002:0281a27": "為他詰難。於中有六。外人云。若言壽體即",
    "T43n1830_002:0281a28": "識性故。經言三法。",
    "T43n1830_002:0281a29": "三法者何。",
    "T43n1830_002:0281b01": "論。義別說三如四正斷。述曰。此論主答。但",
    "T43n1830_002:0281b02": "是一識義別說三。謂阿賴耶識相分色法身",
    "T43n1830_002:0281b03": "根所得名煖。此識之種名壽。以能持識故。",
    "T43n1830_002:0281b04": "現行識是識。故言三法義別說之。非謂別",
    "T43n1830_002:0281b05": "有體性。是則身捨煖時。有餘二不捨。如",
    "T43n1830_002:0281b06": "無色界生。餘二捨時煖必隨捨。故言三法捨",
    "T43n1830_002:0281b07": "身時等。然今此三約義別說。但是一體。如",
    "T43n1830_002:0281b08": "四正斷。四正斷約已生未生善惡二法義別",
    "T43n1830_002:0281b09": "說四。體但是一精進數也。",
    "T43n1830_002:0281b10": "論。住無心位壽煖應無。述曰。此外人云。若",
    "T43n1830_002:0281b11": "壽．煖體即是識者。入無心位識已捨故壽",
    "T43n1830_002:0281b12": "煖應無。",
    "T43n1830_002:0281b13": "論。豈不經說識不離身。述曰。此論主答。識",
    "T43n1830_002:0281b14": "不離身。明亦有餘二。非我宗中許無心定",
    "T43n1830_002:0281b15": "而無有識。",
    "T43n1830_002:0281b16": "論。既爾如何名無心位。述曰。此外人問。",
    "T43n1830_002:0281b17": "論。彼滅轉識非阿賴耶。述曰。此論主答。言",
    "T43n1830_002:0281b18": "無心者。彼滅或六或七轉識。非阿賴耶。此",
    "T43n1830_002:0281b19": "恒有故。所以有煖．壽。",
    "T43n1830_002:0281b20": "外人問曰。何知此位有此識也。",
    "T43n1830_002:0281b21": "論。有此識因後當廣說。述曰。下第三卷自",
    "T43n1830_002:0281b22": "廣說也。正理師云。若無命根誰為界．趣．生",
    "T43n1830_002:0281b23": "之體。於無色界起不同分心。及無漏心。於",
    "T43n1830_002:0281b24": "下二界入無心定。誰能持身。識．煖不恒故。",
    "T43n1830_002:0281b25": "入無心位壽．煖有。三是一體亦有識。入無",
    "T43n1830_002:0281b26": "色位色皆無。三體既一應有煖　無色厭",
    "T43n1830_002:0281b27": "煖色。有識即無煖。無心不厭於細心。所以",
    "T43n1830_002:0281b28": "亦有識。其義應思。",
    "T43n1830_002:0281b29": "論。此識足為至有實命根。述曰。遍簡色及",
    "T43n1830_002:0281c01": "五識。不遍三界故。恒續簡第六識。異熟簡",
    "T43n1830_002:0281c02": "第七。此阿賴耶識足為界．趣．生體。是遍",
    "T43n1830_002:0281c03": "三界一切位中。及不斷。恒相續。復是引業。",
    "T43n1830_002:0281c04": "真異熟果。餘法雖亦屬界．趣．生。非真異熟。",
    "T43n1830_002:0281c05": "故汝無勞別執有實命根。界雖亦通餘法。",
    "T43n1830_002:0281c06": "此是真實界體故也。",
    "T43n1830_002:0281c07": "外人問曰。前言識種即是命根。何義名根。",
    "T43n1830_002:0281c08": "論。然依親生至假立命根。述曰。此中義意。",
    "T43n1830_002:0281c09": "但依本識自體分種。今論主言。依者顯體是",
    "T43n1830_002:0281c10": "假依實上立。依謂所依。親者即簡異熟因。",
    "T43n1830_002:0281c11": "雖生此識是增上緣。非親生故。此中據名",
    "T43n1830_002:0281c12": "言種為因緣。親生此識種子者是。言生者",
    "T43n1830_002:0281c13": "簡名言之種身中。極多非業所牽。不能親",
    "T43n1830_002:0281c14": "為因緣生於今識。今取生者簡去不生。言",
    "T43n1830_002:0281c15": "此者簡親生餘識種子。言識者簡相應法",
    "T43n1830_002:0281c16": "種。唯取識種故。言種者簡現行。不取第",
    "T43n1830_002:0281c17": "八現行為命根故。彼所簡者皆非命根。今",
    "T43n1830_002:0281c18": "取親生之名言種上。由先世業所引持身",
    "T43n1830_002:0281c19": "之差別功能。令色心等住時決定。依此功",
    "T43n1830_002:0281c20": "能說名命根。非取生現行識義。以此種",
    "T43n1830_002:0281c21": "子為業力故。有持一期之身功能差別",
    "T43n1830_002:0281c22": "令得決定。若此種子無此功能。身便爛",
    "T43n1830_002:0281c23": "壞。阿賴耶識現行。由此種故。能緣及住持",
    "T43n1830_002:0281c24": "於眼等法。亦名能持。此種正能持於現行之",
    "T43n1830_002:0281c25": "識。若不爾者。現行之識應不得有。及無能",
    "T43n1830_002:0281c26": "持餘根等法　由此功能故識持於身。現",
    "T43n1830_002:0281c27": "行由種力故生。及緣持法。不名命根。非",
    "T43n1830_002:0281c28": "根本故。由種生故。此種不由現行有故。",
    "T43n1830_002:0281c29": "種為諸法之根本故。如決擇二十二根中命",
    "T43n1830_002:0282a01": "根無所屬　若取現識為根。即定屬意。何",
    "T43n1830_002:0282a02": "故云無屬。先業所引種上別功能為命根",
    "T43n1830_002:0282a03": "故。是此中意　然顯揚第一等。言六處住時",
    "T43n1830_002:0282a04": "決定假立命者。即第六意處是。此本識種子",
    "T43n1830_002:0282a05": "故。如無始法爾六處相續言。唯取第六處",
    "T43n1830_002:0282a06": "　又是現行。識所持故。從所持說能持種",
    "T43n1830_002:0282a07": "業名命根。命根所持。體非命根。令六處住",
    "T43n1830_002:0282a08": "時決定故。故種為命根。餘現行色心等非",
    "T43n1830_002:0282a09": "命根。不恒續故。非業所引故。然業正牽時。",
    "T43n1830_002:0282a10": "唯牽此種子。種子方能生現行。非謂現行",
    "T43n1830_002:0282a11": "名命根。故唯種是根　又解云。此識種子者。",
    "T43n1830_002:0282a12": "謂五根是本識之相分。相分不離識故。總",
    "T43n1830_002:0282a13": "名此識種子。然功能雖是一體。是色及心差",
    "T43n1830_002:0282a14": "別故。唯言此識。此中見．相種子同體之義。",
    "T43n1830_002:0282a15": "取六處種子皆命根體　雖知二解。或本",
    "T43n1830_002:0282a16": "識種。或六處種子。六處種子中五處或時",
    "T43n1830_002:0282a17": "中斷。而本識獨在不名為死。取五根種者。",
    "T43n1830_002:0282a18": "即應有死。以於中間無功能故　或命",
    "T43n1830_002:0282a19": "根三界有差別故　或命根應非一。以種",
    "T43n1830_002:0282a20": "子非一故。雖復釋言見．相同種。既五根種",
    "T43n1830_002:0282a21": "即本識種。與前解何別。俱唯一種子體故。",
    "T43n1830_002:0282a22": "若相．見別種。此如何通。有多過故。前解",
    "T43n1830_002:0282a23": "為勝。亦順正理。如下第八增上緣中。亦唯",
    "T43n1830_002:0282a24": "取本識種子故。此通無漏。佛亦有故。",
    "T43n1830_002:0282a25": "次第四破無心定等及果。",
    "T43n1830_002:0282a26": "論。復如何知至有實自性。述曰。論主問彼",
    "T43n1830_002:0282a27": "實有所由。",
    "T43n1830_002:0282a28": "論。若無實性至令不現起。述曰。此外人答",
    "T43n1830_002:0282a29": "出其有理。非但經說。且於三位中心等不",
    "T43n1830_002:0282b01": "起。若無別實法遮心等不生心等。如何能",
    "T43n1830_002:0282b02": "暫不起。",
    "T43n1830_002:0282b03": "論。若無心位至名無心定。述曰。下有二難。",
    "T43n1830_002:0282b04": "此為厭色齊心難。論主將難先牒彼義。但",
    "T43n1830_002:0282b05": "言入定唯牒其定。不牒其果。例同破也。若",
    "T43n1830_002:0282b06": "入此二無心之位。有別實法異色．心等能",
    "T43n1830_002:0282b07": "礙於心名無心定者。",
    "T43n1830_002:0282b08": "次下正難。",
    "T43n1830_002:0282b09": "論。應無色時至此云何然。述曰。應入無",
    "T43n1830_002:0282b10": "色之時。亦有別實法。異色．心等能礙於",
    "T43n1830_002:0282b11": "色名無色定。彼既不爾此云何然。厭心之",
    "T43n1830_002:0282b12": "時。有別非色非心來礙心。厭色之位。亦應",
    "T43n1830_002:0282b13": "有別非心非色來礙色。厭色之位入無色。",
    "T43n1830_002:0282b14": "無別非色非心來礙色。厭心之時入無心。",
    "T43n1830_002:0282b15": "寧別非色非心來礙心。無色既唯有心。無",
    "T43n1830_002:0282b16": "心應唯有色　二外人難曰。厭心入無心。",
    "T43n1830_002:0282b17": "不許別法礙。即令厭色入無色亦有別",
    "T43n1830_002:0282b18": "法遮。汝大乘厭色入無色。無色即非是色",
    "T43n1830_002:0282b19": "種。厭心入無心。無心應非是心種。厭心",
    "T43n1830_002:0282b20": "入無心。無心即心種。厭色入無色。無色應",
    "T43n1830_002:0282b21": "色種。然彼無色即非色種。故亦無心即非心",
    "T43n1830_002:0282b22": "種　三論主云。色法唯所厭。無色非色種",
    "T43n1830_002:0282b23": "心法亦能厭。無心故心種。即是色法非能厭。",
    "T43n1830_002:0282b24": "無色非色種。設令色法亦能厭。無色不妨",
    "T43n1830_002:0282b25": "是色種。四外曰。我亦應然。心法通能厭。",
    "T43n1830_002:0282b26": "別有非色非心來礙心。色法唯所厭。無別",
    "T43n1830_002:0282b27": "非心非色來礙色。五論主云。心法亦能厭。",
    "T43n1830_002:0282b28": "別有非色非心來礙心。色法唯所厭。唯應",
    "T43n1830_002:0282b29": "有色來礙色。色法非能厭。不許非色非心",
    "T43n1830_002:0282c01": "來礙色。心法即能厭。唯應心種來礙心。我",
    "T43n1830_002:0282c02": "義心法通能厭。即說心法名無色。色法唯",
    "T43n1830_002:0282c03": "所厭。故說心種名無心。即是心法通能厭。",
    "T43n1830_002:0282c04": "唯有心種名無心。色法唯所厭。唯有心法",
    "T43n1830_002:0282c05": "名無色。此中翻覆子細逐徵。論文雖復不",
    "T43n1830_002:0282c06": "論。講者應須審悉。不爾此文即為自害。",
    "T43n1830_002:0282c07": "論。又遮礙心至假亦能遮。述曰。此為第二",
    "T43n1830_002:0282c08": "假遮非實難　堤謂堤堰。塘謂坳塘。此中意",
    "T43n1830_002:0282c09": "者。謂薩婆多極微是實。和合色是假。如瓶等",
    "T43n1830_002:0282c10": "及堤塘。既是和合假法能遮。極微實法乃不",
    "T43n1830_002:0282c11": "能遮。不和合故。假法遮物此極成法。今引",
    "T43n1830_002:0282c12": "為喻。今明假法亦能礙心不須實法。如堤",
    "T43n1830_002:0282c13": "塘等。然俱舍云如堰江河等者。此引有",
    "T43n1830_002:0282c14": "別法為礙。非謂假實為喻。",
    "T43n1830_002:0282c15": "次大乘中自出己義。",
    "T43n1830_002:0282c16": "論。謂修定時至遮心心所。述曰。此申正義。",
    "T43n1830_002:0282c17": "謂修定時。於定加行厭患有漏無漏麁動",
    "T43n1830_002:0282c18": "心．心所故。無想六。滅定七。無想有漏。滅定",
    "T43n1830_002:0282c19": "無漏。無想厭如病等。滅定止息想。俱為勞",
    "T43n1830_002:0282c20": "慮故厭患。發勝期願云。我欲或一日。乃至",
    "T43n1830_002:0282c21": "七日。或一劫。或一劫餘無心。遮心．心所。",
    "T43n1830_002:0282c22": "論。令心心所漸細漸微。述曰。遂厭此心。",
    "T43n1830_002:0282c23": "令心．心所漸細漸微。此猶遠加行也。",
    "T43n1830_002:0282c24": "論。微微心時至厭心等種。述曰。正欲入定",
    "T43n1830_002:0282c25": "至微微心時。即是末後隣次於定前剎那",
    "T43n1830_002:0282c26": "心。熏異熟識成極增上厭心種子。以前諸",
    "T43n1830_002:0282c27": "位雖熏成種。猶中下品。未名為定。",
    "T43n1830_002:0282c28": "論。由此損伏至假立二定。述曰。由是增上",
    "T43n1830_002:0282c29": "厭心種子。餘麁動心等。於後念以去暫不",
    "T43n1830_002:0283a01": "現行。依此一期無心分位假立二定。此二",
    "T43n1830_002:0283a02": "定種無想有漏。滅盡無漏　此說因位初入",
    "T43n1830_002:0283a03": "滅定。非久串習。故說滅心定前厭患種為",
    "T43n1830_002:0283a04": "定體。",
    "T43n1830_002:0283a05": "論。此種善故定亦名善。述曰。即以厭心功",
    "T43n1830_002:0283a06": "能種子為定體性。故定是善。此則二定加行",
    "T43n1830_002:0283a07": "門別。對法第二。顯揚第一。瑜伽第五十二．五",
    "T43n1830_002:0283a08": "十六等廣說。及彼抄會。又此論第七卷自廣",
    "T43n1830_002:0283a09": "解。",
    "T43n1830_002:0283a10": "論。無想定前至假立無想。述曰。下明定果。",
    "T43n1830_002:0283a11": "即是微微心等諸明了心。求無想果。將此",
    "T43n1830_002:0283a12": "果以為涅槃。所熏成種。此是增上微微",
    "T43n1830_002:0283a13": "心是　招彼異熟。即招阿賴耶識。依此本識",
    "T43n1830_002:0283a14": "餘麁動六轉識想等不行。於此無心分位",
    "T43n1830_002:0283a15": "假立無想異熟　此言雖總。而意欲說明",
    "T43n1830_002:0283a16": "了心時。種子招總異熟。無心以去厭心種子。",
    "T43n1830_002:0283a17": "招別無想異熟。論種子體。是一種子通招",
    "T43n1830_002:0283a18": "總別。若據其位前後有殊。有心無心二果",
    "T43n1830_002:0283a19": "別故　又解微微心以前。明了故招總果。微",
    "T43n1830_002:0283a20": "微心細所熏成種感別果。二種種子各招",
    "T43n1830_002:0283a21": "一果。亦不相違。微微心種轉為無想定等",
    "T43n1830_002:0283a22": "故　前解為勝　今解即是彼地六識中善",
    "T43n1830_002:0283a23": "染等心不行位建立此體。如許無心唯依",
    "T43n1830_002:0283a24": "本識。即依本識上立此無心。無心實非異",
    "T43n1830_002:0283a25": "熟。親依異熟立。得異熟名。故論云不恒行",
    "T43n1830_002:0283a26": "心．心所滅。不簡何性心。然瑜伽五十三云",
    "T43n1830_002:0283a27": "唯約生得心心所滅立此異熟者。即善等",
    "T43n1830_002:0283a28": "恒行心。生便即得故名生得。非謂異熟生",
    "T43n1830_002:0283a29": "得無記心。或種依本識。是生得無記性。與",
    "T43n1830_002:0283b01": "本識同性故名生得。此相傳解違下第七。",
    "T43n1830_002:0283b02": "然不順理。又解第六異熟捨受生得無記",
    "T43n1830_002:0283b03": "心滅種子上立。即是依本識。而生得麁動想",
    "T43n1830_002:0283b04": "等滅故。建立此異熟。此師為正。諸論皆說",
    "T43n1830_002:0283b05": "生有初心定無覆故。如下第七　第六識何",
    "T43n1830_002:0283b06": "時滅。此有二義。如下第七卷中廣說自有",
    "T43n1830_002:0283b07": "三師。",
    "T43n1830_002:0283b08": "論。依異熟立至亦非實有。述曰。此無想天",
    "T43n1830_002:0283b09": "非真異熟。是異熟生。諸論說名無想異熟",
    "T43n1830_002:0283b10": "者。依真第八異熟識生得種立故名異熟。",
    "T43n1830_002:0283b11": "非是總報真實異熟。如言從異熟所生名",
    "T43n1830_002:0283b12": "異熟生故　無想異熟。及二無心定亦非實",
    "T43n1830_002:0283b13": "有。總結非也。餘門分別如下當知　就別",
    "T43n1830_002:0283b14": "破中。上來四段合破七種不相應訖。初二定",
    "T43n1830_002:0283b15": "持業釋。無想異熟通持業．依士。下第三．第",
    "T43n1830_002:0283b16": "七卷自當了知。",
    "T43n1830_002:0283b17": "成唯識論述記卷第二(本)"
}