{
    "X04n0223_021:0142c06": "大方廣佛新華嚴經合論卷第二十一",
    "X04n0223_021:0142c07": "唐于闐國三藏沙門實叉難陀譯經",
    "X04n0223_021:0142c08": "唐太原方山長者李通玄造論",
    "X04n0223_021:0142c09": "唐福州開元寺沙門志寧釐經合論",
    "X04n0223_021:0142c10": "華藏世界品第五之一",
    "X04n0223_021:0142c11": "[0142c11] 【論】將釋此品略作十門分別一釋品來意二釋品",
    "X04n0223_021:0142c12": "名目三釋華藏世界海因何報得四釋華藏世界",
    "X04n0223_021:0142c13": "形狀安立五配華藏世界安立屬因六釋華藏世",
    "X04n0223_021:0142c14": "界海純&#x894D;無礙七釋華藏世界海圓攝三世業境",
    "X04n0223_021:0142c15": "八釋華藏世界本空出生所緣九明華藏世界因",
    "X04n0223_021:0142c16": "何得隱現自在十隨文釋義一釋品來意者此品",
    "X04n0223_021:0142c17": "答前三十七問中佛世界海眾生海波羅蜜海等",
    "X04n0223_021:0142c18": "此品舉如來五位中行業因果報得答前三十七",
    "X04n0223_021:0142c19": "問故此品須來二釋品名目者為說此佛境報得",
    "X04n0223_021:0142c20": "之土蓮華所持含藏一切淨穢境界皆在其中故",
    "X04n0223_021:0142c21": "名華藏三釋華藏世界因何報得者以從初信心",
    "X04n0223_021:0142c22": "至於八地已來恒以大志願力持令其不退菩提",
    "X04n0223_021:0142c23": "諸波羅蜜海教化饒益一切眾生至於八地任利",
    "X04n0223_021:0142c24": "無功當知風輪是大願波羅蜜所成報故眾生世",
    "X04n0223_021:0143a01": "間妄想業風所持如來世間以大願力智風能持",
    "X04n0223_021:0143a02": "諸境為以智能隨願願能成智還以大願法身大",
    "X04n0223_021:0143a03": "智之所報成風輪之體若不以法身一切諸行總",
    "X04n0223_021:0143a04": "有為故若無志願法身無性不能自成何況成他",
    "X04n0223_021:0143a05": "以此三事為緣方堪利生不滯空有進修功熟任",
    "X04n0223_021:0143a06": "利無功且取初因大願為首令持萬境總以大願",
    "X04n0223_021:0143a07": "智風以為持境是故此品下文普散摩尼妙寶華",
    "X04n0223_021:0143a08": "以昔願力空中住如是華藏世界所有莊嚴總是",
    "X04n0223_021:0143a09": "風輪上持諸境由諸福行本從願生還將本因以",
    "X04n0223_021:0143a10": "持諸果以此用願波羅蜜能成一切諸波羅蜜海",
    "X04n0223_021:0143a11": "以本因如此故因果相持今以第八及初發心時",
    "X04n0223_021:0143a12": "願波羅蜜中十波羅蜜以成十種風輪用持其上",
    "X04n0223_021:0143a13": "十種一切莊嚴以願波羅蜜互體相參能持其上",
    "X04n0223_021:0143a14": "諸行報得一切莊嚴如最下風輪名平等是願波",
    "X04n0223_021:0143a15": "羅蜜中檀波羅蜜報得故能持其上一切寶燄熾",
    "X04n0223_021:0143a16": "然莊嚴還是願波羅蜜中檀度門法財慧施之所",
    "X04n0223_021:0143a17": "報生還自相持因果相徹法不&#x8657;得因不唐捐以",
    "X04n0223_021:0143a18": "次准此用願波羅蜜中十度法門配之十種風輪",
    "X04n0223_021:0143a19": "報得因果相持故還如眾生世間妄想業風最居",
    "X04n0223_021:0143a20": "其下上持水際金剛地山令其安住孛象玄光以",
    "X04n0223_021:0143a21": "成天文運遊不墮蓮華藏體是法身隨行無依住",
    "X04n0223_021:0143a22": "智體之所報得及宮殿總大悲含育之所報得樓",
    "X04n0223_021:0143a23": "閣即是智照觀根順悲濟物之所報得其地金剛",
    "X04n0223_021:0143a24": "平等自性法身之所報得但是諸莊嚴中所有金",
    "X04n0223_021:0143b01": "剛為莊嚴者皆法身隨行之報但是摩尼莊嚴皆",
    "X04n0223_021:0143b02": "法身成戒體隨行報得金剛輪圍山即是大悲戒",
    "X04n0223_021:0143b03": "防護之業之所報得眾華莊嚴者萬行利生開敷",
    "X04n0223_021:0143b04": "眾善之所報得故寶樹莊嚴者建行利生覆蔭含",
    "X04n0223_021:0143b05": "識之所報得如十行位中功德林等十箇菩薩下",
    "X04n0223_021:0143b06": "名悉同名之曰林為行覆蔭故師子座莊嚴者即",
    "X04n0223_021:0143b07": "是以法身隨智建法輪報得故略而言之且復如",
    "X04n0223_021:0143b08": "是廣說報業所因不可具悉夫報不&#x8657;得皆有所",
    "X04n0223_021:0143b09": "因若不知因云何修果是故此品之初云此華藏",
    "X04n0223_021:0143b10": "莊嚴世界海是毗盧遮那如來往昔於世界海微",
    "X04n0223_021:0143b11": "塵數佛一一佛所淨修世界海微塵數大願之所",
    "X04n0223_021:0143b12": "嚴淨但云願者為行由願成又下云普賢智地行",
    "X04n0223_021:0143b13": "悉成一切莊嚴從此出如香水海大慈悲業之所",
    "X04n0223_021:0143b14": "報得香水河是進修之行之所報得如下文殊師",
    "X04n0223_021:0143b15": "利常隨眾中總以名表法即見名知行如此華藏",
    "X04n0223_021:0143b16": "世界海見果知因不可別引餘經將來證此此經",
    "X04n0223_021:0143b17": "見名即知法見果即知因方可識此經之意趣餘",
    "X04n0223_021:0143b18": "經法相門戶多不與此經相應餘經云苦諦此經",
    "X04n0223_021:0143b19": "云苦聖諦即義有餘餘經說四諦此經說十種聖",
    "X04n0223_021:0143b20": "諦及十十二因緣若廣說無量差別不可卒申以",
    "X04n0223_021:0143b21": "是義故此配因果不可引於餘教配此經文此經",
    "X04n0223_021:0143b22": "見名知行以果識因如文殊師利常隨之眾云明",
    "X04n0223_021:0143b23": "練十方儀式主方神除滅無明黑闇主夜神一心",
    "X04n0223_021:0143b24": "匪懈闡明佛日主晝神即其例矣此華藏世界報",
    "X04n0223_021:0143c01": "得之體大要總言大願法身大智萬行大慈大悲",
    "X04n0223_021:0143c02": "以此五事成滿盡法界&#x8657;空界乃至塵毫之內重",
    "X04n0223_021:0143c03": "重剎海中一切眾生行皆悉等利至八地任用無",
    "X04n0223_021:0143c04": "功自常充&#x5FA7;以此為體非是滯寂自安及人天自",
    "X04n0223_021:0143c05": "求樂果者之所境界故亦非樂生淨土菩薩者境",
    "X04n0223_021:0143c06": "界故此淨土菩薩設修六波羅蜜得六神通亦未",
    "X04n0223_021:0143c07": "能生信故為本不以法界根本智差別智乘發生",
    "X04n0223_021:0143c08": "信進修行故四釋華藏世界海形狀者以無盡大",
    "X04n0223_021:0143c09": "願風輪持大悲水生無邊行華以法性&#x8657;空能容",
    "X04n0223_021:0143c10": "萬境重疊無礙於其水上生一大蓮華周空法界",
    "X04n0223_021:0143c11": "名種種&#x8602;香幢明根本智起差別智行差別行名",
    "X04n0223_021:0143c12": "&#x8602;香幢於蓮華內日珠王寶上有大輪圍山經云",
    "X04n0223_021:0143c13": "日珠王蓮華之上者只是華內有寶名曰珠王非",
    "X04n0223_021:0143c14": "別有華也具寶所成林樹香水妙華開敷經自有",
    "X04n0223_021:0143c15": "文具陳其事其華內地金剛所成地具眾寶間錯",
    "X04n0223_021:0143c16": "嚴飾經自具言於其地上無數香水海眾寶為底",
    "X04n0223_021:0143c17": "如經具說一一香水海外各有四天下微塵數香",
    "X04n0223_021:0143c18": "水河右旋圍遶從南向東以次遶之如六甲等為",
    "X04n0223_021:0143c19": "右其河嚴飾經自具言於不可說香水海中一一",
    "X04n0223_021:0143c20": "海內各有一大世界種而住其中其世界種者同",
    "X04n0223_021:0143c21": "流所居名之曰種種者類也如先德釋云三千大",
    "X04n0223_021:0143c22": "千世界數至恒沙為一世界海海世界數至恒沙",
    "X04n0223_021:0143c23": "為一世界性性數至恒沙為一世界種此中世界",
    "X04n0223_021:0143c24": "種有不可說佛剎微塵數一一香水海中各有其",
    "X04n0223_021:0144a01": "一世界種如經且略舉世界種於最中心香水海",
    "X04n0223_021:0144a02": "名名無邊妙華光明中道智悲之妙用為作名也",
    "X04n0223_021:0144a03": "即是風輪向上種種&#x8602;香幢大蓮華之內處中香",
    "X04n0223_021:0144a04": "水海也此中海內出大蓮華名一切香摩尼王莊",
    "X04n0223_021:0144a05": "號有世界種於中而住名普照十方熾然寶光明",
    "X04n0223_021:0144a06": "此世界種上下有二十重世界各各相去佛剎微",
    "X04n0223_021:0144a07": "塵數此娑婆世界在第十三重中最下重中有佛",
    "X04n0223_021:0144a08": "剎微塵數世界周&#x5E00;圍遶次上重有二佛剎塵次",
    "X04n0223_021:0144a09": "上重中三佛剎塵數世界周&#x5E00;圍遶一重增一至",
    "X04n0223_021:0144a10": "最上二十重有二十佛剎微塵數世界圍遶如是",
    "X04n0223_021:0144a11": "周旋通中心有十一箇世界種各有二十重上下",
    "X04n0223_021:0144a12": "相去遠近相似此十一箇世界種外周圍至輪圍",
    "X04n0223_021:0144a13": "山復有一百箇世界種隨方各十於中布列直往",
    "X04n0223_021:0144a14": "隨方行列而住近輪圍山周&#x5E00;十箇世界種各各",
    "X04n0223_021:0144a15": "上下四重重數雖少上下相去極遠每第三重與",
    "X04n0223_021:0144a16": "此娑婆世界齊等最上重或言相去七佛剎塵向",
    "X04n0223_021:0144a17": "下第二重與下相去多言十佛剎微塵數計四重",
    "X04n0223_021:0144a18": "世界還與中心十一箇二十重世界種高下齊等",
    "X04n0223_021:0144a19": "此近輪圍山十箇世界種即有四重餘九十箇世",
    "X04n0223_021:0144a20": "界種不言重數且略舉世界種中心有十一箇世",
    "X04n0223_021:0144a21": "界種周圍有一百箇世界種共有一百一十一箇",
    "X04n0223_021:0144a22": "世界種如天帝網分布而住大都總數有不可說",
    "X04n0223_021:0144a23": "佛剎微塵數諸世界種總於種種&#x8602;香幢大蓮華",
    "X04n0223_021:0144a24": "之上諸香水海各出蓮華諸世界種各各而住即",
    "X04n0223_021:0144b01": "於其大華之上別華而居即是第二重各別蓮華",
    "X04n0223_021:0144b02": "之上布列而住最下有須彌山微塵數風輪而持",
    "X04n0223_021:0144b03": "其上種種莊嚴及持其上重重世界猶如日月眾",
    "X04n0223_021:0144b04": "星以風所持處空而住餘廣者經自有文若廣引",
    "X04n0223_021:0144b05": "文繁恐當不見略陳綱紀麤而言之五配華藏世",
    "X04n0223_021:0144b06": "界海安立屬因者夫果不自生從因而得經云廣",
    "X04n0223_021:0144b07": "大願雲周法界於一切劫化&#x7FA3;生普賢智地行悉",
    "X04n0223_021:0144b08": "成所有莊嚴從此出如經總舉不可說佛剎微塵",
    "X04n0223_021:0144b09": "數世界種者明普賢行攝化之境&#x5FA7;法界故即是",
    "X04n0223_021:0144b10": "座內眾眉間眾所行覺行報得之境總是都舉果",
    "X04n0223_021:0144b11": "行圓周之境於彼但言佛世界微塵眾對不可說",
    "X04n0223_021:0144b12": "佛剎微塵數於彼是略舉數此是廣數如說普賢",
    "X04n0223_021:0144b13": "之行且但言萬行此是略言意在無盡等法界行",
    "X04n0223_021:0144b14": "也即此二重舉果中普賢滿行即如座內眾眉間",
    "X04n0223_021:0144b15": "眾即此華藏莊嚴世界海不可說佛剎微塵世界",
    "X04n0223_021:0144b16": "種如天帝網分布在種種&#x8602;香幢大蓮華之中是",
    "X04n0223_021:0144b17": "其彼果行所攝生報滿果所得之境今在經中不",
    "X04n0223_021:0144b18": "舉大數但舉中心十一箇世界種上下二十重重",
    "X04n0223_021:0144b19": "別相去一佛剎塵最下重世界各有一佛剎塵世",
    "X04n0223_021:0144b20": "界周&#x5E00;圍遶而住其中次上第二重中即云二佛",
    "X04n0223_021:0144b21": "剎世界周&#x5E00;圍遶次上第三重中即言三佛剎塵",
    "X04n0223_021:0144b22": "數世界周&#x5E00;圍遶以次向上一重加一直至最上",
    "X04n0223_021:0144b23": "重世界中有二十佛剎塵世界周&#x5E00;圍遶此中心",
    "X04n0223_021:0144b24": "十一箇世界種總皆如是此明十一地行門進修",
    "X04n0223_021:0144c01": "攝化境界報得中心十一箇即十一地報得上下",
    "X04n0223_021:0144c02": "二十重漸漸增廣者明十一地行門中一地有兩",
    "X04n0223_021:0144c03": "重因果為地地進修中皆一正果一向果其二十",
    "X04n0223_021:0144c04": "重中所有佛號皆是勝進中因果佛也所有世界",
    "X04n0223_021:0144c05": "是隨位中所化之境界也即明十一地進修攝化",
    "X04n0223_021:0144c06": "層降佛果故各隨位配之可見除此十一箇世界",
    "X04n0223_021:0144c07": "外周圍別舉出一百箇世界種者即明此十一地",
    "X04n0223_021:0144c08": "攝化十波羅蜜行&#x5FA7;輪圍山法界內故且隨方次",
    "X04n0223_021:0144c09": "第各有其十都言一百明&#x5FA7;不可說佛剎塵境界",
    "X04n0223_021:0144c10": "滿故近金剛輪圍山周圍有十箇世界種上下有",
    "X04n0223_021:0144c11": "四重者明十一地中四攝法&#x5FA7;故餘九十箇世界",
    "X04n0223_021:0144c12": "種不云重數者明但是十波羅蜜十中具百所攝",
    "X04n0223_021:0144c13": "化境故此是一箇因果竟自餘十箇四重世界配",
    "X04n0223_021:0144c14": "四攝法更作一配總舉中心十一箇世界種并周",
    "X04n0223_021:0144c15": "圍直至金剛輪圍山一百箇世界種總共有一百",
    "X04n0223_021:0144c16": "一十一箇世界種配十住十行十迴向十地十一",
    "X04n0223_021:0144c17": "地五位法各有佛因果都有一百本五位中本自",
    "X04n0223_021:0144c18": "有十重因果為本五位中各有兩重因果即是十",
    "X04n0223_021:0144c19": "此為本五位佛因果與五位中作進修故即如此",
    "X04n0223_021:0144c20": "初會五位佛果是都有一百一十更有一箇世界",
    "X04n0223_021:0144c21": "種為明佛位是一&#x5FA7;一切中作一故若無此一位",
    "X04n0223_021:0144c22": "諸位不成故又明緣生之法皆須有一故緣生之",
    "X04n0223_021:0144c23": "法始成如一三五七九與十作緣但置二四六八",
    "X04n0223_021:0144c24": "十具滿數故是圓數不可加減是佛法世間法皆",
    "X04n0223_021:0145a01": "相似故如一日三日五日七日九日皆一三五七",
    "X04n0223_021:0145a02": "九為法者成緣生無盡一多相徹故明其一者非",
    "X04n0223_021:0145a03": "同時無前後中間故為一不自一與萬法作一故",
    "X04n0223_021:0145a04": "為萬法不自多為一作多故為成緣起法合如是",
    "X04n0223_021:0145a05": "一多自在無作任相成故如俗法一為陽二為陰",
    "X04n0223_021:0145a06": "陽動陰隨不可自用陰若自用即天地兩乖雲不",
    "X04n0223_021:0145a07": "興雨不施皆主伴陰陽動靜相順互為主伴方成",
    "X04n0223_021:0145a08": "緣生兩剛即缺兩柔即離為不成濟故是如來出",
    "X04n0223_021:0145a09": "世意在利生真不隨俗故行無所設也德無所濟",
    "X04n0223_021:0145a10": "也即佛自佛眾生自眾生若為利生施設法則即",
    "X04n0223_021:0145a11": "佛為陽德所設教為陰是故此經名為圓教佛處",
    "X04n0223_021:0145a12": "坎之一而設教即十以坎為師卦故是故普賢菩",
    "X04n0223_021:0145a13": "薩為明設教利生因果緣起法須自在不滯緣生",
    "X04n0223_021:0145a14": "故舉一百一十一世界種配其五位因果有一百",
    "X04n0223_021:0145a15": "一十之門為攝生報得有一箇世界種明其佛位",
    "X04n0223_021:0145a16": "與五位及一切諸行作多故還如眉間之眾勝音",
    "X04n0223_021:0145a17": "菩薩獨坐蓮華臺諸菩薩眾生其華鬚明主伴萬",
    "X04n0223_021:0145a18": "行一多相即故定慧觀之可見十下作一是其土",
    "X04n0223_021:0145a19": "字明仁士之法法合十一今以十一箇世界安立",
    "X04n0223_021:0145a20": "十一地法門四重世界明十波羅蜜四攝法之方",
    "X04n0223_021:0145a21": "便大意舉前座內眾及眉間眾明其所行之行此",
    "X04n0223_021:0145a22": "華藏世界明彼行中報得依果於中&#x894D;類世界即",
    "X04n0223_021:0145a23": "明所攝之眾生同住一處而境各異者約法界理",
    "X04n0223_021:0145a24": "智真俗不殊六釋華藏世界純&#x894D;無礙者為佛所",
    "X04n0223_021:0145b01": "行之行&#x5FA7;法界眾生界故既是行&#x5FA7;所得依果亦",
    "X04n0223_021:0145b02": "&#x5FA7;但業不相應者同住居而不見猶如靈神及諸",
    "X04n0223_021:0145b03": "鬼趣與人同處人不能見如經云譬如人身常有",
    "X04n0223_021:0145b04": "二天隨逐天常見人人不見天此經為佛行周&#x5FA7;",
    "X04n0223_021:0145b05": "依正亦&#x5FA7;不同三乘推淨土於餘方而致去來自",
    "X04n0223_021:0145b06": "他之相為彼小心根劣者且如是設教網故畢竟",
    "X04n0223_021:0145b07": "求大菩提心者還須歸此不二之門興&#x5FA7;周法界",
    "X04n0223_021:0145b08": "之行願也七明華藏世界圓攝三世業境者此華",
    "X04n0223_021:0145b09": "藏世界海明此教法一念三世故一念者為無念",
    "X04n0223_021:0145b10": "也無念即無三世古今等法以明法身無念一切",
    "X04n0223_021:0145b11": "眾生妄念三世多劫之法不離無念之中以是義",
    "X04n0223_021:0145b12": "故此華藏世界所有莊嚴境界能現諸佛業眾生",
    "X04n0223_021:0145b13": "三世所行行業因果總現其中或過去業現未來",
    "X04n0223_021:0145b14": "中或未來業現過去中或過去未來業現現在中",
    "X04n0223_021:0145b15": "或現在業現過去未來中如百千明鏡俱懸四面",
    "X04n0223_021:0145b16": "前後影像互相徹故為法界之體性無時故妄計",
    "X04n0223_021:0145b17": "三世之業頓現無時法中是故經言智入三世而",
    "X04n0223_021:0145b18": "無來往經云佛子汝應觀剎種威神力未來諸國",
    "X04n0223_021:0145b19": "土如夢悉令見十方諸世界過去國土海咸於一",
    "X04n0223_021:0145b20": "剎中現像猶如化三世一切佛及以其國土於一",
    "X04n0223_021:0145b21": "剎種中一切悉觀見論主頌曰三世無有時妄計",
    "X04n0223_021:0145b22": "三世法以真無妄想一念現三世三世無時者亦",
    "X04n0223_021:0145b23": "無有一念計著三世法總現無時中了達無時法",
    "X04n0223_021:0145b24": "一念成正覺八釋佛國本空何為華藏世界出生",
    "X04n0223_021:0145c01": "所緣者緣何事意緣意有四一為明二乘雖得解",
    "X04n0223_021:0145c02": "脫三界麤業無有福智不利眾生滯於涅槃二為",
    "X04n0223_021:0145c03": "三乘菩薩有樂生淨土淨相常存障法性如理染",
    "X04n0223_021:0145c04": "淨當情知見不普情存淨土不得自在不如此法",
    "X04n0223_021:0145c05": "隱現自在為利眾生顯勝福德故即具相萬差光",
    "X04n0223_021:0145c06": "明顯照若令眾生情無取著如幻雲散一物便無",
    "X04n0223_021:0145c07": "無有所得存其繫故三為怖一切法空眾生為法",
    "X04n0223_021:0145c08": "空無相之理謂言斷見空無福智不樂觀空樂取",
    "X04n0223_021:0145c09": "相縛隨境存業不能解脫者所現福德依正果故",
    "X04n0223_021:0145c10": "令觀空法空&#x5374;無明成福德業四總為一切三乘",
    "X04n0223_021:0145c11": "及一切凡夫現廣大願行福智境界量度樣式令",
    "X04n0223_021:0145c12": "其倣學不偏執故經云諸佛國土如&#x8657;空無等無",
    "X04n0223_021:0145c13": "生無有相為利眾生普嚴淨本願力故住其中九",
    "X04n0223_021:0145c14": "明華藏世界因何得隱現自在者為從一切法空",
    "X04n0223_021:0145c15": "之理隨智現故得隱現自在世間龍鬼具有三毒",
    "X04n0223_021:0145c16": "猶能隱現何況法空空諸三毒純清淨智不能隱",
    "X04n0223_021:0145c17": "現自在如善財入彌勒樓閣以三昧力具見眾莊",
    "X04n0223_021:0145c18": "嚴從三昧起忽然不見一相都無善財白言此莊",
    "X04n0223_021:0145c19": "嚴何處去彌勒答言從來處去曰從何處來曰從",
    "X04n0223_021:0145c20": "菩薩智慧神通來依菩薩智慧神力而住無有去",
    "X04n0223_021:0145c21": "處亦無住處非集非常遠離一切又如幻師作諸",
    "X04n0223_021:0145c22": "幻事無所從來無所至去雖無來去以幻力故分",
    "X04n0223_021:0145c23": "明可見彼莊嚴事亦復如是無所從來亦無所去",
    "X04n0223_021:0145c24": "雖無來去然以慣習不可思議幻智力故及往昔",
    "X04n0223_021:0146a01": "大願力故如是顯現華藏世界亦復如是以如來",
    "X04n0223_021:0146a02": "大願智力法性自體空無性力隱現自在若隨法",
    "X04n0223_021:0146a03": "性萬相都無隨願智力眾相隨現隱現隨緣都無",
    "X04n0223_021:0146a04": "作者但以理智法爾自具不思議功不思議變無",
    "X04n0223_021:0146a05": "能作者自在隱現凡夫執著用作無明執障既無",
    "X04n0223_021:0146a06": "智用自在順法身萬象俱寂隨智用萬象俱生隨",
    "X04n0223_021:0146a07": "大悲常居生死但隨理智生死恒真以此三事隱",
    "X04n0223_021:0146a08": "顯萬端不離一真之智化儀百變十隨文釋義者",
    "X04n0223_021:0146a09": "此一品經長科為十二段。",
    "X04n0223_021:0146a10": "[0146a10] 【經】爾時普賢菩薩復告大眾言諸佛子此華藏莊嚴",
    "X04n0223_021:0146a11": "世界海是毗羅遮那如來往昔於世界海微塵數劫",
    "X04n0223_021:0146a12": "修菩薩行時一一劫中親近世界海微塵數佛一一",
    "X04n0223_021:0146a13": "佛所淨修世界海微塵數大願之所嚴淨諸佛子此",
    "X04n0223_021:0146a14": "華藏莊嚴世界海有須彌山微塵數風輪所持其最",
    "X04n0223_021:0146a15": "下風輪名平等住能持其上一切寶燄熾然莊嚴次",
    "X04n0223_021:0146a16": "上風輪名出生種種寶莊嚴能持其上淨光照曜摩",
    "X04n0223_021:0146a17": "尼王幢次上風輪名寶威德能持其上一切寶鈴次",
    "X04n0223_021:0146a18": "上風輪名平等燄能持其上日光明相摩尼王輪次",
    "X04n0223_021:0146a19": "上風輪名種種普莊嚴能持其上光明輪華次上風",
    "X04n0223_021:0146a20": "輪名普清淨能持其上一切華燄師子座次上風輪",
    "X04n0223_021:0146a21": "名聲&#x5FA7;十方能持其上一切珠王幢次上風輪名一",
    "X04n0223_021:0146a22": "切寶光明能持其上一切摩尼王樹華次上風輪名",
    "X04n0223_021:0146a23": "速疾普持能持其上一切香摩尼須彌雲次上風輪",
    "X04n0223_021:0146a24": "名種種宮殿遊行能持其上一切寶色香臺雲諸佛",
    "X04n0223_021:0146b01": "子彼須彌山微塵數風輪最在上者名殊勝威光藏",
    "X04n0223_021:0146b02": "能持普光摩尼莊嚴香水海此香水海有大蓮華名",
    "X04n0223_021:0146b03": "種種光明&#x8602;香幢華藏莊嚴世界海住在其中四方",
    "X04n0223_021:0146b04": "均平清淨堅固金剛輪山周&#x5E00;圍遶地海眾樹各有",
    "X04n0223_021:0146b05": "區別是時普賢菩薩欲重宣其義承佛神力觀察十",
    "X04n0223_021:0146b06": "方而說頌言。",
    "X04n0223_021:0146b07": " 世尊往昔於諸有  微塵佛所修淨業",
    "X04n0223_021:0146b08": " 故獲種種寶光明  華藏莊嚴世界海",
    "X04n0223_021:0146b09": " 廣大悲雲&#x5FA7;一切  捨身無量等剎塵",
    "X04n0223_021:0146b10": " 以昔劫海修行力  今此世界無諸垢",
    "X04n0223_021:0146b11": " 放大光明&#x5FA7;住空  風力所持無動搖",
    "X04n0223_021:0146b12": " 佛藏摩尼普嚴飾  如來願力令清淨",
    "X04n0223_021:0146b13": " 普散摩尼妙藏華  以昔願力空中住",
    "X04n0223_021:0146b14": " 種種堅固莊嚴海  光雲垂布滿十方",
    "X04n0223_021:0146b15": " 諸摩尼中菩薩雲  普詣十方光熾然",
    "X04n0223_021:0146b16": " 光燄成輪妙華飾  法界周流靡不&#x5FA7;",
    "X04n0223_021:0146b17": " 一切寶中放淨光  其光普照眾生海",
    "X04n0223_021:0146b18": " 十方國土皆周&#x5FA7;  咸令出苦向菩提",
    "X04n0223_021:0146b19": " 寶中佛數等眾生  從其毛孔出化形",
    "X04n0223_021:0146b20": " 梵主帝釋輪王等  一切眾生及諸佛",
    "X04n0223_021:0146b21": " 化現光明等法界  光中演說諸佛名",
    "X04n0223_021:0146b22": " 種種方便示調伏  普應&#x7FA3;心無不盡",
    "X04n0223_021:0146b23": " 華藏世界所有塵  一一塵中見法界",
    "X04n0223_021:0146b24": " 寶光現佛如雲集  此是如來剎自在",
    "X04n0223_021:0146c01": " 廣大願雲周法界  於一切劫化&#x7FA3;生",
    "X04n0223_021:0146c02": " 普賢智地行悉成  所有莊嚴從此出",
    "X04n0223_021:0146c03": "[0146c03] 【論】第一爾時普賢菩薩已下長行有二十四行經",
    "X04n0223_021:0146c04": "并二十行頌明歎佛往因行菩薩行修淨大願力",
    "X04n0223_021:0146c05": "報得風輪以持華藏世界及眾莊嚴。",
    "X04n0223_021:0146c06": "[0146c06] 【經】爾時普賢菩薩復告大眾言諸佛子此華藏莊嚴",
    "X04n0223_021:0146c07": "世界海大輪圍山住日珠王蓮華之上栴檀摩尼以",
    "X04n0223_021:0146c08": "為其身威德寶王以為其&#x5CEF;妙香摩尼而作其輪燄",
    "X04n0223_021:0146c09": "藏金剛所共成立一切香水流注其間眾寶為林妙",
    "X04n0223_021:0146c10": "華開敷香艸布地明珠開飾種種香華處處盈滿摩",
    "X04n0223_021:0146c11": "尼為網周&#x5E00;垂覆如是等有世界海微塵數眾妙莊",
    "X04n0223_021:0146c12": "嚴爾時普賢菩薩欲重宣其義承佛神力觀察十方",
    "X04n0223_021:0146c13": "而說頌言。",
    "X04n0223_021:0146c14": " 世界大海無有邊  寶輪清淨種種色",
    "X04n0223_021:0146c15": " 所有莊嚴盡奇妙  此由如來神力起",
    "X04n0223_021:0146c16": " 摩尼寶輪妙香輪  及以真珠燈燄輪",
    "X04n0223_021:0146c17": " 種種妙寶為嚴飾  清淨輪圍所安住",
    "X04n0223_021:0146c18": " 堅固摩尼以為藏  閻浮檀金作嚴飾",
    "X04n0223_021:0146c19": " 舒光發燄&#x5FA7;十方  內外&#x668E;徹皆清淨",
    "X04n0223_021:0146c20": " 金剛摩尼所集成  復雨摩尼諸妙寶",
    "X04n0223_021:0146c21": " 其寶精奇非一種  放淨光明普嚴麗",
    "X04n0223_021:0146c22": " 香水分流無量色  散諸華寶及栴檀",
    "X04n0223_021:0146c23": " 眾蓮競發如衣布  珍艸羅生悉芬馥",
    "X04n0223_021:0146c24": " 無量寶樹普莊嚴  開華發&#x8602;色熾然",
    "X04n0223_021:0147a01": " 種種名衣在其內  光雲四照常圓滿",
    "X04n0223_021:0147a02": " 無量無邊大菩薩  執蓋焚香充法界",
    "X04n0223_021:0147a03": " 悉發一切妙音聲  普轉如來正法輪",
    "X04n0223_021:0147a04": " 諸摩尼樹寶粖成  一一寶粖現光明",
    "X04n0223_021:0147a05": " 毗盧遮那清淨身  悉入其中普令見",
    "X04n0223_021:0147a06": " 諸莊嚴中現佛身  無邊色相無央數",
    "X04n0223_021:0147a07": " 悉往十方無不&#x5FA7;  所化眾生亦無限",
    "X04n0223_021:0147a08": " 一切莊嚴出妙音  演說如來本願輪",
    "X04n0223_021:0147a09": " 十方所有淨剎海  佛自在力咸令&#x5FA7;",
    "X04n0223_021:0147a10": "[0147a10] 【論】二爾時已下有八行半經并二十行頌明歎蓮",
    "X04n0223_021:0147a11": "華之上寶輪圍山具眾嚴飾由如來神力所生。",
    "X04n0223_021:0147a12": "[0147a12] 【經】爾時普賢菩薩復告大眾言諸佛子此世界海大",
    "X04n0223_021:0147a13": "輪圍山內所有大地一切皆以金剛所成堅固莊嚴",
    "X04n0223_021:0147a14": "不可沮壞清淨平坦無有高下摩尼為輪眾寶為藏",
    "X04n0223_021:0147a15": "一切眾生種種形狀諸摩尼寶以為間錯散眾寶粖",
    "X04n0223_021:0147a16": "布以蓮華香藏摩尼分置其間諸莊嚴具充&#x5FA7;如雲",
    "X04n0223_021:0147a17": "三世一切諸佛國土所有莊嚴而為校飾摩尼妙寶",
    "X04n0223_021:0147a18": "以為其網普現如來所有境界如天帝網於中布列",
    "X04n0223_021:0147a19": "諸佛子此世界海地有如是等世界海微塵數莊嚴",
    "X04n0223_021:0147a20": "爾時普賢菩薩欲重宣其義承佛神力觀察十方而",
    "X04n0223_021:0147a21": "說頌言。",
    "X04n0223_021:0147a22": " 其地平坦極清淨  安住堅固無能壞",
    "X04n0223_021:0147a23": " 摩尼處處以為嚴  眾寶於中相間錯",
    "X04n0223_021:0147a24": " 金剛為地甚可悅  寶輪寶網具莊嚴",
    "X04n0223_021:0147b01": " 蓮華布上皆圓滿  妙衣彌覆悉周&#x5FA7;",
    "X04n0223_021:0147b02": " 菩薩天冠寶纓珞  悉布其地為嚴好",
    "X04n0223_021:0147b03": " 栴檀摩尼普散中  咸舒離垢妙光明",
    "X04n0223_021:0147b04": " 寶華發燄出妙光  光燄如雲照一切",
    "X04n0223_021:0147b05": " 散此妙華及眾寶  普覆於地為嚴飾",
    "X04n0223_021:0147b06": " 密雲興布滿十方  廣大光明無有盡",
    "X04n0223_021:0147b07": " 普至十方一切土  演說如來甘露法",
    "X04n0223_021:0147b08": " 一切佛願摩尼內  普現無邊廣大劫",
    "X04n0223_021:0147b09": " 最勝智者昔所行  於此寶中無不見",
    "X04n0223_021:0147b10": " 其地所有摩尼寶  一切佛剎咸來入",
    "X04n0223_021:0147b11": " 彼諸佛剎一一塵  一切國土亦入中",
    "X04n0223_021:0147b12": " 妙寶莊嚴華藏界  菩薩遊行&#x5FA7;十方",
    "X04n0223_021:0147b13": " 演說大士諸弘願  此是道場自在力",
    "X04n0223_021:0147b14": " 摩尼妙寶莊嚴地  放淨光明備眾飾",
    "X04n0223_021:0147b15": " 充滿法界等&#x8657;空  佛力自然如是現",
    "X04n0223_021:0147b16": " 諸有修治普賢願  入佛境界大智人",
    "X04n0223_021:0147b17": " 能知於此剎海中  如是一切諸神變",
    "X04n0223_021:0147b18": "[0147b18] 【論】三爾時已下十行半經并二十行頌歎輪圍山",
    "X04n0223_021:0147b19": "內平地金剛所成具足眾寶間錯其地華網莊嚴。",
    "X04n0223_021:0147b20": "[0147b20] 【經】爾時普賢菩薩復告大眾言諸佛子此世界海大",
    "X04n0223_021:0147b21": "地中有不可說佛剎微塵數香水海一切妙寶莊嚴",
    "X04n0223_021:0147b22": "其底妙香摩尼莊嚴其岸毗盧遮那摩尼寶王以為",
    "X04n0223_021:0147b23": "其網香水&#x668E;徹具眾寶色充滿其中種種寶華旋布",
    "X04n0223_021:0147b24": "其上栴檀細粖澄垽其下演佛言音放寶光明無邊",
    "X04n0223_021:0147c01": "菩薩持種種蓋現神通力一切世界所有莊嚴悉於",
    "X04n0223_021:0147c02": "中現十寶階陛行列分布十寶欄楯周&#x5E00;圍遶四天",
    "X04n0223_021:0147c03": "下微塵數一切寶莊嚴芬陀利華敷榮水中不可說",
    "X04n0223_021:0147c04": "百千億那由他數十寶尸羅幢恒河沙數一切寶衣",
    "X04n0223_021:0147c05": "鈴網幢恒河沙數無邊色相寶華樓閣百千億那由",
    "X04n0223_021:0147c06": "他數十寶蓮華城四天下微塵數眾寶樹林寶燄摩",
    "X04n0223_021:0147c07": "尼以為其網恒河沙數栴檀香諸佛言音光燄摩尼",
    "X04n0223_021:0147c08": "不可說百千億那由他數眾寶垣牆悉共圍遶周&#x5FA7;",
    "X04n0223_021:0147c09": "嚴飾爾時普賢菩薩欲重宣其義承佛神力觀察十",
    "X04n0223_021:0147c10": "力而說頌言。",
    "X04n0223_021:0147c11": " 此世界中大地上  有香水海摩尼嚴",
    "X04n0223_021:0147c12": " 清淨妙寶布其底  安住金剛不可壞",
    "X04n0223_021:0147c13": " 香藏摩尼積成岸  日燄珠輪布若雲",
    "X04n0223_021:0147c14": " 蓮華妙寶為纓珞  處處莊嚴淨無垢",
    "X04n0223_021:0147c15": " 香水澄渟具眾色  寶華旋布放光明",
    "X04n0223_021:0147c16": " 普震音聲聞遠近  以佛威神演妙法",
    "X04n0223_021:0147c17": " 階陛莊嚴具眾寶  復以摩尼為間飾",
    "X04n0223_021:0147c18": " 周迴欄楯悉寶成  蓮華珠網如雲布",
    "X04n0223_021:0147c19": " 摩尼寶樹列成行  華&#x8602;敷榮光赫弈",
    "X04n0223_021:0147c20": " 種種樂音恒競奏  佛神通力令如是",
    "X04n0223_021:0147c21": " 種種妙寶芬陀利  敷布莊嚴香水海",
    "X04n0223_021:0147c22": " 香燄光明無暫停  廣大圓滿皆充&#x5FA7;",
    "X04n0223_021:0147c23": " 明珠寶幢恒熾盛  妙衣垂布為嚴飾",
    "X04n0223_021:0147c24": " 摩尼鈴網演法音  令其聞者趣佛智",
    "X04n0223_021:0148a01": " 妙寶蓮華作城郭  眾彩摩尼所嚴瑩",
    "X04n0223_021:0148a02": " 真珠雲影布四隅  如是莊嚴香水海",
    "X04n0223_021:0148a03": " 垣牆繚繞皆周&#x5E00;  樓閣相望布其上",
    "X04n0223_021:0148a04": " 無量光明恒熾然  種種莊嚴清淨海",
    "X04n0223_021:0148a05": " 毗盧遮那於往昔  種種剎海皆嚴淨",
    "X04n0223_021:0148a06": " 如是廣大無有邊  悉是如來自在力",
    "X04n0223_021:0148a07": "[0148a07] 【論】四爾時已下一十六行半經二十行頌明金剛",
    "X04n0223_021:0148a08": "寶地有眾香水海眾寶為底妙香嚴岸具眾莊飾。",
    "X04n0223_021:0148a09": "[0148a09] 【經】爾時普賢菩薩復告大眾言諸佛子一一香水海",
    "X04n0223_021:0148a10": "各有四天下微塵數香水河右旋圍遶一切皆以金",
    "X04n0223_021:0148a11": "剛為岸淨光摩尼以為嚴飾常現諸佛寶色光雲及",
    "X04n0223_021:0148a12": "諸眾生所有言音其河所有漩澓之處一切諸佛所",
    "X04n0223_021:0148a13": "修因行種種形相皆從中出摩尼為網眾寶鈴鐸諸",
    "X04n0223_021:0148a14": "世界海所有莊嚴悉於中現摩尼寶雲以覆其上其",
    "X04n0223_021:0148a15": "雲普現華藏世界毗盧遮那十方化佛及一切佛神",
    "X04n0223_021:0148a16": "通之事復出妙音稱揚三世佛菩薩名其香水中常",
    "X04n0223_021:0148a17": "出一切寶燄光雲相續不絕若廣說者一一河各有",
    "X04n0223_021:0148a18": "世界海微塵數莊嚴爾時普賢菩薩欲重宣其義承",
    "X04n0223_021:0148a19": "佛神力觀察十方而說頌言。",
    "X04n0223_021:0148a20": " 清淨香流滿大河  金剛妙寶為其岸",
    "X04n0223_021:0148a21": " 寶粖為輪布其地  種種嚴飾皆珍好",
    "X04n0223_021:0148a22": " 寶階行列妙莊嚴  欄楯周迴悉殊麗",
    "X04n0223_021:0148a23": " 真珠為藏眾華飾  種種纓鬘共垂下",
    "X04n0223_021:0148a24": " 香水寶光清淨色  恒吐摩尼競疾流",
    "X04n0223_021:0148b01": " 眾華隨浪皆搖動  悉奏樂音宣妙法",
    "X04n0223_021:0148b02": " 細粖栴檀作泥垽  一切妙寶同洄澓",
    "X04n0223_021:0148b03": " 香藏氛氳布在中  發燄流芬普周&#x5FA7;",
    "X04n0223_021:0148b04": " 河中出生諸妙寶  悉放光明色熾然",
    "X04n0223_021:0148b05": " 其光布影成臺座  華蓋珠纓皆具足",
    "X04n0223_021:0148b06": " 摩尼王中現佛身  光明普照十方剎",
    "X04n0223_021:0148b07": " 以此為輪嚴飾地  香水&#x668E;徹常盈滿",
    "X04n0223_021:0148b08": " 摩尼為網金為鐸  &#x5FA7;覆香河演佛音",
    "X04n0223_021:0148b09": " 克宣一切菩提道  及以普賢之妙行",
    "X04n0223_021:0148b10": " 寶岸摩尼極清淨  恒出如來本願音",
    "X04n0223_021:0148b11": " 一切諸佛曩所行  其音普演皆令見",
    "X04n0223_021:0148b12": " 其河所有漩流處  菩薩如雲常踊出",
    "X04n0223_021:0148b13": " 悉往廣大剎土中  乃至法界咸充滿",
    "X04n0223_021:0148b14": " 清淨珠王布若雲  一切香河悉彌覆",
    "X04n0223_021:0148b15": " 其珠等佛眉間相  炳然顯現諸佛影",
    "X04n0223_021:0148b16": "[0148b16] 【論】五爾時已下十二行半經二十行頌明各各香",
    "X04n0223_021:0148b17": "海具眾香河其河底岸具諸嚴飾右旋遶海。",
    "X04n0223_021:0148b18": "[0148b18] 【經】爾時普賢菩薩復告大眾言諸佛子此諸香水河",
    "X04n0223_021:0148b19": "兩間之地悉以妙寶種種莊嚴一一各有四天下微",
    "X04n0223_021:0148b20": "塵數眾寶莊嚴芬陀利華周&#x5E00;&#x5FA7;滿各有四天下微",
    "X04n0223_021:0148b21": "塵數眾寶樹林次第行列一一樹中恒出一切諸莊",
    "X04n0223_021:0148b22": "嚴雲摩尼寶王照耀其間種種華香處處盈滿其樹",
    "X04n0223_021:0148b23": "復出微妙音聲說諸如來一切劫中所修大願復散",
    "X04n0223_021:0148b24": "種種摩尼寶王充&#x5FA7;其地所謂蓮華輪摩尼寶王香",
    "X04n0223_021:0148c01": "燄光雲摩尼寶王種種嚴飾摩尼寶王現不可思議",
    "X04n0223_021:0148c02": "莊嚴色摩尼寶王日光明衣藏摩尼寶王周&#x5FA7;十方",
    "X04n0223_021:0148c03": "普垂布光網雲摩尼寶王現一切諸佛神變摩尼寶",
    "X04n0223_021:0148c04": "王現一切眾生業報海摩尼寶王如是等有世界海",
    "X04n0223_021:0148c05": "微塵數其香水河兩間之地一一悉具如是莊嚴爾",
    "X04n0223_021:0148c06": "時普賢菩薩欲重宣其義承佛神力觀察十方而說",
    "X04n0223_021:0148c07": "頌言。",
    "X04n0223_021:0148c08": " 其地平坦極清淨  真金摩尼共嚴飾",
    "X04n0223_021:0148c09": " 諸樹行列蔭其中  聳榦垂條萃若雲",
    "X04n0223_021:0148c10": " 枝條妙寶所莊嚴  華燄成輪光四照",
    "X04n0223_021:0148c11": " 摩尼為果如雲布  普使十方常現&#x89A9;",
    "X04n0223_021:0148c12": " 摩尼布地皆充滿  眾華寶粖共莊嚴",
    "X04n0223_021:0148c13": " 復以摩尼作宮殿  悉現眾生諸影像",
    "X04n0223_021:0148c14": " 諸佛影像摩尼王  普散其地靡不周",
    "X04n0223_021:0148c15": " 如是赫弈&#x5FA7;十方  一一塵中咸見佛",
    "X04n0223_021:0148c16": " 妙寶莊嚴善分布  真珠燈網相間錯",
    "X04n0223_021:0148c17": " 處處悉有摩尼輪  一一皆現佛神通",
    "X04n0223_021:0148c18": " 眾寶莊嚴放大光  光中普現諸化佛",
    "X04n0223_021:0148c19": " 一一周行靡不&#x5FA7;  悉以十方廣開演",
    "X04n0223_021:0148c20": " 摩尼妙寶芬陀利  一切水中咸&#x5FA7;滿",
    "X04n0223_021:0148c21": " 其華種種各不同  悉現光明無盡歇",
    "X04n0223_021:0148c22": " 三世所有諸莊嚴  摩尼果中皆顯現",
    "X04n0223_021:0148c23": " 體性無生不可取  此是如來自在力",
    "X04n0223_021:0148c24": " 此地一切莊嚴中  悉現如來廣大身",
    "X04n0223_021:0149a01": " 彼亦不來亦不去  佛昔願力皆令見",
    "X04n0223_021:0149a02": " 此地一一微塵中  一切佛子修行道",
    "X04n0223_021:0149a03": " 各見所記當來剎  隨其意樂悉清淨",
    "X04n0223_021:0149a04": "[0149a04] 【論】六爾時已下十五行半經二十行頌明香河兩",
    "X04n0223_021:0149a05": "間平地具樹華果眾妙莊嚴芬陀利華此云百葉",
    "X04n0223_021:0149a06": "白蓮華。",
    "X04n0223_021:0149a07": "[0149a07] 【經】爾時普賢菩薩復告大眾言諸佛子諸佛世尊世",
    "X04n0223_021:0149a08": "界海莊嚴不可思議何以故諸佛子此華藏莊嚴世",
    "X04n0223_021:0149a09": "界海一切境界一一皆以世界海微塵數清淨功德",
    "X04n0223_021:0149a10": "之所莊嚴爾時普賢菩薩欲重宣其義承佛神力觀",
    "X04n0223_021:0149a11": "察十方而說頌言。",
    "X04n0223_021:0149a12": " 此剎海中一切處  悉以眾寶為嚴飾",
    "X04n0223_021:0149a13": " 發燄騰空布若雲  光明洞徹常彌覆",
    "X04n0223_021:0149a14": " 摩尼吐雲無有盡  十方佛影於中現",
    "X04n0223_021:0149a15": " 神通變化靡暫停  一切菩薩咸來集",
    "X04n0223_021:0149a16": " 一切摩尼演佛音  其音美妙不思議",
    "X04n0223_021:0149a17": " 毗盧遮那昔所行  於此寶內恒聞見",
    "X04n0223_021:0149a18": " 清淨光明&#x5FA7;照尊  莊嚴具中皆現影",
    "X04n0223_021:0149a19": " 變化分身眾圍遶  一切剎海咸周&#x5FA7;",
    "X04n0223_021:0149a20": " 所有化佛皆如幻  求其來處不可得",
    "X04n0223_021:0149a21": " 以佛境界威神力  一切剎中如是現",
    "X04n0223_021:0149a22": " 如來自在神通事  悉&#x5FA7;十方諸國土",
    "X04n0223_021:0149a23": " 以此剎海淨莊嚴  一切皆於寶中見",
    "X04n0223_021:0149a24": " 十方所有諸變化  一切皆如鏡中像",
    "X04n0223_021:0149b01": " 但由如來昔所行  神通願力而出生",
    "X04n0223_021:0149b02": " 若有能修普賢行  入於菩薩勝智海",
    "X04n0223_021:0149b03": " 能於一切微塵中  普現其身淨眾剎",
    "X04n0223_021:0149b04": " 不可思議億大劫  親近一切諸如來",
    "X04n0223_021:0149b05": " 如其一切之所行  一剎那中悉能現",
    "X04n0223_021:0149b06": " 諸佛國土如&#x8657;空  無等無生無有相",
    "X04n0223_021:0149b07": " 為利眾生普嚴淨  本願力故住其中",
    "X04n0223_021:0149b08": "[0149b08] 【論】七爾時已下五行經二十行頌都結總歎此世",
    "X04n0223_021:0149b09": "界海如來無量功德莊嚴。",
    "X04n0223_021:0149b11": "大方廣佛新華嚴經合論卷第二十一",
    "X04n0223_021:0149b13": "音切",
    "X04n0223_021:0149b14": "洄[0149b14] (戶&#x7070;切)。澓[0149b14] (伏音)。壇[0149b14] (徒干切)。墠[0149b14] (常演切)。佉[0149b14] (丘伽切)。芬[0149b14] (分音)。馥[0149b14] (房六切)。",
    "X04n0223_021:0149b15": "沮[0149b15] (才與切)。&#x668E;[0149b15] (於命切)。徹[0149b15] (丑列切)。麗[0149b15] (力制切)。&#x8602;[0149b15] (如水切)。澄[0149b15] (直陵切)。垽",
    "X04n0223_021:0149b16": "[0149b16] (魚靳切)。陛[0149b16] (旁禮切)。欄[0149b16] (勒丹切)。楯[0149b16] (述尹切)。渟[0149b16] (笛令切)。競[0149b16] (巨敬切)。奏[0149b16] (則候",
    "X04n0223_021:0149b17": "切)。垣[0149b17] (于元切)。牆[0149b17] (才良切)。繚[0149b17] (了音)。繞[0149b17] (而沼切)。卍[0149b17] (萬音)。歇[0149b17] (許揭切)。孛[0149b17] (蒲沒"
}