{
    "T29n1562_052:0631a07": "阿毘達磨順正理論卷第五十二",
    "T29n1562_052:0631a09": "尊者眾賢造",
    "T29n1562_052:0631a10": "三藏法師玄奘奉　詔譯",
    "T29n1562_052:0631a11": "辯隨眠品第五之八",
    "T29n1562_052:0631a12": "如是所許一切有宗。自古師承差別有幾。誰",
    "T29n1562_052:0631a13": "所立世最善可依。頌曰。",
    "T29n1562_052:0631a14": "　此中有四種　　類相位待異",
    "T29n1562_052:0631a15": "　第三約作用　　立世最為善",
    "T29n1562_052:0631a16": "論曰。尊者法救作如是說。由類不同三世有",
    "T29n1562_052:0631a17": "異彼謂諸法。行於世時。由類有殊非體有異。",
    "T29n1562_052:0631a18": "如破金器作餘物時。形雖有殊而體無異。又",
    "T29n1562_052:0631a19": "如乳變成於酪時。捨味勢等非捨顯色。如是",
    "T29n1562_052:0631a20": "諸法行於世時。從未來至現在。從現在入過",
    "T29n1562_052:0631a21": "去雖捨得類非捨得體。尊者妙音作如是說。",
    "T29n1562_052:0631a22": "由相有別三世有異。彼謂諸法行於世時。過",
    "T29n1562_052:0631a23": "去正與過去相合。而不名為離現未相。未來",
    "T29n1562_052:0631a24": "正與未來相合。而不名為離過現相。現在正",
    "T29n1562_052:0631a25": "與現在相合。而不名為離過未相。如人正染",
    "T29n1562_052:0631a26": "一妻室時。於餘姬媵不名離染。尊者世友作",
    "T29n1562_052:0631a27": "如是說。由位不同三世有異。彼謂諸法行於",
    "T29n1562_052:0631a28": "世時。至位位中作異異說。由位有別非體有",
    "T29n1562_052:0631a29": "異。如運一籌置一名一。置百名百。置千名千。",
    "T29n1562_052:0631b01": "尊者覺天作如是說。由待有別三世有異。彼",
    "T29n1562_052:0631b02": "謂諸法行於世時。前後相待立名有異。非體",
    "T29n1562_052:0631b03": "非類非相有殊。如一女人待前待後。如其次",
    "T29n1562_052:0631b04": "第名女名母。如是諸法行於世時。待現未名",
    "T29n1562_052:0631b05": "過去。待過現名未來。待過未名現在。此四",
    "T29n1562_052:0631b06": "種說一切有中傳說。最初執法轉變故應置",
    "T29n1562_052:0631b07": "在數論朋中。今謂不然。非彼尊者說有為法",
    "T29n1562_052:0631b08": "其體是常。歷三世時法隱法顯。但說諸法行",
    "T29n1562_052:0631b09": "於世時。體相雖同而性類異。此與尊者世友",
    "T29n1562_052:0631b10": "分同。何容判同數論外道。第二第四立世相",
    "T29n1562_052:0631b11": "雜。故此四中第三最善。以約作用位有差別。",
    "T29n1562_052:0631b12": "由位不同立世有異。如我所辯實有去來。不",
    "T29n1562_052:0631b13": "違法性聖教所許。若撥去來便違法性。毀謗",
    "T29n1562_052:0631b14": "聖教有多過失。由此應知尊者世友。所立實",
    "T29n1562_052:0631b15": "有過去未來。符理順經無能傾動。謂彼尊者",
    "T29n1562_052:0631b16": "作如是言。佛於經中說有三世。此三世異云",
    "T29n1562_052:0631b17": "何建立。約作用立三世有異。謂一切行作用",
    "T29n1562_052:0631b18": "未有名為未來。有作用時名為現在。作用已",
    "T29n1562_052:0631b19": "滅名為過去非體有殊。此作用名為何所目。",
    "T29n1562_052:0631b20": "目有為法引果功能。即餘性生時能為因性",
    "T29n1562_052:0631b21": "義。若能依此立世有殊。或能作餘無過辯",
    "T29n1562_052:0631b22": "異。智者應許名鑒理人。若有由迷立世別理。",
    "T29n1562_052:0631b23": "怖他難故棄捨聖言。或了義經撥為不了。許",
    "T29n1562_052:0631b24": "有現在言無去來。或許唯現仍是假有。或總",
    "T29n1562_052:0631b25": "非撥三世皆無此等皆違聖教。正理智者應",
    "T29n1562_052:0631b26": "斥為迷理人。諸有謗無實三世者。為無量種",
    "T29n1562_052:0631b27": "過失所塗。多設劬勞難令解脫。諸說三世實",
    "T29n1562_052:0631b28": "有論師。設有小違易令解脫。故有智者勿謗",
    "T29n1562_052:0631b29": "言無。然我且依尊者世友。約作用立三世有",
    "T29n1562_052:0631c01": "殊。隨己堪能排諸過難。旦彼經主作是難言。",
    "T29n1562_052:0631c02": "若約作用立三世別。彼同分攝眼等諸根。現",
    "T29n1562_052:0631c03": "在前時有何作用。若謂彼能取果與果。是則",
    "T29n1562_052:0631c04": "過去同類因等。既能與果應有作用。有半作",
    "T29n1562_052:0631c05": "用世相應雜。此難都由不了法性。諸法勢力",
    "T29n1562_052:0631c06": "總有二種。一名作用。二謂功能。引果功能名",
    "T29n1562_052:0631c07": "為作用。非唯作用總攝功能。亦有功能異於",
    "T29n1562_052:0631c08": "作用。且闇中眼見色功能為闇所違非違作",
    "T29n1562_052:0631c09": "用。謂有闇障違見功能。故眼闇中不能見色。",
    "T29n1562_052:0631c10": "引果作用非闇所違。故眼闇中亦能引果。無",
    "T29n1562_052:0631c11": "現在位作用有闕。現在唯依作用立故。諸作",
    "T29n1562_052:0631c12": "用滅不至無為。於餘性生能為因性。此非作",
    "T29n1562_052:0631c13": "用但是功能。唯現在時能引果故。無為不能",
    "T29n1562_052:0631c14": "引自果故。唯引自果名作用故。由此經主所",
    "T29n1562_052:0631c15": "舉釋中。與果功能亦是作用。良由未善對法",
    "T29n1562_052:0631c16": "所宗。以過去因雖能與果無作用故世相無",
    "T29n1562_052:0631c17": "雜。然彼經主於此義中。迷執情深復廣興難。",
    "T29n1562_052:0631c18": "謂廣論者不能善通。矯為我宗作理窮釋。頌",
    "T29n1562_052:0631c19": "曰。",
    "T29n1562_052:0631c20": "　何礙用云何　　無異世便壞",
    "T29n1562_052:0631c21": "　有誰未生滅　　此法性甚深",
    "T29n1562_052:0631c22": "論曰。彼言若法自體恒有。應一切時能起作",
    "T29n1562_052:0631c23": "用。以何礙力令此法體。所起作用時有時無。",
    "T29n1562_052:0631c24": "此難意言。諸法體相既恒無別。以何礙力非",
    "T29n1562_052:0631c25": "一切時唯一性類。此難非理體相無別。於性",
    "T29n1562_052:0631c26": "類一非證因故。謂不可以體相無別。於性類",
    "T29n1562_052:0631c27": "一為能證因。現見世間體相無別。性類有別",
    "T29n1562_052:0631c28": "如前已辯。謂地界等受等眼等。或難意言。",
    "T29n1562_052:0631c29": "我宗諸行眾緣和合本無而生。然彼眾緣種",
    "T29n1562_052:0632a01": "種差別。有時和合有不合時。法不恒生可無",
    "T29n1562_052:0632a02": "過失。汝宗諸行及彼眾緣。於一切時許常有",
    "T29n1562_052:0632a03": "體。勿許諸法本無今有。應常現在何能為礙。",
    "T29n1562_052:0632a04": "此亦不然前義成故。謂且前說體相雖同。而",
    "T29n1562_052:0632a05": "性類殊義已成立。而言諸行自體眾緣於一",
    "T29n1562_052:0632a06": "切時許常有體。何礙令彼作用非恒。非一切",
    "T29n1562_052:0632a07": "時常現在者。若解前義此難應無。以體雖同",
    "T29n1562_052:0632a08": "而性類別。足能成立作用非恒。故彼不應作",
    "T29n1562_052:0632a09": "如是難。若猶固執應反詰言。汝宗眾緣及所",
    "T29n1562_052:0632a10": "生行。亦有前後體相無差。而剎那剎那許漸",
    "T29n1562_052:0632a11": "漸有異。既前後念彼緣無差。何礙令其非無",
    "T29n1562_052:0632a12": "異起。而許後後轉轉有異。謂前念行與緣俱",
    "T29n1562_052:0632a13": "生。體相無虧與緣俱滅。由此因力後念果生",
    "T29n1562_052:0632a14": "應與前因品類無別。別無別類二種生緣。前",
    "T29n1562_052:0632a15": "後剎那無差別故。何緣為礙令後異前。若謂",
    "T29n1562_052:0632a16": "有為法性應爾。如何不許作用亦然。又受不",
    "T29n1562_052:0632a17": "應緣雖有異。而損益相無有差別。餘心心所",
    "T29n1562_052:0632a18": "例亦應然。薪糠等緣雖有差別。而現見火煖",
    "T29n1562_052:0632a19": "相無異。故有為法體類多途。不可責令總為",
    "T29n1562_052:0632a20": "一例。於一切位性類無差。又說眾緣許常有",
    "T29n1562_052:0632a21": "故。所生作用應常有者。亦不應理緣雖常合。",
    "T29n1562_052:0632a22": "而見有時緣果無故。如汝熏習或如眼等。謂",
    "T29n1562_052:0632a23": "汝不許從已滅因。隔中間時而有果起。多因",
    "T29n1562_052:0632a24": "所引種子差別。於相續中同時現有。而非",
    "T29n1562_052:0632a25": "彼果恒俱時生。然或有因所引種子。經多劫",
    "T29n1562_052:0632a26": "後方有果生。設於中間有果生者。生時及果",
    "T29n1562_052:0632a27": "俱不決定。既一切時一切因。有何礙諸果不",
    "T29n1562_052:0632a28": "恒俱生。而或一因此時生果此時不生。或有",
    "T29n1562_052:0632a29": "一時此因生果此因不生。又眼等緣雖恒現",
    "T29n1562_052:0632b01": "有。而眼等識非恒時生。是故不應作如是難。",
    "T29n1562_052:0632b02": "既許緣常有作用亦應常。若謂我宗相續轉",
    "T29n1562_052:0632b03": "變。待別緣故方能生果。是則應許作用亦然。",
    "T29n1562_052:0632b04": "諸引果緣總有二種。一者俱生。二者前生。俱",
    "T29n1562_052:0632b05": "生緣中復有二種。一同聚生。二異聚生。異聚",
    "T29n1562_052:0632b06": "生緣復有二種。一有情數。二無情數。前生",
    "T29n1562_052:0632b07": "緣中亦有二種。一同相續。二異相續。異相續",
    "T29n1562_052:0632b08": "緣復有二種。一同相續聚生。二不同相續聚",
    "T29n1562_052:0632b09": "生。不同相續聚生復有二種。一有情數。二無",
    "T29n1562_052:0632b10": "情數。待如是等同不同時。自他相續眾緣力",
    "T29n1562_052:0632b11": "故。諸法乃有引果功能。如是功能名為作用。",
    "T29n1562_052:0632b12": "故不應說許常有緣。作用亦應一切時有。眾",
    "T29n1562_052:0632b13": "緣不可常和合故。又我未了具壽所言。意欲",
    "T29n1562_052:0632b14": "取何名為作用。而今徵詰過去未來。何礙令",
    "T29n1562_052:0632b15": "其作用非有。即未來法眾緣合時。起勝功能",
    "T29n1562_052:0632b16": "名為作用。此有作用名為現在。此作用息名",
    "T29n1562_052:0632b17": "為過去。非彼法體前後有殊。如何難言由何",
    "T29n1562_052:0632b18": "礙力。令去來世作用非有。此義意言即未來",
    "T29n1562_052:0632b19": "法。眾緣合位有作用起。作用起已不名未來。",
    "T29n1562_052:0632b20": "此於爾時名已來故。作用息位不名現在。此",
    "T29n1562_052:0632b21": "於爾時已過去故。若作用猶在未得過去名。",
    "T29n1562_052:0632b22": "此法爾時名現在故。由此約作用辯三世差",
    "T29n1562_052:0632b23": "別。故彼設難由未了宗。如是我宗善安立已",
    "T29n1562_052:0632b24": "彼猶不了。又責作用云何得說為去來今。此",
    "T29n1562_052:0632b25": "難意言法由作用。可得建立為去來今。作用",
    "T29n1562_052:0632b26": "由誰有三世別。豈可說此復有作用。若此作",
    "T29n1562_052:0632b27": "用非去來今。而復說言作用是有則無為故",
    "T29n1562_052:0632b28": "應常非無。故不應言作用已滅。及此未有法",
    "T29n1562_052:0632b29": "名去來。對法諸師豈亦曾有成立作用為去",
    "T29n1562_052:0632c01": "來耶而汝今時責非無理。即未來法作用已",
    "T29n1562_052:0632c02": "生名為現在。即現在法作用已息名為過去。",
    "T29n1562_052:0632c03": "於中彼難豈理相應。非我說去來亦有作用。",
    "T29n1562_052:0632c04": "如何責作用得有去來。若說去來無有作用。",
    "T29n1562_052:0632c05": "應說作用本無今有有已還無。如仁所言我",
    "T29n1562_052:0632c06": "決定說。諸法作用本無今有有已還無。作用",
    "T29n1562_052:0632c07": "唯於現在有故。若爾作用是法差別。應說與",
    "T29n1562_052:0632c08": "法為異不異。若異應言別有自體。本無今有",
    "T29n1562_052:0632c09": "有已還無。諸行亦應同此作用。若言不異應",
    "T29n1562_052:0632c10": "說如何。非異法體而有差別。又寧作用本無",
    "T29n1562_052:0632c11": "今有有已還無。非彼法體我許作用。是法差",
    "T29n1562_052:0632c12": "別而不可言與法體異。如何不異而有差別。",
    "T29n1562_052:0632c13": "如何汝宗於善心內。有不善等別類諸法。所",
    "T29n1562_052:0632c14": "引差別種子功能。非異善心而有差別。又何",
    "T29n1562_052:0632c15": "種子非同品類。又彼上座即苦受體。如何說",
    "T29n1562_052:0632c16": "有攝益差別。又如諸受領納相同。於中非無",
    "T29n1562_052:0632c17": "樂等差別。又如汝等於相續住。雖前後念法",
    "T29n1562_052:0632c18": "相不殊。外緣亦同而前後異。若不爾者異相",
    "T29n1562_052:0632c19": "應無。如火等緣所合之物。雖前後念麁住相",
    "T29n1562_052:0632c20": "同。而諸剎那非無細異。我宗亦爾法體雖住",
    "T29n1562_052:0632c21": "而遇別緣。或法爾力於法體上差別用起本",
    "T29n1562_052:0632c22": "無今有有已還無。法體如前自相恒住。此於",
    "T29n1562_052:0632c23": "理教有何相違。前已辯成體相無異。諸法性",
    "T29n1562_052:0632c24": "類非無差別。體相性類非異非一。故有為法",
    "T29n1562_052:0632c25": "自相恒存。而勝功能有起有息。若謂我許法",
    "T29n1562_052:0632c26": "相續時。剎那剎那自相差別。本無今有有已",
    "T29n1562_052:0632c27": "還無。汝許有為自相恒住。唯有差別本無今",
    "T29n1562_052:0632c28": "有有已還無。如何為喻。若我亦許自相本無。",
    "T29n1562_052:0632c29": "或汝亦言自相本有義則是一。豈應為喻。喻",
    "T29n1562_052:0633a01": "謂彼此分異分同。今於此中所引喻者。謂法",
    "T29n1562_052:0633a02": "相續自相雖同。而於其中非無差別。自相差",
    "T29n1562_052:0633a03": "別體無有異。且舉自相相續恒存。不論法體",
    "T29n1562_052:0633a04": "住與不住。其中差別待緣而有。故非恒時許",
    "T29n1562_052:0633a05": "有差別。汝雖許法本無而生。不許念念有別",
    "T29n1562_052:0633a06": "相起。如何不應為同法喻。然汝許法前後剎",
    "T29n1562_052:0633a07": "那自相雖同而有差別。我亦許法前後位中。",
    "T29n1562_052:0633a08": "自相雖同而有差別。故為同喻其理善成。由",
    "T29n1562_052:0633a09": "此已成作用與體。雖無有異而此作用待緣",
    "T29n1562_052:0633a10": "而生。非法自體待緣生故。本無今有有已還",
    "T29n1562_052:0633a11": "無。亦善釋通契經所說。本無今有亦善符順。",
    "T29n1562_052:0633a12": "有去來經亦善遣除應常住難。以有為法體",
    "T29n1562_052:0633a13": "雖恒存。而位差別有變異故。此位差別從緣",
    "T29n1562_052:0633a14": "而生。一剎那後必無有住。由此法體亦是無",
    "T29n1562_052:0633a15": "常。以與差別體無異故。要於有法變異可成。",
    "T29n1562_052:0633a16": "非於無中可有變異。如是所立世義善成。經",
    "T29n1562_052:0633a17": "主於中復作是說。若爾所立世義便壞。謂若",
    "T29n1562_052:0633a18": "作用即是法體。體既恒有用亦應然。何得有",
    "T29n1562_052:0633a19": "時名為過未。故彼所立世義不成。此與我宗",
    "T29n1562_052:0633a20": "不相關預。謂我不說作用即體。如何令用與",
    "T29n1562_052:0633a21": "體俱恒。又我不言用所附體。一切時有即名",
    "T29n1562_052:0633a22": "過未。如何所立世義不成。汝說云何如我宗",
    "T29n1562_052:0633a23": "說。諸有為法差別作用。未已生位名為未來。",
    "T29n1562_052:0633a24": "此纔已生名為現在。此若已息名為過去。差",
    "T29n1562_052:0633a25": "別作用與所附體不可說異。如法相續如有",
    "T29n1562_052:0633a26": "為法。剎那剎那無間而生名為相續。此非異",
    "T29n1562_052:0633a27": "法無別體故亦非即法。勿一剎那有相續故",
    "T29n1562_052:0633a28": "不可說無。見於相續有所作故。如是現在差",
    "T29n1562_052:0633a29": "別作用。非異於法無別體故亦非即法。有有",
    "T29n1562_052:0633b01": "體時作用無故不可說無。作用起已能引果",
    "T29n1562_052:0633b02": "故。依如是義故。有頌曰。",
    "T29n1562_052:0633b03": "　相續無異體　　許別有所作",
    "T29n1562_052:0633b04": "　作用理亦然　　故世義成立",
    "T29n1562_052:0633b05": "因果相屬和合相應。心淨性等皆可為喻。是",
    "T29n1562_052:0633b06": "故過去現在未來。體相雖同性類各別。由是",
    "T29n1562_052:0633b07": "所立三世義成。經主此中復作是說。彼復應",
    "T29n1562_052:0633b08": "說若如現在法體實有去來亦然。誰未已生誰",
    "T29n1562_052:0633b09": "復已滅。謂有為法體實恒有。如何可得成未",
    "T29n1562_052:0633b10": "已生已滅。先何所闕彼未有故名未已生。後",
    "T29n1562_052:0633b11": "復闕何彼已無故名為已滅。故不許法本無",
    "T29n1562_052:0633b12": "今有有已還無。則三世義。應一切種皆不成",
    "T29n1562_052:0633b13": "立。奇哉尠福感如是果。所發覺慧大不聰",
    "T29n1562_052:0633b14": "明。不能諦觀數無義語。寧於實義及聖教中。",
    "T29n1562_052:0633b15": "不設劬勞思惟簡擇能懷[怡台+龍]戾。於實義中發",
    "T29n1562_052:0633b16": "勇悍心。指存違逆屢申正理曾不似聞。今更",
    "T29n1562_052:0633b17": "勵聲啟滅經者。諸大德聽非我宗言。過去未",
    "T29n1562_052:0633b18": "來如現實有。三世實有性各別故。大德不應",
    "T29n1562_052:0633b19": "隨己所解。訕謗如理釋佛教師。古昔大仙無",
    "T29n1562_052:0633b20": "不皆是一切智者。所垂光明善釋契經。破諸",
    "T29n1562_052:0633b21": "愚闇令一切智名稱普聞。大德何緣與迷聖",
    "T29n1562_052:0633b22": "教及正理者共結惡朋。訕謗如斯具勝功德",
    "T29n1562_052:0633b23": "增上覺慧佛聖弟子。陷無量眾置惡見坑。幸",
    "T29n1562_052:0633b24": "願從今絕無義語。如其不絕深有損傷。違逆",
    "T29n1562_052:0633b25": "牟尼至教理故。定不能證諸法真實。又未審",
    "T29n1562_052:0633b26": "知汝如何解我現在義。言如現在法體實有",
    "T29n1562_052:0633b27": "去來亦然。然我宗言諸有為法。能引果位名",
    "T29n1562_052:0633b28": "為現在。此引果位先無後無。前已約斯立三",
    "T29n1562_052:0633b29": "世異。寧言過未如現實有。又略說者如諸有",
    "T29n1562_052:0633c01": "為。實體雖同而功能別。如是三世實體雖同。",
    "T29n1562_052:0633c02": "於中非無作用差別。以有性類有無量種。故",
    "T29n1562_052:0633c03": "於我宗不可為難。依如是義故有頌言。",
    "T29n1562_052:0633c04": "　如色等皆苦　　許多苦性異",
    "T29n1562_052:0633c05": "　三世有亦然　　未生有差別",
    "T29n1562_052:0633c06": "是故現在過去未來。三種有性條然差別。寧",
    "T29n1562_052:0633c07": "如現在去來亦然依有可言有未生滅。約所",
    "T29n1562_052:0633c08": "無故未生滅成。謂於有中先闕作用。彼未有",
    "T29n1562_052:0633c09": "故名未已生。有法後時復闕作用。彼已無故",
    "T29n1562_052:0633c10": "名為已滅。故唯有中有未生滅。由斯建立三",
    "T29n1562_052:0633c11": "世理成。無中如何可立三世。謂若過未其體",
    "T29n1562_052:0633c12": "都無。誰未已生誰復已滅。故依彼立三世不",
    "T29n1562_052:0633c13": "成。又無不應名言依故。經說三世皆是言依。",
    "T29n1562_052:0633c14": "故知去來亦實有體。彼又輕調對法者曰。許",
    "T29n1562_052:0633c15": "體恒有說性非常。如是義言所未曾有。依如",
    "T29n1562_052:0633c16": "是義故有頌言。",
    "T29n1562_052:0633c17": "　許法體恒有　　而說性非常",
    "T29n1562_052:0633c18": "　性體復無別　　此真自在作",
    "T29n1562_052:0633c19": "彼於非處為輕調言。以佛世尊亦作是說。如",
    "T29n1562_052:0633c20": "來出世若不出世。如是緣起法性常住。而佛",
    "T29n1562_052:0633c21": "復說緣起無常。豈佛世尊亦可輕調。許法常",
    "T29n1562_052:0633c22": "住復說無常。如是義言所未曾有。若據別義",
    "T29n1562_052:0633c23": "說常無常。是故不應輕調佛者。豈不於此例",
    "T29n1562_052:0633c24": "亦應然。法體恒存法性變異。謂有為法行於",
    "T29n1562_052:0633c25": "世時。不捨自體隨緣起用。從此無間所起用",
    "T29n1562_052:0633c26": "息。由此故說法體恒有。而非是常性變異故。",
    "T29n1562_052:0633c27": "如何譏是自在所為。對法諸師容作是調。許",
    "T29n1562_052:0633c28": "有三世撥無去來。如是義言所未曾有。雖言",
    "T29n1562_052:0633c29": "過未有據曾當。而但異門說現在有非關過",
    "T29n1562_052:0634a01": "未如先已說。依如是義故有頌曰。",
    "T29n1562_052:0634a02": "　雖許有三世　　撥已滅未生",
    "T29n1562_052:0634a03": "　有更無第三　　豈非天幻惑",
    "T29n1562_052:0634a04": "經主於此復作是言。又應顯成雨眾外道所",
    "T29n1562_052:0634a05": "黨邪論。彼作是說。有必常有無必常無。無必",
    "T29n1562_052:0634a06": "不生有必不滅。此亦非處置貶斥言。已滅未",
    "T29n1562_052:0634a07": "生約異門說。俱許通有及非有故。謂去來世",
    "T29n1562_052:0634a08": "色等諸法。有有生滅所知法性。及有前生俱",
    "T29n1562_052:0634a09": "行果性。而無現在能引果性。有引果用名",
    "T29n1562_052:0634a10": "為現在。過去未來無如是性。此豈同彼雨眾",
    "T29n1562_052:0634a11": "所說。唯有現在一念論宗。必定不能離同彼",
    "T29n1562_052:0634a12": "過。以說現世決定唯有。過未二世決定唯無。",
    "T29n1562_052:0634a13": "非許去來亦容是有。非許現在亦容是無。故",
    "T29n1562_052:0634a14": "同彼宗過極難離。若謂現有轉成過無。從未",
    "T29n1562_052:0634a15": "來無轉成現有。此亦非理有無別故。非有與",
    "T29n1562_052:0634a16": "無可轉成一。如何現有轉成過無。如何未無",
    "T29n1562_052:0634a17": "轉成現有。非汝現在是有亦無。非汝去來是",
    "T29n1562_052:0634a18": "無亦有。現在唯有去來唯無。有無條然寧",
    "T29n1562_052:0634a19": "相轉作。是故唯汝同雨眾宗。然我所宗決定",
    "T29n1562_052:0634a20": "唯有。定唯無者皆不可生。現在馬角不可生",
    "T29n1562_052:0634a21": "故。若謂馬角由無因故不可生者。理亦不然",
    "T29n1562_052:0634a22": "招馬果業應是角因。許角及身俱本無故。非",
    "T29n1562_052:0634a23": "無與無可有差別。彼因何故一有一無。經主",
    "T29n1562_052:0634a24": "此中復作是說。若執實有過去未來。則一切",
    "T29n1562_052:0634a25": "時果體常有。業於彼果有何功能。此亦不然",
    "T29n1562_052:0634a26": "體雖恒有。而於位別有功能故。謂業能令果",
    "T29n1562_052:0634a27": "起殊勝。引果作用是業功能。作用已生名現",
    "T29n1562_052:0634a28": "在位。故於位別業有功能。若業能令無轉成",
    "T29n1562_052:0634a29": "有。招馬果業何不為因。能令本無馬角成有。",
    "T29n1562_052:0634b01": "依如是義故有頌曰。",
    "T29n1562_052:0634b02": "　若無可成有　　及有可成無",
    "T29n1562_052:0634b03": "　許從色色生　　寧非馬角受",
    "T29n1562_052:0634b04": "　如馬角與受　　非因果相屬",
    "T29n1562_052:0634b05": "　因色與果色　　無相屬亦然",
    "T29n1562_052:0634b06": "　相屬理同無　　許從色生色",
    "T29n1562_052:0634b07": "　非受與馬角　　此真自在作",
    "T29n1562_052:0634b08": "是故決定無體之法。必無有因亦無生理。何",
    "T29n1562_052:0634b09": "有憎背去來有宗。可有因果感赴相屬。又若",
    "T29n1562_052:0634b10": "去來非實有者。能繫所繫如何得成。經主於",
    "T29n1562_052:0634b11": "此作是釋言。彼所生因隨眠有故。說有去",
    "T29n1562_052:0634b12": "來能繫煩惱。緣彼煩惱隨眠有故。說有去來",
    "T29n1562_052:0634b13": "所繫縛事。此釋意言。過去煩惱所生隨眠。現",
    "T29n1562_052:0634b14": "在有故說有過去。能繫煩惱未來煩惱。所因",
    "T29n1562_052:0634b15": "隨眠現在有故。說有未來能繫煩惱。緣過未",
    "T29n1562_052:0634b16": "事煩惱隨眠。現在有故說有去來。所繫縛事",
    "T29n1562_052:0634b17": "如是一切皆無義言。以相續中過去煩惱。所",
    "T29n1562_052:0634b18": "生現在煩惱隨眠。理實都無如前已辯。如何",
    "T29n1562_052:0634b19": "由彼可得說言成就過去能繫煩惱。設許現",
    "T29n1562_052:0634b20": "在有彼隨眠。寧由有法說無成就以有與無",
    "T29n1562_052:0634b21": "不相屬故。又若有果說成就因。異熟果生因",
    "T29n1562_052:0634b22": "應成就然汝不許。以汝宗言。諸異熟因所引",
    "T29n1562_052:0634b23": "能與。諸異熟果現在功能。異熟生時已滅無",
    "T29n1562_052:0634b24": "故。若無用故不成就者。彼亦應爾如何成就。",
    "T29n1562_052:0634b25": "不應過去煩惱已無。可言今時彼猶有用。今",
    "T29n1562_052:0634b26": "有用者唯是隨眠。過去煩惱成何所用。設許",
    "T29n1562_052:0634b27": "有現未來煩惱。所因隨眠亦不應說成就未",
    "T29n1562_052:0634b28": "來能繫煩惱。勿因此有非愛過故。謂若有因",
    "T29n1562_052:0634b29": "說成果者。諸有已斷善根有情。許有能生善",
    "T29n1562_052:0634c01": "根因故。亦應說彼成就善根。既彼善根亦成",
    "T29n1562_052:0634c02": "亦斷。應定說彼是何有情。為斷善根為不斷",
    "T29n1562_052:0634c03": "者。又有學者有無學因。應說彼成阿羅漢果。",
    "T29n1562_052:0634c04": "則應有學是阿羅漢。若彼雖成阿羅漢果。而",
    "T29n1562_052:0634c05": "不說彼名阿羅漢。則阿羅漢成無學果。亦應",
    "T29n1562_052:0634c06": "不說名阿羅漢。或阿羅漢反應不成阿羅漢",
    "T29n1562_052:0634c07": "果。無差別故。是則一切聖教正理。由彼所言",
    "T29n1562_052:0634c08": "皆彼違害。是故若撥去來為無。定不應成去",
    "T29n1562_052:0634c09": "來煩惱。如何說有去來能繫。又彼所言緣彼",
    "T29n1562_052:0634c10": "煩惱隨眠有故。說有去來所繫縛事。此亦違",
    "T29n1562_052:0634c11": "彼所立義宗。彼執去來體非實有事不成故。",
    "T29n1562_052:0634c12": "去來非有而名為事。如是言義曾所未聞。設",
    "T29n1562_052:0634c13": "許彼宗於現相續。有緣彼事煩惱隨眠。此應",
    "T29n1562_052:0634c14": "條然與煩惱異。能引煩惱久已滅故。所引隨",
    "T29n1562_052:0634c15": "眠現在有故。既條然異如何可言由現隨眠",
    "T29n1562_052:0634c16": "繫過未事。緣過未事現在隨眠。曾未已生非",
    "T29n1562_052:0634c17": "能繫故。又諸現在善無記心體非是結。不應",
    "T29n1562_052:0634c18": "能繫過去未來所繫事境。離心無有隨眠可",
    "T29n1562_052:0634c19": "得。故彼所說都無有義。經主於此詭設謗言。",
    "T29n1562_052:0634c20": "毘婆沙師作如是說。如現實有過去未來所有",
    "T29n1562_052:0634c21": "於中不能通釋。諸自愛者應如是知。法性甚",
    "T29n1562_052:0634c22": "深非尋思境豈不能釋。便撥為無今定謂仁。",
    "T29n1562_052:0634c23": "竊自造論矯託題以毘婆沙名。真毘婆沙都",
    "T29n1562_052:0634c24": "無此語。又不如彼自率己情。妄說去來如現",
    "T29n1562_052:0634c25": "實有。三世實有性各別故。詳彼意欲為聖教",
    "T29n1562_052:0634c26": "災。詭設虛言謗正論者。豈由如是所設謗言。",
    "T29n1562_052:0634c27": "令我義宗有所虧損。寧有我部諸大論師。博",
    "T29n1562_052:0634c28": "究精通聖教正理。具包眾德名稱普聞。於小",
    "T29n1562_052:0634c29": "難中不能通釋。故於非處詭設謗言。既率己",
    "T29n1562_052:0635a01": "情妄標宗致。似未披覽真毘婆沙。所設難詞",
    "T29n1562_052:0635a02": "我已通釋。更有何難言不能通。我於前來正",
    "T29n1562_052:0635a03": "對經主決擇過未。盡彼所能隨彼言詞皆已",
    "T29n1562_052:0635a04": "徵遣。兼略徵遣上座言詞。然不隨文廣徵遣",
    "T29n1562_052:0635a05": "者。以彼所說少有依俙。可准前來義徵遣故。",
    "T29n1562_052:0635a06": "或有極浮淺不任推究故。或唯謗聖賢妄自",
    "T29n1562_052:0635a07": "誇誕故。若隨彼說一一酬言。誰有智人聞不",
    "T29n1562_052:0635a08": "嗤誚。設不鑒者復託彼宗。矯飾文詞妄興過",
    "T29n1562_052:0635a09": "難。諸有達鑒好觀論者。今應詳審留心諦聽。",
    "T29n1562_052:0635a10": "我從今去還依舊宗。隨彼所言縱辯酬遣。且",
    "T29n1562_052:0635a11": "有一類鑒智盲徒。謂我所宗同黃仙執。此不",
    "T29n1562_052:0635a12": "應理以彼所宗。執因轉變即為果體。果還隱",
    "T29n1562_052:0635a13": "沒入自性中。故去來今其體是一。我宗所立",
    "T29n1562_052:0635a14": "世無雜亂。謂有作用唯現剎那。此位定非二",
    "T29n1562_052:0635a15": "世攝故。因果條然不相作故。諸法滅已不還",
    "T29n1562_052:0635a16": "生故。果不隱入自性中故。因無始故多因生",
    "T29n1562_052:0635a17": "故。因果非我所住持故。如是等類差別無邊。",
    "T29n1562_052:0635a18": "寧謂我宗同黃仙執。有餘復說定無去來。契",
    "T29n1562_052:0635a19": "經說為曾當有故。謂世尊說。諸聰慧者於過",
    "T29n1562_052:0635a20": "去世懷猶豫時。應為決言過去曾有。於未來",
    "T29n1562_052:0635a21": "世懷猶豫時。應為決言未來當有。曾不於彼",
    "T29n1562_052:0635a22": "說實有言。故知去來定非實有。此亦非理以",
    "T29n1562_052:0635a23": "曾當聲。有時見於現在說故。然不可說現在",
    "T29n1562_052:0635a24": "亦無。又勝功能過去曾有。唯於現在有作用",
    "T29n1562_052:0635a25": "故。由此過去應得二名。自相實有用曾有故。",
    "T29n1562_052:0635a26": "由此准釋未來二名。現在應名實有現有。現",
    "T29n1562_052:0635a27": "於實體有作用故。然三世事皆是言依。且於",
    "T29n1562_052:0635a28": "去來說不共義。為無雜亂故作是說。豈由此",
    "T29n1562_052:0635a29": "說非實有成。有餘復言。若去來世是實有者。",
    "T29n1562_052:0635b01": "何緣不許染淨二識俱時而生。此二識因皆",
    "T29n1562_052:0635b02": "實有故。此亦非理。諸識生時。要託所依所緣",
    "T29n1562_052:0635b03": "合故。設一切識所依所緣俱和合者。亦不應",
    "T29n1562_052:0635b04": "許眼等諸識俱時而生。如彼理趣此中亦爾。",
    "T29n1562_052:0635b05": "又汝亦應同此責故。汝宗既許本無而生。染",
    "T29n1562_052:0635b06": "淨相違何不俱起。若作是說有因者生。豈不",
    "T29n1562_052:0635b07": "前言俱本無故。不可分別有因無因。差別因",
    "T29n1562_052:0635b08": "緣曾未說故。又說過未無體論者。舊隨界等",
    "T29n1562_052:0635b09": "染淨二因。現相續中恒俱有故。如是過難極",
    "T29n1562_052:0635b10": "切彼宗。我宗諸因非恒現故。有言。過去決定",
    "T29n1562_052:0635b11": "實無。已捨現在行自相故。不爾諸行體應是",
    "T29n1562_052:0635b12": "常。由此則應無解脫理。此亦非理。若言過去",
    "T29n1562_052:0635b13": "捨行自相。應非行攝。非體今無可名為行。",
    "T29n1562_052:0635b14": "既許是行則不應言捨行自相。非離自相別",
    "T29n1562_052:0635b15": "有行體。可得說言已捨自相唯有行體。又先",
    "T29n1562_052:0635b16": "已說。先說者何。非全無中有無常性。過去無",
    "T29n1562_052:0635b17": "體應非無常。我宗何故無解脫理。契經但言",
    "T29n1562_052:0635b18": "現苦已滅餘苦不續。先取涅槃不言涅槃。要",
    "T29n1562_052:0635b19": "捨法相不捨法相。而有行滅名為涅槃如先",
    "T29n1562_052:0635b20": "已辯。又言過去若實有者應無涅槃。說阿",
    "T29n1562_052:0635b21": "羅漢有諸蘊時無涅槃故。又若過去苦常有",
    "T29n1562_052:0635b22": "者。則諸有情應無解脫。此亦非理。若言過去",
    "T29n1562_052:0635b23": "苦蘊有故則無涅槃。汝宗既言去來無體。苦",
    "T29n1562_052:0635b24": "蘊無故應恒涅槃。或諸有情本應解脫。過去",
    "T29n1562_052:0635b25": "眾苦皆無有故。若謂但由現苦已滅餘苦不",
    "T29n1562_052:0635b26": "續即名涅槃。則不應言由有過去眾苦蘊故",
    "T29n1562_052:0635b27": "應無涅槃。又言去來定非實有。行相無故。行",
    "T29n1562_052:0635b28": "相者何。謂有初後去來二世。由各闕一故行",
    "T29n1562_052:0635b29": "相無。此亦不然。譬如生死雖闕一種行相成",
    "T29n1562_052:0635c01": "故。有情生死雖復無初。而不可言彼無行相。",
    "T29n1562_052:0635c02": "又彼現在過亦應同。謂撥實無去來論者。所",
    "T29n1562_052:0635c03": "執現在無初後故。又我過去具有初後。過去",
    "T29n1562_052:0635c04": "初者作用已生。從此後時說名為後。未來亦",
    "T29n1562_052:0635c05": "是有初有後。法性類故不應為難。又言去來",
    "T29n1562_052:0635c06": "若是實有。已斷未斷應無差別。不爾現在亦",
    "T29n1562_052:0635c07": "應同故。謂現在世已斷未斷。既無差別亦應",
    "T29n1562_052:0635c08": "是無。然諸染法不染一分斷已不成不染一",
    "T29n1562_052:0635c09": "分斷已雖成而無愚縛已斷未斷是謂差別。",
    "T29n1562_052:0635c10": "又言去來有便違教。謂聖教說此有彼有此",
    "T29n1562_052:0635c11": "無彼無。不應現有故未來有。不應過無故現",
    "T29n1562_052:0635c12": "在無。以執去來體恒有故。唯應現在或有或",
    "T29n1562_052:0635c13": "無。由此去來定非實有。今應審察經彼有言。",
    "T29n1562_052:0635c14": "為顯有體顯有生義。若顯有體。汝宗有失。謂",
    "T29n1562_052:0635c15": "前經言此有彼有。汝彼現有此過去無。許行",
    "T29n1562_052:0635c16": "滅無識現有故。後經所說此無彼無。汝彼未",
    "T29n1562_052:0635c17": "無此現在有。許現行有識猶無故。汝引此教",
    "T29n1562_052:0635c18": "欲破我宗。如呪起屍自被害者。若謂彼有顯",
    "T29n1562_052:0635c19": "有生義。謂有此因故方有彼果生。如說此因",
    "T29n1562_052:0635c20": "有彼舍利。不顯有體但顯有生。此於我宗全",
    "T29n1562_052:0635c21": "無有難。故去來世實有理成。對法諸師釋彼",
    "T29n1562_052:0635c22": "有者。謂此有故令彼有生。非因能令法體成",
    "T29n1562_052:0635c23": "有。但能令法有作用生。若謂眾緣所令有者。",
    "T29n1562_052:0635c24": "唯此是果法體應非。此難不然。無異體故。若",
    "T29n1562_052:0635c25": "爾體用應俱因成。此亦不然。如先已說。先何",
    "T29n1562_052:0635c26": "所說。作用與體雖無別體而有差別。謂眾緣",
    "T29n1562_052:0635c27": "合能令法體有異分位差別而生。此差別生",
    "T29n1562_052:0635c28": "非異法體。故彼法體假說生義。依如是義故",
    "T29n1562_052:0635c29": "有頌言。",
    "T29n1562_052:0636a01": "　從眾緣方有　　此有是世俗",
    "T29n1562_052:0636a02": "　雖生體無別　　此有是勝義",
    "T29n1562_052:0636a03": "又言無未來受用無盡故。非未來世受用可",
    "T29n1562_052:0636a04": "盡。此亦非理。如生死法用無盡期有極成故。",
    "T29n1562_052:0636a05": "無有情類本無而生。無數有情久已滅度。而",
    "T29n1562_052:0636a06": "生死法受用無盡。以此現在比知未來。雖無",
    "T29n1562_052:0636a07": "盡期而非不有。又言去來有相無故。謂變礙",
    "T29n1562_052:0636a08": "故說名為色。去來不然。故非實有。此亦非",
    "T29n1562_052:0636a09": "理。約少分故。謂非一切現在諸色皆有變礙。",
    "T29n1562_052:0636a10": "然非是無或應如識許是實有。如契經言。了",
    "T29n1562_052:0636a11": "別了別故名為識。何所了別謂了別色。至了",
    "T29n1562_052:0636a12": "別法非汝所宗。識緣過未有所了別然許識",
    "T29n1562_052:0636a13": "體是有非無現在有故。由此彼說遮有不成。",
    "T29n1562_052:0636a14": "又言去來體非實有。若是實有應障礙故。謂",
    "T29n1562_052:0636a15": "有色物必據處所。互相障礙已滅未生。色若",
    "T29n1562_052:0636a16": "實有應有障礙。既無障礙應非是色。由有此",
    "T29n1562_052:0636a17": "失故知實無。此亦非理如汝宗說。非有而生",
    "T29n1562_052:0636a18": "彼法闕故。謂如汝說非有而生唯未來生定",
    "T29n1562_052:0636a19": "非過去。如是我說有法障礙。唯現有礙定非",
    "T29n1562_052:0636a20": "去來。現在位中有別用故。有餘師說。未來",
    "T29n1562_052:0636a21": "世燈為已然不。若已然者與現在燈應無差",
    "T29n1562_052:0636a22": "別。若不然者應體非燈。此責不然。唯有體故。",
    "T29n1562_052:0636a23": "謂去來世體有用無體。謂去來所知法性有",
    "T29n1562_052:0636a24": "所知性。故說為有。非謂去來有然等用。或",
    "T29n1562_052:0636a25": "應如識許是實有。如汝許有無所緣識無所",
    "T29n1562_052:0636a26": "了別而體非無。我未來燈亦復如是。雖無然",
    "T29n1562_052:0636a27": "用而體非無。又言去來非眼取故。若去來色",
    "T29n1562_052:0636a28": "是實有者。何故不為眼所取耶。此亦不然。眼",
    "T29n1562_052:0636a29": "根唯以有勝用色為境界故。三世諸法體相",
    "T29n1562_052:0636b01": "雖同。而有性異。如前已辯。不可以眼色為境",
    "T29n1562_052:0636b02": "故。便抑難令取一切色。一極微色不可取故。",
    "T29n1562_052:0636b03": "由此取現不取去來。位別用殊不應為難。又",
    "T29n1562_052:0636b04": "言彼無有為相故。謂去來世有為相無。又非",
    "T29n1562_052:0636b05": "無為故非實有。此亦非理。彼法性故。謂未",
    "T29n1562_052:0636b06": "來是可滅法性。現在世是正滅法性。過去世",
    "T29n1562_052:0636b07": "是已滅法性。故彼皆非離有為相。諸可生法",
    "T29n1562_052:0636b08": "因力故生。此法生義如前已辯。諸不生法是",
    "T29n1562_052:0636b09": "生法種類。故彼亦受可生法性名。所以不生",
    "T29n1562_052:0636b10": "由緣闕故。此緣闕義如前已辯。或應以識為",
    "T29n1562_052:0636b11": "同法喻。如汝許有緣無境識。無所了別而體",
    "T29n1562_052:0636b12": "非無。如是汝心謂去來世無有為相何。妨是",
    "T29n1562_052:0636b13": "有。又汝現在不應有生。體已生故。非有住異",
    "T29n1562_052:0636b14": "纔生無間許即滅故。亦無有滅。以汝所宗。滅",
    "T29n1562_052:0636b15": "名為無。現是有故。又汝宗許諸有為相依相",
    "T29n1562_052:0636b16": "續立。非一剎那故。汝剎那亦應非有。",
    "T29n1562_052:0636b17": "說一切有部順正理論卷第五十二"
}