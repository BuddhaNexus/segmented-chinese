{
    "T32n1644_001:0173a16": "No. 1644",
    "T32n1644_001:0173a17": "佛說立世阿毘曇論卷第一",
    "T32n1644_001:0173a19": "陳西印度三藏真諦譯",
    "T32n1644_001:0173a20": "地動品第一",
    "T32n1644_001:0173a21": "[0173a21] 如佛婆伽婆。及阿羅漢說。如是我聞。一時佛",
    "T32n1644_001:0173a22": "世尊住舍衛大城。毘舍佉優婆夷鹿子母精",
    "T32n1644_001:0173a23": "舍。蓮花重閣。與大比丘眾。一切阿羅漢。諸漏",
    "T32n1644_001:0173a24": "已盡。逮得己利。盡諸有結。心得自在。所作已",
    "T32n1644_001:0173a25": "辦。已捨重擔。正智解脫。唯除阿難。是時。大",
    "T32n1644_001:0173a26": "地震動。時富婁那彌多羅尼子。在大眾中。",
    "T32n1644_001:0173a27": "即從坐起。偏袒右肩。右膝著地。合掌恭敬。",
    "T32n1644_001:0173a28": "頂禮佛足。而白佛言。世尊。何因何緣。大地震",
    "T32n1644_001:0173a29": "動。佛告富婁那比丘。汝今一心諦聽。善思",
    "T32n1644_001:0173b01": "念之。我當為汝分別解脫。有二因緣。令大",
    "T32n1644_001:0173b02": "地動。何者為二。比丘。是地界住水界上。是水",
    "T32n1644_001:0173b03": "界住風界上。是風界住於空中。比丘有時大",
    "T32n1644_001:0173b04": "風吹動水界。水界動時。即動地界。是一因緣。",
    "T32n1644_001:0173b05": "故大地動。比丘。復有大神通威德諸天。若欲",
    "T32n1644_001:0173b06": "震動大地。即能令動。若諸比丘有大神通。及",
    "T32n1644_001:0173b07": "大威德。觀地相令小。水相令大。欲令地動。",
    "T32n1644_001:0173b08": "亦能震動。是名第二因緣。故令地動。爾時世",
    "T32n1644_001:0173b09": "尊欲重宣此義。而說偈言。",
    "T32n1644_001:0173b10": " 水界為風動  地動由水動",
    "T32n1644_001:0173b11": " 是一因緣動  是實名所說",
    "T32n1644_001:0173b12": " 諸天及比丘  大威神能動",
    "T32n1644_001:0173b13": " 是二因緣動  調伏惡人說",
    "T32n1644_001:0173b14": "[0173b14] 爾時世尊復告富樓那彌多羅尼子。有風名",
    "T32n1644_001:0173b15": "鞞嵐婆。比風常吹。俱動不息。風力上昇。有",
    "T32n1644_001:0173b16": "風下吹。有風傍動。是風平等圓轉相持。厚九",
    "T32n1644_001:0173b17": "億六萬由旬。廣十二億三千四百五十由旬。",
    "T32n1644_001:0173b18": "周迴三十六億一萬三百五十由旬。此風上",
    "T32n1644_001:0173b19": "際。即是水界。此水上下。悉皆平等停止安",
    "T32n1644_001:0173b20": "住。無有散溢。厚四億八萬由旬。廣十二億三",
    "T32n1644_001:0173b21": "千四百五十由旬。周迴三十六億一萬三百五",
    "T32n1644_001:0173b22": "十由旬。此水上際。即是地界。上下邊際。悉",
    "T32n1644_001:0173b23": "皆平等安住不動。厚二億四萬由旬。廣十二",
    "T32n1644_001:0173b24": "億三千四百五十由旬。周迴三十六億一萬",
    "T32n1644_001:0173b25": "三百五十由旬。如是佛世尊說。比丘。有大地",
    "T32n1644_001:0173b26": "獄。名曰黑闇。各各世界外邊悉有皆無覆蓋。",
    "T32n1644_001:0173b27": "此中眾生自舉其手。眼不能見。雖復日月具",
    "T32n1644_001:0173b28": "大威神。所有光明。不照彼色。佛說。如是黑闇",
    "T32n1644_001:0173b29": "地獄。住在何處。兩兩世界鐵輪外邊。名曰界",
    "T32n1644_001:0173c01": "外。是寒地獄。一名頞浮陀。二名涅浮陀。三名",
    "T32n1644_001:0173c02": "阿波波。四名阿吒吒。五名嚘吼吼。六名&#x6B1D;波",
    "T32n1644_001:0173c03": "縷。七名拘物頭。八名蘇健陀固。九名分陀利",
    "T32n1644_001:0173c04": "固。十名波頭摩。佛告富婁那等比丘。如摩伽",
    "T32n1644_001:0173c05": "陀國量十婆訶摩一婆訶二十佉利。如是量",
    "T32n1644_001:0173c06": "麻。聚在一處。設有一人。滿一百年。來除一麻。",
    "T32n1644_001:0173c07": "比丘。如是麻聚。猶尚易盡。而我未說頞浮陀",
    "T32n1644_001:0173c08": "地獄壽命窮盡。比丘。十倍頞浮陀地獄。是",
    "T32n1644_001:0173c09": "涅浮陀壽量。十倍涅浮陀地獄。是阿波波壽",
    "T32n1644_001:0173c10": "量。乃至波頭摩地獄。亦復如是。比丘。是瞿伽",
    "T32n1644_001:0173c11": "離比丘。於舍利弗目揵連所生。不信惡心。由",
    "T32n1644_001:0173c12": "是心故。墮波頭摩地獄。爾時世尊。而說偈言。",
    "T32n1644_001:0173c13": " 夫人處世間  斧在口中生",
    "T32n1644_001:0173c14": " 斯由作惡言  以是自斬身",
    "T32n1644_001:0173c15": " 應呵而讚嘆  應讚而呵罵",
    "T32n1644_001:0173c16": " 口過故得衰  衰故不受樂",
    "T32n1644_001:0173c17": " 若己舍失財  盡物及自身",
    "T32n1644_001:0173c18": " 其人罪尚輕  若於修伽陀",
    "T32n1644_001:0173c19": " 生惡不信心  是罪重於彼",
    "T32n1644_001:0173c20": " 百千涅浮陀  頞浮陀三億",
    "T32n1644_001:0173c21": " 六萬及五千  若誹謗聖人",
    "T32n1644_001:0173c22": " 作惡語惡心  如量墮地獄",
    "T32n1644_001:0173c23": " 瞿伽離比丘  墮波頭摩獄",
    "T32n1644_001:0173c24": " 誹謗大聲聞  舍利及目連",
    "T32n1644_001:0173c25": "[0173c25] 彼中眾生傍行作向上想。猶如守宮。鐵輪外",
    "T32n1644_001:0173c26": "邊。恒作傍行。是其身量如頞多大。因冷風觸。",
    "T32n1644_001:0173c27": "其身圻破。譬如熟瓜。如竹[竺-二+韋]林被大火燒。",
    "T32n1644_001:0173c28": "爆聲吒吒。如是眾生被寒風觸。骨破。爆聲吒",
    "T32n1644_001:0173c29": "吒遠徹。因是聲故。互得相知。有諸眾生。此中",
    "T32n1644_001:0174a01": "受生。或時去來更相逢觸。因此觸故。互得",
    "T32n1644_001:0174a02": "相知。有諸眾生。此中受生。是時諸佛世尊出",
    "T32n1644_001:0174a03": "現於世。是時大光過於諸天大威神力。遍照",
    "T32n1644_001:0174a04": "彼中。因此光明。互得相見。作是思惟。有諸眾",
    "T32n1644_001:0174a05": "生。此中受生。若有眾生。於此間死。多往生",
    "T32n1644_001:0174a06": "此。寒&#x6C37;地獄。在鐵輪外。若餘世界。有眾生",
    "T32n1644_001:0174a07": "死。往生寒&#x6C37;地獄。多彼世界鐵輪外生。兩",
    "T32n1644_001:0174a08": "界中間。其最狹處。八萬由旬。在下無底。向",
    "T32n1644_001:0174a09": "上無覆。其最廣處。十六萬由旬。",
    "T32n1644_001:0174a10": "[0174a10] 爾時淨命阿難在大眾中。即從座起。偏袒右",
    "T32n1644_001:0174a11": "肩。右膝著地。合掌恭敬。頂禮佛足。而白佛",
    "T32n1644_001:0174a12": "言。世尊。我從世尊。聞是法句。我從世尊口。",
    "T32n1644_001:0174a13": "受持此正義。過去有佛。名曰尸棄。時有弟子。",
    "T32n1644_001:0174a14": "大神通第一。名曰阿毘吼。是比丘坐在第四",
    "T32n1644_001:0174a15": "禪梵處。以一指光。照一千世界。一音說法。一",
    "T32n1644_001:0174a16": "千世界。俱解正義。世尊。諸佛弟子。威神尚",
    "T32n1644_001:0174a17": "爾。諸佛如來。其量云何。阿難問已。時佛答",
    "T32n1644_001:0174a18": "言。阿難。此阿毘吼比丘。是弟子位。諸佛世尊",
    "T32n1644_001:0174a19": "如此之處。不可思量。",
    "T32n1644_001:0174a20": "[0174a20] 第二。淨命阿難復白佛言。世尊。我從佛口。聞",
    "T32n1644_001:0174a21": "是法句。我從世尊。受持如是正義。過去有佛。",
    "T32n1644_001:0174a22": "名曰尸棄。時有弟子。神通第一。名曰阿毘吼。",
    "T32n1644_001:0174a23": "是比丘坐在四禪梵處。以一指光。照一千世",
    "T32n1644_001:0174a24": "界。一音說法。一千世界。俱解正義。世尊。諸",
    "T32n1644_001:0174a25": "佛弟子。威神尚爾。諸佛如來。其量云何。阿難",
    "T32n1644_001:0174a26": "問已。時佛答言。阿難。此阿毘吼比丘。是弟子",
    "T32n1644_001:0174a27": "位。諸佛世尊。如此之處。不可思量。乃至第",
    "T32n1644_001:0174a28": "三。亦如是答。第四問已。佛告阿難。若一日",
    "T32n1644_001:0174a29": "月所圍繞處。名一世界。從一至千。此中有千",
    "T32n1644_001:0174b01": "日月。千須彌山王。千四大天王。千忉利天。千",
    "T32n1644_001:0174b02": "夜摩天。千兜率陀天。千化樂天。千他化自在",
    "T32n1644_001:0174b03": "天。千梵輔天。千梵眾天。此處大梵王。為一千",
    "T32n1644_001:0174b04": "世界主。王領自在。不係屬他。知成他事。初禪",
    "T32n1644_001:0174b05": "上上品。故得自在。大梵天王。住於是處。得稱",
    "T32n1644_001:0174b06": "第一。阿難。是梵領處。有四千大洲。四千大",
    "T32n1644_001:0174b07": "樹。四千大龍宮。四千金翅鳥王住處。七千大",
    "T32n1644_001:0174b08": "河。九千大山。八千大林。八千大地獄。一千閻",
    "T32n1644_001:0174b09": "羅王地獄。二千大海。十六千地獄園。是名小",
    "T32n1644_001:0174b10": "千世界。又更千倍。是名中千世界。又更千倍。",
    "T32n1644_001:0174b11": "是名大千世界。阿難。若如來作意欲照欲說。",
    "T32n1644_001:0174b12": "是大千世界。光照遍滿。所說法句。一切俱",
    "T32n1644_001:0174b13": "解。若復欲過大千世界。隨如來意。是中眾生。",
    "T32n1644_001:0174b14": "莫不見聞放光說法。阿難。若如來欲放光說",
    "T32n1644_001:0174b15": "法。坐阿迦尼吒天梵處。若大千。若過大千。光",
    "T32n1644_001:0174b16": "照遍滿。以八分梵聲。說法句義。遍得領解。阿",
    "T32n1644_001:0174b17": "難。是如來光明。及說法音聲。無有眾生不見",
    "T32n1644_001:0174b18": "不聞。是時無有眾生不具根者。阿難。如來在",
    "T32n1644_001:0174b19": "阿迦尼吒天上。說此音聲。宣此名句。",
    "T32n1644_001:0174b20": " 汝等受佛教  起恭敬正勤",
    "T32n1644_001:0174b21": " 觀修於中住  出離三有難",
    "T32n1644_001:0174b22": " 除滅死王軍  如象破葦舍",
    "T32n1644_001:0174b23": " 若佛法律中  住於不放逸",
    "T32n1644_001:0174b24": " 是人捨生死  乃至盡苦際",
    "T32n1644_001:0174b25": "[0174b25] 爾時阿難即從座起。偏袒右肩。右膝著地。合",
    "T32n1644_001:0174b26": "掌恭敬。頂禮佛足。而白佛言。世尊。我今希有",
    "T32n1644_001:0174b27": "利養。我今善得希有之利。我得大師具足神",
    "T32n1644_001:0174b28": "通廣大威德。是時淨命名曰優陀夷。在大眾",
    "T32n1644_001:0174b29": "中。去佛不遠。時優陀夷比丘語阿難言。若汝",
    "T32n1644_001:0174c01": "大師具諸威德大神通。汝何所得。是時世尊",
    "T32n1644_001:0174c02": "告優陀夷比丘。汝莫作意違阿難心。若我前",
    "T32n1644_001:0174c03": "不記阿難。今生得阿羅漢果。因此信心。所生",
    "T32n1644_001:0174c04": "業報。當三十六過。作他化自在天王。乃至三",
    "T32n1644_001:0174c05": "十六過。作忉利天主。何況轉輪聖王。剎利王",
    "T32n1644_001:0174c06": "種。受灌頂職。乃至四天下王。優陀夷。阿難比",
    "T32n1644_001:0174c07": "丘。吾於往昔。已為授記。我說欲界之中。眾",
    "T32n1644_001:0174c08": "生最多。依水生多。於地生少。其地生者。畜",
    "T32n1644_001:0174c09": "生道多。人道復少。人道之中。破戒者多。持",
    "T32n1644_001:0174c10": "戒者少。持戒之中。凡夫者多。聖弟子少。聖",
    "T32n1644_001:0174c11": "弟子中。有學者多。無學者少。無學之中。時",
    "T32n1644_001:0174c12": "解脫多。非時解脫少。如是非時解脫阿羅漢。",
    "T32n1644_001:0174c13": "世間難得。我記阿難應得是處。有諸外道。作",
    "T32n1644_001:0174c14": "如是說。是大地界。恒去不息。是言應答。此",
    "T32n1644_001:0174c15": "事不然。若實爾者。如人擲前。物應落後。又",
    "T32n1644_001:0174c16": "諸外道作如是說。是大地界。恒墜向下。是言",
    "T32n1644_001:0174c17": "應答。此事不然。若實爾者。如向上擲。應不至",
    "T32n1644_001:0174c18": "地。又諸外道作如是說。日月星辰。恒住不移。",
    "T32n1644_001:0174c19": "大地自轉。疑是天迴。是言應答。此事不然。若",
    "T32n1644_001:0174c20": "如是者。射不至堋。又諸外道作如是說。大地",
    "T32n1644_001:0174c21": "恒浮。隨風來去。應如是答。此事不然。若實爾",
    "T32n1644_001:0174c22": "者。地恒併動。若不爾者。地作何相。地住不動。",
    "T32n1644_001:0174c23": "如是義者。諸佛世尊已說。如是我聞。",
    "T32n1644_001:0174c24": "南剡浮提品第二",
    "T32n1644_001:0174c25": "[0174c25] 佛說比丘。有樹。名曰剡浮。因樹立名。名是洲",
    "T32n1644_001:0174c26": "地。曰剡浮提。此樹生剡浮提地北邊。在泥民",
    "T32n1644_001:0174c27": "陀羅河南岸。是樹株本。正洲中央。從樹株中",
    "T32n1644_001:0174c28": "央。取東西角。並一千由旬。是樹生長。具足",
    "T32n1644_001:0174c29": "形容可愛。枝葉相覆。密厚多葉。久住不凋。",
    "T32n1644_001:0175a01": "一切風雨不能侵入。比丘。譬如裝花鬘師。裝",
    "T32n1644_001:0175a02": "飾花鬘及耳上莊嚴。其樹形相可愛如是。上",
    "T32n1644_001:0175a03": "如華蓋。次第相覆。高百由旬下本洪直。都無",
    "T32n1644_001:0175a04": "瘤節。五十由旬方有枝條。樹身徑刺。廣五由",
    "T32n1644_001:0175a05": "旬。圍十五由旬。其一一枝。橫出五十由旬。",
    "T32n1644_001:0175a06": "間中&#x4E98;度一百由旬。周迴三百由旬。其&#x83D3;熟",
    "T32n1644_001:0175a07": "時。甘美無比。如細蜂蜜。味甜難厭。&#x83D3;味如",
    "T32n1644_001:0175a08": "是。&#x83D3;大如盆。其核大小。猶如世間剡浮子",
    "T32n1644_001:0175a09": "核。其上有鳥形。如大殿獼猴之形。知六十",
    "T32n1644_001:0175a10": "歲大象。是兩鳥獸恒食其實。東枝有子。多",
    "T32n1644_001:0175a11": "落剡浮提地。少落水者。西枝&#x83D3;子。多落剡",
    "T32n1644_001:0175a12": "浮提地。少落水者。南枝&#x83D3;子。並落剡浮提地。",
    "T32n1644_001:0175a13": "北枝&#x83D3;子。悉落河中。為魚所食。樹根悉是金",
    "T32n1644_001:0175a14": "砂所覆。當春雨時。下不漏濕。夏則不熱。冬",
    "T32n1644_001:0175a15": "無風寒。有乾闥婆。及藥叉神。依樹下住。如",
    "T32n1644_001:0175a16": "是之事。云何知耶。昔王舍城有兩比丘。具神",
    "T32n1644_001:0175a17": "通力。共為朋友。從佛口。聞剡浮樹相如此。是",
    "T32n1644_001:0175a18": "二比丘互相謂言。我等當往看彼剡浮。各云",
    "T32n1644_001:0175a19": "我去。遂至樹所。見樹&#x83D3;熟。墮地自破。其一比",
    "T32n1644_001:0175a20": "丘從其蔕孔。授手至臂。其最長指。猶不至核。",
    "T32n1644_001:0175a21": "牽手而出。為&#x83D3;所染。手臂皆赤。猶如世間貴",
    "T32n1644_001:0175a22": "赤栴檀汁所染污。其&#x83D3;香氣能染人心。是時",
    "T32n1644_001:0175a23": "比丘鼻嗅&#x83D3;香。第二比丘問言。汝欲食不。長",
    "T32n1644_001:0175a24": "老。我不樂食。是事希有。不可思議。是離欲",
    "T32n1644_001:0175a25": "結。最為廣大。何以故。若人未離欲嗅如是香。",
    "T32n1644_001:0175a26": "即生心氣。乃發顛狂。有諸離欲外人。若嗅",
    "T32n1644_001:0175a27": "此香。退失離欲之地。是二比丘。還王舍城。說",
    "T32n1644_001:0175a28": "如上事。時有一人。名曰長脛。本是王種。姓拘",
    "T32n1644_001:0175a29": "利氏。宿業果報所得神通。是人有此威神相",
    "T32n1644_001:0175b01": "貌。若行水中。前&#x811A;未沒。後&#x811A;已移。若行草上。",
    "T32n1644_001:0175b02": "草雖未靡。便得移步。若行樹葉。樹葉未低。後",
    "T32n1644_001:0175b03": "足已度。鞋履踐處。並不為難。是長脛人從",
    "T32n1644_001:0175b04": "佛所聞。是剡浮樹。如此如此。即白佛言。世",
    "T32n1644_001:0175b05": "尊。我今若行至剡浮樹不。答云得至。是人頂",
    "T32n1644_001:0175b06": "禮佛足。右繞三匝。面正向北。發此而去。行度",
    "T32n1644_001:0175b07": "諸山。一名小黑山。二名大黑山。三名多犛牛",
    "T32n1644_001:0175b08": "山。四名日光山。五名銀山。六名香水山。七名",
    "T32n1644_001:0175b09": "金邊山。是人登金邊山頂。轉面向北。聳身遠",
    "T32n1644_001:0175b10": "望。唯見黑暗怖畏而反。佛問汝至剡浮樹不。",
    "T32n1644_001:0175b11": "答言不至。佛問汝何所見。是人答曰。唯&#x89A9;黑",
    "T32n1644_001:0175b12": "暗。佛言。此黑暗色。即剡浮樹。是人重禮佛",
    "T32n1644_001:0175b13": "足。右遶三匝。更向北行。重度七山。一名周",
    "T32n1644_001:0175b14": "羅迦囉第二摩呵迦羅第三瞿漢山第四首",
    "T32n1644_001:0175b15": "羅山。第五稽羅山。第六乾陀山。第七修跋",
    "T32n1644_001:0175b16": "姖山。又渡六大國土。一名鳩留國。二名高",
    "T32n1644_001:0175b17": "臘鞞。三名毘提訶。四名摩訶毘提訶。五名&#x6B1D;",
    "T32n1644_001:0175b18": "多羅曼陀。六名沙&#x7188;摩羅野。是名六大國土。",
    "T32n1644_001:0175b19": "又度七大樹林。林間有河。度是七河。又度阿",
    "T32n1644_001:0175b20": "摩羅林。及訶梨勒林。乃至剡浮提樹南枝。",
    "T32n1644_001:0175b21": "從南枝上。行至樹北枝。是人俯窺見下水相。",
    "T32n1644_001:0175b22": "與常水異。最澄最清。向底洞澈。都無障翳。是",
    "T32n1644_001:0175b23": "人觀已。作是思惟。我之神通。今於此處。得成",
    "T32n1644_001:0175b24": "就不。因&#x811A;履水。手攀樹枝。是&#x811A;至水。如石即",
    "T32n1644_001:0175b25": "沒。於此神通。不得成就。云何如此是水。最",
    "T32n1644_001:0175b26": "輕最細。若以彼水。投此澗水。如蘇如油。",
    "T32n1644_001:0175b27": "浮在水上。若以此水。投於彼水。即沈如石。是",
    "T32n1644_001:0175b28": "人從剡浮樹。取一&#x83D3;子。還王舍城。奉上世尊。",
    "T32n1644_001:0175b29": "佛受此&#x83D3;。破為多片。施諸大眾。&#x83D3;汁染於佛",
    "T32n1644_001:0175c01": "手。爾時佛以此手擊於山石。至今赤色如昔",
    "T32n1644_001:0175c02": "不異。濕亦不燥。掌&#x8FF9;分明。因昔分&#x83D3;為片",
    "T32n1644_001:0175c03": "片故。因名此石。為片片巖。是時佛化優婁頻",
    "T32n1644_001:0175c04": "螺迦葉。取此剡浮提樹子。送與迦葉。迦葉。",
    "T32n1644_001:0175c05": "汝食是&#x83D3;。迦葉問佛。大瞿曇沙門。那得是&#x83D3;。",
    "T32n1644_001:0175c06": "佛語迦葉。是樹名曰剡浮。此&#x83D3;從彼樹得。迦",
    "T32n1644_001:0175c07": "葉曰。我不能食是&#x83D3;子。沙門但取自食。時諸",
    "T32n1644_001:0175c08": "天神又送剡浮樹子。供養於佛。或在舍衛若",
    "T32n1644_001:0175c09": "王舍城迦毘羅衛國等。佛得受已。分施大眾。",
    "T32n1644_001:0175c10": "復餘比丘住剡浮所。還此土說。目連比丘亦",
    "T32n1644_001:0175c11": "曾住彼還此。次第為比丘說。以是因緣。此",
    "T32n1644_001:0175c12": "事可知。",
    "T32n1644_001:0175c13": "六大國品第三",
    "T32n1644_001:0175c14": "[0175c14] 是剡浮樹外有二林。形如半月。圍繞此樹。其",
    "T32n1644_001:0175c15": "內有林。名呵梨勒。外名阿摩勒。阿摩勒&#x83D3;。是",
    "T32n1644_001:0175c16": "子熟時。其味最美。不辛不苦如細蜂蜜。&#x83D3;形",
    "T32n1644_001:0175c17": "大小。如二斛器。其核如自性阿摩勒核。呵梨",
    "T32n1644_001:0175c18": "勒&#x83D3;。是子熟時。其味最美。不辛不苦。如細",
    "T32n1644_001:0175c19": "蜂蜜。&#x83D3;形大小。兩倍於前。核亦如是。阿摩",
    "T32n1644_001:0175c20": "勒林南。復有七林。七河相間。其最北林。名曰",
    "T32n1644_001:0175c21": "菴羅。次名剡浮。三名娑羅。四名多羅。五名人",
    "T32n1644_001:0175c22": "林。六名石榴林。七名劫畢他林。如是諸&#x83D3;。其",
    "T32n1644_001:0175c23": "子熟時。不辛不苦。甜如蜂蜜。是人林中&#x83D3;形",
    "T32n1644_001:0175c24": "似人。如剡浮提勝人王種。其姓拘梨。若男十",
    "T32n1644_001:0175c25": "六歲。女十五歲。莊嚴具足。狀如行嫁。是人林",
    "T32n1644_001:0175c26": "&#x83D3;可愛如是。其子蔕形。如人頭髻。未離欲",
    "T32n1644_001:0175c27": "者。見此&#x83D3;子。便生愛心。諸外道等有離欲人。",
    "T32n1644_001:0175c28": "若見此&#x83D3;。退失禪定。欲心還生。其子熟時。唯",
    "T32n1644_001:0175c29": "鳥競食。鳥食之餘。殘落在地。如尸陀林。甚可",
    "T32n1644_001:0176a01": "厭惡。諸退定者。見是相已。深生厭離。還得本",
    "T32n1644_001:0176a02": "定。是二林廣五十由旬。東西達海。其一一河。",
    "T32n1644_001:0176a03": "廣五十由旬。東西達海。林河相次。互相間錯",
    "T32n1644_001:0176a04": "剡浮提地。林河所覆。七百由旬。其劫畢他林",
    "T32n1644_001:0176a05": "南有六大國。其最南國名曰高流。次名俱臘",
    "T32n1644_001:0176a06": "婆。三名毘提訶。四名摩訶毘提訶。五名&#x6B1D;多",
    "T32n1644_001:0176a07": "羅曼陀。極北名捨喜摩羅耶。是六國內。人",
    "T32n1644_001:0176a08": "皆貞善。持十善法。自不殺生。不教他殺。其獸",
    "T32n1644_001:0176a09": "將死。自至人所。既自死已。乃噉其肉。是處",
    "T32n1644_001:0176a10": "犛牛。其數最多。以其髦尾用覆屋舍。其地生",
    "T32n1644_001:0176a11": "麥。不須耕墾。是麥成粒。無有糠&#x7CE9;。是其國人",
    "T32n1644_001:0176a12": "磨蒸為飯。而是麥飯氣味甘美。如細蜂蜜。云",
    "T32n1644_001:0176a13": "何知耶。過去久遠有王出家。其王夫人亦得",
    "T32n1644_001:0176a14": "出家。國師婆羅門亦隨出家。既出家已。各相",
    "T32n1644_001:0176a15": "捨離。入山學道。是王夫人有時月水。月水淨",
    "T32n1644_001:0176a16": "時。往至王所。與王相見。即白王言。大王我",
    "T32n1644_001:0176a17": "今有月水。古昔之人尊重兒息。王欲棄捨不",
    "T32n1644_001:0176a18": "從妃意。思惟事重。復恐不可。遂共和合。乃",
    "T32n1644_001:0176a19": "有大福德子。男女二人俱時託胎。捨王而去。",
    "T32n1644_001:0176a20": "既經時節。其後腹大。從諸村落。次到郡縣。乃",
    "T32n1644_001:0176a21": "至諸州。人人訶罵云。此女人都無道心。出",
    "T32n1644_001:0176a22": "家破戒。妃聞是語。深生愧悔。是時國師大婆",
    "T32n1644_001:0176a23": "羅門已成仙人。得五神通。隨一山林。依止而",
    "T32n1644_001:0176a24": "住。爾時王妃聞婆羅門在彼山住。仍往尋覓。",
    "T32n1644_001:0176a25": "既見師已。乃問妃言。是娠誰作。妃即答言。",
    "T32n1644_001:0176a26": "是王所為。爾時仙人憶王昔恩。仍於別處。為",
    "T32n1644_001:0176a27": "起葉屋。即語王妃。汝止是中。我今當採樹根",
    "T32n1644_001:0176a28": "&#x83D3;子以相供贍。太妃依語。仍住其中。於是",
    "T32n1644_001:0176a29": "仙人。如法採拾樹根&#x83D3;子。供給是妃。妃懷孕",
    "T32n1644_001:0176b01": "月滿。遂產二子。一男一女至斷乳已。驅斥是",
    "T32n1644_001:0176b02": "妃。汝今遠去。我當隨得根&#x83D3;養飴二兒。妃",
    "T32n1644_001:0176b03": "棄二子。依語而去。仙人隨得根&#x83D3;。養育此兒。",
    "T32n1644_001:0176b04": "兩兒稍大。已至識地。是時仙人以生熟雜&#x83D3;。",
    "T32n1644_001:0176b05": "試與二兒。於是二兒自能分別。熟者即噉。生",
    "T32n1644_001:0176b06": "者便棄。仙人作是思惟。是兒身已長大。心至",
    "T32n1644_001:0176b07": "識地。能分別&#x83D3;生熟差別。我令當住何處國",
    "T32n1644_001:0176b08": "土。豐樂安隱以置立之。以五通故。見是麥地。",
    "T32n1644_001:0176b09": "即以神力&#x643A;二小兒。飛空而往。安置是地。教",
    "T32n1644_001:0176b10": "是兒言。此草名麥。爾時仙人即自刈取。磨以",
    "T32n1644_001:0176b11": "為食。種種教示。汝等從今當依此法以為資",
    "T32n1644_001:0176b12": "糧。汝住此中。莫生愁惱。我當數數來看視汝。",
    "T32n1644_001:0176b13": "是兩小兒乃住其中。仙人後時數往瞻視。是",
    "T32n1644_001:0176b14": "二小兒隨年月長。男女二根各皆成就。遂為",
    "T32n1644_001:0176b15": "夫妻。子孫生長。分成六國。爾時大王既學道",
    "T32n1644_001:0176b16": "已。捨於人身。往生天上。捨上天身。還受人",
    "T32n1644_001:0176b17": "身。受人身已。依佛所說無上正法。出家學道。",
    "T32n1644_001:0176b18": "至得無礙六種神通。以六通故。觀自宿命。見",
    "T32n1644_001:0176b19": "六大國。作是思惟。是六大國皆我子孫。為",
    "T32n1644_001:0176b20": "怜愍是六國人故。往彼乞食。得麥飯還。不",
    "T32n1644_001:0176b21": "問諸比丘前食。而獨自食時。諸比丘稱此比",
    "T32n1644_001:0176b22": "丘名。而大罵辱。汝長老。大慳嫉&#x59AC;。咄汝惡人",
    "T32n1644_001:0176b23": "得是麥飯。不問諸比丘。而獨自食。比丘答言。",
    "T32n1644_001:0176b24": "我今不為嫉&#x59AC;。而不布施汝等。何以故。如是",
    "T32n1644_001:0176b25": "飲食。未離欲人則不得食。時是比丘三過洗",
    "T32n1644_001:0176b26": "&#x9262;。再過棄之。以最後汁。取其少分。施諸比丘。",
    "T32n1644_001:0176b27": "是剡浮提無有一味等此味者。於是比丘為",
    "T32n1644_001:0176b28": "諸比丘說此食味次第因緣。彼六大國本我",
    "T32n1644_001:0176b29": "子孫。是故利益彼國人故。往彼乞食。有餘比",
    "T32n1644_001:0176c01": "丘往彼乞食。大目揵連亦往乞食。佛世尊為",
    "T32n1644_001:0176c02": "諸比丘說是六國次第因緣。是故得知六大",
    "T32n1644_001:0176c03": "國事。六大國品究竟。",
    "T32n1644_001:0176c04": "夜叉神品第四",
    "T32n1644_001:0176c05": "[0176c05] 時剡浮提中有兩眾山。恒河之南名娑多耆",
    "T32n1644_001:0176c06": "利山。恒河之北名醯摩跋多山。娑多耆利山",
    "T32n1644_001:0176c07": "中是山最大。一名薩闍。二名頻訶。三名末車。",
    "T32n1644_001:0176c08": "四名遏車婆。五名間訶耆利。六名波梨耶多",
    "T32n1644_001:0176c09": "羅。醯摩跋多山中是山最大。一名周羅迦羅。",
    "T32n1644_001:0176c10": "二名摩訶迦三名瞿訶那。四名修羅婆計。",
    "T32n1644_001:0176c11": "五名雞羅。六名乾馱摩馱。七名修槃那般沙。",
    "T32n1644_001:0176c12": "若一切神住河南山者。皆名婆多耆利神。若",
    "T32n1644_001:0176c13": "在河北山者。皆名醯摩跋多神。是婆多耆利",
    "T32n1644_001:0176c14": "神。領河南一切諸神。故名為王。是醯摩跋多",
    "T32n1644_001:0176c15": "神。領河北一切諸神。故名為王。云何知耶。有",
    "T32n1644_001:0176c16": "一神王。名醯摩槃。住醯摩跋多山。是神王最",
    "T32n1644_001:0176c17": "長老大年至極位。重疾困苦。是神臨死。其有",
    "T32n1644_001:0176c18": "太子。名醯摩跋多。呼來教示。即語子言。阿",
    "T32n1644_001:0176c19": "父。我已得聞。從昔夜叉神最為長老。見過去",
    "T32n1644_001:0176c20": "佛。曾值迦葉佛。聞說釋迦牟尼佛將應出世。",
    "T32n1644_001:0176c21": "如我見相及我所見因緣。是釋迦佛不久應",
    "T32n1644_001:0176c22": "下。阿父。若我中間捨命不及佛者。汝決應往",
    "T32n1644_001:0176c23": "令得見佛。若汝見佛決大利益。太子問曰。云",
    "T32n1644_001:0176c24": "何令我知佛出世。父答子言。汝屋舍中未曾",
    "T32n1644_001:0176c25": "有寶而出現者。當知是時如來出世。復有神",
    "T32n1644_001:0176c26": "王。名娑多耆利。住摩伽陀國界中。汝當與彼",
    "T32n1644_001:0176c27": "共作朋友。同立誓願。我之與汝所住之處。若",
    "T32n1644_001:0176c28": "見希有奇寶現者。莫不相報。是時父王教其子",
    "T32n1644_001:0176c29": "已。即便捨命。是時太子供養父尸。憶持尊重",
    "T32n1644_001:0177a01": "父之遺囑因是度河往覓娑多耆利神王。至",
    "T32n1644_001:0177a02": "神所已。對面語言。共相和敬。同坐一處。醯",
    "T32n1644_001:0177a03": "摩跋多神語娑多耆利王言。府君。我父臨死",
    "T32n1644_001:0177a04": "說如上言。因即過世。是故我今語汝是事。若",
    "T32n1644_001:0177a05": "屋室中非常寶現。決須相報。娑多耆利答如",
    "T32n1644_001:0177a06": "是如是。於是二人既立誓已。各還所住。後時",
    "T32n1644_001:0177a07": "醯摩跋多王宅有奇寶現。蓮花千葉。大如車",
    "T32n1644_001:0177a08": "輪。黃金為葉。眾寶為莖。時有一神。見是蓮",
    "T32n1644_001:0177a09": "花。馳往白王。王今知不。是寶&#x74CC;異。世未曾",
    "T32n1644_001:0177a10": "有。今已出現。千葉蓮花。大如車輪。黃金為",
    "T32n1644_001:0177a11": "葉。眾寶為莖。此是天物。願王往觀。是時神",
    "T32n1644_001:0177a12": "王聞是言已。即往池所。見是蓮花。具足千葉。",
    "T32n1644_001:0177a13": "大如車輪。眾寶所成。莊嚴奇特。見是事已。",
    "T32n1644_001:0177a14": "心生驚怪。身毛皆&#x7AEA;。自下池中。恭敬合掌。",
    "T32n1644_001:0177a15": "頂禮三過。旋遶三匝。作是思惟。我於昔時。曾",
    "T32n1644_001:0177a16": "值善友。而教我言。汝所住處。若有奇寶。當遣",
    "T32n1644_001:0177a17": "報我。因遣使者。往報娑多耆利神王曰。府君。",
    "T32n1644_001:0177a18": "我今住處。希有之寶。今已出現。具說寶相。汝",
    "T32n1644_001:0177a19": "今當來共我觀視。是時世尊已出於世。正法",
    "T32n1644_001:0177a20": "已說。一向寂靜。今至涅槃。往向菩提。修伽陀",
    "T32n1644_001:0177a21": "所教。是時娑多耆利王覺憶此事。作是思惟。",
    "T32n1644_001:0177a22": "我昔曾有善友來報我言。汝所住處。諸佛世",
    "T32n1644_001:0177a23": "尊於中得道。若佛已出。汝應報我。是其所欲。",
    "T32n1644_001:0177a24": "故我應報。娑多耆利王即遣使往。謂是王言。",
    "T32n1644_001:0177a25": "府君。若一蓮花。作何利益。若百若千。亦何利",
    "T32n1644_001:0177a26": "益。我國土中未曾有寶。今已出現何者名寶。",
    "T32n1644_001:0177a27": "謂多陀阿伽度阿羅訶三藐三佛陀今已出",
    "T32n1644_001:0177a28": "世。汝今應來共事此寶。醯摩跋多九月十五。",
    "T32n1644_001:0177a29": "是布薩時。有五百神。共相圍遶。取諸蓮花。",
    "T32n1644_001:0177b01": "面向南行。履空而去。往娑多耆利王所。彼王",
    "T32n1644_001:0177b02": "又將五百神眾。共相圍遶。來迎是王於恒河",
    "T32n1644_001:0177b03": "南邊。共相聚集。既相見已。醯摩跋多王說偈。",
    "T32n1644_001:0177b04": "問彼神曰。",
    "T32n1644_001:0177b05": " 今十五淨日  四王來集時",
    "T32n1644_001:0177b06": " 我等事何師  汝信阿羅訶",
    "T32n1644_001:0177b07": "[0177b07] 爾時娑多耆利王。說偈答曰。",
    "T32n1644_001:0177b08": " 是時佛世尊  住摩伽陀城",
    "T32n1644_001:0177b09": " 為滅一切苦  說法一切智",
    "T32n1644_001:0177b10": " 諸苦及苦集  苦滅不更生",
    "T32n1644_001:0177b11": " 八分苦滅道  無惱向涅槃",
    "T32n1644_001:0177b12": " 是故汝及我  當往事是人",
    "T32n1644_001:0177b13": " 一切無能比  是我信羅訶",
    "T32n1644_001:0177b14": "[0177b14] 爾時醯摩跋多。聞是偈已。心大驚怖。身毛皆",
    "T32n1644_001:0177b15": "&#x7AEA;。懷疑未信。三過辯定。府君。汝今說世尊出",
    "T32n1644_001:0177b16": "世。答曰。府君。我說佛寶出世。第二第三。",
    "T32n1644_001:0177b17": "問答亦爾。是時北山神王。即時如力思度諸",
    "T32n1644_001:0177b18": "佛行住威儀境界四法。問南山神王。說偈問",
    "T32n1644_001:0177b19": "曰。",
    "T32n1644_001:0177b20": " 佛心於眾生  善得安立不",
    "T32n1644_001:0177b21": " 憎愛二思惟  已得滅盡不",
    "T32n1644_001:0177b22": "[0177b22] 爾時南山神王。以偈答曰。",
    "T32n1644_001:0177b23": " 佛心於眾生  真實得安立",
    "T32n1644_001:0177b24": " 憎愛兩思惟  滅盡永無餘",
    "T32n1644_001:0177b25": "[0177b25] 北山神王。重偈問曰。",
    "T32n1644_001:0177b26": " 佛有妄語不  無惱他言不",
    "T32n1644_001:0177b27": " 無離間語不  有無義語不",
    "T32n1644_001:0177b28": "[0177b28] 南山神王。以偈答曰。",
    "T32n1644_001:0177b29": " 佛不說妄語  亦無苦&#x6F81;語",
    "T32n1644_001:0177c01": " 不說離間語  說如量義語",
    "T32n1644_001:0177c02": "[0177c02] 北山神王重說偈問曰。",
    "T32n1644_001:0177c03": " 佛無盜他不  不損他命不",
    "T32n1644_001:0177c04": " 遠離放逸不  不損禪定不",
    "T32n1644_001:0177c05": "[0177c05] 南山神王。說偈答曰。",
    "T32n1644_001:0177c06": " 佛不盜他財  是故護他命",
    "T32n1644_001:0177c07": " 遠離諸放逸  不損深禪定",
    "T32n1644_001:0177c08": "[0177c08] 北山神王。又偈問曰。",
    "T32n1644_001:0177c09": " 佛無著愛欲  心淨無濁不",
    "T32n1644_001:0177c10": " 已過無明流  得淨法眼不",
    "T32n1644_001:0177c11": "[0177c11] 南山神王。答曰。",
    "T32n1644_001:0177c12": " 不著於欲塵  心地最清淨",
    "T32n1644_001:0177c13": " 已過於無明  於法得淨眼",
    "T32n1644_001:0177c14": "[0177c14] 北山神王。又問曰。",
    "T32n1644_001:0177c15": " 佛明具足不  法足清淨不",
    "T32n1644_001:0177c16": " 四流已絕不  後生已盡不",
    "T32n1644_001:0177c17": "[0177c17] 南山神王。又答曰。",
    "T32n1644_001:0177c18": " 佛明已具足  法足久清淨",
    "T32n1644_001:0177c19": " 四流已斷滅  是故無後生",
    "T32n1644_001:0177c20": "[0177c20] 爾時北山神王聞已。心生歡喜。說偈讚歎。",
    "T32n1644_001:0177c21": " 智者意成就  一切事已辦",
    "T32n1644_001:0177c22": " 及身口清淨  讚歎具明足",
    "T32n1644_001:0177c23": "[0177c23] 南山神王。心口歡喜。說偈讚曰。",
    "T32n1644_001:0177c24": " 佛心寂清淨  身口能利他",
    "T32n1644_001:0177c25": " 十力無與等  今隨喜汝讚",
    "T32n1644_001:0177c26": " 智者心成就  及與身口業",
    "T32n1644_001:0177c27": " 具足明法足  即共汝往觀",
    "T32n1644_001:0177c28": " 今十五布薩  四王遊巡時",
    "T32n1644_001:0177c29": " 心解脫無著  我共汝禮拜",
    "T32n1644_001:0178a01": "[0178a01] 爾時世尊。住王舍城。匿瞿提樹下。是二神王",
    "T32n1644_001:0178a02": "千神圍遶。往詣佛所。至佛所已。偏袒右肩。右",
    "T32n1644_001:0178a03": "膝著地。合掌恭敬。頂禮佛足。&#x5374;坐一面。時北",
    "T32n1644_001:0178a04": "山王。以偈問曰。",
    "T32n1644_001:0178a05": " 能說亦能行  度流永無漏",
    "T32n1644_001:0178a06": " 獨步如師子  佛不染世法",
    "T32n1644_001:0178a07": " 度一切法岸  慇懃故來問",
    "T32n1644_001:0178a08": " 眾生生何處  數數習有處",
    "T32n1644_001:0178a09": " 執持是何物  何處而受苦",
    "T32n1644_001:0178a10": "[0178a10] 爾時世尊。以偈答醯摩跋多神王曰。",
    "T32n1644_001:0178a11": " 眾生生六處  數數習六處",
    "T32n1644_001:0178a12": " 執持六種法  六處受苦惱",
    "T32n1644_001:0178a13": "[0178a13] 北山神王。重偈問佛。",
    "T32n1644_001:0178a14": " 是取名何取  而令眾生苦",
    "T32n1644_001:0178a15": " 願答出離問  云何解脫苦",
    "T32n1644_001:0178a16": "[0178a16] 爾時世尊。以偈答醯摩跋多神王曰。",
    "T32n1644_001:0178a17": " 世間有五塵  我說心第六",
    "T32n1644_001:0178a18": " 於中離欲著  解脫如是苦",
    "T32n1644_001:0178a19": " 眾生得出離  已說如理量",
    "T32n1644_001:0178a20": " 汝今既有問  是故答出離",
    "T32n1644_001:0178a21": "[0178a21] 北山神王。重偈問佛。",
    "T32n1644_001:0178a22": " 誰能度駛流  日夜無疲極",
    "T32n1644_001:0178a23": " 無底亦無攀  深處誰不沈",
    "T32n1644_001:0178a24": "[0178a24] 爾時世尊。以偈答醯摩跋多神王曰。",
    "T32n1644_001:0178a25": " 常持清淨戒  精進不散心",
    "T32n1644_001:0178a26": " 思擇內正念  由智度難度",
    "T32n1644_001:0178a27": " 欲想無有欲  伏滅色繫縛",
    "T32n1644_001:0178a28": " 永滅有喜愛  是人終不沈",
    "T32n1644_001:0178a29": "[0178a29] 爾時南北二山王。同時說偈。以讚佛曰。",
    "T32n1644_001:0178b01": " 我等今善見  善來今善明",
    "T32n1644_001:0178b02": " 我等見正覺  演說甘露道",
    "T32n1644_001:0178b03": " 名無滅失見實義  常樂問難無所著",
    "T32n1644_001:0178b04": " 窮智慧際悉解脫  行於聖路大仙人",
    "T32n1644_001:0178b05": " 千餘夜叉眾  名聞有威神",
    "T32n1644_001:0178b06": " 一切歸依佛  是我無上師",
    "T32n1644_001:0178b07": "[0178b07] 是三夜叉三角而坐。是故至今路名菱角。是",
    "T32n1644_001:0178b08": "時世尊住於樹下。是故此樹名瞿匿曇瞿提。",
    "T32n1644_001:0178b09": "因此二夜叉事。故知南北二山。夜叉神品究",
    "T32n1644_001:0178b10": "竟。"
}