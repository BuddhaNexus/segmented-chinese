{
    "T36n1736_070:0556c02": "大方廣佛華嚴經隨疏演義鈔卷",
    "T36n1736_070:0556c03": "第七十",
    "T36n1736_070:0556c05": "唐清涼山大華嚴寺沙門澄觀述",
    "T36n1736_070:0556c06": "[0556c06] 第六大勝分。[0556c06] 疏。一入自在者。即經云如是",
    "T36n1736_070:0556c07": "入已牒前十自在也。二成就智。即經云如",
    "T36n1736_070:0556c08": "是成就已。即牒前為不思議智者等。[0556c08] 疏。故",
    "T36n1736_070:0556c09": "經云隨行智為導首故者。經文但有身語意",
    "T36n1736_070:0556c10": "業隨智慧行。論經云智慧為首隨順轉故。",
    "T36n1736_070:0556c11": "[0556c11] 疏。具用二句之意。以智先導釋其隨行。初",
    "T36n1736_070:0556c12": "智導起起已不失於智即是隨行故。[0556c12] 疏。二",
    "T36n1736_070:0556c13": "中十句依七種功德。謂依此七種功德。宣",
    "T36n1736_070:0556c14": "說彼所住功德法故。此段名所住功德大",
    "T36n1736_070:0556c15": "也。[0556c15] 疏。後二慈悲利他者。餘處慈能與樂悲",
    "T36n1736_070:0556c16": "能拔苦。今悲不捨眾生。慈&#x5374;救護世間。以",
    "T36n1736_070:0556c17": "慈悲皆通與樂拔苦故。言後三願行相符",
    "T36n1736_070:0556c18": "等者。願即第八。行即第九。佛護即第十。第",
    "T36n1736_070:0556c19": "七釋名分。[0556c19] 疏。一地釋名。約法明位者。廣明",
    "T36n1736_070:0556c20": "此地有不動德故。二約人者。廣明住此地",
    "T36n1736_070:0556c21": "菩薩有不動德故。法即本有此德如於菩提。",
    "T36n1736_070:0556c22": "人由得地故成勝德。猶如覺者。今初十句論",
    "T36n1736_070:0556c23": "攝為六者。初二四六皆攝二故。疏文有三。",
    "T36n1736_070:0556c24": "一總科。二依論釋。三順經釋。今初。初二",
    "T36n1736_070:0556c25": "自分。前一離過畢竟。後一所證深玄。餘句",
    "T36n1736_070:0556c26": "可知。[0556c26] 疏。言為六下二依論釋。初染治中功",
    "T36n1736_070:0556c27": "用。小願魔業。皆是業染。第七地功用之心。",
    "T36n1736_070:0556c28": "名功用行。第六地中樂空之心名小乘願。前",
    "T36n1736_070:0556c29": "五地中著有之心。名諸魔業。亦可。七地中所",
    "T36n1736_070:0557a01": "起行修。名功用行。二乘之心名小乘願。凡",
    "T36n1736_070:0557a02": "夫之心名諸魔業。今離功用治功用行。遠",
    "T36n1736_070:0557a03": "離有無間隔過故。治小願魔業故名不動。",
    "T36n1736_070:0557a04": "此一為總。故諸經論皆立此名。疏三有二",
    "T36n1736_070:0557a05": "句發行清淨者。即勝進中發修離過。前句",
    "T36n1736_070:0557a06": "發修之時離功用過。名為發淨。後句修行之",
    "T36n1736_070:0557a07": "時。離不成過。名為行淨。隨意成故。論經",
    "T36n1736_070:0557a08": "名王子者。經云。名為王子地離家過故。",
    "T36n1736_070:0557a09": "遠公釋云。如世王子生在王家。無有營農",
    "T36n1736_070:0557a10": "等過。菩薩如是。生在佛家無有修行功用",
    "T36n1736_070:0557a11": "之過。釋曰。觀經之意但取離過。[0557a11] 疏。四次二",
    "T36n1736_070:0557a12": "句下。兼第五門。即勝進中因修成德。德義不",
    "T36n1736_070:0557a13": "同有其二種。一者有作。即教道功德。本無",
    "T36n1736_070:0557a14": "今有方便修起。故名有作。即第四門。二者",
    "T36n1736_070:0557a15": "無作。即證道功德本有今顯。非從修起名",
    "T36n1736_070:0557a16": "為無作。即第五門。與加分中有作善法淨",
    "T36n1736_070:0557a17": "無作法淨相似。今明第四中功德名世間。智",
    "T36n1736_070:0557a18": "慧名出世間。前中隨世有作釋經名為成地。",
    "T36n1736_070:0557a19": "自無所作。釋經更無所作故。下句中以智慧",
    "T36n1736_070:0557a20": "善分別故。即是論經。智障淨故是論釋。上善",
    "T36n1736_070:0557a21": "分別言皆決定義。疏將彼經及論。皆就今",
    "T36n1736_070:0557a22": "經決定之言。[0557a22] 疏。五有一句下。即證道也。即",
    "T36n1736_070:0557a23": "經名為變化地。隨願成就故。今經但有其",
    "T36n1736_070:0557a24": "用。論經云名為涅槃地。善起大願故。遠",
    "T36n1736_070:0557a25": "公云。涅槃地者即無作體。體寂滅故。善起大",
    "T36n1736_070:0557a26": "願故者。即無作之用。以用顯體。非小涅",
    "T36n1736_070:0557a27": "槃故。[0557a27] 疏。釋云。化不滯寂成無住涅槃。[0557a27] 疏。",
    "T36n1736_070:0557a28": "六有二句分位過前者。即遠公依德成位。",
    "T36n1736_070:0557a29": "上句可知。下句勝七地有功用。此地報熟",
    "T36n1736_070:0557b01": "名無功用。言先已成就者。論經云善起先",
    "T36n1736_070:0557b02": "道故。遠公就諸地中分別有三。一不起",
    "T36n1736_070:0557b03": "先道。謂前六地當地別習不兼前行。二起而",
    "T36n1736_070:0557b04": "不善。謂七地念念修起一切佛法。前六地",
    "T36n1736_070:0557b05": "中所有諸行。至此皆起。而功用心起不名",
    "T36n1736_070:0557b06": "為善。三亦起亦善。謂此八地前七地中所修",
    "T36n1736_070:0557b07": "諸行。是其先道。至此地中報熟現前。名",
    "T36n1736_070:0557b08": "起先道。報熟現前非功用生。故名善起。疏",
    "T36n1736_070:0557b09": "意順經先已成就即是七地之中修無功用。",
    "T36n1736_070:0557b10": "為先已成就。故今無功。此意是總。易故不",
    "T36n1736_070:0557b11": "釋。疏今更指文者。第三順經釋。但是指文",
    "T36n1736_070:0557b12": "義不異論故。疏云則似論家闕指明據。疏",
    "T36n1736_070:0557b13": "智者釋名中。一向不動是勝進行也。一體不",
    "T36n1736_070:0557b14": "動是自分行。先明勝進者。舉彼勝求顯於",
    "T36n1736_070:0557b15": "自分從上滿也。[0557b15] 疏。今初文有四句皆含二",
    "T36n1736_070:0557b16": "義者。謂一向一體。以遠公將此總屬於一",
    "T36n1736_070:0557b17": "向不動則此四句明一向義。後十方明不",
    "T36n1736_070:0557b18": "動故。疏案定云皆含二義。謂由入佛境故。",
    "T36n1736_070:0557b19": "一向上順亦與菩薩同一體性。下三句準",
    "T36n1736_070:0557b20": "之。以論先釋四句竟。方云是中一向不動",
    "T36n1736_070:0557b21": "者。如經日夜常為善識加諸佛加等故。疏",
    "T36n1736_070:0557b22": "將此四句為總。三者近者由其前二故近",
    "T36n1736_070:0557b23": "佛也。[0557b23] 疏。謂金剛等現形衛故者。此前七地",
    "T36n1736_070:0557b24": "亦有但冥衛耳。如來常有八金剛神列其",
    "T36n1736_070:0557b25": "八面。此地菩薩隨分得之。前三自分者。即",
    "T36n1736_070:0557b26": "三輪也。謂身口意。疏論云一向不動故者。論",
    "T36n1736_070:0557b27": "釋結文如是通達。如是通達故一向不動義",
    "T36n1736_070:0557b28": "耳。疏一智不壞者。論經云善思量大乘道",
    "T36n1736_070:0557b29": "故。即是證智法智通者。以論會經既云",
    "T36n1736_070:0557c01": "智大。經云獲大神通明是法智通也。即十通",
    "T36n1736_070:0557c02": "第九。於六通中漏盡開出故。亦證智。二教",
    "T36n1736_070:0557c03": "智三不住。上三自利下六利他。初句淨土行。",
    "T36n1736_070:0557c04": "後五化法益物於中前三自分即意身口。稱",
    "T36n1736_070:0557c05": "三際說者。先際生死後際涅槃。中際聖賢也。",
    "T36n1736_070:0557c06": "後二勝進。坐道場稱佛方便成正覺者。成",
    "T36n1736_070:0557c07": "佛度人前中泛明坐道場。略有三說。一就",
    "T36n1736_070:0557c08": "法門即萬行道場。二就實成約金剛三昧",
    "T36n1736_070:0557c09": "一念成佛。三約化相菩提樹下。今正約後。",
    "T36n1736_070:0557c10": "然經但言普伏一切魔邪之道。而論云坐道",
    "T36n1736_070:0557c11": "場。坐道場即降魔故。伏魔亦三。一約法門。",
    "T36n1736_070:0557c12": "一切生死涅槃皆是魔道。修一切智則伏其",
    "T36n1736_070:0557c13": "道矣。二約實說。無明習氣以為魔道。金剛",
    "T36n1736_070:0557c14": "喻定方能摧之。三約化相。菩薩樹下降於",
    "T36n1736_070:0557c15": "天魔。今亦據後。[0557c15] 疏。九正覺不壞者。上入佛",
    "T36n1736_070:0557c16": "境同佛覺故。即是一切法如實覺故同無",
    "T36n1736_070:0557c17": "障礙智。餘如初地中說。第九善慧地。[0557c17] 疏。言",
    "T36n1736_070:0557c18": "善慧下。二釋名。總有九釋。一攝論當第七",
    "T36n1736_070:0557c19": "論。從即下文下。[0557c19] 疏。會經二莊嚴論。即第十",
    "T36n1736_070:0557c20": "三頌云。四辯智力巧。善說稱善慧。今疏即",
    "T36n1736_070:0557c21": "是彼論長行。此同下文即疏會經。三金光",
    "T36n1736_070:0557c22": "明。即第三卷。從此兼下疏會釋。四深密意",
    "T36n1736_070:0557c23": "者即第四卷。經云獲得廣大無礙智慧。五瑜",
    "T36n1736_070:0557c24": "伽住品。即四十八論。上文來意亦同此卷。論",
    "T36n1736_070:0557c25": "云。由此地中。一切有情利益安樂意樂清",
    "T36n1736_070:0557c26": "淨。逮得菩薩無礙解慧。由此善能宣說正",
    "T36n1736_070:0557c27": "法。是故此地名為善慧。六十住論亦當第",
    "T36n1736_070:0557c28": "一。論云其慧轉明調柔增上故。七成唯識亦",
    "T36n1736_070:0557c29": "當第九。論云。成就微妙四無礙解。能遍十",
    "T36n1736_070:0558a01": "方善說法故。從文詞下。會上三論。八仁王",
    "T36n1736_070:0558a02": "下亦即下卷。九智論可知。疏故所離下。第",
    "T36n1736_070:0558a03": "三離障亦唯識文。具云九利他中不欲行障。",
    "T36n1736_070:0558a04": "謂所知障中俱生一分。令於利樂有情事中。",
    "T36n1736_070:0558a05": "不欲勤行。樂修己利。彼障九地。四無礙解。",
    "T36n1736_070:0558a06": "入九地時便能永斷。由斯九地說斷二愚",
    "T36n1736_070:0558a07": "及&#x9E81;重。一於無量所說法無量名句字。後",
    "T36n1736_070:0558a08": "後慧辨陀羅尼自在愚(此總標也論自釋云)於無量所",
    "T36n1736_070:0558a09": "說法陀羅尼自在者。謂義無礙解即於所詮",
    "T36n1736_070:0558a10": "總持自在。於一義中現一切義故(一也)於無",
    "T36n1736_070:0558a11": "量名句字陀羅尼自在者。謂法無礙解即於",
    "T36n1736_070:0558a12": "能詮總持自在。於一名句字中現一切名句",
    "T36n1736_070:0558a13": "字故(二也)於後後慧辨陀羅尼自在者。謂詞無",
    "T36n1736_070:0558a14": "礙解。於言音展轉訓釋總持自在。於一音",
    "T36n1736_070:0558a15": "聲中現一切音聲故。二辯才自在愚。辯才",
    "T36n1736_070:0558a16": "自在者。謂辯無礙解善達機宜巧為說故。愚",
    "T36n1736_070:0558a17": "能障此四種自在。皆是此中第九障攝。釋曰。",
    "T36n1736_070:0558a18": "此用能障無礙解所知障種以為體性。以",
    "T36n1736_070:0558a19": "八地已上六識中所知障無現行故。金光明",
    "T36n1736_070:0558a20": "亦云。一說無量名句味。無量智慧不能持",
    "T36n1736_070:0558a21": "無明。二四無礙辨未得自在無明。釋曰。",
    "T36n1736_070:0558a22": "此則第二愚。亦許通四。但上能持。此約能",
    "T36n1736_070:0558a23": "說即說上三耳。梁論云。一無量所說法無",
    "T36n1736_070:0558a24": "量名句味。難善巧言自在陀羅尼無明。二於",
    "T36n1736_070:0558a25": "四無礙解決疑生解無明。釋曰。第二愚亦",
    "T36n1736_070:0558a26": "通四無礙解。本論名離不能利眾生障。釋",
    "T36n1736_070:0558a27": "曰。唯識不欲此論不能。不能故不欲耳。疏",
    "T36n1736_070:0558a28": "但撮略以對論文廣狹可知。互相映發。",
    "T36n1736_070:0558a29": "[0558a29] 疏。論俱易疏故所證下。四所證如亦唯識文。",
    "T36n1736_070:0558b01": "攝論名同。無性釋云。謂此地中得無礙解所",
    "T36n1736_070:0558b02": "依止故。分證得智波羅蜜多於一切法不",
    "T36n1736_070:0558b03": "隨其言。善能了知諸意趣義。如實成就一",
    "T36n1736_070:0558b04": "切有情受勝法樂。釋曰。無礙解等釋自在",
    "T36n1736_070:0558b05": "義。分證得等釋於智義。中邊論云。有四自",
    "T36n1736_070:0558b06": "在。一無分別自在(即相自在)二淨土自在。三智自",
    "T36n1736_070:0558b07": "在。四業自在。法界為此四種所依止義。第",
    "T36n1736_070:0558b08": "八地唯能通達初二自在所依止義。後二如",
    "T36n1736_070:0558b09": "次在後二地。[0558b09] 疏。便成善達下。第五成行莊",
    "T36n1736_070:0558b10": "嚴。論云四辯自在成熟眾生(即此經自在說法)無邊總",
    "T36n1736_070:0558b11": "持廣受法行(即此經善達法器)。[0558b11] 疏。梁論云下第六得",
    "T36n1736_070:0558b12": "果。初即成熟眾生果。後即總持法義果。[0558b12] 疏。",
    "T36n1736_070:0558b13": "如月普現前地有故者。偈云。譬如日月住",
    "T36n1736_070:0558b14": "虛空一切水中。皆現影。住於法界無所",
    "T36n1736_070:0558b15": "動。隨心現影亦復然。從此法師下。即九地",
    "T36n1736_070:0558b16": "之德。下文廣具。[0558b16] 疏。第二正說文三。一總科。",
    "T36n1736_070:0558b17": "二四中初一下。會三心。三然第八地中下。",
    "T36n1736_070:0558b18": "顯地別相。此是論文亦是通難。恐有難云。",
    "T36n1736_070:0558b19": "第八地中於三世間已得自在。普與眾生",
    "T36n1736_070:0558b20": "身心同事。復能多身多音說法利樂眾生。",
    "T36n1736_070:0558b21": "何以此地方名法師。有說。成等故為此通。",
    "T36n1736_070:0558b22": "從成就一切相下。辨勝過劣。[0558b22] 疏。前得",
    "T36n1736_070:0558b23": "二諦等智故者。二諦即是淨土分中。等者。",
    "T36n1736_070:0558b24": "等取諸佛勸起無量智慧。思量觀察即是思",
    "T36n1736_070:0558b25": "修。若準論經云無量智慧善思量智。遠公",
    "T36n1736_070:0558b26": "云。廣謂無量。深曰善思量。上佛勸與無量",
    "T36n1736_070:0558b27": "智即是廣也。淨忍即是深智。然不出二諦",
    "T36n1736_070:0558b28": "故。疏但以二諦等之。[0558b28] 疏。初句利他等者。此",
    "T36n1736_070:0558b29": "依論主有兩對二利。疏意更有二意。一為",
    "T36n1736_070:0558c01": "三節以合初二為自利故。二者十句皆通",
    "T36n1736_070:0558c02": "二利。然遠公云自分所成以用化人。勝進所",
    "T36n1736_070:0558c03": "成未堪化人。業未熟故但可自利。疏意",
    "T36n1736_070:0558c04": "云。更求勝進豈無利他。[0558c04] 疏。三依根熟下。五",
    "T36n1736_070:0558c05": "門利他。言根熟者。阿含行成堪能入證。",
    "T36n1736_070:0558c06": "絕念修行可利生故。四不觀智性盡為邪",
    "T36n1736_070:0558c07": "念。五未知令知。六邪歸依者。即諸外道取",
    "T36n1736_070:0558c08": "信耳目故。以通化。七諸佛淨土超過諸天。",
    "T36n1736_070:0558c09": "無退轉故。上五下結上。以利他竟故。後",
    "T36n1736_070:0558c10": "三易知。第二智成疏不二即無記者。不同前",
    "T36n1736_070:0558c11": "二。故云不二。淨即是善順理清昇故。染即",
    "T36n1736_070:0558c12": "不善違理雜穢故。疏。於淨法中開漏無漏",
    "T36n1736_070:0558c13": "者。俱舍云。有漏無漏法。除道餘有漏。於",
    "T36n1736_070:0558c14": "彼漏隨增。故說名有漏。四諦之中苦集二諦",
    "T36n1736_070:0558c15": "是有漏法。漏即煩惱漏過無窮故。漏法於",
    "T36n1736_070:0558c16": "彼苦集隨增。苦集有彼漏故名為有漏。論",
    "T36n1736_070:0558c17": "云。無漏謂道諦及三種無為。由其道諦是有",
    "T36n1736_070:0558c18": "為無漏故於有漏除於道諦。今疏中云與",
    "T36n1736_070:0558c19": "漏相應即漏隨增義。言施戒等取相心修",
    "T36n1736_070:0558c20": "者。以於善中開出漏故。舉其施等。等取忍",
    "T36n1736_070:0558c21": "進禪慧。今漏於彼施等善法而隨增故。相心",
    "T36n1736_070:0558c22": "修善是集諦攝三界因故。言無漏反此者。",
    "T36n1736_070:0558c23": "即離相心修漏不隨增。即屬道諦。俱舍云",
    "T36n1736_070:0558c24": "緣滅道諦。諸漏雖生而不隨增。故非有",
    "T36n1736_070:0558c25": "漏。約於見道分世出世。前來頻有思不思",
    "T36n1736_070:0558c26": "議。乃有二意。前約圓融行布。地前地上對",
    "T36n1736_070:0558c27": "明。後約教證二道。唯就地上。疏彼有漏思",
    "T36n1736_070:0558c28": "議等者。以思議通二義。今明定能證入。意",
    "T36n1736_070:0558c29": "取地前思議故。兼取有漏之善。言定能證",
    "T36n1736_070:0559a01": "入者。大乘之中。種性堅固。名之為定。為緣",
    "T36n1736_070:0559a02": "所動名為不定。故仁王受持品云。習忍已前",
    "T36n1736_070:0559a03": "行十善菩薩有退有進。譬如輕毛隨風東",
    "T36n1736_070:0559a04": "西。是諸菩薩亦復如是。雖以十千劫行十",
    "T36n1736_070:0559a05": "正道。發三菩提心。乃當入習忍位亦常",
    "T36n1736_070:0559a06": "學三伏忍法。而不可定名是不定人是定",
    "T36n1736_070:0559a07": "人者。入生空位聖人性故。必不起五逆十",
    "T36n1736_070:0559a08": "重等。若通諸乘說。小乘忍心已去名定。餘",
    "T36n1736_070:0559a09": "必不定。五總上諸善開出三乘者。三乘皆",
    "T36n1736_070:0559a10": "有漏無漏世出世教證二道定不定等。故",
    "T36n1736_070:0559a11": "云皆通。[0559a11] 疏。六於三乘下。先舉論。後此是",
    "T36n1736_070:0559a12": "下疏釋於中二。先辨。次二滅諦下正釋。然",
    "T36n1736_070:0559a13": "為無為及漏無漏。如十藏品。世及出世教證",
    "T36n1736_070:0559a14": "二道初地已廣。今隨三乘略明為無為等。",
    "T36n1736_070:0559a15": "滅諦即是小乘無為小乘四諦三是有為故。",
    "T36n1736_070:0559a16": "緣性即是中乘無為。逆順觀等皆是緣相。緣",
    "T36n1736_070:0559a17": "性離是名無為。彼岸真理大乘無為。大約",
    "T36n1736_070:0559a18": "六度故云彼岸彼岸有二。一是涅槃修六",
    "T36n1736_070:0559a19": "度因。得涅槃果居然無為。二窮行究竟即",
    "T36n1736_070:0559a20": "同無為。又真理言通於三乘。同入二空之",
    "T36n1736_070:0559a21": "真理故。道諦已下三乘有為對前可知。如",
    "T36n1736_070:0559a22": "來無為前已頻釋。[0559a22] 疏。三乘聖人下釋上論文",
    "T36n1736_070:0559a23": "依順行言。然有二意。一依起行。二亦依",
    "T36n1736_070:0559a24": "無為成差別位。第三入行。[0559a24] 疏。一眾生心者",
    "T36n1736_070:0559a25": "是總故者。疏文有二。先隨文釋。後釋總名。",
    "T36n1736_070:0559a26": "前中此言總別通有三意。一約本末即如",
    "T36n1736_070:0559a27": "今文心為本是總。十林是別。然本末容可",
    "T36n1736_070:0559a28": "知。由一生多總別要一具多。是經宗意。二",
    "T36n1736_070:0559a29": "就末中。三雜染為總。餘七是別。此約依本",
    "T36n1736_070:0559b01": "開末。七不離三故。三以三聚為總。根",
    "T36n1736_070:0559b02": "等為別。此約以時該於法故。今初心為總",
    "T36n1736_070:0559b03": "者。論云。依共者。論唯二字。以通為下。[0559b03] 疏。",
    "T36n1736_070:0559b04": "釋先釋共字。共染淨共依。但釋共字。菩薩",
    "T36n1736_070:0559b05": "依此下。方釋依字。[0559b05] 疏。餘十是別不出三雜",
    "T36n1736_070:0559b06": "染者。即第二重總別義也。言生是苦果今",
    "T36n1736_070:0559b07": "當第九者下。是總釋論。然論經今經已",
    "T36n1736_070:0559b08": "前是因。生是苦果。皆當第九。論以三是總",
    "T36n1736_070:0559b09": "故以生居前後。習氣三聚俱通因果。[0559b09] 疏。論",
    "T36n1736_070:0559b10": "釋餘七云下。二釋餘七。於中四。一總釋七",
    "T36n1736_070:0559b11": "林。二重釋根等。三例釋三聚。四會二名殊。",
    "T36n1736_070:0559b12": "今初有三。初句標舉。二依共染下舉論。三",
    "T36n1736_070:0559b13": "謂次根等下疏釋。然上論七林總有四節。一",
    "T36n1736_070:0559b14": "依共字。攝根解性欲四林。二染字即隨眠林。",
    "T36n1736_070:0559b15": "三煩惱染淨等。即習氣林。四依定不定時即",
    "T36n1736_070:0559b16": "三聚林。四節皆合有其依字。初一後一有",
    "T36n1736_070:0559b17": "依。中二略無。以初依字該於中二。若具應",
    "T36n1736_070:0559b18": "云。依共依染依煩惱染淨依定不定時也。",
    "T36n1736_070:0559b19": "今釋四節文亦有四。初釋共字。謂根解性",
    "T36n1736_070:0559b20": "欲同是業故。二隨眠即煩惱種下。釋染字",
    "T36n1736_070:0559b21": "故。三地中顯超煩惱名貪嗔癡。顯超隨",
    "T36n1736_070:0559b22": "眠名為染也。以常隨心令心穢濁無時暫",
    "T36n1736_070:0559b23": "淨。故名為染。然論經名使如下當釋。三",
    "T36n1736_070:0559b24": "受生即生如前已說者。此非釋論。以經次",
    "T36n1736_070:0559b25": "第至於生故。指前總中故。前云不出業煩",
    "T36n1736_070:0559b26": "惱生也。四從餘二通三故不出三下釋",
    "T36n1736_070:0559b27": "論。第三四節習氣三聚二稠林也。於中二上",
    "T36n1736_070:0559b28": "二句總釋。言餘二通三者。二即是習氣。",
    "T36n1736_070:0559b29": "及三聚林通三雜染故。不出者。隨眠是煩",
    "T36n1736_070:0559c01": "惱。根等是業。今二復通。故上標云不出三",
    "T36n1736_070:0559c02": "雜染也。疏二云何通下二別釋二林。此句微",
    "T36n1736_070:0559c03": "問。後謂習氣下。釋前論第三云。煩惱染淨",
    "T36n1736_070:0559c04": "等是習氣林。染攝煩惱故。疏略無煩惱之",
    "T36n1736_070:0559c05": "言。又欲將染淨通根解性欲。而言等者。",
    "T36n1736_070:0559c06": "等取生雜染。以三雜染皆有習氣故。故下",
    "T36n1736_070:0559c07": "釋中。有煩惱習氣業習氣道差別。習氣即是",
    "T36n1736_070:0559c08": "生故。不言心習氣者。心是總故為十依故。",
    "T36n1736_070:0559c09": "[0559c09] 疏。三聚但是約時定不定故者。釋上論第",
    "T36n1736_070:0559c10": "四節。依定不定時是三聚林故。疏論又別釋",
    "T36n1736_070:0559c11": "下。第二重釋根等相似之義。即重釋上依共",
    "T36n1736_070:0559c12": "之言。以言共者。共是於業復相似故。於中",
    "T36n1736_070:0559c13": "四。一生起論文。二彼復定不定時下舉",
    "T36n1736_070:0559c14": "論。三由下經文。下彰釋所以由相似故。經",
    "T36n1736_070:0559c15": "舉根林以例三林。論上云共故。今顯共相",
    "T36n1736_070:0559c16": "似之義。四亦須約時下正釋論文為四。展",
    "T36n1736_070:0559c17": "轉相生皆徵上起下。而文分五。一釋彼復",
    "T36n1736_070:0559c18": "定不定時云。亦須約時躡上四義。但云亦",
    "T36n1736_070:0559c19": "須約時。合云根等四林。亦須約時。亦者。釋",
    "T36n1736_070:0559c20": "論復字。以前釋三聚約時。今重約時故云",
    "T36n1736_070:0559c21": "亦也。二約何論時下第二節徵於上句釋",
    "T36n1736_070:0559c22": "下根等次第三云何次第下徵上第二釋",
    "T36n1736_070:0559c23": "下根等相似。四似何等下。徵上第三釋",
    "T36n1736_070:0559c24": "下信等二字。五如宿習下。顯上相似次第之",
    "T36n1736_070:0559c25": "義。唯初根解。此二相望。有於次第及與相",
    "T36n1736_070:0559c26": "似以性欲但明相似之義。次第可知。故略",
    "T36n1736_070:0559c27": "無之。疏若相似未熟下。第三例釋三聚。三",
    "T36n1736_070:0559c28": "聚亦由上四生故。是故上云三聚為總。疏",
    "T36n1736_070:0559c29": "論經詺解下。第四會二名殊。可知。疏十皆",
    "T36n1736_070:0560a01": "名稠林下。第二釋總名。於中三。初正釋稠",
    "T36n1736_070:0560a02": "林。二論經十林下會釋二經。三然此下指廣",
    "T36n1736_070:0560a03": "辨異。第二依章釋。心意及識六種別故者。",
    "T36n1736_070:0560a04": "第八名心。第七名意。前六名識。然有通",
    "T36n1736_070:0560a05": "別。已見問明。今更略釋。大乘法師云。心積",
    "T36n1736_070:0560a06": "集義。意思量義。識了別義。積集有二一集",
    "T36n1736_070:0560a07": "行相二集種子。初通諸識。後唯第八。思量",
    "T36n1736_070:0560a08": "有二。一無間覺。二現思量。初通諸識後",
    "T36n1736_070:0560a09": "唯第七。了別有二。一細二&#x9E81;。細通諸識&#x9E81;",
    "T36n1736_070:0560a10": "唯前六。疏此八緣境許得齊起者。唯識第七",
    "T36n1736_070:0560a11": "云。依止根本識。五識隨緣現。或俱或不俱。",
    "T36n1736_070:0560a12": "如濤波依水。釋曰。此有二門。初句六識共",
    "T36n1736_070:0560a13": "依門。下三句六識俱轉門。此中正是後門。",
    "T36n1736_070:0560a14": "論云根本識者。阿陀那識。染淨諸識生根本",
    "T36n1736_070:0560a15": "故。依止者。謂前六轉識以根本識為共親",
    "T36n1736_070:0560a16": "依。釋曰。此釋第一句。舉阿陀那通至佛果",
    "T36n1736_070:0560a17": "故。若言賴耶位局染故。但言六者。第七",
    "T36n1736_070:0560a18": "識緣恒時具故又此正明六識義故。言為",
    "T36n1736_070:0560a19": "共親依者。共依即是現行本識。識皆共故。親",
    "T36n1736_070:0560a20": "依即是彼種子識。各別種故。次釋下三句六",
    "T36n1736_070:0560a21": "識俱轉門。論云。五識者。謂前五轉識種類相",
    "T36n1736_070:0560a22": "似故。總說之。隨緣現言顯非常起緣。謂作",
    "T36n1736_070:0560a23": "意根境等緣。謂五識身。內依本識。外隨作",
    "T36n1736_070:0560a24": "意五根境等眾緣和合。方得現前。由此或",
    "T36n1736_070:0560a25": "俱或不俱等。外緣合者有頓漸故。如水濤",
    "T36n1736_070:0560a26": "波隨緣多少。此等法喻廣說。如經釋曰。言",
    "T36n1736_070:0560a27": "種類相似者。一俱依色根故。二同緣色境。",
    "T36n1736_070:0560a28": "三俱緣現在。四俱有間斷。言謂作意等即",
    "T36n1736_070:0560a29": "眼具九緣等。經初已說。言廣如經者。即解",
    "T36n1736_070:0560b01": "深密云。廣慧如大瀑流水。若有一浪生緣",
    "T36n1736_070:0560b02": "現前。唯一浪轉。乃至若多浪生緣現前有多",
    "T36n1736_070:0560b03": "浪轉。諸識亦爾。然彼更有淨明鏡喻。恐繁",
    "T36n1736_070:0560b04": "不引。[0560b04] 疏。極少猶有遍行五者。即如第八心",
    "T36n1736_070:0560b05": "所俱門。謂唯與觸及作意受想思俱。餘識心",
    "T36n1736_070:0560b06": "所多少之義廣。如彼論。論云住異生滅行",
    "T36n1736_070:0560b07": "者。住釋上輕。異釋上轉。生釋於生。滅釋不",
    "T36n1736_070:0560b08": "生。疏云何離者。從初至不可得。唯除此句",
    "T36n1736_070:0560b09": "假徵。餘皆論文。從身者下。疏釋言心體",
    "T36n1736_070:0560b10": "離念等者。等取虛空界。法界一相皆無形",
    "T36n1736_070:0560b11": "義。疏取境不同故名為自者。此下疏釋八",
    "T36n1736_070:0560b12": "識緣境有同有異。前五轉識緣五塵境。是",
    "T36n1736_070:0560b13": "現量故。第六意識緣一切法。通三量故。第",
    "T36n1736_070:0560b14": "七末那緣賴耶為境。是非量故。第八賴耶",
    "T36n1736_070:0560b15": "緣於三境。種子根身器世間故。亦現量攝。廣",
    "T36n1736_070:0560b16": "如唯識。疏上之四下結前。言心之空性者。",
    "T36n1736_070:0560b17": "空如來藏故。涅槃云空者。所謂生死故。後四",
    "T36n1736_070:0560b18": "淨心隨緣者標也。次由第五下總釋也。隨現",
    "T36n1736_070:0560b19": "煩惱故。有第六隨煩惱種故。成第七故。",
    "T36n1736_070:0560b20": "論云第六七心染不染故。心縛解故。此二",
    "T36n1736_070:0560b21": "句煩惱染示現第八。雙隨業生染故。論云。",
    "T36n1736_070:0560b22": "第八句心隨道故生染示現。以隨業受生",
    "T36n1736_070:0560b23": "故。云隨業生緣。菩薩幻生亦菩薩業。[0560b23] 疏。謂",
    "T36n1736_070:0560b24": "第五清淨下當句別釋。此即自性清淨心。對",
    "T36n1736_070:0560b25": "前空性是不空。性是則相。辨真空性為妙",
    "T36n1736_070:0560b26": "有也。不染染等前已頻釋。疏隨因受生者。",
    "T36n1736_070:0560b27": "通釋二句。菩薩以下。別釋二句。幻所作相",
    "T36n1736_070:0560b28": "同於摩耶大願智幻耳。第二釋煩惱稠林。",
    "T36n1736_070:0560b29": "攝為三種事者。一即遠入相。二難知相。三",
    "T36n1736_070:0560c01": "染相。一遠入者明分齊。深至於有頂故。四",
    "T36n1736_070:0560c02": "住揀於無始無明。現惑揀種故。彈古云",
    "T36n1736_070:0560c03": "下至金剛自約種說。遠公見偈云。禪定境排",
    "T36n1736_070:0560c04": "仍退轉。金剛道滅方畢竟。便釋有頂云。謂",
    "T36n1736_070:0560c05": "至十地金剛頂故。今彈云。彼頌隨眠稠林",
    "T36n1736_070:0560c06": "約俱生種。何得證此。[0560c06] 疏。二無邊引起者。",
    "T36n1736_070:0560c07": "論云二難知無量善根等修業行故。餘如疏",
    "T36n1736_070:0560c08": "釋。言恒沙等上煩惱者。以善無邊一一善",
    "T36n1736_070:0560c09": "上皆有煩惱故。亦即所知未盡。則無法之",
    "T36n1736_070:0560c10": "上而無惑也。[0560c10] 疏。三俱生下先總釋。後初三",
    "T36n1736_070:0560c11": "句下別釋三段。就此三中。初句既總。即能",
    "T36n1736_070:0560c12": "所縛。即二為能縛。三即所縛妄心。今初論自",
    "T36n1736_070:0560c13": "釋隨所縛。云迭共同事。迭共相依。不相離",
    "T36n1736_070:0560c14": "故。今疏取意開展釋之。以論同事釋經俱",
    "T36n1736_070:0560c15": "生。言生即是事者。然有二義。一夫言俱",
    "T36n1736_070:0560c16": "生必有二物。煩惱是一與何物俱。即妄心",
    "T36n1736_070:0560c17": "事同時生也。二生即生雜染。則煩惱與生",
    "T36n1736_070:0560c18": "事俱也。從然離惑下。以論相依釋經不捨。",
    "T36n1736_070:0560c19": "疏二眠起一義者。別明能縛。如世縛賊。為",
    "T36n1736_070:0560c20": "用繩耶為用鎖等。云以何縛。從謂使為",
    "T36n1736_070:0560c21": "能縛下。出能縛體。從現行由使下。釋其",
    "T36n1736_070:0560c22": "縛義。煩惱縛心使縛煩惱。如毛繩縛人。由",
    "T36n1736_070:0560c23": "入水故令繩縛急。然下辨使等者。通相",
    "T36n1736_070:0560c24": "濫妨。此中使同下使故。答意云。此約使",
    "T36n1736_070:0560c25": "為惑因。後正顯使故不濫也。遠公云。使",
    "T36n1736_070:0560c26": "有二義。一繫縛義。通性及起。二隨逐義。局",
    "T36n1736_070:0560c27": "在性成。今約繫縛亦是一理。而下隨眠亦",
    "T36n1736_070:0560c28": "有繫縛。故但依疏。疏三與心相應下。即別",
    "T36n1736_070:0560c29": "舉所縛。然雖別顯能縛所縛而必互有。如",
    "T36n1736_070:0561a01": "繩縛人。若言以何物縛。是單說能。而必有",
    "T36n1736_070:0561a02": "所縛之人。不爾者何得縛名。如說何人被",
    "T36n1736_070:0561a03": "縛必有能縛之物。故下二句各兼能所。而",
    "T36n1736_070:0561a04": "二正取能。三正取所。思之。疏事即真心者。",
    "T36n1736_070:0561a05": "出所縛體。即自性清淨心。若被下即被縛相。",
    "T36n1736_070:0561a06": "因無明風動不守自性。成其染心也。染而",
    "T36n1736_070:0561a07": "不染云心性淨。言示可解脫者。若定是染",
    "T36n1736_070:0561a08": "則不可脫故。中論云。集若有定性。先來",
    "T36n1736_070:0561a09": "所未斷。於今云何斷。疏二隨趣下。謂就生",
    "T36n1736_070:0561a10": "雜染中明於煩惱。先舉論總釋。從苦報下",
    "T36n1736_070:0561a11": "釋論。從上句下。以經對論道界因。道界",
    "T36n1736_070:0561a12": "因言彰惑之過。[0561a12] 疏。三愛見下先總明。初句下",
    "T36n1736_070:0561a13": "別釋。釋初句中先牒論。言三分下疏釋。",
    "T36n1736_070:0561a14": "三即愛見癡是業之因。疏文委具。而文有四",
    "T36n1736_070:0561a15": "節。一以二求釋三分業。二慢通上三下。",
    "T36n1736_070:0561a16": "會通經論。經有四惑。論但說三故。又三求",
    "T36n1736_070:0561a17": "中唯說二故。通意可知。三上三俱障下。以",
    "T36n1736_070:0561a18": "論障解脫言。釋經如箭深入過患。四亦可知",
    "T36n1736_070:0561a19": "下。疏別立理。疏下句下釋三業因緣不斷",
    "T36n1736_070:0561a20": "相。疏結中八萬至賢劫經中亦有其相者。然",
    "T36n1736_070:0561a21": "隨好品正明煩惱。賢劫自說八萬度門。而",
    "T36n1736_070:0561a22": "取所治亦是煩惱。故復引之。此經具名賢",
    "T36n1736_070:0561a23": "劫定意經。有十三卷。第二卷末有喜王菩",
    "T36n1736_070:0561a24": "薩。宴坐七日。過七日已詣佛諮請。行何三",
    "T36n1736_070:0561a25": "昧能悉通達八萬四千諸度法門。佛告喜",
    "T36n1736_070:0561a26": "王。有三昧門名了諸法本。行菩薩行時。",
    "T36n1736_070:0561a27": "便能通達諸度法門。諸度法門者。諸佛有三",
    "T36n1736_070:0561a28": "百五十功德。一一功德各修六度為因。然",
    "T36n1736_070:0561a29": "彼第二卷末。喜王菩薩起請。如來初列章",
    "T36n1736_070:0561b01": "門。第三卷初。喜王再請。一一解釋。至第九",
    "T36n1736_070:0561b02": "卷經方終其三百五十度中。最初名修習",
    "T36n1736_070:0561b03": "進行法修度無極。其度無極言。即波羅蜜義。",
    "T36n1736_070:0561b04": "乃是三百五十之總名。其光耀度乃當第二。",
    "T36n1736_070:0561b05": "其分布舍利是最後度。其間諸相隨好力無",
    "T36n1736_070:0561b06": "所畏十八不共三十七品。五眼六通等皆是",
    "T36n1736_070:0561b07": "所成。即以六度為二千一百。其一一各有",
    "T36n1736_070:0561b08": "六度。隨事各各不同。而初言二千一百竟。",
    "T36n1736_070:0561b09": "即云是二千一百。其中別有一百度無極主。",
    "T36n1736_070:0561b10": "除四大六衰令無有餘。獨步三界。亦可。",
    "T36n1736_070:0561b11": "將此都成前度。言如是二千一百諸度無",
    "T36n1736_070:0561b12": "極。及是百度無極。是二千一百諸度無極。貪",
    "T36n1736_070:0561b13": "欲恚癡等分四事。二千一百合八千四百。各",
    "T36n1736_070:0561b14": "有十事合八萬四千。不言十事是前四大",
    "T36n1736_070:0561b15": "六衰。及至第九經總釋竟。即云是八千四",
    "T36n1736_070:0561b16": "百。一度為十。合八萬四千諸度無極亦不言",
    "T36n1736_070:0561b17": "十。對四大六衰。次云此八萬四千諸度。除",
    "T36n1736_070:0561b18": "八萬四千眾垢塵勞。遂成八萬四千三昧門。",
    "T36n1736_070:0561b19": "立八萬四千空行。設以義取。應以四大六",
    "T36n1736_070:0561b20": "衰成八千四百。而人以四大六衰成二",
    "T36n1736_070:0561b21": "千一百。似非經意。又此皆是菩薩所修之",
    "T36n1736_070:0561b22": "法。亦非如來一代經如是多度多會說法。",
    "T36n1736_070:0561b23": "下諸卷廣說千佛名及因緣。然不說四大六",
    "T36n1736_070:0561b24": "衰之相。第十三卷末云三毒五陰十二牽連",
    "T36n1736_070:0561b25": "四大六衰諸蔽睡眠。則義當四大六塵。六塵",
    "T36n1736_070:0561b26": "衰損善法故。經中但言一度為十。經既不",
    "T36n1736_070:0561b27": "釋。今以義推。乃有二義。一如古釋四大六",
    "T36n1736_070:0561b28": "衰成之。二義推。如一施度下經具十。餘五",
    "T36n1736_070:0561b29": "亦然。則八千四百。既一一具十。斯理無",
    "T36n1736_070:0561c01": "失。亦有云。四大者貪嗔嫉&#x59AC;及眾生想。此能",
    "T36n1736_070:0561c02": "障四無量故。六衰者。慳嫉放逸不忍懈怠",
    "T36n1736_070:0561c03": "散亂愚癡。能障六種波羅蜜故。此乃理求未",
    "T36n1736_070:0561c04": "有所出。難以取憑。又經中既云於其一百",
    "T36n1736_070:0561c05": "對四大六衰。若如向說。則盡對四大六衰。",
    "T36n1736_070:0561c06": "又有云。若依大乘菩薩藏說。貪嗔邪見及慢",
    "T36n1736_070:0561c07": "為四種。各二萬一千。有唯貪香味觸法色",
    "T36n1736_070:0561c08": "不貪聲等。有唯貪聲不貪色等。有俱貪香",
    "T36n1736_070:0561c09": "味觸法。當知亦爾。色中多種。有貪外色不",
    "T36n1736_070:0561c10": "貪內色。有反此者。亦有俱者。外色中有多",
    "T36n1736_070:0561c11": "差別。十形四顯八差別等。各別俱貪或少",
    "T36n1736_070:0561c12": "或多或遍貪著。聲香味觸各亦多門。是故貪",
    "T36n1736_070:0561c13": "行二萬一千。嗔邪見慢當知亦爾。釋曰。非",
    "T36n1736_070:0561c14": "無所以。未詳所據。第三業稠林。然論有",
    "T36n1736_070:0561c15": "二。先正解後重分別。今疏將下重分別。文合",
    "T36n1736_070:0561c16": "在前文。正解中用九句分二。前八對果辨",
    "T36n1736_070:0561c17": "業。後一明定不定。就前八中遠公攝為三",
    "T36n1736_070:0561c18": "對。初三一對次三一對後二一對。三對之中",
    "T36n1736_070:0561c19": "皆初對果明業為因。後就業體隨義分別。",
    "T36n1736_070:0561c20": "[0561c20] 疏。初一因者。此即對果明業。疏文有二。先",
    "T36n1736_070:0561c21": "通三性感五趣果。後唯善惡。今初引業。",
    "T36n1736_070:0561c22": "唯善惡者。俱舍業品云。一業引一生。多業能",
    "T36n1736_070:0561c23": "圓滿。釋云。引業謂總報業。但由一業唯引",
    "T36n1736_070:0561c24": "一生。若許一業能引多生。時分定業應成",
    "T36n1736_070:0561c25": "雜亂。若此一生多業所引。應眾同分。分分",
    "T36n1736_070:0561c26": "差別。以業果別故。注云分分差別者。謂",
    "T36n1736_070:0561c27": "數死數生。多業能圓滿者。別報業也。謂一生",
    "T36n1736_070:0561c28": "身圓滿莊嚴許由多業。譬如畫師先以一",
    "T36n1736_070:0561c29": "色圖其形狀。後填眾彩。一色圖形喻引業",
    "T36n1736_070:0562a01": "一。後填眾彩喻滿業多。是故雖同稟人身。",
    "T36n1736_070:0562a02": "於其中間有支體色力莊嚴缺減。[0562a02] 疏。各有",
    "T36n1736_070:0562a03": "三品二地已說者。彼經云。十善業道是人天。",
    "T36n1736_070:0562a04": "乃至有頂處。受生因意明。下品十善是人因。",
    "T36n1736_070:0562a05": "中品十善是欲天因。上品十善是色無色界",
    "T36n1736_070:0562a06": "因。下辨三乘。除如來因。皆同上故。其十",
    "T36n1736_070:0562a07": "惡業略有三種。經云。佛子。此菩薩摩訶薩。",
    "T36n1736_070:0562a08": "又作是念。十不善業道。上者地獄因。中者",
    "T36n1736_070:0562a09": "畜生因。下者餓鬼因。皆三品也。[0562a09] 疏。滿業通三",
    "T36n1736_070:0562a10": "性名言熏習亦通三性許為因種故者。唯識",
    "T36n1736_070:0562a11": "第八云。然諸習氣總有三種。一名言習氣。",
    "T36n1736_070:0562a12": "謂有為法各別親種。二我執習氣。三有支",
    "T36n1736_070:0562a13": "習氣。下二習氣六地廣明。其名言習氣問",
    "T36n1736_070:0562a14": "明已釋。為明三性故。復重舉論。釋名",
    "T36n1736_070:0562a15": "言習氣云。名言有二。一表義名言。即能",
    "T36n1736_070:0562a16": "詮義音聲差別。二顯境名言。即能了境心心",
    "T36n1736_070:0562a17": "所法。隨二名言所熏成種。作有為法名",
    "T36n1736_070:0562a18": "別因緣。彼疏釋云。名言熏習即三性法。各",
    "T36n1736_070:0562a19": "目親種。表義名言即能詮義音聲差別者。",
    "T36n1736_070:0562a20": "揀無詮聲彼非名故。然名乃是聲上屈曲。",
    "T36n1736_070:0562a21": "唯無記性。不能熏成色心等種。然因名",
    "T36n1736_070:0562a22": "起種名名言種。謂因於名令心了知而",
    "T36n1736_070:0562a23": "成種故。今經從因起之義。乃顯境名言故。",
    "T36n1736_070:0562a24": "云許為因種。疏又俱舍十七以三性因對",
    "T36n1736_070:0562a25": "五種果。無記亦能招果故。論通以三為道因",
    "T36n1736_070:0562a26": "者。彼疏第五初論云。前所言果有五種。此",
    "T36n1736_070:0562a27": "中何業有幾種果。頌曰。斷道有漏業。具足",
    "T36n1736_070:0562a28": "有五果。無漏業有四。謂唯除異熟。餘有漏",
    "T36n1736_070:0562a29": "善惡亦四。除離繫。餘無漏無記三。除前",
    "T36n1736_070:0562b01": "所除。釋曰。斷道即無間道也。廣配如彼。彼",
    "T36n1736_070:0562b02": "中第二三性相對。論云。已總分別諸業有",
    "T36n1736_070:0562b03": "果。次辨異門有業果相。於中先辨善等三",
    "T36n1736_070:0562b04": "果。頌曰。善等於善等初有四二三。中有二",
    "T36n1736_070:0562b05": "三四。後二三三果。釋曰。上善等即業。下善",
    "T36n1736_070:0562b06": "等即法。初即善業以善法為四果。謂除異",
    "T36n1736_070:0562b07": "熟。異熟唯無記。以不善為二果。謂士夫增",
    "T36n1736_070:0562b08": "上以無記為三果。除等流離繫故。云初有",
    "T36n1736_070:0562b09": "四二三。言中有二三四者。中即不善業。以",
    "T36n1736_070:0562b10": "善為二果。謂增上士用。以不善為三果。",
    "T36n1736_070:0562b11": "加等流。以無記為四果。謂除離繫。言後",
    "T36n1736_070:0562b12": "二三三果者。後即無記。以善為二果。謂士",
    "T36n1736_070:0562b13": "用增上。以不善為三果。除異熟離繫。以無",
    "T36n1736_070:0562b14": "記為三果。亦除異熟離繫。解曰。既無記望",
    "T36n1736_070:0562b15": "善惡無記有二三三果。明有果也。況別",
    "T36n1736_070:0562b16": "不離總為因無失。[0562b16] 疏。或既不招異熟等。",
    "T36n1736_070:0562b17": "二明道因唯是善惡。謂既曰無異熟總報",
    "T36n1736_070:0562b18": "果體。即無果義。論主言總明三為道因。別",
    "T36n1736_070:0562b19": "意但取善惡為因。[0562b19] 疏。二有表示等者自性差",
    "T36n1736_070:0562b20": "別。此下二句唯就業體隨義差別。云自性",
    "T36n1736_070:0562b21": "者造作之義。是業自性。論初釋中但云自",
    "T36n1736_070:0562b22": "性差別。從論云此有二種下。此是論主後重",
    "T36n1736_070:0562b23": "釋文。論主但云一籌量時。二作業時。從此",
    "T36n1736_070:0562b24": "在意地下。疏釋初義。言在意地者。未形",
    "T36n1736_070:0562b25": "身口。言有審慮決定二種思者。今言唯有",
    "T36n1736_070:0562b26": "審慮一種思者。正明論中未作之意。雖在",
    "T36n1736_070:0562b27": "意地未有決定。未成業道。未受報故。如",
    "T36n1736_070:0562b28": "六地業有二義不受果報。一未作業。上引",
    "T36n1736_070:0562b29": "瑜伽已廣顯示。[0562b29] 疏。二作業時者。此句論文",
    "T36n1736_070:0562c01": "從釋經作字下。疏釋通三業也。言決定",
    "T36n1736_070:0562c02": "思者即是意業。至決定思方成業道。能招",
    "T36n1736_070:0562c03": "報故。言若在身語下。辨餘二業成唯識下",
    "T36n1736_070:0562c04": "引論證成。彼論第一廣破外宗表無表色",
    "T36n1736_070:0562c05": "竟。小乘引經問言。世尊經中說有三業。撥",
    "T36n1736_070:0562c06": "身語意豈不違經。故論答云。不撥為無但",
    "T36n1736_070:0562c07": "言非色。能動身思說名身業。能發語思說",
    "T36n1736_070:0562c08": "名語業。審決二思意相應故。動作意故。說",
    "T36n1736_070:0562c09": "名意業。釋曰。此出三業體。然思有三種。",
    "T36n1736_070:0562c10": "一審慮思。二決定思。三動發思。然初二思是",
    "T36n1736_070:0562c11": "發身語遠近加行。然發動思正發身語。即二",
    "T36n1736_070:0562c12": "業體。然初二思與意俱故。作動意故。名為",
    "T36n1736_070:0562c13": "意業。故總以思為三業體。釋曰。故意業中",
    "T36n1736_070:0562c14": "要具二思。方成業道如上已明。今約成業。",
    "T36n1736_070:0562c15": "但云決定故。晉經云分別不可分別相。[0562c15] 疏。",
    "T36n1736_070:0562c16": "然今既云有表示下。但順經文而非論意。",
    "T36n1736_070:0562c17": "表即表彰相可見故。無表反此。俱舍業品",
    "T36n1736_070:0562c18": "云。世別由業生。思及思所作。思即是意業。",
    "T36n1736_070:0562c19": "所作謂身語。釋曰。謂有問言。世從何生。初",
    "T36n1736_070:0562c20": "句答云。從業而生。次句示二種業。一者思",
    "T36n1736_070:0562c21": "業。二者思已。即下二句開二為三。然其意",
    "T36n1736_070:0562c22": "業約等起立業。既是思與意相應。意等",
    "T36n1736_070:0562c23": "引起名為意業。言身業者。約所依立身。謂",
    "T36n1736_070:0562c24": "色身業依身起故名身業。言語業者。約自",
    "T36n1736_070:0562c25": "性立語即業故。次開二業成表無表。偈云。",
    "T36n1736_070:0562c26": "此身語二業俱表無表性。釋曰。論釋此二其",
    "T36n1736_070:0562c27": "文繁廣。今當略示。初立有宗正理云。身表",
    "T36n1736_070:0562c28": "許別形。故形為身表。如合掌等。許有別",
    "T36n1736_070:0562c29": "形。形即是表表善惡故。表即是業。此之形",
    "T36n1736_070:0563a01": "色依身起。故名為身業。次破正量部云。非",
    "T36n1736_070:0563a02": "行動為體。行動即是有為。有為有剎那後",
    "T36n1736_070:0563a03": "有盡故。此之滅法更不待因。身表是果。果",
    "T36n1736_070:0563a04": "必待因故。論主次復破有宗云。形色非實",
    "T36n1736_070:0563a05": "有。應二根取故。謂依多顯色假立長等。",
    "T36n1736_070:0563a06": "無別極微故假非實。若言有實。顯是眼境",
    "T36n1736_070:0563a07": "形可身取。今顯即形應二根取。形雖是表",
    "T36n1736_070:0563a08": "而非是業。業是思故。依身行門故名身業。",
    "T36n1736_070:0563a09": "次立語云。語表許言聲。謂且許之。以其言",
    "T36n1736_070:0563a10": "聲為語業體。業體亦以發語之思以為",
    "T36n1736_070:0563a11": "語業。語門行故。語之業故。則分同大乘。言",
    "T36n1736_070:0563a12": "無表者。俱舍云。無表雖以色為其性。如",
    "T36n1736_070:0563a13": "有表業。而非表示。令他了知故名無表。",
    "T36n1736_070:0563a14": "又頌云。亂心無心等。隨流淨不淨。大種所",
    "T36n1736_070:0563a15": "造故。由此說無表。上依小乘次下依大",
    "T36n1736_070:0563a16": "乘。明表無表。然唯識示正義云。然心為",
    "T36n1736_070:0563a17": "因。令識所變示色等相生滅相續轉趣餘",
    "T36n1736_070:0563a18": "方。似有動作表示心故。假名身表。然因",
    "T36n1736_070:0563a19": "心故識變。似聲生滅相續。似有表示假名",
    "T36n1736_070:0563a20": "語業。釋曰。唯識但約心變。即異小乘。次明",
    "T36n1736_070:0563a21": "無表云。表既不實無表寧真。然依思願善",
    "T36n1736_070:0563a22": "惡分限假立無表。理亦無違。次下大小乘",
    "T36n1736_070:0563a23": "對辨也。然俱舍意。唯身語二俱表無表。而",
    "T36n1736_070:0563a24": "唯識意。無表既依表上假立。是故疏云表",
    "T36n1736_070:0563a25": "則三皆是思。若以非色非心而為無表。則",
    "T36n1736_070:0563a26": "意亦有矣。故瑜伽五十三云。云何表業。略",
    "T36n1736_070:0563a27": "有三種。一染污。二善。三無記。若於身語",
    "T36n1736_070:0563a28": "意十不善業道。不離現行增上力。有身語",
    "T36n1736_070:0563a29": "表業。名染污表業。所治三也。若即於彼誓",
    "T36n1736_070:0563b01": "受遠離。所有身語表。名善表業。此身語善",
    "T36n1736_070:0563b02": "表也。若諸威儀路工巧處一分所有身語表",
    "T36n1736_070:0563b03": "業。名無記表業。此身語無記表業。若有不",
    "T36n1736_070:0563b04": "欲表示於他唯自起心。內意思擇不說",
    "T36n1736_070:0563b05": "語言。但發善染污無記法。現行意表業名",
    "T36n1736_070:0563b06": "意業。釋曰。此顯意業亦具三性。自能曉了。",
    "T36n1736_070:0563b07": "我今造作如是事業別表。於後意俱之表",
    "T36n1736_070:0563b08": "名為意表。意為無表。如理思之。釋曰。故",
    "T36n1736_070:0563b09": "知大乘三皆有表。廣如別章。大乘法師法",
    "T36n1736_070:0563b10": "苑中。十門分別。一辨名。二出體。三假實分",
    "T36n1736_070:0563b11": "別。四具支多少。五得捨分齊。六依他有無。七",
    "T36n1736_070:0563b12": "四大造性。八應成差別。九先後得捨。十釋",
    "T36n1736_070:0563b13": "諸妨難。廣如彼說。疏方便差別者。心為",
    "T36n1736_070:0563b14": "起業之方便故。經云。與心同生不離者。業",
    "T36n1736_070:0563b15": "共心生。生已不離。此言業行常依心王也。",
    "T36n1736_070:0563b16": "[0563b16] 疏。與等起意識共生者。俱舍云。等起有二",
    "T36n1736_070:0563b17": "種。因及緣剎那。如次第應知名轉名隨",
    "T36n1736_070:0563b18": "轉。引論解釋已如六地。然今此中正同緣",
    "T36n1736_070:0563b19": "等起也。與所起業同剎那故。故云意識共",
    "T36n1736_070:0563b20": "生。言隨其善惡生已即熏成名言等種者。",
    "T36n1736_070:0563b21": "此文影略。若善惡熏即成業種。意識等熏成",
    "T36n1736_070:0563b22": "名言種。由上有意識共生故。然要由業熏",
    "T36n1736_070:0563b23": "心。方成種故云爾耳。疏中等言。等於業種。",
    "T36n1736_070:0563b24": "言種似能熏亦有二義。一似善惡。惡生苦",
    "T36n1736_070:0563b25": "果善生樂果。二似名言。所熏第八成異熟",
    "T36n1736_070:0563b26": "種。能熏七識等。成名色等種。上二並言不",
    "T36n1736_070:0563b27": "別生果。言即不離義者。結歸於經。謂業",
    "T36n1736_070:0563b28": "種不離心。得果不離種也。[0563b28] 疏。四盡集果",
    "T36n1736_070:0563b29": "者。此下第二對三句。前二句對果論業。後",
    "T36n1736_070:0563c01": "句約業差別。前中此句明業得果不失壞",
    "T36n1736_070:0563c02": "也。而言得持至果者。即俱舍得得連持義。",
    "T36n1736_070:0563c03": "論偈云。得謂獲成就。非得此相違。得非得",
    "T36n1736_070:0563c04": "唯自。於相續二滅。然此得得以持此業。",
    "T36n1736_070:0563c05": "如券持債故。古經論名不失法。中論云。不",
    "T36n1736_070:0563c06": "失法如券業如負財物。然大乘雖立有",
    "T36n1736_070:0563c07": "得。不許有實。而云熏習成種。前句已引。",
    "T36n1736_070:0563c08": "[0563c08] 疏。前念雖滅下。釋經次第之言。然有二意。",
    "T36n1736_070:0563c09": "一即就上因滅果生。以明次第。二亦是因即",
    "T36n1736_070:0563c10": "頓熏下。唯就果中以明次第。如六地明。[0563c10] 疏。",
    "T36n1736_070:0563c11": "論云已受果等者。此句明業得報遲速言過",
    "T36n1736_070:0563c12": "去生報業現在已受者。且約一相隨近以",
    "T36n1736_070:0563c13": "明。若今世受更是前前所造之業。即亦得是",
    "T36n1736_070:0563c14": "後報之業。名為已受。是則後報之業已潤",
    "T36n1736_070:0563c15": "有報。未潤無報。亦應云已熟已受未熟未",
    "T36n1736_070:0563c16": "受。[0563c16] 疏。更有一理者。上是六地緣生中。護外",
    "T36n1736_070:0563c17": "三過中。此通業無報難。上論答云。業有",
    "T36n1736_070:0563c18": "三義故不受報。一未造。二未潤。三得對治。",
    "T36n1736_070:0563c19": "前即第二義。今即第三義。未造之業即前未",
    "T36n1736_070:0563c20": "作是也。[0563c20] 疏。初二黑白相對等者。釋論對差",
    "T36n1736_070:0563c21": "別。然其論經具有四句。云黑業白業黑白",
    "T36n1736_070:0563c22": "業。非黑非白業。論釋云。黑業對白業。白業",
    "T36n1736_070:0563c23": "對黑業。不黑不白對二業。二業即是第三",
    "T36n1736_070:0563c24": "黑白業也。故云。後二漏無漏業。無漏即",
    "T36n1736_070:0563c25": "亦黑亦白業故。又今黑黑之言。全依俱舍。次",
    "T36n1736_070:0563c26": "下當引。疏四中初一因果俱惡下別釋。然",
    "T36n1736_070:0563c27": "以惡釋於黑。乃是通義。別者因惡染污果惡",
    "T36n1736_070:0563c28": "鄙穢不可愛樂。通以善釋於白。別亦不",
    "T36n1736_070:0563c29": "同。因白體不染污。果白則可愛樂故。然上",
    "T36n1736_070:0564a01": "黑是因。能招黑果故。下黑是。果能酬黑",
    "T36n1736_070:0564a02": "因故。白因白果例此可知。[0564a02] 疏。謂諸無漏業",
    "T36n1736_070:0564a03": "無異熟故者。無白異熟故曰非白體。非染",
    "T36n1736_070:0564a04": "污故曰非黑。今以無漏非染義可知故。但",
    "T36n1736_070:0564a05": "云無異熟耳。然俱舍論云。此非白言非",
    "T36n1736_070:0564a06": "密意說。以佛於彼大空經中告阿難陀。諸",
    "T36n1736_070:0564a07": "無學法純善純白一向無罪。釋曰。既言純白",
    "T36n1736_070:0564a08": "明非白者。是密意說。為成四句。致非白",
    "T36n1736_070:0564a09": "言故。疏云對上黑白二業立雙非名。若準",
    "T36n1736_070:0564a10": "雜集。但言非黑白業。無兩非字故。論云。非",
    "T36n1736_070:0564a11": "黑者離煩惱垢故。白者一向清淨故。然上",
    "T36n1736_070:0564a12": "四業前二因果。共立黑黑白白。第三唯就因",
    "T36n1736_070:0564a13": "中立名。第四亦雙就因果立名。因明非",
    "T36n1736_070:0564a14": "黑果明非白。[0564a14] 疏。上三有報者。由約異熟",
    "T36n1736_070:0564a15": "名報。無漏無異熟故說有三報。若約果",
    "T36n1736_070:0564a16": "名報。無漏既有四果。則上之四句皆名有",
    "T36n1736_070:0564a17": "報。[0564a17] 疏。若俱舍意等者。為生後釋不許善惡",
    "T36n1736_070:0564a18": "同時故。此指俱舍。明約相續非約自性。",
    "T36n1736_070:0564a19": "然上四句全俱舍意故。彼論云。又經中說業",
    "T36n1736_070:0564a20": "有四種。或有業黑黑異熟。或有業白白異",
    "T36n1736_070:0564a21": "熟。或有業黑白白異異熟。或有業非黑非",
    "T36n1736_070:0564a22": "白無異熟業。能盡諸業其相云何。頌曰。依",
    "T36n1736_070:0564a23": "黑等有殊。所說四種業。惡色欲界善。能盡",
    "T36n1736_070:0564a24": "彼無漏。應知如次第。名黑白俱非。釋曰。",
    "T36n1736_070:0564a25": "上來疏文用論已周。細尋自見。謂初二句",
    "T36n1736_070:0564a26": "總標。次句即前三業惡是欲界惡業。色是色",
    "T36n1736_070:0564a27": "界善業。欲是欲界善業。能盡彼無漏。即第",
    "T36n1736_070:0564a28": "四業。彼即前之三業以為所治。無漏能治",
    "T36n1736_070:0564a29": "之。謂能盡彼前三是無漏業。後二句結可",
    "T36n1736_070:0564b01": "知。[0564b01] 疏。餘廣如雜集第八等者。俱舍之義",
    "T36n1736_070:0564b02": "上已。具用雜集之義。大同俱舍。今更具出",
    "T36n1736_070:0564b03": "論云。復次有四種諸業差別。謂黑黑異熟",
    "T36n1736_070:0564b04": "業。白白異熟業。黑白白黑異熟業。非白黑",
    "T36n1736_070:0564b05": "無異熟業。能盡諸業。黑黑異熟業者。謂不",
    "T36n1736_070:0564b06": "善業由染污故。不可愛異熟故。白白異熟",
    "T36n1736_070:0564b07": "業者。謂二界善業不染污故。可愛異熟故。黑",
    "T36n1736_070:0564b08": "白白黑異熟業者。謂欲界繫雜業善不善雜",
    "T36n1736_070:0564b09": "故。云何一業亦善不善。此中不約生剎那",
    "T36n1736_070:0564b10": "相說一種業亦善不善。然約意樂及方便。",
    "T36n1736_070:0564b11": "總說一業。是此經意。約此二種。若黑若白",
    "T36n1736_070:0564b12": "互不相似。建立一種黑白業故。或有業意",
    "T36n1736_070:0564b13": "樂故黑。方便故白。或有業方便故黑。意樂",
    "T36n1736_070:0564b14": "故白。意樂故黑。方便故白者。如有一人",
    "T36n1736_070:0564b15": "為欲誑他。先現其相。令信己故行於惠",
    "T36n1736_070:0564b16": "施。乃至出家方便故。黑意樂故。白者如有",
    "T36n1736_070:0564b17": "一人欲令子及門徒遠危處安。由憐愍心",
    "T36n1736_070:0564b18": "現發種種身語&#x9E81;惡。遂於此時發生雜染。",
    "T36n1736_070:0564b19": "非黑白無異熟業能盡諸業者。謂於此方便",
    "T36n1736_070:0564b20": "無間道中。諸無漏業以方便無間道。是彼諸",
    "T36n1736_070:0564b21": "業斷對治故。非黑者。離煩惱垢故。白者一",
    "T36n1736_070:0564b22": "向清淨故。無異熟者生死相違故。能盡諸業",
    "T36n1736_070:0564b23": "者。由無漏業力。永拔黑等三有漏業與異",
    "T36n1736_070:0564b24": "熟習氣故。釋曰。在文易了。但云非黑者",
    "T36n1736_070:0564b25": "非煩惱垢。此揀前黑黑業。一向清淨者。揀",
    "T36n1736_070:0564b26": "前有漏善業。為煩惱所發。言由無漏業力永",
    "T36n1736_070:0564b27": "拔者。即苗加行無間二無漏智。同時思業",
    "T36n1736_070:0564b28": "從智慧說故。言永拔所拔即三有漏業習",
    "T36n1736_070:0564b29": "氣也。餘義與上所引俱舍。一而無二故。疏",
    "T36n1736_070:0564c01": "總指。疏因緣差別者。彰業能為緣。容因種",
    "T36n1736_070:0564c02": "故。[0564c02] 疏。隨田高下有殊令種亦多差別者。上",
    "T36n1736_070:0564c03": "句單約喻。下句雙含法喻。又云令種差別",
    "T36n1736_070:0564c04": "者。且約喻明。如穀子隨田肥瘦。非令種穀",
    "T36n1736_070:0564c05": "而生豆芽。若約江南為橘江北為枳。則亦",
    "T36n1736_070:0564c06": "少有變種之義。然亦疏類非全差別也。若",
    "T36n1736_070:0564c07": "約法說。識種無異。由業善惡識招苦樂。",
    "T36n1736_070:0564c08": "即令種異也。[0564c08] 疏。出世未集等者。約凡未能",
    "T36n1736_070:0564c09": "集聖法故。以釋經文凡聖差別故。"
}