{
    "T11n0312_014:0735c15": "佛說如來不思議祕密大乘經卷",
    "T11n0312_014:0735c16": "第十四",
    "T11n0312_014:0735c18": "西天譯經三藏朝散大夫",
    "T11n0312_014:0735c19": "試光祿卿傳梵大師賜紫",
    "T11n0312_014:0735c20": "沙門臣法護等奉　詔譯",
    "T11n0312_014:0735c21": "金剛手菩薩大祕密主授記品第十六之",
    "T11n0312_014:0735c22": "餘",
    "T11n0312_014:0735c23": "爾時世尊為金剛手菩薩大祕密主當授記",
    "T11n0312_014:0735c24": "時，會中有二萬人發阿耨多羅三藐三菩提",
    "T11n0312_014:0735c25": "心，皆願生彼普淨世界金剛步如來剎土之",
    "T11n0312_014:0735c26": "中。",
    "T11n0312_014:0735c27": "爾時金剛手菩薩大祕密主聞佛世尊與授",
    "T11n0312_014:0735c28": "記已，心生慶快踊躍歡喜，即以金剛杵擲虛",
    "T11n0312_014:0735c29": "空中。當其戲擲金剛杵時，而此三千大千世",
    "T11n0312_014:0736a01": "界六種震動，天雨眾華鼓奏音樂，復於一切",
    "T11n0312_014:0736a02": "眾會右手自然皆出種種妙色最上華鬘。",
    "T11n0312_014:0736a03": "爾時金剛手菩薩大祕密主即於佛前，合掌",
    "T11n0312_014:0736a04": "諦誠說伽陀曰：",
    "T11n0312_014:0736a05": "「廣博大法王，　　無盡妙法藏，",
    "T11n0312_014:0736a06": "　欲為利世間，　　善分別諸法。",
    "T11n0312_014:0736a07": "　已於諸法中，　　捨除吝惜意，",
    "T11n0312_014:0736a08": "　隨法依法修，　　善住我歸命。",
    "T11n0312_014:0736a09": "　佛清淨大士，　　圓滿清淨行，",
    "T11n0312_014:0736a10": "　功德王名稱，　　遍聞於三界。",
    "T11n0312_014:0736a11": "　能於三世中，　　常持無盡智，",
    "T11n0312_014:0736a12": "　平等善所行，　　頂禮無障礙。",
    "T11n0312_014:0736a13": "　月光極圓淨，　　遍淨復清淨，",
    "T11n0312_014:0736a14": "　日光極光明，　　妙光勝光聚。",
    "T11n0312_014:0736a15": "　梵音極妙音，　　淨音深妙響，",
    "T11n0312_014:0736a16": "　三寶勝金光，　　故我今頂禮。",
    "T11n0312_014:0736a17": "　常現淨妙身，　　亦無身繫屬，",
    "T11n0312_014:0736a18": "　常說妙語言，　　離語言分別。",
    "T11n0312_014:0736a19": "　雖為大法師，　　不生於法想，",
    "T11n0312_014:0736a20": "　解脫諸眾生，　　而無眾生想。",
    "T11n0312_014:0736a21": "　世間何所作，　　能報佛大恩，",
    "T11n0312_014:0736a22": "　功德勝利中，　　唯出家能報。",
    "T11n0312_014:0736a23": "　諸聞佛教授，　　無異法可轉，",
    "T11n0312_014:0736a24": "　隨所受法門，　　真修如理作。」",
    "T11n0312_014:0736a25": "爾時金剛手菩薩大祕密主并餘一切在會",
    "T11n0312_014:0736a26": "大眾，各以所持眾妙華鬘散於佛上。以佛威",
    "T11n0312_014:0736a27": "神力故，所散華鬘即時普遍此三千大千世",
    "T11n0312_014:0736a28": "界，皆現眾妙華鬘莊嚴周匝，盈積可八步量。",
    "T11n0312_014:0736a29": "無二無說品第十七",
    "T11n0312_014:0736b01": "爾時寂慧菩薩摩訶薩前白金剛手菩薩大祕",
    "T11n0312_014:0736b02": "密主言：「祕密主！世尊如來授仁者記邪？」金剛",
    "T11n0312_014:0736b03": "手言：「善男子！佛授我記，如夢自性。」寂慧言：「今",
    "T11n0312_014:0736b04": "汝授記，有何所得？」金剛手言：「無所得故而我",
    "T11n0312_014:0736b05": "得記。」寂慧言：「何法無所得？」金剛手言：「我、人、眾",
    "T11n0312_014:0736b06": "生、壽者悉無所得，彼蘊處界亦無所得，乃至",
    "T11n0312_014:0736b07": "若善不善、有罪無罪、有漏無漏、世間出世間、",
    "T11n0312_014:0736b08": "有為無為、若染若淨、生死涅槃，皆無所得。」寂",
    "T11n0312_014:0736b09": "慧言：「若法無所得，云何是中有授記乎？」金剛",
    "T11n0312_014:0736b10": "手言：「由無所得故，即於是中以通達智而乃",
    "T11n0312_014:0736b11": "授記。」寂慧言：「智何有二而可觀邪？」金剛手言：",
    "T11n0312_014:0736b12": "「若有二可觀，即無授記可得。然以彼智無二",
    "T11n0312_014:0736b13": "可觀，是故諸菩薩於無二智中如是授記。」寂",
    "T11n0312_014:0736b14": "慧言：「若智無二可觀者，復云何有能記所記",
    "T11n0312_014:0736b15": "邪？」金剛手言：「若能記、若所記，以平等性，於無",
    "T11n0312_014:0736b16": "二際中悉無所得。」寂慧言：「祕密主！無二際中",
    "T11n0312_014:0736b17": "云何有記？」金剛手言：「若彼際如是，即是無二",
    "T11n0312_014:0736b18": "際；即於彼際中，故如是授記。」寂慧言：「何名為",
    "T11n0312_014:0736b19": "際？復於何處而得授記？」金剛手言：「我際處授",
    "T11n0312_014:0736b20": "記，眾生際處、壽者際處、人際處授記。」寂慧言：",
    "T11n0312_014:0736b21": "「且我際處復在何處？」金剛手言：「我際處者，即",
    "T11n0312_014:0736b22": "是如來解脫際處。」寂慧言：「如來解脫際處而",
    "T11n0312_014:0736b23": "在何處？」金剛手言：「如來解脫際處，在無明有",
    "T11n0312_014:0736b24": "愛際處。」寂慧言：「無明有愛際處復在何處？」金",
    "T11n0312_014:0736b25": "剛手言：「在畢竟無生無起際處。」寂慧言：「畢竟",
    "T11n0312_014:0736b26": "無生無起際復在何處？」金剛手言：「在無表了",
    "T11n0312_014:0736b27": "處。」寂慧言：「若無表了，有何開示？」金剛手言：「若",
    "T11n0312_014:0736b28": "有開示，即非無表了。」寂慧言：「云何無開示？」",
    "T11n0312_014:0736b29": "金剛手言：「諸有所表悉無開示。」寂慧言：「若無",
    "T11n0312_014:0736c01": "開示，何有教令？」金剛手言：「若有教令即無開",
    "T11n0312_014:0736c02": "示，若無開示即無教令。」寂慧言：「云何得教令？」",
    "T11n0312_014:0736c03": "金剛手言：「雖有表了即無所受。」寂慧言：「云何",
    "T11n0312_014:0736c04": "表了而無所受？」金剛手言：「若不著文字即無",
    "T11n0312_014:0736c05": "所受。」寂慧言：「云何不著文字？」金剛手言：「謂隨",
    "T11n0312_014:0736c06": "順義。」寂慧言：「此復云何是隨順義？」金剛手言：",
    "T11n0312_014:0736c07": "「謂即於義而無所見。」寂慧言：「云何於義無所",
    "T11n0312_014:0736c08": "見邪？」金剛手言：「若義非義，悉於是中求不可",
    "T11n0312_014:0736c09": "得。」寂慧言：「若於義非義求不可得者，即何所",
    "T11n0312_014:0736c10": "求邪？」金剛手言：「由於義非義求不可得故，即",
    "T11n0312_014:0736c11": "無法可求。」寂慧言：「若無法可求者，即於一切",
    "T11n0312_014:0736c12": "悉無求邪？」金剛手言：「此中無有少法可求。何",
    "T11n0312_014:0736c13": "以故？以無法可求故，法即無法。」寂慧言：「此",
    "T11n0312_014:0736c14": "中何者名為法邪？」金剛手言：「若法之聲尚不",
    "T11n0312_014:0736c15": "可得，是中復何而有法邪？善男子！如是應知，",
    "T11n0312_014:0736c16": "若言法者，謂於文字不著不行，是故說言一",
    "T11n0312_014:0736c17": "切諸法無言無說。善男子！若有人言有所說",
    "T11n0312_014:0736c18": "者，彼即非說。以非說故，彼即無法亦非如理。」",
    "T11n0312_014:0736c19": "寂慧言：「祕密主！若爾者，豈非如來諸所說法",
    "T11n0312_014:0736c20": "亦非說邪？」金剛手言：「寂慧！豈非我先曾為汝",
    "T11n0312_014:0736c21": "說，世尊如來不說一字。以無說故，如來即以",
    "T11n0312_014:0736c22": "神通願力，隨眾生意示有所說。」寂慧言：「設有",
    "T11n0312_014:0736c23": "說者，何過失邪？」金剛手言：「有所說者，語業過",
    "T11n0312_014:0736c24": "失。」寂慧言：「彼語業者復何過失？」金剛手言：「文",
    "T11n0312_014:0736c25": "字思惟取著過失。」寂慧言：「此復何能離過失",
    "T11n0312_014:0736c26": "邪？」金剛手言：「一切法中，若有所說、若無所說，",
    "T11n0312_014:0736c27": "悉無少法而可表了，無表了故即離過失。又",
    "T11n0312_014:0736c28": "復於己無所開示亦離過失。」寂慧言：「其過失",
    "T11n0312_014:0736c29": "者，何為根本？」金剛手言：「彼過失者，取為根本。」",
    "T11n0312_014:0737a01": "寂慧言：「取孰為本？」金剛手言：「執著為本。」寂慧",
    "T11n0312_014:0737a02": "言：「執著孰為本？」金剛手言：「虛妄分別為本。」寂",
    "T11n0312_014:0737a03": "慧言：「虛妄分別孰為本？」金剛手言：「增上所緣",
    "T11n0312_014:0737a04": "見為本。」寂慧言：「增上所緣見孰為本？」金剛手",
    "T11n0312_014:0737a05": "言：「色聲香味觸法即是增上所緣根本。」寂慧",
    "T11n0312_014:0737a06": "言：「云何無所緣？」金剛手言：「愛不相續即無所",
    "T11n0312_014:0737a07": "緣。寂慧當知，如佛所說，一切法中若斷於愛",
    "T11n0312_014:0737a08": "即無所緣。」金剛手菩薩大祕密主說是法時，",
    "T11n0312_014:0737a09": "會中有五百苾芻得心解脫，二百菩薩得無",
    "T11n0312_014:0737a10": "生法忍。◎",
    "T11n0312_014:0737a11": "◎入曠野大城受食品第十八之一",
    "T11n0312_014:0737a12": "爾時金剛手菩薩大祕密主滿所思念得授",
    "T11n0312_014:0737a13": "記已，安慰其心生大歡喜踊躍慶快，前白佛",
    "T11n0312_014:0737a14": "言：「世尊！我今勤請世尊降赴我所居止祕密",
    "T11n0312_014:0737a15": "宮中，微伸供養期滿七日，并請菩薩、聲聞大",
    "T11n0312_014:0737a16": "眾。願佛慈悲哀受我請。何以故？世尊！曠野大",
    "T11n0312_014:0737a17": "城中有多夜叉、羅剎、鳩盤茶、必舍左、乾闥婆、",
    "T11n0312_014:0737a18": "摩睺羅伽等異類眾生悉住於彼，令彼等眾",
    "T11n0312_014:0737a19": "得見佛已，於長夜中利益安樂，息除[彳*廣]戾恚",
    "T11n0312_014:0737a20": "惡之心；復令四大天王諸眷屬等，於長夜中",
    "T11n0312_014:0737a21": "獲大利益安隱而住。若佛世尊悲愍我故降",
    "T11n0312_014:0737a22": "赴我宮，菩薩、聲聞隨受微供，使令無量諸眾",
    "T11n0312_014:0737a23": "生類增長善根，復令我等圓滿意樂。」佛即默",
    "T11n0312_014:0737a24": "然而受其請。",
    "T11n0312_014:0737a25": "爾時金剛手菩薩大祕密主知佛世尊默受請",
    "T11n0312_014:0737a26": "已，心生歡喜踊躍慶快，即時頭面頂禮佛足，",
    "T11n0312_014:0737a27": "右繞七匝速離佛會，還復所止曠野大城。",
    "T11n0312_014:0737a28": "時金剛手菩薩大祕密主至自宮已乃起思",
    "T11n0312_014:0737a29": "念：「我今如何施設供養？復依何等境界莊嚴",
    "T11n0312_014:0737b01": "而為嚴飾，令欲、色界諸天子眾起希有心，復",
    "T11n0312_014:0737b02": "令十方世界所來集會大菩薩眾咸生歡喜，",
    "T11n0312_014:0737b03": "我亦於佛廣大施作妙供養事。」作是念已即",
    "T11n0312_014:0737b04": "自記憶：「往昔一時佛於夜分入三摩地，其名",
    "T11n0312_014:0737b05": "寂靜不思議廣大所行，我亦隨佛即入是定。",
    "T11n0312_014:0737b06": "東方去此過殑伽沙數等佛剎土已，到一世",
    "T11n0312_014:0737b07": "界名無邊功德寶莊嚴，彼有如來號莊嚴王。",
    "T11n0312_014:0737b08": "其佛剎中化主世尊為十千菩薩授菩提記。",
    "T11n0312_014:0737b09": "我於爾時見彼佛剎，不可思議天人莊嚴，超",
    "T11n0312_014:0737b10": "勝一切妙莊嚴事。我宜依彼無邊功德寶莊",
    "T11n0312_014:0737b11": "嚴世界所莊嚴相而為嚴飾，當為世尊作供",
    "T11n0312_014:0737b12": "養事。」",
    "T11n0312_014:0737b13": "爾時金剛手菩薩大祕密主即入大莊嚴王",
    "T11n0312_014:0737b14": "三摩地，於是三摩地中如實觀，覩彼無邊功",
    "T11n0312_014:0737b15": "德寶莊嚴世界種種殊妙莊嚴等事。如其所",
    "T11n0312_014:0737b16": "觀，即運神力於此曠野大城中施設莊嚴，與",
    "T11n0312_014:0737b17": "彼無異。而彼無邊功德寶莊嚴世界者，東西",
    "T11n0312_014:0737b18": "南北縱廣正等六十四由旬，以青瑠璃而為",
    "T11n0312_014:0737b19": "其地，帝青大寶作其牆界，垂珠華瓔眾寶嚴",
    "T11n0312_014:0737b20": "飾，閻浮檀金而為蓮華，眾寶枝葉眾寶瓔珞",
    "T11n0312_014:0737b21": "間錯垂布。復有無數天妙寶衣，復有無數珠",
    "T11n0312_014:0737b22": "瓔嚴飾，復有無數殊妙繒綵，垂以無數妙寶",
    "T11n0312_014:0737b23": "華鬘燒香塗香眾妙寶瓶，亦復無數周匝遍",
    "T11n0312_014:0737b24": "散種種色華，人所觀者殊妙悅意，若身若心",
    "T11n0312_014:0737b25": "歡喜調暢。出現無邊功德寶聚，復現無量色",
    "T11n0312_014:0737b26": "相莊嚴。又有廣多百千莊嚴妙師子座，寶机",
    "T11n0312_014:0737b27": "承足寶繩交絡，寶華莊嚴垂真珠網，周匝盈",
    "T11n0312_014:0737b28": "積可八步量。又復布設無數天衣，空中復有",
    "T11n0312_014:0737b29": "寶網垂覆。如是種種妙莊嚴事，於餘廣多世",
    "T11n0312_014:0737c01": "界之中昔所未見昔所未聞。又復嚴辦百味",
    "T11n0312_014:0737c02": "精珍上妙飲食。又復布列百千莊嚴妙師子",
    "T11n0312_014:0737c03": "座安處空中，一一師子座空中自然有妙寶",
    "T11n0312_014:0737c04": "蓋，各各垂覆殊妙莊嚴眾相具足。",
    "T11n0312_014:0737c05": "爾時金剛手菩薩大祕密主於其定中安布",
    "T11n0312_014:0737c06": "如是殊妙勝相。施設莊嚴師子座已，從定而",
    "T11n0312_014:0737c07": "起，過於夜分至明旦時，嚴辦最上清淨食已，",
    "T11n0312_014:0737c08": "深心清淨將欲供養世尊如來、菩薩大眾。◎",
    "T11n0312_014:0737c09": "佛說如來不思議祕密大乘經卷第十四"
}