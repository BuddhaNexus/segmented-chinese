{
    "T24n1448_004:0015a05": "根本說一切有部毘奈耶藥事",
    "T24n1448_004:0015a06": "卷第四",
    "T24n1448_004:0015a08": "大唐三藏義淨奉 制譯",
    "T24n1448_004:0015a09": "[0015a09] 爾時世尊漸復遊行，至五百仙人住處。時彼",
    "T24n1448_004:0015a10": "住處，華果茂盛，飲食充足，時彼仙人亦不顧",
    "T24n1448_004:0015a11": "戀，一切諸人來者任食。是時世尊，知彼仙人",
    "T24n1448_004:0015a12": "調伏時至，詣彼仙處。到已以神力故，令彼仙",
    "T24n1448_004:0015a13": "人所有華果悉皆墮落，清泉美流亦皆枯涸，",
    "T24n1448_004:0015a14": "名華耎草變為萎黑，所居土榻自然摧壞。時",
    "T24n1448_004:0015a15": "諸仙眾見是事已，以手掌頰，默然愁思。爾時",
    "T24n1448_004:0015a16": "世尊告諸仙曰：「何故愁思而住？」眾仙答曰：",
    "T24n1448_004:0015a17": "「聖者！由汝兩足勝福田來，令我住處變相如",
    "T24n1448_004:0015a18": "是，見如斯苦。」世尊告曰：「仙眾！今者何故所居",
    "T24n1448_004:0015a19": "林樹花果滅壞？汝今欲此花果還復如故耶？」",
    "T24n1448_004:0015a20": "仙人曰：「我願如故。」爾時世尊即攝神力，令彼",
    "T24n1448_004:0015a21": "花果復還茂盛。時諸仙人極懷希有，於世尊",
    "T24n1448_004:0015a22": "所便生歸信。爾時世尊知彼仙眾意樂隨眠，",
    "T24n1448_004:0015a23": "應機說法。五百仙人既聞法已，證不還果，亦",
    "T24n1448_004:0015a24": "得神通，於世尊前合掌恭敬，白佛言：「我等皆",
    "T24n1448_004:0015a25": "願於如來善說法律之中而為出家，受具足",
    "T24n1448_004:0015a26": "戒，成苾芻性，修習梵行。」是時世尊便作是言：",
    "T24n1448_004:0015a27": "「善來苾芻！可修梵行。」作是言已，時彼五百諸",
    "T24n1448_004:0015a28": "仙鬚髮自落，袈裟著身執持瓶&#x9262;，威儀齊整，",
    "T24n1448_004:0015a29": "乃至如百歲苾芻，而說頌曰：",
    "T24n1448_004:0015b01": "「世尊唱善來，  髮落衣&#x9262;具；",
    "T24n1448_004:0015b02": " 諸根咸寂定，  隨念悉皆成。」",
    "T24n1448_004:0015b03": "[0015b03] 時彼諸仙苾芻，勤精進故，乃至證得阿羅漢",
    "T24n1448_004:0015b04": "果，厭離三世，觀金與土平等無異，目觀法界",
    "T24n1448_004:0015b05": "如見掌中，刀割香塗等無有異。以智慧劍，破",
    "T24n1448_004:0015b06": "生死[穀-禾+卵]，三明六通，具八解脫，辯才無礙，諸有",
    "T24n1448_004:0015b07": "財利、貪愛供養悉皆捨離，釋梵諸天咸來供",
    "T24n1448_004:0015b08": "養。時彼諸仙本教授師白佛言：「世尊！我以",
    "T24n1448_004:0015b09": "仙人形貌，誑惑世人墜墮三惡；我先調伏彼",
    "T24n1448_004:0015b10": "已，然後出家。」",
    "T24n1448_004:0015b11": "[0015b11] 爾時世尊與五百出家仙眾，及與諸苾芻等，",
    "T24n1448_004:0015b12": "如半月形，咸以神力騰空而行，漸至杵山，於",
    "T24n1448_004:0015b13": "薄拘羅仙人所住之處安止已住。時彼仙人",
    "T24n1448_004:0015b14": "遙見世尊具三十二大丈夫相、八十種妙好",
    "T24n1448_004:0015b15": "以自莊嚴，圓光一尋朗逾千日，猶如寶山端",
    "T24n1448_004:0015b16": "嚴周匝。仙人適見，即於佛所生歸信心，便作",
    "T24n1448_004:0015b17": "是念：「我速下山，願見世尊，得親近故。然恐如",
    "T24n1448_004:0015b18": "來調伏自人已，遂即過去；我今寧可從山擲",
    "T24n1448_004:0015b19": "下，至世尊所。」時彼仙人擲身而下。諸佛常法，",
    "T24n1448_004:0015b20": "終不忘念，見彼仙人縱身擲下，即以神力接",
    "T24n1448_004:0015b21": "取仙人。爾時世尊知彼仙人意樂隨眠，應機",
    "T24n1448_004:0015b22": "說法。彼聞法已，證不來果，成就神通。白言：",
    "T24n1448_004:0015b23": "「世尊！聽我於善說法中而作出家，成苾芻性，",
    "T24n1448_004:0015b24": "於如來所常修梵行。」爾時世尊告曰：「善來",
    "T24n1448_004:0015b25": "苾芻！應修梵行。」佛說言已，時彼仙人，鬚髮",
    "T24n1448_004:0015b26": "自落，袈裟著身，執持瓶&#x9262;，威儀齊整，廣說如",
    "T24n1448_004:0015b27": "前，即說頌曰：",
    "T24n1448_004:0015b28": "「世尊唱善來，  髮落衣&#x9262;具；",
    "T24n1448_004:0015b29": " 諸根咸寂定，  隨念悉皆成。」",
    "T24n1448_004:0015c01": "[0015c01] 爾時如來告諸苾芻曰：「此苾芻於我眾中，最",
    "T24n1448_004:0015c02": "為上首，於聲聞中、我信解中亦為上首，所謂",
    "T24n1448_004:0015c03": "著樹皮衣苾芻是。」于時世尊與千苾芻而",
    "T24n1448_004:0015c04": "為圍遶，作種種神變，至蘇波羅城。爾時世尊",
    "T24n1448_004:0015c05": "便作是念：「我若從門而入，恐諸門人生於異",
    "T24n1448_004:0015c06": "念；我應以其神力從空而入。」作是念已，即以",
    "T24n1448_004:0015c07": "神力從空而下，入蘇波羅城中。時彼國王及",
    "T24n1448_004:0015c08": "具壽圓滿、木耳璫、銅耳璫、錫耳璫，并彼十七",
    "T24n1448_004:0015c09": "王子，各各與其侍從，無量百千人民，皆詣佛",
    "T24n1448_004:0015c10": "所。是時世尊及諸大眾前後圍繞，往栴檀鬘",
    "T24n1448_004:0015c11": "宮殿處，到已於大眾前敷座而坐。爾時世尊",
    "T24n1448_004:0015c12": "入於栴檀殿已，是時大眾不見如來，遂欲毀",
    "T24n1448_004:0015c13": "栴檀殿。于時世尊思念斯事：「此殿被毀，令",
    "T24n1448_004:0015c14": "斯施主福德冥沒，我今應以神通之力變為",
    "T24n1448_004:0015c15": "水精。」是時此殿內外明徹，咸見如來，如彼眾",
    "T24n1448_004:0015c16": "人意樂隨眠性行，應機說法。彼等聞已，無量",
    "T24n1448_004:0015c17": "百千有情證大殊勝，或有生解脫善根分，或",
    "T24n1448_004:0015c18": "有入智慧分，或有證預流果、一來、不還、阿羅",
    "T24n1448_004:0015c19": "漢果者，或有發聲聞菩提心，或有發獨覺菩",
    "T24n1448_004:0015c20": "提心，或有發無上正等覺心，彼諸有情於如",
    "T24n1448_004:0015c21": "來處，一心恭敬，樂聽正法，苾芻僧伽而為",
    "T24n1448_004:0015c22": "上首，默然而住。爾時木耳璫等兄弟三人，種",
    "T24n1448_004:0015c23": "種營辦，嚴設座已，遣使啟佛：「時今將至，飯食",
    "T24n1448_004:0015c24": "已辦。唯願世尊，知時早赴。」[0015c24] 爾時於大海中有",
    "T24n1448_004:0015c25": "二龍王：一名黑者龍王、二名憍曇摩龍王，便",
    "T24n1448_004:0015c26": "作是念：「世尊今於蘇波羅城演說妙法，我",
    "T24n1448_004:0015c27": "今速往聞佛說法。」是時龍王各與五百眷屬",
    "T24n1448_004:0015c28": "俱，以龍威力化現五百流河，共趣蘇波羅",
    "T24n1448_004:0015c29": "城處。于時如來便作是念：「此二龍王若至",
    "T24n1448_004:0016a01": "蘇波羅城者，令此國境盡皆沒壞。」是時世尊，",
    "T24n1448_004:0016a02": "告目連曰：「汝先急食。何以故？目連當知，有五",
    "T24n1448_004:0016a03": "種急緣應為先食。何等為五？一者從遠方來、",
    "T24n1448_004:0016a04": "二者欲達遠處、三者有病之人、四者為看病",
    "T24n1448_004:0016a05": "人、五者授事之人。以此緣故，令汝先食。」世尊",
    "T24n1448_004:0016a06": "爾時先與目連食已，速往龍王之處。到已告",
    "T24n1448_004:0016a07": "龍王曰：「汝當愛念蘇波羅城，莫令毀壞。」龍",
    "T24n1448_004:0016a08": "王白言：「我等以善心來，不擬損害蟻子之類，",
    "T24n1448_004:0016a09": "況欲傷蘇波羅城及有情等。」爾時龍王來至",
    "T24n1448_004:0016a10": "佛所，世尊告龍王曰：「應如是說。」彼聞法已，歸",
    "T24n1448_004:0016a11": "佛法僧，受五支學處。",
    "T24n1448_004:0016a12": "[0016a12] 爾時世尊授歸戒已，方赴食處。時龍王等來",
    "T24n1448_004:0016a13": "看佛食，各自心念：「唯願世尊，先受我食、先受",
    "T24n1448_004:0016a14": "我水。」世尊念曰：「我若受一龍水，餘龍無限，應",
    "T24n1448_004:0016a15": "為方便。」即喚目連而告之曰：「今者五百龍王",
    "T24n1448_004:0016a16": "各施我水，不可一一別受，汝可持&#x9262;，於水上",
    "T24n1448_004:0016a17": "取一&#x9262;將來。」目連受命，即往取水將來，持以",
    "T24n1448_004:0016a18": "奉佛。佛即受取而為飲之。具壽目連作如是",
    "T24n1448_004:0016a19": "念：「世尊先說：『父母於子，能作難作，乳哺養育，",
    "T24n1448_004:0016a20": "教識種種贍部洲事。假使有人，一肩擔父、一",
    "T24n1448_004:0016a21": "肩擔母，至滿百年，猶不能報父母之恩。又將",
    "T24n1448_004:0016a22": "大地珍寶玩飾之物以奉父母，猶不能報，不",
    "T24n1448_004:0016a23": "為慇重。若父母不信佛法僧，漸漸教令信佛",
    "T24n1448_004:0016a24": "法僧，乃為報恩。若父母先無戒行，能漸教令",
    "T24n1448_004:0016a25": "持戒；若父母慳貪，能令捨施；若無智慧，令有",
    "T24n1448_004:0016a26": "智慧。如此之事，乃名報恩。』」是時目連作是念",
    "T24n1448_004:0016a27": "已，復更思念：「如前佛說，我未曾作。即入定觀",
    "T24n1448_004:0016a28": "察，先亡之母生於何處？」即以天眼，見其亡母",
    "T24n1448_004:0016a29": "生摩利支世界，見已思念：「誰能往彼，以法教",
    "T24n1448_004:0016b01": "化？」復自思念：「唯佛能為，餘無得者。」作是念",
    "T24n1448_004:0016b02": "已，往世尊所，白佛言：「世尊！父母於子，難作",
    "T24n1448_004:0016b03": "能作。我之慈母，現生摩利支世界，更無餘人",
    "T24n1448_004:0016b04": "能往彼界為教化者，唯願世尊為教導。」世尊",
    "T24n1448_004:0016b05": "報曰：「以誰神力而往彼界？」目連答曰：「唯願大",
    "T24n1448_004:0016b06": "悲加被於我，以我神力，共佛世尊，往彼世界。」",
    "T24n1448_004:0016b07": "於是大目乾連以己神力與佛世尊，移其一",
    "T24n1448_004:0016b08": "足蹈一世界一迷盧山。如是威力經七日中，",
    "T24n1448_004:0016b09": "方到彼界。母見目連從遠而來，母云：「經爾許",
    "T24n1448_004:0016b10": "時，不見於汝，如何得來？」時摩利支世界人聞",
    "T24n1448_004:0016b11": "斯語已，遞相言曰：「此女少年，云何子老？」目連",
    "T24n1448_004:0016b12": "報曰：「此女養我，是我生母。」",
    "T24n1448_004:0016b13": "[0016b13] 爾時世尊知目連母意樂隨眠種性，即便為",
    "T24n1448_004:0016b14": "說四真諦理，令得悟解。彼女聞已，得法見法，",
    "T24n1448_004:0016b15": "證預流果，以金剛智杵摧滅二十薩迦耶山，",
    "T24n1448_004:0016b16": "破有身見由見諦理悉皆破壞，即說三種因",
    "T24n1448_004:0016b17": "緣：「世尊利益於我，此之利益，非是父母、國王、",
    "T24n1448_004:0016b18": "天神、眷屬，亦非沙門婆羅門之所能辨。是佛",
    "T24n1448_004:0016b19": "所作，能渴血海，破壞骨山，關閉惡趣門，開示",
    "T24n1448_004:0016b20": "涅槃路，建立人天業。」即說頌曰：",
    "T24n1448_004:0016b21": "「世尊威力故，  關閉惡趣道；",
    "T24n1448_004:0016b22": " 惡道多留難，  開示涅槃門。",
    "T24n1448_004:0016b23": " 世尊除過失，  能令生慧眼；",
    "T24n1448_004:0016b24": " 逮及清淨源，  越茲苦海岸。",
    "T24n1448_004:0016b25": " 世尊天人師，  善除老病死；",
    "T24n1448_004:0016b26": " 百千世難遇，  今遇證斯果。」",
    "T24n1448_004:0016b27": "[0016b27] 說是頌已，白佛言：「世尊！我今歸依佛法僧寶，",
    "T24n1448_004:0016b28": "為鄔波斯迦，乃至命在以來，我常歸依，今欲",
    "T24n1448_004:0016b29": "供養佛及目連。」",
    "T24n1448_004:0016c01": "[0016c01] 爾時世尊默然而受。時彼女人奉獻佛食，佛",
    "T24n1448_004:0016c02": "遣目連受彼女人種種飲食，食已收衣&#x9262;洗",
    "T24n1448_004:0016c03": "足已，端身而坐。時彼女人取小坐具，就佛而",
    "T24n1448_004:0016c04": "坐，為聞法故。爾時世尊即為說法，佛令目",
    "T24n1448_004:0016c05": "連取&#x9262;而洗，既洗&#x9262;已，佛告目連：「當還本土。」",
    "T24n1448_004:0016c06": "目連白佛言：「以誰神足而還本土？」佛告目連",
    "T24n1448_004:0016c07": "曰：「以我神力。」作是言已，便至逝多林下。目連",
    "T24n1448_004:0016c08": "白佛言：「今已至逝多林，甚為希有，世尊今此",
    "T24n1448_004:0016c09": "神通，其名云何？」佛言：「名為速念神通。」目連白",
    "T24n1448_004:0016c10": "佛言：「我先不解諸佛甚深境界，我若先知如",
    "T24n1448_004:0016c11": "斯甚深境界，如一一油麻中我皆教化，令",
    "T24n1448_004:0016c12": "得無上正遍知道。我今已取阿羅漢果，燒滅",
    "T24n1448_004:0016c13": "煩惱，不能得此大菩提行。」[0016c13] 時逝多林諸苾芻",
    "T24n1448_004:0016c14": "眾咸悉生疑，白佛言：「圓滿諸苾芻，先種何",
    "T24n1448_004:0016c15": "業，速證阿羅漢果？復種何業，而生貴族家？種",
    "T24n1448_004:0016c16": "何業緣，而於婢腹中生？種何業報，斷諸煩",
    "T24n1448_004:0016c17": "惱，證無生果？」佛告諸苾芻：「圓滿苾芻，積習",
    "T24n1448_004:0016c18": "作業，得道資糧，遍緣如是，漂流中住，得決定",
    "T24n1448_004:0016c19": "覺。圓滿苾芻，自積習業，自獲其果。非自作業",
    "T24n1448_004:0016c20": "令地界受，非火水風界受，但身果自受，亦非",
    "T24n1448_004:0016c21": "蘊界六入界受。作業成熟，如有頌言：",
    "T24n1448_004:0016c22": "「『假令經百劫，  所作業不亡；",
    "T24n1448_004:0016c23": "  因緣會遇時，  果報還自受。』」",
    "T24n1448_004:0016c24": "[0016c24] 爾時佛告諸苾芻：「於往昔時，此賢劫中人壽",
    "T24n1448_004:0016c25": "二萬歲時，當爾之時迦葉波佛出興於世，",
    "T24n1448_004:0016c26": "明行圓滿、善逝、世間解、無上士、調御丈夫、",
    "T24n1448_004:0016c27": "天人師、佛、世尊，住波羅&#x75C6;斯城。是時圓滿，",
    "T24n1448_004:0016c28": "於彼教中而為出家，具解三藏，為諸苾芻番",
    "T24n1448_004:0016c29": "次撿挍事業。後乃次至一阿羅漢，知洒掃事，",
    "T24n1448_004:0017a01": "彼便洒掃。既洒掃已，頻被風吹塵穢覆污其",
    "T24n1448_004:0017a02": "地。時彼阿羅漢作是念：『今且待風息，然後",
    "T24n1448_004:0017a03": "更掃。』圓滿三藏見地塵穢，以為不掃，發嗔怒",
    "T24n1448_004:0017a04": "心惡口罵辱：『今此掃地，當何婢兒？』時彼羅漢",
    "T24n1448_004:0017a05": "乃聞此言，作是念云：『彼正嗔我，未可即見，且",
    "T24n1448_004:0017a06": "應默然，後陳此事。』既嗔息已，彼阿羅漢即往",
    "T24n1448_004:0017a07": "圓滿三藏所而告之曰：『汝今識我是何等人？』",
    "T24n1448_004:0017a08": "圓滿報曰：『知汝於迦葉波佛教中出家，我亦",
    "T24n1448_004:0017a09": "出家。』羅漢告曰：『雖同出家，出家之業，我已作",
    "T24n1448_004:0017a10": "了，我得脫縛、汝猶被縛。汝口業不善，速應悔",
    "T24n1448_004:0017a11": "過，令罪消滅。』圓滿三藏聞便說悔，由先過咎，",
    "T24n1448_004:0017a12": "應墮地獄，遂得人身從婢腹生，以說悔故滅",
    "T24n1448_004:0017a13": "地獄業，五百生中常處婢腹，今是最後身婢",
    "T24n1448_004:0017a14": "胎所生。由是義故，宿緣習業生豪貴家，勤",
    "T24n1448_004:0017a15": "知僧事，讀誦智慧，善巧蘊界入因緣處非處。",
    "T24n1448_004:0017a16": "由此業故，於我教中而為出家，斷諸煩惱，",
    "T24n1448_004:0017a17": "證阿羅漢果。」佛告諸苾芻：「純黑業者，得純黑",
    "T24n1448_004:0017a18": "報。純白業者，得純白報。黑白業者，得黑白業",
    "T24n1448_004:0017a19": "報。是故苾芻！純黑、雜業者，應當捨離。純白",
    "T24n1448_004:0017a20": "業者，應當勤修。」世尊說是語已，諸苾芻等信",
    "T24n1448_004:0017a21": "受奉行。",
    "T24n1448_004:0017a22": "[0017a22] 緣在王舍城。爾時王舍城中，有二龍王常所",
    "T24n1448_004:0017a23": "居止。其二龍王：一名山、二名妙。由二龍王威",
    "T24n1448_004:0017a24": "德力故，常有五百淥潭、五百涌泉，所有陂湖",
    "T24n1448_004:0017a25": "未嘗枯涸，雨澤以時調和充潤，種子苗稼靡",
    "T24n1448_004:0017a26": "不豐稔。當爾之時，世尊調伏難陀龍王、鄔波",
    "T24n1448_004:0017a27": "難陀龍王。此二龍王，常從妙高山埵下來，供",
    "T24n1448_004:0017a28": "養世尊。爾時山、妙二龍王等，作是念：「今此",
    "T24n1448_004:0017a29": "難陀、鄔波難陀二龍王，常從妙高山下，供養",
    "T24n1448_004:0017b01": "世尊。我今如何在此，曾不隨喜？此為不善，我",
    "T24n1448_004:0017b02": "等亦應於世尊所，作諸供養。」作是念已，即詣",
    "T24n1448_004:0017b03": "佛所，頂禮佛足，退坐一面。世尊為此二龍如",
    "T24n1448_004:0017b04": "法教示。二龍聞已，歸依佛法僧，便受淨戒。既",
    "T24n1448_004:0017b05": "受戒已，身及受用之物，皆自增盛。其二龍王，",
    "T24n1448_004:0017b06": "後詣佛所，頂禮佛足，白佛言：「世尊！我等於世",
    "T24n1448_004:0017b07": "尊所歸依持戒，身及受用之物皆自增盛。願",
    "T24n1448_004:0017b08": "許我等移居大海。」世尊告曰：「汝等常依國王",
    "T24n1448_004:0017b09": "城邑之所居止，今若徙去，應問國王，然後可",
    "T24n1448_004:0017b10": "去。」二龍聞已，便作是議：「世尊許我入大海者，",
    "T24n1448_004:0017b11": "不應令我問彼國王。」作是議已，便住不去。時",
    "T24n1448_004:0017b12": "二龍王既住不去，常作是行：若於晝時來世",
    "T24n1448_004:0017b13": "尊所，作居士形。若夜來時，變為天身，將諸宮",
    "T24n1448_004:0017b14": "殿隨身而行，禮佛供養。爾時頻毘娑羅王，以",
    "T24n1448_004:0017b15": "剎利種貢高我慢，常作是行：若欲詣佛所，便",
    "T24n1448_004:0017b16": "令左右侍臣先往佛所，告令諸人：「若見王來，",
    "T24n1448_004:0017b17": "起立恭敬。」侍臣即往佛所，宣王告命，見二居",
    "T24n1448_004:0017b18": "士端坐如故。使者見已，便作是念：「此二居士，",
    "T24n1448_004:0017b19": "依止國王而住。若見王來，豈能不起恭敬？」使",
    "T24n1448_004:0017b20": "者還白王曰：「大王！彼有二居士，在王境內之",
    "T24n1448_004:0017b21": "所居止，今在佛前而坐。」王既念言：「彼豈見我",
    "T24n1448_004:0017b22": "不起恭敬耶！我今當往。」王即往至佛所。時彼",
    "T24n1448_004:0017b23": "二龍遙見王來，白佛言：「世尊！彼王今來，我",
    "T24n1448_004:0017b24": "等寧可恭敬彼王、為敬法耶？」世尊告曰：「龍王！",
    "T24n1448_004:0017b25": "恭敬於法，一切諸佛皆恭敬法，諸應供者皆",
    "T24n1448_004:0017b26": "恭敬法。」而說頌曰：",
    "T24n1448_004:0017b27": "「過去諸如來，  及於未來者；",
    "T24n1448_004:0017b28": " 現在諸佛等，  能除多煩惱。",
    "T24n1448_004:0017b29": " 現行虛空中，  當行虛空者；",
    "T24n1448_004:0017c01": " 彼諸正等覺，  咸皆恭敬法。",
    "T24n1448_004:0017c02": " 諸欲利益者，  及樂盛德人；",
    "T24n1448_004:0017c03": " 應悉生尊重，  常念於佛教。」",
    "T24n1448_004:0017c04": "[0017c04] 時彼二龍聞此言已，便坐不起。時頻毘婆羅",
    "T24n1448_004:0017c05": "即生嗔恨，白佛言：「願示正法。」爾時世尊即說",
    "T24n1448_004:0017c06": "頌曰：",
    "T24n1448_004:0017c07": "「嗔恨無清淨，  忿怒或在心；",
    "T24n1448_004:0017c08": " 諸佛所說法，  不能得了知。",
    "T24n1448_004:0017c09": " 斷諸嗔恨心，  除去不淨願；",
    "T24n1448_004:0017c10": " 若無毒害者，  即堪知正法。」",
    "T24n1448_004:0017c11": "[0017c11] 爾時頻毘娑羅王聞佛頌已，而作是念：「緣此",
    "T24n1448_004:0017c12": "二居士故，世尊不為我說法。」作是念已，禮佛",
    "T24n1448_004:0017c13": "而還。既出門外，告侍臣曰：「此二居士若辭佛",
    "T24n1448_004:0017c14": "已，汝可語云：『不須住我國境。』」時二居士禮佛",
    "T24n1448_004:0017c15": "雙足，辭佛而去，乃見王臣具陳王意。居士答",
    "T24n1448_004:0017c16": "曰：「今依王命，不住王境。」時二居士共作是念：",
    "T24n1448_004:0017c17": "「我等常願入於大海，今得王語，甚適我願。」時",
    "T24n1448_004:0017c18": "龍居士以龍威力，遂作瀑流，溢於小坑及大",
    "T24n1448_004:0017c19": "小江河，因入大海。其二龍王既至大海，身遂",
    "T24n1448_004:0017c20": "長大，多諸眷屬。後於異時，為龍王入海，王舍",
    "T24n1448_004:0017c21": "城中五百淥潭、流泉涌出、陂湖池沼，漸見枯",
    "T24n1448_004:0017c22": "涸；所降雲雨不依時節，百穀苗稼皆不豐",
    "T24n1448_004:0017c23": "盛，日見饑饉，諸苾芻等乞食難得。時頻毘",
    "T24n1448_004:0017c24": "娑羅王見是事已，便作是念：「此王舍城中，",
    "T24n1448_004:0017c25": "先有二龍王在境而住。以威德故，泉池陂澤",
    "T24n1448_004:0017c26": "悉皆充溢，風雨以時、百穀豐熟。今者云何諸",
    "T24n1448_004:0017c27": "泉池等忽漸枯涸，風雲雨澤不依時節、五穀",
    "T24n1448_004:0017c28": "不登國內饑饉，諸苾芻等乞食難得。勿此",
    "T24n1448_004:0017c29": "二龍為金翅鳥之所噉食、或復自死、或為長",
    "T24n1448_004:0018a01": "喙之鳥捉取而去，或因怕懼，逃避餘處。我今",
    "T24n1448_004:0018a02": "應當往問世尊。」作是念已，到世尊所，禮佛雙",
    "T24n1448_004:0018a03": "足，退坐一面，合掌向佛，廣陳斯事。",
    "T24n1448_004:0018a04": "[0018a04] 爾時世尊告頻毘娑羅王曰：「王今當知，彼二",
    "T24n1448_004:0018a05": "龍王見在不死，亦不為金翅鳥之所噉食，亦",
    "T24n1448_004:0018a06": "不為長喙鳥而捉將去，亦不怕懼逃走餘處，",
    "T24n1448_004:0018a07": "由王遷移。」王言：「世尊！我曾不憶見此龍王，何",
    "T24n1448_004:0018a08": "況遷移？」佛言：「王今憶念，令汝省覺。大王！汝",
    "T24n1448_004:0018a09": "今憶不？前二居士，於我說法會中，汝曾驅遣，",
    "T24n1448_004:0018a10": "令出汝國。」王言：「我省此事。」世尊告曰：「此是山、",
    "T24n1448_004:0018a11": "妙二大龍王。」王言：「世尊！此二龍王今何所在？」",
    "T24n1448_004:0018a12": "佛言：「今在海中。」王言：「世尊！我及國人，必當",
    "T24n1448_004:0018a13": "損減。」佛言：「大王！當自悔過，王及國人後不",
    "T24n1448_004:0018a14": "損減。」王言：「彼在大海如何得謝？」佛言：「彼二龍",
    "T24n1448_004:0018a15": "王，每於月八日作居士形，常來禮我。彼若來",
    "T24n1448_004:0018a16": "時，我當現相令汝自識，汝當悔謝。」王曰：「我",
    "T24n1448_004:0018a17": "為頂禮彼足、為不禮耶？」佛言：「但唯引手，唱言：",
    "T24n1448_004:0018a18": "『龍王當忍。』」王聞佛告：「專待此日，望龍王來。」後",
    "T24n1448_004:0018a19": "二龍王作居士形，來至佛所，王尋後至。如來",
    "T24n1448_004:0018a20": "爾時方便現相，頻毘娑羅王即便引手，告二",
    "T24n1448_004:0018a21": "龍曰：「願當忍怒，還來此住。」二龍答曰：「大王應",
    "T24n1448_004:0018a22": "知！我於世尊所歸依受戒，從此已來，身及受",
    "T24n1448_004:0018a23": "用之物甚皆增長。今若還來此摩揭陀城，無",
    "T24n1448_004:0018a24": "有住處。今雖國人稍有損減，後當安隱。」王",
    "T24n1448_004:0018a25": "言：「如何後不損減？」二龍答曰：「王當為我作二",
    "T24n1448_004:0018a26": "宮殿，每六月滿，以種種供具而常供養。我當",
    "T24n1448_004:0018a27": "留諸眷屬住此，常相擁護。供養之日，我身自",
    "T24n1448_004:0018a28": "來。」其影勝王聞此語已，為此二龍便立宮",
    "T24n1448_004:0018a29": "殿，時二龍王留其眷屬常在中住；供養時至，",
    "T24n1448_004:0018b01": "彼二龍王常來受供。[0018b01] 後於異時，彼龍王眷",
    "T24n1448_004:0018b02": "屬並生驕慢，惡龍得便，遂降雨雹。時王舍",
    "T24n1448_004:0018b03": "城中有一婆羅門，於雨雹&#x546A;術之中最為通",
    "T24n1448_004:0018b04": "達，每占雹雲將欲起時，即便除滅。王舍城人",
    "T24n1448_004:0018b05": "所得稅利皆悉分與。時南天竺國，復有一婆",
    "T24n1448_004:0018b06": "羅門，雨雹&#x546A;術之中亦為最上。彼聞北天竺",
    "T24n1448_004:0018b07": "國波利迦城，有王名曰超軍，正化理國，於其",
    "T24n1448_004:0018b08": "城中有孫陀羅龍王宮，其龍威力勇猛無比：",
    "T24n1448_004:0018b09": "「我當往彼降伏。」時&#x546A;術師漸次前行，至王舍",
    "T24n1448_004:0018b10": "城&#x546A;師之宅，見空中雲起，似將降雹，舊住&#x546A;",
    "T24n1448_004:0018b11": "師不能止得，但迴遑來去。客&#x546A;術師問舊住",
    "T24n1448_004:0018b12": "&#x546A;師妻曰：「賢女！汝夫&#x546A;師何故迴遑出入？」女",
    "T24n1448_004:0018b13": "人報曰：「善男子！雹雲甚盛，不能止得。」客&#x546A;",
    "T24n1448_004:0018b14": "師答曰：「汝夫教師若不止得，我當為止。」彼妻",
    "T24n1448_004:0018b15": "報曰：「甚善！」其客&#x546A;師即取少水，&#x546A;灑虛空，其",
    "T24n1448_004:0018b16": "雲即散。時王舍城中婆羅門居士等見此事",
    "T24n1448_004:0018b17": "已，甚生希有，皆以財貨賞送&#x546A;師，白&#x546A;師",
    "T24n1448_004:0018b18": "曰：「王舍城中所住人眾極生信心，所賞財物",
    "T24n1448_004:0018b19": "汝皆受取。」舊&#x546A;師曰：「因何以物相贈？」眾人答",
    "T24n1448_004:0018b20": "曰：「因雹雲散，故來奉賞。」舊&#x546A;師曰：「我不能滅",
    "T24n1448_004:0018b21": "除，總是客&#x546A;師能散惡雲。」時彼人眾即持財",
    "T24n1448_004:0018b22": "物詣客&#x546A;師所，共白&#x546A;師言：「汝應此住，我等",
    "T24n1448_004:0018b23": "皆分稅利，供給於仁。」客&#x546A;師曰：「今隨汝意。」便",
    "T24n1448_004:0018b24": "住不去。時客&#x546A;師即設&#x546A;法，禁其惡雲，不復",
    "T24n1448_004:0018b25": "令起，雨雹遂絕。其王舍城婆羅門居士，皆作",
    "T24n1448_004:0018b26": "是念：「我等福力故，風雷雹雨不復再下。我等",
    "T24n1448_004:0018b27": "何為分其稅利與彼&#x546A;師？」便即不與。時客",
    "T24n1448_004:0018b28": "&#x546A;師即懷怨望，攝其&#x546A;法，進路而去，於後雨",
    "T24n1448_004:0018b29": "雹遂下。城中人等往問舊&#x546A;師曰：「彼客&#x546A;師，",
    "T24n1448_004:0018c01": "今何所在？」舊&#x546A;師報曰：「由汝不與其利，今已",
    "T24n1448_004:0018c02": "去矣！」諸人咸言：「彼若更來，可便報我。」&#x546A;師曰：",
    "T24n1448_004:0018c03": "「爾。」其客&#x546A;師既漸前行，至勝軍城界。到彼城",
    "T24n1448_004:0018c04": "已見勝軍王，前敬王曰：「願王長壽。」語已，便",
    "T24n1448_004:0018c05": "白王曰：「大王當知！王之境內有龍王，名孫陀",
    "T24n1448_004:0018c06": "羅。然彼龍宮中，有上妙藥，服者速得其力。願",
    "T24n1448_004:0018c07": "王視我龍宮。我若得藥，便分與王。」王曰：「婆羅",
    "T24n1448_004:0018c08": "門！彼龍極惡，莫相忤觸，必當害汝。」&#x546A;師曰：「大",
    "T24n1448_004:0018c09": "王當知！我有&#x546A;力，假令滿贍部洲皆是孫陀",
    "T24n1448_004:0018c10": "羅龍，我猶伏得，不能壞我名字，何況一孫陀",
    "T24n1448_004:0018c11": "羅龍也！大王！王之國內，頗有犯罪合死者不？」",
    "T24n1448_004:0018c12": "王曰：「有。」&#x546A;師曰：「可遣此人，向彼龍宮，視我龍",
    "T24n1448_004:0018c13": "處。」時勝軍王即喚罪人，令隨&#x546A;師，往彼龍宮",
    "T24n1448_004:0018c14": "視其龍處。爾時罪人即奉王命，與彼&#x546A;師至",
    "T24n1448_004:0018c15": "毒龍宮，遙視龍處，云：「彼樹林清謐之處，龍在",
    "T24n1448_004:0018c16": "其中。」&#x546A;師見已，前至宮中，取其龍藥，盡力將",
    "T24n1448_004:0018c17": "還，至勝軍王所，分與勝軍王。辭王還國，至",
    "T24n1448_004:0018c18": "王舍城。[0018c18] 時舊&#x546A;師見客&#x546A;師到已，即告城中。",
    "T24n1448_004:0018c19": "人眾知已，各持供具而來奉贈，白&#x546A;師曰：「仁",
    "T24n1448_004:0018c20": "者便可住此，我等咸皆供給。」&#x546A;師答曰：「汝等",
    "T24n1448_004:0018c21": "欺負於我，我今不住。」時彼眾人慇懃請住，彼",
    "T24n1448_004:0018c22": "見苦留，即便住此，城中諸人，為加封直。時人",
    "T24n1448_004:0018c23": "法爾，愛盛棄衰、處富驕逸，於自類族取女為",
    "T24n1448_004:0018c24": "妻，未久之間便生一息，名曰小山，復生一",
    "T24n1448_004:0018c25": "女，名為電光。諸婆羅門共與&#x546A;師立號，名",
    "T24n1448_004:0018c26": "為孫陀羅，妻名震雹，新婦名為勝輪。既立",
    "T24n1448_004:0018c27": "名已，心懷歡悅，時彼&#x546A;師便作是念：「若其",
    "T24n1448_004:0018c28": "令我數止其雹，甚成勞&#x52CC;，不如作法頓禁雷",
    "T24n1448_004:0018c29": "雹，永不令起。」作是念已，便設禁術，伏其雹",
    "T24n1448_004:0019a01": "雨，永令不起。時王舍城人眾復相議曰：「我等",
    "T24n1448_004:0019a02": "自福力故，雷雹不降，如何分我稅利與彼客",
    "T24n1448_004:0019a03": "&#x546A;師？」作是議已，即斷供給。彼客&#x546A;師慳其&#x546A;",
    "T24n1448_004:0019a04": "法，子亦不教；樂著嬉戲，自身亦不勤習，所有",
    "T24n1448_004:0019a05": "藥物曾不曬曝，悉皆朽壞。後於異時，欲理其",
    "T24n1448_004:0019a06": "術，尋已忘失。&#x546A;師先與王舍城人宿懷嫌恨，",
    "T24n1448_004:0019a07": "伺求其過，遍於異學諸師問言：「有何方便，而",
    "T24n1448_004:0019a08": "得所求稱意之法？」時彼異師或言：「入火即得。」",
    "T24n1448_004:0019a09": "或言：「喫毒。」或云：「自墜高巖。」或云。「以繩繫頸，懸",
    "T24n1448_004:0019a10": "於樹枝。」彼所說法，皆令捨命，不視其法。時彼",
    "T24n1448_004:0019a11": "&#x546A;師漸次前行，至竹林精舍，見一苾芻，白言：",
    "T24n1448_004:0019a12": "「聖者！有何方便，所求稱意？」苾芻答曰：「汝可於",
    "T24n1448_004:0019a13": "世尊所出家。」&#x546A;師報曰：「令我於彼欲作何事？」",
    "T24n1448_004:0019a14": "苾芻告曰：「汝可於彼盡形修習梵行，禪思讀",
    "T24n1448_004:0019a15": "誦，勤為學問，依教奉行，現身即能滅盡煩惱。",
    "T24n1448_004:0019a16": "若餘殘結未盡、身即謝滅，心有所求，於當來",
    "T24n1448_004:0019a17": "世皆得成就。」&#x546A;師報曰：「聖者！此事難為。」苾",
    "T24n1448_004:0019a18": "芻告曰：「若不能為者，復有方便。世尊上首苾",
    "T24n1448_004:0019a19": "芻之眾，汝可延請供養飲食。」&#x546A;師報曰：「此",
    "T24n1448_004:0019a20": "亦難為，唯願為我別設方便。」苾芻告曰：「汝",
    "T24n1448_004:0019a21": "可請四大聲聞，盡心供養飲食，當即發願，",
    "T24n1448_004:0019a22": "所求皆得。何以故？四大聲聞，猶如賢瓶，若有",
    "T24n1448_004:0019a23": "求者，皆得隨意。」&#x546A;師答曰：「此事可為。」爾時&#x546A;",
    "T24n1448_004:0019a24": "師即請四大聲聞，以飲食供養。既供養已，即",
    "T24n1448_004:0019a25": "便發願：「我以善根，願孫陀羅龍王從其本宮，",
    "T24n1448_004:0019a26": "即便滅沒，令我於彼龍宮受生，與王舍事持",
    "T24n1448_004:0019a27": "&#x546A;師城人民大眾而作損害。」妻即問夫曰：",
    "T24n1448_004:0019a28": "「仁者作何發願？」夫即答言：「我作如是如是發",
    "T24n1448_004:0019a29": "願。」妻曰：「此願甚善，願我當生與君為妻。」其&#x546A;",
    "T24n1448_004:0019b01": "師之子，即白父言：「我當為子。」其女白言：「我當",
    "T24n1448_004:0019b02": "為女。」其子妻言：「我亦與君為婦。」其&#x546A;師等既",
    "T24n1448_004:0019b03": "發願已，歸本房中，即便睡眠。時有五色雲起，",
    "T24n1448_004:0019b04": "降注大雨，浸壞牆壁。一時崩倒，爾時&#x546A;師并",
    "T24n1448_004:0019b05": "諸家屬，一時滅沒，以願力故生於龍宮，驅舊",
    "T24n1448_004:0019b06": "住孫陀羅龍王，與自眷屬六萬圍繞，而生宮",
    "T24n1448_004:0019b07": "中。其&#x546A;師者，因號為孫陀羅龍王、其妻名為",
    "T24n1448_004:0019b08": "震雹、子號為小山、女名電光、新婦名為勝輪。",
    "T24n1448_004:0019b09": "龍法常爾，生即悟解三種宿事：從何捨報",
    "T24n1448_004:0019b10": "生於龍宮？皆由願力。因何發願樂生於此？",
    "T24n1448_004:0019b11": "為欲損壞王舍城人。由斯事故，復作思念：",
    "T24n1448_004:0019b12": "「世間苗生滋盛，方可令滅。為苗生苦耶？謂",
    "T24n1448_004:0019b13": "元未生為苦耶？若滅滋盛者，應甚為苦。」作是",
    "T24n1448_004:0019b14": "念已，喚諸眷屬，總令速往摩揭陀國，降清涼",
    "T24n1448_004:0019b15": "雨，令生苗稼。是諸龍等依命降雨。諸苗茂已，",
    "T24n1448_004:0019b16": "時孫陀羅龍王，乃與六萬龍等，尋至摩揭陀",
    "T24n1448_004:0019b17": "國，一時降雹大如毘梨勒果，摧損苗稼；注",
    "T24n1448_004:0019b18": "瀉大雨，漂流根果悉皆蕩盡。於時摩揭陀國",
    "T24n1448_004:0019b19": "人等各相語言：「今者此龍，乃至稻稈不遺。」",
    "T24n1448_004:0019b20": "因此立名，號為無稻稈龍王。"
}