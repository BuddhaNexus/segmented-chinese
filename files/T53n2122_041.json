{
    "T53n2122_041:0605a22": "法苑珠林卷第四十一",
    "T53n2122_041:0605a24": "西明寺沙門釋道世撰",
    "T53n2122_041:0605a25": "供養篇第三十八",
    "T53n2122_041:0605a26": "受請篇第三十九",
    "T53n2122_041:0605a27": "供養篇(此有二部)",
    "T53n2122_041:0605a28": "述意部第一",
    "T53n2122_041:0605a29": "夫三寶平等曠若虛空。理無怨親事絕貴賤。",
    "T53n2122_041:0605b01": "是以隨力虔誠普供內外。務存遣相冀興普",
    "T53n2122_041:0605b02": "遍。故昔毘舍佉母別請羅漢五百。如來譏訶",
    "T53n2122_041:0605b03": "顯說平等。故知心無限極則遍及十方。財無",
    "T53n2122_041:0605b04": "多少則心周法界也。",
    "T53n2122_041:0605b05": "引證部第二",
    "T53n2122_041:0605b06": "如地持論云。菩薩供養如來。略說十種。一身",
    "T53n2122_041:0605b07": "供養。二支提供養。三現前供養。四不現前供",
    "T53n2122_041:0605b08": "養。五自作供養。六他作供養。七財物供養。八",
    "T53n2122_041:0605b09": "勝供養。九不染污供養。十至處道供養。若菩",
    "T53n2122_041:0605b10": "薩於佛色身而設供養。是名身供養。若菩薩",
    "T53n2122_041:0605b11": "為如來故若供養偷婆。若窟若舍若故。若新。",
    "T53n2122_041:0605b12": "是名支提供養。若菩薩面見佛身及支提而",
    "T53n2122_041:0605b13": "設供養。是名現前供養。若菩薩於如來及支",
    "T53n2122_041:0605b14": "提。悕望心但歡喜心俱現前供養。如一如",
    "T53n2122_041:0605b15": "來三世亦然。及現前供養如來支提。三世十",
    "T53n2122_041:0605b16": "方無量世界。若新若故。是名菩薩共現前供",
    "T53n2122_041:0605b17": "養。",
    "T53n2122_041:0605b18": "若菩薩於不現前如來及支提及以涅槃後。",
    "T53n2122_041:0605b19": "以佛舍利起偷婆。若一若二乃至億百千萬。",
    "T53n2122_041:0605b20": "隨力所能。是名廣不現前供養。以是因緣得",
    "T53n2122_041:0605b21": "無量大果。常攝梵福。於無量大劫不墮惡趣",
    "T53n2122_041:0605b22": "無上菩提眾具滿足。若菩薩現前供養得大",
    "T53n2122_041:0605b23": "功德。不現前供養得大功德。共現前不現前",
    "T53n2122_041:0605b24": "供養得最大大功德。",
    "T53n2122_041:0605b25": "若菩薩於如來及支提。手自供養不依懈墮",
    "T53n2122_041:0605b26": "令他施作。是名菩薩自作供養。",
    "T53n2122_041:0605b27": "若菩薩於如來及支提不獨供養。普令親屬",
    "T53n2122_041:0605b28": "在家出家悉共供養。是名自他共供養。若菩",
    "T53n2122_041:0605b29": "薩有少許物。以慈悲心施彼貧苦薄福眾生。",
    "T53n2122_041:0605c01": "令供養如來及支提。令得安樂而不自為。是",
    "T53n2122_041:0605c02": "名他作供養。自作供養者得大果報。他作供",
    "T53n2122_041:0605c03": "養者。得大大果報。自作他作供養者。得最大",
    "T53n2122_041:0605c04": "大果報。",
    "T53n2122_041:0605c05": "若菩薩於如來及支提。以衣食雜寶種種供",
    "T53n2122_041:0605c06": "養者。是名財物供養。",
    "T53n2122_041:0605c07": "若菩薩久來以財物供養。若多若少。現前不",
    "T53n2122_041:0605c08": "現前。自作他作。淳淨信心而作供養。以是善",
    "T53n2122_041:0605c09": "根迴向無上菩提。是名勝供養。",
    "T53n2122_041:0605c10": "若菩薩自手供養如來及支提不輕他人。不",
    "T53n2122_041:0605c11": "放逸。不懈怠。至心恭敬。不染污心。不於信心",
    "T53n2122_041:0605c12": "勝人所現諂曲求財。亦不以諸不淨物等供",
    "T53n2122_041:0605c13": "養。是名無染供養。",
    "T53n2122_041:0605c14": "若菩薩殊勝不染財物。供養如來及支提。若",
    "T53n2122_041:0605c15": "自力得。若從他求。若如意得財。若化作身。若",
    "T53n2122_041:0605c16": "二若三乃至百千萬億身。悉禮如來。彼一一",
    "T53n2122_041:0605c17": "身化作百千手。彼一一手以種種華香供養",
    "T53n2122_041:0605c18": "如來及支提。彼一切身悉讚歎如來真實功",
    "T53n2122_041:0605c19": "德。饒益眾生。如是等名為如意自在力供養。",
    "T53n2122_041:0605c20": "不待如來出現于世。何以故。住不退轉地菩",
    "T53n2122_041:0605c21": "薩。於一切佛剎未曾障礙故。",
    "T53n2122_041:0605c22": "若菩薩不自力得財。亦不從他求而為供養。",
    "T53n2122_041:0605c23": "然於他眾生。乃至十方無量世界。上中下心",
    "T53n2122_041:0605c24": "所作供養。菩薩於彼一切供養。以淨信心勝",
    "T53n2122_041:0605c25": "妙解心周遍隨喜。是菩薩以少方便興大供",
    "T53n2122_041:0605c26": "養。攝大菩提。乃至於[穀禾+牛]牛頃。於一切眾生",
    "T53n2122_041:0605c27": "修四無量心等。是名至處道供養。如來第一",
    "T53n2122_041:0605c28": "最上。比前財物供養。百倍千倍乃至算數譬",
    "T53n2122_041:0605c29": "喻不得為比。",
    "T53n2122_041:0606a01": "如是十事名菩薩一切種供養如來。法僧亦",
    "T53n2122_041:0606a02": "爾。當知於此三寶作十種供養。菩薩於如來",
    "T53n2122_041:0606a03": "所起六種淨心。謂福田無上心。恩德無上心。",
    "T53n2122_041:0606a04": "於一切眾生無上心。如優曇鉢華難遇心。於",
    "T53n2122_041:0606a05": "三千大千世界獨一心。於世間出世間法一",
    "T53n2122_041:0606a06": "切具足依義心。以此六心少想供養如法僧",
    "T53n2122_041:0606a07": "獲無量功德。何況多。",
    "T53n2122_041:0606a08": "又瑜伽論云。何菩薩於如來所供養如來。當",
    "T53n2122_041:0606a09": "知供養略有十種。一設利羅供養。二制多供",
    "T53n2122_041:0606a10": "養。三現前供養。四不現前供養。五自作供養。",
    "T53n2122_041:0606a11": "六教他供養七財敬供養。八廣大供養。九",
    "T53n2122_041:0606a12": "無染供養。十正行供養(釋文大同)。",
    "T53n2122_041:0606a13": "又優婆塞戒經云。佛言。善男子。在家菩薩若",
    "T53n2122_041:0606a14": "欲受持優婆塞戒。先當次第供養六方。言東",
    "T53n2122_041:0606a15": "方者即是父母。若有人能供養父母。衣服飲",
    "T53n2122_041:0606a16": "食臥具湯藥房舍財寶。恭敬禮拜讚歎尊重。",
    "T53n2122_041:0606a17": "是人則能供養東方父母。是父母還以五事",
    "T53n2122_041:0606a18": "報之。一至心愛念。二終不欺誑。三捨財與之。",
    "T53n2122_041:0606a19": "四為娉上族。五教以世事。南方者即是師長。",
    "T53n2122_041:0606a20": "若有人能供養師長。衣服飲食臥具湯藥。尊",
    "T53n2122_041:0606a21": "重讚歎恭敬禮拜。早起晚臥受行善教。是人",
    "T53n2122_041:0606a22": "則能供養南方師長。是師復以五事報之。一",
    "T53n2122_041:0606a23": "速教不令失時。二盡教不令不盡。三勝己不",
    "T53n2122_041:0606a24": "生嫉妬四將付嚴師善友。五臨終捨財與之。",
    "T53n2122_041:0606a25": "西方者即是妻。子若有人能供給妻子。衣服",
    "T53n2122_041:0606a26": "飲食臥具湯藥。瓔珞服飾嚴身之具。是人則",
    "T53n2122_041:0606a27": "能供養西方妻子。是妻子復以十四事報之。",
    "T53n2122_041:0606a28": "一所作盡心營之。二常作終不懈慢。三所作",
    "T53n2122_041:0606a29": "必令終竟。四疾作不令失時。五常為瞻視賓",
    "T53n2122_041:0606b01": "客。六淨其房舍臥具。七愛敬言則柔軟。八僮",
    "T53n2122_041:0606b02": "使軟言教詔。九善能守護財物。十晨起夜寐。",
    "T53n2122_041:0606b03": "十一能設淨食。十二能忍教誨。十三能覆惡",
    "T53n2122_041:0606b04": "事。十四能瞻病苦。",
    "T53n2122_041:0606b05": "北方者即是善知識。若有人能供養善友。任",
    "T53n2122_041:0606b06": "力與之。恭教柔言禮拜讚歎。是人則能供養",
    "T53n2122_041:0606b07": "北方善知識。是善知識復以四事而還報之。",
    "T53n2122_041:0606b08": "一教修善法。二令離惡法。三有恐怖時能為",
    "T53n2122_041:0606b09": "救解。四放逸之時能令除捨。",
    "T53n2122_041:0606b10": "下方者即是奴婢。若有人能供給奴婢。衣食",
    "T53n2122_041:0606b11": "病瘦醫藥。不罵不打。是人則能供給下方奴",
    "T53n2122_041:0606b12": "婢。是奴婢復以十事報之。一不作罪過。二不",
    "T53n2122_041:0606b13": "待教作。三作必令竟。四疾作不令失時。五主",
    "T53n2122_041:0606b14": "雖貧窮終不捨離。六早起。七守物。八少恩多",
    "T53n2122_041:0606b15": "報。九至心敬念。十善覆惡事。",
    "T53n2122_041:0606b16": "上方者即是沙門婆羅門等。若有供養上方",
    "T53n2122_041:0606b17": "沙門婆羅門。衣服飲食房舍臥具病瘦醫藥。",
    "T53n2122_041:0606b18": "悑時能救。飢饉世施食。聞惡能遮。禮拜恭",
    "T53n2122_041:0606b19": "敬尊重讚歎。是人則能供養上方沙門等。是",
    "T53n2122_041:0606b20": "出家人復以五事報之。一能今生信。二教修",
    "T53n2122_041:0606b21": "智慧。三教令行施。四教令持戒。五教令多",
    "T53n2122_041:0606b22": "聞。若有供養是六方者。是人則能增長財命。",
    "T53n2122_041:0606b23": "能得受持優婆塞戒。",
    "T53n2122_041:0606b24": "又智度論云。諸佛恭敬法故供養於法。以法",
    "T53n2122_041:0606b25": "為師。何以故。三世諸佛皆以諸法實相為師。",
    "T53n2122_041:0606b26": "問曰。如佛不求福德。何故供養。答曰。佛從無",
    "T53n2122_041:0606b27": "量劫中修諸功德。常行諸善不但求報。敬功",
    "T53n2122_041:0606b28": "德故而作供養。如佛在世時。阿那律未得天",
    "T53n2122_041:0606b29": "眼前。盲無所見。而以手縫衣。時針衽脫。便",
    "T53n2122_041:0606c01": "言。誰愛福德為我衽針。是時佛到其所語比",
    "T53n2122_041:0606c02": "丘言。我是愛福德人。為汝衽來。是比丘識",
    "T53n2122_041:0606c03": "佛聲。疾起著衣禮佛足。白佛言。佛功德已滿。",
    "T53n2122_041:0606c04": "云何言愛福德。佛報言。我雖功德已滿。我深",
    "T53n2122_041:0606c05": "知功德恩報力故。令我於一切眾生中得最",
    "T53n2122_041:0606c06": "第一。由此功德又為欲教化弟子故語之言。",
    "T53n2122_041:0606c07": "我尚作功德。汝云何不作。如伎家百歲老翁",
    "T53n2122_041:0606c08": "而舞。有人訶之言。老翁年已百歲。何用是",
    "T53n2122_041:0606c09": "舞。老翁答曰。我不須舞但欲教子孫故耳。",
    "T53n2122_041:0606c10": "佛亦如是。功德雖滿。為教弟子作功。德故而",
    "T53n2122_041:0606c11": "作供養。故佛乳母大愛道亡。四天王輿床送。",
    "T53n2122_041:0606c12": "佛在前擎香鑪燒香供養。為報恩故。雖不求",
    "T53n2122_041:0606c13": "果而行等供養。唯佛應供養佛。餘人不知佛",
    "T53n2122_041:0606c14": "德。如說偈言。",
    "T53n2122_041:0606c15": "　智人能敬智　　智論則智善",
    "T53n2122_041:0606c16": "　智人能知智　　如蛇知蛇足",
    "T53n2122_041:0606c17": "又頻毘娑羅王詣佛供養經云。爾時摩竭國",
    "T53n2122_041:0606c18": "頻毘(此云顏色)娑羅(此云端正)往詣佛所白世尊。我典",
    "T53n2122_041:0606c19": "此國界所有資財。能有所辦。欲盡形壽供養",
    "T53n2122_041:0606c20": "如來及比丘眾。衣被飲食床榻臥具病瘦醫",
    "T53n2122_041:0606c21": "藥。亦當勸率臣民使得蒙度得離三塗永處",
    "T53n2122_041:0606c22": "安隱。佛受請已。便說偈言。",
    "T53n2122_041:0606c23": "　祠大最為首　　詩頌亦為首",
    "T53n2122_041:0606c24": "　王為人中首　　眾流海為首",
    "T53n2122_041:0606c25": "　眾星月為首　　光明日為首",
    "T53n2122_041:0606c26": "　上下及四方　　諸所生品物",
    "T53n2122_041:0606c27": "　天上及世間　　佛最無有上",
    "T53n2122_041:0606c28": "　欲求種德者　　當求於三佛",
    "T53n2122_041:0606c29": "又雜寶藏經云。佛告諸比丘言。有八種人應",
    "T53n2122_041:0607a01": "決定施不復生疑。一父。二母。三佛。四弟子。",
    "T53n2122_041:0607a02": "五遠來之人。六遠去之人。七病人。八看病",
    "T53n2122_041:0607a03": "者。",
    "T53n2122_041:0607a04": "又智度論云。諸菩薩無量無盡功德成就。以",
    "T53n2122_041:0607a05": "一食供養十方諸佛及僧。皆悉充足而亦不",
    "T53n2122_041:0607a06": "盡。譬如涌泉出而不竭。如文殊師利。以一鉢",
    "T53n2122_041:0607a07": "歡喜丸供養八萬四千僧。皆悉充足而亦不",
    "T53n2122_041:0607a08": "盡。復次菩薩於此以一鉢食供養十方諸佛。",
    "T53n2122_041:0607a09": "而十方佛前飲食之具具足而出。譬如鬼神",
    "T53n2122_041:0607a10": "得人一口之食而千萬倍出。",
    "T53n2122_041:0607a11": "又舊雜譬喻經云。昔有梵志。年百二十。少小",
    "T53n2122_041:0607a12": "不娶妻無婬泆之情。處在深山無人之處。以",
    "T53n2122_041:0607a13": "茅為廬。蓬[葶丁+呆]為席。以水果為食。不積財寶。",
    "T53n2122_041:0607a14": "國王聘之不往赴意。靜處無為於山數年與",
    "T53n2122_041:0607a15": "禽獸相娛絕於人路。山有四獸。一名狐。二",
    "T53n2122_041:0607a16": "名獼猴。三名獺。四名兔。此之四獸日於道人",
    "T53n2122_041:0607a17": "所聽經說戒。如是積久。食諸果苽皆悉訖盡。",
    "T53n2122_041:0607a18": "後道人意欲徙去。四獸大愁憂情不樂。共相",
    "T53n2122_041:0607a19": "議言。我曹各行求索供養道人。獼猴去至他",
    "T53n2122_041:0607a20": "山得甘果來。以上道人。願止莫去。野狐行化",
    "T53n2122_041:0607a21": "作人。求得一囊飯[麩夫+少]來。以上道人。可給一",
    "T53n2122_041:0607a22": "月糧。願止莫去。水獺亦復入水取得大魚。以",
    "T53n2122_041:0607a23": "上道人。給一月糧。願止莫去。兔自思念。我當",
    "T53n2122_041:0607a24": "用何等供養道人。即念當持身供養。便取樵",
    "T53n2122_041:0607a25": "以燃火作炭。往白道人言。今我為兔。請入",
    "T53n2122_041:0607a26": "火中作炙。以身奉上道人。可給一日糧。便自",
    "T53n2122_041:0607a27": "投火中。火為不然。道人見兔。感其仁義。哀愍",
    "T53n2122_041:0607a28": "傷之。則自止留。佛言。爾時梵志者今提和竭",
    "T53n2122_041:0607a29": "佛是。爾時兔者今我身是。爾時獼猴者今舍",
    "T53n2122_041:0607b01": "利弗是。爾時野狐者今阿難是爾時水獺者",
    "T53n2122_041:0607b02": "今目連是也。",
    "T53n2122_041:0607b03": "又僧祇律云。佛住梨耆闍河邊。時世尊鉢比",
    "T53n2122_041:0607b04": "丘鉢共在露處。時有獼猴。行見樹中有無蜂",
    "T53n2122_041:0607b05": "熟蜜。來取世尊鉢。諸比丘遮。佛言。莫遮。此",
    "T53n2122_041:0607b06": "無惡意。便持鉢取蜜奉獻。世尊不受。須待水",
    "T53n2122_041:0607b07": "淨。獼猴不解佛意。謂呼有蟲。轉看見鉢邊",
    "T53n2122_041:0607b08": "有流蜜。乃到水邊洗鉢。水湔鉢中持還奉",
    "T53n2122_041:0607b09": "佛。佛即受取。佛受已獼猴大歡喜。却行而舞。",
    "T53n2122_041:0607b10": "墮坑命終。即生三十三天。時諸比丘即說偈",
    "T53n2122_041:0607b11": "言。",
    "T53n2122_041:0607b12": "　十力世雄在榛林　　佛鉢僧鉢在露處",
    "T53n2122_041:0607b13": "　野獸殖德有情智　　見好成熟無蜂蜜",
    "T53n2122_041:0607b14": "　直前往取世尊鉢　　比丘欲遮佛不聽",
    "T53n2122_041:0607b15": "　得鉢盛蜜來獻佛　　如來慈愍為受之",
    "T53n2122_041:0607b16": "　心悅歡喜却行舞　　脚趺墮岸而命終",
    "T53n2122_041:0607b17": "　即生三十三天上　　下生出家成羅漢",
    "T53n2122_041:0607b18": "又文殊師利問經云。菩薩為供養佛法僧及",
    "T53n2122_041:0607b19": "父母兄弟。得畜財物。為起寺舍造像為布施。",
    "T53n2122_041:0607b20": "若有此因緣得受金銀財物。無有罪過。",
    "T53n2122_041:0607b21": "頌曰。",
    "T53n2122_041:0607b22": "　眇眇長津　　遙遙遐轡　　煩籠幽閉",
    "T53n2122_041:0607b23": "　難成出離　　自非廌上　　乘何高位",
    "T53n2122_041:0607b24": "　供養三寶　　果超十地",
    "T53n2122_041:0607b25": "受請篇第三十九(此有九部)",
    "T53n2122_041:0607b26": "述意部請僧部聖僧部施食部食",
    "T53n2122_041:0607b27": "時部食法部食訖部呪願部施福",
    "T53n2122_041:0607b28": "部",
    "T53n2122_041:0607b29": "述意部第一",
    "T53n2122_041:0607c01": "夫供會之法以不限為本。無適無莫乃應檀",
    "T53n2122_041:0607c02": "心。故冥懷遣相。與空際而為極。任時隨緣。",
    "T53n2122_041:0607c03": "共法界而等量。因既不窮則果亦無盡也。且",
    "T53n2122_041:0607c04": "俗儉財貧限物為施。物既有限心亦拘執。或",
    "T53n2122_041:0607c05": "計人以擬供。或選德而後請。有涯之福未捨。",
    "T53n2122_041:0607c06": "無邊之報未霑夫愚法施者。雖物周而施寡。",
    "T53n2122_041:0607c07": "善權惠者。使物寡而施周。是以外國設齋率",
    "T53n2122_041:0607c08": "廣無遮。運心十方該羅法界也。",
    "T53n2122_041:0607c09": "請僧部第二",
    "T53n2122_041:0607c10": "如賢愚經云。時佛姨母摩訶波闍波提。佛已",
    "T53n2122_041:0607c11": "出家。手自紡織預作一端金色之[疊*毛](織成大衣)奉",
    "T53n2122_041:0607c12": "上如來。佛令持此往奉眾僧。姨母思念。規心",
    "T53n2122_041:0607c13": "俟佛。唯願垂愍為我受之。佛知母專心欲用",
    "T53n2122_041:0607c14": "施我。然恩愛之心福不弘廣。若施眾僧獲",
    "T53n2122_041:0607c15": "報彌多。我知此事是以相勸。若有檀越於十",
    "T53n2122_041:0607c16": "六種具足別請。雖獲福報亦未為多。何謂十",
    "T53n2122_041:0607c17": "六。比丘比丘尼各有八輩。不如漫請四人所",
    "T53n2122_041:0607c18": "得功德。福多於彼。十六分中未及其一。將來",
    "T53n2122_041:0607c19": "末世法垂盡時。正使比丘畜妻挾子。四人",
    "T53n2122_041:0607c20": "已上名字眾僧。應當敬視如舍利弗目揵連",
    "T53n2122_041:0607c21": "等。時波闍波提心乃開解。即以其衣奉施眾",
    "T53n2122_041:0607c22": "僧。僧中次行無欲取者。到彌勒前尋為受之。",
    "T53n2122_041:0607c23": "爾時彌勒問眾僧言。若有檀越請一持戒清",
    "T53n2122_041:0607c24": "淨沙門就舍供養。所得盈利何如有人得千",
    "T53n2122_041:0607c25": "萬錢。時憍陳如尋即說言。假使有人得百車",
    "T53n2122_041:0607c26": "珍寶。計其福利。不如請一淨戒沙門就舍供",
    "T53n2122_041:0607c27": "養得利弘多。舍利弗言。假令有人得一閻浮",
    "T53n2122_041:0607c28": "提滿中珍寶。猶不如請一淨戒者就舍供養",
    "T53n2122_041:0607c29": "獲利彌多。目揵連言。正使有人得二天下滿",
    "T53n2122_041:0608a01": "中七寶。猶不如請一清淨沙門就舍供養得",
    "T53n2122_041:0608a02": "利彌多。其餘比丘如是各各引於方喻。比格",
    "T53n2122_041:0608a03": "其利。皆悉多彼。時阿那律復自說言。正令",
    "T53n2122_041:0608a04": "得滿四天下寶。其利猶復不如請一清淨沙",
    "T53n2122_041:0608a05": "門詣舍供養得利殊倍。所以然者。我是其證。",
    "T53n2122_041:0608a06": "自念過去世。毘婆尸佛般涅槃後。法滅盡時。",
    "T53n2122_041:0608a07": "有一長者名阿淚吒。家貧焦煎。復值歲儉人",
    "T53n2122_041:0608a08": "飢食穀不繼。日往取薪賣糴稗子。共家婦兒",
    "T53n2122_041:0608a09": "以自供活。見一辟支佛乞食不得。請到其家",
    "T53n2122_041:0608a10": "分稗子糜。躬自持施。辟支語言。汝亦飢渴當",
    "T53n2122_041:0608a11": "共分噉。阿淚吒言。我曹俗人食無時節。尊",
    "T53n2122_041:0608a12": "日一食。但願為受。即受食訖。感其至心令發",
    "T53n2122_041:0608a13": "大願。時辟支佛還歸所止。時阿淚吒即還入",
    "T53n2122_041:0608a14": "澤取薪。時見一兔意欲捕取。以鎌遙擲。即時",
    "T53n2122_041:0608a15": "墮地。適欲前取化為死人。上其背上急抱其",
    "T53n2122_041:0608a16": "頭。盡力推却不能令却。心懷恐悑慞惶苦",
    "T53n2122_041:0608a17": "惱。意欲入城共婦解却。復恐人見令不聽入。",
    "T53n2122_041:0608a18": "留待日暮以衣用覆。擔負往舍。已到舍內。",
    "T53n2122_041:0608a19": "自然墮地。變成一聚閻浮檀金。光明晃昱并",
    "T53n2122_041:0608a20": "照比舍。展轉談之。響徹於王。王自來看。見是",
    "T53n2122_041:0608a21": "死人形漸欲臭。即問淚吒。汝見是何。答言。",
    "T53n2122_041:0608a22": "看實是金。即取少計用奉於王。王見金色。敬",
    "T53n2122_041:0608a23": "之未有。問其所由何緣得此。由施辟支。王聞",
    "T53n2122_041:0608a24": "歎善。即更賜與。拜為大臣。如是諸尊。彼阿",
    "T53n2122_041:0608a25": "淚吒者即我身是。我於彼世以少稗糜施辟",
    "T53n2122_041:0608a26": "支佛。緣是以來九十一劫。生天人中無所乏",
    "T53n2122_041:0608a27": "少。",
    "T53n2122_041:0608a28": "又像法決疑經云。若檀越設食召請眾僧。遣",
    "T53n2122_041:0608a29": "人防門遮障比丘及諸老病貧窮乞人。不聽",
    "T53n2122_041:0608b01": "入會。徒喪飲食了無善分。",
    "T53n2122_041:0608b02": "又普廣經云。四輩弟子若行齋戒。心當存想",
    "T53n2122_041:0608b03": "請十方僧。不擇善惡持戒毀戒高下之行。到",
    "T53n2122_041:0608b04": "諸塔寺請僧之時。僧次供養無別異想。其福",
    "T53n2122_041:0608b05": "最多無量無邊。若值羅漢四道果人及大心",
    "T53n2122_041:0608b06": "者。緣此功德受福無窮。一聞說法可得至道",
    "T53n2122_041:0608b07": "無上涅槃。",
    "T53n2122_041:0608b08": "又十誦律云。鹿子母別請五百羅漢。佛言。無",
    "T53n2122_041:0608b09": "智不善。若於僧中次請一人者。得大功德果",
    "T53n2122_041:0608b10": "報利益。勝別請五百羅漢。一切遠近無不悉",
    "T53n2122_041:0608b11": "聞。又請僧福田經及仁王經。種種訶責不許",
    "T53n2122_041:0608b12": "別請。若別請者。是外道法。非七佛法。",
    "T53n2122_041:0608b13": "又梵網經云。若有檀越來請眾僧。客僧有利",
    "T53n2122_041:0608b14": "養分。僧房主應次第差客僧受請。而先住僧",
    "T53n2122_041:0608b15": "獨受請而不差客僧。房主得無量罪。畜生無",
    "T53n2122_041:0608b16": "異。非沙門非釋種姓。犯輕垢罪。",
    "T53n2122_041:0608b17": "若佛子。一切不得受別請利養入己。而此利",
    "T53n2122_041:0608b18": "養屬十方僧。而別受請。即取十方僧物。入己",
    "T53n2122_041:0608b19": "用者。犯輕垢罪。",
    "T53n2122_041:0608b20": "若有出家在家一切檀越。請僧福田。求願之",
    "T53n2122_041:0608b21": "時。應入僧房問知事人。今欲次第請者。即得",
    "T53n2122_041:0608b22": "十方賢聖僧。而世人別請五百羅漢菩薩僧。",
    "T53n2122_041:0608b23": "不如僧次一凡夫僧。若別請僧者。是外道法。",
    "T53n2122_041:0608b24": "七佛無別請法。不順孝道。若故別請僧者。犯",
    "T53n2122_041:0608b25": "輕垢罪。",
    "T53n2122_041:0608b26": "又智度論云。如有一富貴長者。信樂眾僧。白",
    "T53n2122_041:0608b27": "僧執事。我次第請僧於舍食。日日次請乃至",
    "T53n2122_041:0608b28": "沙彌。執事不聽沙彌受請。諸沙彌言。以何意",
    "T53n2122_041:0608b29": "故不聽沙彌。答言。以檀越不喜請年少故。便",
    "T53n2122_041:0608c01": "說偈言。",
    "T53n2122_041:0608c02": "　鬚髮白如雪　　齒落皮肉皺",
    "T53n2122_041:0608c03": "　僂步形體羸　　樂請如是事",
    "T53n2122_041:0608c04": "諸沙彌等皆是大阿羅漢。如打子師子頭欻",
    "T53n2122_041:0608c05": "然從座起。而說偈言。",
    "T53n2122_041:0608c06": "　檀越無智人　　見形不取德",
    "T53n2122_041:0608c07": "　捨是耆年相　　但取老瘦黑",
    "T53n2122_041:0608c08": "上尊耆年之相者。如佛說偈云。",
    "T53n2122_041:0608c09": "　所謂長老相　　不必以年耆",
    "T53n2122_041:0608c10": "　形瘦鬚髮白　　空老內無德",
    "T53n2122_041:0608c11": "　能捨罪福果　　精進行梵行",
    "T53n2122_041:0608c12": "　已離一切法　　是名為長老",
    "T53n2122_041:0608c13": "是時沙彌復作是念。我等不應坐觀檀越量",
    "T53n2122_041:0608c14": "僧好惡。即說偈言。",
    "T53n2122_041:0608c15": "　讚歎訶罵中　　我等心雖一",
    "T53n2122_041:0608c16": "　是人毀佛法　　不應不教誨",
    "T53n2122_041:0608c17": "　當疾到其舍　　以法教語之",
    "T53n2122_041:0608c18": "　我等不度者　　是則為棄物",
    "T53n2122_041:0608c19": "即時諸沙彌。自變其身。皆成老年。",
    "T53n2122_041:0608c20": "　鬚髮白如雪　　秀盾垂覆眼",
    "T53n2122_041:0608c21": "　皮皺如波浪　　其脊曲如弓",
    "T53n2122_041:0608c22": "　兩手負杖行　　次第而受請",
    "T53n2122_041:0608c23": "　舉身皆振掉　　行止不自安",
    "T53n2122_041:0608c24": "　譬如白楊樹　　隨風而動搖",
    "T53n2122_041:0608c25": "　檀越見此輩　　歡喜迎入坐",
    "T53n2122_041:0608c26": "坐已須臾頃還復年少形。檀越驚悑言。",
    "T53n2122_041:0608c27": "　如是耆老相　　還變成少身",
    "T53n2122_041:0608c28": "　如服還年藥　　是事何由然",
    "T53n2122_041:0608c29": "諸沙彌言。汝莫生疑。平量是事。甚可傷愍。故",
    "T53n2122_041:0609a01": "現是化。汝當深識之。聖眾不可量。如偈說",
    "T53n2122_041:0609a02": "曰。",
    "T53n2122_041:0609a03": "　譬如以蚊嘴　　猶可測海底",
    "T53n2122_041:0609a04": "　一切天與人　　無能量僧者",
    "T53n2122_041:0609a05": "　僧以功德貴　　猶尚不分別",
    "T53n2122_041:0609a06": "　而汝以年歲　　稱量諸大德",
    "T53n2122_041:0609a07": "　大小生於智　　不在於老少",
    "T53n2122_041:0609a08": "　有智勤精進　　雖少而是老",
    "T53n2122_041:0609a09": "　懈怠無智慧　　雖老而是少",
    "T53n2122_041:0609a10": "汝今平量僧。是則為大失。如欲以一指測知",
    "T53n2122_041:0609a11": "大海底。為智者之所笑。汝不聞佛說。四事雖",
    "T53n2122_041:0609a12": "小而不可輕。太子雖小當為國王。是不可輕。",
    "T53n2122_041:0609a13": "蛇子雖小毒能殺人。亦不可輕。小火雖微能",
    "T53n2122_041:0609a14": "燒山野。亦不可輕。沙彌雖小得聖神通。最不",
    "T53n2122_041:0609a15": "可輕。檀越聞是事已。見是神通力。身驚毛竪。",
    "T53n2122_041:0609a16": "合手白諸沙彌言。諸聖人等。我今懺悔。我是",
    "T53n2122_041:0609a17": "凡夫心常懷罪。今欲請問。於佛僧寶中信心",
    "T53n2122_041:0609a18": "清淨。何者福勝。答言。我等初不見佛僧寶中",
    "T53n2122_041:0609a19": "有增減。何以故。如佛一時入舍婆提城乞食。",
    "T53n2122_041:0609a20": "有婆羅門姓婆羅埵逝。佛數數到其家乞食。",
    "T53n2122_041:0609a21": "心作是念。是沙門何以來數數如負其債。佛",
    "T53n2122_041:0609a22": "時說偈言。",
    "T53n2122_041:0609a23": "　時雨數數墮　　五穀數數成",
    "T53n2122_041:0609a24": "　數數修福業　　數數受果報",
    "T53n2122_041:0609a25": "　數數受生法　　故受數數死",
    "T53n2122_041:0609a26": "　聖法數數成　　誰數數生死",
    "T53n2122_041:0609a27": "婆羅門聞是偈已。大聖具知我心慚愧。取鉢",
    "T53n2122_041:0609a28": "入舍。盛滿美食以奉上佛。佛不受作是言。我",
    "T53n2122_041:0609a29": "為說偈故得此食。我不食也。婆羅門言。是食",
    "T53n2122_041:0609b01": "當與誰。佛言。我不見天及人能消是食者。汝",
    "T53n2122_041:0609b02": "持去置少草地。若無蟲水中。即如佛教。持",
    "T53n2122_041:0609b03": "食著無蟲水中。水即大沸煙火俱出。如投大",
    "T53n2122_041:0609b04": "熱鐵。婆羅門見已驚悑言。未曾有也。乃至",
    "T53n2122_041:0609b05": "食中神力如是。禮佛懺悔乞出家受戒。漸漸",
    "T53n2122_041:0609b06": "斷結得阿羅漢道。復有摩訶憍曇彌。以金色",
    "T53n2122_041:0609b07": "上下寶衣奉。佛佛勸施僧。能消能受。故知",
    "T53n2122_041:0609b08": "佛寶僧寶福無多少。故說偈言。",
    "T53n2122_041:0609b09": "　若人愛敬佛　　亦當愛敬僧",
    "T53n2122_041:0609b10": "　不當有分別　　同皆為寶故",
    "T53n2122_041:0609b11": "又法句喻經。世尊說偈云。",
    "T53n2122_041:0609b12": "　人當念有意　　每食自知少",
    "T53n2122_041:0609b13": "　從是痛用薄　　節消而保壽",
    "T53n2122_041:0609b14": "又雜譬喻經云。昔者舍衛國有一貧家。庭中",
    "T53n2122_041:0609b15": "有蒲萄樹。上有數穗。念施道人。時國王先",
    "T53n2122_041:0609b16": "前請食一月。是貧家力勢不如王。正懸一月",
    "T53n2122_041:0609b17": "乃得一道人。便持施之。語道人言。念欲施來",
    "T53n2122_041:0609b18": "已經一月。今乃得願。道人語優婆夷。已一月",
    "T53n2122_041:0609b19": "中施。優婆夷言。我但施一穗蒲萄。那得一",
    "T53n2122_041:0609b20": "月施耶。道人言。但一月中念欲捨施。則為一",
    "T53n2122_041:0609b21": "月也。◎",
    "T53n2122_041:0609b22": "法苑珠林卷第四十一"
}