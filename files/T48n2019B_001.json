{
    "T48n2019B_001:1004b04": "誡初心學人文",
    "T48n2019B_001:1004b06": "夫初心之人。須遠離惡友親近賢善。受五戒",
    "T48n2019B_001:1004b07": "十戒等。善知持犯開遮。但依金口聖言。莫順",
    "T48n2019B_001:1004b08": "庸流妄說。既已出家參陪清眾。常念柔和善",
    "T48n2019B_001:1004b09": "順不得我慢貢高。大者為兄小者為弟。儻有",
    "T48n2019B_001:1004b10": "諍者兩說和合。但以慈心相向。不得惡語傷",
    "T48n2019B_001:1004b11": "人。若也欺凌同伴論說是非。如此出家全無",
    "T48n2019B_001:1004b12": "利益。財色之禍甚於毒蛇省己知非常須遠",
    "T48n2019B_001:1004b13": "離。無緣事則不得入他房院。當屏處不得強",
    "T48n2019B_001:1004b14": "知他事。非六日不得洗浣內衣。臨盥漱不得",
    "T48n2019B_001:1004b15": "高聲涕唾。行益次不得搪揬越序。經行次不",
    "T48n2019B_001:1004b16": "得開襟掉臂。言談次不得高聲戲笑。非要事",
    "T48n2019B_001:1004b17": "不得出於門外。有病人須慈心守護。見賓客",
    "T48n2019B_001:1004b18": "須欣然迎接。逢尊長須肅恭迴避。辦道具須",
    "T48n2019B_001:1004b19": "儉約知足。齋食時飲啜不得作聲執放。要須",
    "T48n2019B_001:1004b20": "安詳不得舉顏顧視。不得欣厭精麁。須默無",
    "T48n2019B_001:1004b21": "言說。須防護雜念。須知受食但療形枯為成",
    "T48n2019B_001:1004b22": "道業。須念般若心經觀三輪清淨不違道用。",
    "T48n2019B_001:1004b23": "赴焚修須早暮勤行自貴懈怠。知眾行次不",
    "T48n2019B_001:1004b24": "得雜亂。讚唄呪願須誦文觀義。不得但隨音",
    "T48n2019B_001:1004b25": "聲。不得韻曲不調。瞻敬尊顏不得攀緣異境。",
    "T48n2019B_001:1004b26": "須知自身罪障猶如山海。須知理懺事懺可",
    "T48n2019B_001:1004b27": "以消除。深觀能禮所禮皆從真性緣起。深信",
    "T48n2019B_001:1004b28": "感應不虛影響相從。居眾寮須相讓不爭。須",
    "T48n2019B_001:1004b29": "遞相扶護。慎詳論勝負。慎聚頭閑話。慎誤著",
    "T48n2019B_001:1004c01": "他鞋。慎坐臥越次。對客言談不得揚於家醜。",
    "T48n2019B_001:1004c02": "但讚院門佛事。不得詣庫房見聞雜事自生",
    "T48n2019B_001:1004c03": "疑惑。非要事不得遊州獵縣。與俗交通令他",
    "T48n2019B_001:1004c04": "憎嫉失自道情。儻有要事出行。告住持人及",
    "T48n2019B_001:1004c05": "管眾者。令知去處。若入俗家切須堅持正念。",
    "T48n2019B_001:1004c06": "慎勿見色聞聲流蕩邪心。又況披襟戲笑亂",
    "T48n2019B_001:1004c07": "說雜事。非時酒食妄作無礙之行深乖佛戒。",
    "T48n2019B_001:1004c08": "又處賢善人嫌疑之間。豈為有智慧人也。住",
    "T48n2019B_001:1004c09": "社堂慎沙彌同行。慎人事往還。慎見他好惡。",
    "T48n2019B_001:1004c10": "慎貪求文字。慎睡眠過度。慎散亂攀緣。若遇",
    "T48n2019B_001:1004c11": "示師陞座說法。切不得於法作懸崖想生退",
    "T48n2019B_001:1004c12": "屈心。或作串聞想生容易心。當須虛懷聞之。",
    "T48n2019B_001:1004c13": "必有機發之時。不得隨學語者但取口辦。所",
    "T48n2019B_001:1004c14": "謂蛇飲水成毒。牛飲水成乳。智學成菩提。愚",
    "T48n2019B_001:1004c15": "學成生死是也。又不得於主法人生輕薄想。",
    "T48n2019B_001:1004c16": "因之於道有障。不能進修切須慎之。論云。如",
    "T48n2019B_001:1004c17": "人夜行罪人執炬當路。若以人惡故不受光",
    "T48n2019B_001:1004c18": "明。墮坑落塹去矣。聞法之次如履薄氷。必須",
    "T48n2019B_001:1004c19": "側耳目而聽玄音。肅情塵而賞幽致。下堂後",
    "T48n2019B_001:1004c20": "默坐觀之。如有所疑博問先覺。夕惕朝詢不",
    "T48n2019B_001:1004c21": "濫絲髮。如是乃可能生正信。以道為懷者歟。",
    "T48n2019B_001:1004c22": "無始習熟愛欲恚癡纏綿意地。暫伏還起如",
    "T48n2019B_001:1004c23": "隔日瘧。一切時中直須用加行方便智慧之",
    "T48n2019B_001:1004c24": "力痛自遮護。豈可閑謾遊談無根虛喪天日。",
    "T48n2019B_001:1004c25": "欲冀心宗而求出路哉。但堅志節責躬匪懈。",
    "T48n2019B_001:1004c26": "知非遷善改悔調柔。勤修而觀力轉深。鍊磨",
    "T48n2019B_001:1004c27": "而行門益淨。長起難遭之想道業恒新。常懷",
    "T48n2019B_001:1004c28": "慶幸之心終不退轉。如是久久自然定慧圓",
    "T48n2019B_001:1004c29": "明見自心性。用如幻悲智還度眾生。作人天",
    "T48n2019B_001:1005a01": "大福田。切須勉之。泰和乙丑冬月。海東曹溪",
    "T48n2019B_001:1005a02": "山老衲知訥誌。",
    "T48n2019B_001:1005a03": "皖山正凝禪師示蒙山法語",
    "T48n2019B_001:1005a04": "師見蒙山來禮。先自問云。爾還信得及麼。山",
    "T48n2019B_001:1005a05": "云。若信不及不到這裏。師云。十分信得更要",
    "T48n2019B_001:1005a06": "持戒。持戒易得靈驗。若無戒行如空中架樓",
    "T48n2019B_001:1005a07": "閣。還持戒麼山云。見持五戒。師云。此後只",
    "T48n2019B_001:1005a08": "看箇無字。不要思量卜度。不得作有無解會。",
    "T48n2019B_001:1005a09": "且莫看經教語錄之類。只單單提箇無字。於",
    "T48n2019B_001:1005a10": "十二時中四威儀內。須要惺惺如猫捕鼠如",
    "T48n2019B_001:1005a11": "鷄抱卵無令斷續。未得透徹時。當如老鼠咬",
    "T48n2019B_001:1005a12": "棺材相似不可改移。時復鞭起疑云。一切含",
    "T48n2019B_001:1005a13": "靈皆有佛性。趙州因甚道無意作麼生。既有",
    "T48n2019B_001:1005a14": "疑時默默提箇無字迴光自看。只這箇無字",
    "T48n2019B_001:1005a15": "要識得自己。要識得趙州。要捉敗佛祖得人",
    "T48n2019B_001:1005a16": "憎處。但信我如此說話。驀直做將去。決定有",
    "T48n2019B_001:1005a17": "發明時節。斷不誤爾。云云。",
    "T48n2019B_001:1005a18": "東山崇藏主送子行脚法語",
    "T48n2019B_001:1005a19": "大凡行脚須以此道為懷。不可受現成供養",
    "T48n2019B_001:1005a20": "了等閑過日。須是將生死二字釘在額上。十",
    "T48n2019B_001:1005a21": "二時中裂轉面皮。討箇分曉始得。若秖隨群",
    "T48n2019B_001:1005a22": "逐隊打空過時。他時閻羅老子打算飯錢。莫",
    "T48n2019B_001:1005a23": "道我與爾不說。若做工夫須要日日打算時",
    "T48n2019B_001:1005a24": "時點檢。自轉鼓起來至二更看。那裏是不得",
    "T48n2019B_001:1005a25": "力處。那裏是打失處。那裏是不打失處。若如",
    "T48n2019B_001:1005a26": "此做將去。定有到家時節。有一般辦道之人",
    "T48n2019B_001:1005a27": "經不看佛不禮。纔上薄團便打瞌睡。及至醒",
    "T48n2019B_001:1005a28": "來又且胡思亂想。纔下禪床便與人打雜交。",
    "T48n2019B_001:1005a29": "若如此辦道至彌勒下生。也未有入手底時",
    "T48n2019B_001:1005b01": "節。須是猛著精彩提起一箇無字。晝三夜三",
    "T48n2019B_001:1005b02": "與他廝睚。不可坐在無事甲裏。又不可執在",
    "T48n2019B_001:1005b03": "蒲團上死坐。須要活弄。恐雜念紛飛起時千",
    "T48n2019B_001:1005b04": "萬。不可與他廝鬪轉鬪轉急。多有人在這裏",
    "T48n2019B_001:1005b05": "不識進退解免不下。成風成顛壞了一生。須",
    "T48n2019B_001:1005b06": "向紛飛起處輕輕放下打一箇。轉身下地行",
    "T48n2019B_001:1005b07": "一遭。又上床開兩眼揑雙拳。竪起脊梁依前",
    "T48n2019B_001:1005b08": "提起。便覺清涼。如一鍋湯攙下一杓冷水相",
    "T48n2019B_001:1005b09": "似。但如此做工夫。日久月深自有到家時節。",
    "T48n2019B_001:1005b10": "工夫未得入手。莫生煩惱。恐煩惱魔入心。若",
    "T48n2019B_001:1005b11": "覺省力不可生歡喜。恐歡喜魔入心。種種病",
    "T48n2019B_001:1005b12": "痛言之不盡。恐眾中有老成兄弟辦道者。千",
    "T48n2019B_001:1005b13": "萬時時請益。若無將祖師做工夫底言語看",
    "T48n2019B_001:1005b14": "一遍。如親見相似。而今此道難得其人。千萬",
    "T48n2019B_001:1005b15": "向前望汝早早打破漆桶歸來為我揩背。至",
    "T48n2019B_001:1005b16": "囑至囑。",
    "T48n2019B_001:1005b17": "蒙山和尚示眾語",
    "T48n2019B_001:1005b18": "若有來此同甘寂寥者。捨此世緣除去執著",
    "T48n2019B_001:1005b19": "顛倒。真實為生死大事。肯順庵中規矩。截斷",
    "T48n2019B_001:1005b20": "人事隨緣受用。除三更外不許睡眠。不許出",
    "T48n2019B_001:1005b21": "街。不許赴請。未有發明不許看讀。非公界請",
    "T48n2019B_001:1005b22": "不許閱經。如法下三年工夫。若不見性通宗。",
    "T48n2019B_001:1005b23": "山僧替爾入地獄。",
    "T48n2019B_001:1005b25": "後跋",
    "T48n2019B_001:1005b27": "夫心者。是世間出世間萬法之總相也。萬法",
    "T48n2019B_001:1005b28": "即是心之別相。然其別有五。一肉團心。狀如",
    "T48n2019B_001:1005b29": "蕉蕾。生色身中。係無情攝。二緣慮心。狀若野",
    "T48n2019B_001:1005c01": "燒。忽生忽滅。係妄想攝。三集起心。狀如草",
    "T48n2019B_001:1005c02": "子。埋伏識田。係習氣攝。四賴耶心。狀如良",
    "T48n2019B_001:1005c03": "田。納種無厭。係無明攝。五真如心。狀同虛",
    "T48n2019B_001:1005c04": "空。廓徹法界。係寂照攝。已上五心。前四皆",
    "T48n2019B_001:1005c05": "妄念念生滅後一是真。三際一如。若不揀辯",
    "T48n2019B_001:1005c06": "分明。猶恐認妄為真。其失非小。故引佛經祖",
    "T48n2019B_001:1005c07": "語。問辯徵釋。開示迷妄根源。指陳修證本末。",
    "T48n2019B_001:1005c08": "次第一十六章。始於正信。終乎所往。深明真",
    "T48n2019B_001:1005c09": "心之捷徑。故名直說。予獲是書。僅十餘載。朝",
    "T48n2019B_001:1005c10": "夕觀覽。以為棲神之祕要。一日出示眾。信善",
    "T48n2019B_001:1005c11": "士感節庵。居士陳普忠。慨然樂施綉梓流傳。",
    "T48n2019B_001:1005c12": "庶修心之士觀之者。感悟真心之妙。逈出直",
    "T48n2019B_001:1005c13": "說之表也。是為跋。",
    "T48n2019B_001:1005c14": "正統十二年歲在丁卯。臘月八日大天界蒙"
}