{
    "X38n0695_001:0695a03": " 梵網經略疏序",
    "X38n0695_001:0695a05": "佛說諸經。取喻多方。皆以發明本源心地而已。今梵",
    "X38n0695_001:0695a06": "網經一百十二卷。分為六十二品。此品當菩薩心地。",
    "X38n0695_001:0695a07": "仍分上下焉。品上則專明三賢十聖修證之階位。品",
    "X38n0695_001:0695a08": "下則特明三聚淨戒。以備菩薩六度萬行。實乃定慧",
    "X38n0695_001:0695a09": "之基本。三賢十聖之踐履也。昔天台智者著義疏。以",
    "X38n0695_001:0695a10": "明其宗趣。標其大綱雲棲大師復註發隱。以發天台",
    "X38n0695_001:0695a11": "之所未發。今鼎湖在和尚綜理略疏。又補發隱之未",
    "X38n0695_001:0695a12": "盡者。珠珠交映。次第燦然。使見之者。逐事而明理。隨",
    "X38n0695_001:0695a13": "理而達旨。徹於旨則自不迷宗。察於事則自不怠持。",
    "X38n0695_001:0695a14": "梵網之義既明。則吾人之心地未甞與毗盧遮那徧",
    "X38n0695_001:0695a15": "照異也。然而末學之支離久矣。自禪律之分也。分則",
    "X38n0695_001:0695a16": "岐。岐則兩傷。古人學道必從漸履。以至徹悟。未有後",
    "X38n0695_001:0695a17": "先之分。蓋體不離用。用不離體。體用互融。故經是佛",
    "X38n0695_001:0695a18": "語。律是佛行。禪是佛心。又何禪律之分耶。夫四時寒",
    "X38n0695_001:0695a19": "暑日月度數。天行之律也。天且不違。而人可違之乎。",
    "X38n0695_001:0695a20": "動容旋止不失其正者。人之律也。守而行之。謂之戒",
    "X38n0695_001:0695a21": "耳。然名從義起。昧道者執名。遂成守株封滯也。余早",
    "X38n0695_001:0695a22": "歲歸依佛乘。待罪粵東。得聞鼎湖在和尚戒律。精嚴",
    "X38n0695_001:0695a23": "宗說。兼通心向已久。近讀和尚所註經律。世慮頓消。",
    "X38n0695_001:0695a24": "名心盡息。故從之受八關齋法。師之道行。余固不得",
    "X38n0695_001:0695b01": "窺其高深。而師之教人。言經律則必兼於禪。言禪則",
    "X38n0695_001:0695b02": "必兼於經律。余見今之參禪者。多略於經律。猶如儒",
    "X38n0695_001:0695b03": "者但談經義而不及躬行也。世運之昇降。而人事應",
    "X38n0695_001:0695b04": "之。亦氣數使然。和尚慈愍念切。思以古佛菩薩之行。",
    "X38n0695_001:0695b05": "誘諸後學。而挽回末劫頹風。余每誦之。不勝讚仰。今",
    "X38n0695_001:0695b06": "是經分科疏釋既詳。使梵網一珠而眾珠咸相照耀。",
    "X38n0695_001:0695b07": "余將返都門。因序而還之。",
    "X38n0695_001:0695b08": "旹",
    "X38n0695_001:0695b09": "康熙己未夏日南恩令八關戒弟子孫廷鐸撰",
    "X38n0695_001:0696a02": " 梵網經心地品下略疏科文",
    "X38n0695_001:0696a04": "今釋此經大科分二",
    "X38n0695_001:0696a05": "初釋題目(二)",
    "X38n0695_001:0696a06": "初正釋經題",
    "X38n0695_001:0696a07": "二釋譯人名",
    "X38n0695_001:0696a08": "二釋經文(三)",
    "X38n0695_001:0696a09": "初別序(五)",
    "X38n0695_001:0696a10": "初三佛傳教(三)",
    "X38n0695_001:0696a11": "初總囑",
    "X38n0695_001:0696a12": "二別囑",
    "X38n0695_001:0696a13": "三供本尊",
    "X38n0695_001:0696a14": "二二佛說法(二)",
    "X38n0695_001:0696a15": "初千佛上佛說",
    "X38n0695_001:0696a16": "二千百億釋迦說",
    "X38n0695_001:0696a17": "三一佛說法(四)",
    "X38n0695_001:0696a18": "初十處說法",
    "X38n0695_001:0696a19": "二教起因緣",
    "X38n0695_001:0696a20": "三降生非一",
    "X38n0695_001:0696a21": "四為凡說戒",
    "X38n0695_001:0696a22": "四重頌",
    "X38n0695_001:0696a23": "五敘結戒",
    "X38n0695_001:0696a24": "二正宗(二)",
    "X38n0695_001:0696a25": "初十重(三)",
    "X38n0695_001:0696a26": "初總標",
    "X38n0695_001:0696a27": "二別列",
    "X38n0695_001:0696a28": "三總結",
    "X38n0695_001:0696a29": "二四十八輕(三)",
    "X38n0695_001:0696a30": "初總標",
    "X38n0695_001:0696a31": "二別列",
    "X38n0695_001:0696a32": "三總結",
    "X38n0695_001:0696a33": "三流通(二)",
    "X38n0695_001:0696a34": "初正囑流通",
    "X38n0695_001:0696a35": "二結頌迴向流通",
    "X38n0695_001:0696a37": "略疏科文(終)",
    "X38n0695_001:0697a03": "佛說梵網經菩薩心地品下略疏卷一",
    "X38n0695_001:0697a05": "姚秦三藏法師　鳩摩羅什　譯",
    "X38n0695_001:0697a06": "廣州寶象林沙門　弘贊　述",
    "X38n0695_001:0697a07": "今釋此經。大科分二。初釋題目。二釋經文。",
    "X38n0695_001:0697a08": "初釋題目(分二)　初正釋經題　二釋譯人名。",
    "X38n0695_001:0697a09": "◎初正釋經題。",
    "X38n0695_001:0697a10": "佛說梵網經",
    "X38n0695_001:0697a11": "佛說者。先舍那後釋迦親宣也。梵網者。時佛在摩",
    "X38n0695_001:0697a12": "醯首羅大梵天王宮中。觀彼天宮殿上因陀羅網",
    "X38n0695_001:0697a13": "幢而說也。其網幢。以無量百千萬億摩尼寶珠共",
    "X38n0695_001:0697a14": "成。而一一寶珠光色。各各別異不同。互相映射。互",
    "X38n0695_001:0697a15": "相攝入。故每一珠。俱含眾珠之色。文彩重重。不相",
    "X38n0695_001:0697a16": "妨礙。佛因之為說無量世界。猶如網孔。一一世界。",
    "X38n0695_001:0697a17": "各各不同。佛說教門亦復如是。由是引此。以明十",
    "X38n0695_001:0697a18": "方世界安立。各各無量不同。十方諸佛教門。施設",
    "X38n0695_001:0697a19": "無量。亦復不同。十方菩薩依教修證。參差無量。亦",
    "X38n0695_001:0697a20": "各不同。故以梵網。喻為經名。此經大本。共有一百",
    "X38n0695_001:0697a21": "十二卷。如彼網之一孔。今此心地一品。猶彼網之",
    "X38n0695_001:0697a22": "一珠耳。經者。梵語修多羅。此云契經。契謂上契諸",
    "X38n0695_001:0697a23": "佛之理。下契眾生之機。經謂貫穿攝化也。以貫穿",
    "X38n0695_001:0697a24": "所應知義。攝持所化眾生也。又云。經者常也。古今",
    "X38n0695_001:0697b01": "雖殊。覺道不改。羣邪不能沮。眾聖不能異。故曰常",
    "X38n0695_001:0697b02": "也。按諸經律。有以人法為名。或以法喻為目。或以",
    "X38n0695_001:0697b03": "人法喻為名。或以單人單法單喻為目。今本經。以",
    "X38n0695_001:0697b04": "喻為名。若兼品言之。則以人法喻為目。梵網是喻。",
    "X38n0695_001:0697b05": "菩薩是人。心地是法。經是能詮之教。梵網是所詮",
    "X38n0695_001:0697b06": "之法。佛是能詮之人也。若論宗趣。體用。教相。權實",
    "X38n0695_001:0697b07": "所攝。則本源心地正戒為宗。克成舍那佛果為趣。",
    "X38n0695_001:0697b08": "實相心地為體。止惡行善為用。大乘毗尼為教相。",
    "X38n0695_001:0697b09": "三藏之中。毗尼藏攝。大小二藏中。菩薩藏攝。權實",
    "X38n0695_001:0697b10": "教中。權實所攝也。瓔珞經云。一切凡夫戒。盡以心",
    "X38n0695_001:0697b11": "為體。心無盡故。戒亦無盡。是故以實相心地為體",
    "X38n0695_001:0697b12": "也(宗者。崇也。謂當經所崇尚也。趣者。宗之所歸趣究竟處也。因陀羅。此云天帝。亦云天赤珠。合而",
    "X38n0695_001:0697b13": "言之。總謂大梵天王赤珠網幢也)。",
    "X38n0695_001:0697b14": "菩薩心地品下",
    "X38n0695_001:0697b15": "菩薩。梵語具云菩提薩埵。菩提。此云道。亦云覺。薩",
    "X38n0695_001:0697b16": "埵。此云眾生。謂以佛道化諸眾生也。又云覺有情。",
    "X38n0695_001:0697b17": "菩薩是能覺義。薩埵是有情義。謂能令一切有情",
    "X38n0695_001:0697b18": "覺悟也。又上求下化。建立大事。名曰大士。亦云開",
    "X38n0695_001:0697b19": "士。謂能開化一切眾生也。從初發心。終至等覺。皆",
    "X38n0695_001:0697b20": "名菩提薩埵。心地者。乃一切聖凡之本源也。在凡",
    "X38n0695_001:0697b21": "則迷此心。故流轉三界。六道四生。在聖則悟此心。",
    "X38n0695_001:0697b22": "而復本真源。截生死之流漫。菩薩欲還本源。故依",
    "X38n0695_001:0697b23": "此心地正戒。以為勝因。而證舍那之極果也。地乃",
    "X38n0695_001:0697b24": "從喻為名。謂菩薩修行六度萬行。教化荷負一切",
    "X38n0695_001:0697c01": "眾生。憎愛不起。殊因妙果。由之增長。譬如大地。承",
    "X38n0695_001:0697c02": "載荷負一切。淨穢無嫌。萬物因之生長。菩薩心之",
    "X38n0695_001:0697c03": "平等。亦復如是。梵語鉢里勿多。此云品。品者聚也。",
    "X38n0695_001:0697c04": "謂義類相從。共為一聚也。按本經別品。猶兼談世",
    "X38n0695_001:0697c05": "界。此品惟重教修。明本心地。而復分上下。上品明",
    "X38n0695_001:0697c06": "菩薩以定慧力。修證三賢十聖之階位。今此下品。",
    "X38n0695_001:0697c07": "專令大士依本源心地戒法。為定慧正因。故三賢",
    "X38n0695_001:0697c08": "十聖。以至等覺。悉令誦持也。",
    "X38n0695_001:0697c09": "○二釋譯人名。",
    "X38n0695_001:0697c10": "姚秦三藏法師鳩摩羅什譯",
    "X38n0695_001:0697c11": "姚是姓。秦是國號。乃後秦國主。姓姚名興也。三藏",
    "X38n0695_001:0697c12": "者。法師善譯經律論三藏之玄文也。鳩摩羅什。此",
    "X38n0695_001:0697c13": "云童壽。謂法師年在童稚時。而辨慧已過耆宿也。",
    "X38n0695_001:0697c14": "父天竺人。以聰慧見稱。龜茲國王聞。遂以女妻之。",
    "X38n0695_001:0697c15": "師在胎日。母增辨慧。七歲出家。日誦千偈。九歲與",
    "X38n0695_001:0697c16": "外道論義。辯挫邪鋒。天竺諸王。皆尊奉為師。符堅",
    "X38n0695_001:0697c17": "聞師道德非凡。遣將軍呂光。率兵七萬。伐龜茲。請",
    "X38n0695_001:0697c18": "師。師纔及中途。姚興續秦。迎師歸國。弘始三年。方",
    "X38n0695_001:0697c19": "入長安。秦主興。厚加禮待。延入西明閣。及逍遙園。",
    "X38n0695_001:0697c20": "別館安置。敕譯經論。五十餘部。此梵網一部。是最",
    "X38n0695_001:0697c21": "後譯出者。時聰慧沙門八百人。咨受師義。與三百",
    "X38n0695_001:0697c22": "發大心沙門銳智者。授菩薩戒。此為東夏受菩薩",
    "X38n0695_001:0697c23": "戒之始也。天人陸玄暢。答宣律師云。什師位居三",
    "X38n0695_001:0697c24": "賢。從七佛已來。為譯經師也。譯是翻譯。謂翻彼西",
    "X38n0695_001:0698a01": "天之梵語。而為東夏之華言也。",
    "X38n0695_001:0698a02": "◎二釋經文(分三)　初別序　二正宗　三流通。",
    "X38n0695_001:0698a03": "按諸經。皆具序正流通三分。此心地一品。出梵網",
    "X38n0695_001:0698a04": "經。梵網大本。品有六十二。此心地品。當彼第十。故",
    "X38n0695_001:0698a05": "無全經如是我聞等之通序。惟有別序。如華嚴法",
    "X38n0695_001:0698a06": "華等。品品皆以爾時為首。今此亦爾。即正宗流通。",
    "X38n0695_001:0698a07": "亦是明此一品之性相事理。非彼全部之正宗流",
    "X38n0695_001:0698a08": "通。故華嚴鈔云。夫聖人設教。必有其漸。將命微言。",
    "X38n0695_001:0698a09": "先彰由致。由致既彰。當機受法。故授之以正宗。正",
    "X38n0695_001:0698a10": "宗既陳。務於開濟。非但篤於時會。復令末葉傳芳。",
    "X38n0695_001:0698a11": "永耀法燈。明明無盡。故授之以流通。非唯一部。當",
    "X38n0695_001:0698a12": "會當品等。皆容有之。是也。今釋。惟列大科。不列子",
    "X38n0695_001:0698a13": "科者。恐初學。反見為難。更增蒙昧。其餘纖悉玄理。",
    "X38n0695_001:0698a14": "菩薩階位。備載義疏及發隱。自當檢閱(釋經。分序正流通。此",
    "X38n0695_001:0698a15": "方始自晉道安法師。後西域諸菩薩疏釋至。皆分三分。始知晉符西釋。誠乃古今不易之恒規也。序謂序",
    "X38n0695_001:0698a16": "述。亦緒也。致也。乃一經之由致。而有通有別。通序者。如一切經初。皆有如是我聞。一時佛在某處。與諸大",
    "X38n0695_001:0698a17": "眾俱。是為通序。別序者。葢說經。各有緣起不同。故別序一經。或一品之由緒也。正宗者。宗即主也。崇也。謂",
    "X38n0695_001:0698a18": "佛說法。必崇尚當機所說之義為正主。斯即一經之宗旨也。流通者。流謂不滯。通謂不壅。以正義既陳。務",
    "X38n0695_001:0698a19": "傳後世。利益眾生。使正法之源流通。而無壅滯。廣布十方。無有窮盡也)。",
    "X38n0695_001:0698a20": "●初別序(分五)　一三佛傳教　二二佛說法",
    "X38n0695_001:0698a21": "　三一佛說法　四重頌　五敘結戒。",
    "X38n0695_001:0698a22": "○一三佛傳教(分三)　初總囑　二別囑",
    "X38n0695_001:0698a23": "　三供本尊。",
    "X38n0695_001:0698a24": "○初總囑。",
    "X38n0695_001:0698b01": "三佛者。盧舍那。千華上佛。千百億釋迦也。釋迦傳",
    "X38n0695_001:0698b02": "自千佛。千佛傳自舍那。舍那傳自先佛。然一切諸",
    "X38n0695_001:0698b03": "佛。皆具三身。所謂毗盧遍耀。正法為身。舍那行滿。",
    "X38n0695_001:0698b04": "報果為身。釋迦化迹。赴感為身。法身無相。圓明徧",
    "X38n0695_001:0698b05": "照十方。舍那萬德具八萬四千相好嚴身。釋迦金",
    "X38n0695_001:0698b06": "身丈六。相具三十二。好有八十種。梵語毗盧遮那。",
    "X38n0695_001:0698b07": "此云遍一切處。光明徧照。一身光徧照。盡空法界。",
    "X38n0695_001:0698b08": "二智光徧照。重重法界。亦云大日。如世間日。惟照",
    "X38n0695_001:0698b09": "一邊。不照一邊。晝照夜不照。照一世界。不照餘世",
    "X38n0695_001:0698b10": "界。不得名大日。今毗盧遮那。色身法身。普周法界。",
    "X38n0695_001:0698b11": "十方世界。悉皆照耀。心地觀經偈云。法身體徧諸",
    "X38n0695_001:0698b12": "眾生。萬德凝然性常住。不生不滅無來去。不一不",
    "X38n0695_001:0698b13": "異非斷常。法界徧滿如虗空。一切如來共修證。有",
    "X38n0695_001:0698b14": "為無為諸功德。依止法身常清淨。法身本性如虗",
    "X38n0695_001:0698b15": "空。遠離六塵無所染。法身無形離諸相。能相所相",
    "X38n0695_001:0698b16": "悉皆空。如是諸佛妙法身。戲論言辭相寂滅。遠離",
    "X38n0695_001:0698b17": "一切諸分別。心行處滅體皆如。為欲修證如來身。",
    "X38n0695_001:0698b18": "菩薩善修於萬行(法身無相。寄於報化二身。故心論云。初身與二為依止)。",
    "X38n0695_001:0698b19": "爾時盧舍那佛。為此大眾。略開百千恒河沙不可說",
    "X38n0695_001:0698b20": "法門中心地。如毛頭許。",
    "X38n0695_001:0698b21": "爾時者。即盧舍那佛說法時也。梵語盧舍那。此云",
    "X38n0695_001:0698b22": "光明徧照。一內以智光照真法界。此約自受用身。",
    "X38n0695_001:0698b23": "二外以身光照應大機。此約他受用身(大機。即大乘菩薩)。",
    "X38n0695_001:0698b24": "又翻為淨滿。謂諸惡都盡。故云淨。此是止惡果報",
    "X38n0695_001:0698c01": "也。眾德悉圓。故云滿。此是行善果報也。斯多從自",
    "X38n0695_001:0698c02": "受用得名。其光明徧照。多從他受用為號。按心地",
    "X38n0695_001:0698c03": "觀經。法身。亦名自性身。無始無終。離一切相。絕諸",
    "X38n0695_001:0698c04": "戲論。周圓無際。凝然常住(此名法身)。其受用身。有二種",
    "X38n0695_001:0698c05": "相。一自受用。二他受用。自受用身。三阿僧祗劫。所",
    "X38n0695_001:0698c06": "修萬行。利益安樂諸眾生已。十地滿心。出過三界。",
    "X38n0695_001:0698c07": "居淨妙國土。坐大寶蓮華。無量海會菩薩圍繞。供",
    "X38n0695_001:0698c08": "養恭敬。尊重讚歎。如是名為後報利益。爾時菩薩。",
    "X38n0695_001:0698c09": "入金剛定。斷除一切微細所知諸煩惱障。成無上",
    "X38n0695_001:0698c10": "菩提。如是妙果。名現利益。是真報身。有始無終。壽",
    "X38n0695_001:0698c11": "欲劫數。無有限量。窮未來際。諸根相好。遍周法界。",
    "X38n0695_001:0698c12": "四智圓滿。受用法樂。具足八萬四千智門。如是一",
    "X38n0695_001:0698c13": "切諸功德法。名為如來自受用身。如來他受用身。",
    "X38n0695_001:0698c14": "具足八萬四千相好。居真淨土。說一乘法。令諸菩",
    "X38n0695_001:0698c15": "薩。受用大乘微妙法樂。一切如來。為化十地諸菩",
    "X38n0695_001:0698c16": "薩眾。現於十種他受用身。第一佛身。坐百葉蓮華。",
    "X38n0695_001:0698c17": "為初地菩薩。說百法明門。菩薩悟已。起大神通變",
    "X38n0695_001:0698c18": "化。滿於百佛世界。利益安樂無數眾生。第二佛身。",
    "X38n0695_001:0698c19": "坐千葉蓮華。為二地菩薩。說千法明門。菩薩悟已。",
    "X38n0695_001:0698c20": "起大神通變化。滿於千佛世界。利益安樂無量眾",
    "X38n0695_001:0698c21": "生。第三佛身。坐萬葉蓮華。為三地菩薩。說萬法明",
    "X38n0695_001:0698c22": "門。菩薩悟已。起大神通變化。滿萬佛國土。利益安",
    "X38n0695_001:0698c23": "樂無數眾生。如是如來。漸漸增長。乃至十地。他受",
    "X38n0695_001:0698c24": "用身。坐不可說妙寶蓮華。為十地菩薩。說不可說",
    "X38n0695_001:0699a01": "諸法明門。菩薩悟已。起大神通變化。滿於不可說",
    "X38n0695_001:0699a02": "佛微妙國土。利益安樂不可宣說。不可宣說。無量",
    "X38n0695_001:0699a03": "無邊。種類眾生。如是十身。皆坐七寶菩提樹王。證",
    "X38n0695_001:0699a04": "得無上菩提(此名應身)。一一華葉。各各為一三千世界。",
    "X38n0695_001:0699a05": "各有百億須彌山。及四大洲。一一諸贍部洲。有金",
    "X38n0695_001:0699a06": "剛座。菩提樹王。其諸化佛。各於樹下。破魔軍已。一",
    "X38n0695_001:0699a07": "時證得無上菩提。如是諸化佛身。各各具足三十",
    "X38n0695_001:0699a08": "二相。八十種好。為諸菩薩二乘凡夫。隨宜說三乘",
    "X38n0695_001:0699a09": "妙法。是諸化佛。皆悉名為佛變化身。如是二種應",
    "X38n0695_001:0699a10": "化身佛。雖現滅度。而此佛身。相續常住。偈云。為化",
    "X38n0695_001:0699a11": "地上諸菩薩。一佛現於十種身。隨機應現各不同。",
    "X38n0695_001:0699a12": "展轉倍增至無極。如是十佛成正覺。各坐七寶菩",
    "X38n0695_001:0699a13": "提樹。前佛入滅後佛成。不同化佛經劫現(應身。即他受用",
    "X38n0695_001:0699a14": "身。化身。即千百億化身。言倍增至無極。則豈止千百億而已。故其文云。百千萬至不可說。大小化佛。各坐",
    "X38n0695_001:0699a15": "菩提樹。即本經流通分云。微塵世界佛。是也)。為此大眾者。指千華上佛。",
    "X38n0695_001:0699a16": "及千百億釋迦。按上品。是時釋迦。擎接此世界大",
    "X38n0695_001:0699a17": "眾。還蓮華臺藏。見盧舍那佛。佛乃廣開示三賢十",
    "X38n0695_001:0699a18": "聖法門。為入佛果之根源。是知非止千佛。千百億。",
    "X38n0695_001:0699a19": "為大眾也恒河沙者。河在中天竺。濶四十里。沙細",
    "X38n0695_001:0699a20": "如麵。一河之沙。數尚無窮。況百千河之沙數。豈可",
    "X38n0695_001:0699a21": "能盡。故云不可說。不可說。亦十大數之第九數。以",
    "X38n0695_001:0699a22": "喻法門廣大。無窮無盡。今於無窮盡法門中。略說",
    "X38n0695_001:0699a23": "心地法門。如一毛頭許。猶百千河沙之一沙耳。法",
    "X38n0695_001:0699a24": "門雖廣。不出心地。舉心地。即該盡萬法。是亦以少",
    "X38n0695_001:0699b01": "攝廣也。涅槃經云。佛在林中。取少樹葉。告諸比丘。",
    "X38n0695_001:0699b02": "我覺了一切諸法。如大地草木葉等。為眾生說。如",
    "X38n0695_001:0699b03": "手中葉耳。亦同此喻也。",
    "X38n0695_001:0699b04": "是過去一切佛已說。未來佛當說。現在佛今說。三世",
    "X38n0695_001:0699b05": "菩薩已學。當學。今學。",
    "X38n0695_001:0699b06": "佛者。梵語具云佛陀。此云覺。覺具三義。一自覺。如",
    "X38n0695_001:0699b07": "大夢覺。此揀凡夫。二覺他。揀異二乘。三覺滿。揀異",
    "X38n0695_001:0699b08": "菩薩。由行滿果圓。故稱為佛。即惑業俱盡。福智圓",
    "X38n0695_001:0699b09": "滿之稱也。過去未來現在。是三世。今舍那所說。雖",
    "X38n0695_001:0699b10": "云一毛頭許。而實三世如來同說。三世菩薩同學。",
    "X38n0695_001:0699b11": "何也。心為萬法之源。舉心則萬法俱盡。故諸佛同",
    "X38n0695_001:0699b12": "說。大士同學。",
    "X38n0695_001:0699b13": "我已百劫修行是心地。號吾為盧舍那。汝諸佛轉我",
    "X38n0695_001:0699b14": "所說。與一切眾生開心地道。",
    "X38n0695_001:0699b15": "我者。乃如來八自在之真我。非凡夫執五蘊身心",
    "X38n0695_001:0699b16": "之妄我。劫者。梵語具云劫波簸陀。此云大時分。甚",
    "X38n0695_001:0699b17": "為久遠。非歲月可知。如瓔珞本業經云。譬如一里",
    "X38n0695_001:0699b18": "二里。乃至十里石。方廣亦然。以天衣重三銖。人中",
    "X38n0695_001:0699b19": "日月歲數。三年一拂。此石盡。名一小劫。若一里二",
    "X38n0695_001:0699b20": "里。乃至四十里。亦名小劫。又八十里石。方廣亦然",
    "X38n0695_001:0699b21": "以梵天衣。重三銖。即梵天中。百寶光明珠。為日月",
    "X38n0695_001:0699b22": "歲數。三年一拂。此石盡。名一中劫。又八百里石。方",
    "X38n0695_001:0699b23": "廣亦然。以淨居天衣。重三銖。即淨居天中。千寶光",
    "X38n0695_001:0699b24": "明鏡。為日月歲數。三年一拂。此石盡。名一大阿僧",
    "X38n0695_001:0699c01": "祗劫。若一里二里。乃至十里石盡。名一里劫二里",
    "X38n0695_001:0699c02": "劫五十里石盡。名五十里劫。百里石盡。名百里劫。",
    "X38n0695_001:0699c03": "千石里盡。名千里劫。萬里石盡。名萬里劫。一切賢",
    "X38n0695_001:0699c04": "聖。入是數量。修一切法門。時節久近得佛果。其數",
    "X38n0695_001:0699c05": "百劫。乃得等覺。若一切眾生。入是數者。得佛不久。",
    "X38n0695_001:0699c06": "若不入者。不名菩薩。今言百劫修行。而品上云。百",
    "X38n0695_001:0699c07": "阿僧祗劫。此或略文。準餘經多云。如來於三大阿",
    "X38n0695_001:0699c08": "僧祗劫修行。或過三大劫已。復於百劫中。修相好",
    "X38n0695_001:0699c09": "因。故云百劫。天台引智度。俱舍。婆沙等論云。如來",
    "X38n0695_001:0699c10": "從古釋迦。至尸棄佛。值七萬五千佛。名初阿僧祗",
    "X38n0695_001:0699c11": "(非七佛中。尸棄佛也)。從尸棄佛。至然燈佛。值七萬六千佛。名",
    "X38n0695_001:0699c12": "第二阿僧祗。得授記莂。號釋迦文。從然燈佛。至毗",
    "X38n0695_001:0699c13": "婆尸佛。值七萬七千佛。名第三阿僧祗滿。從初至",
    "X38n0695_001:0699c14": "此。修六度竟。更住百劫。修三十二相。八十種好因。",
    "X38n0695_001:0699c15": "故賢愚經云。佛言我三阿僧祗劫。精勤苦行。百劫",
    "X38n0695_001:0699c16": "修福。初阿僧祗劫。供養八萬八千諸佛。中阿僧祗",
    "X38n0695_001:0699c17": "劫。供養九萬九千諸佛。後阿僧祗劫。供養十萬諸",
    "X38n0695_001:0699c18": "佛世尊。出家持戒。具足尸波羅蜜乘。六度車。被忍",
    "X38n0695_001:0699c19": "辱鎧。於菩提樹下。坐金剛座。降伏魔王。得成佛道。",
    "X38n0695_001:0699c20": "按瓔珞經云。佛初發意。志求緣覺乘。閒居靜處。四",
    "X38n0695_001:0699c21": "十四億劫。無佛法聖眾。其間七十劫後。遇大通慧",
    "X38n0695_001:0699c22": "佛。演暢大乘。乃微信解。建功德業。復經十九劫。為",
    "X38n0695_001:0699c23": "大國王。供養清眾。周給貧乏。捨位出家。晏居寂念。",
    "X38n0695_001:0699c24": "心漸疲倦。往來生死。受報無數。由意無大誓。欲免",
    "X38n0695_001:0700a01": "自身患。復經六十劫。值遇寶纓佛。一乘無二道。不",
    "X38n0695_001:0700a02": "聞小節名。始從彼發意。弘誓心難沮。從彼至今日。",
    "X38n0695_001:0700a03": "七億阿僧祇。將護順正法。今乃自覺悟。須知七億",
    "X38n0695_001:0700a04": "已前。雖復勤苦修道。而無堅誓。終不能成等正覺。",
    "X38n0695_001:0700a05": "據此則百阿僧祗猶少。斯亦隨機所說。權實大小",
    "X38n0695_001:0700a06": "兩乘。化儀不同。今舍那以自己。所修證驗之成法。",
    "X38n0695_001:0700a07": "而告之。令他生信。依此心地法門。而傚修證也。汝",
    "X38n0695_001:0700a08": "諸佛轉我所說者。前說法。普為大眾。今付心印。非",
    "X38n0695_001:0700a09": "餘人所堪。故特囑千釋迦。傳我舍那佛語。示諸眾",
    "X38n0695_001:0700a10": "生。使上承而下布。稟法自有來也。與一切眾生開",
    "X38n0695_001:0700a11": "心地道者。然眾生心本虗通。良由無始劫來。為妄",
    "X38n0695_001:0700a12": "情惑業壅閉。故舍那囑千佛。傳我開心地之大道",
    "X38n0695_001:0700a13": "法門。令一切眾生。豁通本來之自心也。今此略敘。",
    "X38n0695_001:0700a14": "下文次第詳示。",
    "X38n0695_001:0700a15": "○二別囑。",
    "X38n0695_001:0700a16": "爾時蓮華臺藏世界。赫赫天光師子座上。盧舍那佛",
    "X38n0695_001:0700a17": "放光。光告千華上佛。持我心地法門品而去。復轉為",
    "X38n0695_001:0700a18": "千百億釋迦。及一切眾生。次第說我上心地法門品。",
    "X38n0695_001:0700a19": "汝等受持讀誦。一心而行。",
    "X38n0695_001:0700a20": "蓮華臺藏世界者。即華嚴海藏世界。藏以包含為",
    "X38n0695_001:0700a21": "義。由十方法界。悉在其中也。餘如下重頌中釋。赫",
    "X38n0695_001:0700a22": "赫天光師子座者。謂此座發光。高明顯著熾盛。猶",
    "X38n0695_001:0700a23": "如天光普照昞爍也。如來說無畏之法。外道魔王。",
    "X38n0695_001:0700a24": "悉皆歸降。猶師子之哮吼。飛禽走獸。盡皆潛伏。是",
    "X38n0695_001:0700b01": "以凡佛所坐之座。皆名師子座。又名法空座。亦表",
    "X38n0695_001:0700b02": "無畏。謂如來得法空故。故無所畏。上品云。舍那在",
    "X38n0695_001:0700b03": "百萬億紫金剛光明宮中。坐百萬億蓮華。赫赫光",
    "X38n0695_001:0700b04": "明座。是也。光告千華上佛者。如來心地。本絕名言",
    "X38n0695_001:0700b05": "聲色。今欲顯心地正法。還以心光而作佛事。故不",
    "X38n0695_001:0700b06": "以言告。而以光告也。斯則舍那光告千佛。千佛復",
    "X38n0695_001:0700b07": "轉為千百億釋迦。釋迦復為諸眾生說也。次第說",
    "X38n0695_001:0700b08": "我上心地法門品者。謂說品上菩薩次第修證十",
    "X38n0695_001:0700b09": "發趣等心地諸法門。以該此品下心地戒也。在心",
    "X38n0695_001:0700b10": "為受持。在口為讀誦。心口進修無二。故云一心而",
    "X38n0695_001:0700b11": "行。",
    "X38n0695_001:0700b12": "○三供養本尊。",
    "X38n0695_001:0700b13": "爾時千華上佛。千百億釋迦。從蓮華臺藏世界。赫赫",
    "X38n0695_001:0700b14": "師子座起。各各辭退。舉身放不可思議光。光皆化無",
    "X38n0695_001:0700b15": "量佛。一時以無量青黃赤白華。供養盧舍那佛。受持",
    "X38n0695_001:0700b16": "上說心地法門品竟。",
    "X38n0695_001:0700b17": "舍那以法付千華上佛。千佛復以法付千百億釋",
    "X38n0695_001:0700b18": "迦。各各承受。故各各辭退也。舉身放不可思議光",
    "X38n0695_001:0700b19": "者。諸佛之光。有常光放光。常光即本覺圓明。徧照",
    "X38n0695_001:0700b20": "法界。放光即所起神通。變現非一。然皆不離本源",
    "X38n0695_001:0700b21": "心地戒體而出。既是本源戒體。即言思路絕。故云",
    "X38n0695_001:0700b22": "不可思議也。光皆化無量佛者。無量亦不離心地。",
    "X38n0695_001:0700b23": "是則舍那心地。化為千佛。千佛化為千百億。千百",
    "X38n0695_001:0700b24": "億化為無量。復化無量妙華。還供本源心地佛。此",
    "X38n0695_001:0700c01": "亦表菩薩依心地戒體。福慧交修。而成萬德。還以",
    "X38n0695_001:0700c02": "萬德莊嚴自心也。",
    "X38n0695_001:0700c03": "○二二佛說法(分二)　初千華上佛說",
    "X38n0695_001:0700c04": "　二千百億釋迦說。",
    "X38n0695_001:0700c05": "○初千華上佛說。",
    "X38n0695_001:0700c06": "今先敘千華上佛現身於十處說法。後敘千百億",
    "X38n0695_001:0700c07": "釋迦亦現身於十處說法。十處者。一金剛座及妙",
    "X38n0695_001:0700c08": "光堂。二帝釋宮。三燄摩天。四兜率天。五化樂天。六",
    "X38n0695_001:0700c09": "他化天。七初禪天。八二禪天。九三禪天。十四禪天。",
    "X38n0695_001:0700c10": "此色界。第四禪。色究竟天頂。上無復有天矣(問。色究竟",
    "X38n0695_001:0700c11": "天上。無復有天。其無色界四空天。惟在何處。答其四空天。以受想行識四蘊成身。無有色質。人同碧落。界",
    "X38n0695_001:0700c12": "若虗空。故無處所。但隨其人。在於何處修證四空定。即名四空天。由其定超過四禪。故列於四禪之上耳)。",
    "X38n0695_001:0700c13": "各各從此蓮華臺藏世界而沒。沒已。入體性虗空華",
    "X38n0695_001:0700c14": "光三昧。還本源世界。閻浮提。菩提樹下。",
    "X38n0695_001:0700c15": "體性無相。故曰虗空。即本源心地。心地本具智用。",
    "X38n0695_001:0700c16": "是故心體雖空。而具足恒沙性德智光妙用。故曰",
    "X38n0695_001:0700c17": "體性華光。然如來三昧。本非出入。故云那伽常在",
    "X38n0695_001:0700c18": "定。無有不定時。又云。不起滅定。現諸威儀。示十法",
    "X38n0695_001:0700c19": "界像。導利眾生。今言入出者。以體用冥一。故云入。",
    "X38n0695_001:0700c20": "體用全彰。故云出。所謂百千定門。同歸一寂。無邊",
    "X38n0695_001:0700c21": "智海。不離本源。圭峯云。息諸分別。智與理冥。名為",
    "X38n0695_001:0700c22": "入。是也。三昧。此云正定。亦云正受。然三昧名體甚",
    "X38n0695_001:0700c23": "多。修證不一。如一切禪定。亦名定。亦名三昧。今言",
    "X38n0695_001:0700c24": "體性華光。是揀餘三昧也。閻浮提。此云勝金州。謂",
    "X38n0695_001:0701a01": "此南州之北。有大樹。名閻浮。樹下有河。河有紫金",
    "X38n0695_001:0701a02": "沙。故以為名。斯則樹因河為名。州從樹得稱。新云",
    "X38n0695_001:0701a03": "贍部洲。是也。菩提。此云道。乃道之極者。稱曰菩提。",
    "X38n0695_001:0701a04": "即大覺之道也。其樹本名畢鉢羅。因佛坐此樹下。",
    "X38n0695_001:0701a05": "成正覺道。故曰菩提。高數百尺。莖幹黃白。枝葉青",
    "X38n0695_001:0701a06": "翠。冬夏不凋。光鮮無變。每至二月十五如來涅槃",
    "X38n0695_001:0701a07": "日。葉皆凋落。頃之復故。華嚴經云。菩提樹。高顯殊",
    "X38n0695_001:0701a08": "特。金剛為身。瑠璃為幹。眾雜妙寶。以為枝條。寶葉",
    "X38n0695_001:0701a09": "扶疎。垂蔭如雲。寶華雜色。分枝布影。復以摩尼。而",
    "X38n0695_001:0701a10": "為其果。此是舍那他受用身。十地菩薩境界。非凡",
    "X38n0695_001:0701a11": "夫二乘所能見。然亦表佛三昧神通智光。影現莊",
    "X38n0695_001:0701a12": "嚴心地。還同體性華光也。釋迦由此修道。故曰還",
    "X38n0695_001:0701a13": "本源世界菩提樹下。",
    "X38n0695_001:0701a14": "從體性虗空華光三昧出。出已。方坐金剛千光王座。",
    "X38n0695_001:0701a15": "及妙光堂。說十世界海。復從座起。至帝釋宮。說十住。",
    "X38n0695_001:0701a16": "復從座起。至燄天中。說十行。復從座起。至第四天。說",
    "X38n0695_001:0701a17": "十迴向。復從座起。至化樂天。說十禪定。復從座起。至",
    "X38n0695_001:0701a18": "他化天。說十地。復至一禪中。說十金剛。復至二禪中。",
    "X38n0695_001:0701a19": "說十忍。復至三禪中。說十願。復至四禪中。摩醯首羅",
    "X38n0695_001:0701a20": "天王宮。說我本源蓮華臺藏世界。盧舍那佛。所說心",
    "X38n0695_001:0701a21": "地法門品。",
    "X38n0695_001:0701a22": "前明千釋迦。與千百億釋迦。皆先於舍那前。受菩",
    "X38n0695_001:0701a23": "薩戒藏已。乃入三昧。還本源世界。今明出三昧。現",
    "X38n0695_001:0701a24": "身十處說法。千光王座。在中天竺。摩竭陀國。王舍",
    "X38n0695_001:0701b01": "城之西二百里。菩提樹下。昔此世界初成。座與大",
    "X38n0695_001:0701b02": "地俱起。據三千大千界之中。下極金輪。上侵地際。",
    "X38n0695_001:0701b03": "金剛所成。周百餘步。賢劫千佛。皆坐此而入金剛",
    "X38n0695_001:0701b04": "定。成無上覺。故曰金剛千光王座。是如來修證聖",
    "X38n0695_001:0701b05": "道之所。亦曰道場。華嚴經云。其地堅固。金剛所成。",
    "X38n0695_001:0701b06": "上妙寶輪。及眾寶華。清淨摩尼。以為嚴飾。諸色相",
    "X38n0695_001:0701b07": "海。無邊顯現。乃至佛神力故。令此道場。一切莊嚴",
    "X38n0695_001:0701b08": "於中影現。如來所處宮殿樓閣。廣博嚴麗。充徧十",
    "X38n0695_001:0701b09": "方。眾色摩尼之所集成。種種寶華。以為莊校。堂榭",
    "X38n0695_001:0701b10": "樓閣。階砌戶牗。凡諸物象。備體莊嚴。其師子座。高",
    "X38n0695_001:0701b11": "廣妙好。摩尼為臺。蓮華為網。清淨妙寶。以為其輪。",
    "X38n0695_001:0701b12": "斯非大機菩薩。莫能覩之。凡夫二乘。惟見木菩提",
    "X38n0695_001:0701b13": "樹。座周百餘步。金身丈六耳。妙光堂者。眾寶莊嚴。",
    "X38n0695_001:0701b14": "故曰妙。寶輝互照。故曰光。亦名普光堂。又名普光",
    "X38n0695_001:0701b15": "明殿。在菩提樹西不遠。乃如來初成正覺時。梵王",
    "X38n0695_001:0701b16": "以七寶。建立此堂。帝釋建立七寶之座。放異光明。",
    "X38n0695_001:0701b17": "照菩提樹。佛坐座上七日放光。今寶變為石矣。華",
    "X38n0695_001:0701b18": "嚴經云。於普光明殿。坐蓮華藏師子之座。是也。十",
    "X38n0695_001:0701b19": "世界海者。詳見華嚴經。總而言之。一世界海。二眾",
    "X38n0695_001:0701b20": "生海。三法界安立海。四佛海。五佛波羅蜜海。六佛",
    "X38n0695_001:0701b21": "解脫海。七佛變化海。八佛演說海。九佛名號海。十",
    "X38n0695_001:0701b22": "佛壽量海。海以深廣為義。謂如來所說一切諸法。",
    "X38n0695_001:0701b23": "此十攝無不盡也。瓔珞經云。佛初得道。在此樹下。",
    "X38n0695_001:0701b24": "說十世界海法門時。有八萬無垢菩薩(等覺菩薩)。現身",
    "X38n0695_001:0701c01": "得佛。又云。有九十億人。入六入明門。復至普光法",
    "X38n0695_001:0701c02": "堂。說十佛國土。有百萬億人。入六入明門。乃至。至",
    "X38n0695_001:0701c03": "第六天摩尼堂。說十地。有百萬恒河沙人。入六入",
    "X38n0695_001:0701c04": "明門。○帝釋宮。梵語具云釋提桓因。此云能天主。",
    "X38n0695_001:0701c05": "謂能為三十三天主。其宮名殊勝殿。居須彌山頂。",
    "X38n0695_001:0701c06": "即欲界第二忉利天也。華嚴經云。爾時如來。威神",
    "X38n0695_001:0701c07": "力故。十方一切世界。一一四天下。閻浮提中。悉見",
    "X38n0695_001:0701c08": "如來。坐於樹下。各有菩薩。承佛神力。而演說法。靡",
    "X38n0695_001:0701c09": "不自謂恒對於佛。爾時世尊。不離一切菩提樹下。",
    "X38n0695_001:0701c10": "而上升須彌山頂。向帝釋殿。其餘一一上升。皆亦",
    "X38n0695_001:0701c11": "如是。疏云。如來不動覺樹。而昇釋天。體用無方。赴",
    "X38n0695_001:0701c12": "於物欲。其猶澄江一月。三舟共觀。一舟停住。二舟",
    "X38n0695_001:0701c13": "南北。南者見月千里隨南。北者見月千里隨北。停",
    "X38n0695_001:0701c14": "舟見月不移。是謂此月不離中流。而往南北。如來",
    "X38n0695_001:0701c15": "應現。類此可知。即體之用。無不普周。去住在緣。佛",
    "X38n0695_001:0701c16": "無動靜。不動而徧。以赴彼機。故經云。佛身充滿於",
    "X38n0695_001:0701c17": "法界。普現一切眾生前。隨緣赴感靡不周。而恒處",
    "X38n0695_001:0701c18": "此菩提座。是故如來不起真際。而普利羣生也。十",
    "X38n0695_001:0701c19": "住者。菩薩約位進修。從淺至深。以妙覺為極果。而",
    "X38n0695_001:0701c20": "始必以十信(十信如後出)為之先導。故妙覺由信而入。",
    "X38n0695_001:0701c21": "入則能住也。此下住行向地四位。諸經列名略異。",
    "X38n0695_001:0701c22": "即本經品上。堅信忍中。十發趣心。一捨心。二戒心。",
    "X38n0695_001:0701c23": "三忍心。四進心。五定心。六慧心。七願心。八護心。九",
    "X38n0695_001:0701c24": "喜心。十頂心。依瓔珞本業經。一發心住。二治地心",
    "X38n0695_001:0702a01": "住。三修行心住。四生貴心住。五具足方便心住。六",
    "X38n0695_001:0702a02": "正心住。七不退心住。八童真心住。九法王子心住。",
    "X38n0695_001:0702a03": "十灌頂心住。○燄天。梵語燄摩。或云夜摩。此云時",
    "X38n0695_001:0702a04": "分。是欲界第三天。其殿名曰寶堂。十行者。由前十",
    "X38n0695_001:0702a05": "住。進修功滿。自得己利而利他之行未成。故廣行",
    "X38n0695_001:0702a06": "饒益。隨順眾生。令其歡喜。即堅法忍中。十長養心。",
    "X38n0695_001:0702a07": "一慈心。二悲心。三喜心。四捨心。五施心。六好心。七",
    "X38n0695_001:0702a08": "益心。八同心。九定心。十慧心。瓔珞經云。一歡喜心",
    "X38n0695_001:0702a09": "行。二饒益心行。三無瞋恨心行。四無盡心行。五無",
    "X38n0695_001:0702a10": "癡亂心行。六善現心行。七無著心行。八尊重心行。",
    "X38n0695_001:0702a11": "九善法心行。十真實心行。○第四天。是欲界兜率",
    "X38n0695_001:0702a12": "天。梵語兜率。此云喜足。其殿名曰法光堂。十迴向",
    "X38n0695_001:0702a13": "者。十行功滿。起大悲心。救度眾生。迴轉十行之善。",
    "X38n0695_001:0702a14": "向於三處。一向真如實際。是所證故。二向無上菩",
    "X38n0695_001:0702a15": "提。是所求故。三向一切眾生。是所度故。復以能迴",
    "X38n0695_001:0702a16": "之心。及所迴善行。向彼萬類。圓滿萬行。等入法界。",
    "X38n0695_001:0702a17": "即上品。堅修忍中。十金剛心。一信心。二念心。三迴",
    "X38n0695_001:0702a18": "向心。四達心。五直心。六不退心。七大乘心。八無想",
    "X38n0695_001:0702a19": "心。九慧心。十不壞心。瓔珞經云。一救一切眾生。離",
    "X38n0695_001:0702a20": "眾生相迴向心。二不壞迴向心。三等一切佛迴向",
    "X38n0695_001:0702a21": "心。四至一切處迴向心。五無盡功德藏迴向心。六",
    "X38n0695_001:0702a22": "隨順平等善根迴向心。七隨順等觀一切眾生迴",
    "X38n0695_001:0702a23": "向心。八真如相迴向心。九無縛解脫迴向心。十入",
    "X38n0695_001:0702a24": "法界無量迴向心。○化樂天。是欲界第五天也。十",
    "X38n0695_001:0702b01": "禪定者。亦名十大三昧。諸大菩薩。乃能善入。入此",
    "X38n0695_001:0702b02": "三昧。得法界力。無有窮盡。得法王位。無量自在。生",
    "X38n0695_001:0702b03": "如來家。示現種種。廣大神通。一普光三昧。二妙光",
    "X38n0695_001:0702b04": "三昧。三次第遍往諸佛國土三昧。四清淨深心行",
    "X38n0695_001:0702b05": "三昧。五知過去莊嚴藏三昧。六智光明藏三昧。七",
    "X38n0695_001:0702b06": "了知一切世界佛莊嚴三昧。八眾生差別身三昧。",
    "X38n0695_001:0702b07": "九法界自在三昧。十無礙輪三昧。詳見華嚴十定",
    "X38n0695_001:0702b08": "品。然華嚴在十地後出。○他化天。是欲界第六天。",
    "X38n0695_001:0702b09": "其殿名摩尼寶藏。十地者。謂菩薩證此十地位。猶",
    "X38n0695_001:0702b10": "如大地。一切佛法。依此發生。瓔珞經云。地名持。持",
    "X38n0695_001:0702b11": "一切百萬阿僧祗功德。亦名生。生一切因果。故名",
    "X38n0695_001:0702b12": "地。即上品堅聖忍中十地。一體性平等地。二體性",
    "X38n0695_001:0702b13": "善慧地。三體性光明地。四體性爾炎地。五體性慧",
    "X38n0695_001:0702b14": "照地。六體性華光地。七體性滿足地。八體性佛吼",
    "X38n0695_001:0702b15": "地。九體性華嚴地。十體性入佛界地。瓔珞經云。一",
    "X38n0695_001:0702b16": "歡喜地。二離垢地。三明地。亦名發光地。四燄地。亦",
    "X38n0695_001:0702b17": "名燄慧地。五難勝地。六現前地。七遠行地。八不動",
    "X38n0695_001:0702b18": "地。九妙慧地。亦名善慧地。十法雲地(瓔珞經中。佛說住。行。向。地",
    "X38n0695_001:0702b19": "等覺。妙覺。六入法門甚詳)。○一禪。是色界初禪天也。十金剛者。",
    "X38n0695_001:0702b20": "按本經品上。及此品下文。即十迴向。然在第四天。",
    "X38n0695_001:0702b21": "已說十迴向。斯乃名同。義別。今依華嚴。出十金剛",
    "X38n0695_001:0702b22": "心。然本經。與華嚴。同時而說。後結集者。分為二部。",
    "X38n0695_001:0702b23": "謂菩薩願心。堅固不動。猶如金剛。一覺了諸法心。",
    "X38n0695_001:0702b24": "二化度眾生心。三莊嚴世界心。四善根迴向心。五",
    "X38n0695_001:0702c01": "奉事大師心。六實證諸法心。七廣行忍辱心。八長",
    "X38n0695_001:0702c02": "時修行心。九自行滿足心。十令他願滿心。○二禪。",
    "X38n0695_001:0702c03": "是色界第二禪天也。十忍者。得此忍。則得到於一",
    "X38n0695_001:0702c04": "切菩薩。無礙忍地。證一切佛法。無礙無盡。此乃等",
    "X38n0695_001:0702c05": "覺菩薩後心。斷盡微細無明所證也。一音聲忍。二",
    "X38n0695_001:0702c06": "順忍。三無生法忍。四如幻忍。五如燄忍。六如夢忍。",
    "X38n0695_001:0702c07": "七如響忍。八如影忍。九如化忍。十如空忍(詳見華嚴)。○",
    "X38n0695_001:0702c08": "三禪。是色界第三禪天也。十願者。華嚴經。列兩十",
    "X38n0695_001:0702c09": "願。前十願。一願成熟眾生。無有疲倦。二願具行眾",
    "X38n0695_001:0702c10": "善。淨諸世界。三願承事如來。常生尊重。四願護持",
    "X38n0695_001:0702c11": "正法。不惜軀命。五願以智觀察。入諸佛土。六願與",
    "X38n0695_001:0702c12": "諸菩薩。同一體性。七願入如來門。了一切法。八願",
    "X38n0695_001:0702c13": "見者生信。無不獲益。九願神力住世。盡未來劫。十",
    "X38n0695_001:0702c14": "願具普賢行。淨治一切種智之門。後十願。一禮敬",
    "X38n0695_001:0702c15": "諸佛願。二稱讚如來願。三廣修供養願。四懺悔業",
    "X38n0695_001:0702c16": "障願。五隨喜功德願。六請佛轉法輪願。七請佛住",
    "X38n0695_001:0702c17": "世願。八常隨佛學願。九恒順眾生願。十普皆迴向",
    "X38n0695_001:0702c18": "願。○四禪。是色界第四禪天也。摩醯首羅。此云大",
    "X38n0695_001:0702c19": "自在。得八自在。欲樂解脫。光明勝一切。居色界頂。",
    "X38n0695_001:0702c20": "主領大千世界。是十住菩薩。字威靈帝。佛前在四",
    "X38n0695_001:0702c21": "禪下。說住行向等諸法門。今最後在四禪。說心地",
    "X38n0695_001:0702c22": "法門。此第四禪。是色界最極之頂。此天王宮。過五",
    "X38n0695_001:0702c23": "淨居上。更無有天上於此者。故三乘教中。立此為",
    "X38n0695_001:0702c24": "淨土。是報身佛所居之處。密部云。過五淨居天。有",
    "X38n0695_001:0703a01": "毗盧遮那宮殿。是也。亦表萬法總歸一心之至極。",
    "X38n0695_001:0703a02": "最尊無上。復無有法上於心者。今此本源無為無",
    "X38n0695_001:0703a03": "相之法。非下地凡夫心識所測。惟佛與佛。乃能知",
    "X38n0695_001:0703a04": "之。",
    "X38n0695_001:0703a05": "○二千百億釋迦說。",
    "X38n0695_001:0703a06": "其餘千百億釋迦。亦復如是。無二無別。如賢劫品中",
    "X38n0695_001:0703a07": "說。",
    "X38n0695_001:0703a08": "上千佛如是覆述。說舍那心地法門。今千百億佛。",
    "X38n0695_001:0703a09": "亦如是覆述說。故云無二無別也。賢劫品。出大本",
    "X38n0695_001:0703a10": "中。已上經文。是結品上之末詞。古疏著於品下之",
    "X38n0695_001:0703a11": "初。以彰釋迦之本跡。令人了如指掌。故今仍其舊。",
    "X38n0695_001:0703a13": "佛說梵網經菩薩心地品下略疏卷一"
}