{
    "T29n1558_019:0098b13": "阿毘達磨俱舍論卷第十九",
    "T29n1558_019:0098b15": "尊者世親造",
    "T29n1558_019:0098b16": "三藏法師玄奘奉　詔譯",
    "T29n1558_019:0098b17": "分別隨眠品第五之一",
    "T29n1558_019:0098b18": "前言世別皆由業生。業由隨眠方得生",
    "T29n1558_019:0098b19": "長。離隨眠業無感有能。所以者何。隨眠有",
    "T29n1558_019:0098b20": "幾。頌曰。",
    "T29n1558_019:0098b21": "　隨眠諸有本　　此差別有六",
    "T29n1558_019:0098b22": "　謂貪瞋亦慢　　無明見及疑",
    "T29n1558_019:0098b23": "論曰。由此隨眠是諸有本故業離此無感",
    "T29n1558_019:0098b24": "有能。何故隨眠能為有本。以諸煩惱現起",
    "T29n1558_019:0098b25": "能為十種事故。一堅根本。二立相續。三",
    "T29n1558_019:0098b26": "治自田。四引等流。五發業有。六攝自具。七",
    "T29n1558_019:0098b27": "迷所緣。八導識流。九越善品。十廣縛義。令",
    "T29n1558_019:0098b28": "不能越自界地故。由此隨眠能為有本。",
    "T29n1558_019:0098b29": "故業因此有感有能。此略應知差別有六。",
    "T29n1558_019:0098c01": "謂貪瞋慢無明見疑。頌說亦言。意顯慢等亦",
    "T29n1558_019:0098c02": "由貪力於境隨增。由貪隨增義如後辯。及",
    "T29n1558_019:0098c03": "聲顯六體各不同。若諸隨眠體唯有六。何緣",
    "T29n1558_019:0098c04": "經說有七隨眠。頌曰。",
    "T29n1558_019:0098c05": "　六由貪異七　　有貪上二界",
    "T29n1558_019:0098c06": "　於內門轉故　　為遮解脫想",
    "T29n1558_019:0098c07": "論曰。即前所說六隨眠中分貪為二。故經",
    "T29n1558_019:0098c08": "說七。何等為七。一欲貪隨眠。二瞋隨眠。三",
    "T29n1558_019:0098c09": "有貪隨眠。四慢隨眠。五無明隨眠。六見隨眠。",
    "T29n1558_019:0098c10": "七疑隨眠。欲貪隨眠依何義釋。為欲貪體",
    "T29n1558_019:0098c11": "即是隨眠。為是欲貪之隨眠義。於餘六義",
    "T29n1558_019:0098c12": "徵問亦爾。若爾何失。二俱有過。若欲貪體",
    "T29n1558_019:0098c13": "即是隨眠。便違契經。如契經說。若有一類。",
    "T29n1558_019:0098c14": "非於多時為欲貪纏纏心而住。設心暫爾",
    "T29n1558_019:0098c15": "起欲貪纏尋如實知出離方便。彼由此故",
    "T29n1558_019:0098c16": "於欲貪纏能正遣除并隨眠斷。若是欲貪之",
    "T29n1558_019:0098c17": "隨眠義。隨眠應是心不相應。便違對法。如",
    "T29n1558_019:0098c18": "本論說。欲貪隨眠三根相應。毘婆沙師作如",
    "T29n1558_019:0098c19": "是說。欲貪等體即是隨眠。豈不違經。無違",
    "T29n1558_019:0098c20": "經失。并隨眠者并隨縛故。或經於得假說",
    "T29n1558_019:0098c21": "隨眠。如火等中立苦等想。阿毘達磨依實",
    "T29n1558_019:0098c22": "相說。即諸煩惱說名隨眠。由此隨眠是相",
    "T29n1558_019:0098c23": "應法。何理為證知定相應。以諸隨眠染惱",
    "T29n1558_019:0098c24": "心故。覆障心故。能違善故。謂隨眠力能染",
    "T29n1558_019:0098c25": "惱心。未生善不生。已生善退失。故隨眠體",
    "T29n1558_019:0098c26": "非不相應。若不相應能為此事。則諸善法應",
    "T29n1558_019:0098c27": "無起時。以不相應恒現前故。既諸善法容",
    "T29n1558_019:0098c28": "有起時。故知隨眠是相應法。此皆非證。所",
    "T29n1558_019:0098c29": "以者何。若許隨眠非相應者。不許上三事",
    "T29n1558_019:0099a01": "是隨眠所為。然經部師所說最善。經部於此",
    "T29n1558_019:0099a02": "所說如何。彼說欲貪之隨眠義。然隨眠體非",
    "T29n1558_019:0099a03": "心相應。非不相應。無別物故。煩惱睡位說",
    "T29n1558_019:0099a04": "名隨眠。於覺位中即名纏故。何名為睡。謂",
    "T29n1558_019:0099a05": "不現行種子隨逐。何名為覺。謂諸煩惱現",
    "T29n1558_019:0099a06": "起纏心。何等名為煩惱種子。謂自體上差別",
    "T29n1558_019:0099a07": "功能。從煩惱生能生煩惱。如念種子是證",
    "T29n1558_019:0099a08": "智生能生當念功能差別。又如芽等有前",
    "T29n1558_019:0099a09": "果生能生後果功能差別。若執煩惱別有",
    "T29n1558_019:0099a10": "隨眠心不相應名煩惱種。應許念種非",
    "T29n1558_019:0099a11": "但功能別有不相應能引生後念。此既不",
    "T29n1558_019:0099a12": "爾。彼云何然。差別因緣不可得故。若爾六",
    "T29n1558_019:0099a13": "六契經相違。經說於樂受有貪隨眠故。經",
    "T29n1558_019:0099a14": "但說有。不言爾時即有隨眠。何所違害。",
    "T29n1558_019:0099a15": "於何時有。於彼睡時。或假於因立隨眠想。",
    "T29n1558_019:0099a16": "傍論且止。應辯正論。言貪分二。謂欲有貪。",
    "T29n1558_019:0099a17": "此中有貪以何為體。謂色無色二界中貪此。",
    "T29n1558_019:0099a18": "名何因唯於彼立。彼貪多託內門轉故。謂",
    "T29n1558_019:0099a19": "彼二界多起定貪。一切定貪於內門轉故。唯",
    "T29n1558_019:0099a20": "於彼立有貪名。又由有人於上二界起解",
    "T29n1558_019:0099a21": "脫想。為遮彼故。謂於上界立有貪名。顯",
    "T29n1558_019:0099a22": "彼所緣非真解脫。此中自體立以有名。彼諸",
    "T29n1558_019:0099a23": "有情多於等至及所依止深生味著故。說",
    "T29n1558_019:0099a24": "彼唯味著自體。非味著境。離欲貪故。由",
    "T29n1558_019:0099a25": "此唯彼立有貪名。既說有貪在上二界。義",
    "T29n1558_019:0099a26": "准欲界貪名欲貪。故於頌中不別顯示。即",
    "T29n1558_019:0099a27": "上所說六種隨眠。於本論中復分為十。如",
    "T29n1558_019:0099a28": "何成十。頌曰。",
    "T29n1558_019:0099a29": "　六由見異十　　異謂有身見",
    "T29n1558_019:0099b01": "　邊執見邪見　　見取戒禁取",
    "T29n1558_019:0099b02": "論曰。六隨眠中見行異為五。餘非見五積",
    "T29n1558_019:0099b03": "數總成十故於十中五是見性。一有身見。",
    "T29n1558_019:0099b04": "二邊執見。三邪見。四見取。五戒禁取。五非",
    "T29n1558_019:0099b05": "見性。一貪二瞋三慢四無明五疑。又即所說",
    "T29n1558_019:0099b06": "六種隨眠。於本論中說九十八。依何義",
    "T29n1558_019:0099b07": "說九十八耶。頌曰。",
    "T29n1558_019:0099b08": "　六行部界異　　故成九十八",
    "T29n1558_019:0099b09": "　欲見苦等斷　　十七七八四",
    "T29n1558_019:0099b10": "　謂如次具離　　三二見見疑",
    "T29n1558_019:0099b11": "　色無色除瞋　　餘等如欲說",
    "T29n1558_019:0099b12": "論曰。六種隨眠由行部界有差別故成九",
    "T29n1558_019:0099b13": "十八。謂於六中由見行異分別為十。如前",
    "T29n1558_019:0099b14": "已辯。即此所辯十種隨眠。部界不同成九十",
    "T29n1558_019:0099b15": "八。部謂見四諦修所斷五部。界謂欲色無色",
    "T29n1558_019:0099b16": "三界。且於欲界五部不同乘十隨眠成三",
    "T29n1558_019:0099b17": "十六。謂見苦諦至修所斷。如次有十七七",
    "T29n1558_019:0099b18": "八四。即上五部。於十隨眠一二一一如其",
    "T29n1558_019:0099b19": "次第。具離三見二見見疑。謂見苦諦所斷具",
    "T29n1558_019:0099b20": "十。見集滅諦所斷各七。離有身見邊見",
    "T29n1558_019:0099b21": "戒取。見道諦所斷八。離有身見及邊執見。",
    "T29n1558_019:0099b22": "修所斷四。離見及疑。如是合成三十六種。",
    "T29n1558_019:0099b23": "前三十二名見所斷。纔見諦時彼則斷故。最",
    "T29n1558_019:0099b24": "後有四名修所斷。見四諦已後後時中數",
    "T29n1558_019:0099b25": "數習道彼方斷故。如是已顯。十隨眠中薩迦",
    "T29n1558_019:0099b26": "耶見唯在一部。謂見苦所斷。邊執見亦爾。",
    "T29n1558_019:0099b27": "戒禁取通在二部。謂見苦見道所斷。邪見通",
    "T29n1558_019:0099b28": "四部。謂見苦集滅道所斷。見取疑亦爾。餘貪",
    "T29n1558_019:0099b29": "等四各通五部。謂見四諦及修所斷。此中",
    "T29n1558_019:0099c01": "何相見苦所斷。乃至何相是修所斷。若緣",
    "T29n1558_019:0099c02": "見此所斷為境名見此所斷。餘名修所斷。",
    "T29n1558_019:0099c03": "如是六中見分十二。疑分為四。餘四各五。",
    "T29n1558_019:0099c04": "故欲界中有三十六。色無色界五部各除瞋。",
    "T29n1558_019:0099c05": "餘與欲同。故各三十一。由是本論以六隨",
    "T29n1558_019:0099c06": "眠行部界殊說九十八。於此所辯九十",
    "T29n1558_019:0099c07": "八中八十八見所斷。忍所害故。十隨眠修所",
    "T29n1558_019:0099c08": "斷。智所害故。如是所說見修所斷為決定",
    "T29n1558_019:0099c09": "爾。不爾云何。頌曰。",
    "T29n1558_019:0099c10": "　忍所害隨眠　　有頂唯見斷",
    "T29n1558_019:0099c11": "　餘通見修斷　　智所害唯修",
    "T29n1558_019:0099c12": "論曰。忍聲通說法類智忍。於忍所害諸",
    "T29n1558_019:0099c13": "隨眠中有頂地攝唯見所斷。唯類智忍方能",
    "T29n1558_019:0099c14": "斷故。餘八地攝通見修斷。謂聖者斷唯見非",
    "T29n1558_019:0099c15": "修。法類智忍如應斷故。若異生斷唯修非",
    "T29n1558_019:0099c16": "見。數習世俗智所斷故。智所害諸隨眠。一",
    "T29n1558_019:0099c17": "切地攝。唯修所斷。以諸聖者及諸異生。如其",
    "T29n1558_019:0099c18": "所應。皆由數習無漏世俗智所斷故。有餘",
    "T29n1558_019:0099c19": "師說。外道諸仙不能伏斷見所斷惑。如大",
    "T29n1558_019:0099c20": "分別諸業契經說。離欲貪諸外道類有緣",
    "T29n1558_019:0099c21": "欲界邪見現行。及梵網經亦說。彼類有緣",
    "T29n1558_019:0099c22": "欲界諸見現行。謂於前際分別論者。有",
    "T29n1558_019:0099c23": "執全常。有執一分。有執諸法無因生等。",
    "T29n1558_019:0099c24": "非色界惑緣欲界生。於欲界境已離貪故。",
    "T29n1558_019:0099c25": "定是欲界諸見未斷。毘婆沙師釋彼經義。起",
    "T29n1558_019:0099c26": "見時暫退。如提婆達多。由行有殊分見",
    "T29n1558_019:0099c27": "為五。名先已列。自體如何。頌曰。",
    "T29n1558_019:0099c28": "　我我所斷常　　撥無劣謂勝",
    "T29n1558_019:0099c29": "　非因道妄謂　　是五見自體",
    "T29n1558_019:0100a01": "論曰。執我及我所是薩迦耶見。壞故名薩。",
    "T29n1558_019:0100a02": "聚謂迦耶。即是無常和合蘊義。迦耶即薩",
    "T29n1558_019:0100a03": "名薩迦耶。此薩迦耶即五取蘊。為遮常一",
    "T29n1558_019:0100a04": "想故立此名。要此想為先方執我故。毘婆",
    "T29n1558_019:0100a05": "沙者作如是釋。有故名薩。身義如前。勿",
    "T29n1558_019:0100a06": "無所緣計我我所。故說此見緣於有身。緣",
    "T29n1558_019:0100a07": "薩迦耶而起此見。故標此見名薩迦耶。諸",
    "T29n1558_019:0100a08": "見但緣有漏法者。皆應標以薩迦耶名。",
    "T29n1558_019:0100a09": "然佛但於我我所執摽此名者。令知此",
    "T29n1558_019:0100a10": "見緣薩迦耶。非我我所。以我我所畢竟無",
    "T29n1558_019:0100a11": "故。如契經說。苾芻當知。世間沙門婆羅門",
    "T29n1558_019:0100a12": "等。諸有執我等隨觀見一切。唯於五取蘊",
    "T29n1558_019:0100a13": "起。即於所執我我所事執斷執常名邊執",
    "T29n1558_019:0100a14": "見。以妄執取斷常邊故。於實有體苦等諦",
    "T29n1558_019:0100a15": "中。起見撥無名為邪見。一切妄見皆顛倒轉",
    "T29n1558_019:0100a16": "並應名邪。而但撥無名邪見者。以過甚故。",
    "T29n1558_019:0100a17": "如說臭酥惡執惡等。此唯損減。餘增益故。",
    "T29n1558_019:0100a18": "於劣謂勝名為見取。有漏名劣。聖所斷故。",
    "T29n1558_019:0100a19": "執劣為勝總名見取。理實應立見等取名。",
    "T29n1558_019:0100a20": "略去等言。但名見取。於非因道謂因道",
    "T29n1558_019:0100a21": "見。一切總說名戒禁取。如大自在生主。或餘",
    "T29n1558_019:0100a22": "非世間因妄起因執。投水火等種種邪行。",
    "T29n1558_019:0100a23": "非生天因妄起因執唯受持戒禁。數相應",
    "T29n1558_019:0100a24": "智等。非解脫道妄起道執。理實應立戒禁",
    "T29n1558_019:0100a25": "等取名。略去等言但名戒禁取。是謂五見",
    "T29n1558_019:0100a26": "自體。應知。若於非因起是因見。此見何故",
    "T29n1558_019:0100a27": "非見集斷。頌曰。",
    "T29n1558_019:0100a28": "　於大自在等　　非因妄執因",
    "T29n1558_019:0100a29": "　從常我倒生　　故唯見苦斷",
    "T29n1558_019:0100b01": "論曰。執大自在生主或餘為世間因生世",
    "T29n1558_019:0100b02": "間者。必先計度彼體是常一我作者方起",
    "T29n1558_019:0100b03": "因執。纔見苦時於自在等。常執我執永斷無",
    "T29n1558_019:0100b04": "餘故。彼所生因執亦斷。若爾有執投水火",
    "T29n1558_019:0100b05": "等種種邪行是生天因。或執但由受持戒",
    "T29n1558_019:0100b06": "禁等便得清淨。不應見苦斷。然本論說",
    "T29n1558_019:0100b07": "有諸外道。起如是見立如是論。若有士",
    "T29n1558_019:0100b08": "夫補特伽羅受持牛戒鹿戒狗戒便得清淨",
    "T29n1558_019:0100b09": "解脫出離。永超眾苦樂至超苦樂處。如是",
    "T29n1558_019:0100b10": "等類非因執因。一切應知。是戒禁取見苦",
    "T29n1558_019:0100b11": "所斷。如彼廣說。此復何因是見苦斷。迷苦",
    "T29n1558_019:0100b12": "諦故有太過失。緣有漏惑皆迷苦故。復有",
    "T29n1558_019:0100b13": "何相別戒禁取。可說彼為見道所斷。諸緣",
    "T29n1558_019:0100b14": "見道所斷法生。彼亦應名迷苦諦故。又緣",
    "T29n1558_019:0100b15": "道諦邪見及疑。若撥若疑無解脫道。如何即",
    "T29n1558_019:0100b16": "執此能得永清淨。若彼撥無真解脫道。妄",
    "T29n1558_019:0100b17": "執別有餘清淨因。是則執餘能得清淨。非",
    "T29n1558_019:0100b18": "邪見等。此緣見道所斷諸法。理亦不成。又",
    "T29n1558_019:0100b19": "若有緣見集滅諦所斷邪見等執為清淨因。",
    "T29n1558_019:0100b20": "此復何因非見彼斷。故所執義應更思擇。",
    "T29n1558_019:0100b21": "如前所說。常我倒生。為但有斯二種顛倒。",
    "T29n1558_019:0100b22": "應知顛倒總有四種。一於無常執常顛",
    "T29n1558_019:0100b23": "倒。二於諸苦執樂顛倒。三於不淨執淨顛",
    "T29n1558_019:0100b24": "倒。四於無我執我顛倒。如是四倒其體云",
    "T29n1558_019:0100b25": "何。頌曰。",
    "T29n1558_019:0100b26": "　四顛倒自體　　謂從於三見",
    "T29n1558_019:0100b27": "　唯倒推增故　　想心隨見力",
    "T29n1558_019:0100b28": "論曰。從於三見立四倒體。謂邊見中唯取",
    "T29n1558_019:0100b29": "常見以為常倒。諸見取中取計樂淨為樂",
    "T29n1558_019:0100c01": "淨倒。有身見中唯取我見以為我倒。有",
    "T29n1558_019:0100c02": "說。我倒攝身見全。我倒如何攝我所見。如何",
    "T29n1558_019:0100c03": "不攝。由倒纏故。諸有計我。於彼事中有",
    "T29n1558_019:0100c04": "自在力是我所見。此即我見由二門轉。是",
    "T29n1558_019:0100c05": "我屬我。若是別見由我為我見亦應別。何",
    "T29n1558_019:0100c06": "故餘惑非顛倒體。要具三因勝者成倒。言",
    "T29n1558_019:0100c07": "三因者。一向倒故。推度性故。妄增益故。謂戒",
    "T29n1558_019:0100c08": "禁取非一向倒。緣少淨故。斷見邪見非妄",
    "T29n1558_019:0100c09": "增益。無門轉故。所餘煩惱不能推度。非見",
    "T29n1558_019:0100c10": "性故。由具三因勝者成倒。是故餘惑非顛",
    "T29n1558_019:0100c11": "倒體。若爾何故契經中言於無常計常。有",
    "T29n1558_019:0100c12": "想心見倒。於苦不淨無我亦然。理實應知。",
    "T29n1558_019:0100c13": "唯見是倒。想心隨見亦立倒名。與見相應",
    "T29n1558_019:0100c14": "行相同故。若爾何故不說受等。彼於世",
    "T29n1558_019:0100c15": "間不極成故。謂心想倒世間極成。受等不",
    "T29n1558_019:0100c16": "然。故經不說。如是諸倒預流已斷。見及相",
    "T29n1558_019:0100c17": "應見所斷故。有餘部說。倒有十二。謂於無",
    "T29n1558_019:0100c18": "常計常倒中有想心見三種顛倒。乃至於",
    "T29n1558_019:0100c19": "無我計我倒亦爾。於中八唯見斷。四通見",
    "T29n1558_019:0100c20": "修斷。謂樂淨想心。若謂不然。未離欲聖離",
    "T29n1558_019:0100c21": "樂淨想。寧起欲貪。毘婆沙師不許此義。若",
    "T29n1558_019:0100c22": "有樂淨想心現行。便許聖者有樂淨倒。聖",
    "T29n1558_019:0100c23": "者亦起有情想心。是則亦應許有我倒。非",
    "T29n1558_019:0100c24": "於女等及於自身離有情想心有起欲",
    "T29n1558_019:0100c25": "貪故。由契經說。若有多聞諸聖弟子。於苦",
    "T29n1558_019:0100c26": "聖諦如實見知。乃至爾時彼聖弟子。無常計",
    "T29n1558_019:0100c27": "常想心見倒皆已永斷。乃至廣說。故知想心",
    "T29n1558_019:0100c28": "唯取見倒相應力起。是倒非餘。然聖有時",
    "T29n1558_019:0100c29": "暫迷亂故。率爾於境欲貪現前。如於旋火輪",
    "T29n1558_019:0101a01": "畫藥叉迷亂。若爾何故尊者慶喜告彼尊",
    "T29n1558_019:0101a02": "者辯自在言。",
    "T29n1558_019:0101a03": "　由有想亂倒　　故汝心燋熱",
    "T29n1558_019:0101a04": "　遠離彼想已　　貪息心便淨",
    "T29n1558_019:0101a05": "故有餘師復作是說。八想心倒學未全斷。如",
    "T29n1558_019:0101a06": "是八種纏。由如實見知聖諦方得永斷。",
    "T29n1558_019:0101a07": "離此無餘永斷方便。故此所說不違彼經。",
    "T29n1558_019:0101a08": "為唯見隨眠有多差別。為餘亦有。慢亦有。",
    "T29n1558_019:0101a09": "云何。頌曰。",
    "T29n1558_019:0101a10": "　慢七九從三　　皆通見脩斷",
    "T29n1558_019:0101a11": "　聖如殺纏等　　有脩斷不行",
    "T29n1558_019:0101a12": "論曰。且慢隨眠差別有七。一慢二過慢三慢",
    "T29n1558_019:0101a13": "過慢四我慢五增上慢六卑慢七邪慢。令心",
    "T29n1558_019:0101a14": "高舉總立慢名。行轉不同故分七種。於劣",
    "T29n1558_019:0101a15": "於等如其次第謂己為勝謂己為等令心",
    "T29n1558_019:0101a16": "高舉總說為慢。於等於勝如其次第謂",
    "T29n1558_019:0101a17": "勝謂等總名過慢。於勝謂勝名慢過慢。於",
    "T29n1558_019:0101a18": "五取蘊執我我所令心高舉名為我慢。於",
    "T29n1558_019:0101a19": "未證得殊勝德中謂已證得名增上慢。於",
    "T29n1558_019:0101a20": "多分勝謂己少劣名為卑慢。於無德中謂",
    "T29n1558_019:0101a21": "己有德名為邪慢。然本論說慢類有九。一",
    "T29n1558_019:0101a22": "我勝慢類。二我等慢類。三我劣慢類。四有勝",
    "T29n1558_019:0101a23": "我慢類。五有等我慢類。六有劣我慢類。七無",
    "T29n1558_019:0101a24": "勝我慢類。八無等我慢類。九無劣我慢類。如",
    "T29n1558_019:0101a25": "是九種從前七慢三中離出。從三者何。謂",
    "T29n1558_019:0101a26": "從前慢過慢卑慢。如是三慢若依見生行。",
    "T29n1558_019:0101a27": "次有殊成三三類。初三如次即過慢慢",
    "T29n1558_019:0101a28": "卑慢。中三如次即卑慢慢過慢。後三如次",
    "T29n1558_019:0101a29": "即慢過慢卑慢。於多分勝謂己少劣卑慢",
    "T29n1558_019:0101b01": "可成。有高處故。無劣我慢高處是何。謂於",
    "T29n1558_019:0101b02": "如是自所愛樂勝有情聚雖於己身知極",
    "T29n1558_019:0101b03": "下劣而自尊重。如是且依發智論釋。依",
    "T29n1558_019:0101b04": "品類足釋慢類者。且我勝慢從三慢出。",
    "T29n1558_019:0101b05": "謂慢過慢慢過慢三。由觀劣等勝境別",
    "T29n1558_019:0101b06": "故。如是七慢何所斷耶。一切皆通見修所",
    "T29n1558_019:0101b07": "斷。諸脩所斷聖未斷時為可現行。此不決",
    "T29n1558_019:0101b08": "定。謂有脩所斷。而聖定不行。如殺生纏",
    "T29n1558_019:0101b09": "是脩所斷。而諸聖者必不現行。殺生纏者。",
    "T29n1558_019:0101b10": "顯由此惑發起故思斷眾生命。等言為顯",
    "T29n1558_019:0101b11": "盜婬誑纏無有愛全有愛一分。無有名何法。",
    "T29n1558_019:0101b12": "謂三界無常於此貪求名無有愛。有愛一",
    "T29n1558_019:0101b13": "分謂願當為藹羅筏拏大龍王等。此諸纏",
    "T29n1558_019:0101b14": "愛一切皆緣脩所斷故唯脩所斷。已說慢",
    "T29n1558_019:0101b15": "類等。有是脩所斷。何緣聖者未斷不起。",
    "T29n1558_019:0101b16": "頌曰。",
    "T29n1558_019:0101b17": "　慢類等我慢　　惡作中不善",
    "T29n1558_019:0101b18": "　聖者而不起　　見疑所增故",
    "T29n1558_019:0101b19": "論曰。等言為顯殺等諸纏無有愛全有愛一",
    "T29n1558_019:0101b20": "分。此慢類等我慢惡悔。是見及疑親所增",
    "T29n1558_019:0101b21": "長。雖脩所斷而由見疑背已折故。聖不能",
    "T29n1558_019:0101b22": "起。謂慢類我慢有身見所增。殺生等纏邪",
    "T29n1558_019:0101b23": "見所增。諸無有愛斷見所增。有愛一分常",
    "T29n1558_019:0101b24": "見所增。不善惡作是疑所增。故聖身中皆",
    "T29n1558_019:0101b25": "定不起。九十八隨眠中幾是遍行幾非遍行。",
    "T29n1558_019:0101b26": "頌曰。",
    "T29n1558_019:0101b27": "　見苦集所斷　　諸見疑相應",
    "T29n1558_019:0101b28": "　及不共無明　　遍行自界地",
    "T29n1558_019:0101b29": "　於中除二見　　餘九能上緣",
    "T29n1558_019:0101c01": "　除得餘隨行　　亦是遍行攝",
    "T29n1558_019:0101c02": "論曰。唯見苦集所斷見疑及彼相應不共無",
    "T29n1558_019:0101c03": "明力。能遍行自界地五部故。此十一皆得遍",
    "T29n1558_019:0101c04": "行名。謂七見二疑二無明十一。如是十一",
    "T29n1558_019:0101c05": "於自界地五部諸法遍緣。隨眠為因遍生",
    "T29n1558_019:0101c06": "五部染法。依此三義立遍行名。此中所言",
    "T29n1558_019:0101c07": "遍緣五部。為約漸次。為約頓緣。若漸次緣",
    "T29n1558_019:0101c08": "餘亦應遍。若頓緣者誰復普於欲界諸法頓",
    "T29n1558_019:0101c09": "計為勝能得清淨或世間因。不說頓緣自",
    "T29n1558_019:0101c10": "界地一切。然說有力能頓緣五部。雖爾遍",
    "T29n1558_019:0101c11": "行亦非唯此。以於是處有我見行。是處",
    "T29n1558_019:0101c12": "必應起我愛慢。若於是處淨勝見行。是處",
    "T29n1558_019:0101c13": "必應希求高舉。是則愛慢應亦遍行。若爾頓",
    "T29n1558_019:0101c14": "緣見脩斷故。應言此二何所斷耶。應言",
    "T29n1558_019:0101c15": "脩所斷。雜緣境故。或應見所斷。見力引故。",
    "T29n1558_019:0101c16": "毘婆沙師作如是說。此二煩惱自相非共。",
    "T29n1558_019:0101c17": "無頓緣力故非遍行。是故遍行唯此十一。",
    "T29n1558_019:0101c18": "餘非。准此不說自成。於十一中除身邊見。",
    "T29n1558_019:0101c19": "所餘九種亦能上緣。上言正明上界上地。兼",
    "T29n1558_019:0101c20": "顯無有緣下隨眠。此九雖能通緣自上。",
    "T29n1558_019:0101c21": "然理無有自上頓緣。於緣上中且約界",
    "T29n1558_019:0101c22": "說。或唯緣一或二合緣。故本論言。有諸隨",
    "T29n1558_019:0101c23": "眠是欲界繫緣色界繫。有諸隨眠是欲界",
    "T29n1558_019:0101c24": "繫緣無色界繫。有諸隨眠是欲界繫緣色",
    "T29n1558_019:0101c25": "無色界繫。有諸隨眠是色界繫緣無色界繫。",
    "T29n1558_019:0101c26": "約地分別准界應思。生在欲界若緣大梵",
    "T29n1558_019:0101c27": "起有情見。或起常見。如何身邊見不緣上",
    "T29n1558_019:0101c28": "界地。不執彼為我我所故。邊見必由身見",
    "T29n1558_019:0101c29": "起故。若爾計彼為有情常是何見攝。對法",
    "T29n1558_019:0102a01": "者言。此二非見是邪智攝。何緣所餘緣彼",
    "T29n1558_019:0102a02": "是見。此亦緣彼而非見耶。以宗為量故作",
    "T29n1558_019:0102a03": "是說。為遍行體唯是隨眠。不爾。云何并隨",
    "T29n1558_019:0102a04": "行法。謂上所說十一隨眠并彼隨行皆遍行",
    "T29n1558_019:0102a05": "攝。然除彼得。非一果故。由此故有作是",
    "T29n1558_019:0102a06": "問言。諸遍行隨眠皆遍行因不。答言。於此",
    "T29n1558_019:0102a07": "應作四句。第一句者。謂未來世遍行隨眠。",
    "T29n1558_019:0102a08": "第二句者。謂過現世彼俱有法。第三第四",
    "T29n1558_019:0102a09": "如理應辯。九十八隨眠中。幾緣有漏。幾緣",
    "T29n1558_019:0102a10": "無漏。頌曰。",
    "T29n1558_019:0102a11": "　見滅道所斷　　邪見疑相應",
    "T29n1558_019:0102a12": "　及不共無明　　六能緣無漏",
    "T29n1558_019:0102a13": "　於中緣滅者　　唯緣自地滅",
    "T29n1558_019:0102a14": "　緣道六九地　　由別治相因",
    "T29n1558_019:0102a15": "　貪瞋慢二取　　並非無漏緣",
    "T29n1558_019:0102a16": "　應離境非怨　　靜淨勝性故",
    "T29n1558_019:0102a17": "論曰。唯見滅道所斷邪見疑彼相應不共無",
    "T29n1558_019:0102a18": "明。各三成六。能緣無漏。餘緣有漏准此",
    "T29n1558_019:0102a19": "自成。於此六中緣滅諦者。各以自地滅為",
    "T29n1558_019:0102a20": "所緣。滅互相望非因果故。謂欲界繫三種隨",
    "T29n1558_019:0102a21": "眠。唯緣欲界諸行擇滅。乃至有頂三種隨眠。",
    "T29n1558_019:0102a22": "唯緣有頂諸行擇滅。緣道諦者緣六九地。",
    "T29n1558_019:0102a23": "謂欲界繫三種隨眠。唯緣六地法智品道。若",
    "T29n1558_019:0102a24": "治欲界若能治餘皆彼所緣。以類同故。色",
    "T29n1558_019:0102a25": "無色界八地各有三種隨眠。一一唯能通緣",
    "T29n1558_019:0102a26": "九地類智品道。若治自地若能治餘皆彼",
    "T29n1558_019:0102a27": "所緣。以類同故。何故緣滅自地非餘。緣道",
    "T29n1558_019:0102a28": "便通六九同類。以諸地道互相因故。雖法",
    "T29n1558_019:0102a29": "類品亦互相因。而類智品不治欲界。故類智",
    "T29n1558_019:0102b01": "品道非欲三所緣。法智品既能治色無色。",
    "T29n1558_019:0102b02": "應為彼八地各三所緣。非此皆能治色無",
    "T29n1558_019:0102b03": "色。苦集法智品非彼對治故。亦非全能治",
    "T29n1558_019:0102b04": "色無色。不能治彼見所斷故。二初無故。非",
    "T29n1558_019:0102b05": "彼所緣。即由此因顯遍行惑有緣苦集諸",
    "T29n1558_019:0102b06": "地無遮。境互為緣因。非能對治故。何緣貪",
    "T29n1558_019:0102b07": "瞋慢戒禁取見取見。無漏斷非無漏緣。以貪",
    "T29n1558_019:0102b08": "隨眠應捨離故。若緣無漏便非過失。如善",
    "T29n1558_019:0102b09": "法欲不應捨離。緣怨害事起瞋隨眠。滅道",
    "T29n1558_019:0102b10": "非怨故非瞋境。緣麁動事起慢隨眠。滅道",
    "T29n1558_019:0102b11": "寂靜故非慢境。於非淨法執為淨因名戒",
    "T29n1558_019:0102b12": "禁取。滅道真淨故不應為戒禁取境。於非",
    "T29n1558_019:0102b13": "勝法執為最勝名為見取。滅道真勝故亦",
    "T29n1558_019:0102b14": "不應為見取境。是故貪等不緣無漏。九十",
    "T29n1558_019:0102b15": "八隨眠中。幾由所緣故隨增。幾由相應故",
    "T29n1558_019:0102b16": "隨增。頌曰。",
    "T29n1558_019:0102b17": "　未斷遍隨眠　　於自地一切",
    "T29n1558_019:0102b18": "　非遍於自部　　所緣故隨增",
    "T29n1558_019:0102b19": "　非無漏上緣　　無攝有違故",
    "T29n1558_019:0102b20": "　隨於相應法　　相應故隨增",
    "T29n1558_019:0102b21": "論曰。遍行隨眠。普於自地五部諸法所緣隨",
    "T29n1558_019:0102b22": "增。以能遍緣自地法故。所餘五部非遍隨",
    "T29n1558_019:0102b23": "眠。所緣隨增唯於自部。唯以自部為所緣",
    "T29n1558_019:0102b24": "故。此據總說。別分別者。六無漏緣九上緣惑",
    "T29n1558_019:0102b25": "於所緣境無隨增義。所以者何。無漏上境非",
    "T29n1558_019:0102b26": "所攝受及相違故。謂若有法為此地中身",
    "T29n1558_019:0102b27": "見及愛攝為己有。可有為此身見愛地中",
    "T29n1558_019:0102b28": "所有隨眠所緣隨增理。如衣潤濕埃塵隨住。",
    "T29n1558_019:0102b29": "非諸無漏及上地法為諸下身見愛攝為己",
    "T29n1558_019:0102c01": "有故緣彼下惑非所緣隨增。住下地心求",
    "T29n1558_019:0102c02": "上地等。是善法欲非謂隨眠。聖道涅槃及上",
    "T29n1558_019:0102c03": "地法與能緣彼下惑相違故。彼二亦無所",
    "T29n1558_019:0102c04": "緣隨增理。如於炎石足不隨住。有說。隨眠",
    "T29n1558_019:0102c05": "是隨順義。非無漏上境順。諸下隨眠故。雖",
    "T29n1558_019:0102c06": "是所緣而無隨增理。如風病者服乾澁藥",
    "T29n1558_019:0102c07": "病者於藥非所隨增。已約所緣辯隨增",
    "T29n1558_019:0102c08": "義。今次應辯相應隨增。謂隨何隨眠於自",
    "T29n1558_019:0102c09": "相應法由相應故於彼隨增。諸說隨增。謂",
    "T29n1558_019:0102c10": "至未斷故。初頌首標未斷言。頗有隨眠",
    "T29n1558_019:0102c11": "不緣無漏不緣上界而彼隨增但於相應",
    "T29n1558_019:0102c12": "非所緣不。有。謂緣上地諸遍行隨眠。九十",
    "T29n1558_019:0102c13": "八隨眠中幾不善幾無記。頌曰。",
    "T29n1558_019:0102c14": "　上二界隨眠　　及欲身邊見",
    "T29n1558_019:0102c15": "　彼俱癡無記　　此餘皆不善",
    "T29n1558_019:0102c16": "論曰。色無色界一切隨眠唯無記性。以染污",
    "T29n1558_019:0102c17": "法若是不善有苦異熟。苦異熟果上二界無。",
    "T29n1558_019:0102c18": "他逼惱因彼定無故。身邊二見及相應癡欲",
    "T29n1558_019:0102c19": "界繫者亦無記性。所以者何。此與施等不",
    "T29n1558_019:0102c20": "相違故。為我當樂現在勤脩施戒等故。執",
    "T29n1558_019:0102c21": "斷邊見能順解脫。故世尊說。於諸外道諸",
    "T29n1558_019:0102c22": "見趣中此見最勝。謂我不有我所亦不有。",
    "T29n1558_019:0102c23": "我當不有我所當不有。又此二見迷自事",
    "T29n1558_019:0102c24": "故。非欲逼害他有情故。若爾貪求天上快",
    "T29n1558_019:0102c25": "樂及起我慢例亦應然。先軌範師作如",
    "T29n1558_019:0102c26": "是說。俱生身見是無記性。如禽獸等身見現",
    "T29n1558_019:0102c27": "行。若分別生是不善性。餘欲界繫一切隨眠",
    "T29n1558_019:0102c28": "與上相違皆不善性。於上所說不善惑中。幾",
    "T29n1558_019:0102c29": "是不善根。幾非不善根。頌曰。",
    "T29n1558_019:0103a01": "　不善根欲界　　貪瞋不善癡",
    "T29n1558_019:0103a02": "論曰。唯欲界繫一切貪瞋及不善癡不善根",
    "T29n1558_019:0103a03": "攝。如其次第世尊說為貪瞋癡三不善根。",
    "T29n1558_019:0103a04": "性唯不善煩惱為不善法根立不善根。餘",
    "T29n1558_019:0103a05": "則不爾。所餘煩惱非不善根。義准已成。故",
    "T29n1558_019:0103a06": "頌不說。於上所說無記惑中。幾是無記根。",
    "T29n1558_019:0103a07": "幾非無記根。頌曰。",
    "T29n1558_019:0103a08": "　無記根有三　　無記愛癡慧",
    "T29n1558_019:0103a09": "　非餘二高故　　外方立四種",
    "T29n1558_019:0103a10": "　中愛見慢癡　　三定皆癡故",
    "T29n1558_019:0103a11": "論曰。迦濕彌羅國諸毘婆沙師說無記根亦",
    "T29n1558_019:0103a12": "有三種。謂諸無記愛癡慧三。下至異熟生",
    "T29n1558_019:0103a13": "亦無記根攝。何緣疑慢非無記根。疑二趣轉。",
    "T29n1558_019:0103a14": "慢高轉故。彼師謂疑二趣相轉。性動搖故不",
    "T29n1558_019:0103a15": "應立根。慢於所緣高舉相轉。異根法故",
    "T29n1558_019:0103a16": "亦不立根。為根必應堅住下轉。世間共了",
    "T29n1558_019:0103a17": "故彼非根。外方諸師立此有四。謂諸無記",
    "T29n1558_019:0103a18": "愛見慢癡。無記名中遮善惡故。何緣此四",
    "T29n1558_019:0103a19": "立無記根。以諸愚夫脩上定者不過依託",
    "T29n1558_019:0103a20": "愛見慢三。此三皆依無明力轉。故立此四",
    "T29n1558_019:0103a21": "為無記根。諸契經中說十四無記事。彼亦是",
    "T29n1558_019:0103a22": "此無記攝耶。不爾。云何。彼經但約應捨置",
    "T29n1558_019:0103a23": "問立無記名。謂問記門總有四種。何等為",
    "T29n1558_019:0103a24": "四。頌曰。",
    "T29n1558_019:0103a25": "　應一向分別　　反詰捨置記",
    "T29n1558_019:0103a26": "　如死生殊勝　　我蘊一異等",
    "T29n1558_019:0103a27": "論曰。且問四者。一應一向記。二應分別記。",
    "T29n1558_019:0103a28": "三應反詰記。四應捨置記。此四如次。如有",
    "T29n1558_019:0103a29": "問者。問死生勝我一異等。記有四者。謂答",
    "T29n1558_019:0103b01": "四問。若作是問。一切有情皆當死不。應一",
    "T29n1558_019:0103b02": "向記一切有情皆定當死。若作是問。一切",
    "T29n1558_019:0103b03": "死者皆當生不。應分別記有煩惱者當",
    "T29n1558_019:0103b04": "生非餘。若作是問。人為勝劣。應反詰記。",
    "T29n1558_019:0103b05": "為何所方。若言方天應記人劣。若言方",
    "T29n1558_019:0103b06": "下應記人勝。若作是問。蘊與有情為一",
    "T29n1558_019:0103b07": "為異。應捨置記。有情無實故一異性不成。",
    "T29n1558_019:0103b08": "如石女兒白黑等性。如何捨置而立記名。",
    "T29n1558_019:0103b09": "以記彼問言此不應記故。有作是說。彼",
    "T29n1558_019:0103b10": "第二問亦應一向記非一切當生。然問者",
    "T29n1558_019:0103b11": "言一切死者皆當生不。理應分別記彼所",
    "T29n1558_019:0103b12": "問。總答不成。雖令總知仍未解故。又作",
    "T29n1558_019:0103b13": "是說。彼第三問亦應一向記。人亦勝亦劣。",
    "T29n1558_019:0103b14": "所待異故如識果因。然彼問者一向為問。",
    "T29n1558_019:0103b15": "非一向記故應成分別記。但此應詰問意",
    "T29n1558_019:0103b16": "所方故此名為應反詰記。又作是說。彼第",
    "T29n1558_019:0103b17": "四問既全不記蘊與有情若異若一。云何",
    "T29n1558_019:0103b18": "名記。然彼所問理應捨置。記言應捨置。如",
    "T29n1558_019:0103b19": "何不名記。對法諸師作如是說。一向記者。",
    "T29n1558_019:0103b20": "若有問言世尊是如來應正等覺耶。所說法",
    "T29n1558_019:0103b21": "要是善說耶。諸弟子眾行妙行耶。色乃至識",
    "T29n1558_019:0103b22": "皆無常耶。苦乃至道善施設耶。應一向記契",
    "T29n1558_019:0103b23": "實義故。分別記者。若有直心請言。願尊為",
    "T29n1558_019:0103b24": "我說法。應為分別。法有眾多。謂去來今。欲",
    "T29n1558_019:0103b25": "說何者。若言為我說過去法。應復分別。",
    "T29n1558_019:0103b26": "過去法中亦有眾多色乃至識。若請說色。",
    "T29n1558_019:0103b27": "應分別言。色中有三。善惡無記。若請說善",
    "T29n1558_019:0103b28": "應分別言。善中有七。謂離殺生廣說乃至離",
    "T29n1558_019:0103b29": "雜穢語。若彼復請說離殺生。應分別言。此",
    "T29n1558_019:0103c01": "有三種。謂無貪瞋癡三善根所發。若彼請",
    "T29n1558_019:0103c02": "說無貪發者。應分別言。此復有二。謂表無",
    "T29n1558_019:0103c03": "表。欲說何者。反詰記者。若有諂心請言願",
    "T29n1558_019:0103c04": "尊為我說法。應反詰彼。法有眾多欲說",
    "T29n1558_019:0103c05": "何者。不應分別。乃至令彼默然而住。或",
    "T29n1558_019:0103c06": "令自記無便求非。豈不二中都無有問",
    "T29n1558_019:0103c07": "唯有請說亦無有記唯反詰言欲說何",
    "T29n1558_019:0103c08": "者。如何此二成問記耶。如有請言為我說",
    "T29n1558_019:0103c09": "道。豈非問道。即由反詰記彼所問。豈非",
    "T29n1558_019:0103c10": "記道。若爾應俱是反詰記。不爾。問意直",
    "T29n1558_019:0103c11": "諂有殊。記有分別無分別故。捨置記者。若",
    "T29n1558_019:0103c12": "有問言。世為有邊為無邊等。此應捨置不",
    "T29n1558_019:0103c13": "應為說。今依契經辯問記相。如大眾部契",
    "T29n1558_019:0103c14": "經中言。苾芻當知。問記有四。何等為四。謂",
    "T29n1558_019:0103c15": "或有問應一向記。乃至有問但應捨置。云",
    "T29n1558_019:0103c16": "何有問應一向記。謂問諸行皆無常耶。此",
    "T29n1558_019:0103c17": "問名為應一向記。云何有問應分別記。謂",
    "T29n1558_019:0103c18": "若有問諸有故思造作業已為受何果。",
    "T29n1558_019:0103c19": "此問名為應分別記。云何有問應反詰記。",
    "T29n1558_019:0103c20": "謂若有問士夫想與我為一為異耶。應反",
    "T29n1558_019:0103c21": "詰言。汝依何我作如是問。若言依麁我。",
    "T29n1558_019:0103c22": "應記與想異。此問名為應反詰記。云何有",
    "T29n1558_019:0103c23": "問但應捨置。謂若有問。世為常無常亦常",
    "T29n1558_019:0103c24": "亦無常非常非無常。世為有邊無邊亦有邊",
    "T29n1558_019:0103c25": "亦無邊非有邊非無邊。如來死後為有非有",
    "T29n1558_019:0103c26": "亦有亦非有非有非非有。為命者即身。為",
    "T29n1558_019:0103c27": "命者異身。此問名為但應捨置。",
    "T29n1558_019:0103c28": "說一切有部俱舍論卷第十九"
}