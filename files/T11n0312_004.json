{
    "T11n0312_004:0711c17": "佛說如來不思議祕密大乘經卷",
    "T11n0312_004:0711c18": "第四",
    "T11n0312_004:0711c20": "西天譯經三藏朝散大夫",
    "T11n0312_004:0711c21": "試光祿卿傳梵大師賜紫",
    "T11n0312_004:0711c22": "沙門臣法護等奉　詔譯",
    "T11n0312_004:0711c23": "菩薩心密品第三之餘",
    "T11n0312_004:0711c24": "復次，金剛手大祕密主菩薩摩訶薩告寂慧",
    "T11n0312_004:0711c25": "菩薩摩訶薩言：「善男子！菩薩心密者，謂修慈",
    "T11n0312_004:0711c26": "行即知無我，若修悲行即無眾生，若修喜行",
    "T11n0312_004:0711c27": "即無壽者，若修捨行即無有人，若修布施行",
    "T11n0312_004:0711c28": "即心調伏，若修持戒行即心寂靜，若修忍辱",
    "T11n0312_004:0711c29": "行即心無盡相，若修精進行即心離相，若修",
    "T11n0312_004:0712a01": "禪定行即心安定，若修慧行即心無伺察，若",
    "T11n0312_004:0712a02": "修四念處行即心無念亦無作意，若修四正",
    "T11n0312_004:0712a03": "斷行即心正平等，若修四神足行即心無戲",
    "T11n0312_004:0712a04": "論，若修信根即心無著，若修精進根即心無",
    "T11n0312_004:0712a05": "發悟，若修念根即得自然智心，若修定根即",
    "T11n0312_004:0712a06": "得平等性智心，若修慧根即得無根本心，若",
    "T11n0312_004:0712a07": "修五力即得心無屈伏，若修七覺支即得慧分",
    "T11n0312_004:0712a08": "別心，若修八正道即得無所修心，若修奢摩",
    "T11n0312_004:0712a09": "他即得寂止心，若修毘鉢舍那即得無所觀",
    "T11n0312_004:0712a10": "心，若修四聖諦即得畢竟無了知心，若修佛",
    "T11n0312_004:0712a11": "作意即得無作意心，若修法作意即得法界",
    "T11n0312_004:0712a12": "平等心，若修僧作意即得無住心，若修成熟",
    "T11n0312_004:0712a13": "有情行即得本來清淨心，若修攝受正法行",
    "T11n0312_004:0712a14": "即得法界無差別心，若修嚴淨佛土行即得",
    "T11n0312_004:0712a15": "虛空平等心，若修無生法忍行即得無所得",
    "T11n0312_004:0712a16": "心，若修不退轉地行即得無轉而轉心，若修",
    "T11n0312_004:0712a17": "成就諸相行即得無相心，若修莊嚴菩提果",
    "T11n0312_004:0712a18": "即得三界圓滿心，若修降伏諸魔行即得普",
    "T11n0312_004:0712a19": "攝一切有情心，若修趣向菩提行即得法界",
    "T11n0312_004:0712a20": "自性隨覺了心，若修轉法輪行即得無轉非",
    "T11n0312_004:0712a21": "無轉心，若修大涅槃行即得隨觀生死自性",
    "T11n0312_004:0712a22": "心。「寂慧！當知此等皆是得忍菩薩心祕密法",
    "T11n0312_004:0712a23": "心業清淨。若彼菩薩如是清淨已，即得一切",
    "T11n0312_004:0712a24": "有情心亦清淨，而是菩薩乃能隨入諸有情",
    "T11n0312_004:0712a25": "心，即彼一切有情之心，皆從大菩提心光明",
    "T11n0312_004:0712a26": "中出。譬如虛空於一切處住、隨入一切處。菩",
    "T11n0312_004:0712a27": "薩心者亦復如是，於一切處住、隨入一切處。」",
    "T11n0312_004:0712a28": "金剛手大祕密主菩薩摩訶薩如是宣說菩",
    "T11n0312_004:0712a29": "薩所有身語心密不思議正法，時會中有七",
    "T11n0312_004:0712b01": "萬二千天及人發阿耨多羅三藐三菩提心，",
    "T11n0312_004:0712b02": "三萬二千菩薩得無生法忍，八萬四千人遠",
    "T11n0312_004:0712b03": "塵離垢得法眼淨，八千苾芻不受諸法漏盡",
    "T11n0312_004:0712b04": "意解得心解脫。時此三千大千世界六種震",
    "T11n0312_004:0712b05": "動，有大光明普遍照耀，虛空自然雨眾天華，",
    "T11n0312_004:0712b06": "復於空中有百千種殊妙音樂不鼓自鳴。其",
    "T11n0312_004:0712b07": "音樂中出如是言：「若諸有情已得授記位者，",
    "T11n0312_004:0712b08": "方乃得聞此金剛手大祕密主菩薩摩訶薩所",
    "T11n0312_004:0712b09": "說正法。於中聞已，受持讀誦如理修行、廣為",
    "T11n0312_004:0712b10": "他人隨應宣說，永不忘失大菩提心。當知彼",
    "T11n0312_004:0712b11": "人非少善根而能成就，已於廣多佛世尊所",
    "T11n0312_004:0712b12": "深植善本，勤修一切最勝福行，當為一切有",
    "T11n0312_004:0712b13": "情作大饒益。」",
    "T11n0312_004:0712b14": "震吼音聲菩薩來會品第四",
    "T11n0312_004:0712b15": "爾時世尊告寂慧菩薩摩訶薩言：「善男子！汝",
    "T11n0312_004:0712b16": "聞空中多種鼓樂妙音聲不？」寂慧菩薩白佛",
    "T11n0312_004:0712b17": "言：「世尊！我初已聞。此是何等殊妙音聲？願佛",
    "T11n0312_004:0712b18": "為說。」佛言：「寂慧！汝今當知，有菩薩摩訶薩名",
    "T11n0312_004:0712b19": "震吼音聲，從大雲世界雲音王如來所來此",
    "T11n0312_004:0712b20": "娑婆世界，瞻禮於我親近供養，及欲聽受金",
    "T11n0312_004:0712b21": "剛手菩薩宣說正法，亦復樂見十方來會諸",
    "T11n0312_004:0712b22": "大菩薩摩訶薩眾。是彼震吼音聲菩薩隱自",
    "T11n0312_004:0712b23": "身相住虛空中，雨眾妙華、鼓勝音樂，供養於",
    "T11n0312_004:0712b24": "我。其樂音中出如是聲：『世尊如來於大會中，",
    "T11n0312_004:0712b25": "非久宣說廣大正法。』」發是言已，即時震吼音",
    "T11n0312_004:0712b26": "聲菩薩摩訶薩從空而下入佛會中，頭面禮",
    "T11n0312_004:0712b27": "足右繞七匝，住於佛前而白佛言：「大雲世界",
    "T11n0312_004:0712b28": "雲音王如來問訊世尊，少病少惱，起居輕利，",
    "T11n0312_004:0712b29": "氣力安不？彼佛如來又作是說：『金剛手大祕",
    "T11n0312_004:0712c01": "密主菩薩摩訶薩，有大方便善說正法，是佛",
    "T11n0312_004:0712c02": "威神之所建立，乃能如是通達一切無量佛",
    "T11n0312_004:0712c03": "法。』」",
    "T11n0312_004:0712c04": "爾時世尊告震吼音聲菩薩摩訶薩言：「善哉",
    "T11n0312_004:0712c05": "善男子！汝善來此大眾會中，樂聽金剛手大",
    "T11n0312_004:0712c06": "祕密主菩薩摩訶薩宣說如來祕密不思議",
    "T11n0312_004:0712c07": "法。汝當於此諦聽諦受。」",
    "T11n0312_004:0712c08": "持國輪王先行品第五",
    "T11n0312_004:0712c09": "爾時會中諸菩薩眾咸起是念：「此金剛手大",
    "T11n0312_004:0712c10": "祕密主菩薩摩訶薩，往昔於何佛世尊所，親",
    "T11n0312_004:0712c11": "近聽受深種善根，復修何等廣大誓願，乃能",
    "T11n0312_004:0712c12": "如是具大辯才善說諸法？」",
    "T11n0312_004:0712c13": "爾時世尊知諸菩薩心疑念已，即告寂慧菩",
    "T11n0312_004:0712c14": "薩言：「善男子！我念過去世中經阿僧祇劫，復",
    "T11n0312_004:0712c15": "過阿僧祇數無量無邊不可思議劫前，有劫",
    "T11n0312_004:0712c16": "名善現，世界名莊嚴。有佛出世，號無邊功德",
    "T11n0312_004:0712c17": "寶眾莊嚴王如來、應供、正遍知、明行足、善逝、世",
    "T11n0312_004:0712c18": "間解、無上士、調御丈夫、天人師、佛、世尊。寂慧",
    "T11n0312_004:0712c19": "當知，彼莊嚴世界廣大妙好安隱豐樂，人民",
    "T11n0312_004:0712c20": "熾盛，地平如掌，無諸砂礫荊棘雜穢，草木樹",
    "T11n0312_004:0712c21": "林青欝可愛。復有名華，軟草覆地青潤妙好，",
    "T11n0312_004:0712c22": "如孔雀項右旋喜相，有色有香令人適悅。下",
    "T11n0312_004:0712c23": "足于地隨減四指，舉足還復隨起四指。無極",
    "T11n0312_004:0712c24": "寒熱溫涼調適，軟美清風令人愛樂。其地莊",
    "T11n0312_004:0712c25": "嚴如吠瑠璃。彼時人民色相嚴好，少貪瞋癡",
    "T11n0312_004:0712c26": "及餘煩惱，人有孝愛復具勢力，聞說善言能",
    "T11n0312_004:0712c27": "自開曉。而彼世尊無邊功德寶眾莊嚴王如",
    "T11n0312_004:0712c28": "來法中，有十二那庾多諸聲聞眾，三十二俱",
    "T11n0312_004:0712c29": "胝諸菩薩眾。彼時人壽三十六俱胝歲，於中",
    "T11n0312_004:0713a01": "有人趣命終者。「寂慧當知，而彼善現劫中莊",
    "T11n0312_004:0713a02": "嚴世界，處于中四大洲。一一四大洲其量廣",
    "T11n0312_004:0713a03": "闊八萬四千由旬，每一由旬中有千國城郡",
    "T11n0312_004:0713a04": "邑聚落周匝圍繞。彼莊嚴世界中有大國城",
    "T11n0312_004:0713a05": "名極清淨，而彼國城分量廣闊，北六十四由",
    "T11n0312_004:0713a06": "旬、南四十由旬，東西亦然。有十千園苑而為",
    "T11n0312_004:0713a07": "嚴飾，國城之內復有十千州城縣邑。彼極清",
    "T11n0312_004:0713a08": "淨國城之中，有大轉輪聖王名曰持國，七寶",
    "T11n0312_004:0713a09": "具足為四大洲主。於先佛所深植善根，福德",
    "T11n0312_004:0713a10": "威光王中最勝，不退轉於阿耨多羅三藐三",
    "T11n0312_004:0713a11": "菩提心。「寂慧！而彼持國轉輪聖王所居國城，",
    "T11n0312_004:0713a12": "縱廣正等十六由旬，廣大殊妙，有七重牆，七",
    "T11n0312_004:0713a13": "寶所成，其上復有七重樓閣，七重寶網垂諸",
    "T11n0312_004:0713a14": "寶鈴。牆內周匝有四大園：一名眾花，二名德",
    "T11n0312_004:0713a15": "喜，三名孔雀喜，四名時分快樂。是諸園中各",
    "T11n0312_004:0713a16": "有大池：一名歡喜，二名喜上，三名香上，四名",
    "T11n0312_004:0713a17": "順流。其池縱廣半由旬量，悉以眾寶砌其階",
    "T11n0312_004:0713a18": "級，閻浮檀金而為其底，金沙布地，八功德水",
    "T11n0312_004:0713a19": "充滿其中，有寶蓮華彌覆其內，鵝鴈鴛鴦眾",
    "T11n0312_004:0713a20": "鳥游泳。又彼持國轉輪聖王有其七萬宮嬪",
    "T11n0312_004:0713a21": "婇女，皆悉相好端嚴殊妙，而為女寶以用給",
    "T11n0312_004:0713a22": "侍，是諸宮嬪皆悉已發阿耨多羅三藐三菩",
    "T11n0312_004:0713a23": "提心。王有千子，色相端嚴，勇猛無畏能伏他",
    "T11n0312_004:0713a24": "軍人，各具其二十八種大丈夫相以為嚴飾，",
    "T11n0312_004:0713a25": "深心淨信於阿耨多羅三藐三菩提法。「寂慧！",
    "T11n0312_004:0713a26": "時彼世尊無邊功德寶眾莊嚴王如來，居極",
    "T11n0312_004:0713a27": "清淨大國城中。彼持國轉輪聖王，與諸大臣、",
    "T11n0312_004:0713a28": "婆羅門長者乃至一切人民，咸悉恭敬尊重",
    "T11n0312_004:0713a29": "供養其王淨信彼無邊功德寶眾莊嚴王如",
    "T11n0312_004:0713b01": "來及苾芻眾，滿一俱胝歲，承事供養廣持悅",
    "T11n0312_004:0713b02": "意，種種飲食珍妙衣服乃至一切受用等物，",
    "T11n0312_004:0713b03": "悉以奉上。又諸苾芻眾，各以三園用獻遊止。",
    "T11n0312_004:0713b04": "「寂慧！彼轉輪王有諸太子，心各清淨曾無放",
    "T11n0312_004:0713b05": "逸，親近彼佛勇聞正法，不以欲樂而為染著。",
    "T11n0312_004:0713b06": "由不放逸其心寂定，聽正法故，是諸太子不",
    "T11n0312_004:0713b07": "久之間得五神通，即時各各踊身空中，猶如",
    "T11n0312_004:0713b08": "鵝王飛騰自在，從園至園，從此城邑至彼城",
    "T11n0312_004:0713b09": "邑，乃至遍遊四大洲界，隨行空中說伽陀曰：",
    "T11n0312_004:0713b10": "「『諸佛出世得何利？　　總聚人間利復深。",
    "T11n0312_004:0713b11": "　　仁者聽法淨信心，　　經百劫中極難得。",
    "T11n0312_004:0713b12": "　　今此人中仙出世，　　宣說正法寂靜道，",
    "T11n0312_004:0713b13": "　　我今近彼善逝尊，　　由聞法故生善趣，",
    "T11n0312_004:0713b14": "　　聞正法已破惡趣，　　聞正法已善趣生，",
    "T11n0312_004:0713b15": "　　由聞法故煩惱除，　　心得清涼最上樂。』",
    "T11n0312_004:0713b16": "　　空中說是伽陀時，　　此大地中六震動，",
    "T11n0312_004:0713b17": "　　天人空中出妙聲，　　大雨眾華生悅意：",
    "T11n0312_004:0713b18": "　『若人得見佛大師，　　彼功德說不能盡，",
    "T11n0312_004:0713b19": "　　應當頂禮二足尊，　　合掌諦誠而恭信。",
    "T11n0312_004:0713b20": "　　彼佛能知人心意，　　如其所應為說法。』",
    "T11n0312_004:0713b21": "　　聞法三十六俱胝，　　人皆住勝菩提道；",
    "T11n0312_004:0713b22": "　　復有三百俱胝人，　　獲得最上淨法眼；",
    "T11n0312_004:0713b23": "　　一切皆生厭離心，　　歸佛出家依正教。",
    "T11n0312_004:0713b24": "　　又四俱胝那庾多，　　人受淨戒作佛事，",
    "T11n0312_004:0713b25": "　　聽法供養佛世尊，　　作已各還於本處。",
    "T11n0312_004:0713b26": "「彼諸太子說伽陀已，同為其父持國轉輪聖",
    "T11n0312_004:0713b27": "王作供養事。擇以龍堅妙栴檀香造作樓閣，",
    "T11n0312_004:0713b28": "廣大殊麗妙好嚴飾，縱廣正等十由旬量，四",
    "T11n0312_004:0713b29": "方四隅分量齊等，樓觀門徑悉以龍堅妙栴",
    "T11n0312_004:0713c01": "檀香；製作圓具如天宮殿。其龍堅香半兩價",
    "T11n0312_004:0713c02": "直過於閻浮檀金價，而彼樓閣巧施工力妙",
    "T11n0312_004:0713c03": "好嚴成。「是時持國轉輪聖王欲詣世尊無邊",
    "T11n0312_004:0713c04": "功德寶眾莊嚴王如來所，瞻禮親近聽受正",
    "T11n0312_004:0713c05": "法。時王諸子并宮嬪眷屬，侍從父王，即入",
    "T11n0312_004:0713c06": "栴檀大樓閣中。其王處于蓮華莊嚴師子座",
    "T11n0312_004:0713c07": "上，太子宮嬪臣佐人民咸皆尊重，以一切種",
    "T11n0312_004:0713c08": "花鬘塗香、上妙衣服、寶幢幡蓋、微妙音樂廣",
    "T11n0312_004:0713c09": "伸供養。復以寶網垂覆樓閣，眾共執擎而將",
    "T11n0312_004:0713c10": "前進，即時騰踊在虛空中，猶如鵝王自在而",
    "T11n0312_004:0713c11": "行。前至佛所，徐徐以彼樓閣安置地已，持國",
    "T11n0312_004:0713c12": "轉輪聖王并太子宮嬪從樓閣中安庠而下，",
    "T11n0312_004:0713c13": "前詣佛所，頭面著地禮佛雙足，并苾芻眾各",
    "T11n0312_004:0713c14": "敬禮已，右繞七匝還住佛前，合掌諦誠聽受",
    "T11n0312_004:0713c15": "正法。時彼世尊無邊功德寶眾莊嚴王如來，",
    "T11n0312_004:0713c16": "知彼持國轉輪聖王來佛會中樂欲聽法，佛",
    "T11n0312_004:0713c17": "即如應為說妙法示教利喜。佛言：『大王！汝今",
    "T11n0312_004:0713c18": "當知有四種法，若如理修行者，即能安住大",
    "T11n0312_004:0713c19": "乘趣向勝道，所有善法而無壞失。何等為四？",
    "T11n0312_004:0713c20": "大王！一者、信法能向勝道。復何名信？謂有信",
    "T11n0312_004:0713c21": "故而能隨順諸賢聖種，所不應作而悉不作。",
    "T11n0312_004:0713c22": "二者、尊重能向勝道。以尊重故，於諸聖者所",
    "T11n0312_004:0713c23": "說妙法而能聽受，諦受法故耳無外聽。三者、",
    "T11n0312_004:0713c24": "無慢能向勝道。以無慢故，即能於彼一切賢",
    "T11n0312_004:0713c25": "聖恭信頂禮。四者、精進能向勝道。以精進故，",
    "T11n0312_004:0713c26": "若身若心悉得輕安，所作善法皆能成辦。大",
    "T11n0312_004:0713c27": "王！此等四法若如理修行者，即能安住大乘",
    "T11n0312_004:0713c28": "趣向勝道。",
    "T11n0312_004:0713c29": "佛說如來不思議祕密大乘經卷第四"
}