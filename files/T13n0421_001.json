{
    "T13n0421_001:0935b09": "No. 421 [No. 420]",
    "T13n0421_001:0935b10": "奮迅王問經翻譯之記",
    "T13n0421_001:0935b12": "[0935b12] 一切菩薩功行普修，依德立名，字號平",
    "T13n0421_001:0935b13": "等，隨所顯發稱謂不同，說法問論多依自",
    "T13n0421_001:0935b14": "字。故奮迅王問奮迅法，如來為說四種奮迅，",
    "T13n0421_001:0935b15": "其有人能具此奮迅，則於一切皆能奮迅。[0935b15] 魏",
    "T13n0421_001:0935b16": "尚書令儀同高公今欲以此四種奮迅於一",
    "T13n0421_001:0935b17": "切處普奮迅故，置能譯人在宅上面出此四",
    "T13n0421_001:0935b18": "種奮迅法門。[0935b18] 沙門曇林、瞿曇流支，興和四年，",
    "T13n0421_001:0935b19": "歲次壬戌，月建在申，朔次乙丑，甲午之日啟",
    "T13n0421_001:0935b20": "夾創筆，凡有一萬八千三百四十一字。",
    "T13n0421_001:0935b23": "奮迅王問經卷上",
    "T13n0421_001:0935b25": "元魏婆羅門瞿曇般若流支譯",
    "T13n0421_001:0935b26": "[0935b26] 如是我聞：[0935b26] 一時婆伽婆住舍婆提城祇陀樹",
    "T13n0421_001:0935b27": "林給孤獨園，與大比丘眾二萬人俱，菩薩摩",
    "T13n0421_001:0935b28": "訶薩一萬人，一生當得阿耨多羅三藐三菩",
    "T13n0421_001:0935b29": "提彌勒菩薩、德大勢菩薩、師子意菩薩、師",
    "T13n0421_001:0935c01": "子幢菩薩、大幢菩薩等而為上首。爾時，眾",
    "T13n0421_001:0935c02": "中有一菩薩摩訶薩名奮迅王，在大會坐。[0935c02] 爾",
    "T13n0421_001:0935c03": "時，世尊無量百千眷屬圍遶，恭敬供養而為",
    "T13n0421_001:0935c04": "說法，謂大乘者之所修行。[0935c04] 爾時，奮迅王菩薩",
    "T13n0421_001:0935c05": "摩訶薩從坐而起，整服，右肩、右膝著地，合",
    "T13n0421_001:0935c06": "掌向佛，頭面禮足，白言：「世尊！我於今者欲",
    "T13n0421_001:0935c07": "以少法問於如來、應、正遍知，唯願世尊為",
    "T13n0421_001:0935c08": "我解說。」[0935c08] 佛告奮迅王菩薩摩訶薩言：「奮迅",
    "T13n0421_001:0935c09": "王！恣汝所問，我為汝說。奮迅王！汝若問者，",
    "T13n0421_001:0935c10": "隨汝心意彼彼所問，如是如是我為汝說，",
    "T13n0421_001:0935c11": "令汝心喜。」[0935c11] 奮迅王菩薩言：「如是，世尊！願樂",
    "T13n0421_001:0935c12": "欲聞。」奮迅王菩薩既蒙聽許，心大歡喜，白",
    "T13n0421_001:0935c13": "佛言：「世尊！云何諸菩薩摩訶薩大乘奮迅？復",
    "T13n0421_001:0935c14": "為眾生說此大乘，以彼奮迅破一切魔、一切",
    "T13n0421_001:0935c15": "慢人、一切諍人、一切分別喜樂見人，令住大",
    "T13n0421_001:0935c16": "乘、大願滿足、戒行成就、得阿耨多羅三藐三",
    "T13n0421_001:0935c17": "菩提？」",
    "T13n0421_001:0935c18": "[0935c18] 佛告奮迅王菩薩摩訶薩言：「善哉善哉！奮迅",
    "T13n0421_001:0935c19": "王！善哉，奮迅王！汝今善能問於如來如是之",
    "T13n0421_001:0935c20": "義，當善憶念。汝奮迅王諦聽諦聽，善思念",
    "T13n0421_001:0935c21": "之，我今為汝分別解說如菩薩如大乘奮",
    "T13n0421_001:0935c22": "迅，復為眾生說此大乘，以彼奮迅破一切魔、",
    "T13n0421_001:0935c23": "一切慢人、一切分別喜樂見人，令住大乘、大",
    "T13n0421_001:0935c24": "願滿足、戒行成就、得阿耨多羅三藐三菩提。」",
    "T13n0421_001:0935c25": "[0935c25] 奮迅王菩薩言：「如是，世尊！願樂欲聞。」[0935c25] 佛告",
    "T13n0421_001:0935c26": "奮迅王菩薩摩訶薩言：「奮迅王！有四種奮迅。",
    "T13n0421_001:0935c27": "何等為四？一者、戒奮迅，二者、通奮迅，三者、",
    "T13n0421_001:0935c28": "智奮迅，四者、慧奮迅。奮迅王！此是菩薩四",
    "T13n0421_001:0935c29": "種奮迅。[0935c29] 「奮迅王！何者戒奮迅？此菩薩戒具",
    "T13n0421_001:0936a01": "足，謂：不缺戒、不穿戒、不雜戒、不分別戒、",
    "T13n0421_001:0936a02": "不悔戒、不毀戒、不熱戒、善護戒、智讚戒、順",
    "T13n0421_001:0936a03": "道戒、成就他法戒、護一切法戒、喜愛戒、不",
    "T13n0421_001:0936a04": "依一切有道生戒、安住奢摩他戒、隨順毘婆",
    "T13n0421_001:0936a05": "舍那戒、深法解脫戒、不退通戒、空無相無",
    "T13n0421_001:0936a06": "願戒、清淨寂靜戒、說佛法僧戒、不捨一切",
    "T13n0421_001:0936a07": "眾生戒、慈護心戒、大悲根戒、信清淨戒、不",
    "T13n0421_001:0936a08": "分別威儀戒、頭陀功德戒、福德田戒、畢竟",
    "T13n0421_001:0936a09": "淨戒、不斷如來種戒、護法種戒、見聖僧戒、",
    "T13n0421_001:0936a10": "善住菩提心戒、六波羅蜜住戒、修行念處",
    "T13n0421_001:0936a11": "正勤神足根力菩提八聖道戒、生一切菩提",
    "T13n0421_001:0936a12": "分法戒。",
    "T13n0421_001:0936a13": "[0936a13] 「奮迅王！菩薩如是戒具足已，大願成就。彼云",
    "T13n0421_001:0936a14": "何願？戒具菩薩劫盡燒時，火滿三千大千世",
    "T13n0421_001:0936a15": "界，若如是願：『此大寂滅。』火即寂滅。若欲令",
    "T13n0421_001:0936a16": "水滿此三千大千世界，水即充滿；欲令華滿，",
    "T13n0421_001:0936a17": "即隨意滿；欲令寶滿，即時滿中一切珍寶；又",
    "T13n0421_001:0936a18": "若欲令恒河沙等諸世界中須彌山王彼一切",
    "T13n0421_001:0936a19": "山為一山者，即為一山。奮迅王！菩薩如是",
    "T13n0421_001:0936a20": "戒具足已，若欲令彼恒河沙等諸世界中所",
    "T13n0421_001:0936a21": "有大海彼一切海為一海者，即為一海。彼住",
    "T13n0421_001:0936a22": "戒力，隨心所願皆悉成就，一切所念無不隨",
    "T13n0421_001:0936a23": "意。[0936a23] 「奮迅王！住戒菩薩如是奮迅。若人住戒，",
    "T13n0421_001:0936a24": "隨願成就，所謂阿耨多羅三藐三菩提。",
    "T13n0421_001:0936a25": "[0936a25] 「奮迅王！過去久遠過阿僧祇阿僧祇劫——無量",
    "T13n0421_001:0936a26": "大劫不可思議——彼時有佛，號曰光明無垢光",
    "T13n0421_001:0936a27": "王如來、應、正遍知、明行足、善逝、世間解、無上士、",
    "T13n0421_001:0936a28": "調御丈夫、天人師、佛、世尊，出現於世。[0936a28] 「奮迅王！",
    "T13n0421_001:0936a29": "彼時光明無垢光王如來法中，有一菩薩名",
    "T13n0421_001:0936b01": "金剛齊，安住戒力，善清淨戒。彼金剛齊阿蘭",
    "T13n0421_001:0936b02": "若處經行精進，樂修聖法、欲滿佛法。[0936b02] 「彼金剛",
    "T13n0421_001:0936b03": "齊如是觀察：若不分別一切法者，乃得名戒；",
    "T13n0421_001:0936b04": "若不喜樂一切物者，乃得名戒；若能寂滅一",
    "T13n0421_001:0936b05": "切煩惱，乃得名戒；若身、鏡像平等知者，乃得",
    "T13n0421_001:0936b06": "名戒；若於語言、響聲平等，乃得名戒；若觀",
    "T13n0421_001:0936b07": "心法如幻無異，乃得名戒；若善、不善二法不",
    "T13n0421_001:0936b08": "二，乃得名戒；若不淨觀除滅貪欲，乃得名戒；",
    "T13n0421_001:0936b09": "若慈悲觀除滅瞋、恚，乃得名戒；若以智慧滅",
    "T13n0421_001:0936b10": "除愚癡，乃得名戒；若不分別貪欲、瞋、癡，乃得",
    "T13n0421_001:0936b11": "名戒；若分別見一切諸法不分別者，乃得名",
    "T13n0421_001:0936b12": "戒；若非我見、非眾生見、亦非命見、富伽羅見、",
    "T13n0421_001:0936b13": "亦非常見，乃得名戒；若一切法不和合行，乃",
    "T13n0421_001:0936b14": "得名戒；若於一切心不驚怖，乃得名戒；若於",
    "T13n0421_001:0936b15": "三界心不依止，乃得名戒；若信諸法一切不",
    "T13n0421_001:0936b16": "生，乃得名戒；若心信解不生法忍，乃得名戒；",
    "T13n0421_001:0936b17": "若不悕望財利供養，乃得名戒；若不畏空，乃得",
    "T13n0421_001:0936b18": "名戒；若修無相，乃得名戒；若離願求，乃得名",
    "T13n0421_001:0936b19": "戒；若於戒聚心不取戒，乃得名戒；若不自戒",
    "T13n0421_001:0936b20": "持聚自高、陵蔑他人，乃得名戒；若於諸入不",
    "T13n0421_001:0936b21": "讚嘆者，乃得名戒；若於境界不行、不著，乃得",
    "T13n0421_001:0936b22": "名戒；若於五陰、法陰平等，乃得名戒；若於界",
    "T13n0421_001:0936b23": "中法界平等，乃得名戒；若不諍訟，乃得名戒；",
    "T13n0421_001:0936b24": "若不休息一切善法，乃得名戒；若畢竟知一",
    "T13n0421_001:0936b25": "切諸法皆悉寂滅，知寂滅已身則正行，乃得",
    "T13n0421_001:0936b26": "名戒。[0936b26] 「奮迅王！爾時金剛齊菩薩以如是法",
    "T13n0421_001:0936b27": "住戒成就，修行聖法，勤行精進，不離正觀。[0936b27] 「魔",
    "T13n0421_001:0936b28": "子名遮，見彼比丘以如是法住戒成就，修行",
    "T13n0421_001:0936b29": "聖法，勤行精進，不離正觀，如是經行，將諸軍",
    "T13n0421_001:0936c01": "眾八萬四千——一切著鉀，自隱其身——到比丘所",
    "T13n0421_001:0936c02": "而求其便，經一千年隨比丘行。彼魔如是於",
    "T13n0421_001:0936c03": "一千年，而彼比丘無有一念亂心可得。彼魔",
    "T13n0421_001:0936c04": "如是伺其心亂，若得亂心則與障礙、怖畏、惱",
    "T13n0421_001:0936c05": "亂。爾時，遮魔并其軍眾經一千年求便不得，",
    "T13n0421_001:0936c06": "復自現身，皆執刀、槊種種器仗，在彼比丘",
    "T13n0421_001:0936c07": "面前怖嚇，欲令驚畏。",
    "T13n0421_001:0936c08": "[0936c08] 「彼金剛齊菩薩比丘見魔軍眾手執刀、槊種",
    "T13n0421_001:0936c09": "種器仗，怖嚇之已，即作誓言：『我今真實於此",
    "T13n0421_001:0936c10": "法中正觀修行清淨戒聚。此事若實，諸魔",
    "T13n0421_001:0936c11": "眷屬手執刀、槊種種器仗，一切變為憂&#x9262;",
    "T13n0421_001:0936c12": "羅華、&#x9262;頭摩華、拘物頭華、分陀利華、瞻婆迦",
    "T13n0421_001:0936c13": "華、蘇摩那華、婆師迦華種種華鬘；此天魔",
    "T13n0421_001:0936c14": "身一切軍眾，如我形色，正住威儀。』[0936c14] 「奮迅王！",
    "T13n0421_001:0936c15": "金剛齊菩薩比丘作是誓已，一切魔軍所",
    "T13n0421_001:0936c16": "執刀、槊種種器仗，即時變成種種妙色、無量",
    "T13n0421_001:0936c17": "種色、雜色華鬘，有善妙香，見聞心愛，可喜殊",
    "T13n0421_001:0936c18": "特；一切魔身色相形服如彼比丘，一切皆如",
    "T13n0421_001:0936c19": "出家舉動——身著袈裟，剃除鬚髮——自他皆見。[0936c19] 「奮",
    "T13n0421_001:0936c20": "迅王！爾時遮魔見彼比丘勝神通已，生希",
    "T13n0421_001:0936c21": "有心，并諸軍眾禮彼比丘金剛齊足，問言：『大",
    "T13n0421_001:0936c22": "仙！汝得何法住神通力能如是耶？』[0936c22] 「奮迅王！時",
    "T13n0421_001:0936c23": "金剛齊菩薩比丘答遮魔言：『大仙當知：如",
    "T13n0421_001:0936c24": "是法者，非有得住，以一切法不可得故。大仙",
    "T13n0421_001:0936c25": "當知：身、口、意等皆無依止，此無依止是我所",
    "T13n0421_001:0936c26": "住，以一切法無依止住。大仙當知：如是住",
    "T13n0421_001:0936c27": "者，非有相住、非無相住，如是名住；如是住者，",
    "T13n0421_001:0936c28": "非有法住，無住、無處，故名為住。』",
    "T13n0421_001:0936c29": "[0936c29] 「爾時，遮魔語金剛齊菩薩比丘作如是言：『我",
    "T13n0421_001:0937a01": "一千年觀汝心行，常求汝便而不能得。』[0937a01] 「時金",
    "T13n0421_001:0937a02": "剛齊菩薩比丘語言：『大仙！假使汝於恒河沙",
    "T13n0421_001:0937a03": "劫求我心行亦不能得。何以故？心不在內、",
    "T13n0421_001:0937a04": "亦不在外，不在二處、不在中間。又復，大仙！幻",
    "T13n0421_001:0937a05": "人心行汝得不耶？』[0937a05] 「魔言：『比丘！不可得也。彼",
    "T13n0421_001:0937a06": "幻人者，無心、無思，何處可得？』[0937a06] 「菩薩比丘答言：",
    "T13n0421_001:0937a07": "『大仙！如來常說：「一切諸法皆如幻相，無心",
    "T13n0421_001:0937a08": "可得、無思可得。」』[0937a08] 「魔言：『比丘！若汝無心、無思",
    "T13n0421_001:0937a09": "可得，汝云何行？若去、若來？又復云何有所言",
    "T13n0421_001:0937a10": "說？』[0937a10] 「菩薩比丘答言：『大仙！如幻人行，若來、若",
    "T13n0421_001:0937a11": "去，有所言說；我如是行，如是去、來，如是言",
    "T13n0421_001:0937a12": "說。』",
    "T13n0421_001:0937a13": "[0937a13] 「魔言：『比丘！若如是者，汝勤精進、安住持戒、修",
    "T13n0421_001:0937a14": "行聖法，如是發行何所悕求？』[0937a14] 「比丘答言：『無發、",
    "T13n0421_001:0937a15": "無行、無處悕求。』[0937a15] 「魔言：『云何無發、無行、無處悕",
    "T13n0421_001:0937a16": "求？』[0937a16] 「比丘答言：『如是處者，無有人去、無有人",
    "T13n0421_001:0937a17": "來、無人當去。大仙當知：無發、無行，名為無願。",
    "T13n0421_001:0937a18": "又復，大仙！若汝問言：「汝勤精進、安住持戒、修",
    "T13n0421_001:0937a19": "行聖法，如是發行何所悕求？」如是問者，汝今",
    "T13n0421_001:0937a20": "當聽：我此求者，非色生求、非色滅求、非色處",
    "T13n0421_001:0937a21": "求；如是，非受、非想、非行，非識生求、非識滅求、",
    "T13n0421_001:0937a22": "非識處求，至一切法亦非生求、亦非滅求、亦",
    "T13n0421_001:0937a23": "非處求。大仙當知：若彼正處非色所攝，如",
    "T13n0421_001:0937a24": "是，非受、非想、非行、非識所攝是我求處，我求",
    "T13n0421_001:0937a25": "彼處若不可見是我求處。若彼正處非色所",
    "T13n0421_001:0937a26": "攝，如是，非受、非想、非行、非識所攝，如是正",
    "T13n0421_001:0937a27": "處是我求處，而我不見彼我求處。大仙當知：",
    "T13n0421_001:0937a28": "如聖人求，我如是求。』",
    "T13n0421_001:0937a29": "[0937a29] 「魔言：『比丘！彼聖人處云何而求？』[0937a29] 「菩薩比丘答",
    "T13n0421_001:0937b01": "言：『大仙！若凡夫法、若佛法，此一切法平等",
    "T13n0421_001:0937b02": "不二；若學法、若無學法、若佛法，此一切法平",
    "T13n0421_001:0937b03": "等不二；若緣覺法、若佛法，此一切法平等不",
    "T13n0421_001:0937b04": "二；若過去法、若未來法、若現在法，此一切法",
    "T13n0421_001:0937b05": "平等不二。不生平等，是故平等；不出平等，是",
    "T13n0421_001:0937b06": "故平等；不滅平等，是故平等。若人不捨如是",
    "T13n0421_001:0937b07": "平等，彼修平等是故能為眾生說法。大仙當",
    "T13n0421_001:0937b08": "知：如是正處我如是求。大仙當知：如是正",
    "T13n0421_001:0937b09": "處非欲界處、非色界處、非無色界處。若人",
    "T13n0421_001:0937b10": "如是住平等者，如法不動，非行不行、非他",
    "T13n0421_001:0937b11": "令行。大仙當知：此名正處如彼發行，一切",
    "T13n0421_001:0937b12": "諸法如是發行；如法界發行，一切諸法如是",
    "T13n0421_001:0937b13": "發行；如實際發行，一切諸法如是發行。若",
    "T13n0421_001:0937b14": "如是求，彼人如是不見行處，心不喜樂，故名",
    "T13n0421_001:0937b15": "正處。』",
    "T13n0421_001:0937b16": "[0937b16] 「爾時，遮魔語金剛齊菩薩比丘作如是言：『此",
    "T13n0421_001:0937b17": "正修行為何所得？』[0937b17] 「比丘答言：『我此正修得無",
    "T13n0421_001:0937b18": "所得，無無所得平等滿足。又，汝問言：「得何",
    "T13n0421_001:0937b19": "法？」者，若有所得非正修行，以離慢故名正修",
    "T13n0421_001:0937b20": "行；正修行者無所得法，言正修者則無所",
    "T13n0421_001:0937b21": "修。』",
    "T13n0421_001:0937b22": "[0937b22] 「爾時，遮魔問金剛齊菩薩比丘作如是言：『此",
    "T13n0421_001:0937b23": "戒具足為何所求？』[0937b23] 「比丘答言：『我住此戒，為求",
    "T13n0421_001:0937b24": "阿耨多羅三藐三菩提、覺得不滅法、得不生",
    "T13n0421_001:0937b25": "法。』[0937b25] 「魔言：『菩提為何所覺？』[0937b25] 「比丘答言：『色平等",
    "T13n0421_001:0937b26": "覺是菩提覺，受、想、行、識悉平等覺；一切諸法",
    "T13n0421_001:0937b27": "悉平等覺，是菩提覺。』[0937b27] 「魔言：『比丘！彼菩提者於",
    "T13n0421_001:0937b28": "何處求？』[0937b28] 「答言：『大仙！言菩提者，身見中求。』[0937b28] 「魔又",
    "T13n0421_001:0937b29": "問言：『云何而求？』[0937b29] 「比丘答言：『菩提非起身見、非",
    "T13n0421_001:0937c01": "起如求身見；菩提亦爾，我如是求。』",
    "T13n0421_001:0937c02": "[0937c02] 「爾時，遮魔問金剛齊菩薩比丘作如是言：『汝",
    "T13n0421_001:0937c03": "師是誰？何人教汝如是辯才？』[0937c03] 「答言：『大仙！不",
    "T13n0421_001:0937c04": "瞋自身得菩提者，彼是我師；若不住染、不住",
    "T13n0421_001:0937c05": "淨者，彼是我師；若何等人識不住常、不住",
    "T13n0421_001:0937c06": "無常，彼是我師；若有人來從其聞法——謂不",
    "T13n0421_001:0937c07": "住法、不分別法——如是聞已得度癡海，彼是我",
    "T13n0421_001:0937c08": "師；若智能知一切諸法非次第知，彼是我",
    "T13n0421_001:0937c09": "師；若能遍知一切言語非次第知而不分別，",
    "T13n0421_001:0937c10": "彼是我師；若一切法不生不出轉聖法輪，彼",
    "T13n0421_001:0937c11": "是我師；若非彼住、亦非此住、非中間住，彼是",
    "T13n0421_001:0937c12": "我師；若說一切諸法不生而自生者，彼是我",
    "T13n0421_001:0937c13": "師；若說一切諸法不滅而自滅者，彼是我師。",
    "T13n0421_001:0937c14": "我於彼師得如是辯。』",
    "T13n0421_001:0937c15": "[0937c15] 「魔言：『比丘！云何如來轉於法輪？』[0937c15] 「比丘答言：『非",
    "T13n0421_001:0937c16": "是色轉、非色真如、非是色法、非是色空、非",
    "T13n0421_001:0937c17": "色無相、非色無願、非色寂靜、非是色離、非",
    "T13n0421_001:0937c18": "色不生、非色本性、非色自體、非自體轉、非",
    "T13n0421_001:0937c19": "是不轉；如是次第，受、想、行、識非轉不轉。識",
    "T13n0421_001:0937c20": "如識法、識空無相無願寂靜、識離、不生、本性",
    "T13n0421_001:0937c21": "自體非轉不轉，如來法輪如是而轉，一切法",
    "T13n0421_001:0937c22": "輪是則輪轉。彼法輪轉若或不轉，無量法界",
    "T13n0421_001:0937c23": "報際不捨；彼法輪轉若人能知，於如是人彼",
    "T13n0421_001:0937c24": "輪則轉。』",
    "T13n0421_001:0937c25": "[0937c25] 「爾時，遮魔并諸軍眾與金剛齊菩薩比丘以",
    "T13n0421_001:0937c26": "為弟子，作如是言：『今我等眾歸依仁者。』[0937c26] 「彼",
    "T13n0421_001:0937c27": "比丘言：『勿歸依我，汝當歸依光明無垢光王",
    "T13n0421_001:0937c28": "如來，此所說法是彼佛法。』[0937c28] 「彼言：『去來當共",
    "T13n0421_001:0937c29": "相隨至如來所。』[0937c29] 「時金剛齊菩薩比丘即與遮",
    "T13n0421_001:0938a01": "魔八萬四千諸魔眾俱往詣世尊光明無垢",
    "T13n0421_001:0938a02": "光王佛所。到佛所已，頭面禮足，合掌向佛，住",
    "T13n0421_001:0938a03": "在一面。時彼如來為彼魔眾說此住戒次第",
    "T13n0421_001:0938a04": "乃至修行聖法，如法而說。如是，諸魔一切",
    "T13n0421_001:0938a05": "不退阿耨多羅三藐三菩提。",
    "T13n0421_001:0938a06": "[0938a06] 「奮迅王！汝意云何？彼金剛齊菩薩比丘豈",
    "T13n0421_001:0938a07": "異人乎？莫作異觀。何以故？汝身即是彼金",
    "T13n0421_001:0938a08": "剛齊菩薩比丘，持地菩薩是彼遮魔。[0938a08] 「奮迅王！",
    "T13n0421_001:0938a09": "此是菩薩戒奮迅。菩薩得是戒奮迅已，不",
    "T13n0421_001:0938a10": "可思議勝願亦現、成熟無量眾生菩提、破",
    "T13n0421_001:0938a11": "壞魔怨、速得阿耨多羅三藐三菩提覺。",
    "T13n0421_001:0938a12": "[0938a12] 「奮迅王！何者菩薩通奮迅？云何名為通奮迅",
    "T13n0421_001:0938a13": "耶？[0938a13] 「奮迅王！彼有五種。何等為五？一者、天眼，",
    "T13n0421_001:0938a14": "二者、天耳，三者、知他心，四者、念宿命，五者、",
    "T13n0421_001:0938a15": "神通。[0938a15] 「奮迅王！何者菩薩天眼通奮迅？若有",
    "T13n0421_001:0938a16": "眼根，壁所不障，樹木、山林、須彌輪山、世界中",
    "T13n0421_001:0938a17": "山不能作障。彼無障眼能見十方無量無數",
    "T13n0421_001:0938a18": "諸佛世界如一世界，於有物處視若虛空，彼",
    "T13n0421_001:0938a19": "此世界皆悉不障。平等一見彼佛世界諸佛、",
    "T13n0421_001:0938a20": "世尊，諸聲聞眾之所圍遶，一切皆見一切佛，",
    "T13n0421_001:0938a21": "一佛信解，一切法界，不壞修故；若見一佛，",
    "T13n0421_001:0938a22": "一切佛皆悉清淨；見一切佛，一佛清淨。如是，",
    "T13n0421_001:0938a23": "若以見佛清淨，自入清淨；彼若以是自入清",
    "T13n0421_001:0938a24": "淨，則一切法皆見清淨，自見清淨、法見清淨，",
    "T13n0421_001:0938a25": "二相不取。若彼世尊、諸聲聞見，見佛清淨，見",
    "T13n0421_001:0938a26": "諸聲聞則不異見；彼見聲聞即是見佛，彼見",
    "T13n0421_001:0938a27": "佛者即見聲聞。[0938a27] 「若彼無量無邊世界所有眾",
    "T13n0421_001:0938a28": "生，眾生所攝——若地獄身、若畜生身、若餓",
    "T13n0421_001:0938a29": "鬼身、若人、天身、若阿修羅、若欲界行，除",
    "T13n0421_001:0938b01": "無色界——彼一切見，若退、若生、若減、若增，如是",
    "T13n0421_001:0938b02": "眾生業報皆知。知見眾生及知業報，而實",
    "T13n0421_001:0938b03": "不生眾生之想，以知眾生皆無我故；雖知業",
    "T13n0421_001:0938b04": "報，無業報想，入一切法無業報故。[0938b04] 「彼人天眼",
    "T13n0421_001:0938b05": "見一切色，而於色相不取應知，以一切色皆",
    "T13n0421_001:0938b06": "無體故、一切色相知不實故、以一切色本際",
    "T13n0421_001:0938b07": "空故。[0938b07] 「彼人天眼以何因緣能如是見？以智",
    "T13n0421_001:0938b08": "力故能如是見。如彼所見亦如是見，隨自心",
    "T13n0421_001:0938b09": "欲一切不見；若心悕望見一切色，隨心即見，",
    "T13n0421_001:0938b10": "非有少色眼所不見。[0938b10] 「彼人則於無量百千諸",
    "T13n0421_001:0938b11": "眾生中能修禪定解脫三昧三摩跋提，而彼",
    "T13n0421_001:0938b12": "眾生眼所不見。何以故？如是菩薩以知真如",
    "T13n0421_001:0938b13": "法無我故。[0938b13] 「彼人悕望——若色界天微細之身、",
    "T13n0421_001:0938b14": "善妙之身、光明之身、不相似身——現於彼天",
    "T13n0421_001:0938b15": "示菩薩身，能令彼天見菩薩身，如是，菩薩見",
    "T13n0421_001:0938b16": "彼天身；若欲令天見菩薩身及自見身，即能",
    "T13n0421_001:0938b17": "令見；若欲令天自見其身不見菩薩，彼即",
    "T13n0421_001:0938b18": "自見、不見菩薩；若欲令天見菩薩身、不見自",
    "T13n0421_001:0938b19": "身，即見菩薩、不見自身。奮迅王！菩薩成就",
    "T13n0421_001:0938b20": "如是天眼。",
    "T13n0421_001:0938b21": "[0938b21] 「奮迅王！何者菩薩天耳通奮迅？彼菩薩成就",
    "T13n0421_001:0938b22": "天耳，乃至無量無邊世界所有諸聲——天聲、龍",
    "T13n0421_001:0938b23": "聲、夜叉聲、乾闥婆聲、阿修羅聲、迦樓羅聲、緊",
    "T13n0421_001:0938b24": "那羅聲、摩&#x777A;羅伽、人非人聲——如是等聲一切",
    "T13n0421_001:0938b25": "皆聞。雖聞彼聲，不取自相及眾生相，不取聲",
    "T13n0421_001:0938b26": "相而知一切音聲之相；雖聞音聲，於聲聲處",
    "T13n0421_001:0938b27": "信解不實，前聲、後聲皆悉無聲。如是通達，彼",
    "T13n0421_001:0938b28": "聲無處，無處信解，耳根識界則無障礙。[0938b28] 「聞",
    "T13n0421_001:0938b29": "彼聲已，知彼聲義。何者聲義？謂一切聲不可",
    "T13n0421_001:0938c01": "分別、不可說者，則是聲義。寂靜義者，一切聲",
    "T13n0421_001:0938c02": "義。彼菩薩者順行此義，聞一切聲不生依止，",
    "T13n0421_001:0938c03": "以一切法悉不生故。[0938c03] 「若於十方無數世界，於",
    "T13n0421_001:0938c04": "今現在現命現住諸佛、世尊，彼一切佛有所",
    "T13n0421_001:0938c05": "說法，而彼菩薩天耳悉聞，無障、無礙。不取聲",
    "T13n0421_001:0938c06": "處而聞一切說法音聲，聞已受持，無所忘失。",
    "T13n0421_001:0938c07": "云何不忘？若彼菩薩得一句者，可得有忘；以",
    "T13n0421_001:0938c08": "彼菩薩不得一句，是故無忘。[0938c08] 「彼菩薩聞有漏",
    "T13n0421_001:0938c09": "法、聞無漏法，若聞常法、聞無常法，聞世間法、",
    "T13n0421_001:0938c10": "出世間法，善、不善法，增法、減法，若聲聞法、若",
    "T13n0421_001:0938c11": "緣覺法、若大乘法，彼一切法一體、一味。如是",
    "T13n0421_001:0938c12": "順行，謂聞法已得離欲味，聞一切法、一切境",
    "T13n0421_001:0938c13": "界不取、不著。[0938c13] 「又復聞法，一切相中不住、不著，",
    "T13n0421_001:0938c14": "一切法中隨順而行，於非法中不隨順行。何",
    "T13n0421_001:0938c15": "者為法？何者非法？法名離欲、法名無相、法名",
    "T13n0421_001:0938c16": "無為、法名無處，不可譬喻，無塵、無得，不生、",
    "T13n0421_001:0938c17": "不出，此名為法；若如是法憶念分別、心想",
    "T13n0421_001:0938c18": "觀察、戲論取捨，此名非法。",
    "T13n0421_001:0938c19": "[0938c19] 「奮迅王！彼菩薩唯取於義而不取語，不為取",
    "T13n0421_001:0938c20": "語聽法、聞法，為取義故是以聽法。云何取義？",
    "T13n0421_001:0938c21": "若見空義不取不著、若無相義不取不著、若",
    "T13n0421_001:0938c22": "無願義不取不著，是名取義。彼若取義而聽",
    "T13n0421_001:0938c23": "於法、於所取義不生分別、於不分別亦不分",
    "T13n0421_001:0938c24": "別，如是，菩薩於諸佛所如是聽法。[0938c24] 「又，奮迅王！",
    "T13n0421_001:0938c25": "彼菩薩隨順了義修多羅義，不隨不了修多",
    "T13n0421_001:0938c26": "羅義。彼了義者，其義云何？以彼一切修多",
    "T13n0421_001:0938c27": "羅義皆是了義修多羅義、皆隨順說無異義",
    "T13n0421_001:0938c28": "故、一切了義修多羅義不可說故，如是，了義",
    "T13n0421_001:0938c29": "修多羅義彼隨順行；若於了義修多羅義不",
    "T13n0421_001:0939a01": "隨順者則非了義。以何因緣非了義耶？若",
    "T13n0421_001:0939a02": "不了義修多羅義，於彼了義修多羅義不相",
    "T13n0421_001:0939a03": "隨順，與彼了義則不相應。以何因緣而不相",
    "T13n0421_001:0939a04": "應？不隨順故，離彼法行。所隨順者謂聲隨",
    "T13n0421_001:0939a05": "順，如是，了義修多羅者非聲隨順。何以故？以",
    "T13n0421_001:0939a06": "彼了義不可說故，彼無處著。如是，菩薩善知",
    "T13n0421_001:0939a07": "一切不了義法皆如了義。[0939a07] 「奮迅王！此義如是",
    "T13n0421_001:0939a08": "隨順了義修多羅義，如是隨順一切了義修",
    "T13n0421_001:0939a09": "多羅義。",
    "T13n0421_001:0939a10": "[0939a10] 「又，奮迅王！彼菩薩從佛、世尊聽聞法已，唯取",
    "T13n0421_001:0939a11": "於智而不取識。何以故？以識知故、以如幻",
    "T13n0421_001:0939a12": "故、不可取故、無自體故、以無色故、不可見",
    "T13n0421_001:0939a13": "故、無障礙故，若如是知則是智知。是故，菩",
    "T13n0421_001:0939a14": "薩唯取於智而不取識，識為他知。如是知識，",
    "T13n0421_001:0939a15": "於識、於智皆不貪著，以識真如說智真如。[0939a15] 「奮",
    "T13n0421_001:0939a16": "迅王！若菩薩唯取於智不取識者，不為眾生",
    "T13n0421_001:0939a17": "說於識法，此天耳通奮迅得已得此智界。",
    "T13n0421_001:0939a18": "[0939a18] 「又，奮迅王！彼菩薩富伽羅語相應法說，唯取",
    "T13n0421_001:0939a19": "於法而不取人。何以故？奮迅王！若實有人，",
    "T13n0421_001:0939a20": "眾生畢竟於佛法中不可清淨、不可解脫。奮",
    "T13n0421_001:0939a21": "迅王！若如是者，一切諸法畢竟無人。佛依世",
    "T13n0421_001:0939a22": "間是故說人，而實諸法一切無人。如是，菩薩",
    "T13n0421_001:0939a23": "唯取於法而不取人。",
    "T13n0421_001:0939a24": "[0939a24] 「奮迅王！法名法界，此法界者名不生界。奮",
    "T13n0421_001:0939a25": "迅王！不生界者名不出界。[0939a25] 「奮迅王！所言名",
    "T13n0421_001:0939a26": "者，以不可說是故名名。何以故？依彼彼名",
    "T13n0421_001:0939a27": "知彼彼法，彼彼法中名不可得。若不可得，隨",
    "T13n0421_001:0939a28": "人情故強說言語，一切言語皆隨俗說。若我",
    "T13n0421_001:0939a29": "知語，彼是佛語；若起意相，非是佛語。佛語無",
    "T13n0421_001:0939b01": "意，以無語故，名為佛語。若入佛語，彼入非語；",
    "T13n0421_001:0939b02": "若入非語，彼入佛語。若欲入語，應入佛語；欲",
    "T13n0421_001:0939b03": "入佛語，取說人語、取說法語；若如是取，不入",
    "T13n0421_001:0939b04": "佛語。何處不二亦無不二？彼是佛語。何處",
    "T13n0421_001:0939b05": "有聲及以無聲？彼非佛語。若不可說、非不可",
    "T13n0421_001:0939b06": "說，彼是佛語。[0939b06] 「如是，奮迅王！若菩薩入佛語",
    "T13n0421_001:0939b07": "者，彼則名為得天耳通，一切音聲隨順證法",
    "T13n0421_001:0939b08": "得佛菩提。[0939b08] 「奮迅王！此是菩薩第二通智所謂",
    "T13n0421_001:0939b09": "天耳。",
    "T13n0421_001:0939b10": "[0939b10] 「又，奮迅王！菩薩復得他心通智，於他眾生、他",
    "T13n0421_001:0939b11": "富伽羅，知心、知思。彼人如是入大眾中而為",
    "T13n0421_001:0939b12": "說法，初如是觀眾會之心：『何者眾生有何深",
    "T13n0421_001:0939b13": "心？何所修行？何因何相？』既觀察已，如應說",
    "T13n0421_001:0939b14": "法，自心淨故能入一切眾會淨心。[0939b14] 「奮迅王！譬",
    "T13n0421_001:0939b15": "如鏡輪以清淨故現如是色，若青、黃等。若形、",
    "T13n0421_001:0939b16": "若相，彼相似見不增、不減，鏡輪淨故；而彼鏡",
    "T13n0421_001:0939b17": "輪無所分別而示眾像。[0939b17] 「奮迅王！菩薩如是，自",
    "T13n0421_001:0939b18": "心清淨白法界輪如是相似，眾生心行、種種",
    "T13n0421_001:0939b19": "異生，彼一切知，而彼菩薩心亦不壞。彼眾會",
    "T13n0421_001:0939b20": "中若人欲行，知彼人心、知離欲心。何以故？",
    "T13n0421_001:0939b21": "以心本性無欲染故。彼眾會中有瞋、癡行，知",
    "T13n0421_001:0939b22": "彼人心、知離癡心。何以故？以心本性無瞋、",
    "T13n0421_001:0939b23": "癡故。[0939b23] 「若復有人信聲聞乘，彼人心行，菩薩能",
    "T13n0421_001:0939b24": "知法界不下；若復有人信緣覺乘，彼人心行，",
    "T13n0421_001:0939b25": "菩薩能知法界不減；彼眾會中若復有人心",
    "T13n0421_001:0939b26": "行大乘，彼人心行，菩薩能知法界不增。[0939b26] 「知彼",
    "T13n0421_001:0939b27": "眾生心行界已而為說法，然不分別心之本",
    "T13n0421_001:0939b28": "性，如應說法令住諸乘，於一切界不破壞中，",
    "T13n0421_001:0939b29": "一切眾生若干種行皆悉遍知。彼菩薩心自",
    "T13n0421_001:0939c01": "心觀察：『非心相續，亦非斷滅。』然彼菩薩以相",
    "T13n0421_001:0939c02": "續心而能遍知一切眾生心亦如是，若界心",
    "T13n0421_001:0939c03": "界如知彼界；法界亦爾，不一、不二。[0939c03] 「如是，奮",
    "T13n0421_001:0939c04": "迅王！菩薩得是他心通智，以得通故則名通",
    "T13n0421_001:0939c05": "人，一切天人之所識知。",
    "T13n0421_001:0939c06": "[0939c06] 「又，奮迅王！菩薩復得宿命通智，以三昧根能",
    "T13n0421_001:0939c07": "知過去恒河沙劫自他宿命，憶念不忘，如是",
    "T13n0421_001:0939c08": "知已然後說法。如是憶念：『我於某處如是名",
    "T13n0421_001:0939c09": "字、曾如是生、如是命量、如是受樂、如是受",
    "T13n0421_001:0939c10": "苦。』[0939c10] 「自心能知他眾生心、知此眾生前因善根、",
    "T13n0421_001:0939c11": "知此眾生善根因力、知此眾生善根緣力、知",
    "T13n0421_001:0939c12": "此眾生聲聞乘因、知此眾生緣覺乘因、知此",
    "T13n0421_001:0939c13": "眾生有大乘因，知彼眾生前因緣已，然後乃",
    "T13n0421_001:0939c14": "為如是眾生如應說法。[0939c14] 「彼菩薩自知宿命，知",
    "T13n0421_001:0939c15": "宿命已，後復能知本修具足；自知過去於幾",
    "T13n0421_001:0939c16": "佛所種諸善根，若彼善根，前已願取阿耨多",
    "T13n0421_001:0939c17": "羅三藐三菩提。如是憶念諸善根已，復更發",
    "T13n0421_001:0939c18": "願。彼菩薩念本宿命，而於過去一切諸法，心",
    "T13n0421_001:0939c19": "不分別，不著、不取，於前後行心不分別、於後",
    "T13n0421_001:0939c20": "前行心不分別、於一切法不分別處，若去、若",
    "T13n0421_001:0939c21": "來。[0939c21] 「菩薩憶念過去世已，然於過去不取、不著；",
    "T13n0421_001:0939c22": "雖知未來，然於未來亦不取、著。知一切法無",
    "T13n0421_001:0939c23": "前、無後、亦無中間，故不分別、不取、不著。[0939c23] 「彼菩",
    "T13n0421_001:0939c24": "薩如是憶念眾生宿命，前、後色離，菩薩能知；",
    "T13n0421_001:0939c25": "如是前後受、想、行、識一切皆離，菩薩能知；乃",
    "T13n0421_001:0939c26": "至五陰前、後、中間一切諸法空無自體，菩薩",
    "T13n0421_001:0939c27": "能知。[0939c27] 「奮迅王！彼菩薩憶宿命已，過去所修",
    "T13n0421_001:0939c28": "一切善根皆悉增長，過去所作一切業行皆",
    "T13n0421_001:0939c29": "悉盡滅。何以故？業不朽故，是故能知。",
    "T13n0421_001:0940a01": "[0940a01] 「菩薩如是成就彼知，於一切行信解如夢，譬",
    "T13n0421_001:0940a02": "如夢中見生、見死、見苦、見樂；菩薩信解一切",
    "T13n0421_001:0940a03": "諸行亦復如是。既信解已，於彼生死不受苦",
    "T13n0421_001:0940a04": "惱，復於眾生而生悲心，知一切法不起生相。",
    "T13n0421_001:0940a05": "[0940a05] 「又，彼菩薩有如是心：『我於過去世間生死多",
    "T13n0421_001:0940a06": "千劫行知皆無實，不貪、不著；亦如是知一切",
    "T13n0421_001:0940a07": "眾生世間生死虛妄不實，不貪、不著。若其不",
    "T13n0421_001:0940a08": "實，彼不實處大大不生、大大不實。』",
    "T13n0421_001:0940a09": "[0940a09] 「奮迅王！彼菩薩憶宿命已，實見諸行皆悉無",
    "T13n0421_001:0940a10": "常。何以故？彼菩薩憶念過去轉輪王樂，乃",
    "T13n0421_001:0940a11": "是無常敗壞之法；憶念過去帝釋王樂，彼是",
    "T13n0421_001:0940a12": "無常敗壞之法；憶念過去梵天王樂，彼是",
    "T13n0421_001:0940a13": "無常敗壞之法。[0940a13] 「思惟憶念諸佛、世尊世界莊",
    "T13n0421_001:0940a14": "嚴、聲聞之人功德莊嚴、菩薩之人功德莊",
    "T13n0421_001:0940a15": "嚴；又復憶念彼佛、世尊色身具足，如來轉法",
    "T13n0421_001:0940a16": "輪具足。彼憶念已，則不貪著，一切有為、一切",
    "T13n0421_001:0940a17": "所攝皆悉放捨。何以故？彼菩薩有如是心：『若",
    "T13n0421_001:0940a18": "彼如是佛世界勝、佛色身勝，彼亦無常，是",
    "T13n0421_001:0940a19": "盡滅法；我之所攝亦復如是，皆悉無常。』復作",
    "T13n0421_001:0940a20": "是念：『諸行如是，一切無常，而諸眾生生於常",
    "T13n0421_001:0940a21": "想。』菩薩如是於眾生中起大悲心，於一切法",
    "T13n0421_001:0940a22": "皆悉捨離。[0940a22] 「如是，奮迅王！此是菩薩第四通",
    "T13n0421_001:0940a23": "智。彼菩薩成就此智，則知一切諸法無常，心",
    "T13n0421_001:0940a24": "正思惟攝取有生、成就眾生，雖攝有生而",
    "T13n0421_001:0940a25": "不貪著，菩薩離有而取諸有成熟眾生。[0940a25] 「又，奮",
    "T13n0421_001:0940a26": "迅王！何者菩薩神通奮迅？奮迅王！彼菩薩",
    "T13n0421_001:0940a27": "心自在故，得聖神足，謂欲、精進、寂靜、信解。[0940a27] 「彼",
    "T13n0421_001:0940a28": "菩薩現得神通是有為行，彼人悕望於一念",
    "T13n0421_001:0940a29": "間悉能遍到恒河沙等諸佛世界。到彼處已，",
    "T13n0421_001:0940b01": "彼處眾生見菩薩身，而菩薩身此處不動；彼",
    "T13n0421_001:0940b02": "處眾生見聞說法，然於此處說法不斷。[0940b02] 「奮迅",
    "T13n0421_001:0940b03": "王！此是菩薩神通奮迅，以此神通調御眾生。",
    "T13n0421_001:0940b04": "若彼眾生——或天、或人——生常想者示劫盡燒，彼",
    "T13n0421_001:0940b05": "見三千大千世界皆悉燒燃，而彼世界實無",
    "T13n0421_001:0940b06": "燒壞。若慢眾生，手中金剛示其夜叉、示金",
    "T13n0421_001:0940b07": "剛炎令大怖畏，彼憍慢者破壞慢心即時向",
    "T13n0421_001:0940b08": "禮。若有眾生信轉輪王，彼即為現輪王形服",
    "T13n0421_001:0940b09": "而為說法；若有眾生信帝釋王，彼即為現帝",
    "T13n0421_001:0940b10": "釋王色而為說法；若有眾生信於梵王，彼即",
    "T13n0421_001:0940b11": "為現梵王形色而為說法；若有眾生信於魔",
    "T13n0421_001:0940b12": "王，彼即為現魔王形色而為說法；若有眾生",
    "T13n0421_001:0940b13": "信如來者，彼即為現如來形色而為說法。若",
    "T13n0421_001:0940b14": "有眾生應見菩薩虛空中住加趺而坐身出",
    "T13n0421_001:0940b15": "光明，即住空中身放光明而為說法。[0940b15] 「若有眾",
    "T13n0421_001:0940b16": "生於大勝事生信解者，即示三千大千世界",
    "T13n0421_001:0940b17": "幡蓋莊嚴、幡鬘莊嚴、幢幡莊嚴、鈴鬘具足、香",
    "T13n0421_001:0940b18": "薰等樂百千種樂，示如是已然後說法。若有",
    "T13n0421_001:0940b19": "眾生應見三千大千世界合為一海，憂&#x9262;",
    "T13n0421_001:0940b20": "羅華、拘物頭華、分陀利華遍覆水上，於蓮",
    "T13n0421_001:0940b21": "華上有師子座，坐彼座上而說法者，彼即示",
    "T13n0421_001:0940b22": "現而為說法。[0940b22] 「若有眾生應見菩薩住須彌頂",
    "T13n0421_001:0940b23": "梵聲說者，彼即示現而為說法；若有眾生",
    "T13n0421_001:0940b24": "應不見身、唯聞菩薩大聲說者，彼即示現而",
    "T13n0421_001:0940b25": "為說法；若有眾生應見龍身、乾闥婆身，菩薩",
    "T13n0421_001:0940b26": "即現歌相應聲而為說法；若有眾生應見龍",
    "T13n0421_001:0940b27": "輪雷聲、電聲及雨墮者，彼即示現而為說法。",
    "T13n0421_001:0940b28": "[0940b28] 「若有眾生飢渴疲惓，以天飲食具足與之，令",
    "T13n0421_001:0940b29": "身飽滿一切樂足乃為說法；若地獄中一一",
    "T13n0421_001:0940c01": "眾生常受大苦，以神通力滅地獄火，與力令",
    "T13n0421_001:0940c02": "入一切毛根，彼得樂已乃為說法。[0940c02] 「若盲眾生、",
    "T13n0421_001:0940c03": "離眼眾生，以神通力與其天眼，令得眼根乃",
    "T13n0421_001:0940c04": "為說法；若聾眾生離於耳根，以神通力令得",
    "T13n0421_001:0940c05": "耳根乃為說法；若有種種病患眾生，以神",
    "T13n0421_001:0940c06": "通力為除眾病，令離病已乃為說法。[0940c06] 「若有",
    "T13n0421_001:0940c07": "眾生臨欲被殺，將欲斷命，以神通力設諸",
    "T13n0421_001:0940c08": "方便偷劫彼人令不得罪、或與財物救贖",
    "T13n0421_001:0940c09": "命已，乃為說法。[0940c09] 「若有眾生身分下劣、根闕不",
    "T13n0421_001:0940c10": "具、或有小姓怖畏羞慚、身心下劣，以神通力",
    "T13n0421_001:0940c11": "令其身分一切具足、暫時示現令身勝己，乃",
    "T13n0421_001:0940c12": "為說法。[0940c12] 「若有眾生藏中聾&#x7602;、生來頑鈍、臥",
    "T13n0421_001:0940c13": "在屎尿，先為療治，以神通力示寶莊嚴宮",
    "T13n0421_001:0940c14": "殿坐已乃為說法、令其心意智慧生已乃為",
    "T13n0421_001:0940c15": "說法。若有未生、已生眾生根未淳熟，以神",
    "T13n0421_001:0940c16": "通力令根熟已乃為說法。[0940c16] 「奮迅王！彼時菩薩",
    "T13n0421_001:0940c17": "成就如是神通力已，又復更有不可思議神",
    "T13n0421_001:0940c18": "通說法。若有眾生信解日、月入法律者，以神",
    "T13n0421_001:0940c19": "通力，三千大千諸世界中所有日、月置手掌",
    "T13n0421_001:0940c20": "中，擲過無量無邊世界，一切眾生所應度者",
    "T13n0421_001:0940c21": "皆見日、月空中而去，然其日、月本處不動。[0940c21] 「又",
    "T13n0421_001:0940c22": "復能以恒河沙等諸佛世界置一毛頭擲著",
    "T13n0421_001:0940c23": "梵世，然後復擲無量無邊世界之外，然諸眾",
    "T13n0421_001:0940c24": "生不覺不知若來、若去，無往返想。[0940c24] 「又，彼菩薩",
    "T13n0421_001:0940c25": "以一口氣能令無量恒河沙等諸佛世界劫",
    "T13n0421_001:0940c26": "燒火滅。又，彼菩薩一加趺坐，即時令身到",
    "T13n0421_001:0940c27": "恒河沙諸佛世界。又，彼菩薩能以兩手覆日、",
    "T13n0421_001:0940c28": "覆月，以自光明遍照世界而為說法。[0940c28] 「奮迅王！",
    "T13n0421_001:0940c29": "彼菩薩於如來前加趺而坐，起心悕望供養",
    "T13n0421_001:0941a01": "如來，即時能以須彌山等種種妙華散如來",
    "T13n0421_001:0941a02": "身，令一切華&#x668E;覆如來，唯見半身。若化三",
    "T13n0421_001:0941a03": "千大千世界一切樹林以為燈明如前供養，",
    "T13n0421_001:0941a04": "隨意即能。天若雨時，能令見火示現己身，一",
    "T13n0421_001:0941a05": "切眾生皆悉遍見，隨彼眾生若干信解、見何",
    "T13n0421_001:0941a06": "等色，或以自身示帝釋身、或示梵身、或聲聞",
    "T13n0421_001:0941a07": "身、或緣覺身。[0941a07] 「奮迅王！此是菩薩神通奮迅——",
    "T13n0421_001:0941a08": "所謂天眼見不障礙、清淨天耳聞不障礙、一",
    "T13n0421_001:0941a09": "切眾生知心行智阿僧祇劫而能憶念、一切",
    "T13n0421_001:0941a10": "神通悉能示現，名通奮迅。",
    "T13n0421_001:0941a11": "[0941a11] 「奮迅王！所言通者，云何名通？遍見一切諸佛",
    "T13n0421_001:0941a12": "業通，知他一切眾生根通，勝聲聞乘所有法",
    "T13n0421_001:0941a13": "律、勝緣覺乘法毘尼通，大乘律通，坐退出",
    "T13n0421_001:0941a14": "通，於諸眾生淳熟智通，正知出行通，善方便",
    "T13n0421_001:0941a15": "通，布施願通，戒、忍、精進、禪、慧願通，壞魔、攝魔、",
    "T13n0421_001:0941a16": "善根成就，是故名通。[0941a16] 「復次，奮迅王！菩薩得通，",
    "T13n0421_001:0941a17": "他所識知色青等威德名稱、力姓種族、財眾",
    "T13n0421_001:0941a18": "圍遶，是故名通。[0941a18] 「復次，奮迅王！菩薩得通，天、龍、",
    "T13n0421_001:0941a19": "夜叉、乾闥婆、阿修羅、伽樓羅、緊那羅、摩&#x777A;羅伽、",
    "T13n0421_001:0941a20": "人與非人、帝釋天王、轉輪聖王、梵世界主、阿",
    "T13n0421_001:0941a21": "羅漢人、正遍知者，一切皆知，是故名通。[0941a21] 「奮迅",
    "T13n0421_001:0941a22": "王！此菩薩通，菩薩以通不退本願，能示他",
    "T13n0421_001:0941a23": "人一切諸法。",
    "T13n0421_001:0941a24": "[0941a24] 「奮迅王！何者智奮迅？奮迅王！智奮迅者，所",
    "T13n0421_001:0941a25": "謂陰智、界智、入智、因緣智、實諦智。[0941a25] 「奮迅王！何",
    "T13n0421_001:0941a26": "者陰智？謂知色空，色前際空、色後際空、色",
    "T13n0421_001:0941a27": "中際空；受、想、行、識皆亦如是，識前際空、識",
    "T13n0421_001:0941a28": "後際空、識中際空。此五陰空謂畢竟空，知",
    "T13n0421_001:0941a29": "此陰空故名陰智。",
    "T13n0421_001:0941b01": "[0941b01] 「奮迅王！何者界智？地界法界、水界法界、火",
    "T13n0421_001:0941b02": "界法界、風界法界。何以故？以此四界法界一",
    "T13n0421_001:0941b03": "界——所謂空界。復法界界，此非地界、亦非水",
    "T13n0421_001:0941b04": "界、亦非火界、亦非風界。何以故？不異界法",
    "T13n0421_001:0941b05": "界、不二界法界、不生界法界、不染界法界、",
    "T13n0421_001:0941b06": "善淨界法界，如法界、如我界、如眾生界、如",
    "T13n0421_001:0941b07": "命界、如富伽羅界、如生死界、如涅槃界。彼",
    "T13n0421_001:0941b08": "界欲界、彼界色界、彼界無色界、彼界有為",
    "T13n0421_001:0941b09": "界、彼界無為界，故名涅槃界。如若法界智，",
    "T13n0421_001:0941b10": "如是，色界智不異因緣智，故名界智。",
    "T13n0421_001:0941b11": "[0941b11] 「奮迅王！何者入智？奮迅王！眼之本性不生、",
    "T13n0421_001:0941b12": "不出、無造作者。奮迅王！如是，耳、鼻、舌、身、意",
    "T13n0421_001:0941b13": "性不生、不出、無造作者。奮迅王！彼眼無主",
    "T13n0421_001:0941b14": "故無見者、彼耳無主故無聞者、彼鼻無主故",
    "T13n0421_001:0941b15": "無嗅者、彼舌無主故無&#x751E;者、彼身無主故",
    "T13n0421_001:0941b16": "無覺者、彼意無主故無知者。奮迅王！眼不",
    "T13n0421_001:0941b17": "見色、耳不聞聲、鼻不嗅香、舌不&#x751E;味、身不",
    "T13n0421_001:0941b18": "覺觸、意不知法。何以故？眼者無覺，如草、如",
    "T13n0421_001:0941b19": "木、如壁、如塊；如是，耳、鼻、舌、身、意等一切無覺，",
    "T13n0421_001:0941b20": "如草、如木、如壁、如塊。",
    "T13n0421_001:0941b21": "[0941b21] 「奮迅王！眼者無染，亦無不染；如是，耳、鼻、舌、身、",
    "T13n0421_001:0941b22": "意等一切無染，亦無不染。何以故？以眼本",
    "T13n0421_001:0941b23": "性性離染故；如是，耳、鼻、舌、身、意等本性如是，",
    "T13n0421_001:0941b24": "性離染故。[0941b24] 「奮迅王！若一切入如是知已，心",
    "T13n0421_001:0941b25": "得離欲，故名入智。若如是知陰界入等不",
    "T13n0421_001:0941b26": "生、不出，如是畢竟入涅槃已，攝取生退陰界",
    "T13n0421_001:0941b27": "入等，如陰界入而亦不捨。此智奮迅知陰",
    "T13n0421_001:0941b28": "界入若相、若體，彼一切捨，猶行三界而不染",
    "T13n0421_001:0941b29": "著，亦現生死而無生死，此智奮迅。",
    "T13n0421_001:0941c01": "[0941c01] 「奮迅王！何者因緣智？無明緣行，無明不念：",
    "T13n0421_001:0941c02": "『我能生行。』行緣於識，行亦不念：『我能生識。』識",
    "T13n0421_001:0941c03": "緣名色，識亦不念：『我生名色。』名色緣六入，名",
    "T13n0421_001:0941c04": "色不念：『我生六入。』六入緣觸，六入不念：『我能",
    "T13n0421_001:0941c05": "生觸。』觸緣於受，觸亦不念：『我能生受。』受緣",
    "T13n0421_001:0941c06": "於愛，受亦不念：『我能生愛。』愛緣於取，愛亦",
    "T13n0421_001:0941c07": "不念：『我能生取。』取緣於有，取亦不念：『我能生",
    "T13n0421_001:0941c08": "有。』有緣於生，有亦不念：『我能生生。』生緣老、",
    "T13n0421_001:0941c09": "死，生亦不念：『我生老、死。』[0941c09] 「奮迅王！菩薩如是",
    "T13n0421_001:0941c10": "觀察因緣，則無諸見，無有斷見、無有常見。[0941c10] 「彼",
    "T13n0421_001:0941c11": "如是知一切諸法皆因緣生，彼人如是推求",
    "T13n0421_001:0941c12": "因緣亦不可得，彼於因緣得因緣智。云何",
    "T13n0421_001:0941c13": "得智？因緣、不生此二平等，如是平等空無相",
    "T13n0421_001:0941c14": "願，十二因緣皆悉平等。若以平等如是所覺，",
    "T13n0421_001:0941c15": "一切諸法因緣平等，如是因緣則非因緣。彼",
    "T13n0421_001:0941c16": "因緣中無少法生故名因緣，若知不生亦是",
    "T13n0421_001:0941c17": "因緣，名因緣智。[0941c17] 「明與無明此法不二，若知此",
    "T13n0421_001:0941c18": "者名因緣智；行與非行此法不二，若知此",
    "T13n0421_001:0941c19": "者名因緣智；識與非識此法不二，若知此",
    "T13n0421_001:0941c20": "者名因緣智；名色、非名色此法不二，若知",
    "T13n0421_001:0941c21": "此者名因緣智；六入、非六入此法不二，若",
    "T13n0421_001:0941c22": "知此者名因緣智；如六入、非六入不二，如",
    "T13n0421_001:0941c23": "是，觸、非觸不二，受、非受不二，愛、非愛不二，取、",
    "T13n0421_001:0941c24": "非取不二，有、非有不二，生、非生不二，老死、",
    "T13n0421_001:0941c25": "非老死不二，若知此者名因緣智。[0941c25] 「如因緣處、",
    "T13n0421_001:0941c26": "如彼因緣皆空無我，如彼因緣不來、不去，如",
    "T13n0421_001:0941c27": "彼因緣虛妄不實，如彼因緣無取、可取，如",
    "T13n0421_001:0941c28": "是因緣無行、無相，若如是知名因緣智。",
    "T13n0421_001:0941c29": "[0941c29] 「若見因緣，不見無明、亦不見行、亦不見識、不",
    "T13n0421_001:0941c30": "見名色、不見六入、亦不見觸、亦不見受、亦",
    "T13n0421_001:0942a01": "不見愛、亦不見取、亦不見有、亦不見生、不見",
    "T13n0421_001:0942a02": "老、死，若如是見，彼見因緣；若見因緣，彼則見",
    "T13n0421_001:0942a03": "法。見何者法？見離欲法。離何等欲？一切法",
    "T13n0421_001:0942a04": "中種種見欲，離如是欲故名離欲。[0942a04] 「彼所見法",
    "T13n0421_001:0942a05": "不增、不減，如是所見則是真如不得、不染，如",
    "T13n0421_001:0942a06": "是所見則是法界不壞、不成，如是所見實際",
    "T13n0421_001:0942a07": "不穿、如是所見雖見不見。如是所見非肉眼",
    "T13n0421_001:0942a08": "見、非天眼見、非慧眼見。何以故？肉眼不覺，",
    "T13n0421_001:0942a09": "以其不覺是故不見；天眼有為，以有為故不",
    "T13n0421_001:0942a10": "見無為，是故不見；慧眼不見，以不分別，不分",
    "T13n0421_001:0942a11": "別故亦不能見。[0942a11] 「奮迅王！菩薩如是見一切法",
    "T13n0421_001:0942a12": "則見如來，非是色見，非受、非想、非行、非識、非",
    "T13n0421_001:0942a13": "相等見，非法界見，非戒、定、慧、非解脫見、亦非",
    "T13n0421_001:0942a14": "解脫知見法見，非過去見、非未來見、非現在",
    "T13n0421_001:0942a15": "見，若如是見則見如來。」"
}