{
    "T46n1923_001:0627c02": "No. 1923",
    "T46n1923_001:0627c03": "諸法無諍三昧法門卷上",
    "T46n1923_001:0627c05": "陳南嶽思大禪師撰",
    "T46n1923_001:0627c06": "[0627c06] 如萬行中說。從初發心至成佛道。一身一心",
    "T46n1923_001:0627c07": "一智慧。欲為教化眾生故。萬行名字差別異。",
    "T46n1923_001:0627c08": "夫欲學一切佛法。先持淨戒勤禪定。得一切",
    "T46n1923_001:0627c09": "佛法諸三昧門。百八三昧。五百陀羅尼。及諸",
    "T46n1923_001:0627c10": "解脫。大慈大悲。一切種智。五眼。六神通。三",
    "T46n1923_001:0627c11": "明。八解脫。十力。四無畏。十八不共法。三十",
    "T46n1923_001:0627c12": "二相。八十種好。六波羅蜜。三十七品。四弘大",
    "T46n1923_001:0627c13": "誓願。四無量心。如意神通。四攝法。如是無量",
    "T46n1923_001:0627c14": "佛法功德。一切皆從禪生。何以故。三世十方",
    "T46n1923_001:0627c15": "無量諸佛。若欲說法度眾生時。先入禪定。以",
    "T46n1923_001:0627c16": "十力道種智。觀察眾生根性差別。知其對治。",
    "T46n1923_001:0627c17": "得道因緣。以法眼觀察竟。以一切種智。說法",
    "T46n1923_001:0627c18": "度眾生。一切種智者。名為佛眼。亦名現一切",
    "T46n1923_001:0627c19": "色身三昧。亦名普現色身三昧。上作一切佛",
    "T46n1923_001:0627c20": "身。諸菩薩身。辟支佛身。阿羅漢身。諸天王",
    "T46n1923_001:0627c21": "身。轉輪聖帝諸小王身。下作三塗六趣眾生",
    "T46n1923_001:0627c22": "之身。如是一切佛身。一切眾生身。一念心中",
    "T46n1923_001:0627c23": "一時行。無前無後。亦無中間。一時說法度眾",
    "T46n1923_001:0627c24": "生。皆是禪波羅蜜功德所成。是故佛言。若不",
    "T46n1923_001:0627c25": "坐禪。平地顛墜。若欲斷煩惱。先以定動。然後",
    "T46n1923_001:0627c26": "智拔。定名奢摩他。智慧名毘婆舍那。定有無",
    "T46n1923_001:0627c27": "量。總說三種。下定名欲界定。中定名色界定。",
    "T46n1923_001:0627c28": "上定名無色界定。復次下定是聲聞定。總攬",
    "T46n1923_001:0627c29": "三界。中定是辟支佛定。上定是如來定。及諸",
    "T46n1923_001:0628a01": "菩薩定。智有無量說有三。一者道智。二者道",
    "T46n1923_001:0628a02": "種智。三者一切種智。慧亦有三。一者道慧。二",
    "T46n1923_001:0628a03": "者道種慧。三者一切種慧。復次分別說有十",
    "T46n1923_001:0628a04": "一智。何者是耶。法智。世智。他心智。宿命智。",
    "T46n1923_001:0628a05": "苦智。集智。滅智。道智。盡智。無生智。如實智。",
    "T46n1923_001:0628a06": "復次盡智無生智。分別則有十八種智。盡智",
    "T46n1923_001:0628a07": "有九。無生智有九。是名十八智。亦得名為十",
    "T46n1923_001:0628a08": "八心。三乘聖人共在四禪諸智慧中。問如實",
    "T46n1923_001:0628a09": "道如實智者。於一切法總相別相。如實能知",
    "T46n1923_001:0628a10": "故。名如實智。是諸智慧。即是一切智。亦名",
    "T46n1923_001:0628a11": "無智。何以故。如先尼梵志問佛。經中說。先尼",
    "T46n1923_001:0628a12": "梵志白佛言。世尊。如來一切智慧。從何處得。",
    "T46n1923_001:0628a13": "佛答先尼。無有得處。先尼復問。云何智慧無",
    "T46n1923_001:0628a14": "有得處佛復答言。非內觀中得是智慧。非外",
    "T46n1923_001:0628a15": "觀中得是智慧。非內外觀中得是智慧。亦非",
    "T46n1923_001:0628a16": "不觀得是智慧。是故智慧無有得處。故名無",
    "T46n1923_001:0628a17": "智。如奇特品說。一字入四十二字。四十二字",
    "T46n1923_001:0628a18": "還入一字。亦不見一字。唯佛與佛善知字法。",
    "T46n1923_001:0628a19": "善知無字法。為無字法故說於字法。不為字",
    "T46n1923_001:0628a20": "法故說於字法。是故四十二字。即是無字。復",
    "T46n1923_001:0628a21": "次欲坐禪時。應先觀身本。身本者如來藏也。",
    "T46n1923_001:0628a22": "亦名自性清淨心。是名真實心。不在內。不在",
    "T46n1923_001:0628a23": "外。不在中間。不斷不常。亦非中道。無名無字。",
    "T46n1923_001:0628a24": "無相貌。無自無他。無生無滅。無來無去。無住",
    "T46n1923_001:0628a25": "處。無愚無智。無縛無解。生死涅槃。無一二。",
    "T46n1923_001:0628a26": "無前無後。無中間。從昔已來無名字。如是觀",
    "T46n1923_001:0628a27": "察真身竟。次觀身身。復觀心身。身身者從妄",
    "T46n1923_001:0628a28": "念心生。隨業受報。天人諸趣。實無去來。妄見",
    "T46n1923_001:0628a29": "生滅。此事難知。當譬喻說。身本及真心。譬如",
    "T46n1923_001:0628b01": "虛空月。無初無後。無圓滿。無出無沒無去來。",
    "T46n1923_001:0628b02": "眾生妄見謂生滅。大海江河及陂池。溪潭渠",
    "T46n1923_001:0628b03": "浴及泉源。普現眾影似真月。身身心心如月",
    "T46n1923_001:0628b04": "影。觀身然欲甚相似。身本真偽亦如是。月在",
    "T46n1923_001:0628b05": "虛空無來去。凡夫妄見在眾水。雖無去來無",
    "T46n1923_001:0628b06": "生滅。與空中月甚相似。雖現六趣眾色像。如",
    "T46n1923_001:0628b07": "來藏身未曾異。譬如幻師著獸皮飛禽走獸",
    "T46n1923_001:0628b08": "種種像。貴賤男女差別異。端正醜陋及老少。",
    "T46n1923_001:0628b09": "世間種種可笑事。幻師雖作種種變。本丈夫",
    "T46n1923_001:0628b10": "形未曾異。凡夫雖受六趣色。如來藏色不變",
    "T46n1923_001:0628b11": "異。身本及真心。譬如幻師睡身心無思覺寂",
    "T46n1923_001:0628b12": "然不變易。身身及心數。如幻師遊戲故示六",
    "T46n1923_001:0628b13": "趣形種種可笑事。身身眾生體。難解譬喻說。",
    "T46n1923_001:0628b14": "如此法性無涅槃。亦無有生死。譬如眠熟時。",
    "T46n1923_001:0628b15": "夢見種種事。心體尚空無。何況有夢事。覺雖",
    "T46n1923_001:0628b16": "了了憶。實無有於此凡夫顛倒識。譬喻亦如",
    "T46n1923_001:0628b17": "是。禪定智慧能覺了。餘散心智不能解非。但",
    "T46n1923_001:0628b18": "凡夫如夢幻。月影現水種種事。復次諸佛菩",
    "T46n1923_001:0628b19": "薩聖皆爾。從初發心至佛果。持戒禪定種種",
    "T46n1923_001:0628b20": "事甚深定心不變易。智慧神通幻化異。法身",
    "T46n1923_001:0628b21": "不動。如空月普現色身作佛事。雖無去來無",
    "T46n1923_001:0628b22": "生滅。亦如月影現眾水。何以故。如經論中說。",
    "T46n1923_001:0628b23": "欲學一切智定。必修諸善心。若在定能知世",
    "T46n1923_001:0628b24": "間生滅法相。亦知出世三乘聖道。制心禪智。",
    "T46n1923_001:0628b25": "無事不辦。欲求佛道持淨戒。專修禪觀。得神",
    "T46n1923_001:0628b26": "通能降天魔。破外道。能度眾生斷煩惱。問曰。",
    "T46n1923_001:0628b27": "般若經中佛自說言。欲學聲聞。當學般若。欲",
    "T46n1923_001:0628b28": "學緣覺當學般若。欲學菩薩。當學般若。復次",
    "T46n1923_001:0628b29": "有六波羅蜜。般若為前導。亦是三世諸佛母。",
    "T46n1923_001:0628c01": "汝今云何。偏讚禪不讚五波羅蜜。復次如經",
    "T46n1923_001:0628c02": "中說。五度如盲。般若如眼。汝今云何。偏讚度",
    "T46n1923_001:0628c03": "不讚明眼。誰能信者願廣解說。除我等疑惑。",
    "T46n1923_001:0628c04": "答曰。諦聽善思念之。吾當為汝決定說。",
    "T46n1923_001:0628c05": " 三乘般若同一觀  隨證淺深差別異",
    "T46n1923_001:0628c06": " 如大海水無增減  隨取者器大小異",
    "T46n1923_001:0628c07": " 聲聞緣覺及菩薩  如來智慧亦如是",
    "T46n1923_001:0628c08": " 十二因緣四種智  下智聲聞中緣覺",
    "T46n1923_001:0628c09": " 巧慧上智名菩薩  如來頓覺上上智",
    "T46n1923_001:0628c10": " 以無名法化眾生  方便假名差別異",
    "T46n1923_001:0628c11": " 三乘智慧不能知  唯佛世尊獨知耳",
    "T46n1923_001:0628c12": " 如大集經雜四諦  三乘法行同一義",
    "T46n1923_001:0628c13": " 陳如稽首白世尊  十方菩薩大眾集",
    "T46n1923_001:0628c14": " 云何名法行比丘  願佛演說法行義",
    "T46n1923_001:0628c15": " 爾時佛告憍陳如  至心諦聽今當說",
    "T46n1923_001:0628c16": " 若求法行諸比丘  誦如來十二部經",
    "T46n1923_001:0628c17": " 謂修多羅及毘曇  優婆提舍及毘尼",
    "T46n1923_001:0628c18": " 樂為四眾敷暢說  是樂誦說非法行",
    "T46n1923_001:0628c19": " 若更復有諸比丘  誦如來十二部經",
    "T46n1923_001:0628c20": " 能廣演說思惟義  是樂思惟無法行",
    "T46n1923_001:0628c21": " 若復次有諸比丘  更讀誦十二部經",
    "T46n1923_001:0628c22": " 演說思惟觀其義  是名樂觀無法行",
    "T46n1923_001:0628c23": " 夫法行者三乘同  一觀我今當說者",
    "T46n1923_001:0628c24": " 有比丘能觀身心  心不貪著一切相",
    "T46n1923_001:0628c25": " 謙虛下意不生慢  不以愛水洗業田",
    "T46n1923_001:0628c26": " 不於中種識種子  滅覺觀法境界息",
    "T46n1923_001:0628c27": " 永離煩惱心寂靜  比丘如是觀身心",
    "T46n1923_001:0628c28": " 佛說是人真法行  如是比丘即能得",
    "T46n1923_001:0628c29": " 聲聞緣覺佛菩提  法行比丘觀三事",
    "T46n1923_001:0629a01": " 觀身觀受及觀心  比丘觀察三念已",
    "T46n1923_001:0629a02": " 一心四禪十八智  復次大智論中說",
    "T46n1923_001:0629a03": " 聲聞緣覺及諸佛  四禪二九十八智",
    "T46n1923_001:0629a04": " 同共證道明闇異  共觀四諦十二緣",
    "T46n1923_001:0629a05": " 隨機感悟種種異  聲聞四諦十六心",
    "T46n1923_001:0629a06": " 辟支獨覺無漏智  菩薩亦解二乘法",
    "T46n1923_001:0629a07": " 獲得無礙十六諦  如諸天共寶器食",
    "T46n1923_001:0629a08": " 飯色黑白各有異  四諦譬喻如鐙品",
    "T46n1923_001:0629a09": " 定如淨油智如炷  禪慧如大放光明",
    "T46n1923_001:0629a10": " 照物無二是般若  鐙明本無差別照",
    "T46n1923_001:0629a11": " &#x89A9;者眼目明暗異  禪定道品及六度",
    "T46n1923_001:0629a12": " 般若一法無有二  覺道神通從禪發",
    "T46n1923_001:0629a13": " 隨機化俗差別異",
    "T46n1923_001:0629a14": "[0629a14] 問曰。佛何經中說般若諸慧皆從禪定生。答",
    "T46n1923_001:0629a15": "曰。如禪定論中說。三乘一切智慧皆從禪生。",
    "T46n1923_001:0629a16": "般若論中。亦有此語。般若從禪生。汝無所知。",
    "T46n1923_001:0629a17": "不解佛語。而生疑惑。作是狂難。汝何不見。十",
    "T46n1923_001:0629a18": "方諸佛。若欲說法度眾生時。先入禪定。以神",
    "T46n1923_001:0629a19": "通力。能令大地十方世界。六種震動。三變土",
    "T46n1923_001:0629a20": "田。轉穢為淨。或至七變。能令一切未曾有事。",
    "T46n1923_001:0629a21": "悉具出現。悅可眾心。放大光明。普照十方。他",
    "T46n1923_001:0629a22": "方菩薩。悉來集會。復以五眼觀其性欲。然後",
    "T46n1923_001:0629a23": "說法。復次般若波羅蜜光明釋論中說。有人",
    "T46n1923_001:0629a24": "疑問佛。佛是一切智人。智慧自在。即應說法。",
    "T46n1923_001:0629a25": "何故先入禪定。然後說法。如不知相。論主答",
    "T46n1923_001:0629a26": "曰。言如來一切智慧。及大光明。大神通力。",
    "T46n1923_001:0629a27": "皆在禪定中得。佛今欲說摩訶般若大智慧",
    "T46n1923_001:0629a28": "法。先入禪定。現大神通。放大光明。遍照一切",
    "T46n1923_001:0629a29": "十方眾生。報禪定恩故。然後說法。為破外道",
    "T46n1923_001:0629b01": "執。外道六師。常作是言。我是等智慧。於一切",
    "T46n1923_001:0629b02": "常用常說。不須入禪定。佛為降伏如是邪見",
    "T46n1923_001:0629b03": "諸外道輩。先入禪定。然後說法。復次如勝定",
    "T46n1923_001:0629b04": "經中所說。若復有人。不須禪定。身不證法。散",
    "T46n1923_001:0629b05": "心讀誦十二部經。卷卷側滿。十方世界皆闇",
    "T46n1923_001:0629b06": "誦通利。復大精進。恒河沙劫。講說是經。不如",
    "T46n1923_001:0629b07": "一念思惟入定。何以故。但使發心欲坐禪者。",
    "T46n1923_001:0629b08": "雖未得禪定。已勝十方一切論師。何況得禪",
    "T46n1923_001:0629b09": "定。說是語時。五百論師來詣佛所。俱白佛言。",
    "T46n1923_001:0629b10": "我等多聞。總持十二部經。及韋陀論五部。毘",
    "T46n1923_001:0629b11": "尼講說無礙。十六大國。敬我如佛世尊。何故",
    "T46n1923_001:0629b12": "不讚我等多聞智慧。獨讚禪定。佛告諸論師。",
    "T46n1923_001:0629b13": "汝等心亂。假使多聞何所益也。汝欲與禪定",
    "T46n1923_001:0629b14": "角力。如盲眼人欲&#x89A9;眾色。如無手足欲抱須",
    "T46n1923_001:0629b15": "彌山王。如折翅鳥欲飛騰虛空。如蚊子翅欲",
    "T46n1923_001:0629b16": "遮日月光。如無船舫人欲度大海。皆無是處。",
    "T46n1923_001:0629b17": "汝等論師。亦復如是。欲角量禪定。無有是處。",
    "T46n1923_001:0629b18": "復次毘婆沙中說。若有比丘。不肯坐禪。身不",
    "T46n1923_001:0629b19": "證法。散心讀誦。講說文字。辨說為能。不知詐",
    "T46n1923_001:0629b20": "言知。不解詐言解。不自覺知。高心輕慢坐禪",
    "T46n1923_001:0629b21": "之人。如是論師。死入地獄。吞熱鐵丸。出為飛",
    "T46n1923_001:0629b22": "鳥。&#x732A;羊畜獸。雞狗野干。狐狼等身。若復有人。",
    "T46n1923_001:0629b23": "不近善知識。雖復坐禪獲得四禪定。無有轉",
    "T46n1923_001:0629b24": "治。無方便智。不能斷煩惱。雖得寂靜之樂煩",
    "T46n1923_001:0629b25": "惱不起。獲四禪時。謂得寂滅涅槃之道。便作",
    "T46n1923_001:0629b26": "是念。我今已得阿羅漢果。更不復生。如此比",
    "T46n1923_001:0629b27": "丘。實不得道。不斷煩惱。但得似道禪定。不",
    "T46n1923_001:0629b28": "近善知識。無方便智。謂得實道。起增上慢。臨",
    "T46n1923_001:0629b29": "命終見受生處。即生疑悔。阿羅漢者更不復",
    "T46n1923_001:0629c01": "生。我今更生。當知諸佛誑惑於我。作是念時。",
    "T46n1923_001:0629c02": "即墜地獄。何況餘人不坐禪者。重宣此義。而",
    "T46n1923_001:0629c03": "說偈言。",
    "T46n1923_001:0629c04": " 欲自求度及眾生  普遍十方行六度",
    "T46n1923_001:0629c05": " 先發無上菩提心  修習忍辱堅持戒",
    "T46n1923_001:0629c06": " 晝夜六時勤懺悔  發大慈悲平等心",
    "T46n1923_001:0629c07": " 不惜身命大精進  欲求佛道持淨戒",
    "T46n1923_001:0629c08": " 專修禪智獲神通  能降天魔破外道",
    "T46n1923_001:0629c09": " 能度眾生斷煩惱  從初發心至成佛",
    "T46n1923_001:0629c10": " 一身一心一智慧  為欲教化眾生故",
    "T46n1923_001:0629c11": " 萬行名字差別異  欲覺一切諸佛法",
    "T46n1923_001:0629c12": " 持清淨戒修禪定  捨諸名聞及利養",
    "T46n1923_001:0629c13": " 遠離憒鬧癡眷屬  念十方佛常懺悔",
    "T46n1923_001:0629c14": " 不顧身命求佛道  獲得百八三昧門",
    "T46n1923_001:0629c15": " 亦得五百陀羅尼  及諸解脫大慈悲",
    "T46n1923_001:0629c16": " 五眼六通一切智  亦得三明八解脫",
    "T46n1923_001:0629c17": " 具足十力四無畏  三十二相八十好",
    "T46n1923_001:0629c18": " 三十七品具六度  十八不共微妙法",
    "T46n1923_001:0629c19": " 視諸眾生如一子  四弘誓願具四攝",
    "T46n1923_001:0629c20": " 四無量心道種智  一切種智四如意",
    "T46n1923_001:0629c21": " 觀察眾生廣法施  入四禪定放光明",
    "T46n1923_001:0629c22": " 遍照十方諸世界  變穢為淨大震動",
    "T46n1923_001:0629c23": " 現諸奇特希有事  十方菩薩悉集會",
    "T46n1923_001:0629c24": " 三界天王皆在此  端坐瞻仰一心待",
    "T46n1923_001:0629c25": " 同聲三請願聞法  從禪方便三昧起",
    "T46n1923_001:0629c26": " 為眾隨應演說法  色身香聲種種別",
    "T46n1923_001:0629c27": " 禪定寂然心不異  雖在座坐現法身",
    "T46n1923_001:0629c28": " 十方九道無不遍  淨戒禪定三昧力",
    "T46n1923_001:0629c29": " 十方了了分明見  應可度者如眼前",
    "T46n1923_001:0630a01": " 未可度者即不見  如空月影現眾水",
    "T46n1923_001:0630a02": " 闇室深井即不現  譬如幻師種種變",
    "T46n1923_001:0630a03": " 盲瞎之人則不見  盲瞎睡重者不見",
    "T46n1923_001:0630a04": " 諸佛法身鏡亦爾  三障眾生不能見",
    "T46n1923_001:0630a05": " 若無淨戒禪智慧  如來藏身不可見",
    "T46n1923_001:0630a06": " 如金&#x945B;中有真金  因緣不具金不現",
    "T46n1923_001:0630a07": " 眾生雖有如來藏  不修戒定則不見",
    "T46n1923_001:0630a08": " 淨戒禪智具六度  清淨法身乃顯現",
    "T46n1923_001:0630a09": " 淨妙真金和水銀  能塗世間種種像",
    "T46n1923_001:0630a10": " 如來藏金和禪定  法身神通應現往",
    "T46n1923_001:0630a11": " 普告後世求道人  不修戒定莫能強",
    "T46n1923_001:0630a12": " 無戒定智皆不應  &#x6031;&#x6031;亂心講文字",
    "T46n1923_001:0630a13": " 死入地獄吞鐵丸  出為畜生彌劫矣",
    "T46n1923_001:0630a14": " 如是眾生不自知  自稱我有大智慧",
    "T46n1923_001:0630a15": " 輕毀一切坐禪人  壞亂正法作魔事",
    "T46n1923_001:0630a16": " 假使講經恒沙劫  都不曾識佛法義",
    "T46n1923_001:0630a17": " 如殺三千世界人  及諸一切眾生類",
    "T46n1923_001:0630a18": " 高心謗禪壞亂眾  其罪甚重過於此",
    "T46n1923_001:0630a19": " 譬如群賊劫牛乳  高聲唱得醍醐味",
    "T46n1923_001:0630a20": " 不知鑽搖及&#x71AE;煖  亦失酪漿生熟酥",
    "T46n1923_001:0630a21": " &#x9E81;淺薄味尚都失  醍醐上味在何處",
    "T46n1923_001:0630a22": " 不修禪智無法喜  譬喻說言無婦女",
    "T46n1923_001:0630a23": " 不淨亂心執文字  故言皮囊可盛貯",
    "T46n1923_001:0630a24": " 譬如盲狗咬草叢  不見人及非人類",
    "T46n1923_001:0630a25": " 但聞風吹草鳴聲  高聲叫言賊虎至",
    "T46n1923_001:0630a26": " 養一盲狗虎咬故  舉世盲狗叫亂沸",
    "T46n1923_001:0630a27": " 其心散亂都不定  覺觀心語亦如是",
    "T46n1923_001:0630a28": " 讚百千經心常亂  如蛇吐毒與世諍",
    "T46n1923_001:0630a29": " 增見諸非毒轉盛  自言壞常子難生",
    "T46n1923_001:0630b01": " 既見禪智法喜妻  石女無兒難可生",
    "T46n1923_001:0630b02": " 解文字空不貪著  若修定時解無生",
    "T46n1923_001:0630b03": " 禪智方便般若母  巧慧方便以為父",
    "T46n1923_001:0630b04": " 禪智般若無著慧  和合共生如來子",
    "T46n1923_001:0630b05": " 三乘聖種從是學  故稱一切眾導師",
    "T46n1923_001:0630b06": " 淨戒禪智如大地  能生萬物載群類",
    "T46n1923_001:0630b07": " 禪智神通巧方便  能生三乘一切智",
    "T46n1923_001:0630b08": " 若能一念在禪定  能報三世佛恩義",
    "T46n1923_001:0630b09": " 三世諸佛坐道場  覺悟眾生皆由此",
    "T46n1923_001:0630b10": " 一切凡夫共一身  一煩惱心一智慧",
    "T46n1923_001:0630b11": " 真如一像不變易  善惡業影六道異",
    "T46n1923_001:0630b12": " 諸佛菩薩一法身  亦同一心一智慧",
    "T46n1923_001:0630b13": " 一字萬行化眾生  一聖假名四十二",
    "T46n1923_001:0630b14": " 凡聖色藏一而二  方便道中凡聖二",
    "T46n1923_001:0630b15": " 色藏元象無一二  唯佛與佛乃知此",
    "T46n1923_001:0630b16": " 我從無數十方佛  聞此一字無量義",
    "T46n1923_001:0630b17": " 少行法師不能知  文字論師不能解",
    "T46n1923_001:0630b18": " 若人不近善知識  學得有漏似道禪",
    "T46n1923_001:0630b19": " 初禪謂得須陀洹  四禪謂得阿羅漢",
    "T46n1923_001:0630b20": " 起增上慢諸漏盡  謂言斷結不更生",
    "T46n1923_001:0630b21": " 臨命終時見生處  即作是言佛欺我",
    "T46n1923_001:0630b22": " 阿羅漢者不更生  我今云何更受生",
    "T46n1923_001:0630b23": " 身證不了尚如此  何況散心著文字",
    "T46n1923_001:0630b24": " 不知詐知起我慢  顛倒說法誑眾生",
    "T46n1923_001:0630b25": " 身不證法昇高座  死入阿鼻大地獄",
    "T46n1923_001:0630b26": " 身證不了尚生疑  何況不證盲心說",
    "T46n1923_001:0630b27": " 高心亂語謗諸佛  受學之徒皆&#x52B9;此",
    "T46n1923_001:0630b28": " 從地獄出為畜生  備作種種諸雜類",
    "T46n1923_001:0630b29": " 若人親近善知識  證無漏禪乃明解",
    "T46n1923_001:0630c01": " 具足禪智多聞義  如是導師可依止",
    "T46n1923_001:0630c02": " 禪定深隱難可知",
    "T46n1923_001:0630c03": "[0630c03] 復次禪波羅蜜。有無量名字。為求佛道。修學",
    "T46n1923_001:0630c04": "甚深微妙禪定。身心得證。斷諸煩惱。得一切",
    "T46n1923_001:0630c05": "神通。立大誓願。度一切眾生。是乃名為禪波",
    "T46n1923_001:0630c06": "羅蜜。立大誓願故禪定轉名四弘。欲度眾生",
    "T46n1923_001:0630c07": "故。入深禪定。以道種智清淨法眼。觀察眾生",
    "T46n1923_001:0630c08": "是處非處十力智。爾時禪定轉名四無量心。",
    "T46n1923_001:0630c09": "慈悲愍眾生。拔苦與樂。離憎愛心。平等觀察。",
    "T46n1923_001:0630c10": "爾時禪定。轉名慈悲喜捨。既觀察已。與其同",
    "T46n1923_001:0630c11": "事。隨應說法。爾時禪定。轉名四攝法。布施。",
    "T46n1923_001:0630c12": "愛語。利益。同事。是名四攝法也。復次大慈大",
    "T46n1923_001:0630c13": "悲。現如意神通一切色身。以神通力入五欲",
    "T46n1923_001:0630c14": "中。遍行六趣。隨欲度眾生。爾時禪定。轉名神",
    "T46n1923_001:0630c15": "通波羅蜜。亦普現十方一切佛事。常在禪定",
    "T46n1923_001:0630c16": "寂然無念。復次深大慈悲憐憫眾生。上作十",
    "T46n1923_001:0630c17": "方一切佛身。緣覺聲聞一切色形。下作六趣眾",
    "T46n1923_001:0630c18": "生之身。如是一切佛身。一切眾生身。一念心",
    "T46n1923_001:0630c19": "中一時行。無前無後無中間。一時說法度眾",
    "T46n1923_001:0630c20": "生。爾時禪定及神通波羅蜜。轉名一切種智。",
    "T46n1923_001:0630c21": "亦名佛眼。復次菩薩摩訶薩。持戒清淨。深妙",
    "T46n1923_001:0630c22": "禪定。斷習氣故。遠離三世諸愛見故。爾時禪",
    "T46n1923_001:0630c23": "定。轉名十八不共法。復次菩薩摩訶薩。以三",
    "T46n1923_001:0630c24": "明智分別眾生。爾時禪定。轉名十力。善知是",
    "T46n1923_001:0630c25": "處及漏盡故。復次菩薩摩訶薩。色如受想行",
    "T46n1923_001:0630c26": "識如。觀一切法。始從初學終至成佛斷煩惱。",
    "T46n1923_001:0630c27": "及神通盡知十方世界名號。亦知三世諸佛",
    "T46n1923_001:0630c28": "名號。及知諸佛弟子名號。亦知一切眾生名",
    "T46n1923_001:0630c29": "號。及知眾生煩惱名號。解脫名號。一念一時",
    "T46n1923_001:0631a01": "知。及知宿命因緣之事。爾時禪定轉名十號",
    "T46n1923_001:0631a02": "也。復次菩薩摩訶薩。以諸法無所有性。一念",
    "T46n1923_001:0631a03": "一心具足萬行。巧方便慧。從初發心至成佛",
    "T46n1923_001:0631a04": "果。作大佛事。心無所著。總相智。別相智。辯",
    "T46n1923_001:0631a05": "說無礙。具足神通波羅蜜。供養十方一切佛。",
    "T46n1923_001:0631a06": "淨佛國土。教化眾生。爾時禪定。轉名般若波",
    "T46n1923_001:0631a07": "羅蜜。復次行者。為出世間故。三界九地名為",
    "T46n1923_001:0631a08": "八背捨。次第斷煩惱。欲界未到地禪及中間。",
    "T46n1923_001:0631a09": "二禪及四禪。空處及非有想。最後滅受想。於",
    "T46n1923_001:0631a10": "欲界中具五方便。一者發大善心。求佛道故。",
    "T46n1923_001:0631a11": "欲得禪定。名善欲心。是善欲心。能生一切佛",
    "T46n1923_001:0631a12": "法。能入一切禪定。能證一切解脫。起一切神",
    "T46n1923_001:0631a13": "通。分別欲界色界無色界。五陰三毒四大。十",
    "T46n1923_001:0631a14": "二入十八界。十二因緣。一切諸法無常變異。",
    "T46n1923_001:0631a15": "苦空無我。亦知諸法無生滅真實相。無名無",
    "T46n1923_001:0631a16": "字。無漏無為。無相無貌。覺了諸法。故名法",
    "T46n1923_001:0631a17": "智。未到初禪得金剛智。能斷煩惱證諸解脫。",
    "T46n1923_001:0631a18": "是名未到地。初欲界地及未到地。如是二地。",
    "T46n1923_001:0631a19": "是佛道初門。欲得禪定。是名欲心。復次初夜",
    "T46n1923_001:0631a20": "後夜。專精學禪。節食攝心。捨離眷屬。斷諸",
    "T46n1923_001:0631a21": "攀緣。是名精進。復次專念初禪樂。更無餘念。",
    "T46n1923_001:0631a22": "是名念心。復次巧慧籌量欲界五欲。欺誑不",
    "T46n1923_001:0631a23": "淨。是三惡道伴。初禪定樂。斷諸欺誑。得真",
    "T46n1923_001:0631a24": "智慧。是入涅槃伴。是籌量。是名巧慧心。復次",
    "T46n1923_001:0631a25": "專心一處。滅諸覺觀。境界都息。身心寂靜。是",
    "T46n1923_001:0631a26": "名一心。如是五方便。能斷五欲妖媚煩惱。滅",
    "T46n1923_001:0631a27": "除五蓋。有覺有觀。離生得喜樂入初禪。名初",
    "T46n1923_001:0631a28": "背捨得入二禪。名二背捨。入第三禪。名三背",
    "T46n1923_001:0631a29": "捨。喜樂心內清淨得四禪。名為入一切處。滅",
    "T46n1923_001:0631b01": "一切色相。捨第四禪。滅有對想。入無邊虛空",
    "T46n1923_001:0631b02": "處。名為空一切處。第四背捨虛空處定。得一",
    "T46n1923_001:0631b03": "切識處定。是名識一切處第五背捨。復次捨",
    "T46n1923_001:0631b04": "識處定。入無所有處定。是名第六背捨。捨無",
    "T46n1923_001:0631b05": "所有處定得入非有想非無想處定。生厭離",
    "T46n1923_001:0631b06": "心。是名第七背捨。捨非有想非無想處定。入",
    "T46n1923_001:0631b07": "滅定受想定。心無所著。是名第八背捨。爾時",
    "T46n1923_001:0631b08": "禪波羅蜜。轉名八背捨。復次自覺覺他。通達",
    "T46n1923_001:0631b09": "無礙。得三解脫。能破三界一切煩惱。爾時禪",
    "T46n1923_001:0631b10": "波羅蜜。轉名十一智。復次行者。總持旋陀羅",
    "T46n1923_001:0631b11": "尼。戒定慧三分。八聖道。破四顛倒獲四真諦。",
    "T46n1923_001:0631b12": "爾時禪波羅蜜。轉名三十七品。起一切神通。",
    "T46n1923_001:0631b13": "所謂四念處。四正勤。四如意足。五根五力。七",
    "T46n1923_001:0631b14": "覺分八聖道分。名為摩訶衍。如四念處品中",
    "T46n1923_001:0631b15": "說。轉一切智慧。以一神通。現一切神通。以一",
    "T46n1923_001:0631b16": "解脫。作一切解脫。轉一名字語句。入一切名",
    "T46n1923_001:0631b17": "字語句。如是一切名字語句。還入一名一字",
    "T46n1923_001:0631b18": "一語一句。平等不異。是四念處字等語等。諸",
    "T46n1923_001:0631b19": "字入門。一切佛法盡在其中。復次菩薩摩訶",
    "T46n1923_001:0631b20": "薩。欲教化眾生。令生清淨歡喜信心故。與一",
    "T46n1923_001:0631b21": "切聖人。建立一聖官階位次第。眾生之得大",
    "T46n1923_001:0631b22": "歡喜。決定無疑。爾時誓願勤修禪定。得六神",
    "T46n1923_001:0631b23": "通。作轉輪聖王。入五道中。飛行十方。廣行",
    "T46n1923_001:0631b24": "布施。須衣與衣。須食與食。金銀七寶。象馬車",
    "T46n1923_001:0631b25": "乘。樓櫓宮殿。房舍屋宅。五欲眾具。簫[竺-二+遂]箜",
    "T46n1923_001:0631b26": "篌。琴瑟鼓吹。隨眾生欲盡給與之。後為說法",
    "T46n1923_001:0631b27": "令其得道。雖作如是種種法施。實無施者。無",
    "T46n1923_001:0631b28": "財物。無說無示。無聽法者。譬如幻師幻作幻",
    "T46n1923_001:0631b29": "人。四衢道中化作高座。廣說三乘微妙聖法。",
    "T46n1923_001:0631c01": "又作四眾集共聽受。如是幻師所作幻事。無",
    "T46n1923_001:0631c02": "色無心。無示無聽。無受無聞。無得菩薩。爾時",
    "T46n1923_001:0631c03": "禪波羅蜜。轉名檀波羅蜜何以故。施人物時。",
    "T46n1923_001:0631c04": "雖知諸法無所有性。無施無受。無財物相。",
    "T46n1923_001:0631c05": "三事俱空。雖知空寂。勤行布施。復次菩薩摩",
    "T46n1923_001:0631c06": "訶薩。雖知諸法空罪相不可得。持戒破戒。如",
    "T46n1923_001:0631c07": "夢如幻。如影如化。如水中月。雖知諸法無生",
    "T46n1923_001:0631c08": "滅。堅持淨戒無毀缺。亦以戒法為他人說。若",
    "T46n1923_001:0631c09": "人惡心不受戒。化作禽獸行。禮儀人類。見此",
    "T46n1923_001:0631c10": "大羞辱。各發善心。堅持淨戒。發大誓願。遍十",
    "T46n1923_001:0631c11": "方不顧身命行戒施。常現六道種種形。廣說",
    "T46n1923_001:0631c12": "如來清淨戒。以宿命智觀察之。必令歡喜無",
    "T46n1923_001:0631c13": "瞋害。非但為說戒法。亦說攝根定共戒。道共",
    "T46n1923_001:0631c14": "戒。性寂戒。報寂戒。爾時禪波羅蜜。轉名尸波",
    "T46n1923_001:0631c15": "羅蜜。復次菩薩摩訶薩。行此財施法施戒施",
    "T46n1923_001:0631c16": "時。受者瞋恚來打罵。割截手足心不動。乃至",
    "T46n1923_001:0631c17": "失命心不悔。爾時禪定。轉名羼提波羅蜜。菩",
    "T46n1923_001:0631c18": "薩行是甚深禪定。於一切聖行。以法忍故。心",
    "T46n1923_001:0631c19": "無所著。禪定即是羼提波羅蜜。復次菩薩。學",
    "T46n1923_001:0631c20": "四念處時。獲得四禪。復作是念。我於身念處。",
    "T46n1923_001:0631c21": "未得如意神通。受念處未獲宿命神通。修心",
    "T46n1923_001:0631c22": "念處。未獲他心智。不知十方凡聖心故。修法",
    "T46n1923_001:0631c23": "念處時。如是思惟。我今未獲漏盡神通。修身",
    "T46n1923_001:0631c24": "念處。觀一切色。亦未得清淨天眼。於受念處。",
    "T46n1923_001:0631c25": "未證因緣業報垢淨神通。於心念處。未得眾",
    "T46n1923_001:0631c26": "生語言三昧。作是念已。勤精進求乃至成就。",
    "T46n1923_001:0631c27": "具六神通。爾時禪定。轉名精進毘梨耶波羅",
    "T46n1923_001:0631c28": "蜜。復次菩薩。為起神通故。修練禪定。從初禪",
    "T46n1923_001:0631c29": "次第。入二禪三禪四禪。四空定。乃至滅受想",
    "T46n1923_001:0632a01": "定。一心次第。入無雜念心。是時禪波羅蜜。轉",
    "T46n1923_001:0632a02": "名九次第定。復次菩薩。入初禪時。觀入出息。",
    "T46n1923_001:0632a03": "自見其身。皆悉空寂。遠離色相。獲得神通。乃",
    "T46n1923_001:0632a04": "至四禪。亦復如是。入初禪時。觀入出息。見三",
    "T46n1923_001:0632a05": "世色。乃至微細。如微塵許。悉見無礙。亦見眾",
    "T46n1923_001:0632a06": "生出沒果報差別。於無量劫通達無礙。是名",
    "T46n1923_001:0632a07": "天眼神通乃至四禪。亦復如是。入初禪時。觀",
    "T46n1923_001:0632a08": "息出入。以次第觀聲。悉同十方凡聖音聲。是",
    "T46n1923_001:0632a09": "名天耳神通。乃至四禪。亦復如是。入初禪時。",
    "T46n1923_001:0632a10": "觀入出息住息住舍摩他。觀色相貌。以毘婆",
    "T46n1923_001:0632a11": "舍那。觀他心相。善知十方凡聖之心。是名他",
    "T46n1923_001:0632a12": "心智神通。乃至四禪。亦復如是。入初禪時。觀",
    "T46n1923_001:0632a13": "息入出。獲得眼通。得眼通已。觀於有歌羅邏",
    "T46n1923_001:0632a14": "時五陰生滅。乃至無量劫中五陰生滅。獲得",
    "T46n1923_001:0632a15": "宿命。是名宿命神通。乃至四禪。亦復如是。悉",
    "T46n1923_001:0632a16": "能觀察一切眾生。善惡業行差別不同。亦復",
    "T46n1923_001:0632a17": "知其發心早晚。入道遠近。十方三世通達無",
    "T46n1923_001:0632a18": "礙。是名道種智慧神通。爾時禪定轉名師子",
    "T46n1923_001:0632a19": "奮迅三昧。以神通力。供養十方佛。及教化眾",
    "T46n1923_001:0632a20": "生。淨佛國土。邊際智滿十地具足。變身如佛",
    "T46n1923_001:0632a21": "滿十方。學佛神通。未得滿足。是師子奮迅三",
    "T46n1923_001:0632a22": "昧。唯有諸佛。乃能具足。復次菩薩。入重玄",
    "T46n1923_001:0632a23": "門修四十心。從凡夫地初發心時。所修禪定。",
    "T46n1923_001:0632a24": "次第重入。乃至最後無垢地。修諸禪定。學佛",
    "T46n1923_001:0632a25": "神通化眾生法。從初禪入乃至滅受想定。三",
    "T46n1923_001:0632a26": "禪四禪四空。亦復如是。是名順超無礙。從滅",
    "T46n1923_001:0632a27": "受想定超住散心中。超入初禪。非有想非無",
    "T46n1923_001:0632a28": "想處無所有處。識處空處。四禪乃至二禪。亦",
    "T46n1923_001:0632a29": "復如是。是名逆超自在無礙。爾時禪定。轉名",
    "T46n1923_001:0632b01": "超越三昧。修佛神通。得佛智慧。餘五波羅蜜。",
    "T46n1923_001:0632b02": "亦復如是。是少一波羅蜜。不名五波羅蜜復",
    "T46n1923_001:0632b03": "次學禪定時。修四念處。於欲界中。觀內外色。",
    "T46n1923_001:0632b04": "入初背捨。具足聞慧。觀內外假二相不可得",
    "T46n1923_001:0632b05": "故。亦非是一如。如性故一解脫。復次思慧具",
    "T46n1923_001:0632b06": "足。觀察內外法。內外一切法。總相別相異相。",
    "T46n1923_001:0632b07": "不可得如如。故二解脫。復次修慧。六觀具足。",
    "T46n1923_001:0632b08": "色界五陰空。三解脫。復次聞慧修慧。用巧方",
    "T46n1923_001:0632b09": "便金剛智。破四空定。無貪著心。空五陰不可",
    "T46n1923_001:0632b10": "得故。得解脫空處。得解脫識處。得解脫無所",
    "T46n1923_001:0632b11": "有處。得解脫非有想非非想處。得解脫觀滅",
    "T46n1923_001:0632b12": "受想定。不可得故。得是解脫。是名八解脫。如",
    "T46n1923_001:0632b13": "如性故。無縛無脫。菩薩爾時。禪波羅蜜名八",
    "T46n1923_001:0632b14": "解脫。復次菩薩禪定。修四念處。得三十七品。",
    "T46n1923_001:0632b15": "具足佛法。何以故。是身念處。觀色法故。一念",
    "T46n1923_001:0632b16": "具足四念處故。是身念處。用念覺分。觀五陰",
    "T46n1923_001:0632b17": "時。能斷一切煩惱。故觀色陰時。是身念處。不",
    "T46n1923_001:0632b18": "淨觀九想。具足舍摩他。能破一切煩惱。是名",
    "T46n1923_001:0632b19": "為定。如論偈中說。",
    "T46n1923_001:0632b20": " 初觀身念念  繫縛心令定",
    "T46n1923_001:0632b21": " 亦繫縛識定  及除煩惱怨",
    "T46n1923_001:0632b22": "[0632b22] 九想舍摩他。欲界金剛定。能破五欲如縛賊。",
    "T46n1923_001:0632b23": "十想毘婆舍那。欲界未到地金剛智。能觀五",
    "T46n1923_001:0632b24": "陰。畢竟盡想。不能更生。得盡智無生智。斷一",
    "T46n1923_001:0632b25": "切煩惱。如意利刀。斬斷賊頭。觀色如受想行",
    "T46n1923_001:0632b26": "識如。深觀五陰如如性故。即無煩惱可斷。亦",
    "T46n1923_001:0632b27": "無解脫涅槃可證。何以故。色即是空。空即是",
    "T46n1923_001:0632b28": "色。受想行識即是空。空即是受想行識。空即",
    "T46n1923_001:0632b29": "是涅槃。涅槃即是空。煩惱即是空。空即是煩",
    "T46n1923_001:0632c01": "惱。智慧即是空。空即是智慧。不可以虛空斷",
    "T46n1923_001:0632c02": "虛空。不可以虛空證虛空。如論偈說。",
    "T46n1923_001:0632c03": " 觀身不淨相  真如性常定",
    "T46n1923_001:0632c04": " 諸受及以心  法亦如是觀",
    "T46n1923_001:0632c05": "[0632c05] 煩惱者六欲心也初死想。能斷威儀語言欲。",
    "T46n1923_001:0632c06": "膨脹想壞想散想。能斷形容欲。青瘀血塗想",
    "T46n1923_001:0632c07": "膿爛想。能斷色欲。骨想燒想。能斷細滑欲。",
    "T46n1923_001:0632c08": "散想滅盡想。能斷人欲。如論中說。",
    "T46n1923_001:0632c09": " 四蛇同一篋  六賊同一村",
    "T46n1923_001:0632c10": " 及王旃陀羅  分自守根門",
    "T46n1923_001:0632c11": " 六欲妖媚起  愛怨詐為親",
    "T46n1923_001:0632c12": " 聲香味觸法  六情起諸塵",
    "T46n1923_001:0632c13": " 貪欲如猛火  瞋恚如蛇蚖",
    "T46n1923_001:0632c14": " 愚癡覆心眼  智者當善觀",
    "T46n1923_001:0632c15": " 外想三四塊  身器二六城",
    "T46n1923_001:0632c16": " 中含十二穢  九孔惡露盈",
    "T46n1923_001:0632c17": " 癰疽蟲血雜  膨脹臭爛膿",
    "T46n1923_001:0632c18": " 骨鎖分離斷  六欲失姿容",
    "T46n1923_001:0632c19": " 九想觀成時  六賊漸已除",
    "T46n1923_001:0632c20": " 及識愛怨詐  兼知假實虛",
    "T46n1923_001:0632c21": " 四大共相依  緣習成假名",
    "T46n1923_001:0632c22": " 行者諦觀察  但見骨人形",
    "T46n1923_001:0632c23": " 初觀如珂許  後漸滿一城",
    "T46n1923_001:0632c24": " 骨人遍法界  深生憂厭道",
    "T46n1923_001:0632c25": " 從生至老死  老死復有生",
    "T46n1923_001:0632c26": " 轉輪十二緣  生死如循環",
    "T46n1923_001:0632c27": " 三塗苦難忍  人天亦復然",
    "T46n1923_001:0632c28": " 誰聞六道苦  而不興厭心",
    "T46n1923_001:0632c29": " 妄識本無體  依因寂法生",
    "T46n1923_001:0633a01": " 妄想生妄想  轉輪十二緣",
    "T46n1923_001:0633a02": " 知過二業患  現不造三因",
    "T46n1923_001:0633a03": " 老死更不續  反流盡生源"
}