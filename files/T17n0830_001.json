{
    "T17n0830_001:0874a08": "No. 830 [Nos. 828, 829]",
    "T17n0830_001:0874a09": "大乘遍照光明藏無字法門經",
    "T17n0830_001:0874a11": "大唐天竺三藏地婆訶羅再譯",
    "T17n0830_001:0874a12": "[0874a12] 如是我聞：[0874a12] 一時，佛住王舍城耆闍崛山，與大",
    "T17n0830_001:0874a13": "菩薩及比丘僧無量百千億那由他眾俱。其",
    "T17n0830_001:0874a14": "諸菩薩，一切皆得大智善權，悉能通達無字",
    "T17n0830_001:0874a15": "法藏，具樂說辯不違真俗，勇猛精進永離蓋",
    "T17n0830_001:0874a16": "纏，調伏諸根無所執著，憐愍眾生如視一子，",
    "T17n0830_001:0874a17": "愛重實智如大寶洲，慚愧為身定慧為首，以",
    "T17n0830_001:0874a18": "大慈悲而為體性，知善不善實不實法，照",
    "T17n0830_001:0874a19": "了二空住勝妙地，得大名稱永安隱眠，決",
    "T17n0830_001:0874a20": "定修行最上之法，永離胎藏下劣之身，示",
    "T17n0830_001:0874a21": "現受生守護國土，諸所施為普遍賢善，離於",
    "T17n0830_001:0874a22": "三界能救三界，其行清淨善達自他，皆得",
    "T17n0830_001:0874a23": "具足如是功德。其名曰：勝思惟菩薩，勝趣",
    "T17n0830_001:0874a24": "行菩薩，妙音菩薩，美音菩薩，辯具菩薩，辯",
    "T17n0830_001:0874a25": "聚菩薩，珠髻菩薩，千輻菩薩，法輞菩薩，法",
    "T17n0830_001:0874a26": "響菩薩，蓮花面菩薩，蓮華眼菩薩，持地菩",
    "T17n0830_001:0874a27": "薩，持世菩薩，聲遍大地菩薩。如是等菩薩",
    "T17n0830_001:0874a28": "摩訶薩，一切皆是童子像類，於此眾中而為",
    "T17n0830_001:0874a29": "上首，各各與己眷屬等俱。",
    "T17n0830_001:0874b01": "[0874b01] 爾時，觀世音菩薩，與無量無數灌頂受職諸",
    "T17n0830_001:0874b02": "菩薩眾之所圍繞；得大勢菩薩，與無量億大",
    "T17n0830_001:0874b03": "梵天眾之所圍繞；勝思惟菩薩，與無量菩薩",
    "T17n0830_001:0874b04": "及天主帝釋之所圍繞；虛空藏菩薩，與無量",
    "T17n0830_001:0874b05": "四天王眾之所圍繞；眾所知識菩薩，與無量",
    "T17n0830_001:0874b06": "婇女之所圍繞；普賢菩薩、離疑菩薩、不空見",
    "T17n0830_001:0874b07": "菩薩、止諸蓋菩薩、無量善巧藥王菩薩、藥上",
    "T17n0830_001:0874b08": "菩薩等，各與無量菩薩大眾之所圍繞；長老",
    "T17n0830_001:0874b09": "舍利弗、摩訶目乾連、摩訶迦葉等，各與一",
    "T17n0830_001:0874b10": "切大阿羅漢之所圍繞；乃至十方恒河沙等",
    "T17n0830_001:0874b11": "一切世界所有日月諸天子等，各以威光來",
    "T17n0830_001:0874b12": "至佛所，以佛神力，彼彼威光不能照曜，猶如",
    "T17n0830_001:0874b13": "聚墨比閻浮金；又有無量那羅延天，及以水",
    "T17n0830_001:0874b14": "天德叉迦龍王、阿那婆達多龍王等，亦與眷",
    "T17n0830_001:0874b15": "屬之所圍繞；美音乾闥婆王，亦與無量乾闥",
    "T17n0830_001:0874b16": "婆眾之所圍繞；無濁迦婁羅王，與七億迦",
    "T17n0830_001:0874b17": "婁羅王眷屬圍繞；乃至十方恒沙世界一切",
    "T17n0830_001:0874b18": "菩薩，各請己佛，與眷屬俱，來至此間娑婆世",
    "T17n0830_001:0874b19": "界，持諸上妙出世供具，供養於佛及菩薩已，",
    "T17n0830_001:0874b20": "各禮佛足&#x5374;住一面，坐蓮華座瞻仰世尊。[0874b20] 爾",
    "T17n0830_001:0874b21": "時勝思惟菩薩摩訶薩即從座起，偏袒右肩，",
    "T17n0830_001:0874b22": "右膝著地，合掌向佛，而作是言：「世尊！我為四",
    "T17n0830_001:0874b23": "眾，欲問如來二字之義，惟願如來為我解說，",
    "T17n0830_001:0874b24": "令我等輩咸得利益。」",
    "T17n0830_001:0874b25": "[0874b25] 爾時世尊告勝思惟菩薩言：「善男子！如來豈",
    "T17n0830_001:0874b26": "為一眾生故出現於世？乃為利益無量眾生",
    "T17n0830_001:0874b27": "出現於世。善男子！汝今乃能為四眾故，請問",
    "T17n0830_001:0874b28": "於我二字之義。隨汝所問，當為汝說。」",
    "T17n0830_001:0874b29": "[0874b29] 於是勝思惟菩薩蒙佛聽許，白佛言：「世尊！",
    "T17n0830_001:0874c01": "有何等法，菩薩摩訶薩應當除滅及以守護？",
    "T17n0830_001:0874c02": "復有何法，如來克證及以覺知？如是二義惟",
    "T17n0830_001:0874c03": "願為說。」",
    "T17n0830_001:0874c04": "[0874c04] 爾時，佛讚勝思惟言：「善哉，善哉！善男子！汝",
    "T17n0830_001:0874c05": "已成就無量福慧，復為如來加威神力，乃能",
    "T17n0830_001:0874c06": "問我如是之義。諦聽，諦聽！善思念之！吾當為",
    "T17n0830_001:0874c07": "汝分別解說。",
    "T17n0830_001:0874c08": "[0874c08] 「善男子！有一種法，菩薩摩訶薩應當除滅。",
    "T17n0830_001:0874c09": "何等一法？所謂欲貪。如是一法，菩薩摩訶薩",
    "T17n0830_001:0874c10": "應當除滅。善男子！復有一法，菩薩摩訶薩",
    "T17n0830_001:0874c11": "應當除滅。何等一法？所謂瞋恚。如是一法，",
    "T17n0830_001:0874c12": "菩薩摩訶薩應當除滅。善男子！復有一法，",
    "T17n0830_001:0874c13": "菩薩摩訶薩應當除滅。何等一法？所謂愚癡。",
    "T17n0830_001:0874c14": "如是一法，菩薩摩訶薩應當除滅。善男子！復",
    "T17n0830_001:0874c15": "有一法，菩薩摩訶薩應當除滅。何等一法？所",
    "T17n0830_001:0874c16": "謂我執。如是一法，菩薩摩訶薩應當除滅。善",
    "T17n0830_001:0874c17": "男子！復有一法，菩薩摩訶薩應當除滅。何",
    "T17n0830_001:0874c18": "等一法？所謂懈怠。如是一法，菩薩摩訶薩應",
    "T17n0830_001:0874c19": "當除滅。善男子！復有一法，菩薩摩訶薩應",
    "T17n0830_001:0874c20": "當除滅。何等一法？所謂睡眠。如是一法，菩",
    "T17n0830_001:0874c21": "薩摩訶薩應當除滅。善男子！復有一法，菩",
    "T17n0830_001:0874c22": "薩摩訶薩應當除滅。何等一法？所謂染愛。",
    "T17n0830_001:0874c23": "如是一法，菩薩摩訶薩應當除滅。善男子！復",
    "T17n0830_001:0874c24": "有一法，菩薩摩訶薩應當除滅。何等一法？",
    "T17n0830_001:0874c25": "所謂疑惑。如是一法，菩薩摩訶薩應當除滅。",
    "T17n0830_001:0874c26": "善男子！復有一法，菩薩摩訶薩應當除滅。",
    "T17n0830_001:0874c27": "何等一法？所謂無明。如是一法，菩薩摩訶薩",
    "T17n0830_001:0874c28": "應當除滅。善男子！如上所說如是等法，菩",
    "T17n0830_001:0874c29": "薩摩訶薩應當除滅。[0874c29] 「善男子！汝問於我，復",
    "T17n0830_001:0875a01": "有何法，菩薩摩訶薩應守護者，今為汝說。善",
    "T17n0830_001:0875a02": "男子！有一種法，菩薩摩訶薩常當守護。何等",
    "T17n0830_001:0875a03": "一法？所謂己所不欲，勿勸他人。如是一法，菩",
    "T17n0830_001:0875a04": "薩摩訶薩常應守護。何以故？若菩薩摩訶薩",
    "T17n0830_001:0875a05": "守護此法，即是守護諸佛如來一切戒藏。如",
    "T17n0830_001:0875a06": "諸菩薩，自愛命者則不應殺，自愛財者則不",
    "T17n0830_001:0875a07": "應盜，自愛妻者不應侵他，自愛實語不應誑",
    "T17n0830_001:0875a08": "彼，自愛和合不應間他，自愛正直不應邪綺，",
    "T17n0830_001:0875a09": "自愛柔軟不應惡罵，自愛止足終不於他而",
    "T17n0830_001:0875a10": "生貪欲，自愛仁恕終不於他而生瞋恚，自愛",
    "T17n0830_001:0875a11": "正見終不教他令生邪見。善男子，如是菩薩",
    "T17n0830_001:0875a12": "發意說言，我今敬順如來正教，應當勤心守",
    "T17n0830_001:0875a13": "護此法，是名菩薩摩訶薩守護一法。善男子！",
    "T17n0830_001:0875a14": "我見如是諸菩薩等，欲求無上大菩提者，悉",
    "T17n0830_001:0875a15": "為樂故而求菩提，無有為苦求之者也。善男",
    "T17n0830_001:0875a16": "子！是故我說己所不欲，勿勸他人。如是等法，",
    "T17n0830_001:0875a17": "菩薩摩訶薩應當守護。」",
    "T17n0830_001:0875a18": "[0875a18] 爾時勝思惟菩薩復白佛言：「世尊！何等之",
    "T17n0830_001:0875a19": "法，如來克證及以覺知？惟願為我開演其義。」",
    "T17n0830_001:0875a20": "[0875a20] 佛言：「善男子！無有一法而是如來所覺所證。",
    "T17n0830_001:0875a21": "何以故？於諸法中無覺無證，此是如來所證",
    "T17n0830_001:0875a22": "所覺。善男子！一切諸法本無有法，如來覺證；",
    "T17n0830_001:0875a23": "一切諸法本無有滅，如來覺證；一切諸法性",
    "T17n0830_001:0875a24": "離二邊，如來覺證；一切諸法本無有實，如來",
    "T17n0830_001:0875a25": "覺證。",
    "T17n0830_001:0875a26": "[0875a26] 「復次善男子！一切諸法，皆從自業因緣力故",
    "T17n0830_001:0875a27": "而得生起；而是因緣，念念不住猶如電光，如",
    "T17n0830_001:0875a28": "是業緣，如來覺證；是故我說以因緣故而諸",
    "T17n0830_001:0875a29": "法生，以因緣故而諸法滅，若離因緣，則無業",
    "T17n0830_001:0875b01": "報。如是等事，如來覺知。善男子！如是所覺",
    "T17n0830_001:0875b02": "一切法性，是名遍照光明之藏。善男子！何",
    "T17n0830_001:0875b03": "故法性名之為藏？以諸眾生世出世智，皆依",
    "T17n0830_001:0875b04": "此藏而得生故。如以實智觀彼法性，智依彼",
    "T17n0830_001:0875b05": "生，故名為藏。",
    "T17n0830_001:0875b06": "[0875b06] 「復次善男子！我亦復說一切諸法如幻如焰，",
    "T17n0830_001:0875b07": "如水中月，如是等事，如來覺證；又善男子！",
    "T17n0830_001:0875b08": "諸法性相，一味解脫，如是等事，如來覺證。善",
    "T17n0830_001:0875b09": "男子！如是解脫一味法性，是名遍照光明之",
    "T17n0830_001:0875b10": "藏。",
    "T17n0830_001:0875b11": "[0875b11] 「復次善男子！又有一法如來覺證。何等一法？",
    "T17n0830_001:0875b12": "所謂諸法不生不滅、不增不減、不來不去、不",
    "T17n0830_001:0875b13": "取不捨、非因非緣，如是等法，如來覺證。",
    "T17n0830_001:0875b14": "[0875b14] 「復次善男子！如來了知一切諸法，無有自性",
    "T17n0830_001:0875b15": "不可為喻，無有文字之所辯說，如是之法如",
    "T17n0830_001:0875b16": "來覺證。善男子！如上所說如是之法，悉是",
    "T17n0830_001:0875b17": "如來所覺所證。」[0875b17] 當佛說此遍照光明藏無字",
    "T17n0830_001:0875b18": "法時，有微塵數諸菩薩等得住十地；又有無",
    "T17n0830_001:0875b19": "量諸菩薩等住於諸地；又有無量諸菩薩等",
    "T17n0830_001:0875b20": "證得百千諸大三昧；又有無量塵數眾生發",
    "T17n0830_001:0875b21": "阿耨多羅三藐三菩提心；又有無量無邊眾",
    "T17n0830_001:0875b22": "生得阿羅漢果；又有無量無邊眾生得脫地",
    "T17n0830_001:0875b23": "獄、餓鬼、畜生種種諸苦，生人天中受勝妙樂；",
    "T17n0830_001:0875b24": "諸在會眾悉不唐捐，無有一人而空過者。",
    "T17n0830_001:0875b25": "[0875b25] 爾時佛告羅&#x777A;羅言：「善男子！我此法要，汝當",
    "T17n0830_001:0875b26": "受持。」[0875b26] 時彼會中有九十億菩薩摩訶薩，聞是",
    "T17n0830_001:0875b27": "語已，承佛神力，白佛言：「世尊！我等誓於娑婆",
    "T17n0830_001:0875b28": "世界後時後分，見有堪能為法器者，我當為",
    "T17n0830_001:0875b29": "彼宣說是經，惟願世尊不以為慮。」[0875b29] 爾時四",
    "T17n0830_001:0875c01": "天王復白佛言：「世尊！若當來世有善男子",
    "T17n0830_001:0875c02": "及善女人，能有受持此經典者，我當擁護，",
    "T17n0830_001:0875c03": "諸有願求皆令滿足。何以故？此善男子及善",
    "T17n0830_001:0875c04": "女人，能持此經，是法器故。」",
    "T17n0830_001:0875c05": "[0875c05] 爾時世尊，見九十億諸菩薩等，及四天王如",
    "T17n0830_001:0875c06": "是請已，便作是言：「善男子！我此所說遍照",
    "T17n0830_001:0875c07": "光明藏無字法門，我得佛來未曾演說，今為",
    "T17n0830_001:0875c08": "汝等而演說之。善男子！彼未來世諸眾生等，",
    "T17n0830_001:0875c09": "若得聞此希有法門，當知是人久已成就無",
    "T17n0830_001:0875c10": "量福慧；當知是人則為承事供養於我；當知",
    "T17n0830_001:0875c11": "是人則為荷擔佛大菩提；當知是人決定當",
    "T17n0830_001:0875c12": "得成就辯才；當知是人決定當得清淨佛土；",
    "T17n0830_001:0875c13": "當知是人臨命終時定當得見阿彌陀佛，菩薩",
    "T17n0830_001:0875c14": "大眾之所圍繞；當知是人常見我身在靈鷲",
    "T17n0830_001:0875c15": "山，及見此等諸菩薩眾；當知是人則為已得",
    "T17n0830_001:0875c16": "無盡法藏；當知是人得宿命智；當知是人不",
    "T17n0830_001:0875c17": "墮惡道。",
    "T17n0830_001:0875c18": "[0875c18] 「復次善男子！今我說是未曾有法，若當來世",
    "T17n0830_001:0875c19": "有善男子及善女人，設有已作五逆等罪，聞",
    "T17n0830_001:0875c20": "此法門，若能書持讀誦解說，或勸他人書持",
    "T17n0830_001:0875c21": "讀誦及以解說，我見是人不墮惡道，其人所",
    "T17n0830_001:0875c22": "有諸煩惱障、業障報障，皆得清淨，其人來世",
    "T17n0830_001:0875c23": "具得五眼，其人則為一切諸佛所共灌頂，其",
    "T17n0830_001:0875c24": "人則為諸佛世尊及諸菩薩之所護念，其人",
    "T17n0830_001:0875c25": "來世在在所生，具足諸根無有缺減。」",
    "T17n0830_001:0875c26": "[0875c26] 佛說是經已，勝思惟菩薩摩訶薩等，及諸比",
    "T17n0830_001:0875c27": "丘，天龍八部，聞佛所說，皆大歡喜，信受奉行。"
}