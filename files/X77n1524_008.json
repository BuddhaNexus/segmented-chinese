{
    "X77n1524_008:0420b01": "補續高僧傳卷第八",
    "X77n1524_008:0420b02": "明吳郡華山寺沙門 明河 撰",
    "X77n1524_008:0420b03": "  習禪篇",
    "X77n1524_008:0420b04": "宋 宣州興教坦禪師",
    "X77n1524_008:0420b05": "[0420b05] 坦禪師。溫州牛氏子。業打銀。因淬礪瓶器有省。即出",
    "X77n1524_008:0420b06": "家參琅琊覺公。機語頓契。天衣懷住興教。師為第一",
    "X77n1524_008:0420b07": "座。及天衣受他請。欲聞州乞師繼住。時刁景純學士。",
    "X77n1524_008:0420b08": "守宛陵。恐刁涉外議。乃於觀音前。祝曰。若坦首座。道",
    "X77n1524_008:0420b09": "眼明白。堪任住持。願示夢於刁學士。刁是夜夢牛在",
    "X77n1524_008:0420b10": "興教法座上。衣凌晨辭州。刁舉所夢。衣大笑。刁問其",
    "X77n1524_008:0420b11": "故。衣曰。坦首座姓牛。又屬牛刁就座。出帖請之。師受",
    "X77n1524_008:0420b12": "請升座。有雪竇化主省宗。出問。諸佛未出世。人人鼻",
    "X77n1524_008:0420b13": "孔遼天。出世後為何。杳無消息。師曰。雞足&#x5CEF;前風悄",
    "X77n1524_008:0420b14": "然。宗曰。未在更道。師曰。大雪滿長安。宗曰。誰人知此",
    "X77n1524_008:0420b15": "意。令我憶南泉。拂袖歸眾。師曰。新興教今日失利。便",
    "X77n1524_008:0420b16": "歸方丈。令人請宗至。謂曰。適來錯。祗對一轉語。人天",
    "X77n1524_008:0420b17": "眾前。何不禮拜。&#x8462;覆&#x5374;。宗曰。大丈夫膝下有黃金。爭",
    "X77n1524_008:0420b18": "肯禮拜。無眼長老。師曰。我別有語在。宗乃理前語。至",
    "X77n1524_008:0420b19": "未在更道處。師曰。我有三十棒。寄你打。雪竇宗。乃禮",
    "X77n1524_008:0420b20": "拜。",
    "X77n1524_008:0420b21": "南安雲封寺圓禪師傳",
    "X77n1524_008:0420b22": "[0420b22] 道圓。南雄人也。性純至。少游方。雖飽參未大通透。聞",
    "X77n1524_008:0420b23": "南禪師居黃檗積翠菴。往依之。一日燕坐下板。聞兩",
    "X77n1524_008:0420b24": "僧舉百丈野狐因緣。一僧曰。只如不昧因果也。未脫",
    "X77n1524_008:0420c01": "得野狐身。一僧應聲曰。便是不落因果。亦何曾墮野",
    "X77n1524_008:0420c02": "狐身耶。圓悚然。異其語。不覺身起上菴頭。過澗忽大",
    "X77n1524_008:0420c03": "悟。見南公。敘其事。未終涕交頤。南公令就侍者榻熟",
    "X77n1524_008:0420c04": "睡。忽起作偈曰。不落不昧。僧俗本無忌諱。丈夫氣宇",
    "X77n1524_008:0420c05": "如王。爭受囊藏被&#x8462;。一條楖栗任縱橫。野狐跳入金",
    "X77n1524_008:0420c06": "毛隊。南公大笑。久之。又作風幡偈曰。不是風兮不是",
    "X77n1524_008:0420c07": "幡。白雲依舊覆青山。年來老大渾無力。偷得忙中些",
    "X77n1524_008:0420c08": "子閒。雲菴老人。常手疏此二偈。大稱賞之。謂其機鋒",
    "X77n1524_008:0420c09": "不減英邵武。後出世住大庾雲封寺。莫知所終。",
    "X77n1524_008:0420c10": "黃檗勝．昭覺白．信相顯三師傳",
    "X77n1524_008:0420c11": "[0420c11] 惟勝。潼川羅氏子。得法於黃龍南公。然未見公時。已",
    "X77n1524_008:0420c12": "大悟。特就印之而已。時黃檗席久&#x8657;。瑞州太守委黃",
    "X77n1524_008:0420c13": "龍。擇主法。黃龍撾鼓集眾。垂語曰。鐘樓上念讚。&#x7240;&#x811A;",
    "X77n1524_008:0420c14": "下種菜。道得者住黃檗。眾寂然。勝出眾曰。猛虎當路",
    "X77n1524_008:0420c15": "坐。黃龍大悅。遂以應命。道風大震。名播海內。白梓州。",
    "X77n1524_008:0420c16": "飛烏人。姓支氏。父謙聞道嵩山道者。以死生為戲。白",
    "X77n1524_008:0420c17": "衣而梵行。&#x751E;云。吾根鈍。不得入圓頓。願有子續慧命",
    "X77n1524_008:0420c18": "足矣。自少聞父誨。諦聽沉思。有如夙習。一日過溪。忽",
    "X77n1524_008:0420c19": "有省。遂往&#x5CE9;眉山落髮。父子相依游講。通性相宗經",
    "X77n1524_008:0420c20": "論。去之南遊。首謁太平俊公於澧州。俊謂真吾法子。",
    "X77n1524_008:0420c21": "付以說法大衣。白遜謝。聞黃檗道望造焉。三年未印",
    "X77n1524_008:0420c22": "可。操事益勤。一日勝&#x64E1;頭儗有言。白咄曰。這老漢。勝",
    "X77n1524_008:0420c23": "大笑肯之。元豐末。南康郡王。邀勝詣輦下。白侍行。會",
    "X77n1524_008:0420c24": "太學生上書訟博士者。語連勝。有旨放歸蜀。門人星",
    "X77n1524_008:0421a01": "散。白獨負巾&#x9262;以從。既至居昭覺。法筵之盛。猶黃檗",
    "X77n1524_008:0421a02": "也。勝將化成都。帥以繼席主化為問。師曰。無如白者。",
    "X77n1524_008:0421a03": "白開法。遵南方規範。一洗律居之弊。不超性海是理",
    "X77n1524_008:0421a04": "事縛。不透聲輪是語言縛。白上堂語也。諸方傳誦。靡",
    "X77n1524_008:0421a05": "然向風。朝散郎馮敢。奉議郎段&#x7398;。天台山隱者宋放。",
    "X77n1524_008:0421a06": "唐安文士祖思昱。皆摳衣執弟子禮。元祐末。白水寺",
    "X77n1524_008:0421a07": "僧正闕。丞相蔡京。時帥蜀。命白往。白不樂。遂併昭覺",
    "X77n1524_008:0421a08": "辭之。歸舊剎說法。久之示疾。頌曰。風高月冷。水遠天",
    "X77n1524_008:0421a09": "長。出門無影。四面八方。怡然而寂。顯遂嗣其法。顯。潼",
    "X77n1524_008:0421a10": "川王氏子。少舉進士。有聲。&#x751E;掬溪水為戲。至夜思之。",
    "X77n1524_008:0421a11": "見水。泠然盈室。欲汲不可。而塵境自空。悟曰。吾世網",
    "X77n1524_008:0421a12": "裂矣。往依白得度。隨眾咨參。一日白問。高高&#x5CEF;頂立。",
    "X77n1524_008:0421a13": "深深海底行。子如何會。顯於言下頓悟。曰。釘殺&#x811A;跟",
    "X77n1524_008:0421a14": "也。白舉起拂子。顯一笑而出。服勤七祀。南游見五祖",
    "X77n1524_008:0421a15": "演和尚。久處侍寮。澈法底蘊。四十餘年始還。時白尚",
    "X77n1524_008:0421a16": "無恙。舉應長松。遷保福信相。太常卿蘇元老。序其語",
    "X77n1524_008:0421a17": "錄云。頃者吾蜀。但以講席律壇。為無等等法。未知祖",
    "X77n1524_008:0421a18": "道之高。晚得真覺勝禪師。自黃檗。闡化成都昭覺寺。",
    "X77n1524_008:0421a19": "初會易之廣大。變動周流六&#x8657;者。又原道之微妙。混",
    "X77n1524_008:0421a20": "成先天地生者。遂言曰。吾法函&#x8462;乾坤不為大。銷殞",
    "X77n1524_008:0421a21": "&#x8657;空不為難。當體現成。隨用立具。西南緇素。驟聞者",
    "X77n1524_008:0421a22": "多。瞪&#x77D2;不入。久各憮然。莫不失喜落涕。恨遭遇之晚。",
    "X77n1524_008:0421a23": "勝禪師既歿。紹禪師繼之。其法猶勝禪師也(紹即白)。而",
    "X77n1524_008:0421a24": "化度加眾。紹禪師既歿。顯禪師繼之。其法猶紹禪師",
    "X77n1524_008:0421b01": "也。而緣合加盛。前住長松。今居保福。皈依之侶未可",
    "X77n1524_008:0421b02": "計。濟&#x39DE;之功未有艾也。嗚呼。釋迦別傳。迦葉親授。西",
    "X77n1524_008:0421b03": "天祖師所護念。中華耆宿所承襲。遐哉邈矣。不圖今",
    "X77n1524_008:0421b04": "日及吾身親見之。然師奧句微言。某未敢窺測。聊舉",
    "X77n1524_008:0421b05": "大略。曉吾黨新發意者。蘄與交臂作舞。同趍師門云。",
    "X77n1524_008:0421b06": "&#x8462;其為時賢致歎。如此。",
    "X77n1524_008:0421b07": "[0421b07] 明河曰。顯出蜀得東山。磨淬最久。始臻源奧。及出",
    "X77n1524_008:0421b08": "世。獨為紹覺燒香。議者謂。其以小技溷掩道望。以",
    "X77n1524_008:0421b09": "故情謬紊師承。叢林目為顯牛子云。",
    "X77n1524_008:0421b10": "報本元禪師傳",
    "X77n1524_008:0421b11": "[0421b11] 慧元。潮州倪氏子。十九為大僧。遍歷叢席。於黃龍三",
    "X77n1524_008:0421b12": "關語下悟入。住安吉報本院。為人孤硬。有風度。威儀",
    "X77n1524_008:0421b13": "端重。危坐終日。南禪師門弟子。能縱跡其行藏者。惟",
    "X77n1524_008:0421b14": "元而已。元。初開法。法嗣書至。南公視其名曰。吾偶忘",
    "X77n1524_008:0421b15": "此僧。謂專使曰。書未欲開。可令親來見。專使反命。元",
    "X77n1524_008:0421b16": "即腰包而來。至豫章。聞南公化去。因留歎息。適晦堂",
    "X77n1524_008:0421b17": "老人。出城相會。與語奇之曰。恨老師不及見耳。元道",
    "X77n1524_008:0421b18": "化東吳。歸之者如雲。&#x751E;自乞食。舟還遇盜。舟人絕&#x544C;。",
    "X77n1524_008:0421b19": "白刃交錯於前。元安坐自若。徐曰。所有盡以奉施。人",
    "X77n1524_008:0421b20": "命不可害也。盜既去。達旦人來。意師死矣。而顏色不",
    "X77n1524_008:0421b21": "亂。神氣如常。其臨死生禍福。能脫然無累如此。自說",
    "X77n1524_008:0421b22": "法來。一榻蕭然。長坐不臥。三十餘年如一日。化後塔",
    "X77n1524_008:0421b23": "全身于峴山。",
    "X77n1524_008:0421b24": "景福順禪師傳",
    "X77n1524_008:0421c01": "[0421c01] 順公。西蜀人。有遠識。為人勤劬。叢林後進。皆母德之。",
    "X77n1524_008:0421c02": "得法於老黃龍。初出蜀。與圓通訥偕行。已又與大覺",
    "X77n1524_008:0421c03": "璉游甚久。有讚其像者曰。與訥偕行。與璉偕處。得法",
    "X77n1524_008:0421c04": "于南。為南長子。然緣薄。所居皆遠方小剎。學者過其",
    "X77n1524_008:0421c05": "門莫能識。師亦超然自樂。視世境如飛埃過目。壽八",
    "X77n1524_008:0421c06": "十餘。坐脫於香城山。顏貌如生。平生與潘延之善。將",
    "X77n1524_008:0421c07": "終。使人要之敘別。延之至。師已去矣。其示眾多為偈。",
    "X77n1524_008:0421c08": "皆德言也。有偈曰。夏日人人把扇搖。冬來以炭滿爐",
    "X77n1524_008:0421c09": "燒。若能於此全知曉。塵劫無明當下消。又作趙州勘",
    "X77n1524_008:0421c10": "婆偈曰。趙州問路。婆子答云直與去麼。皆言勘破老",
    "X77n1524_008:0421c11": "婆。婆子無你雪處。又作黃龍三關頌曰。長江雲散水",
    "X77n1524_008:0421c12": "滔滔。忽爾狂風浪便高。不識漁家玄妙意。偏於浪裏",
    "X77n1524_008:0421c13": "颭風濤。又曰。南海波斯入大唐。有人別寶便商量。或",
    "X77n1524_008:0421c14": "時遇賤或時貴。日到西峰影漸長。又曰。黃龍老和尚。",
    "X77n1524_008:0421c15": "有箇生緣語。山僧承嗣伊。今日為君舉。為君舉&#x732B;兒。",
    "X77n1524_008:0421c16": "偏解捉老鼠。",
    "X77n1524_008:0421c17": "昭慶禪師傳",
    "X77n1524_008:0421c18": "[0421c18] 烏江惠濟院禪師。名昭慶。字顯之。泉州林氏子。少跅",
    "X77n1524_008:0421c19": "弛任氣。為巨賈。往來海中十數年。資用甚饒。一日盡",
    "X77n1524_008:0421c20": "所有財物屬同產。使養其親。徒手入漳州開元寺。出",
    "X77n1524_008:0421c21": "家受具戒。鄉人異之。居無何。謂其曹曰。出家兒。當尋",
    "X77n1524_008:0421c22": "師訪道。求脫生死。若匏繫一方。土偶人耳。遂過嶺。遍",
    "X77n1524_008:0421c23": "參知識。後見黃龍南公。示以三關語。漫不省。因服役",
    "X77n1524_008:0421c24": "左右久之。盡得其道。因嗣焉。出世凡三坐道場。高郵",
    "X77n1524_008:0422a01": "之乾明。烏江之惠濟。廣陵之建隆。惟惠濟僻在深山",
    "X77n1524_008:0422a02": "中。地有湯泉。人跡罕至。心樂居之。乾明[這-言+聿]隆。[此/白]為檀",
    "X77n1524_008:0422a03": "越士大夫所強。遯去不獲。非其好也。師所得法。廣大",
    "X77n1524_008:0422a04": "微妙。又學術無不通達。其為人說法。或以經論。或以",
    "X77n1524_008:0422a05": "老莊。或卜筮。或方藥。乃至一切種種俗諦事。隨其根",
    "X77n1524_008:0422a06": "器。示大方便。不獨守古人言句。自唐以來。禪家盛行",
    "X77n1524_008:0422a07": "于世。惟雲門臨濟兩宗。是時雲門苗裔。分據大剎。相",
    "X77n1524_008:0422a08": "望淮浙上。臨濟之後。自江以北。惟一師人。故雲門之",
    "X77n1524_008:0422a09": "徒。或不以師為然。師聞而笑曰。此吾所以為臨濟兒",
    "X77n1524_008:0422a10": "孫也。師晚歲多病。謝住持事。寓止高郵。醴泉法嗣。處",
    "X77n1524_008:0422a11": "安會中。以元祐四年八月十六日。說偈遷化。廣陵檀",
    "X77n1524_008:0422a12": "越。奉靈骨歸建隆起塔。士大夫中。執弟子禮者。如龍",
    "X77n1524_008:0422a13": "圖閣直學士孫覺莘老。烏江會承議郎閻木求仁等。",
    "X77n1524_008:0422a14": "然為役之久。緣契最深者。無如秦少游觀。時在京。遙",
    "X77n1524_008:0422a15": "為銘其塔。",
    "X77n1524_008:0422a16": "隆慶閑禪師傳",
    "X77n1524_008:0422a17": "[0422a17] 慶閑。福州古田卓氏子。母夢胡僧授以明珠。吞之而",
    "X77n1524_008:0422a18": "娠。及生白光炤室。幼不近酒胾。年十一。事建州昇山",
    "X77n1524_008:0422a19": "圓長老。十七削髮受具。二十辭師遠游。見諸大老。最",
    "X77n1524_008:0422a20": "後印心黃龍南公。公每歎曰。祖師之道。不墜于地。在",
    "X77n1524_008:0422a21": "斯人也。公在世。學者已歸之。公既寂。一時尊宿。無出",
    "X77n1524_008:0422a22": "其右者。熙寧間。廬陵太守張公鑑。請居隆慶。未期年。",
    "X77n1524_008:0422a23": "鐘陵太守王公韶。請居龍泉。不逾年。以病求去。廬陵",
    "X77n1524_008:0422a24": "道俗。以其捨龍泉也。舟載而歸居隆慶西堂。事之益",
    "X77n1524_008:0422b01": "篤。師性純至。無所嗜好。貌豐碩。寡言語。所至獨處。罕",
    "X77n1524_008:0422b02": "與人接。有即者一舉手而去。初師之在黃檗也。與翠",
    "X77n1524_008:0422b03": "岩順公。&#x7ADD;事南公為父。機無所讓。順訴于南公曰。閑",
    "X77n1524_008:0422b04": "輕易。且語未辯觸淨。南公曰。法如是。以情求閑。乃成",
    "X77n1524_008:0422b05": "是非。其可哉。元豐四年三月七日。告眾將入滅。說偈",
    "X77n1524_008:0422b06": "曰。露質浮世。奄質浮滅。五十三歲。六七八月。南嶽天",
    "X77n1524_008:0422b07": "台。松風&#x78F5;雪。珍重知音。紅爐優&#x9262;。泊然坐逝。神色不",
    "X77n1524_008:0422b08": "變。手足和柔。髮剃復出。眾願留事全身。長老利儼。遵",
    "X77n1524_008:0422b09": "遺命闍維。薪盡火滅。跏趺不散。益以油薪乃化。是日",
    "X77n1524_008:0422b10": "雲起風作。飛瓦折木。煙氣所至。草木砂礫之間。皆得",
    "X77n1524_008:0422b11": "舍利。如金色。碎之如砂。細民拾而鬻之。數日不絕。計",
    "X77n1524_008:0422b12": "所獲幾數斛。蘇子由。欲為作記。而疑其事。方臥痁。夢",
    "X77n1524_008:0422b13": "有訶者曰。此何疑哉。疑即病矣。子由。夢中作數百言。",
    "X77n1524_008:0422b14": "甚雋偉。醒而續成之。病亦隨愈。銘略曰。稽首三界尊。",
    "X77n1524_008:0422b15": "閑師不止此。憫世狹劣故。聊示小者爾。知言哉。",
    "X77n1524_008:0422b16": "子琦(道英附)",
    "X77n1524_008:0422b17": "[0422b17] 子琦。泉州許氏子。試經得度。精楞嚴圓覺。棄之游江",
    "X77n1524_008:0422b18": "淮。謁翠岩真禪師。問佛法大意。真唾地曰。這一滴落",
    "X77n1524_008:0422b19": "在何處。師捫膺曰。學人今日脾病。真為解頤。辭參積",
    "X77n1524_008:0422b20": "翠南公。盡得其道。相與商搉古今。適大雪。南公。指謂",
    "X77n1524_008:0422b21": "師曰。斯可以一致帚否。師曰。不能。然則天霽日出。雲",
    "X77n1524_008:0422b22": "物解駁。豈復有哉。知有之人。於一切言句。如破竹。雖",
    "X77n1524_008:0422b23": "百節當迎刃而解。詎容聲於儗議乎。一日南公。遣僧",
    "X77n1524_008:0422b24": "逆問三關語。師厲聲曰。你理會久遠。時事作麼。南公",
    "X77n1524_008:0422c01": "益奇之。於是名著叢席。南公歿。四祖演禪師。命分座。",
    "X77n1524_008:0422c02": "室中垂語曰。一人有口道不得姓字為誰。後傳至東",
    "X77n1524_008:0422c03": "林總禪師。歎曰。琦首座如銕山萬仞。卒難逗他語&#x8109;。",
    "X77n1524_008:0422c04": "未幾。以開元為禪林。請師為第一世。賜號覺照大師。",
    "X77n1524_008:0422c05": "[0422c05] 道英。俗姓胡。師邑子也。有聞於師而嗣焉。見地穩密。",
    "X77n1524_008:0422c06": "說法無蹊徑。直躋最上。中下之機。少能遘會者。&#x751E;作",
    "X77n1524_008:0422c07": "偈云。南北東西住險巇。古巖寒桂冷依依。無人到我",
    "X77n1524_008:0422c08": "經行地。明月清風擬付誰。又云。每把葫蘆&#x6900;放欹。從",
    "X77n1524_008:0422c09": "教天下浪猜疑。秋風擺落園林後。始信寒松格不卑。",
    "X77n1524_008:0422c10": "黃龍心禪師傳",
    "X77n1524_008:0422c11": "[0422c11] 祖心。南雄始興鄔氏子。少為書生有聲。年十九而目",
    "X77n1524_008:0422c12": "盲。父母許以出家。輒復見物。乃往依龍山寺惠全。明",
    "X77n1524_008:0422c13": "年試經業。獨獻詩。試官奇之。遂以合格聞。繼住受業",
    "X77n1524_008:0422c14": "院。不奉戒律。且逢橫逆。棄之謁雲&#x5CEF;悅公。難其孤硬",
    "X77n1524_008:0422c15": "告行。&#x5CEF;曰。必往依黃檗南公。居黃檗四年。知有而機",
    "X77n1524_008:0422c16": "不發。又辭而上雲&#x5CEF;。會&#x5CEF;謝世。因就止石霜。無所參",
    "X77n1524_008:0422c17": "決。後閱傳燈。至僧問如何是多福一叢竹(云云)。此時",
    "X77n1524_008:0422c18": "頓覺。親見二師。往歸黃檗。方展坐具。南公曰。子入吾",
    "X77n1524_008:0422c19": "室矣。師踊躍自喜。即應曰。大事本來如是。和尚何用",
    "X77n1524_008:0422c20": "教人看話下語。百計搜尋。南公曰。若不令汝如此究",
    "X77n1524_008:0422c21": "尋。到無用心處。自見自肯。吾即埋沒汝也。往見翠巖",
    "X77n1524_008:0422c22": "真。真與語大奇之。又見泐潭月。月以經論精義入神。",
    "X77n1524_008:0422c23": "聞諸方同列笑之。以為下喬入幽。師曰。彼以有得之",
    "X77n1524_008:0422c24": "得。護前遮後。我以無字之學。朝宗百川。初南公使分",
    "X77n1524_008:0423a01": "座。公遷化。師繼其席。凡十有二年。法道大振。然性真",
    "X77n1524_008:0423a02": "率。不樂從事。五求解去。乃得謝事閑居。學者益親。謝",
    "X77n1524_008:0423a03": "景溫師直。守潭。&#x8657;大溈以致。三辭不往。又囑江西轉",
    "X77n1524_008:0423a04": "運判官彭汝礪器資。請所以不赴長沙之意。願見謝",
    "X77n1524_008:0423a05": "公。不願領大溈也。馬祖百丈以前。無住持事。道人相",
    "X77n1524_008:0423a06": "尋於空山寂寞之&#x6FF5;而已。其後雖有住持。王臣尊禮。",
    "X77n1524_008:0423a07": "如天人師。今則掛名官府。若編戶民直。遣五伯追呼",
    "X77n1524_008:0423a08": "之耳。豈可復為。師直聞之。不敢以院事屈。願一見之。",
    "X77n1524_008:0423a09": "至長沙。師直願受法訓。為舉其綱。師直聞所未聞。後",
    "X77n1524_008:0423a10": "一至京師。尋還廬岳。適器資守九江。問曰。人臨命終",
    "X77n1524_008:0423a11": "時。有旨決乎。曰有。曰。願聞其說。曰。待器資死即說。器",
    "X77n1524_008:0423a12": "資起增敬。曰。此事須是和尚始得。&#x8462;於四方公卿。合",
    "X77n1524_008:0423a13": "則千里應之。不合則數舍不往。南公道貌德威。極難",
    "X77n1524_008:0423a14": "親附。雖老於叢林者。見之汗下。師直造前。意甚閑暇。",
    "X77n1524_008:0423a15": "終日語笑。師資相忘四十年間。士大夫聞其風。而開",
    "X77n1524_008:0423a16": "發者甚眾。惟其善巧無方。普慈不間。人未見者。或慢",
    "X77n1524_008:0423a17": "謗。承顏接詞。無不服膺。臘既高。益移菴。深入棧絕學",
    "X77n1524_008:0423a18": "者。又二十餘年。以元符三年冬歿。閱世七十有六。坐",
    "X77n1524_008:0423a19": "五十有五夏。賜號寶覺。葬於南公塔之東。號雙塔云。",
    "X77n1524_008:0423a20": "天衣懷禪師傳",
    "X77n1524_008:0423a21": "[0423a21] 義懷。溫州樂清陳氏子。世以漁為業。母夢星隕屋除。",
    "X77n1524_008:0423a22": "其光照戶。而娠。及生尤多吉祥。兒稚父命坐船尾串",
    "X77n1524_008:0423a23": "魚。師不忍投魚江中。父怒笞詬。甘受之。長游京師。依",
    "X77n1524_008:0423a24": "景德寺。試經得度。師清&#x766F;。行步遲緩。眾中望見。如鶴",
    "X77n1524_008:0423b01": "在雞&#x7FA3;。言法華遇師市中。拊師背曰。臨濟德山去。初",
    "X77n1524_008:0423b02": "謁金鑾善。次謁葉縣省。皆不契。謁明覺於翠&#x5CEF;。師當",
    "X77n1524_008:0423b03": "營炊。因汲澗折擔悟旨。覺印可之。辭去久無耗。有僧",
    "X77n1524_008:0423b04": "自淮上來曰。懷出世銕佛矣。&#x5CEF;使誦提唱之語曰。譬",
    "X77n1524_008:0423b05": "如雁過長空。影沉寒水。雁無遺&#x8E2A;之意。水無留影之",
    "X77n1524_008:0423b06": "心。覺激賞。以為類己。先使慰撫之。乃敢通門人之禮。",
    "X77n1524_008:0423b07": "諸方服其精識。自銕佛至天衣。凡五遷法席。所至必",
    "X77n1524_008:0423b08": "幻出樓觀說法。縱橫馳騁。人難遘仰。廬山舜老夫。疑",
    "X77n1524_008:0423b09": "之。後聞其語歎云。真善知識也。晚以疾居池州杉山",
    "X77n1524_008:0423b10": "菴。弟子智才。住杭之佛日山。仰歸養侍劑藥。才如姑",
    "X77n1524_008:0423b11": "蘇未還。師促歸至門。師已別眾。才問。卵塔已成。如何",
    "X77n1524_008:0423b12": "是畢竟事。師舉拳示之。遂就寢推枕而寂。閱世七十",
    "X77n1524_008:0423b13": "二。坐夏四十六。塔全身佛日山。崇寧中。賜諡振宗禪",
    "X77n1524_008:0423b14": "師。",
    "X77n1524_008:0423b15": "延恩安公傳",
    "X77n1524_008:0423b16": "[0423b16] 法安。臨川許氏子。幼謝父母。師事承天長老慕閑。年",
    "X77n1524_008:0423b17": "二十誦經。通授僧服。則無守家傳&#x9262;之心。求師問道。",
    "X77n1524_008:0423b18": "不見山川寒暑。初依雪竇顯。顯歿。依天衣懷。蒙印可。",
    "X77n1524_008:0423b19": "棲法席數年。同參皆推上之。法雲秀。尤與之友善。年",
    "X77n1524_008:0423b20": "三十有七。慨然以莊嚴佛土為己任。初居黃山如意",
    "X77n1524_008:0423b21": "院。破屋壞垣。無蔽風雨。師力新之。未十年大廈崇成。",
    "X77n1524_008:0423b22": "如天宮下降。衲子歸。遂為叢席。乃復謝去。至南昌某",
    "X77n1524_008:0423b23": "縣。又興延恩。始至草屋數楹。敗床不簀。師處之超然。",
    "X77n1524_008:0423b24": "縣尹裴士章。欲合豪右。為師一新之。師曰。檀法本以",
    "X77n1524_008:0423c01": "度人。今不發心而強之。是名作業。非佛事也。固止之。",
    "X77n1524_008:0423c02": "亦居十年。凡安眾之地。冬燠而夏&#x51C9;。鐘魚而粥。鐘魚",
    "X77n1524_008:0423c03": "而飯。來者息焉。師所歷足跡萬里。一&#x9262;蕭然。孳孳以",
    "X77n1524_008:0423c04": "接物。利生為務。因緣乖合。一付之度外。其居延恩也。",
    "X77n1524_008:0423c05": "人視之不堪其憂。是時法雲秀公。有眾千百。說法如",
    "X77n1524_008:0423c06": "雲雨。所居世界莊嚴。可以為兄弟接羽翼而天飛也。",
    "X77n1524_008:0423c07": "以書招師。師發書一笑而已。以元豐甲子歲七月示",
    "X77n1524_008:0423c08": "疾。化于延恩寢室。閱世六十有一。坐四十有一夏。營",
    "X77n1524_008:0423c09": "塔於後山。距寺百步葬焉。靈源清禪師。語黃山谷曰。",
    "X77n1524_008:0423c10": "我初發心。實在延恩。安公告戒策勵。如父母師友。中",
    "X77n1524_008:0423c11": "心以謂。凡住山者。法如是爾。及游諸方。罕遇如安公",
    "X77n1524_008:0423c12": "者。以是提耳之誨。不忘於心。若安公名稱利養。實不",
    "X77n1524_008:0423c13": "能與天下衲師爭衡。然此自不滿安公之一笑。山谷",
    "X77n1524_008:0423c14": "因為銘塔云。",
    "X77n1524_008:0423c15": "荊門軍玉泉皓禪師傳",
    "X77n1524_008:0423c16": "[0423c16] 承皓。眉州丹稜王氏子。依大力院出家。登具後。游方。",
    "X77n1524_008:0423c17": "見北塔。發明心要。元豐間。首眾僧于谷隱。望聳諸方。",
    "X77n1524_008:0423c18": "張無盡。奉使京西南路。就謁之。問曰。師得法何人。曰。",
    "X77n1524_008:0423c19": "北塔廣和尚。曰。與伊相契可得聞乎。師曰。只為伊。不",
    "X77n1524_008:0423c20": "肯與人說破。無盡善其言。致開法于郢州大陽。是時",
    "X77n1524_008:0423c21": "谷隱主者。私為之喜曰。吾首座出世矣。盛集緇素。以",
    "X77n1524_008:0423c22": "為歆&#x8276;。師升座曰。承皓在谷隱十年。不曾飲谷隱一",
    "X77n1524_008:0423c23": "滴水。嚼谷隱一粒米。汝若不會。來大陽為汝說破。攜",
    "X77n1524_008:0423c24": "拄杖下座。傲然而去。于是先入院。後見州郡官責之",
    "X77n1524_008:0424a01": "曰。長老得何指揮入院。師曰。某山林人。誰知郡縣禮",
    "X77n1524_008:0424a02": "數。乃拽杖而去。無盡以書抵郢守云。皓有道之士。不",
    "X77n1524_008:0424a03": "可以世禮責。當加禮請之。守如其言。師不得已復來。",
    "X77n1524_008:0424a04": "尋遷玉泉。示眾曰。一夜雨滂烹。打倒葡萄棚。知事頭",
    "X77n1524_008:0424a05": "首行者 人力拄底拄。撐底撐。撐撐拄拄到天明。依",
    "X77n1524_008:0424a06": "舊可憐生。自謂。此頌法身向上事。如傅大士云。空手",
    "X77n1524_008:0424a07": "把鋤頭。洞山云。五臺山上雲蒸飯。只頌得法身邊事。",
    "X77n1524_008:0424a08": "然為人超放。未易以凡聖議。&#x751E;製犢鼻&#x88E9;。書歷代祖",
    "X77n1524_008:0424a09": "師名字。而服之。乃曰。唯有文殊普賢。較些子。書於帶",
    "X77n1524_008:0424a10": "上。故叢林目為皓布&#x88E9;。有鄉僧&#x52B9;為之。師見而詬曰。",
    "X77n1524_008:0424a11": "汝具何道理。敢以為戲事耶。嘔血無及。僧尋於鹿門",
    "X77n1524_008:0424a12": "如所言而逝。蘇長公。抵荊南。聞師機鋒不可觸。擬抑",
    "X77n1524_008:0424a13": "之。即微服求見。師問。尊官高姓曰。姓秤。乃秤天下長",
    "X77n1524_008:0424a14": "老底秤。師震喝一聲曰。且道重多少。公無對。于是尊",
    "X77n1524_008:0424a15": "禮之。冬至示眾云。&#x6677;運推移。布&#x88E9;赫赤。莫怪不洗。無",
    "X77n1524_008:0424a16": "來換替。一僧入室。適狗子在室中。師叱之。狗便出去。",
    "X77n1524_008:0424a17": "師曰。狗&#x5374;會。你&#x5374;不會。將示寂。門人圍繞。師笑曰。吾",
    "X77n1524_008:0424a18": "年八十一。老死舁尸出。兒郎齊著力。一年三百六十",
    "X77n1524_008:0424a19": "日。言畢而逝。師法嗣。有曰文慶者。住林溪興教。聞秀",
    "X77n1524_008:0424a20": "圓通住棲賢。棄眾訪之。慶貌寢人不啟眼。秀遣督割",
    "X77n1524_008:0424a21": "稻石橋莊。既辭去。有識者曰。慶。出世湘鄉十餘年。皓",
    "X77n1524_008:0424a22": "和尚嗣也。秀遣人追謝之。且迎以還山。慶曰。&#x7AE2;稻人",
    "X77n1524_008:0424a23": "囷乃還。秀心奇之。稱于眾舉以自代。住棲賢二十年。",
    "X77n1524_008:0424a24": "而終。",
    "X77n1524_008:0424b01": "福嚴感禪師傳",
    "X77n1524_008:0424b02": "[0424b02] 慈感。潼川杜氏子。面目嚴冷。孤硬秀出。叢林時謂。感",
    "X77n1524_008:0424b03": "鐵面。首眾僧於江州承天。時佛印元禪師。將遷居蘄",
    "X77n1524_008:0424b04": "州。斗方譽於郡守。欲使嗣續之。召語其事。感日。某念",
    "X77n1524_008:0424b05": "不及此。和尚終欲推出。為眾粥飯主人。共成叢席。不",
    "X77n1524_008:0424b06": "敢忘德。然若使嗣法。則某自有師矣。佛印心服。業已",
    "X77n1524_008:0424b07": "言之。因成就不敢復易。遂開法。為黃龍子。名重一時。",
    "X77n1524_008:0424b08": "居常懸包。倚杖於方丈。不為宿夕計。郡將以下皆信",
    "X77n1524_008:0424b09": "敬。有太守。新下車。以事臨之。感笑作偈。投郡庭不揖",
    "X77n1524_008:0424b10": "而去。偈曰。院是大宋國裏院。州是大宋國裏州。州中",
    "X77n1524_008:0424b11": "有院不容住。何妨一&#x9262;五湖遊。太守使人追之。已渡",
    "X77n1524_008:0424b12": "江矣。後住南岳福嚴。終於所居。而塔焉。",
    "X77n1524_008:0424b13": "真點胸傳(善侍者)",
    "X77n1524_008:0424b14": "[0424b14] 可真。福州人也。參慈明。用功&#x5C05;苦。每以手指點胸。諸",
    "X77n1524_008:0424b15": "方目為真點胸。喜談說。英氣逸&#x7FA3;。同善侍者。坐夏金",
    "X77n1524_008:0424b16": "鑾。善乃慈明高第。真自負。親見慈明。天下無可意者。",
    "X77n1524_008:0424b17": "善與語。知其未徹笑之。一日山行。舉論鋒發。善拈瓦",
    "X77n1524_008:0424b18": "礫一片。置盤石上。曰。若於此下。得一轉語。許爾親見",
    "X77n1524_008:0424b19": "老師。真左右視擬對。善叱曰。佇思停機。識情未透。何",
    "X77n1524_008:0424b20": "曾夢見在。真愧悚。即還石霜。慈明見之訶曰。本色行",
    "X77n1524_008:0424b21": "&#x811A;人。必知時節。有何急事。解夏未久。早已至此。真泣",
    "X77n1524_008:0424b22": "曰。被善兄毒心。終礙塞人。故來見和尚。明遽問。如何",
    "X77n1524_008:0424b23": "是佛法大意。對曰。無雲生嶺上。有月落波心。明瞋目",
    "X77n1524_008:0424b24": "喝曰。頭白齒豁。猶作如此見解。如何脫離生死。真不",
    "X77n1524_008:0424c01": "敢仰視。淚交頤。久之。進曰。不知如何是佛法大意。明",
    "X77n1524_008:0424c02": "曰。無雲生嶺上。有月落波心。因於言下大悟。自是機",
    "X77n1524_008:0424c03": "辯迅捷。叢林憚之。出世住翠巖。常拈魯祖面壁因緣",
    "X77n1524_008:0424c04": "問學士。少有契者。自作偈曰。坐斷千山與萬山。勸人",
    "X77n1524_008:0424c05": "除&#x5374;是非難。池陽近日無消息。果中當年不自觀。&#x751E;",
    "X77n1524_008:0424c06": "云。天下佛法。如一隻船。大寧寬師兄坐頭南褊。頭在",
    "X77n1524_008:0424c07": "其中。可真把梢。去東也由我。去西也由我。長老政公。",
    "X77n1524_008:0424c08": "亦慈明之嗣。性善講說。從之者多尚義學。真。一日見",
    "X77n1524_008:0424c09": "政。則以手摳其衣。露兩脛緩步而過。政怪問之。真曰。",
    "X77n1524_008:0424c10": "前廊後架。皆是葛藤。恐絆倒耳。政為大笑。乃曰。真兄",
    "X77n1524_008:0424c11": "爾我同參。何得見人便罵我。真熟視曰。我豈罵汝。吾",
    "X77n1524_008:0424c12": "畜一喙准備。罵佛罵祖。汝何預哉。其剛勁不可屈如",
    "X77n1524_008:0424c13": "此。將入滅。示疾甚苦。席&#x85C1;於地。轉側不少休。&#x5586;侍者",
    "X77n1524_008:0424c14": "垂泣曰。平生呵佛罵祖。今何為乃爾。真呵之曰。汝猶",
    "X77n1524_008:0424c15": "作此見解耶。即起趺坐命燒香。煙起而化。善公還七",
    "X77n1524_008:0424c16": "閩。慈明有秤鎚落井之讖。自鳳林遷資福。則碌碌無",
    "X77n1524_008:0424c17": "聞焉。以故言句罕傳於世。惜哉。",
    "X77n1524_008:0424c18": "宋 江州歸宗宣禪師(海印)",
    "X77n1524_008:0424c19": "[0424c19] 可宜。漢州人也。壯為僧。即出峽依琅琊覺公。一語忽",
    "X77n1524_008:0424c20": "投。&#x7FA3;疑頓息。琅琊可之。未幾。令分座。淨空居士郭功",
    "X77n1524_008:0424c21": "甫。過門問道與厚。及師領歸宗時。功甫任南昌尉。俄",
    "X77n1524_008:0424c22": "南康守。恚師不為禮。以事臨之。師作書寄功甫云。某",
    "X77n1524_008:0424c23": "世緣尚有六年未盡。今無奈逼抑何。欲託生君家。望",
    "X77n1524_008:0424c24": "君相照。乃化去。功甫。得書驚喜盈懷。中夜其妻夢間。",
    "X77n1524_008:0425a01": "見師入其寢。失聲曰。此不是和尚來處。功甫撼而問",
    "X77n1524_008:0425a02": "之。妻答所見。呼燈取書示之。遂娠。及生乃名宣老。期",
    "X77n1524_008:0425a03": "年記問如昔。逮三歲。白雲端和尚過其家。功甫喚出",
    "X77n1524_008:0425a04": "相見。望見便呼師姪。端云。與和尚相別幾年。屈指云",
    "X77n1524_008:0425a05": "四年也。端云。在何處相別。云白蓮莊。端云。以何為驗。",
    "X77n1524_008:0425a06": "曰。爺爺媽媽。明日請和尚齋。適門外推車聲。端云。門",
    "X77n1524_008:0425a07": "外何聲。乃作推車勢。端曰。過後如何。曰平地一條溝。",
    "X77n1524_008:0425a08": "果六周。無疾而化。",
    "X77n1524_008:0425a09": "[0425a09] 超信。字海印。桂府人也。亦琅琊之嗣。住蘇州定慧寺。",
    "X77n1524_008:0425a10": "倡道多年。望重一時。年八十餘。平日受朱防禦家供",
    "X77n1524_008:0425a11": "養。屢至其宅。一日朱問曰。和尚後世能來弟子家託",
    "X77n1524_008:0425a12": "生否。師微笑頷之。及歸寺得疾。數日而化。其日。朱家",
    "X77n1524_008:0425a13": "生一女子。圓照本禪師。時住瑞光。聞其事往訪之。方",
    "X77n1524_008:0425a14": "出月抱出。見而一笑。圓照喚云。海印。你錯了也。女子",
    "X77n1524_008:0425a15": "哭數聲化去。有百丈野狐頌。并老僧詩。盛為叢林傳",
    "X77n1524_008:0425a16": "誦。瑩仲溫。謂信為明眼宗匠云。",
    "X77n1524_008:0425a17": "月華山琳公傳(雲達附)",
    "X77n1524_008:0425a18": "[0425a18] 琳公。曲江都渚人。姓鄧氏。少學儒。能談王伯大略。已",
    "X77n1524_008:0425a19": "而學佛。誦經得度。以詩自雄。往來江淮間。博覽廣記。",
    "X77n1524_008:0425a20": "推為文章僧。徐而知非。一掃前習。參寶師於洞山。一",
    "X77n1524_008:0425a21": "見已心大器之。久之。遂付心印。因南還。結菴於舊山",
    "X77n1524_008:0425a22": "之白蓮。學者聞其名。自遠至者無算。州以眾狀請出",
    "X77n1524_008:0425a23": "世。師遁大洞中累月。眾求不已。得之黽勉從赴。自是",
    "X77n1524_008:0425a24": "縉紳緇素。途經江滸。無不艤舟造室。師高論自嘉。致",
    "X77n1524_008:0425b01": "人人有得而返。四方衲子。奔走於路。一言之下達心",
    "X77n1524_008:0425b02": "要。為人師者數十人。晚年避喧退居西堂。諸方因稱",
    "X77n1524_008:0425b03": "西堂琳公。寶林山為六祖道場。詔擇名德。錫殊名命",
    "X77n1524_008:0425b04": "服以居之。漕臺以為舉。固辭不行。乃即菴自甓壽藏",
    "X77n1524_008:0425b05": "曰。吾歸骨於此矣。地舊為月華山招提朗弘法處也。",
    "X77n1524_008:0425b06": "朗歿眾散。寺亦隨廢。至師復大興。僉謂後身。余襄公",
    "X77n1524_008:0425b07": "靖銘其藏曰。湛然性相本無為。涉于形器有持隳。他",
    "X77n1524_008:0425b08": "年幻質此於歸。&#x751E;言無佛良遣有知。雲達。桂州陽朔",
    "X77n1524_008:0425b09": "人。&#x751E;曰。生本無物。何有本鄉。悟在于心。豈須戲論。南",
    "X77n1524_008:0425b10": "游洞山。寶禪師授以大乘之要。竟不出世。隱於羅浮",
    "X77n1524_008:0425b11": "山之黃龍洞。自得而已。",
    "X77n1524_008:0425b12": "福昌信公傳",
    "X77n1524_008:0425b13": "[0425b13] 知信。生福州閩縣蕭氏。蕭氏以捕魚為業。兒時隨父",
    "X77n1524_008:0425b14": "漁於江。所得輒棄之。且觸事&#x758E;通無憂恚。疑懼撫會",
    "X77n1524_008:0425b15": "而言。或非人意所及。年十二去家。持頭陀行甚苦。山",
    "X77n1524_008:0425b16": "行遇虎。祝之曰。使我得披如來衣。作世間眼者。當不",
    "X77n1524_008:0425b17": "害我。虎妥尾而去。年二十有六。以誦經應格。得僧服。",
    "X77n1524_008:0425b18": "平居與眾勞侶。共一手作。所游非一師。所行非一行。",
    "X77n1524_008:0425b19": "最後入夾山遵之室。師資相合。如石投水。莫之逆也。",
    "X77n1524_008:0425b20": "師之接人。不為驚濤險崖關&#x93BB;閉距。然非相應者。終",
    "X77n1524_008:0425b21": "不得其門而入。在夾山。任直歲典座餘十年。蓻杉松",
    "X77n1524_008:0425b22": "滿山。水陸不耕者皆為田。住禪昌寺二十一年。其初",
    "X77n1524_008:0425b23": "草衣木食。寢食破屋數間。未幾。廣廈不知寒暑。齋供",
    "X77n1524_008:0425b24": "數百人。師隨事莊嚴。不懈如一日。或勸師。安用苦色",
    "X77n1524_008:0425c01": "身。以&#x72E5;事緣。宴居養道可矣。師曰。一切賢聖。出生入",
    "X77n1524_008:0425c02": "死。成就無邊眾生。行願不滿。不名滿足菩提。我何人",
    "X77n1524_008:0425c03": "也。為之益力。元祐三年閏十二月示疾。問日早晚。曰。",
    "X77n1524_008:0425c04": "午矣。起坐而逝。五十九歲也。葬於福昌善禪師之左。",
    "X77n1524_008:0425c05": "有語錄。黃山谷。書其後行之。",
    "X77n1524_008:0425c06": "法秀(小秀附)",
    "X77n1524_008:0425c07": "[0425c07] 法秀。秦州隴城人。生辛氏。其母夢老僧求託宿。曰吾",
    "X77n1524_008:0425c08": "麥積山僧也。覺而有娠。先是麥積山有僧。忘其名。日",
    "X77n1524_008:0425c09": "誦法華經。與應乾寺魯和尚者善。&#x751E;欲從魯遊方。魯",
    "X77n1524_008:0425c10": "老之既去緒。語曰。他日當尋我。竹鋪坡前。鐵強嶺下。",
    "X77n1524_008:0425c11": "俄有兒生其所。魯聞之往觀焉。兒為一笑。三歲願隨",
    "X77n1524_008:0425c12": "魯歸。遂&#x5190;魯姓。十九通經為大僧。天骨峻拔。軒昂萬",
    "X77n1524_008:0425c13": "僧中。凜然如&#x7575;。講大經。章分句析。旁穿直貫。機鋒不",
    "X77n1524_008:0425c14": "可觸。聲著京洛。倚圭&#x5CEF;鈔以詮量眾義。然恨圭&#x5CEF;學",
    "X77n1524_008:0425c15": "禪。唯敬北京元華嚴。然恨元非講。曰教盡佛意。則如",
    "X77n1524_008:0425c16": "元公者。不應非教。禪非佛意。則如圭&#x5CEF;者。不應學禪。",
    "X77n1524_008:0425c17": "然吾不信世尊教外。別以法私大迦葉。乃罷講南遊。",
    "X77n1524_008:0425c18": "謂同學曰。吾將窮其窟穴。摟取其種類抹殺之。以報",
    "X77n1524_008:0425c19": "佛恩乃已耳。初至隨州護國。讀淨果禪師&#x7891;。始疑之。",
    "X77n1524_008:0425c20": "然猶怫然不平。及至無為謁懷禪師。見其貌寒危坐。",
    "X77n1524_008:0425c21": "涕垂沾衣。頗易之。懷因收涕問。座主講何經。對曰。華",
    "X77n1524_008:0425c22": "嚴。又問。華嚴以何為宗。曰。法界為宗。曰。法界以何為",
    "X77n1524_008:0425c23": "宗。曰。心為宗。又問。心以何為宗。師不能對。懷曰。毫釐",
    "X77n1524_008:0425c24": "有差。天地懸隔。師退自失悚然。乃敬服願留。日夕受",
    "X77n1524_008:0426a01": "法。懷公自池入吳。師皆從之十年。初開法於淮四面",
    "X77n1524_008:0426a02": "山。杖笠之外。包具而已。衲子追逐。不厭饑寒。師哀祖",
    "X77n1524_008:0426a03": "道不振。叢林凋落。慨然以身任之。移住棲賢有年。蔣",
    "X77n1524_008:0426a04": "山元公歿。舒王以禮致師嗣其席。師至山。王先後謁。",
    "X77n1524_008:0426a05": "而師方理叢林事。不時見。王。以為慢己。遂不合。棄去。",
    "X77n1524_008:0426a06": "住真州長蘆。眾千人。有全椒長老至登座。眾目笑之。",
    "X77n1524_008:0426a07": "無出問者。於是。師出拜趨問。如何是法秀自己。全椒",
    "X77n1524_008:0426a08": "笑曰。秀銕面。乃不識自己乎。師曰。當局者迷。然一眾",
    "X77n1524_008:0426a09": "服其荷法心也。冀國大長公主。造法雲寺。仍詔師為",
    "X77n1524_008:0426a10": "開山。神宗皇帝。遣中使降香并磨衲。仍傳聖語。表朕",
    "X77n1524_008:0426a11": "親至之禮。士大夫。日夕問道。時司馬溫公。方登庸。以",
    "X77n1524_008:0426a12": "吾法太盛。方經營之。師曰。相公聰明。人類英傑。非因",
    "X77n1524_008:0426a13": "佛法不能爾。遽妄願力乎。溫公不以介意。元祐五年",
    "X77n1524_008:0426a14": "八月臥疾。詔翰林醫官視之。請候&#x8109;。師仰視曰。汝何",
    "X77n1524_008:0426a15": "為者也。吾有疾當死耳。求活之。是以生為可戀也。平",
    "X77n1524_008:0426a16": "生之死夢。三者無所揀。揮去之。呼侍者。更衣安坐。說",
    "X77n1524_008:0426a17": "偈三句而化。閱世六十有四。坐四十五夏。李公麟伯",
    "X77n1524_008:0426a18": "時。工&#x7575;馬。不減韓幹。師呵之曰。汝士大夫。以&#x7575;名。矧",
    "X77n1524_008:0426a19": "又&#x7575;馬。期人誇以為得妙。入馬腹中亦足懼。伯時由",
    "X77n1524_008:0426a20": "是絕筆。師勸&#x7575;觀音像。以贖其過。黃魯直作&#x8276;語。人",
    "X77n1524_008:0426a21": "爭傳之。師呵之曰。翰墨之妙。甘施於此乎。魯直笑曰。",
    "X77n1524_008:0426a22": "又當置我馬腹中邪。師曰。汝以&#x8276;語。動天下人婬心。",
    "X77n1524_008:0426a23": "不止馬腹。正恐生泥犁中耳。駙馬都尉王詵晉卿候",
    "X77n1524_008:0426a24": "師。師方饌客。晉卿為掃墨竹於西軒。以遲之。師來。未",
    "X77n1524_008:0426b01": "及揖。顧見不懌。晉卿去。即漫之。[0426b01] 懷秀者。與師同依懷",
    "X77n1524_008:0426b02": "公最久。俱稱飽參。有時名。故叢林稱為小秀。&#x8462;以師",
    "X77n1524_008:0426b03": "為大秀也。小秀聞南禪師三關語。欲往見之。師曰。吾",
    "X77n1524_008:0426b04": "不疑矣。小秀乃獨行。久而有契證。因嗣南公。聞師住",
    "X77n1524_008:0426b05": "棲賢。寄以偈曰。七百高僧戰法場。盧公一偈盡歸降。",
    "X77n1524_008:0426b06": "無人截斷黃梅路。剛被迢迢過九江。師笑而置之。小",
    "X77n1524_008:0426b07": "秀。弋陽應氏子。家世業儒。出世大溈。唱黃龍之道。有",
    "X77n1524_008:0426b08": "三關頌。盛為叢林傳云。",
    "X77n1524_008:0426b09": "圓照本禪師傳",
    "X77n1524_008:0426b10": "[0426b10] 宗本。常州管氏子。性質少緣飾。貌豐碩。言無枝葉。年",
    "X77n1524_008:0426b11": "十九。師事蘇州承天永安道昇禪師。弊衣垢面。操井",
    "X77n1524_008:0426b12": "臼典炊爨。以供大眾。夜則入室參。道昇勞之。對曰。若",
    "X77n1524_008:0426b13": "捨一法。不名滿足菩提。實欲此生身證。其敢言勞。昇",
    "X77n1524_008:0426b14": "陰奇之。又十年剃髮受具。服勤三年。乃辭昇游方。初",
    "X77n1524_008:0426b15": "至池州。謁懷禪師。言下契悟。眾未有知者。&#x751E;為侍者。",
    "X77n1524_008:0426b16": "喜寢。鼻息齁齁。聞者厭之。言于懷。懷笑曰。此子吾家",
    "X77n1524_008:0426b17": "精進幢也。汝輩。他日當依賴之。無多談。眾乃驚。及懷",
    "X77n1524_008:0426b18": "公徙住越之天衣。常之薦福。皆從之。治平初。懷公退",
    "X77n1524_008:0426b19": "居吳江之壽聖。部使者李公復圭。過懷公。夜語曰。瑞",
    "X77n1524_008:0426b20": "光法席&#x8657;。願得有道衲子主之。懷指本曰。無踰此道",
    "X77n1524_008:0426b21": "人耳。既至瑞光。眾大集至五百人。杭州太守陳公襄。",
    "X77n1524_008:0426b22": "以淨慈懇請之曰。借師三年。為此邦植福。不敢久占。",
    "X77n1524_008:0426b23": "學者倍於瑞光。既而蘇人。以萬壽龍華二剎。請擇居",
    "X77n1524_008:0426b24": "之。迎者千餘人。曰始借我師三年。今九載矣。欲奪以",
    "X77n1524_008:0426c01": "歸。杭守使縣尉。持卒徒護之。不得奪。元豐五年。以道",
    "X77n1524_008:0426c02": "場付其門人善本。而居瑞&#x5CEF;菴。蘇人聞之。謀奪之益",
    "X77n1524_008:0426c03": "急。懼力不勝。未敢發也。時待制曾公孝序。適在蘇。&#x8462;",
    "X77n1524_008:0426c04": "&#x751E;問道于師者。因謁之菴中。具舟江津。既辭去。師送",
    "X77n1524_008:0426c05": "之登舟。語笑中載而歸。以慰蘇人之思。於是。歸師穹",
    "X77n1524_008:0426c06": "窿山福臻院。時年六十三矣。未幾。神宗皇帝。闢相國",
    "X77n1524_008:0426c07": "寺六十四院。為八禪二律。驛召師主慧林。既至。召對",
    "X77n1524_008:0426c08": "延和殿。山呼罷。登殿賜坐。即就坐。盤足跏趺。侍衛驚",
    "X77n1524_008:0426c09": "相顧。師自若也。上問受業何寺。對曰。承天永安。茶至。",
    "X77n1524_008:0426c10": "舉盞長吸。又蕩撼之。上喜其真。喻曰。禪宗方興。宜善",
    "X77n1524_008:0426c11": "開導。既退。上目送之。謂左右曰。真福慧僧也。及上元",
    "X77n1524_008:0426c12": "日。車駕幸相國止師。眾無出迎。師奉承睿獎。闡揚佛",
    "X77n1524_008:0426c13": "事。都邑四方人以大信。神宗登遐。召師入福寧殿說",
    "X77n1524_008:0426c14": "法。左右以師為先帝所禮敬。見之嗚咽不勝。元祐元",
    "X77n1524_008:0426c15": "年。以老求歸。朝廷從其請。&#x52D1;任便雲游。所至不得抑",
    "X77n1524_008:0426c16": "令住持。因欣然升座。辭眾曰。本是無家客。那堪任便",
    "X77n1524_008:0426c17": "游。順風加櫓棹。船子下揚州。既出都城。王公貴人送",
    "X77n1524_008:0426c18": "者。車騎相屬。師誨之曰。歲月不可把玩。老病不與人",
    "X77n1524_008:0426c19": "期。唯勤修勿怠。是真相為。聞者莫不感涕。晚居靈巖。",
    "X77n1524_008:0426c20": "其嗣法傳道者。不可勝紀。元符二年十二月甲子。將",
    "X77n1524_008:0426c21": "入滅。沐浴而臥。門弟子環擁請曰。和尚道&#x5FA7;天下。今",
    "X77n1524_008:0426c22": "日不可無偈。幸強起安坐。師熟視曰。癡子。我尋常尚",
    "X77n1524_008:0426c23": "嬾作偈。今日特地圖箇甚麼。尋常要臥便臥。不可今",
    "X77n1524_008:0426c24": "日特地坐也。遂酣臥若熟睡。撼之已去矣。弟子塔全",
    "X77n1524_008:0427a01": "身于靈巖山。閱世八十。夏五十有二。"
}