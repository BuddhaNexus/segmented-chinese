{
    "T35n1735_006:0541a10": "大方廣佛華嚴經疏卷第六",
    "T35n1735_006:0541a12": "唐清涼山大華嚴寺沙門澄觀撰",
    "T35n1735_006:0541a13": "世主妙嚴品第一(從第二經盡第五經)",
    "T35n1735_006:0541a14": "自下大文第七稱揚讚德分。亦是發起序。文",
    "T35n1735_006:0541a15": "中有三。第一總結威儀住。第二此諸眾下。",
    "T35n1735_006:0541a16": "總顯德行因緣。第三所謂下。別明得法讚",
    "T35n1735_006:0541a17": "佛。前中有三。初結眾集。次明相異。後顯意",
    "T35n1735_006:0541a18": "同。今初。數廣德深故名眾海。起於自地集",
    "T35n1735_006:0541a19": "空道場。多數大身重重無礙雲之象也。又",
    "T35n1735_006:0541a20": "浮雲無心龍吟則起。菩薩無住佛現爰來。二",
    "T35n1735_006:0541a21": "無邊下相異也。不唯上列。故云品類無邊。",
    "T35n1735_006:0541a22": "旋環不空故云周匝遍滿。大小等形妍媸等",
    "T35n1735_006:0541a23": "色。部主徒從各有區分。故云差別。三隨",
    "T35n1735_006:0541a24": "所下意同也。隨所來方參而不雜。皆得見",
    "T35n1735_006:0541a25": "佛各對目前。其猶百川各全覩月。同無異",
    "T35n1735_006:0541a26": "念。故曰一心。諦矚欽承瞻而且仰。不唯直",
    "T35n1735_006:0541a27": "覩丈六。乃徹見法界身雲。第二總顯德行",
    "T35n1735_006:0541a28": "因緣者。以上列中隨宜別歎。今方總顯德",
    "T35n1735_006:0541a29": "行齊均。又與下。別得法門以為總故。前同",
    "T35n1735_006:0541b01": "生眾中共集善根亦是別故。又前共集明主",
    "T35n1735_006:0541b02": "伴所由。今曾攝受顯眷屬所以。影略其文。",
    "T35n1735_006:0541b03": "此文多勢且分為三。初明離障見淨。二如",
    "T35n1735_006:0541b04": "是下受化根深。三種無量下德行圓備。初",
    "T35n1735_006:0541b05": "後是因中一是緣。以因奪緣。大眾自見以",
    "T35n1735_006:0541b06": "緣奪因。佛力令見因緣和合。無定親疎",
    "T35n1735_006:0541b07": "故因緣間說。又初段德行現深。後二因緣宿",
    "T35n1735_006:0541b08": "著久攝。今見即緣成因。感應道交故常居",
    "T35n1735_006:0541b09": "佛會。今初離障見淨者。煩惱即煩惱障也。",
    "T35n1735_006:0541b10": "心垢即所知障也。此障翳心迷所知故。言",
    "T35n1735_006:0541b11": "一切者謂分別俱生。若種若現。言餘習",
    "T35n1735_006:0541b12": "者。二障氣分麁重。麁重如畢陵上慢迦葉",
    "T35n1735_006:0541b13": "不安。今皆位極菩薩智現情亡。證理達事",
    "T35n1735_006:0541b14": "心鏡瑩淨。故云已離。若諸位圓融。一斷一切",
    "T35n1735_006:0541b15": "斷。亦通初位。言摧重障山者。通以喻顯。",
    "T35n1735_006:0541b16": "以能摧道摧二障山。障體堅厚崇聳如山。",
    "T35n1735_006:0541b17": "又別則智障菩提惑障圓寂。通則俱障及",
    "T35n1735_006:0541b18": "一切佛法。故名為重。言見佛無礙者。斷",
    "T35n1735_006:0541b19": "障果也。然有二義。一就能見以明無礙。由",
    "T35n1735_006:0541b20": "斷二礙智明理顯。理顯故見法性身。智明",
    "T35n1735_006:0541b21": "故見佛智身。理智冥一見無礙身。無礙亦即",
    "T35n1735_006:0541b22": "涅槃。二約所見明無礙者。具十無礙已",
    "T35n1735_006:0541b23": "如上說。第二如是下。受化根深。於中初總",
    "T35n1735_006:0541b24": "後別。初中如是者。指前斷障之眾。劫海者。",
    "T35n1735_006:0541b25": "明攝時曠遠。言四攝者。即攝化之方。謂布",
    "T35n1735_006:0541b26": "施愛語利行同事。布施是攝緣與彼資持故。",
    "T35n1735_006:0541b27": "愛語是攝體。正示損益故。利行是攝處。安",
    "T35n1735_006:0541b28": "住善處故。同事謂釋疑。令彼決定故。後一",
    "T35n1735_006:0541b29": "一下別示攝相。於中向言劫海曾攝。何所",
    "T35n1735_006:0541c01": "攝耶。謂一一佛所。何時攝耶。種善根時。將",
    "T35n1735_006:0541c02": "何法攝。謂種種方便。攝相云何。謂教化成",
    "T35n1735_006:0541c03": "熟。教化約始成熟。就終攝意云何。令其安",
    "T35n1735_006:0541c04": "立一切智道。道者因也。謂唯為佛果修佛",
    "T35n1735_006:0541c05": "因耳。第三種無量下。德行圓備。前攝何益。",
    "T35n1735_006:0541c06": "令德圓故。於中先辯因圓。後入果海。今",
    "T35n1735_006:0541c07": "初文有五句。一種無量善。已超七地殊勝",
    "T35n1735_006:0541c08": "善根故。二悉已下。已超八地大願滿故。三",
    "T35n1735_006:0541c09": "所行下。已超十地行滿障淨故。四於出離",
    "T35n1735_006:0541c10": "下。前明德圓。此具出道一道無量道。已超",
    "T35n1735_006:0541c11": "生死不住涅槃。故云善出。五常見下。結成",
    "T35n1735_006:0541c12": "見佛。謂德高十地是以常見。非比量見故",
    "T35n1735_006:0541c13": "曰分明。不取色相名為照了。又塵毛剎海",
    "T35n1735_006:0541c14": "佛遍重重。有德斯覩名分明照了。二以勝解",
    "T35n1735_006:0541c15": "力下。入果海也。此一段文望前是別。總具",
    "T35n1735_006:0541c16": "德中別入果故。望後是總。四十眾中解脫",
    "T35n1735_006:0541c17": "標故。今且屬前。於中二。初乘因入果。是比",
    "T35n1735_006:0541c18": "智知。如見鸞翔知太虛可冲。矚龍躍知",
    "T35n1735_006:0541c19": "宏海可汎也。謂以勝解力印可佛言知福",
    "T35n1735_006:0541c20": "慧之深遠。以信解力贍仰佛化。知慈悲之",
    "T35n1735_006:0541c21": "廣大。是入如來功德大海。亦是勝解印持",
    "T35n1735_006:0541c22": "果德。二得於下。明分得果用。言解脫門者。",
    "T35n1735_006:0541c23": "佛果障寂大用無礙。故稱解脫。真解脫者。即",
    "T35n1735_006:0541c24": "是如來通智。遊入故號門也。眾各證契故",
    "T35n1735_006:0541c25": "名為得。此解脫即門。佛得其總眾海得別。",
    "T35n1735_006:0541c26": "又佛解脫但名解脫。眾所得法稱之為門。",
    "T35n1735_006:0541c27": "以能通入彼果用故。此解脫之門。又眾所",
    "T35n1735_006:0541c28": "得法。離障自在名為解脫。智所入處亦名",
    "T35n1735_006:0541c29": "為門。以因解脫入果解脫。亦稱為門。",
    "T35n1735_006:0542a01": "此解脫即門。然總別圓融因果交徹。重重無",
    "T35n1735_006:0542a02": "礙方為真解脫門。故下或歎佛果德。或歎",
    "T35n1735_006:0542a03": "因行。或約天等所得欲影顯。故次遊戲神",
    "T35n1735_006:0542a04": "通。正明入相。遊戲者出入自在。神通者難",
    "T35n1735_006:0542a05": "測無壅故。約觀心者。心境無礙稱為解脫。",
    "T35n1735_006:0542a06": "由此入理故號為門。若以門為門非能通",
    "T35n1735_006:0542a07": "矣。門即如實。何所通耶。正入雙亡為真門",
    "T35n1735_006:0542a08": "矣。如此入者。則本覺湛然名窮果海。真非",
    "T35n1735_006:0542a09": "妄外則因果圓融。心境無涯則解脫無際",
    "T35n1735_006:0542a10": "矣。第三所謂下。別明得法讚佛。四十眾",
    "T35n1735_006:0542a11": "中。各先長行得法。即經家序列。後說偈讚",
    "T35n1735_006:0542a12": "即當時所陳。然眾集偈讚並在一時。文不",
    "T35n1735_006:0542a13": "累書故編之作次。而各得一者。顯佛德無",
    "T35n1735_006:0542a14": "盡故。乘別入總。盡眾不能及故。故海慧",
    "T35n1735_006:0542a15": "云。如來境界無有邊。各隨解脫能觀見。而",
    "T35n1735_006:0542a16": "普賢得十者。顯等佛無盡故。文中先異生",
    "T35n1735_006:0542a17": "眾。後同生眾。前中三。初諸天。次八部。後諸",
    "T35n1735_006:0542a18": "神。今初分二。先色天後欲天。前中有五。今",
    "T35n1735_006:0542a19": "初自在天。長行十法第一法界等者。即法",
    "T35n1735_006:0542a20": "身解脫也。法界虛空界即用。所遍處空即事",
    "T35n1735_006:0542a21": "空。法界之言義兼事理。謂非但遍空。亦遍",
    "T35n1735_006:0542a22": "空內色心等事。及空有稱真之理。又但言",
    "T35n1735_006:0542a23": "空則一重遍。今云法界則重重皆遍。何者。",
    "T35n1735_006:0542a24": "謂空界容一一塵處及彼事物一一塵中。皆",
    "T35n1735_006:0542a25": "稱真故。各有無邊剎海。佛身大用皆悉充滿",
    "T35n1735_006:0542a26": "故。下頌云無窮盡也。言寂靜者體也。然有",
    "T35n1735_006:0542a27": "二義。一明前大用。用無用相不礙常寂。二",
    "T35n1735_006:0542a28": "由此智用即寂同真。是故隨一一用遍一",
    "T35n1735_006:0542a29": "切處也。言方便者用也。亦有二義。一明前",
    "T35n1735_006:0542b01": "寂無寂相不礙大用。二內同真性不礙外",
    "T35n1735_006:0542b02": "應群機。故云方便寂用無礙。所以稱力。二",
    "T35n1735_006:0542b03": "普觀一切法悉自在者。智身解脫也。此有",
    "T35n1735_006:0542b04": "三義。一以普眼於一切法。無不能觀。二",
    "T35n1735_006:0542b05": "觀一切法不壞事而全理。三於一法中見",
    "T35n1735_006:0542b06": "一切而無礙。並名自在。三知一切法不生等",
    "T35n1735_006:0542b07": "者。自共相解脫也。亦有二義。一知不生等",
    "T35n1735_006:0542b08": "內證真理。二無功用行外應群機。然不生等",
    "T35n1735_006:0542b09": "佛法之體。釋有多門略申一兩。一別釋。以",
    "T35n1735_006:0542b10": "不生滅約境。不來去約行。初不生滅略有",
    "T35n1735_006:0542b11": "五義。一就遍計。由是妄執無法可生滅也。",
    "T35n1735_006:0542b12": "又情有即是理無。故不生也。理無即是情有。",
    "T35n1735_006:0542b13": "故不滅也。不滅不生是一法也。又求遍計",
    "T35n1735_006:0542b14": "相。不可得故。不生能顯無相性故不滅。不",
    "T35n1735_006:0542b15": "滅即不生。亦一法也。二就緣起性。謂法無",
    "T35n1735_006:0542b16": "自體攬緣而起。即生無生。既本不生故。",
    "T35n1735_006:0542b17": "無可滅也。又緣起無性故不生。無性緣起",
    "T35n1735_006:0542b18": "故不滅。中論云。以有空義故。一切法得",
    "T35n1735_006:0542b19": "成。是故不生即不滅。不滅即不生。為一物",
    "T35n1735_006:0542b20": "也。又推緣無起故不生。能顯無生性故不",
    "T35n1735_006:0542b21": "滅。三約圓成性。謂非是有為。故無彼生滅",
    "T35n1735_006:0542b22": "相也。又非妄心境故不生。聖智所證故不",
    "T35n1735_006:0542b23": "滅。又體非遷變故不生。隨緣令法起故不",
    "T35n1735_006:0542b24": "滅。不滅即不生。為一物也。四通就三性混",
    "T35n1735_006:0542b25": "融。於一法上。就遍計故不生。就圓成故不",
    "T35n1735_006:0542b26": "滅。就依他故。亦不生亦不滅。就三無性故",
    "T35n1735_006:0542b27": "非不生非不滅。五然此四句合為一聚。圓",
    "T35n1735_006:0542b28": "融無礙頓思可見。二不來不去者。約行謂",
    "T35n1735_006:0542b29": "正智背捨妄執而無去。向證真理而不來。",
    "T35n1735_006:0542c01": "又依體起用而不去。應機現前而不來。又",
    "T35n1735_006:0542c02": "往應群機而不去。恒歸寂滅而不來。不來",
    "T35n1735_006:0542c03": "即是不去無二為一味也。由此大智無念應",
    "T35n1735_006:0542c04": "機。如摩尼天鼓無思成事。故云無功用行",
    "T35n1735_006:0542c05": "也。二通釋者。不生不滅亦可約行。不來",
    "T35n1735_006:0542c06": "不去亦可約境。謂妄念斯寂猶若虛空。何",
    "T35n1735_006:0542c07": "生何滅。又雖起大用見心無生。用謝歸寂",
    "T35n1735_006:0542c08": "了本無滅。又常稱真理寂照居懷。於此心",
    "T35n1735_006:0542c09": "中有何生滅。此約行釋不生滅也。約境",
    "T35n1735_006:0542c10": "釋不來去者。猶如空華無可去來。又緣會",
    "T35n1735_006:0542c11": "即來。來無所從故無來。緣謝而去。去無所",
    "T35n1735_006:0542c12": "至故無去。又諸法即如如豈來去。三展轉釋",
    "T35n1735_006:0542c13": "又何以不生滅。由無來去故。何以不來去。",
    "T35n1735_006:0542c14": "由無生滅故。又既無來去。則非一非異。",
    "T35n1735_006:0542c15": "不生不滅則無斷無常。智契前理故無功用。",
    "T35n1735_006:0542c16": "不礙生等故云行也。是則不生之生。生之",
    "T35n1735_006:0542c17": "不生。無功用故常寂行故。常用寂用無二。",
    "T35n1735_006:0542c18": "是於功用得解脫也。斯為正法之要。義味",
    "T35n1735_006:0542c19": "難盡無厭繁文。四現見一切法等者。觀義",
    "T35n1735_006:0542c20": "解脫也。現見之言揀比知故。真實相言。",
    "T35n1735_006:0542c21": "略有三義。一以智觀事實事不虛故。故下",
    "T35n1735_006:0542c22": "經文。觀有為法如實相故。二以慧觀理實。",
    "T35n1735_006:0542c23": "所謂無相。無相不相名為實相。三以無礙",
    "T35n1735_006:0542c24": "智知無二實。窮實故深盡邊故廣。稱智慧",
    "T35n1735_006:0542c25": "海。不為相縛是解脫門。五與眾生等者。",
    "T35n1735_006:0542c26": "慈障解脫也。離諸危怖曰安。適悅身心為",
    "T35n1735_006:0542c27": "樂。見佛則獲二利故安樂也。煩惱不生故",
    "T35n1735_006:0542c28": "得定也。佛德難思故樂。定無邊斯為大方",
    "T35n1735_006:0542c29": "便也。六令觀等者。悲障解脫也。眾生癡故",
    "T35n1735_006:0543a01": "造業。造業故受苦。闇故不見未來。不見",
    "T35n1735_006:0543a02": "未來即顛墮。故大怖之極莫越愚癡。令觀",
    "T35n1735_006:0543a03": "本寂則癡相本空。尚不造善。豈當為惡。七",
    "T35n1735_006:0543a04": "善入等者。業障解脫也。佛現十方是無邊",
    "T35n1735_006:0543a05": "境。了無依性稱為善入。尚不依佛寧造業",
    "T35n1735_006:0543a06": "思。八普往十方等者。即無相解脫門也。雖",
    "T35n1735_006:0543a07": "身應十方寂然不動。智宣諸法怕爾無依",
    "T35n1735_006:0543a08": "不取於相。如如不動故。九入佛等者。即名",
    "T35n1735_006:0543a09": "相解脫也。佛智契如名入寂境。寂而能應",
    "T35n1735_006:0543a10": "故。普遍十方身智發光。又令物入無相故",
    "T35n1735_006:0543a11": "靜。無名故寂。十中此天王名。與前列中少",
    "T35n1735_006:0543a12": "倒。前名極精進名稱光。上下諸文多有此",
    "T35n1735_006:0543a13": "例。或義存名異。或廣略參差。皆譯者不善",
    "T35n1735_006:0543a14": "會耳。法門名住自等者。此離二取相能",
    "T35n1735_006:0543a15": "益自他解脫門。自悟處者。即離覺所覺。自",
    "T35n1735_006:0543a16": "覺聖智常現前也。而以無邊等者。謂緣無",
    "T35n1735_006:0543a17": "邊法界。度無邊眾生。得廣大菩提也。二上",
    "T35n1735_006:0543a18": "首說偈中二。先彰說儀。後明正說。今初。焰",
    "T35n1735_006:0543a19": "海是當眾上首。仰承佛力為眾申心。十地",
    "T35n1735_006:0543a20": "論云。承佛力者顯無我慢。普觀十方示無",
    "T35n1735_006:0543a21": "偏心。今觀己眾通局小異耳。然頌總有四種。",
    "T35n1735_006:0543a22": "一名阿耨窣覩婆頌。此不問長行與偈。但",
    "T35n1735_006:0543a23": "數字滿三十二。即為一偈。二名伽陀。此云",
    "T35n1735_006:0543a24": "諷頌。或名不頌頌。不頌長行故。或名直",
    "T35n1735_006:0543a25": "頌。謂直以偈說法故。三名祇夜。此云應頌。",
    "T35n1735_006:0543a26": "四名嗢馱南。此云集施頌。謂以少言攝集",
    "T35n1735_006:0543a27": "多義。施他誦持故。今此即伽陀頌也。下皆準",
    "T35n1735_006:0543a28": "之。為何意故經多立頌。略有八義。一少字",
    "T35n1735_006:0543a29": "攝多義故。二諸讚歎者多以偈頌故。三為",
    "T35n1735_006:0543b01": "鈍根重說故。四為後來之徒故。五隨意樂",
    "T35n1735_006:0543b02": "故。六易受持故。七增明前說故。八長行未",
    "T35n1735_006:0543b03": "說故。今此正唯前二。義兼五六。二正說中。",
    "T35n1735_006:0543b04": "十偈次第。各一法門結集。取此以為長行。",
    "T35n1735_006:0543b05": "非此頌前也。然此中長行。與偈有多不同。",
    "T35n1735_006:0543b06": "謂偈字則定長行多少不同。而長行則約天",
    "T35n1735_006:0543b07": "得法。偈中即是歎佛。此必然也。若二文互",
    "T35n1735_006:0543b08": "望。或因果之殊。或體用有別。或互相影略。",
    "T35n1735_006:0543b09": "或難易更陳。或法喻不同。或能所遞舉故。",
    "T35n1735_006:0543b10": "傳授者善消息之。二文相映於義易了。今",
    "T35n1735_006:0543b11": "初天中初二句。即前所遍法界虛空。兼明",
    "T35n1735_006:0543b12": "能遍。佛身。則十身皆遍。無窮盡者。一出現無",
    "T35n1735_006:0543b13": "盡。若高山之出雲。二非滅盡法。猶虛空之",
    "T35n1735_006:0543b14": "常住。次句寂靜也由無性故。不可取為一",
    "T35n1735_006:0543b15": "異俱不俱等。後句方便合二為力。此偈是說",
    "T35n1735_006:0543b16": "者自法故不結天名。下並準知。二中初句是",
    "T35n1735_006:0543b17": "上自在佛為法王。於法自在故。次句觀也第",
    "T35n1735_006:0543b18": "三句普也。後句結法屬人為他說故。然其",
    "T35n1735_006:0543b19": "結名義同法門。恐繁不配。他皆倣此。三中",
    "T35n1735_006:0543b20": "初句無功用也。不思議是標。離分別是釋。",
    "T35n1735_006:0543b21": "次句即不生等。相即生等無即不義。第三",
    "T35n1735_006:0543b22": "句即行也。長行約要先知法無生。方得成",
    "T35n1735_006:0543b23": "無功用。偈則要無分別。方能見法無生。內證",
    "T35n1735_006:0543b24": "與外用同時。所以二文前後。四中初句明",
    "T35n1735_006:0543b25": "廣。次句明深。即上智慧海也。第三句自見",
    "T35n1735_006:0543b26": "法實。故能令物不迷事理。五中初句方便定",
    "T35n1735_006:0543b27": "也。次二句與安樂也。六中初句即前癡闇。謂",
    "T35n1735_006:0543b28": "長迷妄境鎮覆真心也。次句即令觀寂靜。",
    "T35n1735_006:0543b29": "次句因滅無明。則得熾然三菩提明。是前",
    "T35n1735_006:0543c01": "滅義。七中初二句。即善入無邊境。無邊境即",
    "T35n1735_006:0543c02": "所應處也。無有比善也。次句無性者感而",
    "T35n1735_006:0543c03": "應故。無依者思念寂故。由此能令物不造",
    "T35n1735_006:0543c04": "業八中初二句即普往十方說法。次一句即",
    "T35n1735_006:0543c05": "不動無依。九中初句。即入寂靜境。次二句",
    "T35n1735_006:0543c06": "即普現光明。十中初十一字。即無邊境為",
    "T35n1735_006:0543c07": "所緣。求菩提即自所悟處。次句既緣其境。",
    "T35n1735_006:0543c08": "必起通化。前文略耳。第二明第四禪廣果",
    "T35n1735_006:0543c09": "天。長行十法中。一普觀等者。此應根授",
    "T35n1735_006:0543c10": "法。明於不知根說法無果障中得解脫",
    "T35n1735_006:0543c11": "也。斷疑生信是說法果故。謂觀機識病稱",
    "T35n1735_006:0543c12": "根說法。藥病無謬故疑除疾愈。二中隨憶",
    "T35n1735_006:0543c13": "念言。略有二意。一隨念何佛如名應之。",
    "T35n1735_006:0543c14": "二隨念有淺深。令見佛有麁妙。此於現身",
    "T35n1735_006:0543c15": "得解脫也。三中法性平等者。唯一味也。",
    "T35n1735_006:0543c16": "無所依者。離能所也。莊嚴身者。證真莊嚴",
    "T35n1735_006:0543c17": "即非莊嚴。故雖現世間還如法性。不依",
    "T35n1735_006:0543c18": "諸有。此於有依得解脫也。四中知世間法",
    "T35n1735_006:0543c19": "者。謂眾生世間心法各異。知已隨宜現通",
    "T35n1735_006:0543c20": "說法。故云安立。一念速安。非人天外道所",
    "T35n1735_006:0543c21": "能思議。以此莊嚴如來教海。此於安立教",
    "T35n1735_006:0543c22": "法遲鈍障得解脫也。五一毛等者。約偈不",
    "T35n1735_006:0543c23": "思議解脫力也。無礙有二義。一唯就所",
    "T35n1735_006:0543c24": "現。則毛中多剎自互無礙。二雙就能所。",
    "T35n1735_006:0543c25": "一毛不大而多剎不小。一多大小皆無礙也。",
    "T35n1735_006:0543c26": "又由無大小相故。此於取著障得解脫",
    "T35n1735_006:0543c27": "也。六普門者。一門攝一切門。名為普門。",
    "T35n1735_006:0543c28": "隨一一門。各全收法界故。於其中觀察",
    "T35n1735_006:0543c29": "法界。深智契達故名為入。此於隨相中",
    "T35n1735_006:0544a01": "得解脫。七中眾生無邊根器各異。應形說",
    "T35n1735_006:0544a02": "法種種不同。既根熟不休故窮劫長現。此",
    "T35n1735_006:0544a03": "於畏苦不化生障得解脫。八中觀一切等",
    "T35n1735_006:0544a04": "者。謂觀事入理理超情表。云不思議。此於",
    "T35n1735_006:0544a05": "諸業報得解脫。九中法門無邊出者。為要",
    "T35n1735_006:0544a06": "根器萬品故。出要難思。此於著相得解脫。",
    "T35n1735_006:0544a07": "十中種種方便。但隨所應終成種智。名入",
    "T35n1735_006:0544a08": "佛法。以大悲出現皆等雨故。此於不欲利",
    "T35n1735_006:0544a09": "生得解脫。上云出要令離妄苦。今云入",
    "T35n1735_006:0544a10": "法令得真樂也。頌中觀己眾內三類天者。",
    "T35n1735_006:0544a11": "上五淨居非所被故。十偈次第一如長行。",
    "T35n1735_006:0544a12": "初中前二句。即所疑境界。境界之言。通分",
    "T35n1735_006:0544a13": "齊所觀。普令者觀根為說故。生信解者斷",
    "T35n1735_006:0544a14": "疑也。信佛大用分齊難測故。斷佛上疑生",
    "T35n1735_006:0544a15": "其正解。信佛所觀之境。則斷法上疑。亦生",
    "T35n1735_006:0544a16": "正解。謂如有疑云。為存因果非真空耶。",
    "T35n1735_006:0544a17": "為是空故無因果耶。今明只由真空能立",
    "T35n1735_006:0544a18": "因果。因果立故乃是真空也。第四句釋一",
    "T35n1735_006:0544a19": "切之言。佛以利生為意樂故。既該一切故",
    "T35n1735_006:0544a20": "廣大無盡。二中初句即憶念。次二句令見佛。",
    "T35n1735_006:0544a21": "三中初句。則法性平等無依。次二句即莊",
    "T35n1735_006:0544a22": "嚴身。謂如法性為嚴。故無依處。四中初一",
    "T35n1735_006:0544a23": "句。即了一切世間。次二句。即一念安立不思",
    "T35n1735_006:0544a24": "議莊嚴海。五中初二句。即毛孔現剎。上云",
    "T35n1735_006:0544a25": "不思議佛剎。但以橫多。今云過去。乃豎窮",
    "T35n1735_006:0544a26": "前際。皆示現者。如鏡現像。次一句是無障",
    "T35n1735_006:0544a27": "礙。令應度者見即佛神通。依佛鏡智而觀。",
    "T35n1735_006:0544a28": "乃法性恒爾。六中初二句即普門。次一句",
    "T35n1735_006:0544a29": "即法界。末句義兼於入。七中初二句。即",
    "T35n1735_006:0544b01": "為一切眾生種種出現。次句即無邊劫常現",
    "T35n1735_006:0544b02": "前。謂約機隱顯佛無去來。故常現也。八中",
    "T35n1735_006:0544b03": "初句。即觀一切世間也。次二句。即入不思",
    "T35n1735_006:0544b04": "議法也。若約理論深。是深非甚。今不壞事",
    "T35n1735_006:0544b05": "而即理。故曰甚深。全攬理以成事。名為幽",
    "T35n1735_006:0544b06": "奧處。兼上二法常寂然。釋上義也。以諸法",
    "T35n1735_006:0544b07": "即寂故。不可以理事思也。九中初二句。",
    "T35n1735_006:0544b08": "示一切眾生。次一句顯出要法。十中初二句。",
    "T35n1735_006:0544b09": "即觀應化眾生。次句令入佛法。第三明三",
    "T35n1735_006:0544b10": "禪長行十法。第一門即寂普現名為方便。",
    "T35n1735_006:0544b11": "說即是道。由說入佛解脫海故。此於體用",
    "T35n1735_006:0544b12": "有礙得解脫也。又方便言。亦通入解脫之",
    "T35n1735_006:0544b13": "方便也。第二門隨一切等者。謂不能普現",
    "T35n1735_006:0544b14": "得解脫也。光影之言。略有二釋。一謂因光",
    "T35n1735_006:0544b15": "發影。影但似質而不似光。依智現形形",
    "T35n1735_006:0544b16": "隨眾樂。不隨自智。隨樂即應名普示現。",
    "T35n1735_006:0544b17": "二水中之月亦名光影。謂佛月不來影現心",
    "T35n1735_006:0544b18": "水。影多似月少似於水。謂水動則流光蕩",
    "T35n1735_006:0544b19": "瀁。水濁則似晦魄。臨池若止而且清。則",
    "T35n1735_006:0544b20": "圓璧皎皎。此亦隨自他意也。此就天王且",
    "T35n1735_006:0544b21": "隨天眾所樂。偈就於佛無不應也。第三門",
    "T35n1735_006:0544b22": "佛境界有二。一如如法性是佛證境。二十",
    "T35n1735_006:0544b23": "方國土是佛化境。嚴淨亦二。離相息妄則",
    "T35n1735_006:0544b24": "嚴如境萬行迴向則嚴化境。此二無礙大方",
    "T35n1735_006:0544b25": "便也。此於無巧莊嚴得解脫也。第四隨",
    "T35n1735_006:0544b26": "諸等者。謂大悲深厚故。隨入生死眾生無",
    "T35n1735_006:0544b27": "邊故。永流轉而示導也。此於無大悲捨",
    "T35n1735_006:0544b28": "眾生障得解脫也。第五門佛調眾生。或",
    "T35n1735_006:0544b29": "折或攝或兼二行。雖悲願多門。皆令趣無",
    "T35n1735_006:0544c01": "上道。若憶念此。居然受化不滯於權。此於",
    "T35n1735_006:0544c02": "勝所緣有忘念障得解脫也。第六得普門",
    "T35n1735_006:0544c03": "等者佛以稱法性之總持。包攝一切總持",
    "T35n1735_006:0544c04": "故。云普門。復能流演無盡故。得稱海。此於",
    "T35n1735_006:0544c05": "聞思有忘失障得解脫也。第七門。謂佛出",
    "T35n1735_006:0544c06": "難值引之令值。信心難生勸之令生。信",
    "T35n1735_006:0544c07": "含眾德。所以名藏。下經云。信為寶藏第一",
    "T35n1735_006:0544c08": "財故。此於嫉妬邪見障得解脫也。第八能",
    "T35n1735_006:0544c09": "令等者。上令信佛此令信法。仰依即信",
    "T35n1735_006:0544c10": "領解便喜信可趣入喜則奉行。因得解脫",
    "T35n1735_006:0544c11": "名而出離。此於迷覆眾生障出離道。得解",
    "T35n1735_006:0544c12": "脫也。第九門。謂眾生界法界。調伏界虛空",
    "T35n1735_006:0544c13": "界。皆無邊無盡。菩薩悲智以方便界。開",
    "T35n1735_006:0544c14": "示法界。行調伏界等虛空界。於有限礙障",
    "T35n1735_006:0544c15": "中得解脫故。第十觀眾生等者。由悲故",
    "T35n1735_006:0544c16": "憐愍。由智故觀察。觀察煩惱知病行。已",
    "T35n1735_006:0544c17": "化而度之。此於無悲無方便障。得解脫",
    "T35n1735_006:0544c18": "也。頌中十一頌。初十次第如前長行。依梵",
    "T35n1735_006:0544c19": "本列名中。此長行闕第十一天。彼名星宿",
    "T35n1735_006:0544c20": "音妙莊嚴天王。下言妙音者略而未迴。",
    "T35n1735_006:0544c21": "第一頌中初二句。是了達方便。依法性而",
    "T35n1735_006:0544c22": "現故。後二句說即是道。說不思議解脫。",
    "T35n1735_006:0544c23": "令眾同歸。二中初二句。明光影普現無依",
    "T35n1735_006:0544c24": "故如影。第三句成上二義。以無生故如",
    "T35n1735_006:0544c25": "影無依。略不明隨天所樂。三中初句標",
    "T35n1735_006:0544c26": "方便。無量劫修兼顯大義。次二句。正明方",
    "T35n1735_006:0544c27": "便嚴佛境界。四中初二句。即眾生永流轉。",
    "T35n1735_006:0544c28": "謂無明所盲覆本淨心。造業受身故恒居",
    "T35n1735_006:0544c29": "生死。次句即隨而示之。五中總相頌佛調",
    "T35n1735_006:0545a01": "生行。初句高次句深後句廣。六中初二句即",
    "T35n1735_006:0545a02": "普門陀羅尼。次一句即所流出。示教者示其",
    "T35n1735_006:0545a03": "善惡教。使修行稱性無偏。故遍而無盡。七",
    "T35n1735_006:0545a04": "中初二句值佛。次句生信藏。不信則佛難",
    "T35n1735_006:0545a05": "值。正信唯佛能生。既值佛生信。反覆相成",
    "T35n1735_006:0545a06": "今之一遇。何得不信。八中初二句。即所聞之",
    "T35n1735_006:0545a07": "法。以無性為法之真性。次句即令眾生信",
    "T35n1735_006:0545a08": "喜。出離淨則出不信濁。成無漏故。九中初",
    "T35n1735_006:0545a09": "句能調伏人。前因此果耳。化眾生界即調",
    "T35n1735_006:0545a10": "伏行。無邊無盡為不思議。思惟悅生是名",
    "T35n1735_006:0545a11": "為入。十中初二句。即眾生無量煩惱。謂利鈍",
    "T35n1735_006:0545a12": "二使。愛見羅剎皆甚可怖也。次一句。以悲",
    "T35n1735_006:0545a13": "愍之以智令離。十一中既闕長行。對名略",
    "T35n1735_006:0545a14": "顯。初二句星宿莊嚴義也。謂佛光流於法",
    "T35n1735_006:0545a15": "界。粲若星羅。次句即妙音莊嚴化眾生事。",
    "T35n1735_006:0545a16": "不出三輪。上云妙音。舉一立稱耳。若長行",
    "T35n1735_006:0545a17": "立名。應云得放光現佛三輪攝化解脫",
    "T35n1735_006:0545a18": "門。第四二禪長行十法。初中二義。一內證",
    "T35n1735_006:0545a19": "真樂。經論共說樂。有五種。謂一因。二果。三",
    "T35n1735_006:0545a20": "苦對除。四斷受。五無惱害。無惱害樂更有",
    "T35n1735_006:0545a21": "四種。謂出家遠離樂。禪定適悅樂。菩提覺",
    "T35n1735_006:0545a22": "法樂。涅槃寂靜樂。今當第四。若通取受字",
    "T35n1735_006:0545a23": "兼禪定菩提則含因果。言恒受者。以無",
    "T35n1735_006:0545a24": "所受受諸受故。若待境界即非恒也。二",
    "T35n1735_006:0545a25": "而能降下。外建大義。降神現相除苦因果。",
    "T35n1735_006:0545a26": "此於涅槃體用障。得解脫也。第二門。謂無",
    "T35n1735_006:0545a27": "緣大悲與性海相應。拔世憂患故出生喜",
    "T35n1735_006:0545a28": "樂。無盡名藏。此於惱害心得解脫。三一念",
    "T35n1735_006:0545a29": "等者。修福德因。感依正果福之力也。雖多",
    "T35n1735_006:0545b01": "人多劫所感念劫融之頓現。此於時劫得",
    "T35n1735_006:0545b02": "解脫也。第四門。謂以佛力不動成住壞三",
    "T35n1735_006:0545b03": "皆如空劫。常清淨也。此於遷變得解脫也。",
    "T35n1735_006:0545b04": "五愛樂等者。謂信樂佛菩薩法。敬奉修行。",
    "T35n1735_006:0545b05": "則二障得解脫也。第六門。地謂地智義。謂",
    "T35n1735_006:0545b06": "證淨。即離念超心地也。方便者。教導及入",
    "T35n1735_006:0545b07": "地之由。入住出等也。以無盡辯演無盡法。",
    "T35n1735_006:0545b08": "故能經劫。七一切等者。通有二義。一現多",
    "T35n1735_006:0545b09": "身興多供供多佛。皆稱真故名大方便。",
    "T35n1735_006:0545b10": "即長行意。二一念八相遍法界。故名大方便。",
    "T35n1735_006:0545b11": "即偈中意。於上自在名為解脫。八於定慧",
    "T35n1735_006:0545b12": "障得解脫。九果滿應機。是於現身化生。無",
    "T35n1735_006:0545b13": "堪任性得解脫。十見佛大願雲愛樂隨學。",
    "T35n1735_006:0545b14": "此於自輕障得解脫。二頌中十偈次第依",
    "T35n1735_006:0545b15": "前。今初前三句。明寂靜樂。通舉因樂以顯",
    "T35n1735_006:0545b16": "果樂。後句降現之用。二中初句即所相應海。",
    "T35n1735_006:0545b17": "次句即能應大悲。大悲荷物故名為地。次",
    "T35n1735_006:0545b18": "句即生喜藏。憂除故。喜患除故樂。三中初句",
    "T35n1735_006:0545b19": "能現。次二所現。四中初二句。即普使成住",
    "T35n1735_006:0545b20": "等。次一句頌如虛空清淨。以三災彌綸。而",
    "T35n1735_006:0545b21": "淨土不毀故。然三四二偈似如前却。且順文",
    "T35n1735_006:0545b22": "釋耳。五中初二句。咸敬奉是愛樂。餘是聖人。",
    "T35n1735_006:0545b23": "次一句。即上法及信受也。六中初句經劫住。",
    "T35n1735_006:0545b24": "次二句即地義。方便無邊。是一切也。七中",
    "T35n1735_006:0545b25": "通頌八相普周。略無供養。八中初句是前智",
    "T35n1735_006:0545b26": "慧。次句神通。次句無盡及海。以隨根令淨是",
    "T35n1735_006:0545b27": "深廣故。九中初二句。即德海滿足。次句出",
    "T35n1735_006:0545b28": "現世間。十中三句。通明前昔誓願力。第四",
    "T35n1735_006:0545b29": "句。結中便顯深信愛樂藏。以文云大歡喜",
    "T35n1735_006:0545c01": "故。第五初禪長行十法中。一普住等者。大",
    "T35n1735_006:0545c02": "用應機故普遍說法。用而常寂故行淨無染。",
    "T35n1735_006:0545c03": "得心無行故行淨。了境無相故無染。二佛",
    "T35n1735_006:0545c04": "為定境。住定則所見深故。三普入等者。法",
    "T35n1735_006:0545c05": "海難量名不思議。一言演盡名為普入。四",
    "T35n1735_006:0545c06": "圓音隨類名音聲海要無分別方入佛聲。",
    "T35n1735_006:0545c07": "五能憶等者。化生即是趣菩提行故。以宿",
    "T35n1735_006:0545c08": "住智明記。六眾生報異隨業有差。佛示現",
    "T35n1735_006:0545c09": "受令生正信。七於法自在方能隨類調",
    "T35n1735_006:0545c10": "生。八佛身無相。等法性之清淨。現而同化。",
    "T35n1735_006:0545c11": "為寂滅之行矣。九不著諸有故。能常現三",
    "T35n1735_006:0545c12": "業。無邊更無可依。十觀性無相猶如虛空。",
    "T35n1735_006:0545c13": "何有可盡。察用隨宜。如擊水文隨擊隨",
    "T35n1735_006:0545c14": "生。復何可盡。偈中先上首觀眾。開成四天",
    "T35n1735_006:0545c15": "合則梵身。即眾亦有。經云梵眾梵身梵輔。梵",
    "T35n1735_006:0545c16": "眷屬身即是眾。輔即眷屬。十偈。初中初句。",
    "T35n1735_006:0545c17": "法身普遍道場。次句智光說法。次句行淨",
    "T35n1735_006:0545c18": "無染。境相智行既亡。則大用影像亦寂。後",
    "T35n1735_006:0545c19": "句通以喻顯。雲不離空空不礙雲。以況",
    "T35n1735_006:0545c20": "寂用。二中初二句。入禪之境。如來法身即",
    "T35n1735_006:0545c21": "是心性。若能觀之為上定故。次句示入方",
    "T35n1735_006:0545c22": "便。雖多同入一寂。三中初句即不思議法。",
    "T35n1735_006:0545c23": "次二句明普入義。以一言說盡故。一言說",
    "T35n1735_006:0545c24": "盡之辯。劫海亦不能窮。顯法無盡也。約能",
    "T35n1735_006:0545c25": "包則一言說盡。約能久則劫海莫窮。然一",
    "T35n1735_006:0545c26": "言但說剎塵。未是無盡。設欲一言盡者。則",
    "T35n1735_006:0545c27": "二三兩句相違。一言說盡。劫海更何所演而",
    "T35n1735_006:0545c28": "得無窮。更有所演前則不盡。又不可重",
    "T35n1735_006:0545c29": "說。若欲通者。總望則可說盡。隱映重重則",
    "T35n1735_006:0546a01": "不可盡。如擊水文小擊大擊遍擊。各隨文",
    "T35n1735_006:0546a02": "生。盡未來際擊盡未來文生。為難思法",
    "T35n1735_006:0546a03": "也。四中圓音之義。文略有三義。一廣無邊。",
    "T35n1735_006:0546a04": "二別詮表。三無分別。如次三句。餘如出現",
    "T35n1735_006:0546a05": "品辯。五中初二句。即教化眾生方便行。三世",
    "T35n1735_006:0546a06": "諸佛皆以利他為向菩提。自清淨業故。次",
    "T35n1735_006:0546a07": "句前就梵王。故云憶念。今據如來故身現",
    "T35n1735_006:0546a08": "耳。一毛尚現何況全身。六中初句業相差別。",
    "T35n1735_006:0546a09": "次句報相差別。次句現同世間。七中前二",
    "T35n1735_006:0546a10": "句。即隨類調生。調法自在故。能隨類廣遍。",
    "T35n1735_006:0546a11": "次句顯明前義無思成事故。八中初二句。",
    "T35n1735_006:0546a12": "明佛體性。即前清淨寂滅。不可盡下略顯四",
    "T35n1735_006:0546a13": "義如空。次句佛用應現為行。既皆如化不",
    "T35n1735_006:0546a14": "失寂滅。九中初二句。所現無有邊。次句勤",
    "T35n1735_006:0546a15": "現無依著。十中初二句。常思大用無盡。謂",
    "T35n1735_006:0546a16": "安住大悲宮。能現大事故。次句常觀法體",
    "T35n1735_006:0546a17": "無盡。自下第二欲界諸天。文有七段。第一他",
    "T35n1735_006:0546a18": "化天王。長行十法中。一謂現眾生前自在調",
    "T35n1735_006:0546a19": "伏。使其成熟化法無盡。故名為藏。二觀世",
    "T35n1735_006:0546a20": "樂相。皆苦故應捨。觀世樂性即入聖樂。三",
    "T35n1735_006:0546a21": "隨樂斷疑令起正行。四一言普攝諸義。遍",
    "T35n1735_006:0546a22": "於時處為物而說。五倣佛修慈。六示現等",
    "T35n1735_006:0546a23": "者。大悲十力摧彼慢高。而無摧心。故云示",
    "T35n1735_006:0546a24": "現。七以智慧光照諸世間。令離三毒之闇。",
    "T35n1735_006:0546a25": "則無惡趣之果。瞋癡障重故。與偈互陳。八",
    "T35n1735_006:0546a26": "十方等者。為念佛三昧純熟故。隨念何佛",
    "T35n1735_006:0546a27": "即能得見。如休捨解脫等。九應念現成。十",
    "T35n1735_006:0546a28": "普入等者。寂用自在現世調生。總名威力。",
    "T35n1735_006:0546a29": "偈中亦十。初中初句體遍。次句用周故能現",
    "T35n1735_006:0546b01": "前。次句教藏能成。後句所成自在。開於法",
    "T35n1735_006:0546b02": "藏悟深法門。即成熟也。二中初二句二樂。",
    "T35n1735_006:0546b03": "次句令入。三四可知。五中三句。共顯如來",
    "T35n1735_006:0546b04": "大慈。初二句舉劣顯勝。次句以喻正顯。謂",
    "T35n1735_006:0546b05": "世慈有相。若須彌之高大海之廣。終可傾",
    "T35n1735_006:0546b06": "盡。佛慈稱性。若芥子之空投刃之地。即不",
    "T35n1735_006:0546b07": "可盡。又如空有普覆常攝。廣容無礙難壞",
    "T35n1735_006:0546b08": "無盡。略舉一無盡耳。六七與八文亦可知。",
    "T35n1735_006:0546b09": "九中初二句。明佛體普遍無成不成。次句",
    "T35n1735_006:0546b10": "隨眾生心現成正覺。十中普現十方。即普",
    "T35n1735_006:0546b11": "入一切世間。餘皆威力自在。第二化樂天長",
    "T35n1735_006:0546b12": "行十一法中。一為物開示諸業。如化化雖",
    "T35n1735_006:0546b13": "體虛而有作用為力。業亦從緣無性而報",
    "T35n1735_006:0546b14": "不亡。二捨離等者。攀取緣慮是惑病之本。若",
    "T35n1735_006:0546b15": "心。境無得則捨攀緣。三闇滅智生如月盈",
    "T35n1735_006:0546b16": "缺。四示現等者。梵聲微妙故云悅意。應",
    "T35n1735_006:0546b17": "遍十方故云無邊。五知一切等者。此有三",
    "T35n1735_006:0546b18": "義。一福德之相。有十蓮華藏世界微塵數。",
    "T35n1735_006:0546b19": "故無有盡。二謂清淨慈門等無限因所生故。",
    "T35n1735_006:0546b20": "一一因果皆稱真故。一一即無有盡。皆同",
    "T35n1735_006:0546b21": "虛空。三大慈悲行是福德相。使盲聾視聽",
    "T35n1735_006:0546b22": "等。皆慈善根力故。涅槃經中。有聞讚佛為",
    "T35n1735_006:0546b23": "大福德。怒云。生經七日母便命終。豈謂大",
    "T35n1735_006:0546b24": "福德相。讚者云。年志俱盛而不卒暴。打之",
    "T35n1735_006:0546b25": "不瞋罵之不報。是故我言大福德相。怒者",
    "T35n1735_006:0546b26": "聞而心伏。故慈為無盡福相。然與前義相成。",
    "T35n1735_006:0546b27": "六三達圓智了三世劫。此就天王且言宿",
    "T35n1735_006:0546b28": "住耳。七開悟等者。此門闕偈。上下文中屢",
    "T35n1735_006:0546b29": "有開悟。即同法華開示悟入。以開攝示以",
    "T35n1735_006:0546c01": "悟攝入。謂開示約能化。悟入約所化。彼論",
    "T35n1735_006:0546c02": "云。開者無上義。謂除一切智智更無餘事。",
    "T35n1735_006:0546c03": "即雙開菩提涅槃。謂以知見之性為涅槃。",
    "T35n1735_006:0546c04": "知見之相為菩提。眾生本有障翳不現佛為",
    "T35n1735_006:0546c05": "開除。則本智顯故。示者同義。三乘同法身故。",
    "T35n1735_006:0546c06": "悟者不知義。不知唯一實事故。今令知",
    "T35n1735_006:0546c07": "成報身菩提故。入者令證不退轉地故。即",
    "T35n1735_006:0546c08": "是因義。為證初地已上為菩提涅槃因故。",
    "T35n1735_006:0546c09": "廣如彼釋。八稱性之光有阿難遍。九一切",
    "T35n1735_006:0546c10": "等者。謂契理具修長劫無倦。故眾魔外道所",
    "T35n1735_006:0546c11": "不能摧。十善惡等殊苦樂等異。皆知性相。",
    "T35n1735_006:0546c12": "十一示現等者。無邊品類一毛頓現。更無",
    "T35n1735_006:0546c13": "來去尤顯難思。偈中脫於第七。唯有十偈。",
    "T35n1735_006:0546c14": "初中初句總。次句開示。後二句顯如化力。",
    "T35n1735_006:0546c15": "差別業者果不亡故。二中初句所攀緣。後二",
    "T35n1735_006:0546c16": "無得。然緣境有二。一真二妄。真佛有緣亦",
    "T35n1735_006:0546c17": "成妄惑。況於妄耶。種種觀者五求不得故。",
    "T35n1735_006:0546c18": "謂佛有耶常見為惑。謂佛無耶邪見深厚。",
    "T35n1735_006:0546c19": "四句百非所不能加。故無所有。非唯一佛",
    "T35n1735_006:0546c20": "十方亦然。應化示現非真實。故求實無得",
    "T35n1735_006:0546c21": "即見真身。真即無緣佛尚應捨。何況餘境。",
    "T35n1735_006:0546c22": "三四可知。五中初二句福德相。次句無盡相。",
    "T35n1735_006:0546c23": "相好者經云。盡人中福不及一天。乃至云",
    "T35n1735_006:0546c24": "盡世間福不及如來一相等。六中約天之",
    "T35n1735_006:0546c25": "智普知。約佛一毛能現。七中初二句。明",
    "T35n1735_006:0546c26": "毛孔過空。謂靈智證理非如虛空。真理超",
    "T35n1735_006:0546c27": "事故亦非比。無限理智不可分析。隨其",
    "T35n1735_006:0546c28": "少分即融攝重重。故一毛之量便越虛空。",
    "T35n1735_006:0546c29": "次句別示越相。謂毛孔不大而無涯。即廣",
    "T35n1735_006:0547a01": "陜無礙故。杜絕思議之境。前即一光外展。今",
    "T35n1735_006:0547a02": "即一毛內廣。文綺互耳。一毛本自遍空十",
    "T35n1735_006:0547a03": "方。豈得難滿。八中初句長時修。次句無餘",
    "T35n1735_006:0547a04": "修。次句無間修。具此三修故進力難壞。而",
    "T35n1735_006:0547a05": "言廣大波羅蜜者。至第五經釋。九中初",
    "T35n1735_006:0547a06": "句。總顯業之性相即緣生。果報之不亡。便",
    "T35n1735_006:0547a07": "是無性之非有故。不可有無思也。次句。佛",
    "T35n1735_006:0547a08": "如是說天如是知。次句以法性示業性。",
    "T35n1735_006:0547a09": "十中初二句。小一現大多為一難思。次句",
    "T35n1735_006:0547a10": "現時不來不現不去。又難思也。第三知足天",
    "T35n1735_006:0547a11": "長行十法中。第一天得總相法門。諸佛將興",
    "T35n1735_006:0547a12": "皆生彼天。下生之時普應法界。頓闡華嚴",
    "T35n1735_006:0547a13": "為圓滿法。二盡虛空等者。光明色身皆遍",
    "T35n1735_006:0547a14": "空界。了不可取故云清淨。三以淨願力滅",
    "T35n1735_006:0547a15": "惑業苦。四五可知。六普化等者。普即無偏。常",
    "T35n1735_006:0547a16": "即無間。示其真樂即如來藏。七自覺智境",
    "T35n1735_006:0547a17": "佛已入之。故示物同悟。八以淨福堅菩",
    "T35n1735_006:0547a18": "提心。九謂仰觀下化。十即照現迅疾也。偈",
    "T35n1735_006:0547a19": "中。初偈前半即出世義。上句體智俱遍。下",
    "T35n1735_006:0547a20": "句悲用皆普。後半即圓滿教輪。前句即實",
    "T35n1735_006:0547a21": "之權為妙門。後句會權入實為圓滿。二中",
    "T35n1735_006:0547a22": "可知。三中初二句。以行淨願。次句雜染本",
    "T35n1735_006:0547a23": "空故。前令滅佛法本具故。今令滿妄盡真",
    "T35n1735_006:0547a24": "顯。二言相成。四初中二句。依體普現。若月",
    "T35n1735_006:0547a25": "入百川。尋影之月月體不分。即體之用用",
    "T35n1735_006:0547a26": "彌法界。體用交徹故不思議。次句稱根說",
    "T35n1735_006:0547a27": "法。五中前半。即所淨之眾生。具三雜染",
    "T35n1735_006:0547a28": "故。於中上句標。下句略示惑相。慢是根本",
    "T35n1735_006:0547a29": "憍逸隨惑。憍謂染自盛事。慢謂恃己陵他。",
    "T35n1735_006:0547b01": "放逸即是縱蕩。憍謂染法所依。慢能長淪",
    "T35n1735_006:0547b02": "生死。放逸眾惑之本。故偏舉此三。蕩者動",
    "T35n1735_006:0547b03": "也。謂境風鼓擊飄蕩馳散。次句能淨法門。",
    "T35n1735_006:0547b04": "謂不取於相當體寂故。六七及八文並可",
    "T35n1735_006:0547b05": "知。九中通顯上既親近必當敬養聞法以",
    "T35n1735_006:0547b06": "聞調他。為真供養。列名中云星宿幢。今故",
    "T35n1735_006:0547b07": "莊嚴與長行互出。十中前半。所知眾生心。",
    "T35n1735_006:0547b08": "上句標深廣。下句顯相。念慮不住多於草。",
    "T35n1735_006:0547b09": "故廣也。深者有三義。一恒轉如流故不住。",
    "T35n1735_006:0547b10": "二本體寂然故不動。三從緣妄起無別所",
    "T35n1735_006:0547b11": "依。次句即一念悉知。第四時分天十法。一善",
    "T35n1735_006:0547b12": "根若發憂惱自除。二以無限方便。普證法",
    "T35n1735_006:0547b13": "身之境。三悲摧惑苦故名為輪。四以三達",
    "T35n1735_006:0547b14": "智知機授法。五陀羅尼等者。總持入理故",
    "T35n1735_006:0547b15": "名為門。以慧為體。故云光明。若取助伴",
    "T35n1735_006:0547b16": "則兼念定。念即明記故能憶持。定乃心一常",
    "T35n1735_006:0547b17": "無忘失。四無礙等。一切諸法。皆是所持。六",
    "T35n1735_006:0547b18": "可知。七轉法等者。轉法示菩提之道。即是",
    "T35n1735_006:0547b19": "成熟眾生之方便。八十眼圓見隨宜往調。",
    "T35n1735_006:0547b20": "九超出等者。超出業障使離惡因。不隨魔",
    "T35n1735_006:0547b21": "作捨惡緣也。十等雨法雨誘令進善。使",
    "T35n1735_006:0547b22": "彼受行。誨令斷惡得心清淨。此就於天偈",
    "T35n1735_006:0547b23": "通一切。偈中亦十。初偈通顯。前半彰己",
    "T35n1735_006:0547b24": "已離。後半開發能離善根。二三四五文並可",
    "T35n1735_006:0547b25": "知。六中初句即業性。言廣大者。一念造一",
    "T35n1735_006:0547b26": "切故。無窮盡者。未得對治無能止故。有",
    "T35n1735_006:0547b27": "多門故。次句善入智了。自入開示令他入。",
    "T35n1735_006:0547b28": "次句入門多種。七八亦可知。九中初句見佛",
    "T35n1735_006:0547b29": "為緣。次二見佛二益。一正智生必內超業",
    "T35n1735_006:0547c01": "障。二佛為真導豈外逐魔緣。既不隨魔安",
    "T35n1735_006:0547c02": "造魔業。十魔並離故致諸言。十亦可知。第",
    "T35n1735_006:0547c03": "五三十三天眾長行。有十一法。初中承力故",
    "T35n1735_006:0547c04": "憶念。念過去佛者。曾入此天故。三世有",
    "T35n1735_006:0547c05": "二。一亦念未來。二過去。自互相望亦有三",
    "T35n1735_006:0547c06": "世。生大喜者境殊勝故。慶自福故。二能令",
    "T35n1735_006:0547c07": "等者。然佛身無染淨大小。亦無勝劣猶若",
    "T35n1735_006:0547c08": "虛空。雲屯即闇日朗即明。色昏即劣物隔",
    "T35n1735_006:0547c09": "言小。今妄雲盡而智光照。故清淨。性空",
    "T35n1735_006:0547c10": "現故。廣大妙色顯故無比。皆解脫力故曰",
    "T35n1735_006:0547c11": "能令。三大慈不揀怨親。若雲無心而普覆。",
    "T35n1735_006:0547c12": "四恒見等者。人天世主多恃威德。故佛現",
    "T35n1735_006:0547c13": "超之令其敬喜。五知其因果差別。使物勤",
    "T35n1735_006:0547c14": "修。因果並得名福。六開示等者。示佛調生",
    "T35n1735_006:0547c15": "令菩薩倣習。七初成後壞住時轉變。乃至",
    "T35n1735_006:0547c16": "毛孔細剎。皆悉知之。言轉變者。福人出世",
    "T35n1735_006:0547c17": "則琳琅現矣。薄福者出則荊棘生焉。八憶念",
    "T35n1735_006:0547c18": "等者。佛毛現因調行。天憶則能思齊。九",
    "T35n1735_006:0547c19": "一切諸樂以佛為因。具勝德故。就樂增勝",
    "T35n1735_006:0547c20": "說諸天耳。十開示等者。受生善根即念佛",
    "T35n1735_006:0547c21": "力。開示令不迷惑。則去放逸而進修。十一",
    "T35n1735_006:0547c22": "疑自疑他疑理疑事。有多種種。如聞空",
    "T35n1735_006:0547c23": "疑斷聞有疑常。聞雙是則疑其兩分。聞雙",
    "T35n1735_006:0547c24": "非疑無所據。又聞空疑有聞有疑空等。",
    "T35n1735_006:0547c25": "互相疑也。今開之使悟。偈中亦有十一。初",
    "T35n1735_006:0547c26": "中云平等者。化儀同故。又但以世俗文字",
    "T35n1735_006:0547c27": "數故說有三世。非謂如來有去來今。二",
    "T35n1735_006:0547c28": "中初句廣大。次句無比。次句清淨。然古德",
    "T35n1735_006:0547c29": "明通有六義。一廣謂總法界為身故。二",
    "T35n1735_006:0548a01": "遍全遍一塵至十方故。三妙色即無色。無",
    "T35n1735_006:0548a02": "色之色故。四勝無有比故。五益利物無涯",
    "T35n1735_006:0548a03": "故。六用光破闇故。三中前半即慈雲。上句果",
    "T35n1735_006:0548a04": "大。下句因深。一切佛法依慈悲。慈悲又依",
    "T35n1735_006:0548a05": "方便立。俱稱深廣故致海言。次句即普覆",
    "T35n1735_006:0548a06": "也。次後六偈文並可知。十中初二句。即前",
    "T35n1735_006:0548a07": "善根少功德者。以少況多彰因為勝。次句",
    "T35n1735_006:0548a08": "即人天受生。故離三惡怖。十一中初句。即能",
    "T35n1735_006:0548a09": "開之法是寂滅智通。次二句由普應故。疑皆",
    "T35n1735_006:0548a10": "斷也。第六日天長行十一法。既為日天多",
    "T35n1735_006:0548a11": "辯光益。初一名及法門。皆是總也。謂佛身",
    "T35n1735_006:0548a12": "智光。猶如彼日無私而照。是曰淨光此光",
    "T35n1735_006:0548a13": "體也。次辯光用略有四義。一約心高下齊",
    "T35n1735_006:0548a14": "明。故名普照。二約處則窮十方界。三約時",
    "T35n1735_006:0548a15": "盡於未來。四約功用常無間斷。如斯利益",
    "T35n1735_006:0548a16": "即大智之功。二以一切等者。眾生本有佛",
    "T35n1735_006:0548a17": "智。如海潛流。今佛以隨彼彼類身設種種",
    "T35n1735_006:0548a18": "方便。務在開悟令其證入。三眾生愛染漂",
    "T35n1735_006:0548a19": "泊無依。佛德無礙應為其主。隨修絕染名",
    "T35n1735_006:0548a20": "淨功德。一行契理即曰無邊。況其具修耶。",
    "T35n1735_006:0548a21": "四修一切等者。以智導悲為物受苦。故深",
    "T35n1735_006:0548a22": "歡喜。五謂體離障惑用而遂通。故云無礙。",
    "T35n1735_006:0548a23": "若身若智俱得稱光。周而不偏故云普照。",
    "T35n1735_006:0548a24": "身心明利是益精爽。爽明也。大集經云。國王",
    "T35n1735_006:0548a25": "護法。增長三種精氣。一地精氣。謂五穀豐熟。",
    "T35n1735_006:0548a26": "二眾生精氣。謂形貌端嚴無諸疾疫。三善法",
    "T35n1735_006:0548a27": "精氣。謂修施戒信等。今文正在第三。益其",
    "T35n1735_006:0548a28": "福智義兼前二。法力遠資故。六淨光等者。",
    "T35n1735_006:0548a29": "身智二光淨物身心。信解深廣于何不喜。",
    "T35n1735_006:0548b01": "七晝則勤心修善業故。八大悲海等者。謂無",
    "T35n1735_006:0548b02": "緣大悲坐於道樹。出多奇寶故。色相寶者。",
    "T35n1735_006:0548b03": "應言寶色相圓明可貴故。以寶為體。寶莊",
    "T35n1735_006:0548b04": "嚴故具十蓮華藏。",
    "T35n1735_006:0548b05": "故云種種。一一色相用周法界。名現無邊",
    "T35n1735_006:0548b06": "境。如是皆從大悲海流。悲海包納不揀賢",
    "T35n1735_006:0548b07": "愚故。九慧除癡翳法眼則淨。淨見法界法",
    "T35n1735_006:0548b08": "界即藏。藏如前說。十發生等者。謂於佛所",
    "T35n1735_006:0548b09": "發生清淨心。曾一供養能令其福續至菩",
    "T35n1735_006:0548b10": "提故。如出現品食金剛喻。況相續耶。十一",
    "T35n1735_006:0548b11": "使物居業莫越日光。令人進德寧過法",
    "T35n1735_006:0548b12": "義。偈中亦有十一。初中前半淨光普照。後半",
    "T35n1735_006:0548b13": "常為利益滅惡生善。破愚為智等為多方",
    "T35n1735_006:0548b14": "便。二三可知。四中前半即一切苦行。此有",
    "T35n1735_006:0548b15": "四難。一背己利世難。二行相唯苦難。三處",
    "T35n1735_006:0548b16": "經諸有難。四時劫無量難。於此具行故云",
    "T35n1735_006:0548b17": "一切。次句明深心歡喜。亦有四義。一為物",
    "T35n1735_006:0548b18": "苦行滿本願故。義在初句。二智照苦性本",
    "T35n1735_006:0548b19": "空寂故。即光明照空。三遍淨無染非雜毒",
    "T35n1735_006:0548b20": "故。即遍淨如空。四自他有果非無利故。即",
    "T35n1735_006:0548b21": "第三句全。五六可知。光網之義如賢首品。",
    "T35n1735_006:0548b22": "七中通明舉劣顯勝。以辯難思。故能成辦",
    "T35n1735_006:0548b23": "諸妙功德。言世不及者。世雖多光益非究",
    "T35n1735_006:0548b24": "竟。佛光雖少必徹真源。不可盡故以一況",
    "T35n1735_006:0548b25": "諸。八九與十文亦可知。十一中初句。即能",
    "T35n1735_006:0548b26": "照法門。猶一日宮千光並照。隨舉一法有",
    "T35n1735_006:0548b27": "無量門。然有二義。一約相類。如一無常門",
    "T35n1735_006:0548b28": "有生老病死聚散合離。得失成壞三災四相。",
    "T35n1735_006:0548b29": "外器內身剎那一期。生滅轉變染淨隱顯。皆",
    "T35n1735_006:0548c01": "無常門餘亦如是。二就性融不可盡也。",
    "T35n1735_006:0548c02": "次二句普運照義。一日周天則日日無盡。",
    "T35n1735_006:0548c03": "一門歷事則劫劫難窮。方便多門終歸一",
    "T35n1735_006:0548c04": "極。廣者無邊。大者無上。第七月天長行十法。",
    "T35n1735_006:0548c05": "初名法亦總。謂光有身智二殊。法界亦事",
    "T35n1735_006:0548c06": "理兩別。事即機之身心及所依剎。身光照身",
    "T35n1735_006:0548c07": "令覺照剎令淨。智光照心破癡照理令",
    "T35n1735_006:0548c08": "顯。身智二光相即。則所照四法亦融。以之",
    "T35n1735_006:0548c09": "稱普。並除惑障俱得淨名。二觀察等者。",
    "T35n1735_006:0548c10": "悲心普觀授以多法。令入無邊法界。三眾",
    "T35n1735_006:0548c11": "生藏識皆名心海。前七轉識名攀緣轉。轉謂",
    "T35n1735_006:0548c12": "轉生。亦流轉也。緣境非一立種種名。故經",
    "T35n1735_006:0548c13": "云。藏識海常住。境界風所動。種種諸識浪。",
    "T35n1735_006:0548c14": "騰躍而轉生。喻云。洪波鼓溟壑。無有斷絕",
    "T35n1735_006:0548c15": "期。既知機殊隨應授法。四與一切眾生等",
    "T35n1735_006:0548c16": "者。謂示物聖樂令得初地。此樂本有染而",
    "T35n1735_006:0548c17": "不染。為不思議。五謂以菩提心為家。二利",
    "T35n1735_006:0548c18": "為作業。並以身口為牛利智為犁。耕於心",
    "T35n1735_006:0548c19": "地下聞熏種。生信解芽起正行莖。開諸覺",
    "T35n1735_006:0548c20": "華獲菩提果。自利則以不放逸隨時守護。",
    "T35n1735_006:0548c21": "利他則以能化大願守護。不令魔惑禽獸",
    "T35n1735_006:0548c22": "侵犯。從因至果得成就也。六慈悲等者。謂",
    "T35n1735_006:0548c23": "慈護現樂悲救其苦。令見因果斷惡修善。",
    "T35n1735_006:0548c24": "名真救護。七以佛智風持大悲月。使明見",
    "T35n1735_006:0548c25": "正覺離苦清涼。八開示等者。一切法有二",
    "T35n1735_006:0548c26": "種。一足所迷。謂緣起不實故如幻。緣成故無",
    "T35n1735_006:0548c27": "性。二是能迷。謂遍計無物故如空。妄計故",
    "T35n1735_006:0548c28": "無相。又緣起法有二義。一無相如空。則",
    "T35n1735_006:0548c29": "蕩盡無所有。是相空也。二無自性如幻。則",
    "T35n1735_006:0549a01": "業果恒不失。即性空也。此二不二為一緣",
    "T35n1735_006:0549a02": "起。是故兩喻共顯一法。既不迷能所則悟",
    "T35n1735_006:0549a03": "真如。成正智火。九悲願為物現相好形。是",
    "T35n1735_006:0549a04": "大業也。十普斷等者。毛光普演何疑不斷。",
    "T35n1735_006:0549a05": "偈中亦十。初二可知。三中初句。即心海攀緣",
    "T35n1735_006:0549a06": "轉。若以生滅八識。即彼第八亦名為轉。以",
    "T35n1735_006:0549a07": "恒轉故云念念殊。恒故非斷轉故非常。新",
    "T35n1735_006:0549a08": "新而生。念念而滅。念念殊故體恒不即。彼如",
    "T35n1735_006:0549a09": "來藏功德常具義亦不離。如彼瀑流。離水",
    "T35n1735_006:0549a10": "無流離流無水。又如海波濤有漂溺故。多",
    "T35n1735_006:0549a11": "畜養故。法合思之。次句明了知謂此識深",
    "T35n1735_006:0549a12": "細唯佛智知故。次句示心海性。即是佛智不",
    "T35n1735_006:0549a13": "令外求稱機故喜。四中初二句。明失聖",
    "T35n1735_006:0549a14": "樂。聖安樂者。即聖智涅槃。本有今無故沈迷",
    "T35n1735_006:0549a15": "妄苦。次句明與示其性有。樂非苦外名不",
    "T35n1735_006:0549a16": "思議。見性得樂性即是門。五中但是法說。",
    "T35n1735_006:0549a17": "如來即田主也。悲佃物田為利入有。是所作",
    "T35n1735_006:0549a18": "業。為利同於求果入有似於耕犁。說法即",
    "T35n1735_006:0549a19": "是下種。勸善正當守護令熟可知。六中前",
    "T35n1735_006:0549a20": "悲救護。語其本心。此明智光彰其所用。悲",
    "T35n1735_006:0549a21": "智相導能真救也。七中初句。佛為福依月",
    "T35n1735_006:0549a22": "為涼本。次句應言大風持宮。而今云爾即",
    "T35n1735_006:0549a23": "是轉喻。大地如佛宮室如福。次句即照現",
    "T35n1735_006:0549a24": "義。亦清涼義。八中可知。九中初句。佛如虛",
    "T35n1735_006:0549a25": "空。大業性也。次句大業體也。不利眾生非",
    "T35n1735_006:0549a26": "大業故。次句大業相依光有影。可以知動",
    "T35n1735_006:0549a27": "靜。依鏡有像可以辯妍媸。然彼影像無自",
    "T35n1735_006:0549a28": "性相。如來相好當知亦爾。十亦可知天眾",
    "T35n1735_006:0549a29": "竟。",
    "T35n1735_006:0549b01": "大方廣佛華嚴經疏卷第六"
}