{
    "X46n0774_006:0097c04": "釋摩訶衍論記卷第六",
    "X46n0774_006:0097c06": "皇宋光嚴無際大師 普觀 述",
    "X46n0774_006:0097c07": "[0097c07] 三分別發趣道相二初結前生後謂即發心趣向諸",
    "X46n0774_006:0097c08": "佛所行之道謂道之相名為道相因果別故發趣即",
    "X46n0774_006:0097c09": "道相體持用故又道即是相俱所趣故道相之發趣",
    "X46n0774_006:0097c10": "境行異故區分揀別其義理故說名分別。",
    "X46n0774_006:0097c11": "[0097c11] 二演義疏文二初唱本論二作釋文二初標分二言",
    "X46n0774_006:0097c12": "總下隨釋二初總標總說門三初趣佛隨相道三世",
    "X46n0774_006:0097c13": "諸佛所誓願等是所發趣誓願因果則自利道所化",
    "X46n0774_006:0097c14": "徒海則利他道一切菩薩則能發趣重言如是指前",
    "X46n0774_006:0097c15": "所趣誓願海等皆悉&#x7A6A;可如如理故履踐修行相應",
    "X46n0774_006:0097c16": "而轉於中時劫數量位地如其次第不超過故二復",
    "X46n0774_006:0097c17": "次下趣佛離相道諸佛所證皆悉離念故於自利利",
    "X46n0774_006:0097c18": "他等中無所住著由無住著故無趣向如是離相是",
    "X46n0774_006:0097c19": "佛真軌而諸菩薩倣同先佛離相淨則於中行故名",
    "X46n0774_006:0097c20": "為發趣三如本下合屬本論文。",
    "X46n0774_006:0097c21": "[0097c21] 二已說下別釋散說門二初結指勸思二就第下依",
    "X46n0774_006:0097c22": "門辨相三初三種發心分部門二初總科指二就初",
    "X46n0774_006:0097c23": "下別釋成三初信成就發心門三初標分二第一下",
    "X46n0774_006:0097c24": "解釋三初發趣開問總標門二顯示答釋廣說門三",
    "X46n0774_006:0098a01": "發起問答決疑門初二種門合分為二初第一重二",
    "X46n0774_006:0098a02": "種門二初開問門中釋義合結可知二次說下答釋",
    "X46n0774_006:0098a03": "門二初總別標分以此六門答前四問初假者門答",
    "X46n0774_006:0098a04": "前初問能修人故第二第三熏習修行答前第二所",
    "X46n0774_006:0098a05": "修行故第四第五時量因緣答前第三得成就故第",
    "X46n0774_006:0098a06": "六位勝答前第四勝進相故。",
    "X46n0774_006:0098a07": "[0098a07] 二言顯下隨門釋相二初別解二門二總明餘義前",
    "X46n0774_006:0098a08": "中二初隨問次第答釋門六初顯示修行假者門雖",
    "X46n0774_006:0098a09": "所化生而有無量今能修人唯攝十信前因緣中但",
    "X46n0774_006:0098a10": "依善根成就位說唯指上品此通兼正故具三品。",
    "X46n0774_006:0098a11": "[0098a11] 二自然本有熏習門眾生身中本覺藏佛即正因佛",
    "X46n0774_006:0098a12": "性信等善根恒自內熏令漸增故。",
    "X46n0774_006:0098a13": "[0098a13] 三顯示修行功德門十信行人由內熏力始覺現前",
    "X46n0774_006:0098a14": "止惡作善猒苦欣覺值佛親承修行功能轉殊勝故",
    "X46n0774_006:0098a15": "四信心成就時量門二初標舉徵起二一者下引經",
    "X46n0774_006:0098a16": "釋成三初引十五經三初引前五經初二皆說十信",
    "X46n0774_006:0098a17": "成就入於十住&#x96A3;近言故愛樂即信定金剛地謂即",
    "X46n0774_006:0098a18": "十住於大乘位永不退轉堅若金剛故次三但明成",
    "X46n0774_006:0098a19": "就自分是故不說勝進後位二六者下引中五經七",
    "X46n0774_006:0098a20": "中善根父母天地舉喻以顯信心功德謂由信心能",
    "X46n0774_006:0098a21": "生眾善猶如世間父母天地依此能離闡提不信邪",
    "X46n0774_006:0098a22": "見株杌故說信地平坦無草八中初剎那中信圓滿",
    "X46n0774_006:0098a23": "者則約最上利根者說謂從本來無明徵薄本覺殊",
    "X46n0774_006:0098a24": "勝初發心時即得成就或初剎那念劫圓融雖經遠",
    "X46n0774_006:0098b01": "時不離初念謂由一念即無量劫故無量劫不離一",
    "X46n0774_006:0098b02": "念九中三祇大無量劫則約最下鈍根者說謂從本",
    "X46n0774_006:0098b03": "來無明厚重本覺微劣經久修鍊方成就故或即密",
    "X46n0774_006:0098b04": "說信該諸位故經三祇具足成立三十一下引後五",
    "X46n0774_006:0098b05": "經十一中言思極樂者由信成就於大乘道繫念思",
    "X46n0774_006:0098b06": "惟極愛樂故十三非遠非近等者由信舉體全是真",
    "X46n0774_006:0098b07": "如遠離種種差別相故此中示法略明十對一無長",
    "X46n0774_006:0098b08": "短時分相故二無增減斷常相故三無尊卑差別相",
    "X46n0774_006:0098b09": "故四無因果能所相故五無起盡遷流相故六無上",
    "X46n0774_006:0098b10": "下勝劣相故七離劫非劫真妄相故八離位地外降",
    "X46n0774_006:0098b11": "相故九性非垢淨十本絕得失由遣如是種種別相",
    "X46n0774_006:0098b12": "故結名為真實信心十四十信十信等者以信攝法",
    "X46n0774_006:0098b13": "無法非信是故十信具該諸位乃至邪定一切諸法",
    "X46n0774_006:0098b14": "無法非信又由此信體即真如故能周&#x5FA7;諸位諸法",
    "X46n0774_006:0098b15": "二是名下結會差別如是諸經有極促者謂即一念",
    "X46n0774_006:0098b16": "有極延者備歷三祇餘所經時短長不定亦有總不",
    "X46n0774_006:0098b17": "言其時者良由眾生心品無邊是故諸經所說各異",
    "X46n0774_006:0098b18": "亦由此信真妄相資妄則延促不同真則本亡時分",
    "X46n0774_006:0098b19": "如是深理賢聖境界故使學者應審思擇三今此下",
    "X46n0774_006:0098b20": "正明所取謂前所引十五契經此論且依瓔珞所說",
    "X46n0774_006:0098b21": "五顯示發心因緣門二初示意標分二言勸下依標",
    "X46n0774_006:0098b22": "解三釋初勸請因緣不定地者即目信心不動域者",
    "X46n0774_006:0098b23": "則指住位二救度因緣六道有情淪沒苦海因茲發",
    "X46n0774_006:0098b24": "起猛利慈悲欲拔令其得安樂故三護法因緣言以",
    "X46n0774_006:0098c01": "種種方便等者若非善巧方法便宜雖欲扶持反增",
    "X46n0774_006:0098c02": "其損是故護法要隨根宜相應契當若時若處無所",
    "X46n0774_006:0098c03": "失缺勵力堪任令法久住由此事故發起大心匡正",
    "X46n0774_006:0098c04": "隤網不令即滅前則大悲利樂群品此則大智住持",
    "X46n0774_006:0098c05": "遺法。",
    "X46n0774_006:0098c06": "[0098c06] 六顯示得益位勝門中初標徵次列示後結合由十",
    "X46n0774_006:0098c07": "千劫鍊信成熟得入大乘十住初心名正定聚成不",
    "X46n0774_006:0098c08": "退位所具十名總成五對一離怖得樂對二種性友",
    "X46n0774_006:0098c09": "分對謂信為手足智為燈炬依信發智如手執燈炬",
    "X46n0774_006:0098c10": "依信游境如足涉脩途三入海居家對家者相續紹",
    "X46n0774_006:0098c11": "繼義故此有多種所謂如境家行法家法性家等今",
    "X46n0774_006:0098c12": "既入住分見法身入如來室著如來衣行如來道相",
    "X46n0774_006:0098c13": "續不斷故說安住如來家中四離凡出障對五攝生",
    "X46n0774_006:0098c14": "無礙對謂由信力故攝他從己無量人天悉皆遵奉",
    "X46n0774_006:0098c15": "隨心所作轉變自在悉無障礙故。",
    "X46n0774_006:0098c16": "[0098c16] 二已說下舉劣顯勝生解門二初結指二言舉下隨",
    "X46n0774_006:0098c17": "釋二初舉劣顯劣形相門善根微少則舉其劣小善",
    "X46n0774_006:0098c18": "種子復顯其劣謂由此等善根劣故雖得遇佛興供",
    "X46n0774_006:0098c19": "然猶倒求人天異求二乘微劣道果未能勝進大乘",
    "X46n0774_006:0098c20": "妙行二舉勝顯勝形相門二初正釋謂求大乘深妙",
    "X46n0774_006:0098c21": "法者能求心勝所求法勝故說名為舉勝顯勝二若",
    "X46n0774_006:0098c22": "不下通妨中初問次答中有二義一望自境二望他",
    "X46n0774_006:0098c23": "境。",
    "X46n0774_006:0098c24": "[0098c24] 二自此下總明餘義三初顯信時無定二初標示二",
    "X46n0774_006:0099a01": "所謂下釋成謂除瓔珞餘十四中極遠三祇極近一",
    "X46n0774_006:0099a02": "念中間延促具如前引隨緣等者因終具足不假長",
    "X46n0774_006:0099a03": "時信心即熟因緣若缺縱經多劫信心不生。",
    "X46n0774_006:0099a04": "[0099a04] 二自此下釋發心因緣二初標徵二列釋中四一見",
    "X46n0774_006:0099a05": "佛因緣由觀妙相知有殊因我不欣修云何能得由",
    "X46n0774_006:0099a06": "是勇猛發起大心二供僧因緣謂福田冥助令發大",
    "X46n0774_006:0099a07": "心故三慚愧因緣小教狹劣其可慚愧今不依彼故",
    "X46n0774_006:0099a08": "發大心四隨兼因緣謂從他教而自發心故。",
    "X46n0774_006:0099a09": "[0099a09] 三自此下示不定形相二初標示二以何下釋成言",
    "X46n0774_006:0099a10": "順當者謂遇好時處及好師友眾具無缺則便不退",
    "X46n0774_006:0099a11": "逆違反此。",
    "X46n0774_006:0099a12": "[0099a12] 二已說下第二重二種門二初結指二言復下牒釋",
    "X46n0774_006:0099a13": "二初開問門二略說下答釋門二初舉數徵問二自",
    "X46n0774_006:0099a14": "此下依義科釋二初標示二言正下隨釋三初正智",
    "X46n0774_006:0099a15": "方便門言直心者離屈曲故謂以此心直緣真如由",
    "X46n0774_006:0099a16": "此方便發起正智二福德具足門言深心者謂即大",
    "X46n0774_006:0099a17": "願由此方便積集福智殊勝功德三安樂成就門由",
    "X46n0774_006:0099a18": "大悲心拔眾生苦與眾生樂得安隱故三已說下發",
    "X46n0774_006:0099a19": "起問答決疑門二初結指分門二言前下依門釋相",
    "X46n0774_006:0099a20": "二初前後相違難問門中初標徵次謂上下引釋謂",
    "X46n0774_006:0099a21": "上文說本覺法身一相無二則下文中唯應但以直",
    "X46n0774_006:0099a22": "心緣如不應復說深心集善後如本下合結。",
    "X46n0774_006:0099a23": "[0099a23] 二次說下開通會釋消難門二初標總別門二就譬",
    "X46n0774_006:0099a24": "下依次第釋七初正答決斷彼難門三初開喻門二",
    "X46n0774_006:0099b01": "初標示二言寶下釋相四初寶喻二性淨喻三垢染",
    "X46n0774_006:0099b02": "喻四人眾喻本論明文唯彰懈怠釋師述釋義兼精",
    "X46n0774_006:0099b03": "進由本論中影顯示故二已說下合說門二初結指",
    "X46n0774_006:0099b04": "二寶喻下正合文中亦有四段對合前文昭然可見",
    "X46n0774_006:0099b05": "三已說下法說門二初結指令思二如本下合屬歸",
    "X46n0774_006:0099b06": "本。",
    "X46n0774_006:0099b07": "[0099b07] 二次說下修善行者得益門謂由行者斷惡修善善",
    "X46n0774_006:0099b08": "法順真自然成就甚深三昧以三昧力故無疑畏。",
    "X46n0774_006:0099b09": "[0099b09] 三次說下修行善巧方便門二初立四門二就第下",
    "X46n0774_006:0099b10": "解釋義相四初一切修行根本門二初分門二言般",
    "X46n0774_006:0099b11": "下釋相二初別釋義相二初般若門謂由般若了知",
    "X46n0774_006:0099b12": "諸法無生無滅本來寂滅則於生死無所住著此則",
    "X46n0774_006:0099b13": "從假入空緣於真諦若不了知諸法實性妄著世間",
    "X46n0774_006:0099b14": "顛倒&#x8657;妄則受種種身心大苦今既見真離妄是故",
    "X46n0774_006:0099b15": "不住生死二大悲門謂由大悲觀察諸法緣會而生",
    "X46n0774_006:0099b16": "業果不失則於涅槃亦無所住此則從空入假緣於",
    "X46n0774_006:0099b17": "俗諦若不觀見緣生法有則便染著空寂涅槃乃墮",
    "X46n0774_006:0099b18": "二乘無為深&#x7A7D;今觀業果不亡故起大悲攝化言大",
    "X46n0774_006:0099b19": "悲者揀小悲故悲者暫救不能真救大悲永救恒不",
    "X46n0774_006:0099b20": "捨離然有八異如佛性論此上二門互相資導雖知",
    "X46n0774_006:0099b21": "法空大悲力故不捨眾生雖知法有般若力故不住",
    "X46n0774_006:0099b22": "生死空有無礙取捨自然即中道觀緣第一義故無",
    "X46n0774_006:0099b23": "住道是行根本二以隨下總示因緣由順性故則前",
    "X46n0774_006:0099b24": "所修智悲二行得成無住二制伏惡業不生門此下",
    "X46n0774_006:0099c01": "三門各有二段示義結緣在文可了今此門中謂依",
    "X46n0774_006:0099c02": "二法制止惡業令不生故三出生善根增長門謂勤",
    "X46n0774_006:0099c03": "修五行增長信心故四誓願無邊平等門謂願行相",
    "X46n0774_006:0099c04": "依攝生成果故三自此下顯示殊勝中初標指次以",
    "X46n0774_006:0099c05": "何下徵釋體性廣大無邊際者橫該十方故相用無",
    "X46n0774_006:0099c06": "礙無始終者&#x7AEA;通三際故欲令行者隨順法性意樂",
    "X46n0774_006:0099c07": "廣大志願弘深周於十方極于三際鍊行度生無窮",
    "X46n0774_006:0099c08": "盡故。",
    "X46n0774_006:0099c09": "[0099c09] 四次說下顯示發心功德門謂住位菩薩依相似覺",
    "X46n0774_006:0099c10": "此觀心中少分得見真如法身依願起行能示八相",
    "X46n0774_006:0099c11": "利群品故。",
    "X46n0774_006:0099c12": "[0099c12] 五已說下揀擇上下顯異門二初結指二言揀下釋",
    "X46n0774_006:0099c13": "成二初揀異地上門中初標揀次所以下釋成微細",
    "X46n0774_006:0099c14": "苦者法執分別恒流注故二揀異具縛門此位菩薩",
    "X46n0774_006:0099c15": "雖帶無始有漏業果以無繫縛業因果報令其定受",
    "X46n0774_006:0099c16": "唯由大願方便力故無定齊限自在受生而非麤重",
    "X46n0774_006:0099c17": "業繫所攝。",
    "X46n0774_006:0099c18": "[0099c18] 六已說下通契經文決斷門三初結指標徵二一者",
    "X46n0774_006:0099c19": "下引經述釋五初文殊師利經中初引文後示義餘",
    "X46n0774_006:0099c20": "之四經皆具此二十地菩薩親證真如永不退轉故",
    "X46n0774_006:0099c21": "名定分前四十心信解行向雖已成就生空自在然",
    "X46n0774_006:0099c22": "由未得法空正智而於諸禪現法樂等不能自在任",
    "X46n0774_006:0099c23": "運現前故名退分二本覺大悲經四處皆名為退分",
    "X46n0774_006:0099c24": "者四位初首各能退捨前位障故信心即是不定聚",
    "X46n0774_006:0100a01": "初能退邪定闡提障故發心始入賢位最初能退凡",
    "X46n0774_006:0100a02": "夫著我障故淨心纔入聖位之初能退三界異生性",
    "X46n0774_006:0100a03": "故金剛心位入果之初能退微細因地障故此則皆",
    "X46n0774_006:0100a04": "依所退彰名又此四位不能無始任運現前由被四",
    "X46n0774_006:0100a05": "障之所退故又此四心隨位當初行相最劣由起後",
    "X46n0774_006:0100a06": "位廣大圓滿無邊勝法則便退捨最初劣法位位節",
    "X46n0774_006:0100a07": "節所退捨故名為節退各彼中間名不退者信後住",
    "X46n0774_006:0100a08": "前住後地前淨心之後金剛心前如是三位名為不",
    "X46n0774_006:0100a09": "退各於初位治麤重障故行相殊勝故未即退捨故",
    "X46n0774_006:0100a10": "理實中間亦有退義由持初心退相隱故所以不說",
    "X46n0774_006:0100a11": "三大證得經安即住義謂此心中分見法身永不轉",
    "X46n0774_006:0100a12": "失大乘位故四五明經非退非進由果圓成無增減",
    "X46n0774_006:0100a13": "故非來非去由性常住無起盡故非出非入寂用無",
    "X46n0774_006:0100a14": "礙無定散故謂離出散入定相故十住位中說果滿",
    "X46n0774_006:0100a15": "者由見法身無所少故一位即是一切位故知一切",
    "X46n0774_006:0100a16": "法即心性故本具慧身非他悟故五纓珞經謂第七",
    "X46n0774_006:0100a17": "住心方名不退始獲大乘位不退地永不退入二乘",
    "X46n0774_006:0100a18": "地故已前諸心猶未定位故名退分三今此下會義",
    "X46n0774_006:0100a19": "合本論主但依纓珞經意謂入十住菩薩名信成就",
    "X46n0774_006:0100a20": "發心而會通經說住位有退者為護初學&#x8F2D;弱根宜",
    "X46n0774_006:0100a21": "恐怖逼愶令勇猛故。",
    "X46n0774_006:0100a22": "[0100a22] 七次說下讚難發心功德門二初別顯行相下生怖",
    "X46n0774_006:0100a23": "畏謂於二乘下劣道中生怖畏故上生怖畏謂於菩",
    "X46n0774_006:0100a24": "薩殊勝境中生怖畏故今信成就發心位中能遠離",
    "X46n0774_006:0100b01": "此二怖畏故二以信下總結因緣由知諸法本來寂",
    "X46n0774_006:0100b02": "滅故離&#x8657;妄種種怖畏。",
    "X46n0774_006:0100b03": "[0100b03] 三從上下結指中初結成已釋信成就門次自此下",
    "X46n0774_006:0100b04": "指略不解自餘諸門今就本論略陳大&#x69E9;則有二門",
    "X46n0774_006:0100b05": "初明二種發心門二釋兩重問答門初中又二初解",
    "X46n0774_006:0100b06": "行發心門二證得發心門前門文二初總舉解行歎",
    "X46n0774_006:0100b07": "勝門二別奉時法歎勝門初門云何謂即以此解行",
    "X46n0774_006:0100b08": "發心而望於前信滿入解今此位中行滿入向更深",
    "X46n0774_006:0100b09": "發心是故說言當知轉勝次門有二初舉時顯勝門",
    "X46n0774_006:0100b10": "以是菩薩從初正信即信成就位在初住謂從信滿",
    "X46n0774_006:0100b11": "來至此故第一僧祇將欲滿者即世第一無間定時",
    "X46n0774_006:0100b12": "齊是若干皆名第一解行發心&#x96A3;初地故云將欲滿",
    "X46n0774_006:0100b13": "二於真下舉法顯勝門中有二初總後別總中於真",
    "X46n0774_006:0100b14": "如法深解現前謂即解勝所修離相謂即行勝別中",
    "X46n0774_006:0100b15": "六度皆具此二知性無貪謂即解勝順修施度謂即",
    "X46n0774_006:0100b16": "行勝餘皆傚此行相可知。",
    "X46n0774_006:0100b17": "[0100b17] 第二證得發心門文中有三初發心因緣門二發心",
    "X46n0774_006:0100b18": "行相門三發心果報門初門又三初指陳位地門從",
    "X46n0774_006:0100b19": "淨心地至究竟地舉其初後超間中間即攝十地二",
    "X46n0774_006:0100b20": "僧祇劫皆證發心所歷分量。",
    "X46n0774_006:0100b21": "[0100b21] 二證何下決擇境智門其正體智證真如時心境冥",
    "X46n0774_006:0100b22": "然平等一味不可明其心境差別今此乃說由證境",
    "X46n0774_006:0100b23": "界而發心者以依轉識俱時後得而作是說此智反",
    "X46n0774_006:0100b24": "觀前所證理周&#x5FA7;法界與一切法為其實性則能獲",
    "X46n0774_006:0100c01": "得多百明門種種功德因此發生生量喜樂由是境",
    "X46n0774_006:0100c02": "界發起稱性廣大願海極其時處奉佛接物名證發",
    "X46n0774_006:0100c03": "心問二種細識心念未分如何乃言後得俱轉答雖",
    "X46n0774_006:0100c04": "說智俱由極細故不可分其王所別異智亦識也識",
    "X46n0774_006:0100c05": "亦智也是故當知轉識後得無有王所別異之相又",
    "X46n0774_006:0100c06": "轉識者分別事識七轉識故王所既分後得俱起此",
    "X46n0774_006:0100c07": "後得智始覺所攝豈與染識和合起耶然隨淨熏成",
    "X46n0774_006:0100c08": "於德質說其俱起亦無所失。",
    "X46n0774_006:0100c09": "[0100c09] 三是菩下顯示勝用門四初攝法上首中有二初正",
    "X46n0774_006:0100c10": "明請法次唯為下顯其請意二或示下隨根延促中",
    "X46n0774_006:0100c11": "三初促次延皆先舉用後顯意後能示下結三而實",
    "X46n0774_006:0100c12": "下實行不殊中有四等一因等二行等三證等四時",
    "X46n0774_006:0100c13": "等四但隨下應機殊行。",
    "X46n0774_006:0100c14": "[0100c14] 二又是下發心行相門有三種心第一真心遠離邪",
    "X46n0774_006:0100c15": "偽分別見故謂即大智二方便心&#x5FA7;修福慧利群生",
    "X46n0774_006:0100c16": "故謂即大願三業識心依止意生微細業識發勝心",
    "X46n0774_006:0100c17": "故謂即大悲表是菩薩尚有微細生滅之累不同果",
    "X46n0774_006:0100c18": "位純淨功德。",
    "X46n0774_006:0100c19": "[0100c19] 三又是下發心果報門中二初總中二初因位窮終",
    "X46n0774_006:0100c20": "次於色下果德彰顯十地菩薩將成正覺於彼天處",
    "X46n0774_006:0100c21": "受大&#x8EC4;位其所示身世間無匹名最高大十地論云",
    "X46n0774_006:0100c22": "現報利益受佛位故後報利益摩醯首羅智處生故",
    "X46n0774_006:0100c23": "二謂以下別中二初明自利行一念相應即無間道",
    "X46n0774_006:0100c24": "謂由始覺&#x96A3;契本覺最近於果名相應慧無明頓盡",
    "X46n0774_006:0101a01": "即解脫道根本無明獨力業相皆悉斷盡顯照諸法",
    "X46n0774_006:0101a02": "故名種智次自然下顯利他德上明二種發心門竟",
    "X46n0774_006:0101a03": "其次釋兩重問答門二初發起問答決疑門中有二",
    "X46n0774_006:0101a04": "初開問門躡前所說種智為問初且陳疑謂有&#x8657;空",
    "X46n0774_006:0101a05": "處皆有世界有世界處皆有眾生有眾生處皆有心",
    "X46n0774_006:0101a06": "行如是境界分齊難知次若無下正設難謂非直外",
    "X46n0774_006:0101a07": "境無邊分齊難知亦復內盡心想云何可了次答曰",
    "X46n0774_006:0101a08": "下答釋門中即有三門初立理正答門祇由內盡妄",
    "X46n0774_006:0101a09": "想心故能外廣知境雖無邊不出一心既證心原何",
    "X46n0774_006:0101a10": "所不了真心之境離於忘念故盡想念方始能知二",
    "X46n0774_006:0101a11": "以眾下舉非顯失門中初明妄見有限之境次以妄",
    "X46n0774_006:0101a12": "下釋成不見所由即明有妄見故有所不見三諸佛",
    "X46n0774_006:0101a13": "下舉是彰得門言離見相無不&#x5FA7;者無妄見故無所",
    "X46n0774_006:0101a14": "不見心真等者佛心離妄體一心原無始覺之異故",
    "X46n0774_006:0101a15": "名真實然此本覺在生滅門中為妄法之體故云即",
    "X46n0774_006:0101a16": "是諸法之性一切妄法並是本覺佛心之相相既現",
    "X46n0774_006:0101a17": "於自體之上以體顯照其相有何難了而不知也故",
    "X46n0774_006:0101a18": "云自體照顯等故上文中辨佛報化之用則在眾生",
    "X46n0774_006:0101a19": "心中今辨眾生妄法即在佛心之上良以心源無二",
    "X46n0774_006:0101a20": "故得然也以同體智力起勝方便攝化有情故云有",
    "X46n0774_006:0101a21": "大智等。",
    "X46n0774_006:0101a22": "[0101a22] 二又問下因論生論問答問二初開問門謂即躡前",
    "X46n0774_006:0101a23": "自然而有不思議業而發此問初且陳疑次云何下",
    "X46n0774_006:0101a24": "正設難二答曰下答釋門中有法喻合文相可解。",
    "X46n0774_006:0101b01": "[0101b01] 第七論終。",
    "X46n0774_006:0101b02": "[0101b02] 三修行信心分二初結指分門二能治下次第作釋",
    "X46n0774_006:0101b03": "七初能治所治契當門二初牒門徵起二唱本釋成",
    "X46n0774_006:0101b04": "二初唱本二牒釋二初區分能所中初通示次所化",
    "X46n0774_006:0101b05": "下別指前因緣分但說被於五心中品從正顯故二",
    "X46n0774_006:0101b06": "言契下決擇契當二初標徵二謂欲下述釋二初信",
    "X46n0774_006:0101b07": "行別契二聚此分具宣四信五行令邪定聚修於四",
    "X46n0774_006:0101b08": "信令不定聚修於五行謂由二聚未信未修法爾異",
    "X46n0774_006:0101b09": "故二復次下信行通益二聚二人俱通修九法故。",
    "X46n0774_006:0101b10": "[0101b10] 二已說下信心品類分部門二初結指部或作剖二",
    "X46n0774_006:0101b11": "唱釋二初唱本二作釋二初標分二言直下隨釋三",
    "X46n0774_006:0101b12": "初直問信心品類門二直問修行品類門三就第下",
    "X46n0774_006:0101b13": "略答顯示信心門二初分門二言總下釋相三初總",
    "X46n0774_006:0101b14": "答門二總問門三就第下廣答門二初標分二隨釋",
    "X46n0774_006:0101b15": "四初信本令心平等門謂信真如為法根本根本之",
    "X46n0774_006:0101b16": "信依境立名亦由此一信中最勝出生餘故信即根",
    "X46n0774_006:0101b17": "本從用立名一切諸心謂業識等由無明力起成如",
    "X46n0774_006:0101b18": "是差別諸心今皆和會令成一味平等真如無差別",
    "X46n0774_006:0101b19": "理故二信佛欣有功德門謂信大覺欣求果位所有",
    "X46n0774_006:0101b20": "無量勝功德故三信法精進修行門法有四種教理",
    "X46n0774_006:0101b21": "行果佛依法有故諸如來咸共尊為父母師長&#x8657;空",
    "X46n0774_006:0101b22": "金剛性常堅故不能敗壞不能生滅由是名為不動",
    "X46n0774_006:0101b23": "軌則如是軌則有大利益心言罔及故名殊勝於諸",
    "X46n0774_006:0101b24": "時處順修諸度助成覺道信法進修所存于此四信",
    "X46n0774_006:0101c01": "僧令心無諍門因德欽人依人求法既聞法已必當",
    "X46n0774_006:0101c02": "求學令心和合無乖諍故。",
    "X46n0774_006:0101c03": "[0101c03] 三已說下修行方便善巧門二初結前生後二唱本",
    "X46n0774_006:0101c04": "作釋二初唱本二作釋二初標分二言總下釋相五",
    "X46n0774_006:0101c05": "初總標答前所問門二通達總問所說問三略答建",
    "X46n0774_006:0101c06": "立門數門六度次第謂由前前引發後後及由後後",
    "X46n0774_006:0101c07": "持淨前前又前麤後細易難修習為次第故今合後",
    "X46n0774_006:0101c08": "二以為一種故名五行諸論開者禪智體用所治障",
    "X46n0774_006:0101c09": "染所引果利各不同故此論合者互相資發力用勝",
    "X46n0774_006:0101c10": "故定慧雙運離諸障故。",
    "X46n0774_006:0101c11": "[0101c11] 四略問廣答散說門二初總別科分二第一下次第",
    "X46n0774_006:0101c12": "作釋五初施門二初略問門二就廣下廣答門二初",
    "X46n0774_006:0101c13": "標分二言財下釋相三初財物施二初正釋又二初",
    "X46n0774_006:0101c14": "能施心無&#x608B;此依上根故言悉施本論通兼中下說",
    "X46n0774_006:0101c15": "故則云隨力二何等下所施物有殊二初總標二類",
    "X46n0774_006:0101c16": "二就內下別明二相中二初內財物心識施者謂即",
    "X46n0774_006:0101c17": "心智令他役使運籌設策但成他事自更不復專用",
    "X46n0774_006:0101c18": "心智也為主故問智度論說摶食可施餘食非色不",
    "X46n0774_006:0101c19": "可相與何故此中亦施無色答彼對求者餒乏正甚",
    "X46n0774_006:0101c20": "當面相惠但說摶食餘食而無可與相故次外財物",
    "X46n0774_006:0101c21": "在文可曉二如本下合結二隨應施隨其所應除彼",
    "X46n0774_006:0101c22": "苦惱令得安穩即無畏施三教法施為說教法斷疑",
    "X46n0774_006:0101c23": "除惱增慧破惡令趣果故。",
    "X46n0774_006:0101c24": "[0101c24] 二戒門二初結指科分二依門解釋四初建立戒相",
    "X46n0774_006:0102a01": "標宗門謂以十善防禁殺等令不轉故二成就戒品",
    "X46n0774_006:0102a02": "勝處門離喧處寂則得具戒三具足戒行不輕門謂",
    "X46n0774_006:0102a03": "諸篇聚是佛所制固當尊重珍敬修習四守護不令",
    "X46n0774_006:0102a04": "誹謗門護佛所制則具自利息世譏嫌則具利他已",
    "X46n0774_006:0102a05": "上四門初一即律儀戒中二即攝善戒後一攝眾生",
    "X46n0774_006:0102a06": "戒又前三門並律儀戒謂初明戒相次持戒緣後護",
    "X46n0774_006:0102a07": "戒心其攝善法不離二聚故略不說。",
    "X46n0774_006:0102a08": "[0102a08] 三忍門二初結指科分二依門解釋二初略忍伏我",
    "X46n0774_006:0102a09": "門此門義當耐冤害忍見有違緣調伏其心不行反",
    "X46n0774_006:0102a10": "報故云伏我二廣忍無我門此門雙具安受苦忍諦",
    "X46n0774_006:0102a11": "察法忍由觀實相不見我人受樂不欣逢苦不戚則",
    "X46n0774_006:0102a12": "於違順八種法中審察安受心不動搖故言無我榮",
    "X46n0774_006:0102a13": "財潤己曰利損耗侵陵曰衰越過誹謗曰毀越德稱",
    "X46n0774_006:0102a14": "歎曰譽依實德讚曰稱依實過論曰譏逼迫侵形曰",
    "X46n0774_006:0102a15": "苦心神適悅曰樂不止于八故復言等。",
    "X46n0774_006:0102a16": "[0102a16] 四進門二初結指科分二依門解釋二初通示精進",
    "X46n0774_006:0102a17": "門瑜伽顯揚等論中說精進有五即是五種修行所",
    "X46n0774_006:0102a18": "攝一被甲精進欲摧勍敵先被甲冑即初發心修二",
    "X46n0774_006:0102a19": "加行精進加功用行極勇猛故即長時修三無下精",
    "X46n0774_006:0102a20": "進增其勇銳不自輕懱令卑下故即無間修四無退",
    "X46n0774_006:0102a21": "精進於善能成遭苦不屈即殷重修五無足精進堅",
    "X46n0774_006:0102a22": "固欣修甚深勝果不以少善生喜足故即無餘修今",
    "X46n0774_006:0102a23": "論含具如上五種於諸善事謂即被甲發心修善慮",
    "X46n0774_006:0102a24": "值魔冤擐甲冑故心不懈退則雙顯示加行無退懈",
    "X46n0774_006:0102b01": "則所作緩慢退則棄捨其業由加行故不慢所作由",
    "X46n0774_006:0102b02": "無退故不捨其業立志堅強謂即無足志願堅固氣",
    "X46n0774_006:0102b03": "&#x69E9;剛強自利利他無厭足故遠離怯弱謂即無下意",
    "X46n0774_006:0102b04": "解弘深趣向高大無諸下劣狹小心故二別釋精進",
    "X46n0774_006:0102b05": "門二初分門二釋相二初無障門謂能自策勤具足",
    "X46n0774_006:0102b06": "二利修因嚴果易成就故二有障門謂由先業使行",
    "X46n0774_006:0102b07": "難進故示方便令其離障此被初心下品人故。",
    "X46n0774_006:0102b08": "[0102b08] 五止觀門二初結指科分二依門釋相四初總標總",
    "X46n0774_006:0102b09": "釋止輪門安住一中寂靜性者攝斂其心在於一味",
    "X46n0774_006:0102b10": "真如靜性不令出緣諸餘境相故名為止標陀云主",
    "X46n0774_006:0102b11": "阿羅云伴止定為主觀慧為伴互相依故奢摩他者",
    "X46n0774_006:0102b12": "翻為止品由定亦具觀察用故復云觀義二總標總",
    "X46n0774_006:0102b13": "釋觀輪門謂即觀察因緣生滅通達&#x5FA7;知諸法相故",
    "X46n0774_006:0102b14": "此即反上觀慧為主止定為伴相資而轉毗跋舍那",
    "X46n0774_006:0102b15": "此云觀也三略釋決擇隨順門謂即定慧二法齊運",
    "X46n0774_006:0102b16": "止能息慮觀能發慧由息慮故散亂之風不可傾動",
    "X46n0774_006:0102b17": "由發慧故愚癡之垢誰能障翳即由此二互相隨順",
    "X46n0774_006:0102b18": "是故說言具足不離四廣釋決擇止輪門二初分門",
    "X46n0774_006:0102b19": "二就第下釋相三初標列緣數二言住下辨示緣相",
    "X46n0774_006:0102b20": "文有十五初中空閑處者空則離諸諠囂閑則息諸",
    "X46n0774_006:0102b21": "緣務雖則內因具足亦須外處空閑闠&#x9599;不干禪那",
    "X46n0774_006:0102b22": "易發靜處有三緣務有四靜處三者一謂深山巖谷",
    "X46n0774_006:0102b23": "艱險永絕人跡毀譽不關利名斯隔專心在道守志",
    "X46n0774_006:0102b24": "修禪是處為上二空寂處近城數里交往亦稀鍊障",
    "X46n0774_006:0102c01": "安心是處為次三僧伽監獨處一房不雜餘事跏跋",
    "X46n0774_006:0102c02": "正念是處為下此依出家菩薩修禪定處若在家者",
    "X46n0774_006:0102c03": "內袪貪恚外絕色聲隨處隨宜固難局定緣務四者",
    "X46n0774_006:0102c04": "一生活緣經營商賈觸事牽纏棄少取多治新換故",
    "X46n0774_006:0102c05": "身猶不定那得安禪二人事緣慶吊吉凶送迎賓侶",
    "X46n0774_006:0102c06": "唐捐事業枉費工夫世務猶妨豈能安道三技能緣",
    "X46n0774_006:0102c07": "醫藥卜筮射馭琴&#x68CA;圖畫方書&#x546A;術工巧雖稱世俗",
    "X46n0774_006:0102c08": "才能實為聖道疣贅四學問緣讀誦經論問難對詶",
    "X46n0774_006:0102c09": "力弊心勞妨禪費道夫以至人息慮達士守愚君子",
    "X46n0774_006:0102c10": "緘言聲聞滅智劣道猶資於寂靜深禪豈雜於喧囂",
    "X46n0774_006:0102c11": "其猶風靜波澄星月炳現如提婆達多雖諷六萬像",
    "X46n0774_006:0102c12": "經猶不免其獄報蓋由口雖誦經心常乖道苟能以",
    "X46n0774_006:0102c13": "教照心為禪定之龜鑒者非所遮也二中謂初習禪",
    "X46n0774_006:0102c14": "者得與師友同居鍊行多即不許少即無妨今據上",
    "X46n0774_006:0102c15": "根故唯獨一三中東方日出表本覺靈明西方明沒",
    "X46n0774_006:0102c16": "如無明昏暗今令行者觀真治妄故說居止東西兩",
    "X46n0774_006:0102c17": "中南方大暑蚊蚤尤多北方極寒風雪頻數增長尋",
    "X46n0774_006:0102c18": "伺習定為難古說尋伺名為覺觀動轉不定故置輪",
    "X46n0774_006:0102c19": "言四中毗刃羅虫未詳其致五中乾練伽摩伊陀耶",
    "X46n0774_006:0102c20": "者此云合集即蒸糊之類婆尼羅者此云散離即&#x7FAE;",
    "X46n0774_006:0102c21": "脽之類有仙性者能資定故如參苓定志蒜薤增瞋",
    "X46n0774_006:0102c22": "若此之類雖曰無情能令心識喜怒無定受食時節",
    "X46n0774_006:0102c23": "用自日中過中食者無有定故或隨自心中欲受即",
    "X46n0774_006:0102c24": "受以資身故不應局定然則四五二種因緣衣以蔽",
    "X46n0774_006:0103a01": "形遮其寒暑食以充腹濟彼&#x8657;羸衣食既安止觀可",
    "X46n0774_006:0103a02": "就兼令行者心存所表以慚愧忍辱為衣用禪悅法",
    "X46n0774_006:0103a03": "喜為食然修行者根性有殊略分三品一者上根晦",
    "X46n0774_006:0103a04": "&#x8FF9;&#x5D53;阿不涉人事編茅為席結草為衣但資甘果清",
    "X46n0774_006:0103a05": "泉或復&#x98E1;松餌&#x6822;專一禪寂更無餘事二者中根但",
    "X46n0774_006:0103a06": "服三衣不盈不畜出聚入山被服齊整分衛乞食趣",
    "X46n0774_006:0103a07": "爾支身三者下根即許檀那供衣送食仍亦不得多",
    "X46n0774_006:0103a08": "求多積妨亂自行復擾信心但務資身常知止足今",
    "X46n0774_006:0103a09": "論令用二種之食三色之衣通被三根事無缺失六",
    "X46n0774_006:0103a10": "中結界因緣依神&#x546A;力防護定心魔鬼不入一俱盧",
    "X46n0774_006:0103a11": "舍謂一牛吼量然&#x546A;文詞句有重疊一字過於十數",
    "X46n0774_006:0103a12": "今多此例大唐西域求法高僧傳說釋師特精&#x546A;藏",
    "X46n0774_006:0103a13": "時有弟子厥號難陀聰明博識清意斯典恐&#x546A;明散",
    "X46n0774_006:0103a14": "失遂便撮集可十二千頌自成一家每於一頌之內",
    "X46n0774_006:0103a15": "離合&#x546A;印之文雖復言同字同而乃義別用別自非",
    "X46n0774_006:0103a16": "面傳心授而實了悟無因後陳那論師見其製作巧",
    "X46n0774_006:0103a17": "殊人智思極情端撫卷歎曰嚮使此賢致意因明者",
    "X46n0774_006:0103a18": "則我復何顏之有乎是知智士識己之度量愚者暗",
    "X46n0774_006:0103a19": "他之深淺矣準斯傳說則有以見今論&#x546A;法文字雖",
    "X46n0774_006:0103a20": "同義用各異學者應知七中所用金寶等事此依行",
    "X46n0774_006:0103a21": "人具福德力諸緣畢備其或於此力微緣缺則隨便",
    "X46n0774_006:0103a22": "宜亦非局定八中言說能亂定故九中座像謂即禪",
    "X46n0774_006:0103a23": "榻黃陀羅帝未詳其語十中十事前七調身第八調",
    "X46n0774_006:0103a24": "息後二攝眼亦即調心&#x8657;空字輪未詳其狀意令於",
    "X46n0774_006:0103b01": "眼安住輪中絕視外境禪那易發調身法者若在定",
    "X46n0774_006:0103b02": "外行住施為悉應詳審身或躁動氣息隨麤由息麤",
    "X46n0774_006:0103b03": "故心散難攝兼令坐時煩憒不悅常須調令緩急得",
    "X46n0774_006:0103b04": "所其欲坐時先緩衣帶正身而坐半跏全跏便宜隨",
    "X46n0774_006:0103b05": "意四體肢節前後搖動作七八返如按摩法次當開",
    "X46n0774_006:0103b06": "口吐去穢氣當於身中臟腑筋&#x8109;有壅滯處悉隨氣",
    "X46n0774_006:0103b07": "出次當&#x9587;口唇齒之門纔相附著舉舌柱齶不令舐",
    "X46n0774_006:0103b08": "[口*敕]復應閉目斷其外光勿令緊急然後端身猶如賁",
    "X46n0774_006:0103b09": "石不得搔動舉要言之寬急適中是身調相調息法",
    "X46n0774_006:0103b10": "者凡有四種謂風喘氣息風則出入有聲喘則出入",
    "X46n0774_006:0103b11": "澀滯氣則出入猶麤息者出入綿綿不聲不澀不麤",
    "X46n0774_006:0103b12": "不濁資神益道前三不可調調之必成患後一可調",
    "X46n0774_006:0103b13": "調之易定凡欲調之則有三相一者下著安心二者",
    "X46n0774_006:0103b14": "寬放身體三者於息&#x5FA7;於毛孔出入無礙舉要言之",
    "X46n0774_006:0103b15": "不澀不滑是息調相調心法者凡有二相一者調伏",
    "X46n0774_006:0103b16": "散亂不令越逸二者當令沉浮寬急得所若於坐時",
    "X46n0774_006:0103b17": "心慮惛昧無所記錄頭好低垂是為沉相爾時應當",
    "X46n0774_006:0103b18": "繫念鼻端住在緣中則治沉相若於坐時心好飄動",
    "X46n0774_006:0103b19": "身亦不安念外異緣此是浮相則宜安心下緣臍中",
    "X46n0774_006:0103b20": "制諸亂念其心則定如是要軌廣如別說十一中出",
    "X46n0774_006:0103b21": "入禪定要在二時所餘時中非所應故十二中言深",
    "X46n0774_006:0103b22": "智慧人以為友者此聚教授之善友故善友有三一",
    "X46n0774_006:0103b23": "者外護不揀緇素但能營理供給所須於彼行人不",
    "X46n0774_006:0103b24": "求過失不生觸惱將護行人安隱進道是名外護二",
    "X46n0774_006:0103c01": "者同行謂量自力福智鮮微復念外緣邪魔熾盛非",
    "X46n0774_006:0103c02": "得善友拯引獨力豈能孤進決須好伴更相策發不",
    "X46n0774_006:0103c03": "眠不散日有其新切磋琢磨同心共志彼此敬慕如",
    "X46n0774_006:0103c04": "視於佛是名同行三者教授能說般若是道非道內",
    "X46n0774_006:0103c05": "外方便通達障礙皆能決了示教利喜是名教授今",
    "X46n0774_006:0103c06": "論從勝但說教授十二中由印&#x546A;力有字輪現行者",
    "X46n0774_006:0103c07": "觀察邪正不雜十四中言善林樹者由觀此樹境雅",
    "X46n0774_006:0103c08": "心怡能生靜慮故名吉祥十五中言字輪服膺膺謂",
    "X46n0774_006:0103c09": "胸臆故以字輪置方寸處以表行人修止定故三如",
    "X46n0774_006:0103c10": "是下明論該攝。",
    "X46n0774_006:0103c11": "[0103c11] 二已說下直示修行止輪門二初結指標徵二列門",
    "X46n0774_006:0103c12": "解釋七初存心決定門二不著身體門此修理觀揀",
    "X46n0774_006:0103c13": "餘事相五停心等諸觀行故氣息謂即數息念觀形",
    "X46n0774_006:0103c14": "色則是白骨鎖觀空及四大并下心識即界分別觀",
    "X46n0774_006:0103c15": "彼為對治著我之心令其分別士夫六界又上色言",
    "X46n0774_006:0103c16": "具通青等四種顯色并下六界為十&#x5FA7;處所觀之境",
    "X46n0774_006:0103c17": "如是等觀皆治凡愚麤重病行又由氣息形色心識",
    "X46n0774_006:0103c18": "皆是妄緣戲論顯現今觀法性一味無差止妄還真",
    "X46n0774_006:0103c19": "故言不依三不著心識門中初明不著遣除想者能",
    "X46n0774_006:0103c20": "除之想亦須遣拂諸想皆寂真如自現然不同彼滅",
    "X46n0774_006:0103c21": "盡三昧彼為麤動心心所法極勞慮故深生厭患欲",
    "X46n0774_006:0103c22": "求止息所以厭滅別無所觀真法性故次自此下顯",
    "X46n0774_006:0103c23": "因緣此則雙顯身心二門不著因緣是故說言以一",
    "X46n0774_006:0103c24": "切法本無相等四不著不著門重重遣拂至無遣故",
    "X46n0774_006:0104a01": "五集散會一門中初句集散次句會一六顯示正念",
    "X46n0774_006:0104a02": "門外境唯心說名正念妄境既無唯心亦寂故復說",
    "X46n0774_006:0104a03": "言念不可得七不離恒行門謂不但坐時修習止觀",
    "X46n0774_006:0104a04": "於諸時處觀念相應無間斷故。",
    "X46n0774_006:0104a05": "[0104a05] 三已說下修行止輪得益門謂止成得定除障不退",
    "X46n0774_006:0104a06": "故。",
    "X46n0774_006:0104a07": "[0104a07] 四已說下揀入不入分際門二初結指標分二言入",
    "X46n0774_006:0104a08": "下依科解釋二初示義二初入趣意二不入意具六",
    "X46n0774_006:0104a09": "種過隨有一種則不能入二如本下屬文。",
    "X46n0774_006:0104a10": "[0104a10] 五已說下讚歎三昧殊勝門二初結指標分二依門",
    "X46n0774_006:0104a11": "釋相二初體大無邊殊勝門本論有三初標立次釋",
    "X46n0774_006:0104a12": "相後結名二眷屬無盡殊勝門眷屬三昧名金剛者",
    "X46n0774_006:0104a13": "以表本末皆真實故。[0104a13] 第八論終。",
    "X46n0774_006:0104a14": "[0104a14] 四廣釋魔事對治門二初結前生後魔是梵音此云",
    "X46n0774_006:0104a15": "奪命能作奪命之因緣故亦心殺者以其能害智慧",
    "X46n0774_006:0104a16": "命故。",
    "X46n0774_006:0104a17": "[0104a17] 二演義疏文二初唱本二作釋文二初總別標分二",
    "X46n0774_006:0104a18": "言眾下次第釋相二初略說略示總持門五初眾生",
    "X46n0774_006:0104a19": "勝劣不同門三初標具缺二云何下釋行相三今此",
    "X46n0774_006:0104a20": "下明本指。",
    "X46n0774_006:0104a21": "[0104a21] 二次說下能作障事假人門二初所治四境二初標",
    "X46n0774_006:0104a22": "示主伴二初舉人標數二如是下指類結名二魔及",
    "X46n0774_006:0104a23": "下指陳名義二初指略魔外二鬼及下造釋鬼神二",
    "X46n0774_006:0104a24": "初標指二言十下釋成二初鬼三初列名字二如是",
    "X46n0774_006:0104b01": "下明作用三初示差別此有十鬼前三變現非情境",
    "X46n0774_006:0104b02": "界第一現色第二則現香味觸塵第三變現能作四",
    "X46n0774_006:0104b03": "大四五六七第八第十現有情境此皆化現有質境",
    "X46n0774_006:0104b04": "界第九能現空無境界二如是下出因由三如是下",
    "X46n0774_006:0104b05": "顯障礙二用之下辨增勝如前十鬼作用差別各隨",
    "X46n0774_006:0104b06": "增勝建立名字實則於境更互能現如第一稱遮毗",
    "X46n0774_006:0104b07": "多提則說名為作晝境鬼餘依用立類此可知二十",
    "X46n0774_006:0104b08": "五下神二初列名字二此十下明作用二初示差別",
    "X46n0774_006:0104b09": "此所變現則勝前鬼謂能變作利鈍有空專散堅固",
    "X46n0774_006:0104b10": "移轉等境於中覺者及覺惑境即佛菩薩相似之境",
    "X46n0774_006:0104b11": "二如是下顯障礙三魔及下料揀差別二如是下能",
    "X46n0774_006:0104b12": "治四相三初徵列四門二言隨下解釋四相四初無",
    "X46n0774_006:0104b13": "礙自在對治此以慈順認為功德是故名為隨順隨",
    "X46n0774_006:0104b14": "轉諸邪見類伏從如化者謂由行者順彼所作令其",
    "X46n0774_006:0104b15": "心喜然後方便示以正法令離魔邪勝負不爭實真",
    "X46n0774_006:0104b16": "道矣隨見等者一切諸見皆是本有本覺氣分由迷",
    "X46n0774_006:0104b17": "真故遂成顛倒若其隨見有增損者則使本覺無漏",
    "X46n0774_006:0104b18": "功德亦有大小是故不應妄生厭駭二揀擇別相對",
    "X46n0774_006:0104b19": "治此以智拒想作過失不應從順故言反違三具足",
    "X46n0774_006:0104b20": "俱轉對治此以慈智平等觀察順違同時得失一味",
    "X46n0774_006:0104b21": "故四無念無依對治此既無念彼何所依逆順兼亡",
    "X46n0774_006:0104b22": "得失俱泯故由茲四行內袪諸障外攝群邪任運修",
    "X46n0774_006:0104b23": "禪永無縛累三如是下指廣合結。",
    "X46n0774_006:0104b24": "[0104b24] 三顯示所作業用門二初標列二門此初總門則屬",
    "X46n0774_006:0104c01": "當文其次別門預指後段謂由魔邪兩處釋故此略",
    "X46n0774_006:0104c02": "後廣總能含別作此指陳至下應悉二總相下略明",
    "X46n0774_006:0104c03": "總相二初標門二第一下釋相二初現異類此文通",
    "X46n0774_006:0104c04": "說現六趣形不同下文差別顯示鬼神多造四趣魔",
    "X46n0774_006:0104c05": "外多作天人業用勝劣從其類故二言等下現同類",
    "X46n0774_006:0104c06": "同品依正謂隨所惱行人形類現其形儀一一相似",
    "X46n0774_006:0104c07": "若依若正悉同等故遼本論中正字作止理亦可通",
    "X46n0774_006:0104c08": "四顯示對治行法門五因治之力得益門二合分三",
    "X46n0774_006:0104c09": "初結前標後釋師於前顯示所作業用門中說有總",
    "X46n0774_006:0104c10": "別總中有二一總相所作業用門如上已釋為對下",
    "X46n0774_006:0104c11": "文廣說廣示散剖門中是其別故名為總相二通達",
    "X46n0774_006:0104c12": "對治行法門今當作釋即是前標四五二門學者宜",
    "X46n0774_006:0104c13": "審二謂有下別釋二門初當念唯心行法門即前標",
    "X46n0774_006:0104c14": "中第四門也此釋本論當念唯心成對治行二無量",
    "X46n0774_006:0104c15": "下境界即滅得益門即前標中第五門也此釋本論",
    "X46n0774_006:0104c16": "境界即滅終不為惱為所得益三是名下總相合結",
    "X46n0774_006:0104c17": "五次說下廣說廣示散剖門二初標分此由對前業",
    "X46n0774_006:0104c18": "用中總相略說故此名為別相廣說。",
    "X46n0774_006:0104c19": "[0104c19] 二就門第下釋相八初出現人相令信門二初顯示",
    "X46n0774_006:0104c20": "所治二初標列二若外下釋成二初能成六門二初",
    "X46n0774_006:0104c21": "徵列六門二言造下釋成六相二言造下所成三像",
    "X46n0774_006:0104c22": "二初總微二且作下別釋三初造天人像六初造像",
    "X46n0774_006:0104c23": "門二初造九處二初總微釋二謂若下別顯示中文",
    "X46n0774_006:0104c24": "有九節各各分二初造像持明二數圓像具其所造",
    "X46n0774_006:0105a01": "像即以&#x546A;力次第&#x546A;成總別九處&#x546A;有前後像則頓",
    "X46n0774_006:0105a02": "成或先成總身後成支分&#x546A;文字畫此方篇韻&#x53CE;錄",
    "X46n0774_006:0105a03": "不盡撿閱無從來者不應檀為改易二若種下造心",
    "X46n0774_006:0105a04": "識中初付識持明後若此下數圓心具標竭那羅此",
    "X46n0774_006:0105a05": "云心怪由&#x546A;術力於所成根似有分別動作之相假",
    "X46n0774_006:0105a06": "說名心實則不分所以者何諸大菩薩尚不化心況",
    "X46n0774_006:0105a07": "此諸魔能化心識譬如醫王知命將終即以妙藥及",
    "X46n0774_006:0105a08": "明&#x546A;力令其終後身不分散不萎不枯威像視聽與",
    "X46n0774_006:0105a09": "本不別當知此中雖有動作似彼醫王無實心識或",
    "X46n0774_006:0105a10": "由&#x546A;力請其所事自在天等暫來&#x637F;托亦如大乘安",
    "X46n0774_006:0105a11": "像經說共於寺舍殿塔之內造諸尊像儀相已圓即",
    "X46n0774_006:0105a12": "誦神&#x546A;奉請諸佛安止像內誦&#x546A;既畢而啟請言如",
    "X46n0774_006:0105a13": "一切佛安住&#x89A9;央陀天亦如佛在摩耶胎藏願佛慈",
    "X46n0774_006:0105a14": "悲住此亦然準斯理例恐彼亦然故有禍福動作等",
    "X46n0774_006:0105a15": "事二禱祀門二初徵起二以神下釋成三初顯其祀",
    "X46n0774_006:0105a16": "意二禱祀下明其祀事謂歆享祭祀而隨所樂求三",
    "X46n0774_006:0105a17": "今以下明其定要謂由禱祀經久得住故三神&#x546A;門",
    "X46n0774_006:0105a18": "二初徵起二所謂下釋成三初總標二事二若為下",
    "X46n0774_006:0105a19": "別明二相二初明莊嚴二若為下辨往來三今以下",
    "X46n0774_006:0105a20": "結成門要謂此門中欲以樂具嚴像身分及令其像",
    "X46n0774_006:0105a21": "輕舉自在依此&#x546A;門四誦經門為增威故五阿呼門",
    "X46n0774_006:0105a22": "為成事故六勸請門為述意故。",
    "X46n0774_006:0105a23": "[0105a23] 二次說下造菩薩像二初標指通別二別相下唯明",
    "X46n0774_006:0105a24": "別相二初造像門二初寄問生起二若為下依義釋",
    "X46n0774_006:0105b01": "成二初造九處即前九段文各有二初造像持明二",
    "X46n0774_006:0105b02": "數圓像具二造作下造心識中二初付識持明後數",
    "X46n0774_006:0105b03": "圓心具二誦經門。",
    "X46n0774_006:0105b04": "[0105b04] 三次說下造如來像二初標指通別二造像下唯明",
    "X46n0774_006:0105b05": "別相中初總指根心後別明&#x546A;句二初所加&#x546A;句二",
    "X46n0774_006:0105b06": "付心別&#x546A;。",
    "X46n0774_006:0105b07": "[0105b07] 二次說下解釋能治三初別治三像三初對治天像",
    "X46n0774_006:0105b08": "門二初邪正雜亂問二解釋下六門除遣答二初標",
    "X46n0774_006:0105b09": "列門名二言&#x546A;下顯示治相六初&#x546A;知根壞不壞門",
    "X46n0774_006:0105b10": "中初誦外道邪&#x546A;後誦內教正&#x546A;見根增損則知真",
    "X46n0774_006:0105b11": "偽誦神&#x546A;相即誦前文外道造像所有&#x546A;句數量法",
    "X46n0774_006:0105b12": "式如前不異餘之五門文相皆顯何故此&#x546A;不造圓",
    "X46n0774_006:0105b13": "珠不繫髮抄邪正區別法應爾故又詳此行狀非必",
    "X46n0774_006:0105b14": "實魔逼愶行人鍊成正道維摩詰說作魔王者多是",
    "X46n0774_006:0105b15": "住不思議解脫位菩薩由此故現少差令知邪正不",
    "X46n0774_006:0105b16": "雜二次說下對治因像門中有二文相明故不別開",
    "X46n0774_006:0105b17": "釋三次說下對治果像門中二門準上二有外下通",
    "X46n0774_006:0105b18": "治眾像二初問治方軌外道變現豈止前三亦能造",
    "X46n0774_006:0105b19": "作殊形異類欲明治法故假問起二謂有下答依神",
    "X46n0774_006:0105b20": "&#x546A;二初標&#x546A;徵起二謂彼下引經釋成二初文殊啟",
    "X46n0774_006:0105b21": "請二於是下善逝敷陳中初標深誡聽次文殊下顯",
    "X46n0774_006:0105b22": "勝宣明後若此下依明獲益末世行人福智微劣文",
    "X46n0774_006:0105b23": "繁則倦事簡方行今通治妙門則正契時病妙祥請",
    "X46n0774_006:0105b24": "問意在于茲欲離魔邪宜應誦習三如本下合本結",
    "X46n0774_006:0105c01": "成。",
    "X46n0774_006:0105c02": "[0105c02] 二次說下出現言說亂識門二初總示自此第二門",
    "X46n0774_006:0105c03": "至于第六門俱是所治其七八二門是能治二所說",
    "X46n0774_006:0105c04": "下別釋三初說陀羅尼門中釋師別加能治神&#x546A;餘",
    "X46n0774_006:0105c05": "門&#x7ADD;在後文對治次說因果二門之中文各分三初",
    "X46n0774_006:0105c06": "縱奪顯說次徵釋說意後合屬本文。",
    "X46n0774_006:0105c07": "[0105c07] 三次說下得三世智惑人門二初標指徵起二所謂",
    "X46n0774_006:0105c08": "下依義釋成中二初令達過未後令達現在四不離",
    "X46n0774_006:0105c09": "世間縛著門外道邪論能纏縛故五心性無常生亂",
    "X46n0774_006:0105c10": "門中及無性者令至闡提無種性故六令得邪定非",
    "X46n0774_006:0105c11": "真門外道邪定非真實故七勸請行者離邪門此門",
    "X46n0774_006:0105c12": "通治出現言說乃至邪定五種邪執由智觀察不生",
    "X46n0774_006:0105c13": "取著則能對治一切障故八揀擇真偽令了門此則",
    "X46n0774_006:0105c14": "別治得邪定門外道所修二十一種邪偽三昧皆是",
    "X46n0774_006:0105c15": "世間見愛我慢今修真如真實三昧是出世間說言",
    "X46n0774_006:0105c16": "不住見相等故是則真偽可以了知令修禪者無所",
    "X46n0774_006:0105c17": "惑亂。",
    "X46n0774_006:0105c18": "[0105c18] 五已說下讚歎三昧功德門二初結前生後二演義",
    "X46n0774_006:0105c19": "疏文二初唱本論二作釋文二初分門二言總下釋",
    "X46n0774_006:0105c20": "相二初總標門二散說下散說門二初標分二言總",
    "X46n0774_006:0105c21": "下釋義二初總問二就別下別說三初標徵二一者",
    "X46n0774_006:0105c22": "下列釋十種功德初一由定蒙加次四依加離障後",
    "X46n0774_006:0105c23": "五成行不退三如其下勸修。[0105c23] 第九論畢。",
    "X46n0774_006:0105c24": "[0105c24] 六兩輪具缺益損門二初結前生後二演義疏文二",
    "X46n0774_006:0106a01": "初唱本論二作釋文二初標門二就第下隨釋六初",
    "X46n0774_006:0106a02": "示缺觀止輪失門三初舉數標徵二一者下依次釋",
    "X46n0774_006:0106a03": "相由缺觀故有四過失一中&#x56A4;鍵訶尸此云氣盛凡",
    "X46n0774_006:0106a04": "爐如入窯室熏極心昧二中阿那毗提此云風病三",
    "X46n0774_006:0106a05": "中婆多訶彌尸此云無根三是故下結勸俱行。",
    "X46n0774_006:0106a06": "[0106a06] 二已說下顯示修行觀輪門二初結指分門二就初",
    "X46n0774_006:0106a07": "下依門釋相三初苦相觀中初標示但有二苦苦苦",
    "X46n0774_006:0106a08": "相顯故論不說次言壞下釋成二初壞苦中初示行",
    "X46n0774_006:0106a09": "相有為淨者世間事定等名清淨貪瞋邪見等名不",
    "X46n0774_006:0106a10": "淨如是二種互相映奪苦相隨轉故言壞苦具足等",
    "X46n0774_006:0106a11": "者諸無為法具眾德故相俱轉故名為具足一切世",
    "X46n0774_006:0106a12": "間諸有為法戲論相故妄分別故名為妄想有為世",
    "X46n0774_006:0106a13": "間如是二種互相破壞則令行人發生苦解又外器",
    "X46n0774_006:0106a14": "界四大六塵日月星辰山河草木一切萬像悉皆具",
    "X46n0774_006:0106a15": "足故名具足內有情界所有根識種種諸法皆是妄",
    "X46n0774_006:0106a16": "想故名妄想如是內外互相陵奪發生壞苦此上二",
    "X46n0774_006:0106a17": "類壞相在境苦現於心故名壞苦又此諸法互相破",
    "X46n0774_006:0106a18": "壞非安樂相便名壞苦不必心緣方名為苦不同行",
    "X46n0774_006:0106a19": "苦隨緣起滅非寂靜故名之為苦次若修下明觀益",
    "X46n0774_006:0106a20": "二行苦者以是遷流逼迫義故二無常觀約三世說",
    "X46n0774_006:0106a21": "各有法喻三不淨觀自他不一故言種種雜穢充滿",
    "X46n0774_006:0106a22": "何淨之有審諦觀察則離貪欲。",
    "X46n0774_006:0106a23": "[0106a23] 三已說下緣眾生界立願門二初結指分門二言緣",
    "X46n0774_006:0106a24": "下依門釋相三初緣眾生作思惟門二建立誓願&#x5FA7;",
    "X46n0774_006:0106b01": "布門文相皆顯。",
    "X46n0774_006:0106b02": "[0106b02] 四已說下兩輪俱轉不離門三初承前問後二謂具",
    "X46n0774_006:0106b03": "下引教遣疑三初標指經說二爾時下正引其文二",
    "X46n0774_006:0106b04": "初文殊啟請二爾時下善逝敷宣二初&#x52D1;聽許說二",
    "X46n0774_006:0106b05": "於是下演偈開迷三初舉喻明前頌四句句各一喻",
    "X46n0774_006:0106b06": "次頌四句如次釋成二若具下依法合有十三句初",
    "X46n0774_006:0106b07": "三句按法總指後十句通別配合前文四喻最初一",
    "X46n0774_006:0106b08": "句通貫四喻中間六句明前三喻喻各二句後三句",
    "X46n0774_006:0106b09": "合前馬喻三是故下勸雙行三今此下決擇經意二",
    "X46n0774_006:0106b10": "初徵起二謂為下釋成有五束為二段初三約境明",
    "X46n0774_006:0106b11": "後二依心解初中有三明其止觀寂散俱行有空齊",
    "X46n0774_006:0106b12": "照理事雙觀故皆說言不相捨離後中有二初約對",
    "X46n0774_006:0106b13": "待相收後約融即一體三如其下勸思合結。",
    "X46n0774_006:0106b14": "[0106b14] 五次說下顯示兩輪所治門中二初止輪所治後觀",
    "X46n0774_006:0106b15": "輪所治。",
    "X46n0774_006:0106b16": "[0106b16] 六次說下總結兩輪俱轉門缺則成過俱則成德。",
    "X46n0774_006:0106b17": "[0106b17] 七已說下勸劣向勝不退門二初結前生後二演義",
    "X46n0774_006:0106b18": "疏文二初唱本論二作釋文二初分門二言顯下釋",
    "X46n0774_006:0106b19": "相七初顯示趣向假人門中前四心者前三種心諸",
    "X46n0774_006:0106b20": "教俱同其第四心所說不定有以定心為第四有以",
    "X46n0774_006:0106b21": "慧心為第四今怖劣求勝懼有退轉良由缺慧無勇",
    "X46n0774_006:0106b22": "猛故應以定心居乎第四或由無定生於怖畏慧居",
    "X46n0774_006:0106b23": "第四義亦可通如是四心從初唯起下品熏習未能",
    "X46n0774_006:0106b24": "勝進所以欲退。",
    "X46n0774_006:0106c01": "[0106c01] 二歸依所學教法門諸佛所師所謂法也自因至果",
    "X46n0774_006:0106c02": "之所游履故名大道。",
    "X46n0774_006:0106c03": "[0106c03] 三厭惡處所退信門二初標列退緣二言國下解釋",
    "X46n0774_006:0106c04": "退相中初國土後勝緣初謂惡緣多故欲退後謂勝",
    "X46n0774_006:0106c05": "緣少故欲退娑婆梵語正云索訶此翻堪忍謂諸菩",
    "X46n0774_006:0106c06": "薩行利樂時多諸怨嫉眾苦逼惱堪耐勞倦而忍受",
    "X46n0774_006:0106c07": "故因以為名法華會中諸阿羅漢各自誓願他方國",
    "X46n0774_006:0106c08": "土廣說此經所以者何娑婆國中人多弊惡壞增上",
    "X46n0774_006:0106c09": "慢進心面者以對境故隨請心鏡有本作清傳刻者",
    "X46n0774_006:0106c10": "誤。",
    "X46n0774_006:0106c11": "[0106c11] 四如來方便殊勝門中勝妙方便具通願教謂如西",
    "X46n0774_006:0106c12": "方彌陀如來本願攝受此土釋迦說教誘導皆方便",
    "X46n0774_006:0106c13": "故然念佛求生實為要道昔人述釋而有三門一明",
    "X46n0774_006:0106c14": "加行二彰根本三顯勝利初加行者方等經說有諸",
    "X46n0774_006:0106c15": "菩薩若在家若出家具修四法則能得是念佛三昧",
    "X46n0774_006:0106c16": "一不壞信心二不破精進三智慧殊勝四近善知識",
    "X46n0774_006:0106c17": "復有四法成就三昧一乃至於剎那時無眾生想二",
    "X46n0774_006:0106c18": "於三月內不暫睡眠三三月經行唯除便利四若於",
    "X46n0774_006:0106c19": "食時布施以法不求名利無望報心又有四法一勸",
    "X46n0774_006:0106c20": "他見佛二教人聽法三心無嫉&#x59AC;四勸發大心復有",
    "X46n0774_006:0106c21": "四法一造佛形像勤行供養二書寫是經令他讀誦",
    "X46n0774_006:0106c22": "三慢法眾生教令發心四護持正法令得久住此三",
    "X46n0774_006:0106c23": "昧者亦名佛立由三昧力建立諸佛炳然顯現現前",
    "X46n0774_006:0106c24": "立故然諸行人修習諸行有總有別若夙植勝善現",
    "X46n0774_006:0107a01": "過強緣則能具修如是諸行若德薄垢重中下之輩",
    "X46n0774_006:0107a02": "則於前行四四別修皆得成就如是三昧若不爾者",
    "X46n0774_006:0107a03": "經中何故於前諸行四四別說由是而知總別修習",
    "X46n0774_006:0107a04": "皆得念佛三昧現前二彰根本略有二類一攝心別",
    "X46n0774_006:0107a05": "念二縱意寬緣言別念者十方淨土無量無邊富樂",
    "X46n0774_006:0107a06": "莊嚴莫能殫紀若非的指一方令人歸趣則心馳志",
    "X46n0774_006:0107a07": "散難以欣生由是如來愍諸含識或宣妙喜或稱極",
    "X46n0774_006:0107a08": "樂現寶土於蓋中融剎海於塵內方等經說若有四",
    "X46n0774_006:0107a09": "眾欲求生於西方淨土先當憶想彌陀如來從此西",
    "X46n0774_006:0107a10": "過百千萬億諸佛國土彼有世界名曰安樂彌陀如",
    "X46n0774_006:0107a11": "來現今在彼諸大菩薩周&#x8FCA;圍繞處大眾中說法教",
    "X46n0774_006:0107a12": "化然求生者端坐繫念專心想彼阿彌陀佛如是相",
    "X46n0774_006:0107a13": "好如是威儀如是大眾如是說法一心相續次第不",
    "X46n0774_006:0107a14": "亂或經一日或經一夜如是乃至七日七夜是人必",
    "X46n0774_006:0107a15": "&#x89A9;彌陀如來微妙相好亦聞彼佛轉妙法輪亦見彼",
    "X46n0774_006:0107a16": "佛眾會圍繞如是行人雖未獲得天眼天耳一切墻",
    "X46n0774_006:0107a17": "壁及與諸山不能為障又雖未得神通往詣三昧力",
    "X46n0774_006:0107a18": "故而見自身在彼佛土聽聞妙法決疑請益憶念修",
    "X46n0774_006:0107a19": "行命終之後得生彼土此經雖說但觀西方彌陀一",
    "X46n0774_006:0107a20": "佛所獲功德與觀十方一切諸佛正等無異大灌頂",
    "X46n0774_006:0107a21": "經說若有眾生繫念思惟無量壽佛與觀十方諸佛",
    "X46n0774_006:0107a22": "如來功德齊等彼文意說雖即行人歸心未普但念",
    "X46n0774_006:0107a23": "一佛由諸如來悲願等故皆於此人齊垂護念故令",
    "X46n0774_006:0107a24": "是人獲多功德如曾參行孝眾母咸思子胥懷忠諸",
    "X46n0774_006:0107b01": "侯共美事可類焉二縱意寬緣者謂諸如來望諸有",
    "X46n0774_006:0107b02": "情夙世因緣有共不共或有一佛多人有緣或有多",
    "X46n0774_006:0107b03": "佛一人有緣眾生望佛通別亦爾此門意者由其夙",
    "X46n0774_006:0107b04": "善難可測故又令觀心極寬廣故故令&#x5FA7;觀十方世",
    "X46n0774_006:0107b05": "界無量諸佛方等經說有諸菩薩若從他聞有佛世",
    "X46n0774_006:0107b06": "尊隨何方所即向彼方志心頂禮正念不亂欲見彼",
    "X46n0774_006:0107b07": "佛應念即見彼佛形像或如琉璃或純金色此經汎",
    "X46n0774_006:0107b08": "說方所不標名號大灌頂經則具彰其佛名剎號文",
    "X46n0774_006:0107b09": "多不錄如是菩薩觀東方時見多諸佛百佛千佛如",
    "X46n0774_006:0107b10": "是乃至那由他佛不假作意自然現前南西北方四",
    "X46n0774_006:0107b11": "維上下所現多佛亦復如是由三因緣得見多佛一",
    "X46n0774_006:0107b12": "念佛三昧二彼佛加持三自善根熟具足如是三因",
    "X46n0774_006:0107b13": "緣故即能明見彼諸如來如是觀行少時分多時分",
    "X46n0774_006:0107b14": "長時分少修習多修習極修習則得圓滿佛立三昧",
    "X46n0774_006:0107b15": "三顯勝利謂由行者修習如是念佛三昧後命終時",
    "X46n0774_006:0107b16": "預知時至心不顛倒正念現前十方諸佛親來迎接",
    "X46n0774_006:0107b17": "或復摩頂或復授手讚歎行者令心歡喜隨意往生",
    "X46n0774_006:0107b18": "十方淨土即得成就無生法忍行人修習念佛觀時",
    "X46n0774_006:0107b19": "若有眾毒及以兵仗一切水火惡王縣官能傷害者",
    "X46n0774_006:0107b20": "無有是處設令墮落大劫火中三昧威神彼火即滅",
    "X46n0774_006:0107b21": "速得圓滿六波羅蜜三明十力一切功德取要言之",
    "X46n0774_006:0107b22": "三世諸佛皆因獲此念佛三昧速能成就無上菩提",
    "X46n0774_006:0107b23": "功德無邊廣如經說然此論中四五六門汎令念佛",
    "X46n0774_006:0107b24": "即前所謂縱意寬緣一切諸佛其第七門引經證說",
    "X46n0774_006:0107c01": "專念西方阿彌陀佛以狹證寬即前所謂攝心別念",
    "X46n0774_006:0107c02": "之觀行矣如是諸門文相明故略不開釋。",
    "X46n0774_006:0107c03": "[0107c03] 三已說下申明觀結分二初結前生後二演義疏文",
    "X46n0774_006:0107c04": "二初長行勸修獲益二初唱本論二作釋文二初分",
    "X46n0774_006:0107c05": "門二言舉下釋相八初舉前所說總結門中有三初",
    "X46n0774_006:0107c06": "示義次何故下通妨後如本下屬文初重八法總中",
    "X46n0774_006:0107c07": "總故說名為本餘法即目二十四種分離別相故名",
    "X46n0774_006:0107c08": "為末則此總言結前八種兼收餘法無所缺失。",
    "X46n0774_006:0107c09": "[0107c09] 二舉益勸人令修門中二初示義次屬文此門備舉",
    "X46n0774_006:0107c10": "因果利益勸物今修謂依三慧定至覺道。",
    "X46n0774_006:0107c11": "[0107c11] 三顯離疑信功德門中二義如前甚深極妙廣大法",
    "X46n0774_006:0107c12": "門謂即兩重所入能入名法門故兩重所入望能入",
    "X46n0774_006:0107c13": "門極深妙故兩重能入皆悉各各能廣自法能大自",
    "X46n0774_006:0107c14": "法能為自法作名義故行者既聞如是法門則離疑",
    "X46n0774_006:0107c15": "畏等四過失則發決定等四行德本論舉中影兼初",
    "X46n0774_006:0107c16": "後但云怯弱釋師具述過德各四勸進行者由能如",
    "X46n0774_006:0107c17": "是離過具德故感諸佛親所授記。",
    "X46n0774_006:0107c18": "[0107c18] 四比類為對示勝門中亦二大千行善德雖極多有",
    "X46n0774_006:0107c19": "作有窮故如芥少分食頃觀法功雖至鮮稱性無邊",
    "X46n0774_006:0107c20": "故如界塵數以之對挍勝劣可知。",
    "X46n0774_006:0107c21": "[0107c21] 五舉受持功讚揚門中亦二初中又二初受持功勝",
    "X46n0774_006:0107c22": "次若假下宣揚莫窮中文復有二初舉勝況劣次一",
    "X46n0774_006:0107c23": "日下以少況多諸佛菩薩能說舌端所經劫數皆以",
    "X46n0774_006:0107c24": "十方塵數為量如是皆以異口同音讚揚其人一日",
    "X46n0774_006:0108a01": "一夜中間受持所得功德辯才有盡功德匪窮所以",
    "X46n0774_006:0108a02": "者何以所持論稱性說故所生功德亦如法性無有",
    "X46n0774_006:0108a03": "邊際故佛菩薩稱揚靡逮。",
    "X46n0774_006:0108a04": "[0108a04] 六舉誹謗過令怖門二初示謗罪報二初正示二是",
    "X46n0774_006:0108a05": "故下結勸二自此下釋重因緣斷三寶種無續期者",
    "X46n0774_006:0108a06": "邪見斷善而有二類一因力邪見所斷善根地獄死",
    "X46n0774_006:0108a07": "時其善方起因勢尤重經久始續二緣力邪見所斷",
    "X46n0774_006:0108a08": "善根地獄生時其善即續本無惡心現緣逼惱忽生",
    "X46n0774_006:0108a09": "邪見由卒起故勢分疾歇善亦早續今論說言無續",
    "X46n0774_006:0108a10": "期者由誹謗者害己兼人罪重時長不能出離欲垂",
    "X46n0774_006:0108a11": "警誡故作是說。",
    "X46n0774_006:0108a12": "[0108a12] 七殊勝廣說離謗門中二初示義中文復二意初明",
    "X46n0774_006:0108a13": "殊勝為因果甚深之本後彰毀謗斷自他信入之原",
    "X46n0774_006:0108a14": "三世諸佛皆依此法已今當得涅槃果故三世菩薩",
    "X46n0774_006:0108a15": "已今當成清淨信故若於此法生不信心如上所明",
    "X46n0774_006:0108a16": "自他因果一切頓失是故行者應當信學。",
    "X46n0774_006:0108a17": "[0108a17] 八是故下總結修行勸人門此中勸思如上所說讚",
    "X46n0774_006:0108a18": "謗德過擇善從之。",
    "X46n0774_006:0108a19": "[0108a19] 二已說下偈頌結說迴向二初結前生後二演義疏",
    "X46n0774_006:0108a20": "文二初唱本論二作釋文二初分門二釋相三初攝",
    "X46n0774_006:0108a21": "前所說總結門二初標門勸觀二諸佛下依義牒釋",
    "X46n0774_006:0108a22": "二初通總攝前所說門二初總標徵二言諸下別解",
    "X46n0774_006:0108a23": "釋三初釋諸佛二字二初解義二會違前中二初牒",
    "X46n0774_006:0108a24": "文屬法謂舉人顯法以彰勝劣諸佛則舉能依之人",
    "X46n0774_006:0108b01": "不二以自所依之法人由法有法作人依故舉彼人",
    "X46n0774_006:0108b02": "而顯此法形於彼佛其德勝者不二是總故為能或",
    "X46n0774_006:0108b03": "諸佛是別故為所成總為別所依別為總所成總別",
    "X46n0774_006:0108b04": "相形勝劣斯隔舉劣顯勝故取不二如是菩薩二乘",
    "X46n0774_006:0108b05": "異生所依總體咸曰不二但云諸佛從勝而說二大",
    "X46n0774_006:0108b06": "本下引教證成謂由不二摩訶衍法性德周圓功能",
    "X46n0774_006:0108b07": "備足具深具廣立以海名圓名通貫所餘門法今超",
    "X46n0774_006:0108b08": "於彼故復言圓此法殊勝得諸佛者得成就義由法",
    "X46n0774_006:0108b09": "周總則能成就一切諸佛及菩薩等然此法體本自",
    "X46n0774_006:0108b10": "圓成非由修因斷障而立斯則諸佛證而不得凡愚",
    "X46n0774_006:0108b11": "迷而不失由人於法微劣故爾。",
    "X46n0774_006:0108b12": "[0108b12] 二若爾下會違二初舉違文此舉攝持之文難前成",
    "X46n0774_006:0108b13": "就之義由三世間攝盡諸法所謂理事因果人法依",
    "X46n0774_006:0108b14": "正一切皆是三世間攝則圓圓海亦皆不離三世所",
    "X46n0774_006:0108b15": "攝彼盧遮那復能攝持三世為體既爾何故前說諸",
    "X46n0774_006:0108b16": "佛不能成就圓圓海耶二廬舍下伸會釋攝不攝者",
    "X46n0774_006:0108b17": "此有二門初差別平等門後依持成就門初門云何",
    "X46n0774_006:0108b18": "謂初器世間所依依報餘二世間能依正報眾生世",
    "X46n0774_006:0108b19": "間輔翼之伴智覺世間導化之主如是依正主伴雖",
    "X46n0774_006:0108b20": "各差別佛能&#x5FA7;統名攝三世又斯三世本來融通一",
    "X46n0774_006:0108b21": "味平等常依常正無依無正即主即伴非主非伴自",
    "X46n0774_006:0108b22": "在無礙不二無差不可言其能所攝異大本依後分",
    "X46n0774_006:0108b23": "流用前故彼此文不相違背後門云何謂初器世間",
    "X46n0774_006:0108b24": "佛能依止餘二世間佛能住持由悲智德持自他故",
    "X46n0774_006:0108c01": "又斯三世器由業致生自妄分皆依無明迷真而起",
    "X46n0774_006:0108c02": "非是諸佛造作建立廣略二經各依一勢故不相違",
    "X46n0774_006:0108c03": "由是彼佛對三世間差則故依持故則名為攝平等",
    "X46n0774_006:0108c04": "故成就故不得名攝分流依前大品依後故論說言",
    "X46n0774_006:0108c05": "攝不攝故。",
    "X46n0774_006:0108c06": "[0108c06] 二釋甚深二字微妙至極曰甚幽玄匹測曰深謂由",
    "X46n0774_006:0108c07": "本法該羅萬有籠駕十方眾聖心源諸佛智海言語",
    "X46n0774_006:0108c08": "道斷心行處滅各對自門彰甚深稱。",
    "X46n0774_006:0108c09": "[0108c09] 三釋廣大義即十六門能顯本法與彼本法而作名",
    "X46n0774_006:0108c10": "義謂由本法微妙甚深是故不能自廣自大依能入",
    "X46n0774_006:0108c11": "門方能顯示自所入法廣大義故。",
    "X46n0774_006:0108c12": "[0108c12] 二已說下顯示能說字相門二初結指二言我下釋",
    "X46n0774_006:0108c13": "成二初牒屬字相二何故下徵釋因由。",
    "X46n0774_006:0108c14": "[0108c14] 二已說下絓舒功德令廣門二初結指絓者展也二",
    "X46n0774_006:0108c15": "言迴下釋成二初明迴向二初牒又示迴向二以何",
    "X46n0774_006:0108c16": "下依義顯因由迴向三處即頌文中如法性字字各",
    "X46n0774_006:0108c17": "當一真如即照之寂本覺即寂之照一心寂照雙流",
    "X46n0774_006:0108c18": "又一心是所入本法如覺即能入門法謂欲令含識",
    "X46n0774_006:0108c19": "依門入法故二如是下辨利益中而有三喻謂一塵",
    "X46n0774_006:0108c20": "置地皆為厚載之功一水入海等同潤益之德小有",
    "X46n0774_006:0108c21": "合空而無分量之別一多即入無礙融通論主本懷",
    "X46n0774_006:0108c22": "所存于此。",
    "X46n0774_006:0108c23": "[0108c23] 三已說下施於眾生普利門二初結指二釋成。",
    "X46n0774_006:0108c24": "[0108c24] 三激物流通分二初舉人法以總勸後約益損以別",
    "X46n0774_006:0109a01": "勸前中二初舉人顯位歡喜大士釋師自指位居初",
    "X46n0774_006:0109a02": "地初獲聖性具證二空能益自他故生歡喜然陳己",
    "X46n0774_006:0109a03": "所證能無矜衍乎以勗物生信不容隱匿故位前十",
    "X46n0774_006:0109a04": "信根不定故喻若毛頭三賢已去大乘位故名之為",
    "X46n0774_006:0109a05": "角賢位之後有四加行謂煖頂忍世第一法明得明",
    "X46n0774_006:0109a06": "增印順無間功德顯現立以生名相好莊嚴復彰華",
    "X46n0774_006:0109a07": "稱釋師既越故曰已超得入此地已經第一僧祇大",
    "X46n0774_006:0109a08": "劫故言粗滿方當第二無數大劫次第進趣故云始",
    "X46n0774_006:0109a09": "入楞伽經說南天竺國中大名德比丘厥號為龍樹",
    "X46n0774_006:0109a10": "得初歡喜地即其證也。",
    "X46n0774_006:0109a11": "[0109a11] 二如宜下按法覃功二初通稱本釋二初約人起行",
    "X46n0774_006:0109a12": "二汝等下依行成德梵書伊字以喻三身不縱不橫",
    "X46n0774_006:0109a13": "不並不別阿耨達池出四大河如大涅槃具四勝德",
    "X46n0774_006:0109a14": "二我從下別歎本文二初龍宮&#x5FA7;窺述目&#x751E;覽百億",
    "X46n0774_006:0109a15": "經故二如是下寶冊具攝顯今攝造義無不備。",
    "X46n0774_006:0109a16": "[0109a16] 二有善下約益損以別勸三初示持毀二初受持德",
    "X46n0774_006:0109a17": "廣亦二初舉捧誦二何況下況思惟二有善下謗毀",
    "X46n0774_006:0109a18": "罪深二是故下勸修學三當願下啟誓願。"
}