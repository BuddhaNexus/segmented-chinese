{
    "T35n1735_035:0770a17": "大方廣佛華嚴經疏卷第三十五",
    "T35n1735_035:0770a19": "唐清涼山大華嚴寺沙門澄觀撰",
    "T35n1735_035:0770a20": "[0770a20] 第三攝報果利益勝中分二。先明在家果。後",
    "T35n1735_035:0770a21": "是菩薩若欲下出家果。前中復二。初上勝身",
    "T35n1735_035:0770a22": "顯其報勝。後能以大施下。明上勝果顯其",
    "T35n1735_035:0770a23": "行勝。今初閻浮王者。即鐵輪王。然瓔珞仁王。",
    "T35n1735_035:0770a24": "地前四位已配四輪。今在初地方作鐵輪。",
    "T35n1735_035:0770a25": "正明皆寄不可定執。常護正法應是行勝。",
    "T35n1735_035:0770a26": "如何論主將屬身勝。護法有二。一護國正",
    "T35n1735_035:0770a27": "法。則賞罰以宜。二護佛正法護教理等興",
    "T35n1735_035:0770a28": "建擯斥。論依初義。二上勝果者。依前王報",
    "T35n1735_035:0770a29": "起於勝行。是身之果。於中二。初行後願。前",
    "T35n1735_035:0770b01": "中亦二。一大悲利他。謂若施若攝。二如是一",
    "T35n1735_035:0770b02": "切下不失自利。正作利他業時。即不離念",
    "T35n1735_035:0770b03": "佛等故。謂利他事中迴向菩提故。成大恭",
    "T35n1735_035:0770b04": "敬事不生分別故。除諸妄想順理合體。",
    "T35n1735_035:0770b05": "故云不離。所念有十一論分為四。一初三",
    "T35n1735_035:0770b06": "是上念三寶。在已上故不離三輪故。次一",
    "T35n1735_035:0770b07": "是同法念。次三功德念。一自身他身菩薩行。",
    "T35n1735_035:0770b08": "二度行自體。三諸地轉勝故。後四求義念",
    "T35n1735_035:0770b09": "佛。以力等是真實究竟義故。已所求故。二",
    "T35n1735_035:0770b10": "復作下明願有十一句。前七自德。後四攝",
    "T35n1735_035:0770b11": "化。前中此云殊勝。論經名大餘名並同。首",
    "T35n1735_035:0770b12": "唯是總。謂大菩提位尊高故。妙等唯別。勝大",
    "T35n1735_035:0770b13": "亦總亦別故。首有二種。一勝首光明功德故。",
    "T35n1735_035:0770b14": "二殊勝首獨無二故。勝亦二種。一妙智自在",
    "T35n1735_035:0770b15": "勝故。二微妙。離一切煩惱自在勝故。殊勝",
    "T35n1735_035:0770b16": "亦二。一上無與等故。二無上無能過故。後",
    "T35n1735_035:0770b17": "四中。初一約教。謂導者於阿含中分別法",
    "T35n1735_035:0770b18": "義正說故。餘三顯證。將者令他得證義。滅",
    "T35n1735_035:0770b19": "諸煩惱故。此約斷德。後二約智。前因後果。",
    "T35n1735_035:0770b20": "師者教令入正道故。後句以大菩提而教",
    "T35n1735_035:0770b21": "化故。第二出家果中二。初捨俗出家。後既",
    "T35n1735_035:0770b22": "出家下修行剋證。禪定勝業有二。一者三昧",
    "T35n1735_035:0770b23": "勝即勝定體。二三昧所作勝。謂因三昧得",
    "T35n1735_035:0770b24": "見佛等。有十一句。明其二利分為三對。初",
    "T35n1735_035:0770b25": "六句橫論二利。初二自利。一見百佛者。十",
    "T35n1735_035:0770b26": "方各十他受用身。瑜伽住品。能於種種國土",
    "T35n1735_035:0770b27": "見百如來。寄位顯百。理實如前見多佛也。",
    "T35n1735_035:0770b28": "二知神力。論意取神力所加說法菩薩。於",
    "T35n1735_035:0770b29": "上二處修習智慧。次四利他。初一有信機",
    "T35n1735_035:0770c01": "者動剎現通。次三有悟機者。往剎光照正",
    "T35n1735_035:0770c02": "授以法。次有二句&#x7AEA;論二利。一自攝勝生。",
    "T35n1735_035:0770c03": "瑜伽云。若欲留命能住百劫。二三明窮照",
    "T35n1735_035:0770c04": "示物善惡。後三句。一對明二利速疾。一為",
    "T35n1735_035:0770c05": "增長自智。思惟種種法門。二分身速疾作多",
    "T35n1735_035:0770c06": "利益故。第四願智果。正願久積以智內證",
    "T35n1735_035:0770c07": "故。其自在示現難可窮究。則顯上來百數",
    "T35n1735_035:0770c08": "彰地階差非定爾也。今行合法界。是圓融",
    "T35n1735_035:0770c09": "實德故云過此。論後結云。略說諸地各有因",
    "T35n1735_035:0770c10": "體果相者。以此地中相及得果。類後九地",
    "T35n1735_035:0770c11": "也。因即是相體即是得果。名不殊應知。此",
    "T35n1735_035:0770c12": "三通於下九。所以於此結者。顯上廣說不",
    "T35n1735_035:0770c13": "出此故。第二應頌四十六偈半分為二別。",
    "T35n1735_035:0770c14": "初正頌前後二結說。前中分四。初十一偈",
    "T35n1735_035:0770c15": "頌初住分。於中四。初一頌半依何身。次四",
    "T35n1735_035:0770c16": "頌半為何義。次二頌以何因。後三頌有何",
    "T35n1735_035:0770c17": "相。第二五偈頌釋名分。初二偈半頌喜相。",
    "T35n1735_035:0770c18": "餘頌喜因。於中先半偈頌念當得。後二頌",
    "T35n1735_035:0770c19": "念現得。第三有六頌。頌安住地分。初五句",
    "T35n1735_035:0770c20": "頌信心成就。次七句頌修行成就。後三偈",
    "T35n1735_035:0770c21": "頌迴向成就。第四恒起下二十二偈半。頌校",
    "T35n1735_035:0770c22": "量勝分。於中三。初六頌半頌願校量。次六",
    "T35n1735_035:0770c23": "頌行校量。後十頌果校量。於中初二調柔",
    "T35n1735_035:0770c24": "果。次二發趣果。次五頌半攝報果。後半偈",
    "T35n1735_035:0770c25": "頌願智果。結說可知。初地竟(從此已下入第三十五經)第二",
    "T35n1735_035:0770c26": "離垢地。所以來者。論云如是已證正位。依",
    "T35n1735_035:0770c27": "出世間道因清淨戒。說第二菩薩離垢地。言",
    "T35n1735_035:0770c28": "正位者。即初地見道是出世間。依此修於",
    "T35n1735_035:0770c29": "三學。戒最在初故先來也。前地雖證真。有",
    "T35n1735_035:0771a01": "戒未能無誤。又以十度明義。前施此戒",
    "T35n1735_035:0771a02": "故次明之。下之八地依十度。次以辨來意",
    "T35n1735_035:0771a03": "準此可知。言離垢者。慈氏云。由極遠離",
    "T35n1735_035:0771a04": "犯戒垢故。謂性戒成就。非如初地思擇護",
    "T35n1735_035:0771a05": "戒。唯識亦云具淨尸羅。遠離微細毀犯煩",
    "T35n1735_035:0771a06": "惱垢故。十住毘婆沙。雖云行十善道。離諸",
    "T35n1735_035:0771a07": "垢故亦不異戒。瑜伽亦名增上戒住故。此",
    "T35n1735_035:0771a08": "地中斷邪行障。證最勝真如。皆約戒明。言",
    "T35n1735_035:0771a09": "邪行障者。謂所知障中俱生一分。及彼所起",
    "T35n1735_035:0771a10": "誤犯三業。能障二地。由斯二地說斷二愚",
    "T35n1735_035:0771a11": "及彼&#x9E81;重。一微細誤犯愚。即上俱生一分此",
    "T35n1735_035:0771a12": "能起業。二種種業趣愚。即彼所起誤犯三",
    "T35n1735_035:0771a13": "業。言最勝者。謂此真如具無邊德於一切",
    "T35n1735_035:0771a14": "法最為勝故。此亦由翻破戒之失。為無邊",
    "T35n1735_035:0771a15": "德。是以成於戒行。得於最勝無等菩提之",
    "T35n1735_035:0771a16": "果。並寄於戒顯地相別。雖經論文異。大旨",
    "T35n1735_035:0771a17": "不殊。次正釋文文分三分。初讚請分。二正",
    "T35n1735_035:0771a18": "說分。三重頌分。今初五頌分二。初三慶聞",
    "T35n1735_035:0771a19": "初地。後二請說二地。今初。前二經家敘其三",
    "T35n1735_035:0771a20": "業慶喜。後一發言申讚。然此慶聞亦屬前地。",
    "T35n1735_035:0771a21": "以領前請後故。皆判屬後。後二中亦初序",
    "T35n1735_035:0771a22": "後請。第二正說分中。先明地相。後彰地果。",
    "T35n1735_035:0771a23": "前中分二。一發起淨即是入心。二佛子菩薩",
    "T35n1735_035:0771a24": "住離垢下自體淨。即住地心。三聚無誤地中",
    "T35n1735_035:0771a25": "正行。名自體淨。直心趣彼名發起淨。今初",
    "T35n1735_035:0771a26": "發起中三。初結前標後。次何等下徵列十",
    "T35n1735_035:0771a27": "名。後菩薩以此下結行入位。今初標云深",
    "T35n1735_035:0771a28": "心者。深契理事故。論經云直心。而下列中",
    "T35n1735_035:0771a29": "總句同名直心。明知深直義一名異。論云十",
    "T35n1735_035:0771b01": "種直心者。依清淨戒直心性戒成就。隨所",
    "T35n1735_035:0771b02": "應作自然行故。謂發起淨中。順理事持是",
    "T35n1735_035:0771b03": "淨戒。直心則令自體淨中性戒成就。然性戒",
    "T35n1735_035:0771b04": "有二。一久積成性。二真如性中無破戒垢。",
    "T35n1735_035:0771b05": "今稱如持使得性成。故云成就。二徵列中。",
    "T35n1735_035:0771b06": "列有十句。初總餘別。總云直心者。瑜伽云。",
    "T35n1735_035:0771b07": "於一切師長尊重福田。不行虛誑意樂。此",
    "T35n1735_035:0771b08": "約隨相別釋。今論主為順一乘緣起義故。",
    "T35n1735_035:0771b09": "分為總別。別皆成總。則令總中具於別義。",
    "T35n1735_035:0771b10": "故不別釋總句。別中初四律儀。次三攝善。",
    "T35n1735_035:0771b11": "後二饒益。一者柔軟直心。共喜樂意持戒故。",
    "T35n1735_035:0771b12": "故瑜伽云。於同法菩薩忍辱柔和易可共",
    "T35n1735_035:0771b13": "住。二堪能者。有自在力性善持戒。煩惱魔",
    "T35n1735_035:0771b14": "事不能動轉。難持能持故。所以鵝珠草繫",
    "T35n1735_035:0771b15": "盡命無違。三守護根門不誤犯戒。如良",
    "T35n1735_035:0771b16": "慧馬性自調伏。以於諸行深見過故。四寂",
    "T35n1735_035:0771b17": "靜者。論云調伏柔軟不生高心故。則似不",
    "T35n1735_035:0771b18": "恃。前三所持是事寂靜。瑜伽云。於大涅槃",
    "T35n1735_035:0771b19": "深見勝利者。斯即稱理寂靜。五純善者。謂",
    "T35n1735_035:0771b20": "純修妙善菩提分法。能忍諸惱如真金故。",
    "T35n1735_035:0771b21": "六不雜者。論云所得功德不生厭足依清",
    "T35n1735_035:0771b22": "淨戒更求勝戒樂寂靜故。謂雖得前句妙",
    "T35n1735_035:0771b23": "善。而不厭則不雜懈怠。樂於寂靜則不",
    "T35n1735_035:0771b24": "雜事亂。身心俱寂即是勝戒。七諸有勢力",
    "T35n1735_035:0771b25": "棄而不顧。不似難陀為欲持戒。八大悲",
    "T35n1735_035:0771b26": "為物不斷有願為廣。九大智隨有而無染。",
    "T35n1735_035:0771b27": "故能作有情一切義利。第三結行人位。由",
    "T35n1735_035:0771b28": "上十心。成於上品極圓滿故。入斯戒住。第",
    "T35n1735_035:0771b29": "二自體淨中明三聚淨戒。即分為三。初律儀",
    "T35n1735_035:0771c01": "淨。論云離淨。謂離殺等故。此約隨戒亦",
    "T35n1735_035:0771c02": "名正受淨。此約初受。二攝善法戒。三攝眾",
    "T35n1735_035:0771c03": "生戒。此三聚戒攝前三位。初攝治地住。次",
    "T35n1735_035:0771c04": "攝饒益行。思彼眾生墮惡等故。後攝不壞",
    "T35n1735_035:0771c05": "迴向。謂有智願等。於法寶等皆不壞故。律",
    "T35n1735_035:0771c06": "儀。通於止作。攝善唯約善行。前二通於自",
    "T35n1735_035:0771c07": "利。後一唯約益物。又初律儀中。雖有善行",
    "T35n1735_035:0771c08": "而施忍等不行非過故。攝善中無所不行。",
    "T35n1735_035:0771c09": "若爾今經前二同離殺等二相寧分。古釋有",
    "T35n1735_035:0771c10": "二義。一同體義分。約離過義邊說為律儀。",
    "T35n1735_035:0771c11": "順理能益判為攝善。二者隱顯相成。律儀中",
    "T35n1735_035:0771c12": "有止作。因離果離是其止行。對治離者是其",
    "T35n1735_035:0771c13": "作行。舉作助止說為律儀。攝善戒中亦有",
    "T35n1735_035:0771c14": "止作。以止助作說為攝善。今更一釋。此中",
    "T35n1735_035:0771c15": "唯約自修正行。下攝善中亦令他修。則攝",
    "T35n1735_035:0771c16": "二利之善。及悲智之善。又此唯己分之善。下",
    "T35n1735_035:0771c17": "攝善中上修佛善。豈得同耶。今初律儀分",
    "T35n1735_035:0771c18": "三。初標所依。謂離垢地戒增上故。二性自",
    "T35n1735_035:0771c19": "已下正顯戒相。三佛子至如是下結成增上。",
    "T35n1735_035:0771c20": "二中有十善業道。即為十段。今初離殺分",
    "T35n1735_035:0771c21": "二。初總明。後不畜下別顯。今初性自遠離。文",
    "T35n1735_035:0771c22": "屬殺生義該下九。謂自性成就十善業道。",
    "T35n1735_035:0771c23": "即自性戒。然離有三種。一要期離。謂諸凡",
    "T35n1735_035:0771c24": "夫。二方便離。所謂二乘。三自體離。謂諸菩",
    "T35n1735_035:0771c25": "薩。契窮實性自體無染。然諸菩薩同修自",
    "T35n1735_035:0771c26": "體。而復有四。一離現行。所謂地前。二除種",
    "T35n1735_035:0771c27": "子即是初地。三除誤犯。四顯性淨。此二當",
    "T35n1735_035:0771c28": "於此地。然性淨難彰寄除殺等。以顯彼淨。",
    "T35n1735_035:0771c29": "此通餘教。若依此經地體懸絕寄顯地勝。",
    "T35n1735_035:0772a01": "豈可地前位位皆深。今居地上方行十善。",
    "T35n1735_035:0772a02": "二別顯中有三種離。一因離。謂離殺因緣。",
    "T35n1735_035:0772a03": "二於一切下對治離。謂離殺法。三是菩薩下",
    "T35n1735_035:0772a04": "果行離。即離殺業。今初因離。復有二種。一",
    "T35n1735_035:0772a05": "離受畜因。謂不畜刀杖。此雖是緣從通名",
    "T35n1735_035:0772a06": "因。略舉此二。餘&#x546A;藥等皆是此因。二不懷",
    "T35n1735_035:0772a07": "下明離起因。此正是因。因即三毒不懷怨恨",
    "T35n1735_035:0772a08": "明離瞋因。殺父害母亦不加報。次有漸下",
    "T35n1735_035:0772a09": "明離貪因。貪有二種。一為貪財利故造諸",
    "T35n1735_035:0772a10": "惡業。乃至沒命心無恥悔。今有慚愧故能",
    "T35n1735_035:0772a11": "離之。二為貪眾生捕養籠繫。令生苦惱。",
    "T35n1735_035:0772a12": "今有愍傷之仁。恕己為喻便能離之。然起殺",
    "T35n1735_035:0772a13": "之癡必是邪見。邪見難遣非對治不離。是故",
    "T35n1735_035:0772a14": "論主就對治中。明離於癡。此略不說。二對",
    "T35n1735_035:0772a15": "治離中亦有二種。一生利益心。是與眾生",
    "T35n1735_035:0772a16": "世出世間二種樂因。二生慈念心。謂念眾生",
    "T35n1735_035:0772a17": "得人天涅槃之果。既於如是因果不顛倒",
    "T35n1735_035:0772a18": "求。則離愚癡心。起於殺因殺生祭祠等。此",
    "T35n1735_035:0772a19": "中慈益約能對治即名為離。不同前後殺因",
    "T35n1735_035:0772a20": "殺果而為所離。若爾前有仁恕。故離起貪因。",
    "T35n1735_035:0772a21": "仁恕之心豈非能治。前約本有仁等不起貪",
    "T35n1735_035:0772a22": "等。非是發起仁恕之心。今約於物發生慈",
    "T35n1735_035:0772a23": "益之心。以為能治故不同也。三果行離者。",
    "T35n1735_035:0772a24": "攬因成殺名業為果。今不正殺故名果",
    "T35n1735_035:0772a25": "離。於中亦二。一微細。謂心念害。二&#x9E81;重謂",
    "T35n1735_035:0772a26": "身行害。今經以細況&#x9E81;。&#x9E81;中成殺有五因",
    "T35n1735_035:0772a27": "緣。一身謂於他故。他是所殺之體。故名為",
    "T35n1735_035:0772a28": "身。此揀自身二事。謂眾生故。此揀非情。",
    "T35n1735_035:0772a29": "三想謂起眾生想揀作瓦木等想。四行謂",
    "T35n1735_035:0772b01": "故以重意。重意是思故名為行。此揀錯誤。",
    "T35n1735_035:0772b02": "五體謂身行加害斷命落究竟。正是殺業。故",
    "T35n1735_035:0772b03": "名為體。則揀前四以為方便。然雜集瑜伽。",
    "T35n1735_035:0772b04": "緣皆有五而合初二為事。復加煩惱。今",
    "T35n1735_035:0772b05": "以煩惱是前起因。故不重明。又境想輕重",
    "T35n1735_035:0772b06": "等非此全要。故略不明。第二離盜亦初句",
    "T35n1735_035:0772b07": "總。非理損財不與而取。故名為盜。別中亦",
    "T35n1735_035:0772b08": "三。一因離。二於他下對治離。三若物下果行",
    "T35n1735_035:0772b09": "離。因中止謂少欲。足謂知足。自之所有尚生",
    "T35n1735_035:0772b10": "止足。故無盜因。然止足有二義。一內心止",
    "T35n1735_035:0772b11": "足。即離起因。若廉貞之士。渴死不飲盜泉。",
    "T35n1735_035:0772b12": "二此地具無盡財。故離受畜因。然殺中殺",
    "T35n1735_035:0772b13": "具畜則為因。婬盜妻財以不足為因。二對",
    "T35n1735_035:0772b14": "治離中。由發起慈心恕己為喻。則於自",
    "T35n1735_035:0772b15": "資財尚捨而安彼。豈侵損他。然他有二。一",
    "T35n1735_035:0772b16": "他人二他世。不盜則不損當來資生。三果",
    "T35n1735_035:0772b17": "行離中亦有&#x9E81;細。不取草葉為細。餘資生",
    "T35n1735_035:0772b18": "為&#x9E81;。而文通為五緣。一者身。謂若物屬他。",
    "T35n1735_035:0772b19": "此揀於自。是他物體故名為身。二事。經闕",
    "T35n1735_035:0772b20": "此句。論經云他所用事。三想。謂起他物想。",
    "T35n1735_035:0772b21": "四行。謂翻終不盜心。五體謂舉離本處。乃",
    "T35n1735_035:0772b22": "至下是以細況&#x9E81;。殺婬於他正報成業。故",
    "T35n1735_035:0772b23": "以身心而分&#x9E81;細。盜戒雖通依正。但約損",
    "T35n1735_035:0772b24": "財。故唯就外物以論&#x9E81;細。又殺有多類",
    "T35n1735_035:0772b25": "唯人成重。故就&#x9E81;中方說具緣。盜易成犯",
    "T35n1735_035:0772b26": "故總明具緣。若&#x9E81;若細皆成盜體。第三離",
    "T35n1735_035:0772b27": "邪婬。乖禮曰邪染愛曰婬。別中亦三。一因",
    "T35n1735_035:0772b28": "離。謂自妻知足。此亦二意。一內心知足離",
    "T35n1735_035:0772b29": "於起因。二自足妻色。離受畜因故。晉譯論",
    "T35n1735_035:0772c01": "經皆云自足妻色。足妻乃由寄報輪王。相",
    "T35n1735_035:0772c02": "同世間故得示有。知足約心亦不妨梵",
    "T35n1735_035:0772c03": "行。二對治離。謂不求他妻。現在梵行淨",
    "T35n1735_035:0772c04": "故。不求未來妻色。他人之妻蓋不在言。",
    "T35n1735_035:0772c05": "三於他妻下明果行離。亦有&#x9E81;細。細約起",
    "T35n1735_035:0772c06": "心&#x9E81;約從事。而文分二。初舉邪境。後尚不",
    "T35n1735_035:0772c07": "下以細況&#x9E81;。初中邪境有三。一不正。二非",
    "T35n1735_035:0772c08": "時。三非處。非處一種在後況中。初不正中",
    "T35n1735_035:0772c09": "他守護女。此為總句。護有二種。一不共護。",
    "T35n1735_035:0772c10": "謂他妻妾唯夫護故。二者共護。謂親族媒定。",
    "T35n1735_035:0772c11": "親謂父母族即宗族。謂二親亡歿六親所護。",
    "T35n1735_035:0772c12": "夫亡子等所護。媒定謂已受禮聘。二非時",
    "T35n1735_035:0772c13": "者。即為法所護。然法有二。一王法。二佛法。",
    "T35n1735_035:0772c14": "佛法謂修梵行時。此復有二。一分謂八戒。",
    "T35n1735_035:0772c15": "二全謂具足等。然此非時準智論十五。及諸",
    "T35n1735_035:0772c16": "論中廣有其相。今之所列意在不起染心。",
    "T35n1735_035:0772c17": "故於自妻不委其事。二以細況&#x9E81;中有二",
    "T35n1735_035:0772c18": "重況。一以染心況於正道從事。二以染心",
    "T35n1735_035:0772c19": "及正道。以況非道。非道即前非處。亦應以",
    "T35n1735_035:0772c20": "人況於餘類。以後後&#x9E81;鄙於前前故。以",
    "T35n1735_035:0772c21": "其婬境無想疑。故論主於此不約具緣。經",
    "T35n1735_035:0772c22": "文不言作他女想。約邪婬說。亦有想疑。",
    "T35n1735_035:0772c23": "為顯此中自妻正境亦定無犯。故不說也。",
    "T35n1735_035:0772c24": "第四離妄語違想背心名之為妄。別中分",
    "T35n1735_035:0772c25": "二。初對治離。後乃至下果行離。今初對治",
    "T35n1735_035:0772c26": "即是因離。不別明因。何者有二義故。一",
    "T35n1735_035:0772c27": "無外事故。謂無刀杖妻財之外事。故無受",
    "T35n1735_035:0772c28": "畜因。二無異因故。謂但用誑他。思心即妄",
    "T35n1735_035:0772c29": "語因。無別貪等以為異因。異因即起因故",
    "T35n1735_035:0773a01": "離彼誑心。即成實語實語即是誑心對治故。",
    "T35n1735_035:0773a02": "對治離即是因離。不同身三故。身三各具",
    "T35n1735_035:0773a03": "三離。口四唯二。意三唯一。文中言實語",
    "T35n1735_035:0773a04": "者。隨心想故。謂縱實不見而心謂見。而言",
    "T35n1735_035:0773a05": "見者亦名實語。真語者。審善思量如事真",
    "T35n1735_035:0773a06": "故。謂由心思與事相似。稱此而言。若唯稱",
    "T35n1735_035:0773a07": "事而不稱心。亦名妄語。故加善思量。言",
    "T35n1735_035:0773a08": "時語者。論云知時語不起自身他身衰惱",
    "T35n1735_035:0773a09": "事故。謂心事雖實而迴改見時。或令自他",
    "T35n1735_035:0773a10": "而有衰惱。今菩薩朝見言朝。暮見言暮。故",
    "T35n1735_035:0773a11": "曰知時。晉經名隨亦順時義。二果行離中。",
    "T35n1735_035:0773a12": "亦以細況&#x9E81;。夢中是細故犯是&#x9E81;。此言覆",
    "T35n1735_035:0773a13": "藏之語者。論經云不起覆見忍見。婆沙云。",
    "T35n1735_035:0773a14": "覆相妄語名為覆見。覆心妄語名為忍見。謂",
    "T35n1735_035:0773a15": "實見事心謂見言不見。此謂覆。己所見",
    "T35n1735_035:0773a16": "事相此翻真語。若實不見心生見想。誑言",
    "T35n1735_035:0773a17": "不見。於事雖實於見有違。名為忍見。忍",
    "T35n1735_035:0773a18": "&#x5374;己所見故此翻實語。夢中眼見但是智見。",
    "T35n1735_035:0773a19": "第五言不乖離名離兩舌。離兩舌事成能",
    "T35n1735_035:0773a20": "令離間。別中亦二。初對治離。後未破下果",
    "T35n1735_035:0773a21": "行離。對治離者。即不破壞行。此唯約心。",
    "T35n1735_035:0773a22": "果行離者通心及事。即是差別。今初心者。",
    "T35n1735_035:0773a23": "謂傳說者。必於心中憶持惡言。欲將破",
    "T35n1735_035:0773a24": "壞方成離間故。文云無離間心。論經云",
    "T35n1735_035:0773a25": "無破壞心。及為破彼。故等。而論云二種明",
    "T35n1735_035:0773a26": "心受。憶持者謂詐現親朋。如野干詐親師",
    "T35n1735_035:0773a27": "子等。又狎密成&#x758E;曰離間。親舊成冤曰惱",
    "T35n1735_035:0773a28": "害。二果行離。差別有三。謂身心業各有二",
    "T35n1735_035:0773a29": "義。身壞二義者。謂已破未破是離間體。故名",
    "T35n1735_035:0773b01": "為身。二不喜下明心壞二義。一隨喜他。二",
    "T35n1735_035:0773b02": "自心樂。三不作下業壞二義。謂若細若&#x9E81;。細",
    "T35n1735_035:0773b03": "則實有惡言。&#x9E81;則不實虛搆。正傳離間之",
    "T35n1735_035:0773b04": "言。故名為業。今菩薩並離故皆云不。第六",
    "T35n1735_035:0773b05": "言不&#x9E81;鄙名離惡口。別中分二。初果行離。",
    "T35n1735_035:0773b06": "後常作下對治離。前後諸業治望果行。非",
    "T35n1735_035:0773b07": "全次第。故先顯治。後能離果。今此歷別相",
    "T35n1735_035:0773b08": "對先舉果行。一時彰離。後說能治次第翻",
    "T35n1735_035:0773b09": "前。文義便故先明果行。今果行中先列所",
    "T35n1735_035:0773b10": "離。後明能離。今初有十七語句。各一義。而",
    "T35n1735_035:0773b11": "其論意展轉相釋。於中有二。前四一重總",
    "T35n1735_035:0773b12": "顯惡言體用。後十三語重顯前四。今初四",
    "T35n1735_035:0773b13": "語次第相釋。初一總明語體。次云何獨害。",
    "T35n1735_035:0773b14": "以&#x9E81;惡獷戾故。云何&#x9E81;獷苦他故。如何苦",
    "T35n1735_035:0773b15": "他令他瞋恨故。此之四語義一名異。後重",
    "T35n1735_035:0773b16": "顯中。初有四語總釋前四。於中初二明其",
    "T35n1735_035:0773b17": "語時。謂前四有對面不對面故。後二明前",
    "T35n1735_035:0773b18": "語體不出二類。一鄙惡謂不遜故。二庸賤",
    "T35n1735_035:0773b19": "常無教訓故。後九別釋上苦他令瞋為損",
    "T35n1735_035:0773b20": "之相。於中復二。初二明說前&#x9E81;鄙之言。自",
    "T35n1735_035:0773b21": "違於戒。何以違戒。以能苦他令他瞋故。云",
    "T35n1735_035:0773b22": "何苦他不喜聞故。云何令瞋聞不悅故。餘",
    "T35n1735_035:0773b23": "七語明自瞋忿心中發言。令他違戒起瞋",
    "T35n1735_035:0773b24": "生苦。初瞋忿語是自瞋語體。下能令他瞋。",
    "T35n1735_035:0773b25": "他瞋有二無饒益事。一初五語翻喜生瞋。",
    "T35n1735_035:0773b26": "謂聞而不愛如火燒心。憶時不樂故生怨",
    "T35n1735_035:0773b27": "結。熱惱者令心胸閉塞。二末後句違樂致",
    "T35n1735_035:0773b28": "苦。謂己有同意樂事自身失壞。令他失壞",
    "T35n1735_035:0773b29": "失壞相知之樂故。後如是下明能離可知。",
    "T35n1735_035:0773c01": "第二對治中有十種語。翻前諸語而小不",
    "T35n1735_035:0773c02": "次。謂潤澤翻苦他令瞋二語。柔軟翻毒害",
    "T35n1735_035:0773c03": "&#x9E81;獷。其現前不現前無別體故不翻。悅意",
    "T35n1735_035:0773c04": "語翻上瞋忿。謂和悅意中而發言故。樂聞",
    "T35n1735_035:0773c05": "喜悅翻不樂不悅。上說&#x9E81;鄙故不悅樂。今",
    "T35n1735_035:0773c06": "說順人天故生悅樂。又悅意下三語展轉相",
    "T35n1735_035:0773c07": "釋。善入人心翻如火燒。心熱惱怨結。上以",
    "T35n1735_035:0773c08": "忿心發言。故如火燒等。今以言順涅槃",
    "T35n1735_035:0773c09": "故。令善入人心。風雅典則&#x5374;翻上鄙惡庸",
    "T35n1735_035:0773c10": "賤。前則街巷陋音。今則言含經史。故愛樂",
    "T35n1735_035:0773c11": "悅樂。翻不可愛樂生三昧故。身心踊悅。翻",
    "T35n1735_035:0773c12": "壞自身他身生親善故。第七言辭不正故",
    "T35n1735_035:0773c13": "云綺語。其猶綺文總離可知。別中亦二。先",
    "T35n1735_035:0773c14": "對治後果行。前中八語初一為總。故下結",
    "T35n1735_035:0773c15": "云戲笑尚恒思審。是以菩薩常樂。三思而後",
    "T35n1735_035:0773c16": "言。則無散亂矣。下七語別。時之一字亦總",
    "T35n1735_035:0773c17": "亦別。總者上言思審者。謂思合其時語默",
    "T35n1735_035:0773c18": "得中也云何為時。謂彼此無損自他成益",
    "T35n1735_035:0773c19": "時故。論云善知言說時。依彼此語故時語",
    "T35n1735_035:0773c20": "有幾。略說有三。一教化時語。謂見非善眾",
    "T35n1735_035:0773c21": "生。勸發生信。令捨惡就善即時字別義。次",
    "T35n1735_035:0773c22": "二教授時語。令其憶念實語者。不顛倒",
    "T35n1735_035:0773c23": "故。謂學承有本轉相教誨。後二釋上云何",
    "T35n1735_035:0773c24": "不倒。以言含於義故稱行法故。後三教誡",
    "T35n1735_035:0773c25": "時語。令其修行。地持教誡差別有五。一制",
    "T35n1735_035:0773c26": "二聽。三舉四折伏。五令喜。今三句攝之。一",
    "T35n1735_035:0773c27": "謂有罪者制無罪者聽。為順道理。二於制",
    "T35n1735_035:0773c28": "聽有缺如法舉之。數數毀犯折伏與念云",
    "T35n1735_035:0773c29": "巧調伏。三有實德者稱揚令喜。故云決定。",
    "T35n1735_035:0774a01": "又此一句總結上四。謂若制若聽若舉若折。",
    "T35n1735_035:0774a02": "皆須適時。二是菩薩下。果行離中亦以輕",
    "T35n1735_035:0774a03": "況重。第八離貪。此下意三但有對治。以貪",
    "T35n1735_035:0774a04": "等是業有之本。更無所依故非果行。以非",
    "T35n1735_035:0774a05": "果故不可對之更立異因故。但有其一。",
    "T35n1735_035:0774a06": "今初離貪。謂離求欲心。別中有三。一事二",
    "T35n1735_035:0774a07": "體。三差別。於他財物。是事他所攝故。此揀",
    "T35n1735_035:0774a08": "於己。他攝有二。一己現攝用。二己雖不在",
    "T35n1735_035:0774a09": "作攝護想。二他所資用是體。謂所貪物體。然",
    "T35n1735_035:0774a10": "用含二義。一所用事。謂金等。二資用事謂",
    "T35n1735_035:0774a11": "飲食等。三不生貪下明差別。正顯能治。一",
    "T35n1735_035:0774a12": "始欲名求。即他物想。二希得屬己為願。即",
    "T35n1735_035:0774a13": "是樂欲。三終起奪想為貪。此即方便及究竟。",
    "T35n1735_035:0774a14": "并前他物。即是五緣故。意三中要具五緣。若",
    "T35n1735_035:0774a15": "闕究竟但名煩惱。今皆性離故。以不不之。",
    "T35n1735_035:0774a16": "第九離於忿怒含毒。故名離瞋。別中有三。",
    "T35n1735_035:0774a17": "一別顯能治。二永捨下總顯所治。三常思",
    "T35n1735_035:0774a18": "下類通治益。今初為六種眾生起六種治。",
    "T35n1735_035:0774a19": "論攝為五。一於冤生慈治於冤者。欲加",
    "T35n1735_035:0774a20": "苦故。二於惡行者生利益心。治當危苦",
    "T35n1735_035:0774a21": "故。三於貧及苦生哀愍歡喜二心。以此二",
    "T35n1735_035:0774a22": "心有通有別。通則可知故論合此。別則貧",
    "T35n1735_035:0774a23": "窮者愍之。憂苦者令其喜樂。四於樂眾生",
    "T35n1735_035:0774a24": "生和潤心。論名利潤。治彼染著無利潤故。",
    "T35n1735_035:0774a25": "五於發菩提心人起攝受心。攝令成故。",
    "T35n1735_035:0774a26": "二總離障中亦有六障。通障前六非一一",
    "T35n1735_035:0774a27": "別對。故云總也。於此六中。攝為三對初二",
    "T35n1735_035:0774a28": "己對他用辨冤親。生怨故瞋。敗親故恨。怨",
    "T35n1735_035:0774a29": "則未生已生令其生長。親則未生已生令不",
    "T35n1735_035:0774b01": "生長。次二唯約唯已善不善法。以明生長。",
    "T35n1735_035:0774b02": "障善名怨增惡名害。皆有已生未生。後",
    "T35n1735_035:0774b03": "二唯就於他愛不愛事。明其生長。忌勝名",
    "T35n1735_035:0774b04": "熱。謂見他愛事苦他名惱。謂見他不愛",
    "T35n1735_035:0774b05": "事。皆有已生未生等。瑜伽云。瞋恚方便究",
    "T35n1735_035:0774b06": "竟者謂於損害事期心決定。正能成業。今",
    "T35n1735_035:0774b07": "並不行故。上云永離。三類通治益者。謂前",
    "T35n1735_035:0774b08": "所說者亦常思慈祐。第十離於乖理推求。",
    "T35n1735_035:0774b09": "不言性離者蓋文略耳。別中治七種邪見。",
    "T35n1735_035:0774b10": "一住正道者治異乘見。小乘對大非正道",
    "T35n1735_035:0774b11": "故。二不行占卜。治虛妄分別見即是邪見。",
    "T35n1735_035:0774b12": "夫吉凶悔吝由愛惡生。故云虛妄。三不取",
    "T35n1735_035:0774b13": "惡戒治於戒取。四心見正直治於見取。五",
    "T35n1735_035:0774b14": "無誑者。治覆藏見。六無諂治詐現不實見。",
    "T35n1735_035:0774b15": "七於佛下治非清淨見。此所治七見。釋有二",
    "T35n1735_035:0774b16": "門。一約行二約人。約行中。初一願邪願小",
    "T35n1735_035:0774b17": "乘故。次三解邪。顛倒見故。然邪見惡戒唯",
    "T35n1735_035:0774b18": "是外邪。見取一種通於內邪。謂學大乘者。",
    "T35n1735_035:0774b19": "執語成見故。次二行邪。藏非詐善故。後一",
    "T35n1735_035:0774b20": "信邪。信世間故。又於三寶決不信故。故",
    "T35n1735_035:0774b21": "瑜伽邪見方便究竟者。誹謗決定故。二約人",
    "T35n1735_035:0774b22": "者。初四是邪梵行求眾生。於中初一同法小",
    "T35n1735_035:0774b23": "乘。後三外道。次二是欲求。後一有求。今性",
    "T35n1735_035:0774b24": "不求名離邪見。第三佛子下結成增上者。",
    "T35n1735_035:0774b25": "此有三義一遍護十善即不闕義。二常無",
    "T35n1735_035:0774b26": "間即清淨義。誤犯之垢不起間故。三常無",
    "T35n1735_035:0774b27": "斷即常護義。具斯三義得增上戒名。第二",
    "T35n1735_035:0774b28": "復作是念下攝善法戒。謂非唯律儀不闕不",
    "T35n1735_035:0774b29": "斷。常攝善法亦無斷闕。文中分三。初略",
    "T35n1735_035:0774c01": "觀不善起攝善行。次佛子下廣觀障治起",
    "T35n1735_035:0774c02": "攝善行。三如是方便下總結勸修。今初分",
    "T35n1735_035:0774c03": "二。先明觀智。後是故下明起願行。今初墮",
    "T35n1735_035:0774c04": "惡道者。有三種義。一者乘惡行往故。此即",
    "T35n1735_035:0774c05": "集因。經云皆以十不善業。二者依止自身",
    "T35n1735_035:0774c06": "能生苦惱。此即能墮一切眾生。三常墮種",
    "T35n1735_035:0774c07": "種苦相處。斯即所墮惡趣。上二皆苦果。業者",
    "T35n1735_035:0774c08": "因義。道者通到義。既要用不善方墮惡道。",
    "T35n1735_035:0774c09": "則非無因所用。唯是不善。故非邪因。後起",
    "T35n1735_035:0774c10": "願行者。由念眾生惡因果故。便起大悲要",
    "T35n1735_035:0774c11": "心二利。於中先正修二利。後何以下徵以",
    "T35n1735_035:0774c12": "反釋。第二廣觀障治明攝善法中。謂觀五",
    "T35n1735_035:0774c13": "重善法。於上上清淨佛善起增上心。求學",
    "T35n1735_035:0774c14": "修行攝善法戒清淨行故。若直就經文亦",
    "T35n1735_035:0774c15": "分二別。先明觀智。後是故下要心攝善。今",
    "T35n1735_035:0774c16": "論將後段攝屬佛善故。且分為二。先觀不",
    "T35n1735_035:0774c17": "善唯是所治。後十善業下觀於善法。通能",
    "T35n1735_035:0774c18": "所治。今初具有苦集。此中為明攝善故。略",
    "T35n1735_035:0774c19": "示其惡。既果舉三塗。則顯因亦三品。如後",
    "T35n1735_035:0774c20": "攝眾生戒經文自具。後攝觀十善具諸法",
    "T35n1735_035:0774c21": "門。然通相而辨。善皆能治。以順理益物正",
    "T35n1735_035:0774c22": "反惡故。若隨相分人天之善。猶為所治是",
    "T35n1735_035:0774c23": "苦集故。文分五重。今初人天十善。以人天",
    "T35n1735_035:0774c24": "是世間之善故不分之。實則亦具三品。謂",
    "T35n1735_035:0774c25": "人善為下欲天為中。色無色界為上。言三",
    "T35n1735_035:0774c26": "品者。或由三時之心。或約境有勝劣。或",
    "T35n1735_035:0774c27": "心有輕重。或自作教他等。細論其義多品",
    "T35n1735_035:0774c28": "不同。略言三五耳。為不善者反此可知。",
    "T35n1735_035:0774c29": "瑜伽六十廣顯差別。第二又此下辨聲聞善",
    "T35n1735_035:0775a01": "下。三乘中各有三段。初標所修善同。次顯",
    "T35n1735_035:0775a02": "所用功異。後結成自乘。今聲聞中。以智慧",
    "T35n1735_035:0775a03": "下明所用異。於中初句對前彰勝。以實相",
    "T35n1735_035:0775a04": "智修。不同人天無智善故。通觀上來善惡",
    "T35n1735_035:0775a05": "因果。皆是苦集所觀境故。次心陜劣下對後",
    "T35n1735_035:0775a06": "顯劣。有五種相。一因集由集小因故。心",
    "T35n1735_035:0775a07": "陜劣陜謂修行少善。劣謂但能自利。二畏苦",
    "T35n1735_035:0775a08": "即怖三界故。三捨心即闕大悲。捨眾生故。",
    "T35n1735_035:0775a09": "上三唯劣菩薩。下二兼劣緣覺。四依止。即",
    "T35n1735_035:0775a10": "經從他。謂必藉師教故。五觀即聞聲解了。謂",
    "T35n1735_035:0775a11": "聞人無我法聲心通達故。三成聲聞乘。結",
    "T35n1735_035:0775a12": "成自乘。然能治十善及與智慧。即是道諦惡",
    "T35n1735_035:0775a13": "因果滅。善因果中使滅名為滅諦。成聲聞",
    "T35n1735_035:0775a14": "乘義舍道滅。第三緣覺善所用異中。初句",
    "T35n1735_035:0775a15": "總明。以能修習名修清淨。未能圓修不",
    "T35n1735_035:0775a16": "名具足。次不從下別顯有三種相。一自覺",
    "T35n1735_035:0775a17": "謂異聲聞。不從他聞顯依止勝。二大悲下。",
    "T35n1735_035:0775a18": "不能說法大悲不具。無心起說方便不具。",
    "T35n1735_035:0775a19": "力不堪說。若有利物多但現通。此劣菩薩。",
    "T35n1735_035:0775a20": "三悟解已下即觀少境界。少有二義。一對",
    "T35n1735_035:0775a21": "前顯勝。以是利根。但觀苦集。便悟甚深",
    "T35n1735_035:0775a22": "之觀。勝於聲聞。二對後彰劣。但觀人無我",
    "T35n1735_035:0775a23": "法。不同菩薩求佛大智等故。上之二乘。廣",
    "T35n1735_035:0775a24": "如瑜伽本地中說。第四菩薩十善所用異中。",
    "T35n1735_035:0775a25": "有四種相。一因集二用。三彼力四地。四中",
    "T35n1735_035:0775a26": "初一行因。次二行相。後一行位。言因集者。",
    "T35n1735_035:0775a27": "宿習善根依之起行。此又三義。一依一切",
    "T35n1735_035:0775a28": "善根起行故。即修治清淨具足。具足即一切",
    "T35n1735_035:0775a29": "善義。今經闕此二字。則不能異上辟支。此",
    "T35n1735_035:0775b01": "明自利。二心廣者即利他心三無量者即大",
    "T35n1735_035:0775b02": "乘心。是二利行體。二具足悲愍是菩薩用。三",
    "T35n1735_035:0775b03": "方便所攝。即以四攝攝生。是彼悲力。四發",
    "T35n1735_035:0775b04": "生下皆顯地義。地雖有十。就三祇滿處略",
    "T35n1735_035:0775b05": "舉三地。以攝餘七。一發生大願。即淨深心",
    "T35n1735_035:0775b06": "初地。二不捨眾生。即不退轉地。雖得寂",
    "T35n1735_035:0775b07": "滅不捨眾生。即八地。三希求佛智等。即",
    "T35n1735_035:0775b08": "受大位地。是第十地。此有三句。一觀求行",
    "T35n1735_035:0775b09": "證智度滿故。二盡淨諸地障故。三盡淨諸",
    "T35n1735_035:0775b10": "度蔽故。三成菩薩廣大行。結成自乘。第五",
    "T35n1735_035:0775b11": "佛善。上上是總。一切下別有四種義。顯上",
    "T35n1735_035:0775b12": "上事。前三屬佛。後一菩薩思齊。一者滅。謂",
    "T35n1735_035:0775b13": "不善業道共習氣滅故。種智清淨。二者捨。謂",
    "T35n1735_035:0775b14": "乃至證十力無畏不共之法。捨二乘故。三",
    "T35n1735_035:0775b15": "者方便。謂於菩薩乘一切佛法。皆善巧成",
    "T35n1735_035:0775b16": "就故。四菩薩求無厭足。故云是故我今等行",
    "T35n1735_035:0775b17": "十善。上雖列五重十善。凡小但將化物。非",
    "T35n1735_035:0775b18": "己所行。菩薩十善先已安住故。唯要心等",
    "T35n1735_035:0775b19": "行佛善。佛善望己是餘殘未修。一切智中自",
    "T35n1735_035:0775b20": "在純熟方為具足。亦滅習氣故云清淨。結",
    "T35n1735_035:0775b21": "勸可知。第三佛子十不善業道下。利益眾生",
    "T35n1735_035:0775b22": "戒。文分為二。初廣明攝生。後佛子菩薩如",
    "T35n1735_035:0775b23": "是護持於戒下。結成益生之戒。前中顯此",
    "T35n1735_035:0775b24": "戒增上有五種義。一者智。二者願。三行。四",
    "T35n1735_035:0775b25": "集。五集果。今初。謂善知眾生苦因果故。文",
    "T35n1735_035:0775b26": "分為三。初總明知因。二於中下別顯知果。",
    "T35n1735_035:0775b27": "三佛子下結成苦因。今初。總中果有三塗",
    "T35n1735_035:0775b28": "不同。因有三時階降。論名時差別。三時復",
    "T35n1735_035:0775b29": "二。一者約心。謂如殺生。欲殺正殺殺已。三",
    "T35n1735_035:0775c01": "時俱重。名為上者。隨一時輕為中者。三",
    "T35n1735_035:0775c02": "時俱輕為下者。二約時。謂少時多時盡壽",
    "T35n1735_035:0775c03": "作等。餘有三品。如上十善中說。復應於一",
    "T35n1735_035:0775c04": "一塗中各有三品等。然依正法念經。三塗",
    "T35n1735_035:0775c05": "各有邊正。正者為重邊者為輕。正鬼望邊",
    "T35n1735_035:0775c06": "畜。則餓鬼罪重故。雜集等鬼次於獄。若正",
    "T35n1735_035:0775c07": "畜望邊鬼。則畜生罪重故。今云下者餓鬼",
    "T35n1735_035:0775c08": "因。二別顯知果中。十不善中各有二果差",
    "T35n1735_035:0775c09": "別。一報果差別。所謂三塗異熟。二習氣果",
    "T35n1735_035:0775c10": "差別。即人中殘報。是正報之餘。經中若生",
    "T35n1735_035:0775c11": "人中得二種是。然雜集瑜伽等論。開習",
    "T35n1735_035:0775c12": "氣果以之為二。一約內報名等流果。即",
    "T35n1735_035:0775c13": "如經辨。二約外報感增上果。今經闕此。",
    "T35n1735_035:0775c14": "下依彼顯異熟報果。十惡攸同。今但解",
    "T35n1735_035:0775c15": "釋等流增上。然二等流多是前重後輕。輕即",
    "T35n1735_035:0775c16": "方便等流。重即正惡等流。十惡即分為十。初",
    "T35n1735_035:0775c17": "殺生中。殺令夭折不終天年。故得短命。即",
    "T35n1735_035:0775c18": "正惡等流。二未死受苦故獲多病。即方便等",
    "T35n1735_035:0775c19": "流。怖無精光。感外增上資具等物乏少光",
    "T35n1735_035:0775c20": "澤。二盜損彼財故獲貧窮。令其不得稱意",
    "T35n1735_035:0775c21": "受用故。共財不得自在。感外田苗霜雹損",
    "T35n1735_035:0775c22": "耗。三婬中令其妻不貞故。方便&#x8A43;誘故。婬",
    "T35n1735_035:0775c23": "之穢污感外臭惡塵坌。四妄語等流。又誹謗",
    "T35n1735_035:0775c24": "約違境。被誑約違心。言無實故。外感農作",
    "T35n1735_035:0775c25": "事業多不諧偶。五兩舌中令他離間故。親",
    "T35n1735_035:0775c26": "友成怨故。由出不平之言。外多險阻。六惡",
    "T35n1735_035:0775c27": "口中。語體惡故語用惡故。言恒有諍違惱",
    "T35n1735_035:0775c28": "他人。外感荊棘砂鹵等事。七綺語言無人受。",
    "T35n1735_035:0775c29": "機不領故語不明了。自綺錯故。以言綺故。",
    "T35n1735_035:0776a01": "外感果物不應其時。八貪欲中。已得不足",
    "T35n1735_035:0776a02": "故未得欲求故。貪則念念欲多。感外增上",
    "T35n1735_035:0776a03": "日日減少。九瞋恚中二種等流。似前輕後重。",
    "T35n1735_035:0776a04": "見其不可意故求彼長短。二惱害彼故。瞋",
    "T35n1735_035:0776a05": "不順物之情。外感增上其味辛苦。又多",
    "T35n1735_035:0776a06": "惡獸毒蟲。十邪見還生邪見之家。若水之",
    "T35n1735_035:0776a07": "流濕。心見不正故多諂曲。總由不正故。",
    "T35n1735_035:0776a08": "外感上妙華果。悉皆隱沒。似淨不淨似安",
    "T35n1735_035:0776a09": "不安。是以觀果知因應當除斷。三結成苦",
    "T35n1735_035:0776a10": "因。無邊苦聚由此生故。第二是故菩薩下",
    "T35n1735_035:0776a11": "明願。依智起願。願為眾生自修善故。但",
    "T35n1735_035:0776a12": "離惡因惡果自亡。願修善因善果自至。問",
    "T35n1735_035:0776a13": "惡名殺等離即不殺。不殺即善。離惡住善。",
    "T35n1735_035:0776a14": "二相寧分。答此有二意。一離殺。謂離作犯。",
    "T35n1735_035:0776a15": "住善。謂住止持。體則不殊。約持犯分二。",
    "T35n1735_035:0776a16": "作持止犯反此可知。二離惡但是惡止。住善",
    "T35n1735_035:0776a17": "兼於善行。具有止作二持。止如前釋。作義",
    "T35n1735_035:0776a18": "云何。前三聚初已略指陳。今當重釋。謂非",
    "T35n1735_035:0776a19": "唯不殺。護眾生命。如護己命。是第一善。守",
    "T35n1735_035:0776a20": "他財物如自己有。他妻亦然。實語軟語和",
    "T35n1735_035:0776a21": "合饒益。是語四善非直無貪。更能惠施。非",
    "T35n1735_035:0776a22": "唯不瞋慈悲和悅。何但無於邪見。乃成就正",
    "T35n1735_035:0776a23": "見。智慧深廣斯即作也。第三自住下明行依",
    "T35n1735_035:0776a24": "願。起行如誓修故。於中初依前願以起自",
    "T35n1735_035:0776a25": "行後亦勸下。依於自行正攝眾生。第四佛",
    "T35n1735_035:0776a26": "子下明集者。依增上悲念眾生故。生十種",
    "T35n1735_035:0776a27": "心。此十亦可俱通一切。論就別相為八",
    "T35n1735_035:0776a28": "種眾生。一於惡行眾生令住善行。故名利",
    "T35n1735_035:0776a29": "益。二為苦眾生令得安樂。三於怨憎眾",
    "T35n1735_035:0776b01": "生慈不加報。四於貧苦者悲欲拔之。五",
    "T35n1735_035:0776b02": "於樂眾生愍其放逸。六於外道攝令正信。",
    "T35n1735_035:0776b03": "七於同行者護令不退。八於攝一切菩提",
    "T35n1735_035:0776b04": "願眾生取如自己。以願同故。後之二心亦",
    "T35n1735_035:0776b05": "約此類。但後勝於前。九觀彼眾生乘大乘",
    "T35n1735_035:0776b06": "道。進趣之者敬之如師。十觀集具足功德",
    "T35n1735_035:0776b07": "者。敬如大師。第五作是念言下集果。依前",
    "T35n1735_035:0776b08": "悲心起勝上欲。欲拔濟故。文中救攝十類",
    "T35n1735_035:0776b09": "眾生。皆言又作。文各有二。先觀所化。後我",
    "T35n1735_035:0776b10": "當下。與濟拔心。前即所治。後即能治。前集",
    "T35n1735_035:0776b11": "之中欲顯差別。以其十心對八眾生。今十",
    "T35n1735_035:0776b12": "類中。一一生所容有如前十心救拔。十中",
    "T35n1735_035:0776b13": "初一解邪故。論云。依增上顛倒為首。餘九",
    "T35n1735_035:0776b14": "行邪。論開為三。初五化欲求眾生。求外五",
    "T35n1735_035:0776b15": "欲故。次二化有求眾生。求三有中正報之",
    "T35n1735_035:0776b16": "果故。後二化梵行。求眾生求出道故。通",
    "T35n1735_035:0776b17": "上為四。然此所化。但攝集中前六而闕後",
    "T35n1735_035:0776b18": "二者。以集者益物之心。起心義寬。乃至緣",
    "T35n1735_035:0776b19": "於具德生師仰故。今此正論救拔故。後二",
    "T35n1735_035:0776b20": "並非所救。縱其同行退轉須化。亦無大乘",
    "T35n1735_035:0776b21": "之外別有安處。可云拔出。今第一化顛倒",
    "T35n1735_035:0776b22": "眾生中。先所化中邪見為總。謂四顛倒。理",
    "T35n1735_035:0776b23": "外推求故名邪見。次惡慧惡欲此二是別。常",
    "T35n1735_035:0776b24": "樂二倒名為惡慧。專念分別方得行故。我",
    "T35n1735_035:0776b25": "淨二倒名為惡欲。不假專念即能行故。以",
    "T35n1735_035:0776b26": "性成故。由計我淨便欲名等。如涅槃說。",
    "T35n1735_035:0776b27": "後惡道稠林者。結其邪見為諸過因。惡道",
    "T35n1735_035:0776b28": "者非正道故。顯前顛倒為現行煩惱行處。",
    "T35n1735_035:0776b29": "稠林者亦為隨眠之因。後結能治中。住於",
    "T35n1735_035:0776c01": "正見。通翻上邪行。於實道翻惡道稠林。第",
    "T35n1735_035:0776c02": "二化欲求眾生中。五段分二。初三化現得",
    "T35n1735_035:0776c03": "五欲受用生過。後二化未得五欲追求時",
    "T35n1735_035:0776c04": "過。前中即分為三。一受不共財。二受無厭",
    "T35n1735_035:0776c05": "足財。三受貯積財。今初已得之物不與他",
    "T35n1735_035:0776c06": "共。於費用時生瞋過也。先明所治。互相破",
    "T35n1735_035:0776c07": "壞以為總句。破壞有二。一&#x9B2A;諍於言中。二",
    "T35n1735_035:0776c08": "對怨於心中。即分別彼我。瞋恨已下結其",
    "T35n1735_035:0776c09": "增長。由瞋恨故思念作報。身心惡行熾然",
    "T35n1735_035:0776c10": "不息。能治之中慈能治瞋。如來之慈乃名",
    "T35n1735_035:0776c11": "無上。二化受無厭財。眾生求時無厭以生",
    "T35n1735_035:0776c12": "貪過。初所治中有二。一貪取無厭明內心",
    "T35n1735_035:0776c13": "難滿。二唯求財利者。形於身口邪命自活。",
    "T35n1735_035:0776c14": "結上三業。後三業正命以為能治。三化受",
    "T35n1735_035:0776c15": "貯積財。積而不散順生三毒。增煩惱過。初",
    "T35n1735_035:0776c16": "所治中。染著生貪散用生瞋。若積而能散。",
    "T35n1735_035:0776c17": "何有貪瞋癡迷上二。言種種煩惱因之熾",
    "T35n1735_035:0776c18": "然者。直觀經意。因上三毒更生煩惱。若",
    "T35n1735_035:0776c19": "準論意。因貯積財。積財即是煩惱因體。云",
    "T35n1735_035:0776c20": "何熾然。謂寶翫受用。數為煩惱之所燒故。",
    "T35n1735_035:0776c21": "然癡有二過。一迷前二。亦復不知何者是",
    "T35n1735_035:0776c22": "火。云何為失。二無求出意故云不解出要。",
    "T35n1735_035:0776c23": "謂既迷火宅之為樂。寧有出心。後能治中。",
    "T35n1735_035:0776c24": "涅槃清涼煩惱火滅故。上三即起煩惱眾生。",
    "T35n1735_035:0776c25": "第二有二願化。未得五欲追求時過。即造",
    "T35n1735_035:0776c26": "業眾生。分二。初一明追求現報。造諸惡",
    "T35n1735_035:0776c27": "行。後一明追求後報。造有漏善業。今初。先",
    "T35n1735_035:0776c28": "所治中有四種過。一愚癡覆心過。於中愚癡",
    "T35n1735_035:0776c29": "是癡體。重闇是癡相。亦是癡過。餘皆癡過。",
    "T35n1735_035:0777a01": "一重闇者。迷現在苦不知是苦。二妄見者。",
    "T35n1735_035:0777a02": "於現下苦妄見樂故。如見空華。三厚瞙者。",
    "T35n1735_035:0777a03": "不見未來當受苦報。如眼厚瞙都無所見",
    "T35n1735_035:0777a04": "也。二入陰翳下增惡遠善過。初句增惡由",
    "T35n1735_035:0777a05": "迷異熟。愚順不善行增長結使。名入陰翳",
    "T35n1735_035:0777a06": "稠林。後失智慧光明者。此明遠善也。癡為",
    "T35n1735_035:0777a07": "善行障故。三行曠野險道。明受苦報過。生",
    "T35n1735_035:0777a08": "死長廣&#x9008;無所依。喻之曠野。多難障礙。復",
    "T35n1735_035:0777a09": "名險道。流轉稱行。四起諸惡見者。即無正",
    "T35n1735_035:0777a10": "對治過。論云。謂多作罪因。於臨終時見惡",
    "T35n1735_035:0777a11": "報相。心生悔見者。或悔先所修或起惡見。",
    "T35n1735_035:0777a12": "故名悔見。而不能集正對治。所以名過。後",
    "T35n1735_035:0777a13": "能治中。先得淨慧眼是體。此眼有二能。一",
    "T35n1735_035:0777a14": "見如實相。二由見實相即不隨他。具斯二",
    "T35n1735_035:0777a15": "義名真慧眼。以此二句總翻前過見。前皆",
    "T35n1735_035:0777a16": "實故。二化追求後報習善行者。隨順險道",
    "T35n1735_035:0777a17": "過。謂以迷出世勝義愚。造福不動業。求未",
    "T35n1735_035:0777a18": "來報。則常在險道。前所治中十句分三。初",
    "T35n1735_035:0777a19": "句自體謂即生死故。二將墜下障礙。謂在之",
    "T35n1735_035:0777a20": "難出故。三隨順下明失。謂住之失於出離",
    "T35n1735_035:0777a21": "善故。今初自體。謂由世間少善為根本故。",
    "T35n1735_035:0777a22": "則人天報危故名險道。二障礙者。皆險道中",
    "T35n1735_035:0777a23": "事。文有八句。迷於苦集道滅。如次各二。一",
    "T35n1735_035:0777a24": "明有苦。謂心雖求出而行順三塗。如臨",
    "T35n1735_035:0777a25": "深淵故云將墜。二入惡見網中。此明迷苦。",
    "T35n1735_035:0777a26": "於苦果中妄生樂想。為惡見網縈。如世險",
    "T35n1735_035:0777a27": "道葛藟交加。三為愚下迷於集因。謂為愚",
    "T35n1735_035:0777a28": "癡所覆。不知煩惱不覺業空。若加深林",
    "T35n1735_035:0777a29": "不見危險。四隨逐下明其造集。世寡正道",
    "T35n1735_035:0777b01": "學即隨邪。復起邪業為行顛倒行。如險路",
    "T35n1735_035:0777b02": "多岐。動入豺狼之徑。雖疲行不已欲進",
    "T35n1735_035:0777b03": "返迴。五譬如盲人。顯無道體無正慧眼。但",
    "T35n1735_035:0777b04": "得果貪著愛欲所盲。故法華云。著樂癡所",
    "T35n1735_035:0777b05": "盲。即斯義也。如無目涉險茫無所之。六",
    "T35n1735_035:0777b06": "無有導師者。明闕道緣。導師者謂佛菩薩。",
    "T35n1735_035:0777b07": "既離明導有二種失。一當生惡道。二今世",
    "T35n1735_035:0777b08": "後世。雖處人天放逸障見。故佛雖出世",
    "T35n1735_035:0777b09": "有不見聞。如盲無導師。若不陷深坑則",
    "T35n1735_035:0777b10": "坐而不進。七非出要道。謂為出要者。正迷",
    "T35n1735_035:0777b11": "於滅希求涅槃。而趣異處。謂於梵天乃",
    "T35n1735_035:0777b12": "至自在。依正之所以為涅槃。推斯邪解以",
    "T35n1735_035:0777b13": "為正見。如在險道以塞為通。八入魔等",
    "T35n1735_035:0777b14": "者。顯有滅障。五種妙欲是魔境界。貪著為",
    "T35n1735_035:0777b15": "入。六塵劫善謂之惡賊被牽為攝。三隨順",
    "T35n1735_035:0777b16": "下二句明失。初句依止怨。故失離惡法。後",
    "T35n1735_035:0777b17": "句遠善友。故失進善法。人法俱失。後能治",
    "T35n1735_035:0777b18": "中拔出險道。總離前惡住無畏城。是能離",
    "T35n1735_035:0777b19": "之處。若曠野遇城。眾難何畏。近對上文。",
    "T35n1735_035:0777b20": "若無知動念。則順魔心而遠佛意。寂照雙",
    "T35n1735_035:0777b21": "運即出險難。而入智城。上來化欲求竟。第",
    "T35n1735_035:0777b22": "三有二段化。有求眾生。初一道差別。謂五",
    "T35n1735_035:0777b23": "趣流轉。後一界差別。三界繫閉。今初先過。後",
    "T35n1735_035:0777b24": "治過中初句為總。入欲下別。總即沒在大",
    "T35n1735_035:0777b25": "河過。六道漂溺如彼大河。求有沒中所以",
    "T35n1735_035:0777b26": "是過。然總中含下別義。亦是賴耶瀑流七識",
    "T35n1735_035:0777b27": "波浪。別中彼大瀑水波浪有三種相。一自體",
    "T35n1735_035:0777b28": "漂流。謂五趣因果。二身見下為因起難。謂",
    "T35n1735_035:0777b29": "處之多害。三安六處下便成大失。失出離",
    "T35n1735_035:0777c01": "道。今初。自體有五種相。一深。二流。三名。四",
    "T35n1735_035:0777c02": "漂。五廣。但有其一。已為難度。況具斯五。漂",
    "T35n1735_035:0777c03": "沒何疑。一深者。即具足四流無量水故。為煩",
    "T35n1735_035:0777c04": "惱河。二生死洄澓者流也。上總四流煩惱因",
    "T35n1735_035:0777c05": "深故。此苦果常流無竭。上二即漂溺處。於此",
    "T35n1735_035:0777c06": "生死而漂溺故。三愛河漂轉者名也。前明四",
    "T35n1735_035:0777c07": "流。雖無惑不攝愛潤生死。由此漂溺偏受",
    "T35n1735_035:0777c08": "河名。如愚墮河愛即難出。四湍馳等者漂",
    "T35n1735_035:0777c09": "也。此有二義。一顯河急故云湍馳奔激。謂",
    "T35n1735_035:0777c10": "雖寶愛身欲令長久。而念念不住。是漂",
    "T35n1735_035:0777c11": "溺時。二由急故不能如實知其過失。亦復",
    "T35n1735_035:0777c12": "不見涅槃彼岸。故云不暇觀察。是為如此",
    "T35n1735_035:0777c13": "漂溺。五為欲覺等。隨逐者廣也。謂隨欲等",
    "T35n1735_035:0777c14": "覺遍覺五塵。故名為廣。依此漂溺。涅槃則",
    "T35n1735_035:0777c15": "以欲等以為毒蟲。第二起難有四。一者執。",
    "T35n1735_035:0777c16": "執著我我所窟宅。不能動發。故云身見羅",
    "T35n1735_035:0777c17": "剎。於中執取。言於中者。於陰窟之中。執取",
    "T35n1735_035:0777c18": "之言亦含戒取。二將其下轉還。謂先捨欲已",
    "T35n1735_035:0777c19": "得生上界。由身見執還生下界欲念之中。",
    "T35n1735_035:0777c20": "若準涅槃。愛見皆為羅剎。論經云。愛見水",
    "T35n1735_035:0777c21": "中羅剎者。譯者迴文不盡。三於所貪下。中",
    "T35n1735_035:0777c22": "著。謂於受用時求欲等樂著故。四住我慢",
    "T35n1735_035:0777c23": "原阜者。增慢。謂於受用事時中。我慢大慢",
    "T35n1735_035:0777c24": "憍慢自高輕彼故。慢令心高故喻原阜。上",
    "T35n1735_035:0777c25": "不停法雨下不見性水。廣平曰原。原自",
    "T35n1735_035:0777c26": "是高原上。加阜。則慢上過慢。對涅槃岸以",
    "T35n1735_035:0777c27": "水為患。對佛性水則原阜為非。賢首云。四",
    "T35n1735_035:0777c28": "中初一見。次二愛。後一慢。愛中一種子不滅",
    "T35n1735_035:0777c29": "故還來。二現行深著故泥溺。如人在河四",
    "T35n1735_035:0778a01": "事難出。一被執住。二被迴流。三為泥溺。",
    "T35n1735_035:0778a02": "四滯枯洲不到彼岸。合喻思之。三明失",
    "T35n1735_035:0778a03": "中有三。一善道無出意失。安六處聚落故",
    "T35n1735_035:0778a04": "此無善因。二惡道無救失。此無救緣。三無",
    "T35n1735_035:0778a05": "能度者異處去失。謂離自善行生諸難處。",
    "T35n1735_035:0778a06": "不值佛故。此雙闕因緣通善惡道。後能治",
    "T35n1735_035:0778a07": "中。初起化心。後以諸下成化行。化行有六。",
    "T35n1735_035:0778a08": "一與善因。謂六度萬行以為船筏。二作救",
    "T35n1735_035:0778a09": "緣。三令無苦患。四令離集染。五證涅槃",
    "T35n1735_035:0778a10": "寂靜。六令得菩提大智。皆翻上三段思之。",
    "T35n1735_035:0778a11": "云何能得此益。論云以如實法。云何如實",
    "T35n1735_035:0778a12": "了生死實性本如。即苦患而證涅槃。見煩",
    "T35n1735_035:0778a13": "惱本源性離。即集染而成大智。如斯教者",
    "T35n1735_035:0778a14": "真與善因。真能救也。第二明界差別。先過",
    "T35n1735_035:0778a15": "後治過中初句為總。三界繫縛猶如牢獄。求",
    "T35n1735_035:0778a16": "有處之所以為過。次多諸下別。別明世獄",
    "T35n1735_035:0778a17": "有五過隨逐。一苦事二財盡三愛離四有縛",
    "T35n1735_035:0778a18": "五障礙。三界之獄亦然。此五示五種難差別。",
    "T35n1735_035:0778a19": "一無病難。無病是樂病則有苦。與破為難下",
    "T35n1735_035:0778a20": "難義準之。苦謂身諸病苦惱。謂心病愁惱。二",
    "T35n1735_035:0778a21": "常懷愛憎是資生難。愛彼資生求而不得。",
    "T35n1735_035:0778a22": "憎彼貧窮遠之強會。三親難。親愛別離故",
    "T35n1735_035:0778a23": "生憂怖。四戒難。雖生上界暫離犯戒。不免",
    "T35n1735_035:0778a24": "戒行相違。還為貪械所縛。謂報盡起於欲",
    "T35n1735_035:0778a25": "惡。明上二界非欲永滅故。此貪欲通繫三",
    "T35n1735_035:0778a26": "界五見難。雖得世間八禪定智。亦為無明",
    "T35n1735_035:0778a27": "所覆。與正見相違。後能治中。若如實了知",
    "T35n1735_035:0778a28": "三界之相。無有生死非實非虛。則自無障",
    "T35n1735_035:0778a29": "礙果證圓寂。第四有二段化。梵行求眾生",
    "T35n1735_035:0778b01": "分二。初段化邪梵行求。令捨邪歸正後段",
    "T35n1735_035:0778b02": "化同法小乘。令捨權歸實。今初先明過中。",
    "T35n1735_035:0778b03": "初句為總。謂執著於我過。然諸外道執見",
    "T35n1735_035:0778b04": "雖多以我為本。斷常等見皆因此生。次於",
    "T35n1735_035:0778b05": "諸蘊下別。別有六句。前三失道故。遠第一",
    "T35n1735_035:0778b06": "義樂。後三失滅故具足諸苦。今初。一於諸",
    "T35n1735_035:0778b07": "蘊窟宅不求出離者。無始發方便。謂彼外道",
    "T35n1735_035:0778b08": "眾生欲趣涅槃。以有我故。於五陰舍不",
    "T35n1735_035:0778b09": "能動發。二所趣不真內入無我。故名空聚。",
    "T35n1735_035:0778b10": "我想妄計遍於六根。故名為依。三造行不",
    "T35n1735_035:0778b11": "正。既求涅槃應行八正。翻行邪道四顛倒",
    "T35n1735_035:0778b12": "行。以彼計蘊。身受心法為淨等故。後三中。",
    "T35n1735_035:0778b13": "一四大乖違苦。謂老病死苦人皆欲遠。由計",
    "T35n1735_035:0778b14": "我故四毒常侵。二五陰隨逐苦。五蘊具諸",
    "T35n1735_035:0778b15": "結過。常能害人善法故。二怨賊六受無量",
    "T35n1735_035:0778b16": "苦者。上不說者皆在其中。亦總結前五也。",
    "T35n1735_035:0778b17": "後能治中。上由計我處處生著。唯大涅槃",
    "T35n1735_035:0778b18": "是無著處。云何能得謂如實法。如實法者略",
    "T35n1735_035:0778b19": "有三義。一上怨賊等。外道不知計我處之。",
    "T35n1735_035:0778b20": "今菩薩教之觀過。了無有人。二假以世喻。",
    "T35n1735_035:0778b21": "喻所不及。則五陰等過於怨等。三知其實",
    "T35n1735_035:0778b22": "性。人法俱空皆是最勝無所著處餘如涅槃",
    "T35n1735_035:0778b23": "二十一說。第二化同法小乘。初起過中有",
    "T35n1735_035:0778b24": "三。初不求大因過。利生懈怠為陜。佛法",
    "T35n1735_035:0778b25": "無量退沒不證為劣。二不行下不願大果",
    "T35n1735_035:0778b26": "過。三雖欲下明修行過不定聚眾生。實有",
    "T35n1735_035:0778b27": "大乘出離之法。而修行小乘。後能治中廣大",
    "T35n1735_035:0778b28": "佛法。即諸度萬行。登地已上名為廣大。皆",
    "T35n1735_035:0778b29": "佛因法。廣大智慧通於因果。翻前陜劣總",
    "T35n1735_035:0778c01": "名廣大。上來廣明攝眾生竟。第二佛子下",
    "T35n1735_035:0778c02": "結成攝生之戒。護持於戒。即前律儀及攝善",
    "T35n1735_035:0778c03": "法。故能增長慈悲之心。即益生戒。第二位果",
    "T35n1735_035:0778c04": "唯無發趣三果同前故。論云有同者。無者",
    "T35n1735_035:0778c05": "亦名果校量勝者。三果皆勝初地故。初調",
    "T35n1735_035:0778c06": "柔中三。一調柔相。二佛子此菩薩下別地行",
    "T35n1735_035:0778c07": "相。三佛子是名下總結地名。初中三。謂法",
    "T35n1735_035:0778c08": "喻合。法中三。初見諸佛為練行緣。二於諸",
    "T35n1735_035:0778c09": "佛下明能練行。於中先供養。後於諸佛下",
    "T35n1735_035:0778c10": "受法更受十善。即學佛善也。是戒地故。三",
    "T35n1735_035:0778c11": "是菩薩下所練淨中。對前勝者。以離慳嫉",
    "T35n1735_035:0778c12": "破戒二種垢故。初地菩薩戒未淨故。施亦",
    "T35n1735_035:0778c13": "未淨。前就初地說檀度滿。令更轉淨。以",
    "T35n1735_035:0778c14": "離二垢說名離垢故。故喻初地。金但火",
    "T35n1735_035:0778c15": "鍊以除外垢。今此置礬石中。兼內淨體明。",
    "T35n1735_035:0778c16": "云一切淨。法合可知。二別地行中。以離語",
    "T35n1735_035:0778c17": "四過。說愛語偏多。二菩薩住此下攝報果。先",
    "T35n1735_035:0778c18": "明在家。後若欲下出家。在家中二。先上勝",
    "T35n1735_035:0778c19": "身即金輪王。後能除下明上勝果。三若以菩",
    "T35n1735_035:0778c20": "薩下願智果。&#x7ADD;如初地。第三重頌中。有十五",
    "T35n1735_035:0778c21": "頌分三。初十頌位行。於中有四。初一頌頌",
    "T35n1735_035:0778c22": "十種直心。二有二頌頌律儀戒。三二頌半",
    "T35n1735_035:0778c23": "頌攝善戒。四有四頌半頌攝眾生戒。二有",
    "T35n1735_035:0778c24": "四頌頌位果。三有一頌結歎所說。二地竟。"
}