{
    "T36n1736_056:0438b02": "大方廣佛華嚴經隨疏演義鈔卷",
    "T36n1736_056:0438b03": "第五十六",
    "T36n1736_056:0438b05": "唐清涼山大華嚴寺沙門澄觀述",
    "T36n1736_056:0438b06": "[0438b06] 疏。四種姓勝。疏文有四。初牒名囑經。二於",
    "T36n1736_056:0438b07": "中又二下開章別釋。三由上四義下。結歸",
    "T36n1736_056:0438b08": "第二重總。四上云二種加下。結歸第一重總。",
    "T36n1736_056:0438b09": "以具二加。加金剛藏故。於中先結二加。",
    "T36n1736_056:0438b10": "後今此具德下。結加金剛藏。前中言有法所",
    "T36n1736_056:0438b11": "依之身者。謂具相好身未成佛時已有故未",
    "T36n1736_056:0438b12": "是果。後依身修起方名為果向約四勝中",
    "T36n1736_056:0438b13": "第四勝。則釋師子法。以別開二義唯法一",
    "T36n1736_056:0438b14": "字名為法家。餘則生家。今為二加則單取",
    "T36n1736_056:0438b15": "釋師子為身加。總取釋師子法為具果加。",
    "T36n1736_056:0438b16": "疏第二偈加所為。疏中二。初總辯意。二文",
    "T36n1736_056:0438b17": "中下總科三義藏即勝妙行下。囑經別釋。今",
    "T36n1736_056:0438b18": "初令開法藏示顯現故。疏是說所依者。依",
    "T36n1736_056:0438b19": "佛神力說故。故論云此偈中何故令顯承",
    "T36n1736_056:0438b20": "佛力說。答有眾生於如來所生輕慢想。以",
    "T36n1736_056:0438b21": "自不能說請他而說。為遮此故顯是承力",
    "T36n1736_056:0438b22": "非佛不能言開勝藏。一句是總者即開此",
    "T36n1736_056:0438b23": "法王最勝藏句。然此勝藏屬於如來故。云",
    "T36n1736_056:0438b24": "開法王藏義藏即是地體。字藏即是地相。疏",
    "T36n1736_056:0438b25": "染淨無礙故云神力者。謂經但云勝論詺為",
    "T36n1736_056:0438b26": "上者。神力勝故。疏會釋謂。不住道處生死",
    "T36n1736_056:0438b27": "而不染不礙涅槃。在涅槃而不證不礙",
    "T36n1736_056:0438b28": "生死。是為染淨無礙。又論但云行為助道",
    "T36n1736_056:0438b29": "其證不住。疏例論釋以義順故論舉一隅",
    "T36n1736_056:0438c01": "耳。疏如是顯示深妙勝上之義者。總結義",
    "T36n1736_056:0438c02": "藏深即助道助道能窮實故說為深妙。結",
    "T36n1736_056:0438c03": "證道。勝上二字同結不住。論經云上。今經",
    "T36n1736_056:0438c04": "云勝。論結雙明勝上。二字藏者即諸地廣",
    "T36n1736_056:0438c05": "智。及分別說。若望經文分別說言通說二",
    "T36n1736_056:0438c06": "藏。以論經云分別智地義一句為字藏。今",
    "T36n1736_056:0438c07": "取文同故合第三句四字及第四句三字當",
    "T36n1736_056:0438c08": "之。疏若得上加則法寶入心成聞持者。正",
    "T36n1736_056:0438c09": "順解脫月雙歎人法請。說此不思議法。此",
    "T36n1736_056:0438c10": "人當得如來護念而生信受。由法勝故則",
    "T36n1736_056:0438c11": "得佛加。得佛加故法寶入心。法寶入心即",
    "T36n1736_056:0438c12": "是聞持。既由法勝故加。明是舉法勝益以",
    "T36n1736_056:0438c13": "請。疏後一偈轉生時勝益。疏文有六。初顯意",
    "T36n1736_056:0438c14": "總科。二論經但有下會通二經。三此中大意",
    "T36n1736_056:0438c15": "下總顯文意。四以難不障聞下。以論釋文",
    "T36n1736_056:0438c16": "五上順論釋下。別申意趣。六問若依下。問",
    "T36n1736_056:0438c17": "答料揀。初中言即具堅種人。謂具金剛種。",
    "T36n1736_056:0438c18": "雖在八難而得聞經。以彰聞經益之深",
    "T36n1736_056:0438c19": "遠。種子無上故。地獄天子三重頓圓。疏今",
    "T36n1736_056:0438c20": "經堪受即決定信義者。正會釋也。若無信心",
    "T36n1736_056:0438c21": "在善道中。尚不得聞況惡道耶。故次辯大",
    "T36n1736_056:0438c22": "意。若有信心難處尚聞。況非難處。疏以難",
    "T36n1736_056:0438c23": "不障聞故云雖也。下第四以論釋文。於",
    "T36n1736_056:0438c24": "中但釋前半後半。總科之中以出大意竟。",
    "T36n1736_056:0438c25": "就釋前半中。疏文有二。先總明。後別釋。今",
    "T36n1736_056:0438c26": "初此言有二意。一者成上所以。不問難不",
    "T36n1736_056:0438c27": "難者。以不信障聞非難障聞故。二者即躡",
    "T36n1736_056:0438c28": "此意以釋雖字。雖者縱奪之詞。言含得失。",
    "T36n1736_056:0438c29": "八難是惡而不障聞故。雖難而非難也。言",
    "T36n1736_056:0439a01": "海水劫火即是轉生難處者。即總指經文。",
    "T36n1736_056:0439a02": "釋論轉生之義。疏大海即是惡道下。第二",
    "T36n1736_056:0439a03": "別釋也。先釋海水堪聞以龍宮有經故。龍",
    "T36n1736_056:0439a04": "至佛會故。後劫火中釋火中聞經。疏有文",
    "T36n1736_056:0439a05": "五。一正以釋經。二會釋論文。三以論會",
    "T36n1736_056:0439a06": "經。四釋論等字。五會長壽寬狹。初文可",
    "T36n1736_056:0439a07": "知。疏此即指二禪下。第二會釋論文。以論",
    "T36n1736_056:0439a08": "云光音天已上故。疏然二經中文皆巧略下。",
    "T36n1736_056:0439a09": "第三以論會經。言巧略者下云若具應",
    "T36n1736_056:0439a10": "言即顯經意。文中是略而云巧者。下云舉",
    "T36n1736_056:0439a11": "初攝後對水成文此即巧也略義可知。疏",
    "T36n1736_056:0439a12": "等言等取下。第四釋論等字。於中二先顯",
    "T36n1736_056:0439a13": "論包含。劫盡有三。謂水火風。火壞初禪。二",
    "T36n1736_056:0439a14": "禪已上得聞水壞二禪三禪已上得聞。風",
    "T36n1736_056:0439a15": "壞三禪四禪已上得聞故。劫火言亦是火劫",
    "T36n1736_056:0439a16": "異水風劫故。論經云劫盡火中者。正取二",
    "T36n1736_056:0439a17": "十住劫已終。又十九劫壞有情竟名為劫",
    "T36n1736_056:0439a18": "盡。一劫壞器名為火中。疏今舉初攝後下。",
    "T36n1736_056:0439a19": "二顯經之巧。舉火劫攝於水風顯義巧也。",
    "T36n1736_056:0439a20": "對上海水而云劫火。顯文巧也。此言初",
    "T36n1736_056:0439a21": "對長壽天。所以得聞者以彼有天曾從佛",
    "T36n1736_056:0439a22": "聞而為說法故二能下就佛而聽法故。如",
    "T36n1736_056:0439a23": "初列眾處說。皆由信故難不為難。其為難",
    "T36n1736_056:0439a24": "者未曾聞熏耽禪味故。疏按智論等下。第",
    "T36n1736_056:0439a25": "五會長壽寬狹。即智論三十八云。長壽天者。",
    "T36n1736_056:0439a26": "謂非想非非想天處。八萬大劫故。或有人云。",
    "T36n1736_056:0439a27": "一切無色定通名長壽。以無形可化故。不",
    "T36n1736_056:0439a28": "任得道常是凡夫處故。或說無想天名為",
    "T36n1736_056:0439a29": "長壽。亦不任得道故。或說從初禪至四",
    "T36n1736_056:0439b01": "禪。除淨居天皆名長壽。以著禪味邪見不",
    "T36n1736_056:0439b02": "能受道。故上即智論等言。等取梁攝論及",
    "T36n1736_056:0439b03": "成實論。皆同智論第三師說。上諸論意皆",
    "T36n1736_056:0439b04": "以上二界壽長。又耽禪味不任受道。故為",
    "T36n1736_056:0439b05": "難處。今有信心並非是難。此上明長壽天",
    "T36n1736_056:0439b06": "竟。疏今不取初禪者。明論小狹二因故除。",
    "T36n1736_056:0439b07": "一有覺觀義通餘處。二正燒者正順論文。",
    "T36n1736_056:0439b08": "若說初禪為長壽天難。無由得說火劫。今",
    "T36n1736_056:0439b09": "火燒初禪初禪無人故。約二禪已上得聞",
    "T36n1736_056:0439b10": "長壽之難得聞。疏上順論釋下。第五別申",
    "T36n1736_056:0439b11": "意趣。於中二。先結成論意。後理實八難下。",
    "T36n1736_056:0439b12": "正申別旨。於中又二。先通八難。八難雖則",
    "T36n1736_056:0439b13": "不具不唯有二。謂論已有二。加佛前後為",
    "T36n1736_056:0439b14": "三。海兼地獄為四。修羅兼鬼為五。以五",
    "T36n1736_056:0439b15": "趣明義修羅亦鬼攝故。其生聾盲正絕見",
    "T36n1736_056:0439b16": "聞不可說聞但潛益耳。忽令生於耳目亦",
    "T36n1736_056:0439b17": "容見聞。世智辯聰亦不妨聞。疏今經但云",
    "T36n1736_056:0439b18": "火中者。二別釋火中之言。即法華中意在",
    "T36n1736_056:0439b19": "華藏品已引故。華藏云劫燒不思議所現雖",
    "T36n1736_056:0439b20": "敗惡其處常堅固。即明火中聞也。火浣之",
    "T36n1736_056:0439b21": "布。火中之鼠。炎鐵團內而有蟲生。眾生業殊",
    "T36n1736_056:0439b22": "豈妨火中聞法。方對海水之內正在其中。",
    "T36n1736_056:0439b23": "疏問若依前義下。第六問答料揀。先問可",
    "T36n1736_056:0439b24": "知。後答中三。初以義正答。二會釋經文。",
    "T36n1736_056:0439b25": "三結勸引證。今初然戒能防非止惡。近得",
    "T36n1736_056:0439b26": "人天之身乘者理運彌載遠證涅槃之果。為",
    "T36n1736_056:0439b27": "功不等益有淺深。故美乘而輕戒。然戒有",
    "T36n1736_056:0439b28": "隨相離相。三聚尸羅體即是乘定慧。若有漏",
    "T36n1736_056:0439b29": "取相亦不能運出。今以隨相律儀不動不",
    "T36n1736_056:0439c01": "出。不得稱乘定慧。了知性相動出名乘。各",
    "T36n1736_056:0439c02": "舉一邊以美乘妙。一乘緩戒急者。事戒嚴峻",
    "T36n1736_056:0439c03": "纖毫不犯。三種觀心了不開解。以急戒故",
    "T36n1736_056:0439c04": "人天受生。或隨禪梵世耽湎定樂。世雖有",
    "T36n1736_056:0439c05": "佛說法度人。而於此類全無利益。設得值",
    "T36n1736_056:0439c06": "遇不能開解。震旦一國不覺不知。舍衛三",
    "T36n1736_056:0439c07": "億不聞不見。著樂諸天及生難處不來聽",
    "T36n1736_056:0439c08": "受。是此類也。譬如禁繫之人。或以財物求",
    "T36n1736_056:0439c09": "諸大力。申延日月冀逢恩赦。在人天中亦",
    "T36n1736_056:0439c10": "復如是。冀善知識化道修乘即能得解脫。",
    "T36n1736_056:0439c11": "若於人天不修乘者。報盡還墮三惡道中。",
    "T36n1736_056:0439c12": "百千佛出終不得道。二乘急戒緩者。是人",
    "T36n1736_056:0439c13": "德薄垢重煩惱所使。是諸事戒皆為羅剎之",
    "T36n1736_056:0439c14": "所噉食。專守理戒觀行相續。以事戒緩命",
    "T36n1736_056:0439c15": "終即墮三惡道中受於罪報。於諸乘中隨",
    "T36n1736_056:0439c16": "何乘強。強者先牽。若一乘強即聞華嚴等。",
    "T36n1736_056:0439c17": "三乘戒俱急者。謂具持眾戒理事無瑕於",
    "T36n1736_056:0439c18": "諸妙乘觀念相續。即於今生便應得道。若",
    "T36n1736_056:0439c19": "未得道此業最強。強者先牽必昇善處。隨",
    "T36n1736_056:0439c20": "戒優劣欲色等殊。隨乘勝劣運出亦異。若",
    "T36n1736_056:0439c21": "一乘急即於人天身中聞華嚴等。四乘戒俱",
    "T36n1736_056:0439c22": "緩者。謂具犯眾戒。又復無乘。永墜泥犁失",
    "T36n1736_056:0439c23": "人天報。神明闇塞無得道期。展轉沈淪不",
    "T36n1736_056:0439c24": "可度脫。疏今海水劫火下。第二會釋經文",
    "T36n1736_056:0439c25": "可知。疏勉旃下。結勸引證。引證即涅槃第",
    "T36n1736_056:0439c26": "六。因明菩薩忘犯護法。迦葉菩薩白佛言。",
    "T36n1736_056:0439c27": "世尊如是菩薩摩訶薩。於戒極緩本所受",
    "T36n1736_056:0439c28": "戒為具在不。佛言。善男子汝今不應作如",
    "T36n1736_056:0439c29": "是說。何以故本所受戒如本不失。設有所",
    "T36n1736_056:0440a01": "犯即應懺悔悔已清淨。乃至云善男子。於",
    "T36n1736_056:0440a02": "乘緩者乃名為緩。於戒緩者不名為緩。菩",
    "T36n1736_056:0440a03": "薩摩訶薩。於此大乘不作懈慢。是名奉戒",
    "T36n1736_056:0440a04": "為護正法。以大乘水而自澡浴。是故菩薩",
    "T36n1736_056:0440a05": "雖現破戒不名為緩。釋曰。此意唯以大",
    "T36n1736_056:0440a06": "乘為乘。今疏文意亦取大乘正法為乘耳。",
    "T36n1736_056:0440a07": "故結勸云留心法要。旃猶之也。疏第二一偈",
    "T36n1736_056:0440a08": "教說分齊也。疏文分五。一總顯文意。二言",
    "T36n1736_056:0440a09": "漸次下。釋總名。三云何為三下。列名出體。",
    "T36n1736_056:0440a10": "四勝智道者下。隨文解釋。五問答料揀。三",
    "T36n1736_056:0440a11": "中觀者所謂觀解。始心揀擇名之為觀。依",
    "T36n1736_056:0440a12": "解得實名之為證。證心清淨解脫成德說",
    "T36n1736_056:0440a13": "為修行。如金清淨為莊嚴具。從此即十地",
    "T36n1736_056:0440a14": "之中下出體。體即三智。遠公更有一釋。云",
    "T36n1736_056:0440a15": "解行為觀。初地為證。二地以去說為修行。",
    "T36n1736_056:0440a16": "今以論意皆言十地觀等故唯依前釋。疏",
    "T36n1736_056:0440a17": "即觀行漸次者。疏文有二。先取論意總釋。",
    "T36n1736_056:0440a18": "後謂說諸地若加行觀下。引論辯其觀相。",
    "T36n1736_056:0440a19": "今初道者因也者。以勝智為地智因故。以",
    "T36n1736_056:0440a20": "道為因道即加行。若遠公意詺三慧為智。",
    "T36n1736_056:0440a21": "漸增為勝。虛通曰道。就辯觀相中。觀為能",
    "T36n1736_056:0440a22": "觀。依止理為所觀。理智相應能生後地。而",
    "T36n1736_056:0440a23": "遠公云始觀為觀。正住名依止。地中滿足起",
    "T36n1736_056:0440a24": "後為能生。此三自為觀中漸次。似非論意",
    "T36n1736_056:0440a25": "故。疏不依但以加行為證漸次耳。疏以",
    "T36n1736_056:0440a26": "後得智要由證真方能了俗等者。證真竟方",
    "T36n1736_056:0440a27": "能了俗故為漸次。故三漸次唯證一種當",
    "T36n1736_056:0440a28": "證。上論自云三心以為漸次。餘二以自望",
    "T36n1736_056:0440a29": "他而為漸次。疏問地地正證者下。第五問",
    "T36n1736_056:0440b01": "答料揀。於中先問。後古德下答。於中二。先",
    "T36n1736_056:0440b02": "舉賢首釋。後此亦順理下。疏為會釋。以刊",
    "T36n1736_056:0440b03": "定取唯識意約德異故。有十親證破智明",
    "T36n1736_056:0440b04": "昧故為會釋。二義俱取於中二。初句總標。",
    "T36n1736_056:0440b05": "二別會。今初言此亦順理者。非是不許",
    "T36n1736_056:0440b06": "彼之正義正義即唯識意也。故云此亦順理。",
    "T36n1736_056:0440b07": "彼疏有二。先難古釋。後申正義。難古有",
    "T36n1736_056:0440b08": "三。一難云。謂境智互相如。約智證十如。何",
    "T36n1736_056:0440b09": "不境智互相如約境證一如。二難云。加行",
    "T36n1736_056:0440b10": "後得非親證。可說彼智有明昧。正體緣如",
    "T36n1736_056:0440b11": "不變影。何得說此有明昧。三難云。能證有",
    "T36n1736_056:0440b12": "分限。所證無分限。以限證無限境智豈相",
    "T36n1736_056:0440b13": "如。下出正義云。應知親證之言。但望當地",
    "T36n1736_056:0440b14": "加行後得故名為親。不望後地說為親證",
    "T36n1736_056:0440b15": "故不相違也。於義可知。今當為古德先通",
    "T36n1736_056:0440b16": "此難。一者我許有十如則應如所難。我",
    "T36n1736_056:0440b17": "唯立一如何因為此難故應順語答第",
    "T36n1736_056:0440b18": "一云境智互相如說智十遍證。境智互相",
    "T36n1736_056:0440b19": "如約境惟一證二。答第二云。汝證十如不",
    "T36n1736_056:0440b20": "變影一如而說為十如。我證真如不變影。何",
    "T36n1736_056:0440b21": "妨一智十親證。三酬第三有其二意。一隨",
    "T36n1736_056:0440b22": "難通。以能隨所證不許有明昧。以所隨",
    "T36n1736_056:0440b23": "能證真如應是智。二者反難云。真如無",
    "T36n1736_056:0440b24": "分限不許有明昧。真如體不異十德何由",
    "T36n1736_056:0440b25": "成是則前難未為切要。疏故唯識下。第二",
    "T36n1736_056:0440b26": "別會釋。於中四。一舉唯識正義。二借文",
    "T36n1736_056:0440b27": "通義。三反難成立。四以喻顯示。今初唯識正",
    "T36n1736_056:0440b28": "答如無異難刊定。傍此而斥本師。然唯識",
    "T36n1736_056:0440b29": "疏中釋云。真如實無別。隨其所證。所生能",
    "T36n1736_056:0440c01": "證勝德假立十種。釋曰。既云所生能證勝德",
    "T36n1736_056:0440c02": "假立十種。早有智明昧義矣。疏又云雖初地",
    "T36n1736_056:0440c03": "中下。第二借唯識文通賢首義。然唯識論",
    "T36n1736_056:0440c04": "此一段文自明廢立。應有問言。初地之內不",
    "T36n1736_056:0440c05": "達十如。應無發趣之果能達後後相及得",
    "T36n1736_056:0440c06": "果。若已通達何不齊證真如十德。故今答云",
    "T36n1736_056:0440c07": "達即齊達。證行未圓故行位有十。故有十",
    "T36n1736_056:0440c08": "種圓滿真如。乃至如來十皆能了。如辯中邊",
    "T36n1736_056:0440c09": "論廣有分別。言能證者。由於行圓。後後",
    "T36n1736_056:0440c10": "地行別別漸圓。豈非約智有昧明義。雖彼",
    "T36n1736_056:0440c11": "疏釋本為廢立。即以此義可通明昧故得",
    "T36n1736_056:0440c12": "引之。以非證論中通真如無異之義故。",
    "T36n1736_056:0440c13": "今疏云亦約能證有明昧意也。疏若唯取所",
    "T36n1736_056:0440c14": "證下。第三反難成立。此有二難。一初地未",
    "T36n1736_056:0440c15": "證難。如有十德初唯證一豈是證如。二不",
    "T36n1736_056:0440c16": "通本難難謂本難云。如本無異何有十證。",
    "T36n1736_056:0440c17": "今云當地證於一德名親證者。無異之難",
    "T36n1736_056:0440c18": "豈得免耶。疏如人觀空下。第四以喻顯",
    "T36n1736_056:0440c19": "示。眼有小大空無差別。是故生公依於此",
    "T36n1736_056:0440c20": "理立頓悟義。明唯佛悟證如窮故。十地聖",
    "T36n1736_056:0440c21": "賢皆為信境未全證如。故云夫稱頓者明",
    "T36n1736_056:0440c22": "理不可分。悟語極照以頓明悟。義不容",
    "T36n1736_056:0440c23": "二不二之悟符不分之理。理智兼釋謂之頓",
    "T36n1736_056:0440c24": "悟即斯意也。雖&#x9008;異常談亦為繫表之玄",
    "T36n1736_056:0440c25": "矣。疏自下第三許說分齊。疏文分二。先顯意",
    "T36n1736_056:0440c26": "總科。後今初下。依文正釋。於中二。初釋",
    "T36n1736_056:0440c27": "說儀。後釋說意。前中二。先舉論釋經。後觀",
    "T36n1736_056:0440c28": "十方佛下。疏釋論自有二意。一以無慢",
    "T36n1736_056:0440c29": "對佛。不偏對機。佛請不說便是自高。今承",
    "T36n1736_056:0441a01": "力說安敢慢乎。二亦可下。意欲顯通。&#x5374;以",
    "T36n1736_056:0441a02": "無慢對機。不偏對佛。疏欲令大眾下釋說",
    "T36n1736_056:0441a03": "意。疏文有四。一依經釋。然疏示說正地該",
    "T36n1736_056:0441a04": "通二大。遠公以示說為說大。正地為義大。",
    "T36n1736_056:0441a05": "乃成穿鑿。二若準論下。引論釋。三以前說",
    "T36n1736_056:0441a06": "主下疏釋論經中重增之言。四如何得此踊",
    "T36n1736_056:0441a07": "悅下顯喜意。於中四一徵以總釋。二義名所",
    "T36n1736_056:0441a08": "以下釋二大名。三聞於二大下。結成踊悅。",
    "T36n1736_056:0441a09": "四然二大體下彰其體性。於中二先總標。後",
    "T36n1736_056:0441a10": "遠公下別顯二師。遠公云。證道所表即是",
    "T36n1736_056:0441a11": "地法者。證道約人契會地法本自有之。猶",
    "T36n1736_056:0441a12": "十二緣以法就人三世流轉。廢人論法性",
    "T36n1736_056:0441a13": "相常定。疏賢首下。此師文三。初正明二大。",
    "T36n1736_056:0441a14": "二然其後解下。對前揀異。三古德因此下。",
    "T36n1736_056:0441a15": "明可說不可說。於中二。前總後別。前中言",
    "T36n1736_056:0441a16": "下論自明者。論意因分為可說。果分不可",
    "T36n1736_056:0441a17": "說。舉論此文即奪古德。從非無眉目下。",
    "T36n1736_056:0441a18": "縱成古義妙理無妨故。疏於中初就義大",
    "T36n1736_056:0441a19": "下。第二別釋。於中三。初標章。二別顯。三融",
    "T36n1736_056:0441a20": "通。疏義中有三下。別顯言可以標舉令人知",
    "T36n1736_056:0441a21": "有者。總顯三意為義大皆可標舉。如前",
    "T36n1736_056:0441a22": "七偈即其事也。不可指斥者。文云言說不",
    "T36n1736_056:0441a23": "能及是也。疏二約證處等者。如鳥足所履",
    "T36n1736_056:0441a24": "之處。以喻所證。而言此處非有非無即為",
    "T36n1736_056:0441a25": "可說。為跡之處不可顯示名不可說。疏",
    "T36n1736_056:0441a26": "三約本智等。謂以空中鳥跡喻於證智。說",
    "T36n1736_056:0441a27": "有空中之跡即是可說。不可示其長短大",
    "T36n1736_056:0441a28": "小即不可說。疏攝論云無分別智離五相者。",
    "T36n1736_056:0441a29": "雙證說不說義。即無性攝論第八增上慧品。",
    "T36n1736_056:0441b01": "第九論曰此中無分別智。離五種相以為",
    "T36n1736_056:0441b02": "自性。一離無作意故。二離過有尋有伺地",
    "T36n1736_056:0441b03": "故。三離想受滅寂靜故。四離色自性故。五",
    "T36n1736_056:0441b04": "離於真義異計度故。離此五相應知是",
    "T36n1736_056:0441b05": "無分別智。釋論曰。依智自性說離五相。",
    "T36n1736_056:0441b06": "由遮詮門說智體相。以表詮門不可說。故",
    "T36n1736_056:0441b07": "遣分別門無分別智。其相可了。若異此智",
    "T36n1736_056:0441b08": "應有分別。何有分別。謂後廣說無作意等。",
    "T36n1736_056:0441b09": "若無作意是無分別智者。睡眠醉等無所作",
    "T36n1736_056:0441b10": "意。應成無分別智然不應許。由離功用",
    "T36n1736_056:0441b11": "應得無煩惱故。若二是者第二靜慮已上",
    "T36n1736_056:0441b12": "應成無分別智。若三是者此智體相難可",
    "T36n1736_056:0441b13": "成立。以彼離心無有心法故。若四是者應",
    "T36n1736_056:0441b14": "不成智。如四大所造故。若五是者。此智不",
    "T36n1736_056:0441b15": "成是無分別性有分別故。論頌云。諸菩薩自",
    "T36n1736_056:0441b16": "性遠離五種相。是無分別智不異計於真。",
    "T36n1736_056:0441b17": "釋論云。前三句遮五。第四句正說自性。已",
    "T36n1736_056:0441b18": "上引論。今疏中言睡眠醉等略舉五相之",
    "T36n1736_056:0441b19": "一。等字二義。一者等取餘四。皆為證成第",
    "T36n1736_056:0441b20": "三約智耳。二者等於無想定及無想報。以",
    "T36n1736_056:0441b21": "五位無心略舉二故。第五滅定第三相中自",
    "T36n1736_056:0441b22": "揀竟故。從以直詮不到下。即釋論意具如",
    "T36n1736_056:0441b23": "上引。上句即不可說。下句即可說義。又上三",
    "T36n1736_056:0441b24": "義且從別義配果海等。而實三義俱通果",
    "T36n1736_056:0441b25": "海理智等三。皆可標舉不可指示。寄言",
    "T36n1736_056:0441b26": "遣言。約遮約表思之。又上三義明說不說",
    "T36n1736_056:0441b27": "更有二義。一約自體真法互相顯現名為",
    "T36n1736_056:0441b28": "可說。如經云智起佛境界等。謂以如顯智。",
    "T36n1736_056:0441b29": "以智顯如。名為可說。不可以此性相別",
    "T36n1736_056:0441c01": "取名不可說。二者情實相對。以情望實情",
    "T36n1736_056:0441c02": "外有真可以談說。據真就情真外無情用",
    "T36n1736_056:0441c03": "何起說。疏是出世間故不可說者。以後得",
    "T36n1736_056:0441c04": "智必由證真故。是出世如何可說。觀中行相",
    "T36n1736_056:0441c05": "言不至故者。以修中觀必稱性修性出名",
    "T36n1736_056:0441c06": "言故不可說。故彌勒云。種性&#x9E81;相我已略說。",
    "T36n1736_056:0441c07": "諸餘實義唯佛能知。疏又諸法自相皆不可",
    "T36n1736_056:0441c08": "說。諸法共相皆是可說者。此依因明論。謂一",
    "T36n1736_056:0441c09": "切法上實義皆名自相。以諸法上自相共相",
    "T36n1736_056:0441c10": "各附己體不共他故。若分別心立一種類。",
    "T36n1736_056:0441c11": "能詮所詮通在諸法。如縷貫華名為共相。",
    "T36n1736_056:0441c12": "此要散心分別假立是比量境。一切定心離",
    "T36n1736_056:0441c13": "此分別皆名現量。如第十唯識疏說。然就",
    "T36n1736_056:0441c14": "說大中約加行智傍出此義。以其加行觀",
    "T36n1736_056:0441c15": "法廣故。通意言觀故傍出也。疏又果海離",
    "T36n1736_056:0441c16": "緣下。上說不說通其六重。此下六重相望則",
    "T36n1736_056:0441c17": "初後唯一中間具二。疏此上不可說下。第",
    "T36n1736_056:0441c18": "三融通於中二。先正融通。二引證。今初",
    "T36n1736_056:0441c19": "以真理普遍故者。真理不可說普遍於事",
    "T36n1736_056:0441c20": "是故可說。言以緣修無性故者。緣修即可說。",
    "T36n1736_056:0441c21": "無性故便同真理不可說也。疏是故下引",
    "T36n1736_056:0441c22": "證。先引當經。即末偈我今說少分。疏涅槃",
    "T36n1736_056:0441c23": "亦云下。二引他經即涅槃北本二十一高貴",
    "T36n1736_056:0441c24": "德王菩薩品。說十功德中。第一智慧功德因",
    "T36n1736_056:0441c25": "辯修行大般涅槃。聞所未聞。&#x7460;璃光菩薩",
    "T36n1736_056:0441c26": "從東方不動世界滿月佛所。而來問佛便明",
    "T36n1736_056:0441c27": "至不至義。世尊以生不生等釋成至不至義。",
    "T36n1736_056:0441c28": "略有六句。四句是複。一不生生不可說。二生",
    "T36n1736_056:0441c29": "生不可說。三生不生不可說。四不生不生不",
    "T36n1736_056:0442a01": "可說。二句單云。五生亦不可說。六不生亦不",
    "T36n1736_056:0442a02": "可說。今略釋之。第一句未生之法名為不",
    "T36n1736_056:0442a03": "生。有可生性名之為生。既不生為他所",
    "T36n1736_056:0442a04": "生。故不可作不生說也。第二句謂生相能",
    "T36n1736_056:0442a05": "生可生之法名為生生。今生相不能自生。",
    "T36n1736_056:0442a06": "既不自生何故生他。故不可作生生說。第",
    "T36n1736_056:0442a07": "三句謂生相能生未生之法名生不生今由",
    "T36n1736_056:0442a08": "不生無漏。故不可作生不生說。第四句謂",
    "T36n1736_056:0442a09": "未生時無有生事名不生不生。如虛空未",
    "T36n1736_056:0442a10": "生之時無有生事。不能令生有漏之法。",
    "T36n1736_056:0442a11": "既未生時無有生事。若有緣會則能生耶。",
    "T36n1736_056:0442a12": "故不可作不生不生說也。五生相是生不",
    "T36n1736_056:0442a13": "能自生故不可說。六未生是不生緣會便生",
    "T36n1736_056:0442a14": "故不可說。言有因緣故亦不得說者。經云",
    "T36n1736_056:0442a15": "有十因緣則可得說。遠公二釋。一以十二",
    "T36n1736_056:0442a16": "緣生。前十共為生支之因。二者即地持等",
    "T36n1736_056:0442a17": "十因。謂一隨說因。二觀待因。三牽引因。四",
    "T36n1736_056:0442a18": "攝受因。五生起因。六引發因。七定異因。八同",
    "T36n1736_056:0442a19": "事因。九相違因。十不相違因。釋曰後義為",
    "T36n1736_056:0442a20": "善。廣如唯識等。然彼經中廣解不生等相。",
    "T36n1736_056:0442a21": "今但略引證說默之旨。故不廣具。第二正",
    "T36n1736_056:0442a22": "申偈中。疏今初正顯地智微妙之相下。疏文",
    "T36n1736_056:0442a23": "有三。初定所顯之法。二於中論經下。略會",
    "T36n1736_056:0442a24": "論經。三言微妙者下。牒文解釋。今初以遠",
    "T36n1736_056:0442a25": "公意明初三偈半顯佛法微妙。後有三偈。",
    "T36n1736_056:0442a26": "舉彼佛法顯地出言。故今揀之。明初三偈",
    "T36n1736_056:0442a27": "半亦是顯於地智微妙非說佛果。於中三",
    "T36n1736_056:0442a28": "初總標是地智。二引證。三結彈。疏故論云",
    "T36n1736_056:0442a29": "下。二引證也。文中五。一問。二依智地故論",
    "T36n1736_056:0442b01": "答。三依者據也疏釋。四云何知下論重徵。五",
    "T36n1736_056:0442b02": "上來下論自釋。然論但云上來所說皆依智",
    "T36n1736_056:0442b03": "地。後復所說亦依智地。第六偈言智起佛境",
    "T36n1736_056:0442b04": "界故。釋曰論無本分請分等言。今疏義加",
    "T36n1736_056:0442b05": "耳。此論引三節文。謂一上來。二者後說。三",
    "T36n1736_056:0442b06": "即今偈本分即前標舉。地體相是請分。謂解",
    "T36n1736_056:0442b07": "脫月大眾如來皆請說十地。解脫月請經。云",
    "T36n1736_056:0442b08": "何故說地名。而不為解釋諸地妙義趣。是",
    "T36n1736_056:0442b09": "眾皆欲聞。大眾請經云辯才分別義說此最",
    "T36n1736_056:0442b10": "勝地。如來請經云諸地廣智勝妙行。以佛威",
    "T36n1736_056:0442b11": "神分別說。如是等文皆是十地之智地耳。",
    "T36n1736_056:0442b12": "非佛果也。疏後說分等者。即論後復所說意",
    "T36n1736_056:0442b13": "云酬請。既說十地法門。明知許說分齊。亦",
    "T36n1736_056:0442b14": "說十地之深義耳。疏即今此中等者。此經第",
    "T36n1736_056:0442b15": "六偈即論經第四指語全同。意云。智從佛境",
    "T36n1736_056:0442b16": "界起。所起之智即是十地。故下釋云。智者是",
    "T36n1736_056:0442b17": "地智。起者以何觀。以何同行。能起此智。此",
    "T36n1736_056:0442b18": "下釋佛境界言。次前論云。此偈示現思慧及",
    "T36n1736_056:0442b19": "報生識智。是則可說此智非彼境界以不同",
    "T36n1736_056:0442b20": "故偈言智起佛境界故。意云此智地唯佛窮",
    "T36n1736_056:0442b21": "盡故。辯所知亦只智地。又境界即如如為",
    "T36n1736_056:0442b22": "佛境。今此智地由於加行觀佛境起。明皆",
    "T36n1736_056:0442b23": "說十地智耳。不爾豈有請說皆明十地。今",
    "T36n1736_056:0442b24": "乃示果之分齊耶。疏明知此顯下。第三結",
    "T36n1736_056:0442b25": "彈昔義。疏此即雙指下。疏釋論言聖道是體",
    "T36n1736_056:0442b26": "難知故微者。聖之一字即今經。如來大仙即",
    "T36n1736_056:0442b27": "聖人之道名為聖道。以人取法意在於道。",
    "T36n1736_056:0442b28": "道即地智故云是體。言難知故微者難知是",
    "T36n1736_056:0442b29": "微所以。亦是微相。該於說證。故下開二義。",
    "T36n1736_056:0442c01": "言故淨名云者。即菩薩品彌勒章中文也。疏",
    "T36n1736_056:0442c02": "云何難知下。開章別釋口欲辯而辭喪者。",
    "T36n1736_056:0442c03": "言語道斷故。心將緣而慮息者。心行處滅故。",
    "T36n1736_056:0442c04": "前來頻釋問既云說時云何難知。答有心不",
    "T36n1736_056:0442c05": "能說故。故淨名云。其說法者無說無示。則",
    "T36n1736_056:0442c06": "言而無言矣。疏上大仙道是所證說者。牒經",
    "T36n1736_056:0442c07": "第一句。為其地體。即論經聖道二字上直就",
    "T36n1736_056:0442c08": "法體以論微妙。今以人顯法。以是佛因何",
    "T36n1736_056:0442c09": "不微妙。疏初句即說時難知者。次第釋上二",
    "T36n1736_056:0442c10": "章也。非念離念語。則非念似南宗義無念。",
    "T36n1736_056:0442c11": "離念似北宗義。釋乃非念同北宗修得非",
    "T36n1736_056:0442c12": "念故。離念同南宗本性離故。若二宗相成",
    "T36n1736_056:0442c13": "由本無念要須離念。方知今此云何以非",
    "T36n1736_056:0442c14": "念者。由本離念故。言自體無念者以無",
    "T36n1736_056:0442c15": "緣故。然體無念復有二意。一性淨無念。以",
    "T36n1736_056:0442c16": "心體離念故。今非此義以此通一切凡小",
    "T36n1736_056:0442c17": "故。二契理無緣都無所得名為無念。即今",
    "T36n1736_056:0442c18": "所用。若依此義亦異偏就南宗。故南北圓",
    "T36n1736_056:0442c19": "融方成離念。由上二下結即非念離念二義。",
    "T36n1736_056:0442c20": "疏求欲證見難證得故者。以論經但云難",
    "T36n1736_056:0442c21": "得。今經云求見不可得。得之與見俱約證",
    "T36n1736_056:0442c22": "說。故云求欲證見難可得故。次以無見無得",
    "T36n1736_056:0442c23": "下。雙證二經。言無見者上經精進慧菩薩",
    "T36n1736_056:0442c24": "云。有見則為垢。此則未為見。遠離於諸見",
    "T36n1736_056:0442c25": "如是乃見佛。又善慧菩薩云。無見說為見。",
    "T36n1736_056:0442c26": "無生說眾生若見若眾生。了知無體性。又",
    "T36n1736_056:0442c27": "功德慧菩薩云。無見即是見。能見一切法。於",
    "T36n1736_056:0442c28": "法若有見此則無所見。無得者智慧菩薩",
    "T36n1736_056:0442c29": "云。有諍說生死。無諍說涅槃。生死及涅槃",
    "T36n1736_056:0443a01": "二俱不可得。真實慧菩薩云。佛法不可覺了",
    "T36n1736_056:0443a02": "此名覺法。諸佛如是修一法不可得。又云",
    "T36n1736_056:0443a03": "一切法無住定處不可得。諸佛住於此究竟",
    "T36n1736_056:0443a04": "不動搖般若宗中。無智亦無得。以無所得",
    "T36n1736_056:0443a05": "故菩薩心無罣礙。諸佛則得菩提。淨名天女",
    "T36n1736_056:0443a06": "云。若有得有證於佛法中為增上慢。故無",
    "T36n1736_056:0443a07": "見無得方能證得。得與無得俱絕名言。",
    "T36n1736_056:0443a08": "非離有得而證無得。方為真無得也。亡",
    "T36n1736_056:0443a09": "言亡言。疏下四句別等者。以總明難得。其",
    "T36n1736_056:0443a10": "相猶隱故別顯之。然疏文有四。初總標。二",
    "T36n1736_056:0443a11": "列名。三釋經。四料揀。疏第一觀行下。第二",
    "T36n1736_056:0443a12": "列名。依論次下釋順經。論經云難得無垢",
    "T36n1736_056:0443a13": "濁。智者所行處。自性常寂滅。不滅亦不生。故",
    "T36n1736_056:0443a14": "為此次。疏初句下第三釋經。初句釋第四",
    "T36n1736_056:0443a15": "功德微。即無生亦無滅句。無生者用而常寂。",
    "T36n1736_056:0443a16": "不滅者寂而常用。故云不一往滅。一往滅者。",
    "T36n1736_056:0443a17": "即同二乘上來釋經。即無住涅槃。寂用無",
    "T36n1736_056:0443a18": "礙功德者。結成論名。疏次句清淨下釋第三",
    "T36n1736_056:0443a19": "清淨微。上功德微即是自在我義。此微既約",
    "T36n1736_056:0443a20": "性淨即是常義。悟實本淨無染可除。先染",
    "T36n1736_056:0443a21": "後淨即是無常。疏言離垢者下。釋第一觀行",
    "T36n1736_056:0443a22": "微即是淨義。先順釋。論云智中無無明故。",
    "T36n1736_056:0443a23": "不同世間下。反釋故論云有無明雜智是名",
    "T36n1736_056:0443a24": "為濁。以論經云無垢濁故。世間八禪是不",
    "T36n1736_056:0443a25": "動業必雜無明。疏聰慧人下。釋第二依止",
    "T36n1736_056:0443a26": "微。即顯樂德。言依止者。為行依故。先釋",
    "T36n1736_056:0443a27": "能行之人。此聰慧人即論經智者二字。疏彼",
    "T36n1736_056:0443a28": "人之智下。二釋彼智所行處。於中三。先總",
    "T36n1736_056:0443a29": "釋二徵以別顯。三正釋行相。疏何智能行",
    "T36n1736_056:0443b01": "下徵以別顯。然有二對。一總別。二權實。今",
    "T36n1736_056:0443b02": "疏合明。然論云智者所行處者。自證知故。",
    "T36n1736_056:0443b03": "自證知者。依彼生故。於中智者見實諦義",
    "T36n1736_056:0443b04": "故。復增上善解法故。增上善寂滅故。復有",
    "T36n1736_056:0443b05": "世間智。隨聞明了知故。釋曰。今疏意明此",
    "T36n1736_056:0443b06": "中論有總別。先總後於中下別。總中二句皆",
    "T36n1736_056:0443b07": "是實智。別中有實有權故合之。就總就實",
    "T36n1736_056:0443b08": "唯一實智。然總別就文。權實約義。疏云何",
    "T36n1736_056:0443b09": "行處。即第三正釋行處。二智可見故。唯約",
    "T36n1736_056:0443b10": "證智。能行即是論中總意。初云此之地智是",
    "T36n1736_056:0443b11": "彼證智自證知故者。即論云智者所行處者。",
    "T36n1736_056:0443b12": "自證知故。次云依彼地智說證智生者。即",
    "T36n1736_056:0443b13": "釋論第二句。云自證知者。依彼生故是則",
    "T36n1736_056:0443b14": "地智約本有之證智。約人就法。亦由遠公",
    "T36n1736_056:0443b15": "上云三證智。四所表地法思之。疏上四微中",
    "T36n1736_056:0443b16": "下。第四料揀。於中二。先依論從勝以配。",
    "T36n1736_056:0443b17": "後上依增勝下。疏意明通。通相云何。如功",
    "T36n1736_056:0443b18": "德異小。無住功德凡外豈有。觀行異凡。小乘",
    "T36n1736_056:0443b19": "外道皆有無明。明彼亦無依止清淨。揀異",
    "T36n1736_056:0443b20": "外道。凡小寧有。以並非聰慧。雙證二空定",
    "T36n1736_056:0443b21": "契性淨為恒寂然。故知論主從勝略配耳。",
    "T36n1736_056:0443b22": "疏此徵體相也者。疏釋論體相有三。一者",
    "T36n1736_056:0443b23": "標相。如見煙知火見鶴知池等。二者形相",
    "T36n1736_056:0443b24": "如長短方圓等。三者體相。如火熱相等。今",
    "T36n1736_056:0443b25": "揀前二故云體相。體相復二。一者事體。如",
    "T36n1736_056:0443b26": "向所引。二者理體如空寂等。今是理體約",
    "T36n1736_056:0443b27": "不同相。雖義兼於事皆事理相即為深義",
    "T36n1736_056:0443b28": "之體也。疏智體空寂名為同相等者。其猶",
    "T36n1736_056:0443b29": "世間色等空寂名為同相。色相差別為不同",
    "T36n1736_056:0443c01": "相。不同猶於自性也。疏總中此是誰相下。",
    "T36n1736_056:0443c02": "釋總句有二。先釋經後釋論經中兩重假",
    "T36n1736_056:0443c03": "徵以經配答。可知但體性有同有異。異者",
    "T36n1736_056:0443c04": "相據於外。性主於內。體者性相之通稱。則",
    "T36n1736_056:0443c05": "寬狹不同。今此所明即性為體。故經云自",
    "T36n1736_056:0443c06": "性。論經云自體。疏何以言同下。第二釋論",
    "T36n1736_056:0443c07": "同相之言。先出體。後釋名。此即性淨涅槃者。",
    "T36n1736_056:0443c08": "出體也。則下言不同。是方便淨涅槃。同相",
    "T36n1736_056:0443c09": "有二。一對因彰果本隱今顯。二對用彰體。",
    "T36n1736_056:0443c10": "涅槃體淨故。不揀修生修顯功德彰體齊",
    "T36n1736_056:0443c11": "稱性淨。若依初義無始法性。名之為體。昔",
    "T36n1736_056:0443c12": "為妄覆今障息德顯故名為淨。若依後義",
    "T36n1736_056:0443c13": "則涅槃法體名之為性。涅槃體淨名為性",
    "T36n1736_056:0443c14": "淨。下方便淨亦有二義。次下當辯。疏上同",
    "T36n1736_056:0443c15": "諸佛下。後釋名也。以體釋名由體同故。略",
    "T36n1736_056:0443c16": "舉三同顯橫&#x7AEA;皆同。上下即&#x7AEA;。橫同諸法標",
    "T36n1736_056:0443c17": "也。諸法如故下。展轉釋成文中自有五重",
    "T36n1736_056:0443c18": "徵釋。一云。云何知皆同諸法。釋云。諸法皆",
    "T36n1736_056:0443c19": "如故智體即如故云同也。二徵云。經云性",
    "T36n1736_056:0443c20": "空何干於如。故釋云如即空故。三又徵云。",
    "T36n1736_056:0443c21": "何以得知如即是空故釋云。一切皆以空",
    "T36n1736_056:0443c22": "為自性故。自性即是空如。四又徵云。豈不",
    "T36n1736_056:0443c23": "言總意別。別在於智何言諸法。故釋云。色",
    "T36n1736_056:0443c24": "性智性本無二故。即起信文故以法取性。",
    "T36n1736_056:0443c25": "性隨法別。是則智空非說餘空。若以法就",
    "T36n1736_056:0443c26": "性性無不同。五徵云。縱言性同何以得",
    "T36n1736_056:0443c27": "知是涅槃性。故引涅槃經。證一切諸法中",
    "T36n1736_056:0443c28": "皆有安樂性。安樂性者。即涅槃性故。即涅",
    "T36n1736_056:0443c29": "槃第三四十二問中一問也。疏下句別者下",
    "T36n1736_056:0444a01": "釋。此一句疏文有六。初會論經。二釋云下。",
    "T36n1736_056:0444a02": "引論標釋。三三種空者。即地前下引他論",
    "T36n1736_056:0444a03": "證成。四今云有者下。引論別釋。五今經闕",
    "T36n1736_056:0444a04": "有下。會通經文。六三種空義下。結廣有在",
    "T36n1736_056:0444a05": "初二可知。三中即寶性論第四云。若散亂",
    "T36n1736_056:0444a06": "心失空眾生者。謂初發心菩薩離空如來",
    "T36n1736_056:0444a07": "藏義。以失變壞物修行者。名為空解脫",
    "T36n1736_056:0444a08": "門。此明何義。初發心菩薩起如是心。實有",
    "T36n1736_056:0444a09": "法可滅後時得涅槃。如是菩薩失空如來",
    "T36n1736_056:0444a10": "藏修行。又有人以空為有物我應得空。又",
    "T36n1736_056:0444a11": "生如是心。離色等法別更有空。我應修",
    "T36n1736_056:0444a12": "行彼人不知空。今疏二當第三。三當第二。",
    "T36n1736_056:0444a13": "為順論中三種謗故。又取意引對文可知。",
    "T36n1736_056:0444a14": "然般若經中四句。正遣此三空疑。一疑空滅",
    "T36n1736_056:0444a15": "色故。以色即是空遣之。二疑空異色故。",
    "T36n1736_056:0444a16": "以色不異空空不異色遣之。三疑空是",
    "T36n1736_056:0444a17": "物。今明空即是色故非別有空也。疏今云",
    "T36n1736_056:0444a18": "有者。即初離謗攝者。四引論別釋也。然論",
    "T36n1736_056:0444a19": "先列三病。即返問辯非。後列三名治之即",
    "T36n1736_056:0444a20": "順問彰是。今初。論云自體空者。可如是",
    "T36n1736_056:0444a21": "取如兔角耶。不也。可如是取。異此空智",
    "T36n1736_056:0444a22": "更有異空耶。不也。可如是取有彼此自",
    "T36n1736_056:0444a23": "體彼此轉滅耶。不也。後順問彰是云。云何",
    "T36n1736_056:0444a24": "取此自體空有不二不盡。如是取此句顯",
    "T36n1736_056:0444a25": "離三種空攝。一離謗攝。二離異攝。三離盡",
    "T36n1736_056:0444a26": "滅攝。釋曰。上論先舉所揀以經對治。今疏",
    "T36n1736_056:0444a27": "乃分其能治所治。兼經五字一一對釋於",
    "T36n1736_056:0444a28": "義易了。如云今云有者。牒經言即初離",
    "T36n1736_056:0444a29": "謗攝者。即舉論立名。言不謂斷滅下。明離",
    "T36n1736_056:0444b01": "前過。如兔角者。即前可如是取。如兔角",
    "T36n1736_056:0444b02": "耶。其不謂兩字即前不也二字。斷滅兩字即",
    "T36n1736_056:0444b03": "取三空亂意中第一亂意。會同論文。下之二",
    "T36n1736_056:0444b04": "攝例此可知。但觀上所引論文自分主",
    "T36n1736_056:0444b05": "客。二即疑空異色。三即疑空是物。謂空為",
    "T36n1736_056:0444b06": "有。三中言此明非滅有體之智以成有體",
    "T36n1736_056:0444b07": "之空者。此有兩釋。今是第一釋。由論云彼",
    "T36n1736_056:0444b08": "此自體故。以空為此智為彼既離盡滅故。",
    "T36n1736_056:0444b09": "非滅有體之智等。疏亦非空有物可轉滅",
    "T36n1736_056:0444b10": "者。即第二釋。前釋雙就智空上論盡滅。今",
    "T36n1736_056:0444b11": "就空上論盡滅。正順上第三。謂空為有謗",
    "T36n1736_056:0444b12": "不要約智論有也。疏離此三空下。結成正",
    "T36n1736_056:0444b13": "義。然正義尚難。初二是有。後義非有自互相",
    "T36n1736_056:0444b14": "違何成正義。故說正義智相是有。智性說",
    "T36n1736_056:0444b15": "空。今此智空由有三德離上三謗。一相作",
    "T36n1736_056:0444b16": "義故離初謗攝。謂若無智則無有空。若無",
    "T36n1736_056:0444b17": "真空智不成立故。若諸法不空即無道無",
    "T36n1736_056:0444b18": "果。中論云。以有空義故一切法得成。故",
    "T36n1736_056:0444b19": "論經云。有能離謗攝。既空能成有。豈待滅",
    "T36n1736_056:0444b20": "智方成空耶。二不相礙義。是故不異異即有",
    "T36n1736_056:0444b21": "礙於空。定性有故空礙於有。定性無故既",
    "T36n1736_056:0444b22": "不相礙。故非色外別更有空故離異攝。三",
    "T36n1736_056:0444b23": "相違義。以體非有故無可盡。安謂空為有",
    "T36n1736_056:0444b24": "耶。故初則廢他成己故有空。後則廢己成",
    "T36n1736_056:0444b25": "他故非有空由初有故不無。由後無故",
    "T36n1736_056:0444b26": "非有非有非無是中道義。故此空有豈得",
    "T36n1736_056:0444b27": "異耶。由空義故與智非一。由前二義與",
    "T36n1736_056:0444b28": "智非異。非一非異是中道故。故此真空是",
    "T36n1736_056:0444b29": "智之體。體相無二為智之相是同相也。同相",
    "T36n1736_056:0444c01": "即是空如來藏。空如來藏即性淨涅槃。其揆",
    "T36n1736_056:0444c02": "一耳。疏今闕有字下。第五會通經文。此句",
    "T36n1736_056:0444c03": "徵也。此有二意下。釋初意。以不盡字攝",
    "T36n1736_056:0444c04": "有字。前明不盡是無。故無可盡則離謂空",
    "T36n1736_056:0444c05": "為有過。今明有體故。不盡則離斷滅過。二",
    "T36n1736_056:0444c06": "者下第二意即以無盡二字攝有字。以是",
    "T36n1736_056:0444c07": "有無不二故離斷滅。於中先出論文。次意",
    "T36n1736_056:0444c08": "云下釋論。後今經亦無定字下。會釋今經。",
    "T36n1736_056:0444c09": "言離前二空者。一謂有無不二故離於異",
    "T36n1736_056:0444c10": "攝。二即異故義如前說。二者有無既其不二。",
    "T36n1736_056:0444c11": "豈滅有明無。故離斷滅雖有二意後意最",
    "T36n1736_056:0444c12": "親。疏二有六句明不同相。即方便淨涅槃",
    "T36n1736_056:0444c13": "者。疏文有三。第一總彰大意。第二隨文解",
    "T36n1736_056:0444c14": "釋。第三總結會通。初中有三。初出體。二釋",
    "T36n1736_056:0444c15": "名。三解妨。今初即方便淨涅槃。對前性淨。",
    "T36n1736_056:0444c16": "方便有二。一對因彰果。從因方便而修得",
    "T36n1736_056:0444c17": "故。二對體起用作用差別故名方便。方便",
    "T36n1736_056:0444c18": "即寂故稱涅槃。疏斷惑平等下。第二釋此",
    "T36n1736_056:0444c19": "不同。對於前同。前同有三。今亦有三而少",
    "T36n1736_056:0444c20": "開合。一對下不同眾生。言斷惑平等者。",
    "T36n1736_056:0444c21": "斷惑故異凡夫。平等故異小乘。小乘不",
    "T36n1736_056:0444c22": "斷法執故非平等。又謂有惑可斷。不解",
    "T36n1736_056:0444c23": "無斷而斷。今皆反此故云平等。二而能斷",
    "T36n1736_056:0444c24": "故。不同外境但是所證。即對前橫同諸法。",
    "T36n1736_056:0444c25": "然諸法中含其有無故開為二。今對有境",
    "T36n1736_056:0444c26": "質礙之境不能斷惑。但是所證故。三有異",
    "T36n1736_056:0444c27": "相故不同空者。即前諸法中含此無法。又",
    "T36n1736_056:0444c28": "加此空者。前約性淨同空義多。今方便淨",
    "T36n1736_056:0444c29": "同空義少故云不同於空。不云不同諸佛",
    "T36n1736_056:0445a01": "者此多同佛故。疏涅槃是果下。三通妨難。",
    "T36n1736_056:0445a02": "而文有二妨。一以果違因妨。先問後約分",
    "T36n1736_056:0445a03": "證下答。答有三義文並可知。疏今明地智",
    "T36n1736_056:0445a04": "下。第二所證違智妨。亦先問。後若分相下",
    "T36n1736_056:0445a05": "答。大意可知。然約相融凡是一法即攝一",
    "T36n1736_056:0445a06": "切。若以涅槃為門。涅槃門中攝一切法。",
    "T36n1736_056:0445a07": "若以菩提為門。菩提攝一切法。若法身為",
    "T36n1736_056:0445a08": "門。法身攝一切法。今約地智。地智門中攝",
    "T36n1736_056:0445a09": "一切法。智相即同菩提。智性即同涅槃。今",
    "T36n1736_056:0445a10": "取即相之性故。同與不同皆名涅槃。言",
    "T36n1736_056:0445a11": "二而不二者。性與相殊而復相即故。難說甚",
    "T36n1736_056:0445a12": "深者。欲言菩提即同涅槃。欲言涅槃即",
    "T36n1736_056:0445a13": "說為智。互融雙絕難以一事當之故。理圓",
    "T36n1736_056:0445a14": "言偏。理與言絕為難說耳。疏文中解脫是",
    "T36n1736_056:0445a15": "總下隨文解釋。先解總句。言異前者。異",
    "T36n1736_056:0445a16": "前同相也。疏寶性論下。引論成立。此論前",
    "T36n1736_056:0445a17": "有偈云。佛身不捨離清淨真妙法。如虛空",
    "T36n1736_056:0445a18": "日月智離染不二。論云此偈明何義。向說轉",
    "T36n1736_056:0445a19": "身實體清淨。又清淨者。略有二種。何等為",
    "T36n1736_056:0445a20": "二。一者自性清淨。二者離垢清淨。自性清淨",
    "T36n1736_056:0445a21": "者。謂性解脫無所捨離。以彼自性清淨心",
    "T36n1736_056:0445a22": "體不捨一切客塵煩惱。以彼解脫不離一",
    "T36n1736_056:0445a23": "切法。如水不離諸塵垢等。而言清淨。以",
    "T36n1736_056:0445a24": "自性清淨心。遠離諸煩惱垢更無染故。又",
    "T36n1736_056:0445a25": "依彼果離垢清淨故(云云)。若無上依經第一",
    "T36n1736_056:0445a26": "亦明四德。各有二義。淨有二者。一自性清",
    "T36n1736_056:0445a27": "淨是其通相。二無垢清淨是其別相我有二",
    "T36n1736_056:0445a28": "者。一遠離外道邪執我。二離二乘無我。樂",
    "T36n1736_056:0445a29": "有二種。一斷苦集。二斷意生身諸陰滅。常",
    "T36n1736_056:0445b01": "有二種。一離無常斷見。二離涅槃是常見",
    "T36n1736_056:0445b02": "故。上皆取意引經耳。廣如涅槃章疏。別中",
    "T36n1736_056:0445b03": "以別顯總下。釋別句。於中有二。先釋於",
    "T36n1736_056:0445b04": "諸趣言二云何下。釋餘五句五句即顯五",
    "T36n1736_056:0445b05": "種解脫之相者標也。下唯列三。後三合故。",
    "T36n1736_056:0445b06": "若具應云三明般若是觀行相。四明法身",
    "T36n1736_056:0445b07": "是轉依相。五明解脫是無礙相。今以後三",
    "T36n1736_056:0445b08": "合為涅槃。前之二義亦三德開出。般若約",
    "T36n1736_056:0445b09": "決理邊。即名觀智。約契合邊即名觀行。無",
    "T36n1736_056:0445b10": "間道斷即斷惑相。解脫道證即無礙相。故",
    "T36n1736_056:0445b11": "雖五句但是三德。疏言平等者。即牒經解",
    "T36n1736_056:0445b12": "釋也。此即第一等二際。是觀智相者。即經涅",
    "T36n1736_056:0445b13": "槃平等住。謂世間涅槃下皆論文。從以世間",
    "T36n1736_056:0445b14": "之性下。疏釋平等之義。然論云平等攝取。",
    "T36n1736_056:0445b15": "約人說平等。非如聲聞不得平等。得與不",
    "T36n1736_056:0445b16": "得並約於人。而疏以性釋者。由二乘不了",
    "T36n1736_056:0445b17": "性等故。背生死向涅槃。菩薩了性本平等",
    "T36n1736_056:0445b18": "生死即涅槃故。不捨生死而取涅槃。不離",
    "T36n1736_056:0445b19": "不在納法在心。故云平等攝取。疏中觀云",
    "T36n1736_056:0445b20": "下。引證釋成。即涅槃品偈云。涅槃與世間",
    "T36n1736_056:0445b21": "無有少分別世間與涅槃亦無少分別。涅",
    "T36n1736_056:0445b22": "槃之實際及與世間際。如是之二際無毫釐",
    "T36n1736_056:0445b23": "差別。今但義引三句意已具矣。若更廣說應",
    "T36n1736_056:0445b24": "有四句。一全涅槃故無毫釐差。以世間實",
    "T36n1736_056:0445b25": "性說為涅槃。涅槃之相說為世間。以性收",
    "T36n1736_056:0445b26": "相無相非性故。唯涅槃亦無有差。二全世",
    "T36n1736_056:0445b27": "間故無毫釐差。以相收性無性非相故。三",
    "T36n1736_056:0445b28": "全世間之涅槃。與全涅槃之世間無毫釐差。",
    "T36n1736_056:0445b29": "以雖互收不壞二相故。四全世間之涅槃",
    "T36n1736_056:0445c01": "非涅槃也。全涅槃之世間非世間也。非世",
    "T36n1736_056:0445c02": "間與非涅槃無毫釐差。以性相互奪異不",
    "T36n1736_056:0445c03": "可得故。義句雖四法唯一事。所謂無事故非",
    "T36n1736_056:0445c04": "四也。是故順情而取四句俱非。順法而言",
    "T36n1736_056:0445c05": "四句俱是也。此般若智於外能照諸法皆空。",
    "T36n1736_056:0445c06": "內照之體廓然即空。空四絕故四絕中間即",
    "T36n1736_056:0445c07": "空之神照朗無相之虛宗是般若法也。此即",
    "T36n1736_056:0445c08": "非中之中也。由不礙事之理故。全涅槃",
    "T36n1736_056:0445c09": "入生死。全生死入涅槃。由不礙理之事",
    "T36n1736_056:0445c10": "故差別宛然也。由二俱無礙故入不入俱成",
    "T36n1736_056:0445c11": "也。由二無礙又不二故。入即不入。不入即",
    "T36n1736_056:0445c12": "入。如是方為究竟平等。疏二斷惑相下。釋",
    "T36n1736_056:0445c13": "此一句疏文有三。第一總明大意。第二開",
    "T36n1736_056:0445c14": "章別釋。第三結示圓融。今初謂三時相因俱",
    "T36n1736_056:0445c15": "無定性故。三時無斷由無定性。方能斷惑",
    "T36n1736_056:0445c16": "故云方說斷耳。故云非初下。指經文然雜",
    "T36n1736_056:0445c17": "集第七亦云。從何而說煩惱斷耶。不從過",
    "T36n1736_056:0445c18": "去已滅無故。不從未來以未生故。不從",
    "T36n1736_056:0445c19": "現在道不俱故。此即三時無斷義也。中觀論",
    "T36n1736_056:0445c20": "廣說。即以三時門明無斷義。無斷即是性",
    "T36n1736_056:0445c21": "空義。以有性空義故一切法得成。故成斷",
    "T36n1736_056:0445c22": "義下當廣明。疏釋此有二義下。開章廣釋",
    "T36n1736_056:0445c23": "於中相翻。疏文有四。一定斷處以開三",
    "T36n1736_056:0445c24": "關。二此三惑智下。依關立過。三若爾下。假",
    "T36n1736_056:0445c25": "問徵起。四若依唯識下。正彰斷義。二中謂",
    "T36n1736_056:0445c26": "智先起有四過者。一本因斷惑得無漏智。",
    "T36n1736_056:0445c27": "今智先起則不斷惑自成無漏。二智既先",
    "T36n1736_056:0445c28": "起。惑猶在故不能斷惑。煩惱二過者。一智",
    "T36n1736_056:0445c29": "已先起煩惱猶在。故後滅時是自滅耳。二惑",
    "T36n1736_056:0446a01": "在不礙智起。故不障聖道。惑智各二故有",
    "T36n1736_056:0446a02": "其四。疏智後同時各具四過者。併出二關。",
    "T36n1736_056:0446a03": "言智後者。即前為惑先滅智後生耶。言四",
    "T36n1736_056:0446a04": "過者。初明二惑。一惑自先滅過。由智未生",
    "T36n1736_056:0446a05": "而惑滅故。二不障聖道過。惑先已滅不礙",
    "T36n1736_056:0446a06": "智故。此惑二過。智二過者。一智有自成無",
    "T36n1736_056:0446a07": "漏過。惑已先滅。智不斷惑故。二不能滅",
    "T36n1736_056:0446a08": "惑過。惑已先滅。無可滅故。言同時者。即",
    "T36n1736_056:0446a09": "惑智同時亦有四過。智二過者。既與惑俱。",
    "T36n1736_056:0446a10": "惑不干智故自成無漏。亦不斷惑。惑二過",
    "T36n1736_056:0446a11": "者。既與智俱故不障聖道。與智俱時惑猶",
    "T36n1736_056:0446a12": "在故。後若斷時亦自滅耳。疏如燈不破闇",
    "T36n1736_056:0446a13": "下。約喻以明通經及論。又涅槃下引經。法",
    "T36n1736_056:0446a14": "說成上法喻並如下明。疏若唯識下。第",
    "T36n1736_056:0446a15": "四正顯斷義。於中三。一正顯唯識。二明",
    "T36n1736_056:0446a16": "順違。三顯當宗。初中言二真見道者。彼疏",
    "T36n1736_056:0446a17": "不釋。有云。謂真見道。及相見道。此釋非",
    "T36n1736_056:0446a18": "理。言二真故斷惑正在真見道故。有云。人",
    "T36n1736_056:0446a19": "法二空此亦難依。二空所證今說能斷故。",
    "T36n1736_056:0446a20": "有云。無間解脫為二。此二應非斷惑。正在",
    "T36n1736_056:0446a21": "無間道故。若爾何者指南。應是大小乘為",
    "T36n1736_056:0446a22": "二故。次前論云。二乘見道現在前時唯斷一",
    "T36n1736_056:0446a23": "種名得聖性。菩薩見道現在前時。具斷二",
    "T36n1736_056:0446a24": "種名得聖性。二種即二障。所斷廣狹小異。",
    "T36n1736_056:0446a25": "大小俱是真見道斷故。然彼論意為異薩婆",
    "T36n1736_056:0446a26": "多宗。彼宗所立見道之前斷異生性。無間道",
    "T36n1736_056:0446a27": "起與惑得俱說言斷耳。故為伏難云。若異",
    "T36n1736_056:0446a28": "生性見道前捨。無漏果起無有凡聖俱成就",
    "T36n1736_056:0446a29": "失。今既依於見斷種立。即無間道有惑種",
    "T36n1736_056:0446b01": "俱。異生未斷如何凡聖無俱成失。故唯識論",
    "T36n1736_056:0446b02": "云。見道起時彼種不成猶如明生不與闇",
    "T36n1736_056:0446b03": "並。故凡聖二性無俱成失。若無間道與惑得",
    "T36n1736_056:0446b04": "俱。&#x5374;有凡聖俱成之失。雜集第七亦明此",
    "T36n1736_056:0446b05": "義。疏此但舉法相下。第二辯違順。先縱成",
    "T36n1736_056:0446b06": "後若望下。辯有違。先破秤喻。後破明闇。",
    "T36n1736_056:0446b07": "明闇同喻極似於法理則無違故先印許。後",
    "T36n1736_056:0446b08": "到與不到下。但就無性理破。三論廣說。中",
    "T36n1736_056:0446b09": "論三相品中。小乘被破大生小生二互相生。",
    "T36n1736_056:0446b10": "彼便救云。本生生時能生生故。引喻云。如",
    "T36n1736_056:0446b11": "燈能自照亦能照於彼。生法亦如是。自生亦",
    "T36n1736_056:0446b12": "生彼。論主破云。燈中自無闇住處。亦無闇",
    "T36n1736_056:0446b13": "破闇乃名照。無闇則無照。意云明中無闇。",
    "T36n1736_056:0446b14": "闇中無明。明既無闇。為何所破彼便救云。",
    "T36n1736_056:0446b15": "具足之燈無闇可破。初生之燈明體未全。",
    "T36n1736_056:0446b16": "則有闇破故。復破云。云何燈生時而能破",
    "T36n1736_056:0446b17": "於闇。此燈初生時不能及於闇。意云初生",
    "T36n1736_056:0446b18": "名半生半未生。未生之半此半無明。亦不",
    "T36n1736_056:0446b19": "能破已生之半此半無闇亦無所破。彼便",
    "T36n1736_056:0446b20": "救云。何用及闇但使能破故。復破云。燈若",
    "T36n1736_056:0446b21": "不及闇而能破闇者。燈在於此間應破一",
    "T36n1736_056:0446b22": "切闇。又反並云。若燈能自照。亦能照於彼。",
    "T36n1736_056:0446b23": "闇亦能自闇亦能闇於彼。釋曰。今闇不能",
    "T36n1736_056:0446b24": "闇於彼。明知是燈不能破闇。由依此義",
    "T36n1736_056:0446b25": "故。上疏云雖則相傾。意云而明闇理別明能",
    "T36n1736_056:0446b26": "破闇。闇不破明。故涅槃第二十九亦同於",
    "T36n1736_056:0446b27": "此。以燈不破闇。喻上毘&#x9262;舍那不破煩",
    "T36n1736_056:0446b28": "惱。疏若此宗下。第三辯此宗大意。如前總",
    "T36n1736_056:0446b29": "中及下相續中。文略有四。一總標。二上明",
    "T36n1736_056:0446c01": "非先後下顯正義。三由能斷無性下。",
    "T36n1736_056:0446c02": "雙明能所即空而斷。四若定有下。以邪顯",
    "T36n1736_056:0446c03": "正疏言相續下釋第二章。疏文分四。一總",
    "T36n1736_056:0446c04": "彰體相。二辯三時不同。三依論正釋。四結",
    "T36n1736_056:0446c05": "彈古義。今初但就一智自有二種三時。疏",
    "T36n1736_056:0446c06": "就此三時下。二辯三時不同。二種三時",
    "T36n1736_056:0446c07": "前三時長如下大品之文。發心為初。修行為",
    "T36n1736_056:0446c08": "中。將成佛為後。後三時為短。謂唯無間",
    "T36n1736_056:0446c09": "道。然無間之言通於諸位。今且取見道為",
    "T36n1736_056:0446c10": "初。金剛為後。各有三時。疏論云此智盡漏",
    "T36n1736_056:0446c11": "下。第三依論正釋文。中分三。初順釋無斷",
    "T36n1736_056:0446c12": "義。次明不斷斷義。後結成正義。今初先引",
    "T36n1736_056:0446c13": "論後此上下疏釋疏若爾三時無斷下。二明",
    "T36n1736_056:0446c14": "不斷斷義。於中二先舉論文。後此舉喻釋",
    "T36n1736_056:0446c15": "成。下疏解經論此中亦有古義至下結彈",
    "T36n1736_056:0446c16": "中明。今但直就性相無礙以解正義。於中",
    "T36n1736_056:0446c17": "二。一釋論。二引證。今初言經文正顯證智",
    "T36n1736_056:0446c18": "者。此中義大是不可說故。唯顯甚深。論主若",
    "T36n1736_056:0446c19": "不性相雙明豈知是斷惑義。疏故大品云",
    "T36n1736_056:0446c20": "下。第二引證證成論主如燈焰義。然大品",
    "T36n1736_056:0446c21": "經具云。須菩提白佛言世尊菩薩為用初心",
    "T36n1736_056:0446c22": "得菩提。為用後心得菩提。初心不在後",
    "T36n1736_056:0446c23": "心。後心不在初心。心法不俱云何善根增",
    "T36n1736_056:0446c24": "益能得菩提。佛反問言。譬如然燈為用初",
    "T36n1736_056:0446c25": "焰燋炷。為用後焰燋炷。須菩提白佛言。世",
    "T36n1736_056:0446c26": "尊非初焰燋炷。亦非離初焰。後焰亦爾。佛",
    "T36n1736_056:0446c27": "問須菩提。炷為燋不。須菩提白佛言。實燋。",
    "T36n1736_056:0446c28": "佛合喻云。菩薩不用初心得菩提。亦不離",
    "T36n1736_056:0446c29": "初心。後心亦爾從初發意行般若具十地",
    "T36n1736_056:0447a01": "得菩提。經已分明。況論釋云。佛以甚深因",
    "T36n1736_056:0447a02": "緣法答。所謂不但初心得。亦不離初心得。",
    "T36n1736_056:0447a03": "所以者何。若但初心得不以後心者。菩薩",
    "T36n1736_056:0447a04": "初發心便應是佛。若無初心云何有第二",
    "T36n1736_056:0447a05": "心第三心。以初心為根本因緣。亦不但後",
    "T36n1736_056:0447a06": "心亦不離後心者。是後心亦不離初心。若",
    "T36n1736_056:0447a07": "無初心則無後心。初心集種種無量功德。",
    "T36n1736_056:0447a08": "後心即具足故能斷煩惱習。得無上菩提。",
    "T36n1736_056:0447a09": "合喻準法。此中燈喻菩薩道炷喻無明等煩",
    "T36n1736_056:0447a10": "惱焰。如初地相應智慧。乃至金剛三昧相應",
    "T36n1736_056:0447a11": "智慧燋。喻無明等煩惱燋。亦非初心智焰。",
    "T36n1736_056:0447a12": "亦非後心智焰。而無明等燋。成無上道。彼",
    "T36n1736_056:0447a13": "既云非初不離初等。則非唯但取相續之",
    "T36n1736_056:0447a14": "義故。故論云甚深因緣。又彼經中法喻影",
    "T36n1736_056:0447a15": "略。法說得菩提。喻說斷煩惱。二義相成同",
    "T36n1736_056:0447a16": "故引證。疏涅槃二十九等者。然涅槃云念念",
    "T36n1736_056:0447a17": "滅者即是空義。由念念滅是無性故。不同",
    "T36n1736_056:0447a18": "小乘何以得知。彼經初師子吼問云。眾生",
    "T36n1736_056:0447a19": "五陰空無所有。誰有受教修集道者。佛便",
    "T36n1736_056:0447a20": "以此經答云。雖念念滅而有修道。明知念",
    "T36n1736_056:0447a21": "念滅即是空故。義符今論性相雙明。疏上",
    "T36n1736_056:0447a22": "諸經論皆顯性相無礙無斷之斷下三結成",
    "T36n1736_056:0447a23": "正義。於中此上疏文結前。又今經論下。重",
    "T36n1736_056:0447a24": "結正義。謂非唯無礙。而又相成。前則事不",
    "T36n1736_056:0447a25": "礙理。理不礙事。性相雙存。今則依理成",
    "T36n1736_056:0447a26": "事。事能顯理。亦含雙奪疏因緣故無性等",
    "T36n1736_056:0447a27": "者。即中論云。若法從緣生是則無自性。若",
    "T36n1736_056:0447a28": "無自性者。云何有是法即緣生故空義也。次",
    "T36n1736_056:0447a29": "云無性故因緣者。即中論云。以有空義故一",
    "T36n1736_056:0447b01": "切法得成。即無性故有義也。疏若云初念則",
    "T36n1736_056:0447b02": "能斷後念方究竟下。第四結彈古義。即遠",
    "T36n1736_056:0447b03": "公解。前解經云治必階漸非定始終。故云",
    "T36n1736_056:0447b04": "非初亦非中後。正論其果斷在窮終。不得",
    "T36n1736_056:0447b05": "說言非初中後。今乃據果反談昔因。因時",
    "T36n1736_056:0447b06": "不頓是故說言非初中後。下釋論言非初智",
    "T36n1736_056:0447b07": "斷亦非中後。云非初智獨斷。中後亦然。通",
    "T36n1736_056:0447b08": "取三時方能盡結。次釋論。若爾云何斷如",
    "T36n1736_056:0447b09": "燈焰非初中後。前中後取。不異毘曇一念",
    "T36n1736_056:0447b10": "有燒始終方盡治結同然。若依成實一念不",
    "T36n1736_056:0447b11": "燒相續方然。治結亦爾。若依大乘慧心明勝",
    "T36n1736_056:0447b12": "一念能斷。但相續始終方盡究竟故。經說言",
    "T36n1736_056:0447b13": "念念具足一切助道。於一念中尚能具足",
    "T36n1736_056:0447b14": "一切道品。何有不能斷除煩惱。但相續始",
    "T36n1736_056:0447b15": "終方盡究竟。是故今說前中後取。如義正知",
    "T36n1736_056:0447b16": "名之為取。釋曰。此公雖明大乘慧勝。要",
    "T36n1736_056:0447b17": "明具足三時始終方斷。故疏不依但依前",
    "T36n1736_056:0447b18": "為正義。約性相無礙。釋云今依其義開為",
    "T36n1736_056:0447b19": "兩關難令同彼毘曇成實。謂應問言。為初",
    "T36n1736_056:0447b20": "念即斷。後念方究竟耶。為初念不斷積至",
    "T36n1736_056:0447b21": "後念方能斷耶。依初則同毘曇。依後則同",
    "T36n1736_056:0447b22": "成實。一念具足道品何所證耶。又但成於",
    "T36n1736_056:0447b23": "斷惑之義。不知斷而不斷。不斷煩惱入涅",
    "T36n1736_056:0447b24": "槃義。故結彈云莫失宗旨。"
}