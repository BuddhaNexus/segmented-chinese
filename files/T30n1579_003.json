{
    "T30n1579_003:0289c23": "瑜伽師地論卷第三",
    "T30n1579_003:0289c25": "彌勒菩薩說",
    "T30n1579_003:0289c26": "三藏法師玄奘奉 詔譯",
    "T30n1579_003:0289c27": "本地分中意地第二之三",
    "T30n1579_003:0289c28": "[0289c28] 復次即前所說自性。乃至業等五事當知。皆",
    "T30n1579_003:0289c29": "由三處所攝。謂由色聚故。心心所品故。及",
    "T30n1579_003:0290a01": "無為故。除餘假有法。今當先說色聚諸法。",
    "T30n1579_003:0290a02": "問一切法生。皆從自種而起。云何說諸大",
    "T30n1579_003:0290a03": "種能生所造色耶。云何造色依彼。彼所建",
    "T30n1579_003:0290a04": "立。彼所任持。彼所長養耶。答由一切內外",
    "T30n1579_003:0290a05": "大種及所造色種子皆悉依附內相續心。乃",
    "T30n1579_003:0290a06": "至諸大種子未生諸大以來。造色種子終",
    "T30n1579_003:0290a07": "不能生。造色要由彼生。造色方從自種子",
    "T30n1579_003:0290a08": "生。是故說彼能生造色。要由彼生為前導",
    "T30n1579_003:0290a09": "故。由此道理。說諸大種為彼生因。云何造",
    "T30n1579_003:0290a10": "色依於彼耶。由造色生已不離大種處而",
    "T30n1579_003:0290a11": "轉故。云何彼所建立。由大種損益。彼同安",
    "T30n1579_003:0290a12": "危故。云何彼所任持。由隨大種等量不",
    "T30n1579_003:0290a13": "壞故。云何彼所長養。由因飲食睡眠修習",
    "T30n1579_003:0290a14": "梵行三摩地等依彼造色倍復增廣。故說大",
    "T30n1579_003:0290a15": "種為彼養因。如是諸大種望所造色。有五",
    "T30n1579_003:0290a16": "種作用應知。",
    "T30n1579_003:0290a17": "[0290a17] 復次於色聚中。曾無極微生。若從自種生",
    "T30n1579_003:0290a18": "時唯聚集生。或細或中或大。又非極微集成",
    "T30n1579_003:0290a19": "色聚。但由覺慧分析諸色極量邊際。分",
    "T30n1579_003:0290a20": "別假立以為極微。又色聚亦有方分。極微亦",
    "T30n1579_003:0290a21": "有方分。然色聚有分非極微。何以故。由極",
    "T30n1579_003:0290a22": "微即是分。此是聚色所有非極微。復有餘極",
    "T30n1579_003:0290a23": "微。是故極微非有分。又不相離有二種。一",
    "T30n1579_003:0290a24": "同處不相離。謂大種極微與色香味觸等。於",
    "T30n1579_003:0290a25": "無根處有離根者。於有根處有有根者。是",
    "T30n1579_003:0290a26": "名同處不相離。二和雜不相離。謂即此大種",
    "T30n1579_003:0290a27": "極微與餘聚集能造所造色處俱故。是名和",
    "T30n1579_003:0290a28": "雜不相離。又此遍滿聚色。應知如種種物石",
    "T30n1579_003:0290a29": "磨為末以水和合互不相離。非如胡麻綠",
    "T30n1579_003:0290b01": "豆粟稗等聚。又一切所造色。皆即依止大種",
    "T30n1579_003:0290b02": "處。不過大種處量乃至大種所據處所。諸所",
    "T30n1579_003:0290b03": "造色還即據此。由此因緣說所造色依於",
    "T30n1579_003:0290b04": "大種。即以此義說諸大種名為大種。由此",
    "T30n1579_003:0290b05": "大種其性大故為種生故。",
    "T30n1579_003:0290b06": "[0290b06] 復次於諸色聚中。略有十四種事。謂地水火",
    "T30n1579_003:0290b07": "風。色聲香味觸。及眼等五根。除唯意所行",
    "T30n1579_003:0290b08": "色。一切色聚。有色諸根所攝者。有一切。如",
    "T30n1579_003:0290b09": "所說事界。如有色諸根所攝聚。如是有色諸",
    "T30n1579_003:0290b10": "根所依大種所攝聚亦爾。所餘色聚除有色",
    "T30n1579_003:0290b11": "諸根唯有餘界。又約相攝有十四事。即由",
    "T30n1579_003:0290b12": "相攝施設事極微。若約界攝。隨於此聚有",
    "T30n1579_003:0290b13": "爾所界。即說此聚爾所事攝。若約不相離",
    "T30n1579_003:0290b14": "攝。或內或外所有諸聚。隨於此聚中。乃至",
    "T30n1579_003:0290b15": "有爾所法相可得。即說此聚爾所事攝應",
    "T30n1579_003:0290b16": "知。所以者何。或有聚中唯一大種可得。如",
    "T30n1579_003:0290b17": "石末尼真珠琉璃珂貝璧玉珊瑚等中。或池",
    "T30n1579_003:0290b18": "沼溝渠江河等中。或火焰燈燭等中。或四方",
    "T30n1579_003:0290b19": "風輪有塵無塵風等中。或有聚中二大種可",
    "T30n1579_003:0290b20": "得。如雪濕樹葉花果等中。或熱末尼等中。",
    "T30n1579_003:0290b21": "或有聚中三大種可得。如即熱樹等中。或",
    "T30n1579_003:0290b22": "動搖中。或有聚中四大種可得。謂於內色",
    "T30n1579_003:0290b23": "聚中。如薄伽梵說。於各別內身。若髮毛等",
    "T30n1579_003:0290b24": "乃至糞穢是內地界。若小便等是內水界。若",
    "T30n1579_003:0290b25": "於身中所有煖等是內火界。若上行等風是",
    "T30n1579_003:0290b26": "內風界。如是若於此聚。彼相可得說彼相",
    "T30n1579_003:0290b27": "為有。若不可得說彼相為無。復次聲於",
    "T30n1579_003:0290b28": "一切色聚中界故說有。相即不定。由現在",
    "T30n1579_003:0290b29": "方便生故。風有二種。謂恒相續及不恒相",
    "T30n1579_003:0290c01": "續。恒相續者。謂於彼彼聚有恒旋轉風。不",
    "T30n1579_003:0290c02": "恒相續者。謂旋風及空行風。又闇色明色。說",
    "T30n1579_003:0290c03": "名空界及孔隙。又諸闇色恒相續者。謂世界",
    "T30n1579_003:0290c04": "中間。不恒相續者。謂於餘處如是。明色恒",
    "T30n1579_003:0290c05": "相續者。謂於自然光明天中。不恒相續者。謂",
    "T30n1579_003:0290c06": "於餘處。又明闇色。謂於顯色增聚應知。又",
    "T30n1579_003:0290c07": "由依止色聚種子功能故若遇相似緣時。",
    "T30n1579_003:0290c08": "或小聚無間大聚生。或大聚無間小聚生。由",
    "T30n1579_003:0290c09": "此因緣施設諸聚有增有減。如經言。若堅",
    "T30n1579_003:0290c10": "堅攝近攝非近攝執受乃至廣說。堅云何謂",
    "T30n1579_003:0290c11": "地。堅攝云何謂彼種子。又堅者即彼界堅。攝",
    "T30n1579_003:0290c12": "者謂髮毛等或土塊等。近攝云何謂有執受。",
    "T30n1579_003:0290c13": "執受云何謂內所攝。非近攝云何謂無執受。",
    "T30n1579_003:0290c14": "無執受云何謂外所攝。又心心所。所執種子",
    "T30n1579_003:0290c15": "名近攝名執受。與此相違名非近攝名非",
    "T30n1579_003:0290c16": "執受。又隨逐自身故名近攝。執受如前說。",
    "T30n1579_003:0290c17": "如是水等界如理應知。又於一切色聚中。",
    "T30n1579_003:0290c18": "一切時具有一切大種界。如世間現見乾薪",
    "T30n1579_003:0290c19": "等物鑽即火生。擊石等亦爾。又銅鐵金銀等",
    "T30n1579_003:0290c20": "極火所燒即銷為水。從月愛珠水便流出。",
    "T30n1579_003:0290c21": "又得神通者。由心勝解力。變大地等成金",
    "T30n1579_003:0290c22": "銀等。又色聚有三種流轉。一者長養。二者等",
    "T30n1579_003:0290c23": "流。三者異熟生。長養有二種。一處遍滿長",
    "T30n1579_003:0290c24": "養。二相增盛長養。等流有四種。一長養等",
    "T30n1579_003:0290c25": "流。二異熟等流。三變異等流。四自性等流。異",
    "T30n1579_003:0290c26": "熟生有二種。一異熟體生名異熟生。二從",
    "T30n1579_003:0290c27": "異熟生名異熟生。又諸色聚略說依六處",
    "T30n1579_003:0290c28": "轉。謂建立處。覆藏處。資具處。根所依處。根",
    "T30n1579_003:0290c29": "處。三摩地所行處。",
    "T30n1579_003:0291a01": "[0291a01] 復次於心心所品中。有心可得及五十三心",
    "T30n1579_003:0291a02": "所可得。謂作意等。乃至尋伺為後邊如前",
    "T30n1579_003:0291a03": "說。問如是諸心所。幾依一切處。心生一切",
    "T30n1579_003:0291a04": "地一切時一切耶。答五謂作意等。思為後",
    "T30n1579_003:0291a05": "邊。幾依一切處。心生一切地非一切時非",
    "T30n1579_003:0291a06": "一切耶。答亦五。謂欲等。慧為後邊。幾唯依",
    "T30n1579_003:0291a07": "善非一切處。心生然一切地非一切時非",
    "T30n1579_003:0291a08": "一切耶。答謂信等。不害為後邊。幾唯依染",
    "T30n1579_003:0291a09": "污非一切處。心生非一切地非一切時非",
    "T30n1579_003:0291a10": "一切耶。答謂貪等。不正知為後邊。幾依一",
    "T30n1579_003:0291a11": "切處。心生非一切地非一切時非一切耶。",
    "T30n1579_003:0291a12": "答謂惡作等。伺為後邊。復次根不壞。境界",
    "T30n1579_003:0291a13": "現前能生作意正起。爾時從彼識乃得生。",
    "T30n1579_003:0291a14": "云何根不壞。謂有二種因。一不滅壞故。二",
    "T30n1579_003:0291a15": "不羸劣故。云何境界現前。謂或由所依處",
    "T30n1579_003:0291a16": "故。或由自性故。或由方故。或由時故。或",
    "T30n1579_003:0291a17": "由顯了不顯了故。或由全分及一分故。若",
    "T30n1579_003:0291a18": "四種障所不障礙亦非極遠。謂覆蔽障。隱",
    "T30n1579_003:0291a19": "沒障。映奪障。幻惑障。極遠有二種。謂處所",
    "T30n1579_003:0291a20": "極遠。損減極遠。云何能生作意正起。由四",
    "T30n1579_003:0291a21": "因故。一由欲力。二由念力。三由境界力。四",
    "T30n1579_003:0291a22": "由數習力。云何由欲力。謂若於是處心",
    "T30n1579_003:0291a23": "有愛著。心則於彼多作意生。云何由念力。",
    "T30n1579_003:0291a24": "謂若於彼已善取其相已極作想。心則於",
    "T30n1579_003:0291a25": "彼多作意生。云何由境界力。謂若彼境界或",
    "T30n1579_003:0291a26": "極廣大。或極可意正現在前。心則於彼多作",
    "T30n1579_003:0291a27": "意生。云何由數習力。若於彼境界。已極串",
    "T30n1579_003:0291a28": "習已極諳悉。心即於彼多作意生。若異此",
    "T30n1579_003:0291a29": "者。應於一所緣境唯一作意一切時生。又",
    "T30n1579_003:0291b01": "非五識身有二剎那相隨俱生。亦無展轉",
    "T30n1579_003:0291b02": "無間更互而生。又一剎那五識身生已。從此",
    "T30n1579_003:0291b03": "無間必意識生。從此無間或時散亂或耳識",
    "T30n1579_003:0291b04": "生。或五識身中隨一識生。若不散亂。必定意",
    "T30n1579_003:0291b05": "識中第二決定心生。由此尋求決定二意識",
    "T30n1579_003:0291b06": "故。分別境界。又由二種因故。或染污或善",
    "T30n1579_003:0291b07": "法生。謂分別故。及先所引故。意識中所有由",
    "T30n1579_003:0291b08": "二種因。在五識者唯由先所引故。所以者",
    "T30n1579_003:0291b09": "何。由染污及善意識力所引故。從此無間",
    "T30n1579_003:0291b10": "於眼等識中。染污及善法生。不由分別。彼",
    "T30n1579_003:0291b11": "無分別故。由此道理說眼等識隨意識",
    "T30n1579_003:0291b12": "轉。如經言。起一心若眾多心。云何安立",
    "T30n1579_003:0291b13": "此一心耶。謂世俗言說一心剎那非生起",
    "T30n1579_003:0291b14": "剎那。云何世俗言說一心剎那。謂一處為依",
    "T30n1579_003:0291b15": "止。於一境界事。有爾所了別生。總爾所時",
    "T30n1579_003:0291b16": "名一心剎那。又相似相續亦說名一。與第",
    "T30n1579_003:0291b17": "二念極相似故。又意識任運散亂緣不串習",
    "T30n1579_003:0291b18": "境時。無欲等生。爾時意識名率爾墮心。唯",
    "T30n1579_003:0291b19": "緣過去境。五識無間所生意識。或尋求或決",
    "T30n1579_003:0291b20": "定。唯應說緣現在境。若此即緣彼境生。",
    "T30n1579_003:0291b21": "又識能了別事之總相。即此所未了別所了",
    "T30n1579_003:0291b22": "境相。能了別者說名作意。即此可意不可意",
    "T30n1579_003:0291b23": "俱相違相。由觸了別。即此攝受損害俱相違",
    "T30n1579_003:0291b24": "相。由受了別。即此言說因相。由想了別。即",
    "T30n1579_003:0291b25": "此邪正俱相違行因相。由思了別。是故說彼",
    "T30n1579_003:0291b26": "作意等思為後邊。名心所有法遍一切處",
    "T30n1579_003:0291b27": "一切地一切時一切生。作意云何謂心迴轉。",
    "T30n1579_003:0291b28": "觸云何謂三和合。受云何謂領納。想云何謂",
    "T30n1579_003:0291b29": "了像。思云何謂心造作。欲云何謂於可樂",
    "T30n1579_003:0291c01": "事。隨彼彼行欲有所作性。勝解云何謂於",
    "T30n1579_003:0291c02": "決定事。隨彼彼行印可隨順性。念云何謂",
    "T30n1579_003:0291c03": "於串習事。隨彼彼行明了記憶性。三摩地",
    "T30n1579_003:0291c04": "云何謂於所觀察事。隨彼彼行審慮所依心",
    "T30n1579_003:0291c05": "一境性。慧云何謂即於所觀察事。隨彼彼",
    "T30n1579_003:0291c06": "行簡擇諸法性。或由如理所引。或由不如",
    "T30n1579_003:0291c07": "理所引。或由非如理非不如理所引。",
    "T30n1579_003:0291c08": "[0291c08] 又作意作何業。謂引心為業。觸作何業。謂",
    "T30n1579_003:0291c09": "受想思所依為業。受作何業。謂愛生所依",
    "T30n1579_003:0291c10": "為業。想作何業。謂於所緣令心發起種種",
    "T30n1579_003:0291c11": "言說為業。思作何業。謂發起尋伺身語業",
    "T30n1579_003:0291c12": "等為業。欲作何業。謂發勤為業。勝解作何",
    "T30n1579_003:0291c13": "業。謂於所緣任持功德過失為業。念作",
    "T30n1579_003:0291c14": "何業。謂於久遠所思所作所說憶念為業。",
    "T30n1579_003:0291c15": "三摩地作何業。謂智所依為業。慧作何業。",
    "T30n1579_003:0291c16": "謂於戲論所行染污清淨隨順推求為業。",
    "T30n1579_003:0291c17": "[0291c17] 云何建立三世。謂諸種子不離法故。如法",
    "T30n1579_003:0291c18": "建立。又由與果未與果故。若諸果法。若已",
    "T30n1579_003:0291c19": "滅相是過去。有因未生相是未來。已生未",
    "T30n1579_003:0291c20": "滅相是現在。",
    "T30n1579_003:0291c21": "[0291c21] 云何建立生老住無常謂於一切處識相續",
    "T30n1579_003:0291c22": "中一切種子相續俱行建立。由有緣力故。",
    "T30n1579_003:0291c23": "先未相續生。法今最初生。是名生有為相。",
    "T30n1579_003:0291c24": "即此變異性。名老有為相。此復二種。一異性",
    "T30n1579_003:0291c25": "變異性。二變性變異性。由有相似生故。立",
    "T30n1579_003:0291c26": "異性變異性。由有不相似生故。立變性變",
    "T30n1579_003:0291c27": "異性。即已生時唯生。剎那隨轉故名住有為",
    "T30n1579_003:0291c28": "相。生剎那後。剎那不住故名無常有為相。",
    "T30n1579_003:0291c29": "如是即約諸法分位差別。建立四相。",
    "T30n1579_003:0292a01": "[0292a01] 又有四緣。一因緣。二等無間緣。三所緣緣。",
    "T30n1579_003:0292a02": "四增上緣。因緣者。謂種子。等無間緣者。謂若",
    "T30n1579_003:0292a03": "此識無間諸識決定生。此是彼等無間緣。所",
    "T30n1579_003:0292a04": "緣緣者。謂諸心心所所緣境界。增上緣者。謂",
    "T30n1579_003:0292a05": "除種子餘所依。如眼及助伴法望眼識。所",
    "T30n1579_003:0292a06": "餘識亦爾。",
    "T30n1579_003:0292a07": "[0292a07] 又善不善性。能取愛非愛果。如是等類名增",
    "T30n1579_003:0292a08": "上緣。又由種子故建立因緣。由自性故立",
    "T30n1579_003:0292a09": "等無間緣。由所緣境故立所緣緣。由所依",
    "T30n1579_003:0292a10": "及助伴等故立增上緣。如經言。諸因諸緣",
    "T30n1579_003:0292a11": "能生識者。彼即此四因緣。一種亦因亦緣。",
    "T30n1579_003:0292a12": "餘唯是緣。[0292a12] 又如經言。善不善無記者。彼差別",
    "T30n1579_003:0292a13": "云何。謂諸善法或立一種。由無罪義故。或",
    "T30n1579_003:0292a14": "立二種。謂生得善。及方便喜或立三種。謂",
    "T30n1579_003:0292a15": "自性善。相應善。等起善。或立四種。謂順福",
    "T30n1579_003:0292a16": "分善。順解脫分善。順決擇分善。及無漏善。或",
    "T30n1579_003:0292a17": "立五種。謂施性善。戒性善。修性善。愛果善。",
    "T30n1579_003:0292a18": "離繫果善。或立六種。謂善色受想行識及",
    "T30n1579_003:0292a19": "擇滅。或立七種。謂念住所攝善。正勤所攝",
    "T30n1579_003:0292a20": "善。神足所攝善。根所攝善。力所攝善。覺支所",
    "T30n1579_003:0292a21": "攝善。道支所攝善。或立八種。謂起迎合掌問",
    "T30n1579_003:0292a22": "訊禮敬業所攝善。讚彼妙說稱揚實德所",
    "T30n1579_003:0292a23": "攝善。供承病者所攝善。敬事師長所攝善。",
    "T30n1579_003:0292a24": "隨善所攝善。勸請所攝善。迴向所攝善。修無",
    "T30n1579_003:0292a25": "量所攝善。或立九種。謂方便無間解脫勝",
    "T30n1579_003:0292a26": "進道所攝善。及軟中上世出世道所攝善。或",
    "T30n1579_003:0292a27": "立十種。謂有依善。無依善。聞所生善。思所",
    "T30n1579_003:0292a28": "生善。律儀所攝善。非律儀非不律儀所攝善。",
    "T30n1579_003:0292a29": "根本眷屬所攝善。聲聞乘所攝善。獨覺乘所",
    "T30n1579_003:0292b01": "攝善。大乘所攝善。又立十種。謂欲界繫善。",
    "T30n1579_003:0292b02": "初二三四靜慮繫善。空無邊處識無邊處。無",
    "T30n1579_003:0292b03": "所有處非想非非想處繫善。無漏所攝善。又",
    "T30n1579_003:0292b04": "有十種。謂十善業道。又有十種。謂無學正",
    "T30n1579_003:0292b05": "見乃至正解脫正智。又有十種。謂能感八福",
    "T30n1579_003:0292b06": "生及轉輪王善。及趣不動善。如是等類諸善",
    "T30n1579_003:0292b07": "差別。略說善有二種義。謂取愛果義善。",
    "T30n1579_003:0292b08": "了知事及彼果義。不善法者。謂與善法相",
    "T30n1579_003:0292b09": "違。及能為障礙。由能取不愛果故。及不正",
    "T30n1579_003:0292b10": "了知事故。無記法者略有四種。謂異熟生。",
    "T30n1579_003:0292b11": "及一分威儀路。工巧處及變化。若諸工巧。但",
    "T30n1579_003:0292b12": "為戲樂不為活命。非習業想非為簡擇。",
    "T30n1579_003:0292b13": "此工巧處業是染污餘是無記。如工巧處。威",
    "T30n1579_003:0292b14": "儀路亦爾。變化有二種。謂善及無記。[0292b14] 復次眼",
    "T30n1579_003:0292b15": "有一種。謂能見色。或立二種。謂長養眼。異",
    "T30n1579_003:0292b16": "熟生眼。或立三種。謂肉眼天眼慧眼。或立",
    "T30n1579_003:0292b17": "四種。謂有瞚眼。無瞚眼。恒相續眼。不恒相續",
    "T30n1579_003:0292b18": "眼。恒相續者。謂色界眼。或立五種。謂五趣",
    "T30n1579_003:0292b19": "所攝眼。或立六種。謂自相續眼。他相續眼。",
    "T30n1579_003:0292b20": "端嚴眼。醜陋眼。有垢眼。無垢眼。或立七種。",
    "T30n1579_003:0292b21": "謂有識眼。無識眼。強眼弱眼。善識所依眼。不",
    "T30n1579_003:0292b22": "善識所依眼。無記識所依眼。或立八種。謂",
    "T30n1579_003:0292b23": "依處眼。變化眼。善業異熟生眼。不善業異熟",
    "T30n1579_003:0292b24": "生眼。食所長養眼。睡眠長養眼。梵行長養眼。",
    "T30n1579_003:0292b25": "定所長養眼。或立九種。謂已得眼。未得眼。",
    "T30n1579_003:0292b26": "曾得眼。未曾得眼。得已失眼。應斷眼。不應斷",
    "T30n1579_003:0292b27": "眼。已斷眼。非已斷眼。或立十種者無。或立",
    "T30n1579_003:0292b28": "十一種。謂過去眼。未來眼。現在眼。內眼外眼。",
    "T30n1579_003:0292b29": "&#x9E81;眼細眼。劣眼妙眼。遠眼近眼。如眼如是。",
    "T30n1579_003:0292c01": "耳等亦爾。是中差別者。謂增三增四。三種耳",
    "T30n1579_003:0292c02": "者。謂肉所纏耳。天耳。審諦耳。四種耳者。謂",
    "T30n1579_003:0292c03": "恒相續耳。不恒相續耳。高聽耳。非高聽耳。三",
    "T30n1579_003:0292c04": "種鼻舌者。謂光淨。不光淨。及被損。四種鼻舌",
    "T30n1579_003:0292c05": "者。謂恒相續。不恒相續。有識無識。三種身",
    "T30n1579_003:0292c06": "者。謂滓穢處。非滓穢處。及一切遍諸根所",
    "T30n1579_003:0292c07": "隨逐故。四種身者。謂恒相續。不恒相續。有",
    "T30n1579_003:0292c08": "自然光。無自然光。",
    "T30n1579_003:0292c09": "[0292c09] 或立一種意。謂由識法義故。或立二種。謂",
    "T30n1579_003:0292c10": "墮施設意。不墮施設意。初謂了別名言",
    "T30n1579_003:0292c11": "者意。後謂嬰兒意。又初謂世間意。後謂出世",
    "T30n1579_003:0292c12": "間意。或立三種。謂心意識。或立四種。謂善",
    "T30n1579_003:0292c13": "不善。有覆無記。無覆無記。或立五種謂五",
    "T30n1579_003:0292c14": "位差別。一因位。二果位。三樂位。四苦位。五",
    "T30n1579_003:0292c15": "不苦不樂位。或立六種。謂六識身。或立七",
    "T30n1579_003:0292c16": "種。謂依七識住。或立八種。謂增語觸。相應",
    "T30n1579_003:0292c17": "有對觸。相應依。耽嗜依。出離有愛味。無愛",
    "T30n1579_003:0292c18": "味。世間。出世間。或立九種。謂依九有情居。",
    "T30n1579_003:0292c19": "或立十種者無。或立十一種如前說。或立",
    "T30n1579_003:0292c20": "十二種。即十二心。謂欲界善心不善心。有覆",
    "T30n1579_003:0292c21": "無記心。無覆無記心。色界有三心除不善。",
    "T30n1579_003:0292c22": "無色界亦爾。出世間心有二種。謂學及無學。",
    "T30n1579_003:0292c23": "[0292c23] 或立一種色。謂由眼所行義故。或立二種",
    "T30n1579_003:0292c24": "謂內色外色。或立三種。謂顯色形色表色。或",
    "T30n1579_003:0292c25": "立四種。謂有依光明色。無依光明色。正不正",
    "T30n1579_003:0292c26": "光明色。積集住色。或立五種。謂由五趣差",
    "T30n1579_003:0292c27": "別故。或立六種。謂建立所攝色。覆藏所攝",
    "T30n1579_003:0292c28": "色。境界所攝色。有情數色。非有情數色。有見",
    "T30n1579_003:0292c29": "有對色。或立七種。謂由七種攝受事差別",
    "T30n1579_003:0293a01": "故。或立八種。謂依八世雜說。一地分雜色。",
    "T30n1579_003:0293a02": "二山雜色。三園林池沼等雜色。四宮室雜色。",
    "T30n1579_003:0293a03": "五業處雜色。六彩畫雜色。七鍛業雜色。八資",
    "T30n1579_003:0293a04": "具雜色。或立九種。謂若過去。若未來。若現",
    "T30n1579_003:0293a05": "在。若&#x9E81;若細。若劣若妙。若遠若近。或立十",
    "T30n1579_003:0293a06": "種。謂十種資具。或立一種聲。謂由耳所行",
    "T30n1579_003:0293a07": "義故。或立二種。謂了義聲。不了義聲。或立",
    "T30n1579_003:0293a08": "三種。謂因受大種聲。因不受大種聲。因俱大",
    "T30n1579_003:0293a09": "種聲。或立四種。謂善不善。有覆無記。無覆",
    "T30n1579_003:0293a10": "無記。或立五種。謂由五趣差別故。或立六",
    "T30n1579_003:0293a11": "種。一受持讀誦聲。二請問聲。三說法聲。四論",
    "T30n1579_003:0293a12": "議決擇聲。五展轉言教若犯若出聲。六喧雜",
    "T30n1579_003:0293a13": "聲。或立七種。謂男聲女聲。下聲中聲上聲。",
    "T30n1579_003:0293a14": "鳥獸等聲。風林叢聲。或立八種。謂四聖言",
    "T30n1579_003:0293a15": "聲。四非聖言聲。四非聖言者。一不見言見。",
    "T30n1579_003:0293a16": "見言不見。非聖言。二不聞言聞。聞言不聞。",
    "T30n1579_003:0293a17": "非聖言。三不覺言覺。覺言不覺。非聖言。四",
    "T30n1579_003:0293a18": "不知言知。知言不知。非聖言。四聖言者。一",
    "T30n1579_003:0293a19": "見言見不見言不見聖言。二聞言聞不聞",
    "T30n1579_003:0293a20": "言不聞聖言。三覺言覺不覺言不覺聖言。",
    "T30n1579_003:0293a21": "四知言知不知言不知聖言。又有八種。謂",
    "T30n1579_003:0293a22": "四善語業道。四不善語業道。或立九種。謂過",
    "T30n1579_003:0293a23": "去未來現在。乃至若遠若近。或立十種。謂五",
    "T30n1579_003:0293a24": "樂所攝聲。此復云何。一舞俱行聲。二歌俱行",
    "T30n1579_003:0293a25": "聲。三絃管俱行聲。四女俱行聲。五男俱行聲。",
    "T30n1579_003:0293a26": "六螺俱行聲。七腰等鼓俱行聲。八岡等鼓俱",
    "T30n1579_003:0293a27": "行聲。九都曇等鼓俱行聲。十俳叫聲。",
    "T30n1579_003:0293a28": "[0293a28] 或立一種香。謂由鼻所行義故。或立二種。",
    "T30n1579_003:0293a29": "謂內及外。或立三種。謂可意不可意及處中",
    "T30n1579_003:0293b01": "香。或立四種。謂四大香。一沈香。二窣堵魯",
    "T30n1579_003:0293b02": "迦香。三龍腦香。四麝香。或立五種。謂根香",
    "T30n1579_003:0293b03": "莖香葉香花香果香。或立六種。謂食香飲香",
    "T30n1579_003:0293b04": "衣香莊嚴具香乘香宮室香。或立七種。謂皮",
    "T30n1579_003:0293b05": "香葉香素泣謎羅香栴檀香三辛香熏香末",
    "T30n1579_003:0293b06": "香。或立八種。謂俱生香。非俱生香。恒續香。",
    "T30n1579_003:0293b07": "非恒續香。雜香純香。猛香非猛香。或立九",
    "T30n1579_003:0293b08": "種。謂過去未來現在等如前說。或立十種。謂",
    "T30n1579_003:0293b09": "女香男香。一指香二指香。唾香洟香。脂髓膿",
    "T30n1579_003:0293b10": "血香肉香。雜糅香淤&#x57FF;香。",
    "T30n1579_003:0293b11": "[0293b11] 或立一種味。謂由舌所行義故。或立二種。",
    "T30n1579_003:0293b12": "謂內及外。或立三種。謂可意等如前說。或",
    "T30n1579_003:0293b13": "立四種。謂大麥味。粳稻味。小麥味。餘下穀",
    "T30n1579_003:0293b14": "味。或立五種。謂酒飲味。非酒飲味。蔬菜味。",
    "T30n1579_003:0293b15": "林果味。所食味。或立六種。謂甘苦等。或立",
    "T30n1579_003:0293b16": "七種。謂酥味油味蜜味甘蔗變味乳酪味鹽",
    "T30n1579_003:0293b17": "味肉味。或立八種。如香說。或立九種。亦如",
    "T30n1579_003:0293b18": "香說。或立十種。謂可嚼味。可噉味。可&#x751E;味。",
    "T30n1579_003:0293b19": "可飲味。可吮味。可爆乾味。充足味。休愈味。",
    "T30n1579_003:0293b20": "盪滌味。常習味。後五謂諸藥味。",
    "T30n1579_003:0293b21": "[0293b21] 或立一種觸。謂由身所行義故。或立二種。",
    "T30n1579_003:0293b22": "如香說。或立三種。謂可意等。或立四種。謂",
    "T30n1579_003:0293b23": "摩觸搦觸打觸揉觸。或立五種。謂五趣差別。",
    "T30n1579_003:0293b24": "又有五種。謂蚊虻風日蛇蠍等觸。或立六",
    "T30n1579_003:0293b25": "種。謂苦樂不苦不樂。俱生所治攝能治攝。或",
    "T30n1579_003:0293b26": "立七種。謂堅&#x9795;觸。流濕觸。煖觸動觸。跳墮",
    "T30n1579_003:0293b27": "觸。摩按觸。身變異觸。謂濕滑等。或立八種。",
    "T30n1579_003:0293b28": "謂手觸觸。塊觸觸。杖觸觸。刀觸觸。冷觸觸。",
    "T30n1579_003:0293b29": "煖觸觸。飢觸觸。渴觸觸。或立九種。如香說。",
    "T30n1579_003:0293c01": "或立十種。謂食觸飲觸。乘觸衣觸。莊嚴具",
    "T30n1579_003:0293c02": "觸。床坐觸。机橙臺枕及方座觸。女觸男觸。",
    "T30n1579_003:0293c03": "彼二相事受用觸。",
    "T30n1579_003:0293c04": "[0293c04] 略說法界。若假若實有八十七法。彼復云",
    "T30n1579_003:0293c05": "何。謂心所有法有五十三。始從作意。乃至",
    "T30n1579_003:0293c06": "尋伺為後邊。法處所攝色有二種。謂律儀不",
    "T30n1579_003:0293c07": "律儀所攝色。三摩地所行色。不相應行有二",
    "T30n1579_003:0293c08": "十四種。謂得。無想定。滅盡定。無想異熟。命",
    "T30n1579_003:0293c09": "根。眾同分。異生性。生老住無常。名身句身文",
    "T30n1579_003:0293c10": "身。流轉。定異相應。勢速。次第。時方數。和合",
    "T30n1579_003:0293c11": "不和合。無為有八事。謂虛空。非擇滅。擇滅。",
    "T30n1579_003:0293c12": "善不善。無記法。真如不動想受滅。如是無為",
    "T30n1579_003:0293c13": "廣八略六。若六若八平等平等。",
    "T30n1579_003:0293c14": "[0293c14] 復次法界或立一種。謂由意所行義。或立",
    "T30n1579_003:0293c15": "二種。謂假所攝法。非假所攝法。或立三種。",
    "T30n1579_003:0293c16": "謂有色無色及有為無為。或立四種。謂有色",
    "T30n1579_003:0293c17": "假所攝法。無色心所有所攝法。無色不相應",
    "T30n1579_003:0293c18": "假所攝法。無色無為假非假所攝法。或立五",
    "T30n1579_003:0293c19": "種。謂色心所法。心不相應行。善無記無為。",
    "T30n1579_003:0293c20": "或立六種。謂受想。相應行。不相應行。色無",
    "T30n1579_003:0293c21": "為。或立七種。謂受想思。染污不染污。色無",
    "T30n1579_003:0293c22": "為。或立八種。謂善不善無記受想行色無為。",
    "T30n1579_003:0293c23": "或立九種。謂由過去未來等差別。或立十",
    "T30n1579_003:0293c24": "種。謂由十種義。一隨逐生義。二領所緣義。",
    "T30n1579_003:0293c25": "三取所緣相義。四於所緣造作義。五即彼",
    "T30n1579_003:0293c26": "諸法分位差別義。六無障礙義。七常離繫義。",
    "T30n1579_003:0293c27": "八常非離繫義。九常無顛倒義。十苦樂離繫",
    "T30n1579_003:0293c28": "義。非受離繫義及受離繫義如是。若內若外",
    "T30n1579_003:0293c29": "六處所攝法。差別分別有六百六十。",
    "T30n1579_003:0294a01": "[0294a01] 復次屢觀眾色。觀而復捨。故名為眼。數數",
    "T30n1579_003:0294a02": "於此聲至能聞。故名為耳。數由此故能嗅",
    "T30n1579_003:0294a03": "諸香。故名為鼻。能除飢羸數發言論表彰",
    "T30n1579_003:0294a04": "呼召。故名為舌諸根所隨周遍積聚。故名為",
    "T30n1579_003:0294a05": "身。愚夫長夜瑩飾藏護。執為己有計為我",
    "T30n1579_003:0294a06": "所。我及我所又諸世間。依此假立種種名想。",
    "T30n1579_003:0294a07": "謂之有情。人與命者生者意生及儒童等。故",
    "T30n1579_003:0294a08": "名為意。數可示現在其方所質量可增。故",
    "T30n1579_003:0294a09": "名為色。數宣數謝隨增異論。故名為聲。離",
    "T30n1579_003:0294a10": "質潛形屢隨風轉。故名為香。可以舌&#x751E;屢",
    "T30n1579_003:0294a11": "招疾苦。故名為味。數可為身之所證得。",
    "T30n1579_003:0294a12": "故名為觸遍能任持唯意境性故名為法。",
    "T30n1579_003:0294a13": "如是等類諸法差別應知。此中重說嗢&#x62D5;。",
    "T30n1579_003:0294a14": "[0294a14] 南曰。",
    "T30n1579_003:0294a15": " 自性及所依  所緣助伴業",
    "T30n1579_003:0294a16": " 由此五種門  諸心差別轉",
    "T30n1579_003:0294a17": "[0294a17] 此中顯由五法六識身差別轉。謂自性故。",
    "T30n1579_003:0294a18": "所依故。所緣故。助伴故。業故。",
    "T30n1579_003:0294a19": "[0294a19] 又復應知蘊善巧攝。界善巧攝。處善巧攝。緣",
    "T30n1579_003:0294a20": "起善巧攝。處非處善巧攝。根善巧攝。[0294a20] 又復應",
    "T30n1579_003:0294a21": "知諸佛語言九事所攝。云何九事。一有情事。",
    "T30n1579_003:0294a22": "二受用事。三生起事。四安住事。五染淨事。六",
    "T30n1579_003:0294a23": "差別事。七說者事。八所說事。九眾會事。有情",
    "T30n1579_003:0294a24": "事者謂五取蘊。受用事者謂十二處。生起事",
    "T30n1579_003:0294a25": "者謂十二分事。緣起及緣生。安住事者謂四",
    "T30n1579_003:0294a26": "食。染淨事者謂四聖諦。差別事者謂無量界。",
    "T30n1579_003:0294a27": "說者事者謂佛及彼弟子。所說事者謂四念",
    "T30n1579_003:0294a28": "住等菩提分法。眾會事者所謂八眾。一剎帝",
    "T30n1579_003:0294a29": "利眾。二婆羅門眾。三長者眾。四沙門眾。五四",
    "T30n1579_003:0294b01": "大天王眾。六三十三天眾。七焰摩天眾。八",
    "T30n1579_003:0294b02": "梵天眾。又嗢&#x62D5;南曰。",
    "T30n1579_003:0294b03": " 色聚相應品  世相及與緣",
    "T30n1579_003:0294b04": " 善等差別門  巧便事為後"
}