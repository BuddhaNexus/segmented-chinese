{
    "T13n0416_001:0872a01": "No. 416 [Nos. 417-419]",
    "T13n0416_001:0872a02": "大方等大集經賢護分卷第一",
    "T13n0416_001:0872a04": "隋天竺三藏闍那崛多譯",
    "T13n0416_001:0872a05": "思惟品第一",
    "T13n0416_001:0872a06": "[0872a06] 如是我聞：[0872a06] 一時佛在王舍城迦蘭陀竹園精",
    "T13n0416_001:0872a07": "舍，與大比丘眾五百人俱，皆是阿羅漢——諸漏",
    "T13n0416_001:0872a08": "已盡，無復煩惱，咸得自在；心善解脫、慧善解",
    "T13n0416_001:0872a09": "脫，調伏一切猶如大龍；所作已辦、眾行具備，",
    "T13n0416_001:0872a10": "棄捨重擔不受後生；行於平等獲真己利，安",
    "T13n0416_001:0872a11": "住正教得到彼岸——唯除長老阿難一人。[0872a11] 爾時，",
    "T13n0416_001:0872a12": "復有五百諸比丘，於晨朝時各從住處詣世",
    "T13n0416_001:0872a13": "尊所，恭敬合掌，頂禮佛足，退坐一面。",
    "T13n0416_001:0872a14": "[0872a14] 爾時，尊者舍利弗、尊者大目連在舍衛城夏",
    "T13n0416_001:0872a15": "安居已，亦與五百諸比丘俱，次第遊行城邑",
    "T13n0416_001:0872a16": "聚落至王舍城，入迦蘭陀竹園精舍詣世尊",
    "T13n0416_001:0872a17": "所。到已，恭敬頂禮佛足，退坐一面。",
    "T13n0416_001:0872a18": "[0872a18] 爾時，世尊以神通力放大威光，令彼諸國城",
    "T13n0416_001:0872a19": "邑聚落一切所有諸比丘眾咸各來詣王舍",
    "T13n0416_001:0872a20": "大城，入迦蘭陀竹園精舍至世尊所，恭敬合",
    "T13n0416_001:0872a21": "掌，頂禮佛足，退坐一面。",
    "T13n0416_001:0872a22": "[0872a22] 爾時，迦蘭陀竹園精舍有百千數諸比丘等，",
    "T13n0416_001:0872a23": "承佛威光皆已雲集至世尊所，恭敬合掌，頂",
    "T13n0416_001:0872a24": "禮佛足，退坐一面。",
    "T13n0416_001:0872a25": "[0872a25] 爾時，復有彼摩訶波闍波提比丘尼——亦承世",
    "T13n0416_001:0872a26": "尊威神力故——亦與二萬比丘尼俱，悉皆大集，",
    "T13n0416_001:0872a27": "入迦蘭陀竹園精舍詣世尊所，恭敬合掌，頂",
    "T13n0416_001:0872a28": "禮佛足，退坐一面。",
    "T13n0416_001:0872a29": "[0872a29] 爾時，王舍大城有優婆塞名曰賢護，為眾上",
    "T13n0416_001:0872b01": "首，亦與五百優婆塞俱——受持五戒、具足威儀，",
    "T13n0416_001:0872b02": "是大菩薩，久已住於阿耨多羅三藐三菩提",
    "T13n0416_001:0872b03": "行；本願力故，常隨世尊、樂聞正法；恒懃精進，",
    "T13n0416_001:0872b04": "為滿一切助道法故——於朝旦時，承佛威神，從",
    "T13n0416_001:0872b05": "本住處入迦蘭陀竹園精舍至世尊所，恭敬",
    "T13n0416_001:0872b06": "合掌，頂禮佛足，退坐一面。",
    "T13n0416_001:0872b07": "[0872b07] 爾時，毘耶離大城有一離車子名曰寶生，為",
    "T13n0416_001:0872b08": "眾上首，亦與二萬八千諸離車俱，於晨朝時，",
    "T13n0416_001:0872b09": "承佛神力，皆自彼城發，來入此迦蘭陀園至",
    "T13n0416_001:0872b10": "如來所，恭敬合掌，頂禮佛足，退坐一面。",
    "T13n0416_001:0872b11": "[0872b11] 爾時，瞻婆城有一長者子名曰星藏，為眾上",
    "T13n0416_001:0872b12": "首，亦與二萬八千長者子俱，於晨朝時，承佛",
    "T13n0416_001:0872b13": "神力，自瞻婆城發，來入此迦蘭陀園至世尊",
    "T13n0416_001:0872b14": "所，恭敬合掌，頂禮佛足，退坐一面。",
    "T13n0416_001:0872b15": "[0872b15] 爾時，復有一摩那婆(隋言淨持，亦云少年，亦云仁童子等)名那羅",
    "T13n0416_001:0872b16": "達多，為眾上首，亦與二萬八千人俱，於晨朝",
    "T13n0416_001:0872b17": "時自本住處發，來入此迦蘭陀園詣世尊所，",
    "T13n0416_001:0872b18": "恭敬合掌，頂禮佛足，退坐一面。",
    "T13n0416_001:0872b19": "[0872b19] 爾時，舍衛國復有長者名大善商主并彼給",
    "T13n0416_001:0872b20": "孤獨長者，為眾上首，亦與二萬八千人俱，自",
    "T13n0416_001:0872b21": "彼舍衛國詣王舍城入迦蘭陀園至世尊所，",
    "T13n0416_001:0872b22": "恭敬合掌，頂禮佛足，退坐一面。",
    "T13n0416_001:0872b23": "[0872b23] 爾時，王舍大城復有長者名曰水天，為最上",
    "T13n0416_001:0872b24": "首，亦與二萬八千人俱，從本住處發，來入此",
    "T13n0416_001:0872b25": "迦蘭陀園詣世尊所，恭敬合掌，頂禮佛足，退",
    "T13n0416_001:0872b26": "坐一面。",
    "T13n0416_001:0872b27": "[0872b27] 爾時，摩伽陀國主韋提希子、阿闍世王，亦與",
    "T13n0416_001:0872b28": "百千諸眷屬俱，於晨朝時亦來入此迦蘭陀",
    "T13n0416_001:0872b29": "園詣世尊所，頂禮佛足，退坐一面。",
    "T13n0416_001:0872c01": "[0872c01] 爾時，復有四大天王及天帝釋，乃至欲界一",
    "T13n0416_001:0872c02": "切天眾，各與無量百千億那由他眷屬天眾",
    "T13n0416_001:0872c03": "俱，亦於晨朝悉來入迦蘭陀園至如來所，",
    "T13n0416_001:0872c04": "頂禮佛足，退坐一面。",
    "T13n0416_001:0872c05": "[0872c05] 爾時，復有娑婆世界主大梵天王，亦與無量",
    "T13n0416_001:0872c06": "百千億那由他眷屬天眾俱，於晨朝時悉入",
    "T13n0416_001:0872c07": "迦蘭陀園至如來所，頂禮佛足，退坐一面。",
    "T13n0416_001:0872c08": "[0872c08] 爾時，復有大自在天王，亦與無量百千淨居",
    "T13n0416_001:0872c09": "諸天眾俱，於晨朝時悉入迦蘭陀園，頂禮佛",
    "T13n0416_001:0872c10": "足，退坐一面。",
    "T13n0416_001:0872c11": "[0872c11] 爾時，復有四阿脩羅王，各與無量百千眷屬",
    "T13n0416_001:0872c12": "阿脩羅眾俱，亦於晨朝入迦蘭陀園詣如來",
    "T13n0416_001:0872c13": "所，頂禮佛足，退坐一面。",
    "T13n0416_001:0872c14": "[0872c14] 爾時，復有難陀龍王及跋難陀龍王，各與無",
    "T13n0416_001:0872c15": "量百千眷屬諸龍眾俱，亦於晨朝入迦蘭陀",
    "T13n0416_001:0872c16": "園詣如來所，頂禮佛足，退坐一面。",
    "T13n0416_001:0872c17": "[0872c17] 爾時，復有娑伽羅龍王、阿那婆達多龍王，及",
    "T13n0416_001:0872c18": "摩那斯龍王、伊跋羅龍王等，各與無量百千",
    "T13n0416_001:0872c19": "眷屬諸龍眾俱，亦於晨朝入迦蘭陀園詣如",
    "T13n0416_001:0872c20": "來所，頂禮佛足，退坐一面。",
    "T13n0416_001:0872c21": "[0872c21] 爾時，此三千大千世界一切諸比丘、比丘尼、",
    "T13n0416_001:0872c22": "優婆塞、優婆夷，及以一切天、龍、夜叉、乾闥婆、",
    "T13n0416_001:0872c23": "阿脩羅、迦樓羅、緊那羅、摩&#x777A;羅伽，乃至人非",
    "T13n0416_001:0872c24": "人及諸王等信如來者，為聽法故，一切皆集",
    "T13n0416_001:0872c25": "迦蘭陀園詣如來所，頂禮佛足，各坐一面。",
    "T13n0416_001:0872c26": "[0872c26] 爾時，迦蘭陀園其地弘廣如此，三千大千世",
    "T13n0416_001:0872c27": "界所有地方大眾充滿，無空缺處若杖頭許",
    "T13n0416_001:0872c28": "而不遍者。如是，上至有頂、下逮梵宮，所有一",
    "T13n0416_001:0872c29": "切大威德神通諸天大眾，乃至一切諸龍、夜",
    "T13n0416_001:0873a01": "叉、乾闥婆、阿修羅、迦樓羅、緊那羅、摩&#x777A;羅伽、人",
    "T13n0416_001:0873a02": "非人等，皆來集會。",
    "T13n0416_001:0873a03": "[0873a03] 爾時，賢護菩薩摩訶薩即從座起，偏袒右肩，右",
    "T13n0416_001:0873a04": "膝著地，合掌向佛白佛言：「世尊！我於今",
    "T13n0416_001:0873a05": "者欲得諮問如來、應供、等正覺心中所疑，不",
    "T13n0416_001:0873a06": "審世尊見垂聽不？」[0873a06] 爾時，世尊復告賢護菩",
    "T13n0416_001:0873a07": "薩言：「賢護！如來、世尊隨汝所疑，恣汝所問，",
    "T13n0416_001:0873a08": "為汝宣釋，令汝歡喜。」[0873a08] 時彼賢護菩薩既蒙",
    "T13n0416_001:0873a09": "聽許，復白佛言：「世尊！菩薩摩訶薩具足成",
    "T13n0416_001:0873a10": "就何等三昧而能得彼大功德聚？云何得",
    "T13n0416_001:0873a11": "入多聞大海獲智慧藏，問無疑惑故？云何復",
    "T13n0416_001:0873a12": "得無意戒聚不失成就，於阿耨多羅三藐三菩",
    "T13n0416_001:0873a13": "提無退減故？復云何得不生愚癡，邪見空",
    "T13n0416_001:0873a14": "處故？云何當得宿命智，遍知去來故？云何當",
    "T13n0416_001:0873a15": "得不離奉見諸佛、世尊，聽聞正法乃至夢中",
    "T13n0416_001:0873a16": "故？云何當得殊特端正上妙色身、具足威",
    "T13n0416_001:0873a17": "儀，眾生樂見故？云何當得常生大姓之家、尊",
    "T13n0416_001:0873a18": "貴之位，見者恭敬故？云何復得父母、兄弟、宗",
    "T13n0416_001:0873a19": "親、眷屬及以知識左右圍遶，恒無別離故？云",
    "T13n0416_001:0873a20": "何當得廣達博通，所為殊異亦終無缺減於",
    "T13n0416_001:0873a21": "阿耨多羅三藐三菩提心故？云何當得正念、",
    "T13n0416_001:0873a22": "正行，節度不移、心知足故？云何當得常生慚",
    "T13n0416_001:0873a23": "愧，遠離恥辱故？云何當得正智謙恭，降伏我",
    "T13n0416_001:0873a24": "慢故？云何當得策懃精進，遠離懈怠故？云何",
    "T13n0416_001:0873a25": "當得大慈、大悲、大喜、大捨，平等與樂故？云何",
    "T13n0416_001:0873a26": "當得聞說甚深真空、無相、無願法時，一切無",
    "T13n0416_001:0873a27": "有驚怖、退沒故？云何當得不樂懶惰，攝受正",
    "T13n0416_001:0873a28": "法故？云何當得智慧通達，明了一切無與等",
    "T13n0416_001:0873a29": "者故？云何當得於一切佛剎隨意得生故？云",
    "T13n0416_001:0873a30": "何當得不為一切外道所摧壞故？云何當得",
    "T13n0416_001:0873b01": "如海，能受納眾問疑、釋難，無減、無盡故？云何",
    "T13n0416_001:0873b02": "當得如月滿白淨，法具足故？云何當得如日",
    "T13n0416_001:0873b03": "初出，破諸闇冥故？云何當得如燈炬，光明照",
    "T13n0416_001:0873b04": "了故？云何當得如虛空性，無有罣礙故？云何",
    "T13n0416_001:0873b05": "當得無所住著，心如虛空故？云何當得如金",
    "T13n0416_001:0873b06": "剛穿徹，通達一切法故？云何當得如須彌山，",
    "T13n0416_001:0873b07": "不可動搖故？云何當得如門閫，一切正住故？",
    "T13n0416_001:0873b08": "云何當得如&#x732B;、狗、獸等，心業成就故？云何當",
    "T13n0416_001:0873b09": "得無為，一切諸法中故？云何當得如飛鳥，隨",
    "T13n0416_001:0873b10": "意而去故？云何當得摧折憍慢，如旃陀羅子",
    "T13n0416_001:0873b11": "故？云何當得住阿蘭若，如諸獸、獼猴等不樂",
    "T13n0416_001:0873b12": "城邑聚落，一切出家、在家不相參亂故？云何",
    "T13n0416_001:0873b13": "當得統領大眾，教詔導示故？云何當得不",
    "T13n0416_001:0873b14": "樂生一切眾生中，不動於一切眾生故？云何",
    "T13n0416_001:0873b15": "當得不為一切外道，降伏天魔惑亂故？云何",
    "T13n0416_001:0873b16": "當得大辯才，於一切法決了知故？云何當得",
    "T13n0416_001:0873b17": "於一切佛法，不隨他行故？云何當得大堅固",
    "T13n0416_001:0873b18": "信，無可毀壞故？云何當得大慈力，信不可動",
    "T13n0416_001:0873b19": "故？云何當得深入信，無所行故？云何當得潤",
    "T13n0416_001:0873b20": "澤信，於一切法中多歡喜故？云何當得最勝",
    "T13n0416_001:0873b21": "信，供養承事一切諸佛無厭足故？云何當得",
    "T13n0416_001:0873b22": "種種入信，種諸善根故？云何當得真妙信，增",
    "T13n0416_001:0873b23": "長無虛偽行故？云何當得淨喜信，除滅一切",
    "T13n0416_001:0873b24": "嫉&#x59AC;故？云何當得清淨信，得一切種智光明",
    "T13n0416_001:0873b25": "故？云何當得喜樂行信，除滅諸蓋、障惡故？云",
    "T13n0416_001:0873b26": "何當得智喜信，攝受諸佛境界故？云何當得",
    "T13n0416_001:0873b27": "莊嚴行信，勝一切世間瓔珞莊嚴佛國清淨",
    "T13n0416_001:0873b28": "成就故？云何當得清淨戒行，永滅一切聲聞、",
    "T13n0416_001:0873b29": "辟支佛心故？云何當得莊嚴大誓，一切所作",
    "T13n0416_001:0873c01": "皆究竟故？云何當得為一切眾生中上首，欲",
    "T13n0416_001:0873c02": "行諸善法故？云何當得無有疲倦，為欲教授",
    "T13n0416_001:0873c03": "一切菩薩所學諸波羅蜜故？云何當得不退",
    "T13n0416_001:0873c04": "轉，多求一切佛法故？云何當得不可壞，不為",
    "T13n0416_001:0873c05": "一切外道邪師所破故？云何當得深信一切",
    "T13n0416_001:0873c06": "諸佛，不捨此念常見諸佛故？云何當得如父",
    "T13n0416_001:0873c07": "想，紹隆一切佛法故？云何當得佛力加持，於",
    "T13n0416_001:0873c08": "一切佛法光明中生故？云何當得無障礙，一",
    "T13n0416_001:0873c09": "切佛法悉現在前故？云何當得如幻人，於一",
    "T13n0416_001:0873c10": "切法無思念故？云何當得如化者，觀一切法",
    "T13n0416_001:0873c11": "無生、滅故？云何當得如夢，觀察三世無來、去",
    "T13n0416_001:0873c12": "故？云何當得如鏡像，一切世界斯現身中故？",
    "T13n0416_001:0873c13": "云何當得如響聲，一切法無作、無為，因緣生",
    "T13n0416_001:0873c14": "故？云何當得如形影，於一切生法自無心取",
    "T13n0416_001:0873c15": "捨故？云何當得空無所有，遠離一切諸物想",
    "T13n0416_001:0873c16": "故？云何當得無相，觀一切法無有二故？云何",
    "T13n0416_001:0873c17": "當得法界邊際，菩提心無限量故？云何當得",
    "T13n0416_001:0873c18": "不起著，一切世界性無分別故？云何當得無",
    "T13n0416_001:0873c19": "礙行，遍遊一切諸佛剎中故？云何當得諸陀",
    "T13n0416_001:0873c20": "羅尼，聞一知萬，善達一切文字分別說故？云",
    "T13n0416_001:0873c21": "何當得如諸法師，善知一切佛法故？云何當",
    "T13n0416_001:0873c22": "得一切諸佛所護念，一切佛威力加持故？云",
    "T13n0416_001:0873c23": "何當得雄猛不怯弱，出聲如大牛王及大師",
    "T13n0416_001:0873c24": "子王步故？云何當得無畏，令一切世間歡喜",
    "T13n0416_001:0873c25": "故？云何當得無疑惑，於一切佛平等無二故？",
    "T13n0416_001:0873c26": "云何當得通達如如滅除疑惑，不著諸法故？",
    "T13n0416_001:0873c27": "云何當得證深法界，善能解釋所問義故？云",
    "T13n0416_001:0873c28": "何當得師利益他，具足大慈故？云何當得滅",
    "T13n0416_001:0873c29": "除懶惰，恒樂說法故？云何當得如法住，不捨",
    "T13n0416_001:0874a01": "一切眾生故？云何當得不諂曲，性淳直故？云",
    "T13n0416_001:0874a02": "何當得如眼目，為一切世間燈明故？云何當",
    "T13n0416_001:0874a03": "得不可輕蔑，勝出一切三界故？云何當得無",
    "T13n0416_001:0874a04": "諍論，如教說行故？云何當得無艱難，行無住",
    "T13n0416_001:0874a05": "著故？云何當得知於實際，不分別諸法故？云",
    "T13n0416_001:0874a06": "何當得說一切語言智，令諸眾生住於大乘",
    "T13n0416_001:0874a07": "故？云何當得至無畏處，遠離恐怖，永無一切",
    "T13n0416_001:0874a08": "毛&#x7AEA;等事故？云何當得知佛方便說，善達一",
    "T13n0416_001:0874a09": "切修多羅等故？云何當得不空生世間，恒入",
    "T13n0416_001:0874a10": "一切眾中獲利故？云何當得為一切智首，於",
    "T13n0416_001:0874a11": "一切世間應受供養大名聞故？云何當得無邊",
    "T13n0416_001:0874a12": "讚歎功德，為一切眾生福田故？云何當得大",
    "T13n0416_001:0874a13": "歡喜踊躍無量，常在諸如來師子座下故？云",
    "T13n0416_001:0874a14": "何當得勝上辯才，能問一切佛法故？云何當",
    "T13n0416_001:0874a15": "得意不怯弱辯才，於一切大眾中無怖畏故？",
    "T13n0416_001:0874a16": "云何當得一切論議辯如師子王，降伏一切外",
    "T13n0416_001:0874a17": "道、攝受諸異論師故？云何當得不壞本誓莊",
    "T13n0416_001:0874a18": "嚴，欲摧一切邪異朋黨故？云何當得善巧說",
    "T13n0416_001:0874a19": "法、常處師子座，一切諸佛印可故？云何當得",
    "T13n0416_001:0874a20": "遠離一切世間無義語言，以通達一切正教",
    "T13n0416_001:0874a21": "故？云何當得深愛一切諸佛法，於諸如來生",
    "T13n0416_001:0874a22": "處行故？云何當得樂欲真法，知諸如來不生",
    "T13n0416_001:0874a23": "故？云何當得不懈慢，善承事知識故？云何當",
    "T13n0416_001:0874a24": "得不染著，遊行一切世界故？云何當得願行",
    "T13n0416_001:0874a25": "具足，為教化一切眾生故？云何當得如珊瑚，",
    "T13n0416_001:0874a26": "得諸相故？云何當得如虛空，一切法無得相",
    "T13n0416_001:0874a27": "故？云何當得如菩薩，不斷佛種故？云何當得",
    "T13n0416_001:0874a28": "不休息行，諸菩薩道未曾遠離大乘故？云何",
    "T13n0416_001:0874a29": "當得著大鎧甲，諸佛廣大戒中決定住故？云",
    "T13n0416_001:0874b01": "何當得一切諸佛所讚、灌頂，住於諸如來十",
    "T13n0416_001:0874b02": "力地中故？云何當得一切所想，通達一切諸",
    "T13n0416_001:0874b03": "法行故？云何當得一切算數，巧方便知故？云",
    "T13n0416_001:0874b04": "何當得善知一切成壞，遠離一切障礙行故？",
    "T13n0416_001:0874b05": "云何當得一切不住行，不取、不捨故？云何當",
    "T13n0416_001:0874b06": "得一切大施主，能施無悔故？云何當得入諸",
    "T13n0416_001:0874b07": "法海，能施勝上法寶藏故？云何當得一切世",
    "T13n0416_001:0874b08": "間行，能捨世間諸相故？云何當得廣大神",
    "T13n0416_001:0874b09": "通，隨順諸佛神通滿足歡喜故？云何當得一",
    "T13n0416_001:0874b10": "剎那時間行即能遍至一切諸佛前故？復云",
    "T13n0416_001:0874b11": "何當得住此佛剎遍見一切十方諸佛、聽聞正",
    "T13n0416_001:0874b12": "法、供養眾僧，非但未得出世六通、而實未得",
    "T13n0416_001:0874b13": "世間五通，而亦未捨此世界身、亦無生彼諸",
    "T13n0416_001:0874b14": "佛國土、唯住此土見餘世界諸佛、世尊，悉聞",
    "T13n0416_001:0874b15": "諸佛所宣正法、一切聽受如說修行？[0874b15] 「世尊！譬",
    "T13n0416_001:0874b16": "如今時聖者阿難於世尊前親聞法已，皆悉",
    "T13n0416_001:0874b17": "受持、如說奉行；彼諸菩薩身居此土不至彼",
    "T13n0416_001:0874b18": "界而能遍&#x89A9;諸佛、世尊，聽聞法已悉能受持、",
    "T13n0416_001:0874b19": "如說修行，亦復如是。從是已後，一切生處常",
    "T13n0416_001:0874b20": "不遠離諸佛、世尊，聽聞正法，乃至夢中咸若",
    "T13n0416_001:0874b21": "斯也。」",
    "T13n0416_001:0874b22": "[0874b22] 爾時，世尊告賢護菩薩摩訶薩言：「善哉，善哉。",
    "T13n0416_001:0874b23": "賢護！汝今乃能請問如來如是妙義，汝為利",
    "T13n0416_001:0874b24": "益一切世間諸眾生故、亦為安樂諸眾生故、",
    "T13n0416_001:0874b25": "復為憐愍諸天人故、復為攝受未來世中諸",
    "T13n0416_001:0874b26": "菩薩故。[0874b26] 「賢護！而汝往昔已曾供養無量諸佛、",
    "T13n0416_001:0874b27": "種諸善根、聽聞正法、受持正法、愛樂正法、敬",
    "T13n0416_001:0874b28": "重正法；汝今但以摩訶迦葉教化行故，少欲",
    "T13n0416_001:0874b29": "知足，恒樂閑靜阿蘭若處——或居塚間、或在樹",
    "T13n0416_001:0874c01": "下、亦露地坐，常坐不臥，一敷不移，受乞食法，",
    "T13n0416_001:0874c02": "一食不再，或一坐食、或唯一摶，唯畜三衣及",
    "T13n0416_001:0874c03": "糞掃衣，讚歎頭陀，勸請諸菩薩、教菩薩行法、",
    "T13n0416_001:0874c04": "令諸菩薩喜、訶責諸菩薩、教示諸菩薩、成就",
    "T13n0416_001:0874c05": "諸菩薩，能為利益行大慈悲，於諸眾生生平",
    "T13n0416_001:0874c06": "等心。咸得自在到於彼岸，隨意得見一切諸",
    "T13n0416_001:0874c07": "佛，發廣大願、行深妙行，樂一切智菩提梁柱，",
    "T13n0416_001:0874c08": "善能隨順如來種性，發菩提心猶如金剛。通",
    "T13n0416_001:0874c09": "達世間眾生所念，廣大妙行不可校算、不可",
    "T13n0416_001:0874c10": "稱量，常在一切諸佛目前。賢護！於汝功德中",
    "T13n0416_001:0874c11": "未說少分也。",
    "T13n0416_001:0874c12": "[0874c12] 「賢護！今有菩薩三昧名曰思惟諸佛現前三",
    "T13n0416_001:0874c13": "昧。若有菩薩具足修習如是三昧，當得成",
    "T13n0416_001:0874c14": "就如上所問諸功德等。賢護當知，更有無量",
    "T13n0416_001:0874c15": "無邊勝上功德，說不可盡。」",
    "T13n0416_001:0874c16": "[0874c16] 爾時，賢護菩薩復白佛言：「善哉，世尊！唯願說",
    "T13n0416_001:0874c17": "此菩薩念一切佛現前三昧，令此世間天、人、",
    "T13n0416_001:0874c18": "梵、魔、沙門、婆羅門、諸龍、夜叉、乾闥婆、阿脩羅、",
    "T13n0416_001:0874c19": "迦樓羅、緊那羅、摩&#x777A;羅伽、人非人等，多獲利",
    "T13n0416_001:0874c20": "益、多受安樂故，亦令當來無量眾生多得利",
    "T13n0416_001:0874c21": "益受安樂故，又為未來諸菩薩輩作大光明",
    "T13n0416_001:0874c22": "承受威力故。又，願現在、未來諸菩薩等普得",
    "T13n0416_001:0874c23": "聞此念一切佛現前三昧；彼既聞已皆悉受",
    "T13n0416_001:0874c24": "持；既受持已一切皆當如實修學、如教奉行；",
    "T13n0416_001:0874c25": "既學行已，當令得不退轉於阿耨多羅三藐三",
    "T13n0416_001:0874c26": "菩提，現前即能具足成就如是功德及餘勝",
    "T13n0416_001:0874c27": "上功德等。」",
    "T13n0416_001:0874c28": "[0874c28] 爾時，世尊復告賢護菩薩言：「賢護！如汝言",
    "T13n0416_001:0874c29": "者，汝當諦聽，善思念之，吾今為汝分別解脫。」",
    "T13n0416_001:0875a01": "[0875a01] 賢護復言：「善哉，世尊！我深樂聞如來所說。」[0875a01] 佛",
    "T13n0416_001:0875a02": "復告言：「賢護！云何名為菩薩思惟一切諸佛",
    "T13n0416_001:0875a03": "現前三昧？若有菩薩具足成就此三昧者，即",
    "T13n0416_001:0875a04": "獲如前諸功德事，亦得其餘殊異功德，所謂",
    "T13n0416_001:0875a05": "心念諸佛皆現在前，其心不亂、不捨作業。求",
    "T13n0416_001:0875a06": "勝上智勇猛精勤，荷負重擔度脫眾生。承事、",
    "T13n0416_001:0875a07": "供給諸善知識，常修空寂廣大思惟。親善知",
    "T13n0416_001:0875a08": "識、滅除諸蓋，遠離惡友、息世語言、塞諸根門。",
    "T13n0416_001:0875a09": "初、中、後夜減損睡眠，不貪衣服、食飲、湯藥、堂",
    "T13n0416_001:0875a10": "房、屋宇、床座、眾具，恒樂空閑，住阿蘭若。不",
    "T13n0416_001:0875a11": "愛己身、不重我命，不著形色、不縱其心，修以",
    "T13n0416_001:0875a12": "慈心、薰以悲行、一切時喜、常行捨心。破壞煩",
    "T13n0416_001:0875a13": "惱，成就諸禪，於中思惟不著滋味。觀察色想",
    "T13n0416_001:0875a14": "唯得空心，不亂正念、不取諸陰、不著諸入、不",
    "T13n0416_001:0875a15": "思諸界、不貪生處。調伏慢高，不&#x59AC;他財，為諸",
    "T13n0416_001:0875a16": "世間多作饒益。於諸眾生起平等心、又於眾",
    "T13n0416_001:0875a17": "生生父母想、亦於眾生所作一子心。一切法",
    "T13n0416_001:0875a18": "中無有諍想，雖念持戒而不執著，常在禪定",
    "T13n0416_001:0875a19": "亦無&#x8EAD;染。好樂多聞，不起分別，戒聚不缺、定",
    "T13n0416_001:0875a20": "聚不動、智聚不妄。諸法無疑，不背諸佛、不謗",
    "T13n0416_001:0875a21": "正法、不壞眾僧、不好乖離。親近眾聖、遠離愚",
    "T13n0416_001:0875a22": "癡，不志求出世。雖聞語言，意不樂聽，亦不耽",
    "T13n0416_001:0875a23": "著世間六味。習近熏修五解脫法，除滅十惡、",
    "T13n0416_001:0875a24": "念修十善，斷滅眾生九種惱處、心常不離九",
    "T13n0416_001:0875a25": "想觀門，常思棄捐八種懈怠、一心修習八大人",
    "T13n0416_001:0875a26": "覺，不著禪味、不恃多聞，摧伏我慢，一心聽受。",
    "T13n0416_001:0875a27": "求法慇重修道證知，憐愍眾生離我分別，求",
    "T13n0416_001:0875a28": "壽命想畢竟難得、觀察諸陰無有物想，不住",
    "T13n0416_001:0875a29": "涅槃、不著生死。諸行煩惱輪，發大恐怖想；諸",
    "T13n0416_001:0875b01": "陰，怨家想；諸入，空宅想；諸界，毒蛇想；三界，衰",
    "T13n0416_001:0875b02": "惱想；涅槃，利安想。觀諸欲惡猶如唾涕，深",
    "T13n0416_001:0875b03": "樂出家，不違佛教。於眾生所勸行功德、於諸",
    "T13n0416_001:0875b04": "世界無復染心。見一切佛皆悉現前、受一切",
    "T13n0416_001:0875b05": "身皆若幻夢，一切諸相觀察滅除，思惟往來",
    "T13n0416_001:0875b06": "不見三世。於信清淨深信真妙，念一切佛三",
    "T13n0416_001:0875b07": "世平等，無有動轉而能持諸善根。一切諸佛",
    "T13n0416_001:0875b08": "三昧自在，終不染著諸佛相身。於一切法皆",
    "T13n0416_001:0875b09": "悉平等，不與一切世間共諍。所可應作不相",
    "T13n0416_001:0875b10": "違背，通達甚深十二因緣，窮盡一切如來道",
    "T13n0416_001:0875b11": "地，得勝上忍入真法界。見眾生界性無生滅、",
    "T13n0416_001:0875b12": "見涅槃界本來現前，慧眼清淨，觀法無二。彼",
    "T13n0416_001:0875b13": "菩提心無中、無邊，一切諸佛體無差異。入於",
    "T13n0416_001:0875b14": "無礙清淨智門，明見菩提自然覺智。於善知",
    "T13n0416_001:0875b15": "識起諸佛想、於菩薩所不念乖離。已於生死",
    "T13n0416_001:0875b16": "破壞魔軍，一切眾事皆悉如化。見諸如來如",
    "T13n0416_001:0875b17": "鏡中像，應當求彼菩提之心。諸波羅蜜莫不",
    "T13n0416_001:0875b18": "平等，實際無盡集佛功德。[0875b18] 「賢護！是為菩薩思",
    "T13n0416_001:0875b19": "惟諸佛現前三昧。若有菩薩摩訶薩欲具成",
    "T13n0416_001:0875b20": "就如是三昧，當先成就如是功德。賢護當知，",
    "T13n0416_001:0875b21": "更有無量功德然亦緣此三昧而生。」",
    "T13n0416_001:0875b22": "[0875b22] 佛復告賢護言：「是中何等三昧能生如是諸",
    "T13n0416_001:0875b23": "功德行？所謂菩薩思惟諸佛現前三昧能生",
    "T13n0416_001:0875b24": "如是諸功德法。[0875b24] 「復次，賢護！云何名為菩薩思",
    "T13n0416_001:0875b25": "惟諸佛現前三昧也？賢護！若有比丘、比丘尼、",
    "T13n0416_001:0875b26": "優婆塞、優婆夷，清淨持戒、具足諸行，獨處空",
    "T13n0416_001:0875b27": "閑如是思惟：『於一切處隨何方所即若西方",
    "T13n0416_001:0875b28": "阿彌陀如來、應供、等正覺？』是人爾時如所聞",
    "T13n0416_001:0875b29": "已，即應自作如是想念：『如我所聞：彼阿彌陀",
    "T13n0416_001:0875c01": "如來、應供、等正覺今在西方，經途去此過百",
    "T13n0416_001:0875c02": "千億諸佛國土，彼有世界名曰安樂。如是，如",
    "T13n0416_001:0875c03": "來今現在彼為諸菩薩周匝圍遶，處大眾中",
    "T13n0416_001:0875c04": "說法教化。』然而是人依所聞故，繫念、思惟、觀",
    "T13n0416_001:0875c05": "察不已了了分明，終獲見彼阿彌陀如來、應",
    "T13n0416_001:0875c06": "供、等正覺也。[0875c06] 「復次，賢護！譬如世間若男、若女，",
    "T13n0416_001:0875c07": "於睡夢中見種種事——所謂金、銀、眾寶、珍財、倉",
    "T13n0416_001:0875c08": "庫，或見朋友、諸知識輩，或見覺時心不樂者——",
    "T13n0416_001:0875c09": "是人夢中所對境界，或違、或順，或憂、或喜，有",
    "T13n0416_001:0875c10": "時語言歡欣極樂、有時躁慼盡意悲哀，是人",
    "T13n0416_001:0875c11": "寤已思惟、憶念，如夢所見為他廣宣，追念夢",
    "T13n0416_001:0875c12": "中便生憂喜。如是，賢護！彼善男子、善女人端",
    "T13n0416_001:0875c13": "坐繫念，專心想彼阿彌陀如來、應供、等正覺",
    "T13n0416_001:0875c14": "如是相好、如是威儀、如是大眾、如是說法。如",
    "T13n0416_001:0875c15": "聞繫念，一心相續次第不亂，或經一日、或復",
    "T13n0416_001:0875c16": "一夜、如是或至七日七夜，如先所聞具足念",
    "T13n0416_001:0875c17": "故，是人必&#x89A9;阿彌陀如來、應供、等正覺也。若",
    "T13n0416_001:0875c18": "於晝時不能見者，若於夜分或睡夢中阿彌",
    "T13n0416_001:0875c19": "陀佛必當現也。[0875c19] 「復次，賢護！譬如世間若男、若",
    "T13n0416_001:0875c20": "女，遠行他國，於睡夢中見本居家，時實不知",
    "T13n0416_001:0875c21": "為晝、為夜，而亦不知為內、為外。是人爾時所",
    "T13n0416_001:0875c22": "有眼根，墻壁、石山終不能障，乃至幽冥、黑闇",
    "T13n0416_001:0875c23": "亦不為礙也。[0875c23] 「賢護！菩薩摩訶薩心無障礙亦",
    "T13n0416_001:0875c24": "復如是，當正念時，於彼所有佛剎中間，凡是",
    "T13n0416_001:0875c25": "一切須彌山王，及鐵圍山、大鐵圍山，乃至自",
    "T13n0416_001:0875c26": "餘諸黑山等，不能與此眼根為障，而亦不能",
    "T13n0416_001:0875c27": "覆蔽此心。然是人者，其實未得天眼能見彼",
    "T13n0416_001:0875c28": "佛、亦無天耳聞彼法音、復非神通往彼世界、",
    "T13n0416_001:0875c29": "又亦不於此世界沒生彼佛前，而實但在此",
    "T13n0416_001:0876a01": "世界中積念熏修、久觀明利故，終得&#x89A9;彼阿",
    "T13n0416_001:0876a02": "彌陀如來、應、等正覺僧眾圍遶菩薩會中，或",
    "T13n0416_001:0876a03": "見自身在彼聽法，聞已憶念、受持、修行；或時",
    "T13n0416_001:0876a04": "復得恭敬、禮拜、尊承供養彼阿彌陀如來、應、等",
    "T13n0416_001:0876a05": "正覺已。是人然後起此三昧；其出觀已，次第",
    "T13n0416_001:0876a06": "思惟，如所見聞為他廣說。[0876a06] 「復次，賢護！如此摩",
    "T13n0416_001:0876a07": "伽陀國有三丈夫：其第一者聞毘耶離城有",
    "T13n0416_001:0876a08": "一婬女名須摩那、彼第二人聞有婬女名菴",
    "T13n0416_001:0876a09": "羅波離、彼第三人聞有婬女名蓮華色。彼既",
    "T13n0416_001:0876a10": "聞已，各設方便繫意懃求，無時暫廢。然彼三",
    "T13n0416_001:0876a11": "人實未曾&#x89A9;如是諸女，直以遙聞即興欲心，",
    "T13n0416_001:0876a12": "專念不息。後因夢已，在王舍城與彼女人共",
    "T13n0416_001:0876a13": "行欲事；欲事既成，求心亦息，希望既滿遂便",
    "T13n0416_001:0876a14": "覺寤；寤已追念夢中所行，如所聞見、如所證",
    "T13n0416_001:0876a15": "知、如是憶念，來詣汝所、具為汝說者，汝應為",
    "T13n0416_001:0876a16": "彼方便說法、隨順教化，令其得住不退轉地、",
    "T13n0416_001:0876a17": "究竟成就阿耨多羅三藐三菩提。彼於當來",
    "T13n0416_001:0876a18": "必得成佛，號曰善覺如來、應供、等正覺、明行",
    "T13n0416_001:0876a19": "足、善逝、世間解、無上士、調御丈夫、天人師、佛、世",
    "T13n0416_001:0876a20": "尊。如是，三人既得忍已，還復憶念往昔諸事",
    "T13n0416_001:0876a21": "了了分明也。[0876a21] 「賢護！彼善男子、善女人等，若欲",
    "T13n0416_001:0876a22": "成就菩薩摩訶薩思惟一切諸佛現前三昧",
    "T13n0416_001:0876a23": "亦復如是，其身常住此世界中，暫得聞彼阿",
    "T13n0416_001:0876a24": "彌陀如來、應供、等正覺名號，而能繫心相續",
    "T13n0416_001:0876a25": "思惟，次第不亂，分明&#x89A9;彼阿彌陀佛，是為菩",
    "T13n0416_001:0876a26": "薩思惟、具足成就諸佛現前三昧。[0876a26] 「因此三昧",
    "T13n0416_001:0876a27": "得見佛故，遂請問彼阿彌陀佛言：『世尊！諸菩",
    "T13n0416_001:0876a28": "薩等成就何法而得生此佛剎中耶？』爾時，阿",
    "T13n0416_001:0876a29": "彌陀佛語是菩薩言：『若人發心求生此者，常",
    "T13n0416_001:0876b01": "當繫心正念相續阿彌陀佛，便得生也；既得",
    "T13n0416_001:0876b02": "生已，世尊於是知彼心故亦即念彼，彼方得",
    "T13n0416_001:0876b03": "見佛、世尊耳。』[0876b03] 「賢護！時彼阿彌陀如來、應、等正",
    "T13n0416_001:0876b04": "覺告彼人言：『諸善男子！汝當正念、精懃修習、",
    "T13n0416_001:0876b05": "發廣大心，必生此也。』[0876b05] 「賢護！時彼菩薩復白阿",
    "T13n0416_001:0876b06": "彌陀佛言：『世尊！是中云何念佛、世尊、精懃修",
    "T13n0416_001:0876b07": "習、發廣大心得生此剎耶？』[0876b07] 「賢護！時彼阿彌陀",
    "T13n0416_001:0876b08": "佛復告彼言：『諸善男子！若汝今欲正念佛者，",
    "T13n0416_001:0876b09": "當如是念：「今者，阿彌陀如來、應、等正覺、明行",
    "T13n0416_001:0876b10": "足、善逝、世間解、無上士、調御丈夫、天人師、佛、世",
    "T13n0416_001:0876b11": "尊具有如是三十二相、八十隨形好，身色光",
    "T13n0416_001:0876b12": "明如融金聚，具足成就眾寶輦轝，放大光明",
    "T13n0416_001:0876b13": "坐師子座，沙門眾中說如斯法——其所說者，謂",
    "T13n0416_001:0876b14": "一切法本來不壞亦無壞者，如不壞色乃至",
    "T13n0416_001:0876b15": "不壞識等諸陰故，又如不壞地乃至不壞風",
    "T13n0416_001:0876b16": "等諸大故，又不壞色乃至不壞觸等諸入故，",
    "T13n0416_001:0876b17": "又不壞梵乃至不壞一切世主等；如是，乃至",
    "T13n0416_001:0876b18": "不念彼如來、亦不得彼如來。」彼作如是念如",
    "T13n0416_001:0876b19": "來已，如是次第得空三昧。善男子！是名正念",
    "T13n0416_001:0876b20": "諸佛現前三昧也。』[0876b20] 「賢護！爾時，彼菩薩從三昧",
    "T13n0416_001:0876b21": "起已，來詣汝所說此三昧相者，汝時即應為",
    "T13n0416_001:0876b22": "彼說法、隨順教化，令於阿耨多羅三藐三菩",
    "T13n0416_001:0876b23": "提得不退轉。"
}