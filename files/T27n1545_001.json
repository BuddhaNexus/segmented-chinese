{
    "T27n1545_001:0001a02": "No. 1545 [No. 1546, cf. Nos. 1543, 1544, 1547]",
    "T27n1545_001:0001a03": "阿毘達磨大毘婆沙論卷第一",
    "T27n1545_001:0001a05": "五百大阿羅漢等造",
    "T27n1545_001:0001a06": "三藏法師玄奘奉 詔譯",
    "T27n1545_001:0001a07": "阿毘達磨發智大毘婆沙論序",
    "T27n1545_001:0001a08": "[0001a08] 問誰造此論。答佛世尊。所以者何。以一切",
    "T27n1545_001:0001a09": "種所知法性甚深微妙。非佛世尊一切智者。",
    "T27n1545_001:0001a10": "誰能究竟等覺開示。若爾此中誰問誰答。或",
    "T27n1545_001:0001a11": "有說者。尊者舍利子問。佛世尊答。復有說",
    "T27n1545_001:0001a12": "者。五百阿羅漢問。佛世尊答。有作是說。諸",
    "T27n1545_001:0001a13": "天神問。佛世尊答。有餘師說。化苾芻問。佛世",
    "T27n1545_001:0001a14": "尊答。所以者何。諸佛法爾所知法性。於諸世",
    "T27n1545_001:0001a15": "間定應開示。然無問者。爾時世尊化作苾",
    "T27n1545_001:0001a16": "芻。形容端正眾所樂見。剃除鬚髮服僧伽",
    "T27n1545_001:0001a17": "胝。令彼請問佛世尊答。猶如徵問義品因",
    "T27n1545_001:0001a18": "緣。問若爾此論何故傳言。尊者迦多衍尼子",
    "T27n1545_001:0001a19": "造。答由彼尊者受持演說廣令流布。是故此",
    "T27n1545_001:0001a20": "論名稱歸彼。然是佛說。復有說者。此論即",
    "T27n1545_001:0001a21": "彼尊者迦多衍尼子造。問豈不前言以一切",
    "T27n1545_001:0001a22": "種所知法性甚深微妙。非佛世尊一切智者",
    "T27n1545_001:0001a23": "誰能究竟等覺開示。云何彼尊者能造此論",
    "T27n1545_001:0001a24": "耶。答以彼尊者亦有微妙甚深猛利善巧覺",
    "T27n1545_001:0001a25": "慧。善知諸法自相共相。通達文義及前後",
    "T27n1545_001:0001a26": "際。善解三藏離三界染成就三明。具六",
    "T27n1545_001:0001a27": "神通及八解脫。得無礙解。獲妙願智。曾於",
    "T27n1545_001:0001a28": "過去五百佛所。積修梵行發弘誓願。我於",
    "T27n1545_001:0001a29": "未來釋迦牟尼佛般涅槃後造阿毘達磨。故",
    "T27n1545_001:0001b01": "如是說。一切如來應正等覺弟子眾中。法",
    "T27n1545_001:0001b02": "爾皆有二大論師任持正法。若在世時如",
    "T27n1545_001:0001b03": "尊者舍利子。若般涅槃後如尊者迦多衍尼",
    "T27n1545_001:0001b04": "子。故彼尊者以願智力觀法所益而造此",
    "T27n1545_001:0001b05": "論。問若爾佛說阿毘達磨。何者是耶。答世尊",
    "T27n1545_001:0001b06": "在世於處處方邑。為諸有情以種種論道。",
    "T27n1545_001:0001b07": "分別演說阿毘達磨。佛涅槃後或在世時。諸",
    "T27n1545_001:0001b08": "聖弟子以妙願智。隨順纂集別為部類。是故",
    "T27n1545_001:0001b09": "尊者迦多衍尼子佛去世後。亦以妙願智隨",
    "T27n1545_001:0001b10": "順纂集造發智論。謂於佛說諸論道中安立",
    "T27n1545_001:0001b11": "章門。摽舉略頌造別納息制總蘊名。謂集",
    "T27n1545_001:0001b12": "種種異相論道。制為雜蘊。集結論道制為",
    "T27n1545_001:0001b13": "結蘊。集智論道制為智蘊。集業論道制為",
    "T27n1545_001:0001b14": "業蘊。集大種論道制為大種蘊。集根論道",
    "T27n1545_001:0001b15": "制為根蘊。集定論道。制為定蘊。集見論",
    "T27n1545_001:0001b16": "道制為見蘊。猶如一切鄔&#x62D5;南頌。皆是佛",
    "T27n1545_001:0001b17": "說。謂佛世尊於處處方邑。為種種有情隨",
    "T27n1545_001:0001b18": "宜宣說。佛去世後大德法救。展轉得聞隨順",
    "T27n1545_001:0001b19": "纂集制立品名。謂集無常頌立為無常品。",
    "T27n1545_001:0001b20": "乃至集梵志頌立為梵志品。此亦如是。阿",
    "T27n1545_001:0001b21": "毘達磨本是佛說。亦是尊者隨順纂集。又若",
    "T27n1545_001:0001b22": "佛說若弟子說不違法性。世尊皆許苾芻受",
    "T27n1545_001:0001b23": "持。故彼尊者展轉得聞。或願智力觀察纂集。",
    "T27n1545_001:0001b24": "為令正法久住世故制造此論。",
    "T27n1545_001:0001b25": "[0001b25] 復次諸佛出世皆說三藏。謂素怛纜。毘[木*奈]",
    "T27n1545_001:0001b26": "耶。阿毘達磨。如是三藏有何差別。或有說",
    "T27n1545_001:0001b27": "者。無有差別。所以者何。一切佛教從一智海",
    "T27n1545_001:0001b28": "之所生故。隨一覺池之所出故。等力無畏",
    "T27n1545_001:0001b29": "所攝受故。同一大悲所等起故。復有說者。",
    "T27n1545_001:0001c01": "亦有差別。且名即差別。謂此名素怛纜。此名",
    "T27n1545_001:0001c02": "毘[木*奈]耶。此名阿毘達磨。復次依處亦有差別。",
    "T27n1545_001:0001c03": "謂若依增上心論道是素怛纜。若依增上戒",
    "T27n1545_001:0001c04": "論道是毘[木*奈]耶。若依增上慧論道是阿毘達",
    "T27n1545_001:0001c05": "磨。問於一切中一切可得。謂素怛纜中亦",
    "T27n1545_001:0001c06": "有依增上戒增上慧論道。毘[木*奈]耶中亦有",
    "T27n1545_001:0001c07": "依增上心增上慧論道。阿毘達磨中亦有依",
    "T27n1545_001:0001c08": "增上心增上戒論道。如是三藏應無差別。",
    "T27n1545_001:0001c09": "答依增勝說。謂素怛纜中依增上心論道增",
    "T27n1545_001:0001c10": "勝。毘[木*奈]耶中依增上戒論道增勝。阿毘達磨",
    "T27n1545_001:0001c11": "中依增上慧論道增勝。有作是說。素怛纜",
    "T27n1545_001:0001c12": "中依增上心論道是素怛纜。依增上戒論",
    "T27n1545_001:0001c13": "道即毘[木*奈]耶。依增上慧論道即阿毘達磨。",
    "T27n1545_001:0001c14": "毘[木*奈]耶中依增上戒論道是毘[木*奈]耶。依增上",
    "T27n1545_001:0001c15": "心論道即素怛纜。依增上慧論道即阿毘達",
    "T27n1545_001:0001c16": "磨。阿毘達磨中依增上慧論道是阿毘達磨。",
    "T27n1545_001:0001c17": "依增上心論道即素怛纜。依增上戒論道",
    "T27n1545_001:0001c18": "即毘[木*奈]耶。故由依處亦有差別。復次所顯",
    "T27n1545_001:0001c19": "亦有差別。謂素怛纜次第所顯。謂素怛纜",
    "T27n1545_001:0001c20": "中應求次第。何故世尊此品無間宣說彼",
    "T27n1545_001:0001c21": "品若毘[木*奈]耶緣起所顯謂毘[木*奈]耶中。應",
    "T27n1545_001:0001c22": "求緣起。世尊依何緣起制立彼彼學處。阿",
    "T27n1545_001:0001c23": "毘達磨性相所顯。謂阿毘達磨中應求諸法",
    "T27n1545_001:0001c24": "真實性相。不應求彼次第緣起。或前或後",
    "T27n1545_001:0001c25": "或無緣起俱無過失。復次等流亦有差別。謂",
    "T27n1545_001:0001c26": "素怛纜是力等流。毘[木*奈]耶是大悲等流。阿毘",
    "T27n1545_001:0001c27": "達磨是無畏等流。復次所說亦有差別。謂種",
    "T27n1545_001:0001c28": "種雜說是素怛纜。說諸學處是毘[木*奈]耶。分",
    "T27n1545_001:0001c29": "別諸法自相共相是阿毘達磨。",
    "T27n1545_001:0002a01": "[0002a01] 復次所為亦有差別。謂未種善根者令種善",
    "T27n1545_001:0002a02": "根故說素怛纜。已種善根者令相續成熟",
    "T27n1545_001:0002a03": "故說毘[木*奈]耶。相續已成熟者令得正解脫",
    "T27n1545_001:0002a04": "故說阿毘達磨。",
    "T27n1545_001:0002a05": "[0002a05] 復次分位亦有差別。謂依始業位說素怛",
    "T27n1545_001:0002a06": "纜。依已串習位說毘[木*奈]耶。依超作意位說",
    "T27n1545_001:0002a07": "阿毘達磨。",
    "T27n1545_001:0002a08": "[0002a08] 復次進趣亦有差別。謂未入正法令入正",
    "T27n1545_001:0002a09": "法故說素怛纜。已入正法令受持學處故",
    "T27n1545_001:0002a10": "說毘[木*奈]耶。已受持學處令通達諸法真實",
    "T27n1545_001:0002a11": "相故說阿毘達磨。是故三藏亦有差別。",
    "T27n1545_001:0002a12": "[0002a12] 問何故尊者造此論耶。答為饒益他故。",
    "T27n1545_001:0002a13": "謂彼尊者作是思惟。云何當令諸有情類",
    "T27n1545_001:0002a14": "於佛聖教無倒受持。精進思惟籌量觀察。",
    "T27n1545_001:0002a15": "由此無量煩惱惡行不現在前。便得悟入甚",
    "T27n1545_001:0002a16": "深法性。故造斯論。譬如有人為饒益他故",
    "T27n1545_001:0002a17": "於黑闇處然大明燈。令有目者見種種色。",
    "T27n1545_001:0002a18": "尊者亦爾為饒益他於佛滅後制造此論。",
    "T27n1545_001:0002a19": "令有智者入深法性。又如諸佛為饒益他。",
    "T27n1545_001:0002a20": "開示演說十二分教。一契經二應頌三記別",
    "T27n1545_001:0002a21": "四諷頌五自說六緣起七譬喻八本事九本生",
    "T27n1545_001:0002a22": "十方廣十一希法十二論議。所以者何。諸有",
    "T27n1545_001:0002a23": "情類。雖有因力若無緣力而覺發者。終不",
    "T27n1545_001:0002a24": "能修勝進之行。要遇緣力乃能修行。譬如",
    "T27n1545_001:0002a25": "池中雖有種種嗢&#x9262;羅等眾妙蓮華。若日月",
    "T27n1545_001:0002a26": "光不照觸者。則不開發出種種香。要日月",
    "T27n1545_001:0002a27": "光之所照觸。乃得隨類開發出香。又如闇",
    "T27n1545_001:0002a28": "中有種種物。若無燈照終不可見。要假燈",
    "T27n1545_001:0002a29": "照乃得見之。有情亦爾。雖有因力若無",
    "T27n1545_001:0002b01": "緣力。廣說如前。如有頌言。",
    "T27n1545_001:0002b02": " 譬如闇室中  雖有種種物",
    "T27n1545_001:0002b03": " 無燈闇所隱  有目不能見",
    "T27n1545_001:0002b04": " 如是雖有智  不從他聞法",
    "T27n1545_001:0002b05": " 是人終不能  分別善惡義",
    "T27n1545_001:0002b06": " 譬如有目者  因燈見眾色",
    "T27n1545_001:0002b07": " 有智依多聞  能別善惡義",
    "T27n1545_001:0002b08": " 多聞能知法  多聞離不善",
    "T27n1545_001:0002b09": " 多聞捨無義  多聞得涅槃",
    "T27n1545_001:0002b10": "[0002b10] 又如經說。有二因緣。能生正見。一外聞他",
    "T27n1545_001:0002b11": "法音。二內如理作意。又契經說。有四法人",
    "T27n1545_001:0002b12": "多有所作。一親近善友。二從他聞法。三如",
    "T27n1545_001:0002b13": "理作意。四法隨法行。復有經言。若我弟子一",
    "T27n1545_001:0002b14": "心屬耳聽聞正法能斷五蓋。及能修行七",
    "T27n1545_001:0002b15": "覺分滿。故如諸佛為饒益他說十二分教。",
    "T27n1545_001:0002b16": "如是彼尊者為饒益他制造此論。復次為",
    "T27n1545_001:0002b17": "破無明闇故。如燈破闇能發光明。阿毘達",
    "T27n1545_001:0002b18": "磨亦復如是。破無明闇發智慧明。故彼尊",
    "T27n1545_001:0002b19": "者制造此論。復次為顯無我像故。譬如鏡",
    "T27n1545_001:0002b20": "面極善磨瑩。種種色像皆於中現。阿毘達",
    "T27n1545_001:0002b21": "磨亦復如是。分別諸法自相共相。令無我",
    "T27n1545_001:0002b22": "像分明顯現。故彼尊者制造此論。復次為",
    "T27n1545_001:0002b23": "度生死河故。如牢船筏百千眾生依之無",
    "T27n1545_001:0002b24": "畏從河此岸渡至彼岸。阿毘達磨亦復如",
    "T27n1545_001:0002b25": "是。無數諸佛及諸有情。依之無畏。從生死",
    "T27n1545_001:0002b26": "此岸。至涅槃彼岸。故彼尊者制造此論。復",
    "T27n1545_001:0002b27": "次為照契經等故。如人執燈入諸闇室。",
    "T27n1545_001:0002b28": "能見眾色而無迷亂。如是行者以阿毘",
    "T27n1545_001:0002b29": "達磨照契經等義而無迷惑。故彼尊者制",
    "T27n1545_001:0002c01": "造此論。復次為觀察善等諸法故。如別寶",
    "T27n1545_001:0002c02": "人能善觀察金剛等寶。阿毘達磨亦復如是。",
    "T27n1545_001:0002c03": "能善分別善等諸法。故彼尊者制造此論。復",
    "T27n1545_001:0002c04": "次為顯阿毘達磨。諸大論師不傾動故。如",
    "T27n1545_001:0002c05": "妙高山踞金輪上一切猛風搖鼓飄擊不能",
    "T27n1545_001:0002c06": "傾動。阿毘達磨諸大論師。亦復如是。住淨",
    "T27n1545_001:0002c07": "尸羅。諸惡見者輕毀邪論不能摧伏。故彼尊",
    "T27n1545_001:0002c08": "者制造此論。復次尊者以三因緣制造此",
    "T27n1545_001:0002c09": "論。一為增益智故。二為開覺意故。三為",
    "T27n1545_001:0002c10": "遮計我故。增益智者。謂於內外諸經論中。",
    "T27n1545_001:0002c11": "令智增益無有能如阿毘達磨。開覺意者。",
    "T27n1545_001:0002c12": "謂諸有情無明所昏。如睡未覺不能了知。",
    "T27n1545_001:0002c13": "何者是遍行。何者非遍行。何者自界緣。何者",
    "T27n1545_001:0002c14": "他界緣。何者有漏緣。何者無漏緣。何者有為",
    "T27n1545_001:0002c15": "緣。何者無為緣。云何為攝。云何相應。云何",
    "T27n1545_001:0002c16": "因。云何緣。誰成就。誰不成就。何者順前句。",
    "T27n1545_001:0002c17": "何者順後句。何者四句。何者如是句。何者不",
    "T27n1545_001:0002c18": "如是句。於如是等所知境中。令諸有情開",
    "T27n1545_001:0002c19": "發覺意。無有能如阿毘達磨。遮計我者。尊",
    "T27n1545_001:0002c20": "者所造阿毘達磨。未曾說有補特伽羅。恒",
    "T27n1545_001:0002c21": "顯諸行空無有我。以如是等種種因緣。故",
    "T27n1545_001:0002c22": "彼尊者制造此論。",
    "T27n1545_001:0002c23": "[0002c23] 問阿毘達磨。自性云何。答無漏慧根。以為",
    "T27n1545_001:0002c24": "自性。一界一處一蘊所攝。一界者謂法界。",
    "T27n1545_001:0002c25": "一處者謂法處。一蘊者謂行蘊。若兼相應及",
    "T27n1545_001:0002c26": "取。隨轉三界二處五蘊所攝。三界者謂意",
    "T27n1545_001:0002c27": "界法界意識界。二處者謂意處法處。五蘊者",
    "T27n1545_001:0002c28": "謂色蘊乃至識蘊。如契經說。此藥叉天於",
    "T27n1545_001:0002c29": "長夜中其心質直無有諂誑。諸有所問皆",
    "T27n1545_001:0003a01": "為了知不為嬈亂。我以甚深阿毘達磨恣",
    "T27n1545_001:0003a02": "彼意問。此中何者甚深阿毘達磨。謂無漏慧",
    "T27n1545_001:0003a03": "根。",
    "T27n1545_001:0003a04": "[0003a04] 又契經說。此筏蹉氏及善賢外道并梵壽婆",
    "T27n1545_001:0003a05": "羅門。皆於長夜其性質直無諂無誑。諸有",
    "T27n1545_001:0003a06": "所問皆為了知不為嬈亂。我以甚深阿毘",
    "T27n1545_001:0003a07": "達磨恣彼意問。此中何者甚深阿毘達磨。",
    "T27n1545_001:0003a08": "謂無漏慧根。又如佛告西&#x511E;迦言。我有甚",
    "T27n1545_001:0003a09": "深阿毘達磨。難見難覺不可尋思非尋思",
    "T27n1545_001:0003a10": "境。唯有微妙聰叡智者。乃能知之。非汝淺",
    "T27n1545_001:0003a11": "智之所能及。所以者何。汝於長夜異見異",
    "T27n1545_001:0003a12": "忍異欲異樂。此中何者甚深阿毘達磨。謂空",
    "T27n1545_001:0003a13": "無我及如實覺。所以者何。以彼外道恒妄計",
    "T27n1545_001:0003a14": "我。空無我性非彼所及。又如佛告鄔陀夷",
    "T27n1545_001:0003a15": "言。汝是愚夫盲無慧目。云何乃與上座苾",
    "T27n1545_001:0003a16": "芻共論甚深阿毘達磨。此中何者甚深阿毘",
    "T27n1545_001:0003a17": "達磨。謂滅定退及如實覺。又如佛告阿難",
    "T27n1545_001:0003a18": "陀言。我有甚深阿毘達磨。謂諸緣起。難見",
    "T27n1545_001:0003a19": "難覺不可尋思非尋思境。唯有微妙聰叡",
    "T27n1545_001:0003a20": "智者。乃能知之。此中何者甚深阿毘達磨。謂",
    "T27n1545_001:0003a21": "因緣性及如實覺。又契經說。我有甚深阿",
    "T27n1545_001:0003a22": "毘達磨。謂緣性緣起此處甚深難見難覺。不",
    "T27n1545_001:0003a23": "可尋思非尋思境。唯有微妙聰叡智者。",
    "T27n1545_001:0003a24": "乃能知之。復有甚深阿毘達磨。謂一切依皆",
    "T27n1545_001:0003a25": "永捨離。愛盡離染寂滅涅槃。此最甚深難見",
    "T27n1545_001:0003a26": "難覺。廣說如前。此中何者甚深阿毘達磨。",
    "T27n1545_001:0003a27": "謂因緣性及彼寂滅并如實覺。又如佛告阿",
    "T27n1545_001:0003a28": "難陀言。復有甚深阿毘達磨。謂有餘法相",
    "T27n1545_001:0003a29": "似甚深我於其中自覺正說。此中何者甚",
    "T27n1545_001:0003b01": "深阿毘達磨。謂諸見趣及如實覺。又契經說。",
    "T27n1545_001:0003b02": "我有甚深阿毘達磨。謂一切法甚深故難見。",
    "T27n1545_001:0003b03": "難見故甚深。此中何者甚深阿毘達磨。謂一",
    "T27n1545_001:0003b04": "切法性及如實覺。雖此等經中隨別意趣",
    "T27n1545_001:0003b05": "作種種異說。然阿毘達磨勝義自性唯無漏",
    "T27n1545_001:0003b06": "慧根。即由此故發起世間修所成慧。謂煖",
    "T27n1545_001:0003b07": "頂忍世第一法。以能別觀四聖諦故。亦得",
    "T27n1545_001:0003b08": "名為阿毘達磨。又由此故發起殊勝思所成",
    "T27n1545_001:0003b09": "慧。謂不淨觀持息念等。以能別總觀諸蘊",
    "T27n1545_001:0003b10": "故。亦得名為阿毘達磨。又由此故發起殊",
    "T27n1545_001:0003b11": "勝聞所成慧。分別諸法自相共相建立諸法",
    "T27n1545_001:0003b12": "自相共相。害實物愚及所緣愚。以於諸法",
    "T27n1545_001:0003b13": "不增減故。亦得名為阿毘達磨。又由此故",
    "T27n1545_001:0003b14": "發起殊勝生處得慧。以於三藏十二分教",
    "T27n1545_001:0003b15": "能受能持思量觀察不謬轉故。亦得名為",
    "T27n1545_001:0003b16": "阿毘達磨。復由如是資糧攝持無漏慧根",
    "T27n1545_001:0003b17": "轉得明盛。是故亦名阿毘達磨。",
    "T27n1545_001:0003b18": "[0003b18] 問若阿毘達磨唯無漏慧根為自性者。何故",
    "T27n1545_001:0003b19": "此論復名阿毘達磨。答阿毘達磨具故亦名",
    "T27n1545_001:0003b20": "阿毘達磨。如處處經中於彼彼具立彼彼",
    "T27n1545_001:0003b21": "名。此亦如是。謂如於樂具立以樂名。如",
    "T27n1545_001:0003b22": "伽他說。",
    "T27n1545_001:0003b23": " 食所乞食樂  衣隨得衣樂",
    "T27n1545_001:0003b24": " 經行山林樂  栖隱巖窟樂",
    "T27n1545_001:0003b25": "[0003b25] 飲食衣等體實非樂。勝義樂者謂諸樂受。或",
    "T27n1545_001:0003b26": "有說者。亦輕安樂。然衣食等是樂具故。於",
    "T27n1545_001:0003b27": "伽他中亦說為樂。又如於垢具立以垢名。",
    "T27n1545_001:0003b28": "如伽他說。",
    "T27n1545_001:0003b29": " 女是梵行垢  女損害眾生",
    "T27n1545_001:0003c01": " 苦梵行所淨  非由水能洗",
    "T27n1545_001:0003c02": "[0003c02] 女實非垢。勝義垢者謂貪瞋癡。然伽他中說",
    "T27n1545_001:0003c03": "女為垢。是垢具故。又如於漏具立以漏",
    "T27n1545_001:0003c04": "名。如說七漏是損害是燒然是苦惱。根等實",
    "T27n1545_001:0003c05": "非漏。是漏具故立以漏名。勝義漏唯三。謂",
    "T27n1545_001:0003c06": "欲漏有漏無明漏。又如於隨眠具立隨眠",
    "T27n1545_001:0003c07": "名。如契經說。苾芻當知。色是隨眠隨增隨",
    "T27n1545_001:0003c08": "死。若隨增即隨死。若隨死即隨取。若隨取即",
    "T27n1545_001:0003c09": "隨縛。色非隨眠。勝義隨眠唯有七種。然經",
    "T27n1545_001:0003c10": "說色是隨眠者。隨眠具故。又如於味具立",
    "T27n1545_001:0003c11": "以味名。如契經說。苾芻當知。眼味妙色。",
    "T27n1545_001:0003c12": "色是魔鉤。眼實非味。勝義味者謂所生愛。",
    "T27n1545_001:0003c13": "然契經說。眼味色者是味具故。又如於欲",
    "T27n1545_001:0003c14": "具立以欲名。如契經說。欲者是何。謂五妙",
    "T27n1545_001:0003c15": "欲。又如頌言。",
    "T27n1545_001:0003c16": " 如是五妙欲  可愛可欣樂",
    "T27n1545_001:0003c17": " 可意欲所牽  能令心染著",
    "T27n1545_001:0003c18": "[0003c18] 色等非欲。勝義欲者。謂於彼愛然經頌說。",
    "T27n1545_001:0003c19": "彼是欲者是欲具故。又如於退具立以退",
    "T27n1545_001:0003c20": "名。如契經說。有五因緣令時解脫阿羅漢",
    "T27n1545_001:0003c21": "退。一營事業。二樂戲論。三和諍訟。四好遠",
    "T27n1545_001:0003c22": "行。五遇長病。非營事等是能退體。勝義退",
    "T27n1545_001:0003c23": "者。謂一切不善有覆無記法。然契經中說營",
    "T27n1545_001:0003c24": "事等是能退者。謂退具故。又於業具立",
    "T27n1545_001:0003c25": "以業名。如契經說。有三種意。故思惡不善",
    "T27n1545_001:0003c26": "業。若作增長感非愛異熟。謂貪欲瞋恚邪",
    "T27n1545_001:0003c27": "見。非貪欲等是實意業勝義意業。謂意俱",
    "T27n1545_001:0003c28": "思。然契經中名意業者。謂是不善意業具",
    "T27n1545_001:0003c29": "故。又如於異熟因具立異熟因名。如彼",
    "T27n1545_001:0004a01": "尊者無滅所說。我由一食異熟因故。七生",
    "T27n1545_001:0004a02": "天上七生人中。於最後身得盡諸漏。非",
    "T27n1545_001:0004a03": "即一食是異熟因。勝義異熟因者。謂諸不善",
    "T27n1545_001:0004a04": "善有漏法。然彼尊者即說一食為異熟因。",
    "T27n1545_001:0004a05": "是彼具故。如於此等處處經中以彼彼名",
    "T27n1545_001:0004a06": "說彼彼具。此論亦爾。是阿毘達磨具故亦名",
    "T27n1545_001:0004a07": "阿毘達磨。如是勝義阿毘達磨自性。唯是無",
    "T27n1545_001:0004a08": "漏慧根。一界一處一蘊所攝。若兼相應及取",
    "T27n1545_001:0004a09": "隨轉三界二處五蘊所攝。餘資糧等皆是世",
    "T27n1545_001:0004a10": "俗阿毘達磨。是名阿毘達磨自性。如說自",
    "T27n1545_001:0004a11": "性我物自體相分本性。應知亦爾。",
    "T27n1545_001:0004a12": "[0004a12] 已說自性。所以今當說。以何義故名阿毘",
    "T27n1545_001:0004a13": "達磨。阿毘達磨諸論師言。於諸法相能善決",
    "T27n1545_001:0004a14": "擇能極決擇故。名阿毘達磨。復次於諸法",
    "T27n1545_001:0004a15": "性能善覺察能善通達故。名阿毘達磨。復次",
    "T27n1545_001:0004a16": "能於諸法現觀作證故。名阿毘達磨。復次",
    "T27n1545_001:0004a17": "法性甚深能盡原底故。名阿毘達磨。復次",
    "T27n1545_001:0004a18": "諸聖慧眼由此清淨故。名阿毘達磨。復次",
    "T27n1545_001:0004a19": "能善顯發幽隱法性故。名阿毘達磨。所知",
    "T27n1545_001:0004a20": "法性無始幽隱。離此無有能顯發故。復次",
    "T27n1545_001:0004a21": "所說法性無有乖違故。名阿毘達磨。若有",
    "T27n1545_001:0004a22": "能於阿毘達磨自相共相極善串習。必無",
    "T27n1545_001:0004a23": "有能如法問難。令於法性有少違故。復",
    "T27n1545_001:0004a24": "次能伏一切外道他論故。名阿毘達磨。阿",
    "T27n1545_001:0004a25": "毘達磨諸大論師。邪徒異學無能敵故。尊者",
    "T27n1545_001:0004a26": "世友作如是說。常能決擇契經等中諸法性",
    "T27n1545_001:0004a27": "相故。名阿毘達磨。復次於十二支緣起法",
    "T27n1545_001:0004a28": "性善覺了故。名阿毘達磨。復次以能現觀",
    "T27n1545_001:0004a29": "四聖諦法故。名阿毘達磨。復次善說修習",
    "T27n1545_001:0004b01": "八聖道法故。名阿毘達磨。復次能證涅槃",
    "T27n1545_001:0004b02": "故。名阿毘達磨。復次能於諸法以無量門",
    "T27n1545_001:0004b03": "數數分別故。名阿毘達磨。大德說曰。於雜",
    "T27n1545_001:0004b04": "染清淨繫縛解脫流轉還滅法。以名身句身",
    "T27n1545_001:0004b05": "文身次第結集安布分別故。名阿毘達磨。&#x8107;",
    "T27n1545_001:0004b06": "尊者言。此是究竟慧。此是決斷慧。此是勝義",
    "T27n1545_001:0004b07": "慧。此是不謬慧故名阿毘達磨。尊者妙音作",
    "T27n1545_001:0004b08": "如是說。求解脫者修正行時。能為分別",
    "T27n1545_001:0004b09": "所未了義。謂此是苦此是苦因。此是苦滅此",
    "T27n1545_001:0004b10": "是趣滅道。此是加行道。此是無間道。此是解",
    "T27n1545_001:0004b11": "脫道。此是勝進道。此是向道。此是得果。能正",
    "T27n1545_001:0004b12": "分別如是等義故。名阿毘達磨。法密部說。",
    "T27n1545_001:0004b13": "此法增上故。名阿毘達磨。如有頌言。",
    "T27n1545_001:0004b14": " 慧於世間尊  能決擇趣向",
    "T27n1545_001:0004b15": " 以正了知故  老死盡無餘",
    "T27n1545_001:0004b16": "[0004b16] 化地部說。慧能照法故。名阿毘達磨。如契",
    "T27n1545_001:0004b17": "經說。一切照中我說慧照最為上首。譬喻",
    "T27n1545_001:0004b18": "者說。於諸法中涅槃最上。此法次彼故。名",
    "T27n1545_001:0004b19": "阿毘達磨。聲論者言。阿謂除棄。毘謂決擇。此",
    "T27n1545_001:0004b20": "法能除棄決擇故。名阿毘達磨。何所除棄。",
    "T27n1545_001:0004b21": "謂結縛隨眠隨煩惱纏。何所決擇。謂蘊界處",
    "T27n1545_001:0004b22": "緣起。諦食及沙門果菩提分等。尊者佛護作",
    "T27n1545_001:0004b23": "如是說。阿毘者。是助言顯現前義。此法能",
    "T27n1545_001:0004b24": "引一切善法。謂諸覺分皆現在前故。名阿毘",
    "T27n1545_001:0004b25": "達磨。尊者覺天作如是說。阿毘者。是助言",
    "T27n1545_001:0004b26": "顯增上義。如增上慢者名阿毘慢。增上覺",
    "T27n1545_001:0004b27": "者。名阿毘覺。增上老者名阿毘老。此亦如",
    "T27n1545_001:0004b28": "是。此法增上故。名阿毘達磨。尊者老受作",
    "T27n1545_001:0004b29": "如是說。阿毘助言顯恭敬義。如恭敬稽首",
    "T27n1545_001:0004c01": "者名阿毘稽首。恭敬供養者名阿毘供養。",
    "T27n1545_001:0004c02": "此亦如是。此法尊重可恭敬故。名阿毘達",
    "T27n1545_001:0004c03": "磨。",
    "T27n1545_001:0004c04": "[0004c04] 問何故此論名發智耶。答諸勝義智。皆從",
    "T27n1545_001:0004c05": "此發此為初基。故名發智。復次此論應名",
    "T27n1545_001:0004c06": "智安足處。諸勝義智此為根本依此而立。",
    "T27n1545_001:0004c07": "是故名為智安足處。復次諸勇健智此最能",
    "T27n1545_001:0004c08": "發。發勇智緣故名發智。復次諸智彼岸依",
    "T27n1545_001:0004c09": "此能到故名發智。開發諸法自相共相。無",
    "T27n1545_001:0004c10": "有能如此論者故。復次世出世智。皆依",
    "T27n1545_001:0004c11": "此發智之妙門故名發智。",
    "T27n1545_001:0004c12": "[0004c12] 問此論勝利其相云何。答隨順解脫斷除繫",
    "T27n1545_001:0004c13": "縛。順空無我違我我所。顯無我理遮數取",
    "T27n1545_001:0004c14": "趣開覺意息昏迷。遣愚癡生智慧。斷疑",
    "T27n1545_001:0004c15": "網與決定。背雜染向清淨。訶流轉讚還",
    "T27n1545_001:0004c16": "滅。捨生死得涅槃。摧破一切外道邪論。成",
    "T27n1545_001:0004c17": "立一切佛法正論。此論勝利其相如是。",
    "T27n1545_001:0004c18": "說一切有部發智大毘婆沙論卷第一",
    "T27n1545_001:0004c19": "[0004c19] 顯慶元年七月廿七日於長安大慈恩寺",
    "T27n1545_001:0004c20": "翻經院三藏法師玄奘奉 詔譯",
    "T27n1545_001:0004c21": "弘法寺沙門嘉尚筆受",
    "T27n1545_001:0004c22": "大慈恩寺沙門明珠證義",
    "T27n1545_001:0004c23": "大慈恩寺沙門惠貴證義",
    "T27n1545_001:0004c24": "大慈恩寺沙門法祥證義",
    "T27n1545_001:0004c25": "西明寺沙門慧景證義",
    "T27n1545_001:0004c26": "大慈恩寺沙門神泰證義",
    "T27n1545_001:0004c27": "大慈恩寺沙門普賢證義",
    "T27n1545_001:0004c28": "大慈恩寺沙門善樂證義",
    "T27n1545_001:0004c29": "大慈恩寺沙門&#x62EA;玄綴文",
    "T27n1545_001:0005a01": "大慈恩寺沙門靜邁綴文",
    "T27n1545_001:0005a02": "西明寺沙門慧立綴文",
    "T27n1545_001:0005a03": "西明寺沙門玄則綴文",
    "T27n1545_001:0005a04": "大慈恩寺沙門義褒正字",
    "T27n1545_001:0005a05": "大慈恩寺沙門玄應正字",
    "T27n1545_001:0005a06": "西明寺沙門神察執筆",
    "T27n1545_001:0005a07": "大慈恩寺沙門辯通執筆",
    "T27n1545_001:0005a08": "同州魏伐寺沙門海藏筆受",
    "T27n1545_001:0005a09": "大慈恩寺沙門神昉筆受",
    "T27n1545_001:0005a10": "西明寺沙門嘉尚筆受",
    "T27n1545_001:0005a11": "大慈恩寺沙門大乘光筆受",
    "T27n1545_001:0005a12": "[0005a12] 夫物情斯感。資于教悟。大聖貽則。寔啟疑",
    "T27n1545_001:0005a13": "徒。而先匠譯辰。篾爾無紀。爰使後學積滯",
    "T27n1545_001:0005a14": "疑懷。今故具書。以彰來信。願傳寫之儔。與",
    "T27n1545_001:0005a15": "余同志。庶幾彌劫。永無惑焉。",
    "T27n1545_001:0005a16": "[0005a16] 大唐中大夫內侍護軍佛弟子觀自在。敬寫",
    "T27n1545_001:0005a17": "西域新翻經論。願畢此餘生。道心不退。庶",
    "T27n1545_001:0005a18": "以流通未聞之所。竊以佛日西沈。正法玄謝。",
    "T27n1545_001:0005a19": "慧流東漸。像教方傳。希世之符。奧義宣於貝",
    "T27n1545_001:0005a20": "葉。非常之寶。至賾發於龍宮。挹其沖源。截",
    "T27n1545_001:0005a21": "暴河而遐逝。遊其玄閫。出朽宅而長驅。玄",
    "T27n1545_001:0005a22": "奘法師者。釋門之龍象。振旦之鶖鷺。逾蔥",
    "T27n1545_001:0005a23": "山而勵學。齎梵文而旋止。殺青甫就永事。",
    "T27n1545_001:0005a24": "流通士方涯多。幸預聞正法。植因或爽。稟",
    "T27n1545_001:0005a25": "質不全。今罄茲寸祿。繕斯奧旨。片言隻字。",
    "T27n1545_001:0005a26": "具經心目。親蒙口決。庶無乖舛。以斯福祉。",
    "T27n1545_001:0005a27": "奉福",
    "T27n1545_001:0005a28": "[0005a28] 太宗文皇帝。即御 皇帝王公卿士。六姻親",
    "T27n1545_001:0005a29": "族。凡厥黎庶。及跂行喘息。平等熏修。乘此"
}