{
    "X04n0223_066:0446c03": "大方廣佛新華嚴經合論卷第六十六",
    "X04n0223_066:0446c04": "唐于闐國三藏沙門實叉難陀譯經",
    "X04n0223_066:0446c05": "唐太原方山長者李通玄造論",
    "X04n0223_066:0446c06": "唐福州開元寺沙門志寧釐經合論",
    "X04n0223_066:0446c07": "十地品第二十六之十四",
    "X04n0223_066:0446c08": "[0446c08] 【經】佛子此菩薩摩訶薩通達如是智慧隨順無量菩",
    "X04n0223_066:0446c09": "提成就善巧念力十方無量諸佛所有無量大法明",
    "X04n0223_066:0446c10": "大法照大法雨於一念頃皆能安能受能攝能持譬",
    "X04n0223_066:0446c11": "如娑伽羅龍王所&#x9714;大雨唯除大海餘一切處皆不",
    "X04n0223_066:0446c12": "能安不能受不能攝不能持如來祕密藏大法明大",
    "X04n0223_066:0446c13": "法照大法雨亦復如是唯除第十地菩薩餘一切眾",
    "X04n0223_066:0446c14": "生聲聞獨覺乃至第九地菩薩皆不能安不能受不",
    "X04n0223_066:0446c15": "能攝不能持佛子譬如大海能安能受能攝能持一",
    "X04n0223_066:0446c16": "大龍王所&#x9714;大雨若二若三乃至無量諸龍王雨於",
    "X04n0223_066:0446c17": "一念間一時&#x9714;下皆能安能受能攝能持何以故以",
    "X04n0223_066:0446c18": "是無量廣大器故住法雲地菩薩亦復如是能安能",
    "X04n0223_066:0446c19": "受能攝能持一佛法明法照法雨若二若三乃至無",
    "X04n0223_066:0446c20": "量於一念頃一時演說悉亦如是是故此地名為法",
    "X04n0223_066:0446c21": "雲解脫月菩薩言佛子此地菩薩於一念間能於幾",
    "X04n0223_066:0446c22": "如來所安受攝持大法明大法照大法雨金剛藏菩",
    "X04n0223_066:0446c23": "薩言佛子不可以算數能知我當為汝說其譬喻佛",
    "X04n0223_066:0446c24": "子譬如十方各有十不可說百千億那由他佛剎微",
    "X04n0223_066:0447a01": "塵數世界其世界中一一眾生皆得聞持陀羅尼為",
    "X04n0223_066:0447a02": "佛持者聲聞眾中多聞第一如金剛蓮華上佛所大",
    "X04n0223_066:0447a03": "勝比丘然一眾生所受之法餘不重受佛子於汝意",
    "X04n0223_066:0447a04": "云何此諸眾生所受之法為有量耶為無量耶解脫",
    "X04n0223_066:0447a05": "月菩薩言其數甚多無量無邊金剛藏菩薩言佛子",
    "X04n0223_066:0447a06": "我為汝說令汝得解佛子此法雲地菩薩於一佛所",
    "X04n0223_066:0447a07": "一念之頃所安所受所攝所持大法明大法照大法",
    "X04n0223_066:0447a08": "雨三世法藏前爾所世界一切眾生所聞持法於此",
    "X04n0223_066:0447a09": "百分不及一乃至譬喻亦不能及如一佛所如是十",
    "X04n0223_066:0447a10": "方如前所說爾所世界微塵數佛復過此數無量無",
    "X04n0223_066:0447a11": "邊於彼一一諸如來所所有法明法照法雨三世法",
    "X04n0223_066:0447a12": "藏皆能安能受能攝能持是故此地名為法雲佛子",
    "X04n0223_066:0447a13": "此地菩薩以自願力起大悲雲震大法雷通明無畏",
    "X04n0223_066:0447a14": "以為電光福德智慧而為密雲現種種身周旋往返",
    "X04n0223_066:0447a15": "於一念頃普&#x5FA7;十方百千億那由他世界微塵數國",
    "X04n0223_066:0447a16": "土演說大法摧伏魔怨復過此數於無量百千億那",
    "X04n0223_066:0447a17": "由他世界微塵數國土隨諸眾生心之所樂&#x9714;甘露",
    "X04n0223_066:0447a18": "雨滅除一切眾惑塵燄是故此地名為法雲佛子此",
    "X04n0223_066:0447a19": "地菩薩於一世界從兜率天下乃至涅槃隨所應度",
    "X04n0223_066:0447a20": "眾生心而現佛事若二若三乃至如上微塵數國土",
    "X04n0223_066:0447a21": "復過於此乃至無量百千億那由他世界微塵數國",
    "X04n0223_066:0447a22": "土皆亦如是是故此地名為法雲。",
    "X04n0223_066:0447a23": "[0447a23] 【論】第七段有四十五行半經明此地菩薩於一念",
    "X04n0223_066:0447a24": "頃能受十方所有諸佛法明皆能領受及能於十",
    "X04n0223_066:0447b01": "方雨法自在分釋義中分為八段一佛子已下至",
    "X04n0223_066:0447b02": "不能持有八行半經明此地菩薩堪持一切諸佛",
    "X04n0223_066:0447b03": "大法明大法照餘二乘及九地菩薩而不堪持并",
    "X04n0223_066:0447b04": "舉娑伽羅龍降雨喻分二佛子已下至名為法雲",
    "X04n0223_066:0447b05": "有六行半經明舉大海能受諸大龍王所雨喻并",
    "X04n0223_066:0447b06": "舉此位菩薩堪受一切諸法明一念之間皆能一",
    "X04n0223_066:0447b07": "時演說分三解脫月已下至大法雨有兩行經明",
    "X04n0223_066:0447b08": "解脫月問此位菩薩一念間能受持幾如來法明",
    "X04n0223_066:0447b09": "分四金剛藏菩薩已下至說其譬喻有一行半經",
    "X04n0223_066:0447b10": "明此位菩薩所受幾許佛說諸法以算數無量分",
    "X04n0223_066:0447b11": "五佛子已下至乃至譬喻亦不能及有十一行半",
    "X04n0223_066:0447b12": "經是第一譬喻廣大不可及此位菩薩所領幾如",
    "X04n0223_066:0447b13": "來法明廣多喻分六如一佛所已下至名為法雲",
    "X04n0223_066:0447b14": "有四行經明此位菩薩所受諸佛法雨倍過前喻",
    "X04n0223_066:0447b15": "分七佛子此地菩薩已下至名為法雲有七行經",
    "X04n0223_066:0447b16": "明此位菩薩以自願力慈悲廣大饒益分八佛子",
    "X04n0223_066:0447b17": "此菩薩已下至名為法雲有四行半經明此位菩",
    "X04n0223_066:0447b18": "薩能於十方世界從兜率天宮下生倍過前微塵",
    "X04n0223_066:0447b19": "喻分如初段云大法明者十方世界出世法無不",
    "X04n0223_066:0447b20": "總知總解盡故大法照者明能以智日所照十方",
    "X04n0223_066:0447b21": "一切眾生根及業常如目前一切眾生若好若惡",
    "X04n0223_066:0447b22": "無有不見大法雨者明能隨十方一切眾生根一",
    "X04n0223_066:0447b23": "時等雨法故一切諸有如是廣大佛事此位菩薩",
    "X04n0223_066:0447b24": "能安能受如娑伽羅龍王所雨大海喻娑伽羅者",
    "X04n0223_066:0447c01": "因所雨大海得名能雨大海此龍所雨唯海能受",
    "X04n0223_066:0447c02": "如十方諸佛法雨唯此位菩薩一念能受已下如",
    "X04n0223_066:0447c03": "文自具。",
    "X04n0223_066:0447c04": "[0447c04] 【經】佛子此地菩薩智慧明達神通自在隨其心念能",
    "X04n0223_066:0447c05": "以狹世界作廣世界廣世界作狹世界垢世界作淨",
    "X04n0223_066:0447c06": "世界淨世界作垢世界亂住次住倒住正住如是無",
    "X04n0223_066:0447c07": "量一切世界皆能互作或隨心念於一塵中置一世",
    "X04n0223_066:0447c08": "界須彌盧等一切山川塵相如故世界不減或復於",
    "X04n0223_066:0447c09": "一微塵之中置二置三乃至不可說世界須彌盧等",
    "X04n0223_066:0447c10": "一切山川而彼微塵體相如本於中世界悉得明現",
    "X04n0223_066:0447c11": "或隨心念於一世界中示現二世界莊嚴乃至不可",
    "X04n0223_066:0447c12": "說世界莊嚴或於一世界莊嚴中示現二世界乃至",
    "X04n0223_066:0447c13": "不可說世界或隨心念以不可說世界中眾生置一",
    "X04n0223_066:0447c14": "世界或隨心念以一世界中眾生置不可說世界而",
    "X04n0223_066:0447c15": "於眾生無所嬈害或隨心念於一毛孔示現一切佛",
    "X04n0223_066:0447c16": "境界莊嚴之事或隨心念於一念中示現不可說世",
    "X04n0223_066:0447c17": "界微塵數身一一身示現如是微塵數手一一手各",
    "X04n0223_066:0447c18": "執恒河沙數華&#x5333;香篋鬘蓋幢幡周&#x5FA7;十方供養於",
    "X04n0223_066:0447c19": "佛一一身復示現爾許微塵數頭一一頭復現爾許",
    "X04n0223_066:0447c20": "微塵數舌於念念中周&#x5FA7;十方歎佛功德或隨心念",
    "X04n0223_066:0447c21": "於一念間普&#x5FA7;十方示成正覺乃至涅槃及以國土",
    "X04n0223_066:0447c22": "莊嚴之事或現其身普&#x5FA7;三世而於身中有無量諸",
    "X04n0223_066:0447c23": "佛及佛國土莊嚴之事世界成壞靡不皆現或於自",
    "X04n0223_066:0447c24": "身一毛孔中出一切風而於眾生無所惱害或隨心",
    "X04n0223_066:0448a01": "念以無邊世界為一大海此海水中現大蓮華光明",
    "X04n0223_066:0448a02": "嚴好&#x5FA7;覆無量無邊世界於中示現大菩提樹莊嚴",
    "X04n0223_066:0448a03": "之事乃至示成一切種智或於其身現十方世界一",
    "X04n0223_066:0448a04": "切光明摩尼寶珠日月星宿雲電等光靡不皆現或",
    "X04n0223_066:0448a05": "以口&#x5653;氣能動十方無量世界而不令眾生有驚怖",
    "X04n0223_066:0448a06": "想或現十方風&#x707E;火&#x707E;及以水&#x707E;或隨眾生心之所",
    "X04n0223_066:0448a07": "樂示現色身莊嚴具足或於自身示現佛身或於佛",
    "X04n0223_066:0448a08": "身而現自身或於佛身現己國土或於己國土而現",
    "X04n0223_066:0448a09": "佛身佛子此法雲地菩薩能現如是及餘無量百千",
    "X04n0223_066:0448a10": "億那由他自在神力。",
    "X04n0223_066:0448a11": "[0448a11] 【論】第八段有三十五行半經明此位菩薩隨念廣",
    "X04n0223_066:0448a12": "大微細大小一多相入通化自在分釋義中明此",
    "X04n0223_066:0448a13": "法雲地菩薩隨心念力廣大微細自他相入一多",
    "X04n0223_066:0448a14": "大小互參神通德用自在皆隨自心念所成故如",
    "X04n0223_066:0448a15": "一切眾生作用境界皆是自心報業所成人天地",
    "X04n0223_066:0448a16": "獄畜生餓鬼善惡等報果一依心造如此十地菩",
    "X04n0223_066:0448a17": "薩以無作法身大智之力隨所心念莫不十方一",
    "X04n0223_066:0448a18": "時自在皆悉知見為無迷故以普光明智為體為",
    "X04n0223_066:0448a19": "智體無依稱性&#x5FA7;周法界與&#x8657;空量等周滿十方",
    "X04n0223_066:0448a20": "世界以無性智大用隨念以不妄失智隨念皆成",
    "X04n0223_066:0448a21": "以具總別智總別同異成壞俱作以廣狹大小自",
    "X04n0223_066:0448a22": "在智化通無礙以與一切眾生同體智能變一切",
    "X04n0223_066:0448a23": "眾生境界純為淨土之剎以自他無二智一身而",
    "X04n0223_066:0448a24": "作多身多身而作一身以法界無大小離量之智",
    "X04n0223_066:0448b01": "能以毛孔廣容佛剎以等&#x8657;空無邊無方之智而",
    "X04n0223_066:0448b02": "一念現生滿十方而無去來以如響智而能響應",
    "X04n0223_066:0448b03": "對現等眾生應形以具足圓滿福德智而恒居妙",
    "X04n0223_066:0448b04": "剎常與一切眾生同居若非聖所加持力而眾生",
    "X04n0223_066:0448b05": "不見如是十地菩薩智力神通雖言性等&#x8657;空然",
    "X04n0223_066:0448b06": "&#x8657;空廣大無用如是十地之智智滿&#x8657;空智無體",
    "X04n0223_066:0448b07": "性無造作者一如&#x8657;空然隨念力周滿&#x8657;空依果",
    "X04n0223_066:0448b08": "重重通化無盡如隨意摩尼珠雖性無能所無所",
    "X04n0223_066:0448b09": "造作而與一切眾境同色餘如文自具。",
    "X04n0223_066:0448b10": "[0448b10] 【經】爾時會中諸菩薩及天龍夜叉乾闥婆阿脩羅護",
    "X04n0223_066:0448b11": "世四王釋提桓因梵天淨居摩醯首羅諸天子等咸",
    "X04n0223_066:0448b12": "作是念若菩薩神通智力能如是者佛復云何爾時",
    "X04n0223_066:0448b13": "解脫月菩薩知諸眾會心之所念白金剛藏菩薩言",
    "X04n0223_066:0448b14": "佛子今此大眾聞其菩薩神通智力墮在疑網善哉",
    "X04n0223_066:0448b15": "仁者為斷彼疑當少示現菩薩神力莊嚴之事時金",
    "X04n0223_066:0448b16": "剛藏菩薩即入一切佛國土體性三昧入此三昧時",
    "X04n0223_066:0448b17": "諸菩薩及一切大眾皆自見身在金剛藏菩薩身內",
    "X04n0223_066:0448b18": "於中悉見三千大千世界所有種種莊嚴之事經於",
    "X04n0223_066:0448b19": "億劫說不能盡又於其中見菩提樹其身周圍十萬",
    "X04n0223_066:0448b20": "三千大千世界高百萬三千大千世界枝葉所蔭亦",
    "X04n0223_066:0448b21": "復如是稱樹形量有師子座座上有佛號一切智通",
    "X04n0223_066:0448b22": "王一切大眾悉見其佛坐菩提樹下師子座上種種",
    "X04n0223_066:0448b23": "諸相以為莊嚴假使億劫說不能盡金剛藏菩薩示",
    "X04n0223_066:0448b24": "現如是大神力已還令眾會各在本處時諸大眾得",
    "X04n0223_066:0448c01": "未曾有生奇特想默然而住向金剛藏一心瞻仰。",
    "X04n0223_066:0448c02": "[0448c02] 【論】第九段有十八行半經明此大眾聞十地菩薩",
    "X04n0223_066:0448c03": "神通生疑時金剛藏菩薩入體性三昧現佛神通",
    "X04n0223_066:0448c04": "為眾除疑分釋義於此段中約有十事一大眾懷",
    "X04n0223_066:0448c05": "疑二解脫月為請三金剛藏入定四定所現境界",
    "X04n0223_066:0448c06": "五大眾自見自見在金剛藏身中六現菩提樹殊",
    "X04n0223_066:0448c07": "特高顯七樹下有佛坐師子座號一切智通王八",
    "X04n0223_066:0448c08": "大眾見佛九金剛藏菩薩罷其神通十大眾還自",
    "X04n0223_066:0448c09": "見身還在本處得未嘗有如一切佛國土體性三",
    "X04n0223_066:0448c10": "昧者即是無作法性身也菩提樹約以法性身行",
    "X04n0223_066:0448c11": "報得故樹下佛號一切智通王者即法性中無作",
    "X04n0223_066:0448c12": "之大智自在故此三法一切眾生體常如是只為",
    "X04n0223_066:0448c13": "不自加行顯發故餘如文自具。",
    "X04n0223_066:0448c14": "[0448c14] 【經】爾時解脫月菩薩白金剛藏菩薩言佛子今此三",
    "X04n0223_066:0448c15": "昧甚為希有有大勢力其名何等金剛藏言此三昧",
    "X04n0223_066:0448c16": "名一切佛國土體性又問此三昧境界云何答言佛",
    "X04n0223_066:0448c17": "子若菩薩修此三昧隨心所念能於身中現恒河沙",
    "X04n0223_066:0448c18": "世界微塵數佛剎復過此數無量無邊佛子菩薩住",
    "X04n0223_066:0448c19": "法雲地得如是等無量百千諸大三昧故此菩薩身",
    "X04n0223_066:0448c20": "身業不可測知語語業意意業神通自在觀察三世",
    "X04n0223_066:0448c21": "三昧境界智慧境界遊戲一切諸解脫門變化所作",
    "X04n0223_066:0448c22": "神力所作光明所作略說乃至舉足下足如是一切",
    "X04n0223_066:0448c23": "諸有所作乃至法王子住善慧地菩薩皆不能知佛",
    "X04n0223_066:0448c24": "子此法雲地菩薩所有境界略說如是若廣說者假",
    "X04n0223_066:0449a01": "使無量百千阿僧祇劫亦不能盡解脫月菩薩言佛",
    "X04n0223_066:0449a02": "子若菩薩神通境界如是佛神通力其復云何金剛",
    "X04n0223_066:0449a03": "藏言佛子譬如有人於四天下取一塊土而作是言",
    "X04n0223_066:0449a04": "為無邊世界大地土多為此土多我觀汝問亦復如",
    "X04n0223_066:0449a05": "是如來智慧無邊無等云何而與菩薩比量復次佛",
    "X04n0223_066:0449a06": "子如四天下取少許土餘者無量此法雲地神通智",
    "X04n0223_066:0449a07": "慧於無量劫但說少分況如來地佛子我今為汝引",
    "X04n0223_066:0449a08": "事為證令汝得知如來境界佛子假使十方一一方",
    "X04n0223_066:0449a09": "各有無邊世界微塵數諸佛國土一一國土得如是",
    "X04n0223_066:0449a10": "地菩薩充滿如甘蔗竹葦稻麻叢林彼諸菩薩於百",
    "X04n0223_066:0449a11": "千億那由他劫修菩薩行所生智慧比一如來智慧",
    "X04n0223_066:0449a12": "境界百分不及一乃至優波尼沙陀分亦不能及。",
    "X04n0223_066:0449a13": "[0449a13] 【論】第十段有二十七行經明此地菩薩智慧神通",
    "X04n0223_066:0449a14": "力下地不知不可比如來神力智慧分釋義於此",
    "X04n0223_066:0449a15": "段中約有十一法一解脫月問三昧之名二金剛",
    "X04n0223_066:0449a16": "藏菩薩正答三昧之號三又問三昧之境界四金",
    "X04n0223_066:0449a17": "剛藏正答五正說法雲地得三昧之總相六明法",
    "X04n0223_066:0449a18": "雲地菩薩三業神通下地不知七明略說法雲地",
    "X04n0223_066:0449a19": "境界廣說無量百千劫難量八解脫月問佛神力",
    "X04n0223_066:0449a20": "如何九金剛藏舉一土塊況四天下土多少難比",
    "X04n0223_066:0449a21": "十金剛藏正說十地道力由故難宣況如來神力",
    "X04n0223_066:0449a22": "可說十一舉喻約明其中意趣如文自具。",
    "X04n0223_066:0449a23": "[0449a23] 【經】佛子此菩薩億如是智慧不異如來身語意業不",
    "X04n0223_066:0449a24": "捨菩薩諸三昧力於無數劫承事供養一切諸佛一",
    "X04n0223_066:0449b01": "一劫中以一切種供養之具而為供養一切諸佛神",
    "X04n0223_066:0449b02": "力所加智慧光明轉更增勝於法界中所有問難善",
    "X04n0223_066:0449b03": "為解釋百千億劫無能屈者佛子譬如金師以上妙",
    "X04n0223_066:0449b04": "真金作嚴身具大摩尼寶鈿廁其間自在天王身自",
    "X04n0223_066:0449b05": "服戴其餘天人莊嚴之具所不能及此地菩薩亦復",
    "X04n0223_066:0449b06": "如是始從初地乃至九地一切菩薩所有智行皆不",
    "X04n0223_066:0449b07": "能及此地菩薩智慧光明能令眾生乃至入於一切",
    "X04n0223_066:0449b08": "智智餘智光明無能如是佛子譬如摩醯首羅天王",
    "X04n0223_066:0449b09": "光明能令眾生身心清涼一切光明所不能及此地",
    "X04n0223_066:0449b10": "菩薩智慧光明亦復如是能令眾生皆得清涼乃至",
    "X04n0223_066:0449b11": "住於一切智智一切聲聞辟支佛乃至第九地菩薩",
    "X04n0223_066:0449b12": "智慧光明悉不能及佛子此菩薩摩訶薩已能安住",
    "X04n0223_066:0449b13": "如是智慧諸佛世尊復更為說三世智法界差別智",
    "X04n0223_066:0449b14": "&#x5FA7;一切世界智照一切世界智慈念一切眾生智舉",
    "X04n0223_066:0449b15": "要言之乃至為說得一切智智此菩薩十波羅蜜中",
    "X04n0223_066:0449b16": "智波羅蜜最為增上餘波羅蜜非不修行佛子是名",
    "X04n0223_066:0449b17": "略說菩薩摩訶薩第十法雲地若廣說者假使無量",
    "X04n0223_066:0449b18": "阿僧祇劫亦不能盡佛子菩薩住此地多作摩醯首",
    "X04n0223_066:0449b19": "羅天王於法自在能授眾生聲聞獨覺一切菩薩波",
    "X04n0223_066:0449b20": "羅蜜行於法界中所有問難無能屈者布施愛語利",
    "X04n0223_066:0449b21": "行同事如是一切諸所作業皆不離念佛乃至不離",
    "X04n0223_066:0449b22": "念具足一切種一切智智復作是念我當於一切眾",
    "X04n0223_066:0449b23": "生為首為勝乃至為一切智智依止者若勤加精進",
    "X04n0223_066:0449b24": "於一念頃得十不可說百千億那由他佛剎微塵數",
    "X04n0223_066:0449c01": "三昧乃至示現爾所微塵數菩薩以為眷屬若以菩",
    "X04n0223_066:0449c02": "薩殊勝願力自在示現過於此數所謂若修行若莊",
    "X04n0223_066:0449c03": "嚴若信解若所作若身若語若光明若諸根若神變",
    "X04n0223_066:0449c04": "若音聲若行處乃至百千億那由他劫不能數知。",
    "X04n0223_066:0449c05": "[0449c05] 【論】第十一段有三十五行半經明此位菩薩不異",
    "X04n0223_066:0449c06": "如來身語意業不捨菩薩諸三昧無數劫承事供",
    "X04n0223_066:0449c07": "養一切諸佛分釋義於此分中約有二十法門一",
    "X04n0223_066:0449c08": "不異如來身語意業二不捨菩薩諸三昧力三於",
    "X04n0223_066:0449c09": "無數劫承事供養一切諸佛四一切諸佛神力所",
    "X04n0223_066:0449c10": "加智慧轉增勝五於法界中所有問難善能解釋",
    "X04n0223_066:0449c11": "六喻真金以摩尼寶鈿廁其間成天寶冠七自在",
    "X04n0223_066:0449c12": "天王服戴餘天不如八正說此地菩薩下地不如",
    "X04n0223_066:0449c13": "九如摩醯首羅天能令眾生心得清涼喻明此地",
    "X04n0223_066:0449c14": "菩薩能令一切眾生得一切智智十二乘及九地",
    "X04n0223_066:0449c15": "菩薩皆不能及十一此地菩薩諸佛世尊更為演",
    "X04n0223_066:0449c16": "說十種智門十二明此地菩薩所行之行智波羅",
    "X04n0223_066:0449c17": "蜜為主餘九為伴十三明且略說此地大綱廣說",
    "X04n0223_066:0449c18": "難盡十四舉此地菩薩受職作摩醯首羅天王十",
    "X04n0223_066:0449c19": "五明此位菩薩於四攝法善能廣行十六不離念",
    "X04n0223_066:0449c20": "佛法一切種一切智智十七自念堪為一切眾生",
    "X04n0223_066:0449c21": "所依十八自更勤修十九一念得十不可說百千",
    "X04n0223_066:0449c22": "億那由他三昧二十若加以殊勝願力倍過前數",
    "X04n0223_066:0449c23": "文義如文自具如摩醯首羅者此云大自在是色",
    "X04n0223_066:0449c24": "界上極於大千界得大自在神通道力智無過者。",
    "X04n0223_066:0450a01": "[0450a01] 【經】佛子此菩薩摩訶薩十地行相次第現前則能趣",
    "X04n0223_066:0450a02": "入一切智智譬如阿耨達池出四大河其河流注&#x5FA7;",
    "X04n0223_066:0450a03": "閻浮提既無盡竭復更增長乃至入海令其充滿佛",
    "X04n0223_066:0450a04": "子菩薩亦爾從菩提心流出善根大願之水以四攝",
    "X04n0223_066:0450a05": "法充滿眾生無有窮盡復更增長乃至入於一切智",
    "X04n0223_066:0450a06": "海令其充滿佛子菩薩十地因佛智故而有差別如",
    "X04n0223_066:0450a07": "因大地有十山王何等為十所謂雪山王香山王&#x979E;",
    "X04n0223_066:0450a08": "陀&#x68C3;山王神仙山王由乾陀山王馬耳山王尼民陀",
    "X04n0223_066:0450a09": "羅山王斫羯羅山王計都末底山王須彌盧山王佛",
    "X04n0223_066:0450a10": "子如雪山王一切藥草咸在其中取不可盡菩薩所",
    "X04n0223_066:0450a11": "住歡喜地亦復如是一切世間經書技藝文頌&#x546A;術",
    "X04n0223_066:0450a12": "咸在其中說不可盡佛子如香山王一切諸香咸集",
    "X04n0223_066:0450a13": "其中取不可盡菩薩所住離垢地亦復如是一切菩",
    "X04n0223_066:0450a14": "薩戒行威儀咸在其中說不可盡佛子如&#x979E;陀&#x68C3;山",
    "X04n0223_066:0450a15": "王純寶所成一切眾寶咸在其中取不可盡菩薩所",
    "X04n0223_066:0450a16": "住發光地亦復如是一切世間禪定神通解脫三昧",
    "X04n0223_066:0450a17": "三摩&#x9262;底咸在其中說不可盡佛子如神仙山王純",
    "X04n0223_066:0450a18": "寶所成五通神仙咸住其中無有窮盡菩薩所住燄",
    "X04n0223_066:0450a19": "慧地亦復如是一切道中殊勝智慧咸在其中說不",
    "X04n0223_066:0450a20": "可盡佛子如由乾陀羅山王純寶所成夜叉大神咸",
    "X04n0223_066:0450a21": "住其中無有窮盡菩薩所住難勝地亦復如是一切",
    "X04n0223_066:0450a22": "自在如意神通咸在其中說不可盡佛子如馬耳山",
    "X04n0223_066:0450a23": "王純寶所成一切諸果咸在其中取不可盡菩薩所",
    "X04n0223_066:0450a24": "住現前地亦復如是入緣起理聲聞果證咸在其中",
    "X04n0223_066:0450b01": "說不可盡如尼民陀羅山王純寶所成大力龍神咸",
    "X04n0223_066:0450b02": "住其中無有窮盡菩薩所住遠行地亦復如是方便",
    "X04n0223_066:0450b03": "智慧獨覺果證咸在其中說不可盡如斫羯羅山王",
    "X04n0223_066:0450b04": "純寶所成諸自在眾咸住其中無有窮盡菩薩所住",
    "X04n0223_066:0450b05": "不動地亦復如是一切菩薩自在行差別世界咸在",
    "X04n0223_066:0450b06": "其中說不可盡如計都山王純寶所成大威德阿脩",
    "X04n0223_066:0450b07": "羅王咸住其中無有窮盡菩薩所住善慧地亦復如",
    "X04n0223_066:0450b08": "是一切世間生滅智行咸在其中說不可盡如須彌",
    "X04n0223_066:0450b09": "盧山王純寶所成大威德諸天咸住其中無有窮盡",
    "X04n0223_066:0450b10": "菩薩所住法雲地亦復如是如來力無畏不共法一",
    "X04n0223_066:0450b11": "切佛事咸在其中問答宣說不可窮盡佛子此十寶",
    "X04n0223_066:0450b12": "山王同在大海差別得名菩薩十地亦復如是同在",
    "X04n0223_066:0450b13": "一切智中差別得名。",
    "X04n0223_066:0450b14": "[0450b14] 【論】第十二段有四十二行半經明舉阿耨達池十",
    "X04n0223_066:0450b15": "大山王喻十種地次第方便所行之智慧分釋義",
    "X04n0223_066:0450b16": "此一段總有十二段經如經自有節量不煩更科",
    "X04n0223_066:0450b17": "文初舉阿耨達池喻菩薩從十住初心從菩提心",
    "X04n0223_066:0450b18": "流出善根大願之水以四攝法充滿眾生無有窮",
    "X04n0223_066:0450b19": "盡復更增長乃至入於一切智海明從初發心住",
    "X04n0223_066:0450b20": "生在如來智慧大願水中以四攝行成就眾生滿",
    "X04n0223_066:0450b21": "一切智海不離初時智慧大願水體以初水體成",
    "X04n0223_066:0450b22": "漸廣多又舉大地有十山王喻明從如來智地起",
    "X04n0223_066:0450b23": "十種進修不離智地體漸高勝故如五位五重十",
    "X04n0223_066:0450b24": "法不離如來普光明一切智地起五重十十進修",
    "X04n0223_066:0450c01": "如是五重五位十十進修總是一時一際一念無",
    "X04n0223_066:0450c02": "前後三世之勝進以如來智為體故還如阿耨達",
    "X04n0223_066:0450c03": "池中水流入大海如閻浮提地而出十大山王不",
    "X04n0223_066:0450c04": "離地體以定慧照之可見初發心便成佛者此為",
    "X04n0223_066:0450c05": "可表倣此知之以此說十信心於普光明殿中所",
    "X04n0223_066:0450c06": "說此殿約普光明智報生明果中說因修滿不離",
    "X04n0223_066:0450c07": "此智故十山王者雪山王喻初地如經文義自具",
    "X04n0223_066:0450c08": "以次准知以次香山王以次&#x979E;陀&#x68C3;山王者&#x979E;者",
    "X04n0223_066:0450c09": "此云種種陀&#x68C3;者此云持云此山能持種種眾寶",
    "X04n0223_066:0450c10": "華果故喻三地如經文義自具如禪定解脫三昧",
    "X04n0223_066:0450c11": "三摩&#x9262;底者如何如禪定但云稱體三昧以明識",
    "X04n0223_066:0450c12": "想不行為日未出為昧字為識想冥昧正智方現",
    "X04n0223_066:0450c13": "為三云正以十一月至正月三陽生故以三為正",
    "X04n0223_066:0450c14": "三陽生方智明以智為正故以五蘊不生世情頓",
    "X04n0223_066:0450c15": "止名之為昧從此能現正智名之三昧又一止為",
    "X04n0223_066:0450c16": "正字三摩&#x9262;底者明五蘊昧能現正慧故云三摩",
    "X04n0223_066:0450c17": "&#x9262;底是正慧故為無五蘊正智慧現名為解脫禪",
    "X04n0223_066:0450c18": "定都云大體三昧別舉其行神仙山王表四地文",
    "X04n0223_066:0450c19": "義如經乾陀羅山者乾者此云雙也陀羅此云持",
    "X04n0223_066:0450c20": "明此山夜叉及大神共持此山明五地得出世間",
    "X04n0223_066:0450c21": "及世間二智慧神通諸明總能博達持故馬耳山",
    "X04n0223_066:0450c22": "王表六地位如經自具尼民陀山王此曰持邊山",
    "X04n0223_066:0450c23": "表遠行地而能持一切眾生諸邊見行故乃至三",
    "X04n0223_066:0450c24": "界六道總能持故斫迦羅山此云輪圍圍大千界",
    "X04n0223_066:0451a01": "明八地無功行自圓滿故計都末底山者計都云",
    "X04n0223_066:0451a02": "幢末底云慧明善慧地須彌盧山處閻浮四洲內",
    "X04n0223_066:0451a03": "處大海中明十地法雲中道之智滿總攝一切諸",
    "X04n0223_066:0451a04": "三界故佛子已下一行半經明都結十地差別因",
    "X04n0223_066:0451a05": "一切智中差別得名明根本智從初發心住乃至",
    "X04n0223_066:0451a06": "十地及佛地無二由智差別得別名故已上十二",
    "X04n0223_066:0451a07": "段一一如經文中其所表地意次第經自明說。",
    "X04n0223_066:0451a08": "[0451a08] 【經】佛子譬如大海以十種相得大海名不可移奪何",
    "X04n0223_066:0451a09": "等為十一次第漸深二不受死屍三餘水入中皆失",
    "X04n0223_066:0451a10": "本名四普同一味五無量珍寶六無能至底七廣大",
    "X04n0223_066:0451a11": "無量八大身所居九潮不過限十普受大雨無有盈",
    "X04n0223_066:0451a12": "溢菩薩行亦復如是以十相故名菩薩行不可移奪",
    "X04n0223_066:0451a13": "何等為十所謂歡喜地出生大願漸次深故離垢地",
    "X04n0223_066:0451a14": "不受一切破戒屍故發光地捨離世間假名字故燄",
    "X04n0223_066:0451a15": "慧地與佛功德同一味故難勝地出生無量方便神",
    "X04n0223_066:0451a16": "通世間所作眾珍寶故現前地觀察緣生甚深理故",
    "X04n0223_066:0451a17": "遠行地廣大覺慧善觀察故不動地示現廣大莊嚴",
    "X04n0223_066:0451a18": "事故善慧地得深解脫行於世間如實而知不過限",
    "X04n0223_066:0451a19": "故法雲地能受一切諸佛如來大法明雨無厭足故。",
    "X04n0223_066:0451a20": "[0451a20] 【論】第十三段有十四行經明舉大海有十種德喻",
    "X04n0223_066:0451a21": "十種地昇進分釋義中分為兩段一先舉海之十",
    "X04n0223_066:0451a22": "德二託海之十德表法舉十地之智慧差別進修",
    "X04n0223_066:0451a23": "其中文義如文具足各各十法具足不煩科文。",
    "X04n0223_066:0451a24": "[0451a24] 【經】佛子譬如大摩尼珠有十種性出過眾寶何等為",
    "X04n0223_066:0451b01": "十一者從大海出二者巧匠治理三者圓滿無缺四",
    "X04n0223_066:0451b02": "者清淨離垢五者內外明徹六者善巧鑽穿七者貫",
    "X04n0223_066:0451b03": "以寶縷八者置在&#x7460;璃高幢之上九者普放一切種",
    "X04n0223_066:0451b04": "種光明十者能隨王意雨眾寶物如眾生心充滿其",
    "X04n0223_066:0451b05": "願佛子當知菩薩亦復如是有十種事出過眾聖何",
    "X04n0223_066:0451b06": "等為十一者發一切智心二者持戒頭陀正行明淨",
    "X04n0223_066:0451b07": "三者諸禪三昧圓滿無缺四者道行清白離諸垢穢",
    "X04n0223_066:0451b08": "五者方便神通內外明徹六者緣起智慧善能鑽穿",
    "X04n0223_066:0451b09": "七者貫以種種方便智縷八者置於自在高幢之上",
    "X04n0223_066:0451b10": "九者觀眾生行放聞持光十者受佛智職墮在佛數",
    "X04n0223_066:0451b11": "能為眾生廣作佛事佛子此集一切種一切智功德",
    "X04n0223_066:0451b12": "菩薩行法門品若諸眾生不種善根不可得聞解脫",
    "X04n0223_066:0451b13": "月菩薩言聞此法門得幾所福金剛藏菩薩言如一",
    "X04n0223_066:0451b14": "切智所集福德聞此法門福德如是何以故非不聞",
    "X04n0223_066:0451b15": "此功德法門而能信解受持讀誦何況精進如說修",
    "X04n0223_066:0451b16": "行是故當知要得聞此集一切智功德法門乃能信",
    "X04n0223_066:0451b17": "解受持修習然後至於一切智地。",
    "X04n0223_066:0451b18": "[0451b18] 【論】第十四段有二十行半經明摩尼珠有十種性",
    "X04n0223_066:0451b19": "出過眾寶喻十種地出過眾聖分釋義中分為六",
    "X04n0223_066:0451b20": "段一佛子已下至充滿其願有六行經明舉摩尼",
    "X04n0223_066:0451b21": "珠有十種性分二佛子已下至廣作佛事有七行",
    "X04n0223_066:0451b22": "半經明正舉十地之加行次第分如第六地善知",
    "X04n0223_066:0451b23": "十二因緣法善知生老病死因緣根本體相一如",
    "X04n0223_066:0451b24": "第六地中所說以善巧觀生死緣生至底喻鑽第",
    "X04n0223_066:0451c01": "七地由以種種方便智為縷能隨生死不受諸垢",
    "X04n0223_066:0451c02": "第八地萬行任用&#x5FA7;諸眾生界知恒無體不動如",
    "X04n0223_066:0451c03": "幢自餘如文自具三佛子已下至不可得聞有兩",
    "X04n0223_066:0451c04": "行經歎此品難聞分四解脫月已下可一行經是",
    "X04n0223_066:0451c05": "解脫月問聞此法得幾所福分五金剛藏已下至",
    "X04n0223_066:0451c06": "福德如是可一行半經明金剛藏菩薩答言如一",
    "X04n0223_066:0451c07": "切智所集之福德明所聞法者如佛福德分六何",
    "X04n0223_066:0451c08": "以故已下至一切智地有三行半經明如聞此法",
    "X04n0223_066:0451c09": "得福廣大生疑分如一切智是佛所得根本智若",
    "X04n0223_066:0451c10": "聞法者其福德如佛何為以明因聞此法方有信",
    "X04n0223_066:0451c11": "解故為初聞是一切智之首故以初信因之福與",
    "X04n0223_066:0451c12": "果同體明非因不果故如非果不苗非苗不果故",
    "X04n0223_066:0451c13": "為明信心信果成因故即如說十信位於如來普",
    "X04n0223_066:0451c14": "光明法界大智殿中說十箇智佛以不動智佛為",
    "X04n0223_066:0451c15": "首以為信心以不動智佛及十箇智佛是自心之",
    "X04n0223_066:0451c16": "智果故畢竟成滿不移此智餘義如文自具意明",
    "X04n0223_066:0451c17": "如種子種果成其生因其根本智喻種子差別智",
    "X04n0223_066:0451c18": "是加行喻苗上之果以此二智各具無邊功德。",
    "X04n0223_066:0451c19": "[0451c19] 【經】爾時佛神力故法如是故十方各有十億佛剎微",
    "X04n0223_066:0451c20": "塵數世界六種十八相動所謂動&#x5FA7;動等&#x5FA7;動起&#x5FA7;",
    "X04n0223_066:0451c21": "起等&#x5FA7;起踊&#x5FA7;踊等&#x5FA7;踊震&#x5FA7;震等&#x5FA7;震吼&#x5FA7;吼等",
    "X04n0223_066:0451c22": "&#x5FA7;吼擊&#x5FA7;擊等&#x5FA7;擊雨眾天華天鬘天衣及諸天寶",
    "X04n0223_066:0451c23": "莊嚴之具幢幡繒蓋奏天妓樂其音和雅同時發聲",
    "X04n0223_066:0451c24": "讚一切智地所有功德如此世界他化自在天王宮",
    "X04n0223_066:0452a01": "演說此法十方所有一切世界悉亦如是爾時復以",
    "X04n0223_066:0452a02": "佛神力故十方各十億佛剎微塵數世界外有十億",
    "X04n0223_066:0452a03": "佛剎微塵數菩薩而來此會作如是言善哉善哉金",
    "X04n0223_066:0452a04": "剛藏快說此法我等悉亦同名金剛藏所住世界各",
    "X04n0223_066:0452a05": "各差別悉名金剛德佛號金剛幢我等住在本世界",
    "X04n0223_066:0452a06": "中皆承如來威神之力而說此法眾會悉等文字句",
    "X04n0223_066:0452a07": "義與此所說無有增減悉以佛神力而來此會為汝",
    "X04n0223_066:0452a08": "作證如我等今者入此世界如是十方一切世界悉",
    "X04n0223_066:0452a09": "亦如是而往作證爾時金剛藏菩薩觀察十方一切",
    "X04n0223_066:0452a10": "眾會普周法界欲讚歎發一切智智心欲示現菩薩",
    "X04n0223_066:0452a11": "境界欲淨治菩薩行力欲說攝取一切種智道欲除",
    "X04n0223_066:0452a12": "滅一切世間垢欲施與一切智欲示現不思議智莊",
    "X04n0223_066:0452a13": "嚴欲顯示一切菩薩諸功德欲令如是地義轉更開",
    "X04n0223_066:0452a14": "顯承佛神力而說頌言。",
    "X04n0223_066:0452a15": "[0452a15] 【論】第十五段有二十二行半經明說此十地法門",
    "X04n0223_066:0452a16": "所感大地六種十八相動及興供并十方金剛藏",
    "X04n0223_066:0452a17": "菩薩咸來證法分於此段中復分為三段一爾時",
    "X04n0223_066:0452a18": "佛神力故已下至一切世界悉亦如是有八行經",
    "X04n0223_066:0452a19": "明法威動地天雨眾華供養分二爾時已下至而",
    "X04n0223_066:0452a20": "往作證有九行經明十方同名金剛藏菩薩咸來",
    "X04n0223_066:0452a21": "作證分三爾時金剛藏已下至而說頌言有六行",
    "X04n0223_066:0452a22": "經明觀眾生及所緣法欲說頌分云十方各十億",
    "X04n0223_066:0452a23": "佛剎微塵數世界外有十億佛剎微塵數菩薩而",
    "X04n0223_066:0452a24": "來此會者明以本體十地之廣大甚多以十億剎",
    "X04n0223_066:0452b01": "塵為遠近及多數之量會此一切創初入十地菩",
    "X04n0223_066:0452b02": "薩因果本末法智無疑明將本十地果法會同創",
    "X04n0223_066:0452b03": "入此十地菩薩智無二故會前九地之劣入十地",
    "X04n0223_066:0452b04": "之廣大智故以陳遠近法之多少故亦明金剛藏",
    "X04n0223_066:0452b05": "所說之法與十方諸佛會同不二昧世界外者即",
    "X04n0223_066:0452b06": "下地位也來此會者即昇進入此十地智也歎善",
    "X04n0223_066:0452b07": "哉者明所說法契當不異也同名者明法藏智同",
    "X04n0223_066:0452b08": "故世界各各差別者明差別智差別行故悉名金",
    "X04n0223_066:0452b09": "剛德明差別智及行不離金剛德故佛號金剛幢",
    "X04n0223_066:0452b10": "者明金剛智能破一切妄業自無體可動故餘義",
    "X04n0223_066:0452b11": "如文自具如一切智根本智又智是差別智從一",
    "X04n0223_066:0452b12": "切智中用故故以重言。",
    "X04n0223_066:0452b13": "[0452b13] 【經】 其心寂滅恒調順  平等無礙如&#x8657;空",
    "X04n0223_066:0452b14": " 離諸垢濁住於道  此殊勝行汝應聽",
    "X04n0223_066:0452b15": " 百千億劫修諸善  供養無量無邊佛",
    "X04n0223_066:0452b16": " 聲聞獨覺亦復然  為利眾生發大心",
    "X04n0223_066:0452b17": " 精勤持戒常柔忍  慚愧福智皆具足",
    "X04n0223_066:0452b18": " 志求佛智修廣慧  願得十力發大心",
    "X04n0223_066:0452b19": " 三世諸佛咸供養  一切國土悉嚴淨",
    "X04n0223_066:0452b20": " 了知諸法皆平等  為利眾生發大心",
    "X04n0223_066:0452b21": " 住於初地生是心  永離眾惡常歡喜",
    "X04n0223_066:0452b22": " 願力廣修諸善法  以悲愍故入後位",
    "X04n0223_066:0452b23": " 戒聞具足念眾生  滌除垢穢心明潔",
    "X04n0223_066:0452b24": " 觀察世間三毒火  廣大解者趣三地",
    "X04n0223_066:0452c01": " 三有一切皆無常  如箭入身苦熾然",
    "X04n0223_066:0452c02": " 厭離有為求佛法  廣大智人趣燄地",
    "X04n0223_066:0452c03": " 念慧具足得道智  供養百千無量佛",
    "X04n0223_066:0452c04": " 常觀最勝諸功德  斯人趣入難勝地",
    "X04n0223_066:0452c05": " 智慧方便善觀察  種種示現救眾生",
    "X04n0223_066:0452c06": " 復供十力無上尊  趣入無生現前地",
    "X04n0223_066:0452c07": " 世所難知而能知  不受於我離有無",
    "X04n0223_066:0452c08": " 法性本寂隨緣轉  得此微妙向七地",
    "X04n0223_066:0452c09": " 智慧方便心廣大  難行難伏難了知",
    "X04n0223_066:0452c10": " 雖證寂滅勤修習  能趣如空不動地",
    "X04n0223_066:0452c11": " 佛勸令從寂滅起  廣修種種諸智業",
    "X04n0223_066:0452c12": " 具十自在觀世間  以此而昇善慧地",
    "X04n0223_066:0452c13": " 以微妙智觀眾生  心行業惑等稠林",
    "X04n0223_066:0452c14": " 為欲化其令趣道  演說諸佛勝義藏",
    "X04n0223_066:0452c15": " 次第修行具眾善  乃至九地集福慧",
    "X04n0223_066:0452c16": " 常求諸佛最上法  得佛智水灌其頂",
    "X04n0223_066:0452c17": " 獲得無數諸三昧  亦善了知其作業",
    "X04n0223_066:0452c18": " 最後三昧名受職  住廣大境恒不動",
    "X04n0223_066:0452c19": " 菩薩得此三昧時  大寶蓮華忽然現",
    "X04n0223_066:0452c20": " 身量稱彼於中坐  佛子圍遶同觀察",
    "X04n0223_066:0452c21": " 放大光明百千億  滅除一切眾生苦",
    "X04n0223_066:0452c22": " 復於頂上放光明  普入十方諸佛會",
    "X04n0223_066:0452c23": " 悉住空中作光網  供養佛已從足入",
    "X04n0223_066:0452c24": " 即時諸佛悉了知  今此佛子登職位",
    "X04n0223_066:0453a01": " 十方菩薩來觀察  受職大士舒光照",
    "X04n0223_066:0453a02": " 諸佛眉間亦放光  普照而來從頂入",
    "X04n0223_066:0453a03": " 十方世界咸震動  一切地獄苦消滅",
    "X04n0223_066:0453a04": " 是時諸佛與其職  如轉輪王第一子",
    "X04n0223_066:0453a05": " 若蒙諸佛與灌頂  是則名登法雲地",
    "X04n0223_066:0453a06": " 智慧增長無有邊  開悟一切諸世間",
    "X04n0223_066:0453a07": " 欲界色界無色界  法界世界眾生界",
    "X04n0223_066:0453a08": " 有數無數及&#x8657;空  如是一切咸通達",
    "X04n0223_066:0453a09": " 一切化用大威力  諸佛加持微細智",
    "X04n0223_066:0453a10": " 祕密劫數毛道等  皆能如實而觀察",
    "X04n0223_066:0453a11": " 受生捨俗成正道  轉妙法輪入涅槃",
    "X04n0223_066:0453a12": " 乃至寂滅解脫法  及所未說皆能了",
    "X04n0223_066:0453a13": " 菩薩住此法雲地  具足念力持佛法",
    "X04n0223_066:0453a14": " 譬如大海受龍雨  此地受法亦復然",
    "X04n0223_066:0453a15": " 十方無量諸眾生  悉得聞持持佛法",
    "X04n0223_066:0453a16": " 於一佛所所聞法  過於彼數無有量",
    "X04n0223_066:0453a17": " 以昔智願威神力  一念普&#x5FA7;十方土",
    "X04n0223_066:0453a18": " &#x9714;甘露雨滅煩惱  是故佛說名法雲",
    "X04n0223_066:0453a19": " 神通示現&#x5FA7;十方  超出人天世間境",
    "X04n0223_066:0453a20": " 復過是數無量億  世智思惟必迷悶",
    "X04n0223_066:0453a21": " 一舉足量智功德  乃至九地不能知",
    "X04n0223_066:0453a22": " 何況一切諸眾生  及以聲聞辟支佛",
    "X04n0223_066:0453a23": " 此地菩薩供養佛  十方國土悉周&#x5FA7;",
    "X04n0223_066:0453a24": " 亦供現前諸聖眾  具足莊嚴佛功德",
    "X04n0223_066:0453b01": " 住於此地復為說  三世法界無礙智",
    "X04n0223_066:0453b02": " 眾生國土悉亦然  乃至一切佛功德",
    "X04n0223_066:0453b03": " 此地菩薩智光明  能示眾生正法路",
    "X04n0223_066:0453b04": " 自在天光除世暗  此光滅暗亦如是",
    "X04n0223_066:0453b05": " 住此多作三界王  善能演說三乘法",
    "X04n0223_066:0453b06": " 無量三昧一念得  所見諸佛亦如是",
    "X04n0223_066:0453b07": " 此地我今已略說  若欲廣說不可盡",
    "X04n0223_066:0453b08": " 如是諸地佛智中  如十山王嶷然住",
    "X04n0223_066:0453b09": " 初地藝業不可盡  譬如雪山集眾藥",
    "X04n0223_066:0453b10": " 二地戒聞如香山  三如毗陀發妙華",
    "X04n0223_066:0453b11": " 燄慧道寶無有盡  譬如仙山仁善住",
    "X04n0223_066:0453b12": " 五地神通如由乾  六如馬耳具眾果",
    "X04n0223_066:0453b13": " 七地大慧如尼民  八地自在如輪圍",
    "X04n0223_066:0453b14": " 九如計都集無礙  十如須彌具眾德",
    "X04n0223_066:0453b15": " 初地願首二持戒  三地功德四專一",
    "X04n0223_066:0453b16": " 五地微妙六甚深  七廣大慧八莊嚴",
    "X04n0223_066:0453b17": " 九地思量微妙義  出過一切世間道",
    "X04n0223_066:0453b18": " 十地受持諸佛法  如是行海無盡竭",
    "X04n0223_066:0453b19": " 十行超世發心初  持戒第二禪第三",
    "X04n0223_066:0453b20": " 行淨第四成就五  緣生第六貫穿七",
    "X04n0223_066:0453b21": " 第八置在金剛幢  第九觀察眾稠林",
    "X04n0223_066:0453b22": " 第十灌頂隨王意  如是德寶漸清淨",
    "X04n0223_066:0453b23": " 十方國土碎為塵  可於一念知其數",
    "X04n0223_066:0453b24": " 毫末度空可知量  億劫說此不可盡",
    "X04n0223_066:0453c01": "[0453c01] 【論】第十六段有八十四行頌明重頌前法分明都",
    "X04n0223_066:0453c02": "歎從初地發心已來通此十地一時次第十地悉",
    "X04n0223_066:0453c03": "皆重頌文義如經自具。",
    "X04n0223_066:0453c05": "大方廣佛新華嚴經合論卷第六十六",
    "X04n0223_066:0453c07": "音切",
    "X04n0223_066:0453c08": "&#x9714;[0453c08] (注音)。嬈[0453c08] (奴鳥切)。&#x5333;[0453c08] (力鹽切)。篋[0453c08] (苦協切)。噓[0453c08] (虛音)。蔭[0453c08] (於禁切)。蔗[0453c08] (之夜切)。",
    "X04n0223_066:0453c09": "葦[0453c09] (于鬼切)。稻[0453c09] (道音)。叢[0453c09] (昨紅切)。鈿[0453c09] (田音)。廁[0453c09] (初吏切)。嶷[0453c09] (魚迄切)。藝[0453c09] (魚際切)。",
    "X04n0223_066:0453c10": "&#x979E;[0453c10] (毗迷切)。羯[0453c10] (居謁切)。屍[0453c10] (式之切)。鑽[0453c10] (作官切)。縷[0453c10] (良主切)。滌[0453c10] (徒力切)。繒"
}