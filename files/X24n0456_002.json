{
    "X24n0456_002:0455c21": "金剛般若波羅蜜經注卷中",
    "X24n0456_002:0455c23": "[0455c23] 須菩提。譬如有人。身如須彌山王。於意云何。是身為",
    "X24n0456_002:0455c24": "大不。",
    "X24n0456_002:0456a01": "[0456a01] 前來並約法身斷疑。此問次約應身斷疑。疑曰。法",
    "X24n0456_002:0456a02": "身是真如。真如不可取者。應身是真智。真智不可",
    "X24n0456_002:0456a03": "取也。如其是可取。何取有累於無相。如其不可取。",
    "X24n0456_002:0456a04": "何以自取為法王。佛欲斷此疑。故為斯問。須彌山",
    "X24n0456_002:0456a05": "王。喻應身也。量高八萬。可言大也。勝出諸山。可言",
    "X24n0456_002:0456a06": "王也。",
    "X24n0456_002:0456a07": "[0456a07] 須菩提言。甚大。世尊。",
    "X24n0456_002:0456a08": "[0456a08] 答意明應身以真智為體。以自在為用。體周法界。",
    "X24n0456_002:0456a09": "可言大也。用超眾聖。可言王也。須彌雖大。以非心",
    "X24n0456_002:0456a10": "故。不謂我是山王。應身雖大。以離相故。不謂我是",
    "X24n0456_002:0456a11": "法王也。",
    "X24n0456_002:0456a12": "[0456a12] 何以故。佛說非身。是名大身。",
    "X24n0456_002:0456a13": "[0456a13] 更曉身之大義。何者。身有二種。一有流身。二無流",
    "X24n0456_002:0456a14": "身。非身者非有流之身。大身者是無流之身。夫有",
    "X24n0456_002:0456a15": "流即遇物斯限。無流即觸徒斯契。有限者不能周。",
    "X24n0456_002:0456a16": "能契者必能遍。不能周故失大身之名。必能遍故",
    "X24n0456_002:0456a17": "得大身之義也。",
    "X24n0456_002:0456a18": "[0456a18] 須菩提。如恒河中所有沙數。如是沙等恒河。於意云",
    "X24n0456_002:0456a19": "何。是諸恒河沙寧為多不。",
    "X24n0456_002:0456a20": "[0456a20] 前來宗明經體。自下主明經用。用難指事故格量",
    "X24n0456_002:0456a21": "以喻之。初言三千。不即言恒沙者。自少之多。開化",
    "X24n0456_002:0456a22": "漸也。恒河者。恒是河之神名。河即因神立目。問意",
    "X24n0456_002:0456a23": "言。初以一恒之沙為數。次有爾許沙數恒河。後諸",
    "X24n0456_002:0456a24": "恒之中復各有諸沙數。是諸沙數寧為多不。",
    "X24n0456_002:0456b01": "[0456b01] 須菩提言。甚多。世尊。但諸恒河尚多無數。何況其沙。",
    "X24n0456_002:0456b02": "[0456b02] 諸河為總。諸沙為別。河尚無數。況乃沙乎。",
    "X24n0456_002:0456b03": "[0456b03] 須菩提。我今實言告汝。若有善男子．善女人。以七寶",
    "X24n0456_002:0456b04": "滿爾所恒河沙數三千大千世界以用布施。得福多",
    "X24n0456_002:0456b05": "不。",
    "X24n0456_002:0456b06": "[0456b06] 一恒之沙為第一多。一沙復為一恒河為第二多。",
    "X24n0456_002:0456b07": "諸恒之中復各有諸沙數為第三多。諸沙之中一",
    "X24n0456_002:0456b08": "沙復為一世界為第四多。今問若人施寶同乎此",
    "X24n0456_002:0456b09": "量。所生之福得為多不。",
    "X24n0456_002:0456b10": "[0456b10] 須菩提言。甚多。世尊。",
    "X24n0456_002:0456b11": "[0456b11] 答明多也。",
    "X24n0456_002:0456b12": "[0456b12] 佛告須菩提。若善男子．善女人。於此經中。乃至受持",
    "X24n0456_002:0456b13": "四句偈等。為他人說。如此福德勝前福德。",
    "X24n0456_002:0456b14": "[0456b14] 捨寶雖多而生福少。持經雖少而生福多者。經之",
    "X24n0456_002:0456b15": "勝用在乎此也。",
    "X24n0456_002:0456b16": "[0456b16] 復次。須菩提。隨說是經。乃至四句偈等。當知此處。一",
    "X24n0456_002:0456b17": "切世間天人阿修羅皆應供養。如佛塔廟。",
    "X24n0456_002:0456b18": "[0456b18] 下明此經之勝。成彼生福之多。此章明此經能令",
    "X24n0456_002:0456b19": "物尊。隨何處說此經。即令此處可尊。隨何人說此",
    "X24n0456_002:0456b20": "經。即令此人可貴。隨何所捨此寶。不令此處可尊。",
    "X24n0456_002:0456b21": "隨何人捨此寶。不令此人可貴。由此義故。持經雖",
    "X24n0456_002:0456b22": "少而福多。捨寶雖多而福少也。",
    "X24n0456_002:0456b23": "[0456b23] 何況有人盡能受持讀誦。",
    "X24n0456_002:0456b24": "[0456b24] 何況者。一以無情況有情。謂以地況人。二以少況",
    "X24n0456_002:0456c01": "多。即一偈況於盡受也。地本無靈。說處尚令尊仰。",
    "X24n0456_002:0456c02": "人既有識。持者深須虔養也。",
    "X24n0456_002:0456c03": "[0456c03] 須菩提。當知是人。成就最上第一希有之法。",
    "X24n0456_002:0456c04": "[0456c04] 希有之法是菩提。成就菩提即人可貴也。",
    "X24n0456_002:0456c05": "[0456c05] 若是經典所在之處。則為有佛。若尊重弟子。",
    "X24n0456_002:0456c06": "[0456c06] 有經之處則有佛教。佛教不異經教也。可重之者",
    "X24n0456_002:0456c07": "是弟子。弟子即是菩薩也。有佛顯有能說。有菩薩",
    "X24n0456_002:0456c08": "顯有能受。兩聖居中處可尊。",
    "X24n0456_002:0456c09": "[0456c09] 爾時須菩提白佛言。世尊。當何名此經。我等云何奉",
    "X24n0456_002:0456c10": "持。",
    "X24n0456_002:0456c11": "[0456c11] 此章明此經體是真流。夫證真如者得真般若。從",
    "X24n0456_002:0456c12": "真般若流乎大定。從大定流乎大悲。從大悲流乎",
    "X24n0456_002:0456c13": "化身。從化身流乎此經。故此經真所流也。經是真",
    "X24n0456_002:0456c14": "流故。持雖少而福多。寶非真流故。施雖多而福少。",
    "X24n0456_002:0456c15": "須菩提欲顯此義。故設兩請。初請約文以求目。此",
    "X24n0456_002:0456c16": "文以何為名。後請約義以問持。此義云何修奉。",
    "X24n0456_002:0456c17": "[0456c17] 佛告須菩提。是經名為金剛般若波羅蜜。",
    "X24n0456_002:0456c18": "[0456c18] 此答初問。顯真流義也。夫名以宣實。實為名本。證",
    "X24n0456_002:0456c19": "實者能流名。尋名者能津實。欲顯此經既為證真",
    "X24n0456_002:0456c20": "者之所流。還詮證真者之般若。故目之曰金剛般",
    "X24n0456_002:0456c21": "若也。金剛以不壞為義。喻智真也。般若以神照為",
    "X24n0456_002:0456c22": "功。即智體也。波羅蜜以到岸為趣。顯智用也。",
    "X24n0456_002:0456c23": "[0456c23] 以是名字。汝當奉持。",
    "X24n0456_002:0456c24": "[0456c24] 此答後問。即令依向所立之名。以持此文之義。所",
    "X24n0456_002:0457a01": "以爾者。立名之意。欲令依名以取文。依文以尋義。",
    "X24n0456_002:0457a02": "依義以修行。依行以證真。故須依此名字而奉持",
    "X24n0456_002:0457a03": "也。",
    "X24n0456_002:0457a04": "[0457a04] 所以者何。須菩提。佛說般若波羅蜜。則非般若波羅",
    "X24n0456_002:0457a05": "蜜。",
    "X24n0456_002:0457a06": "[0457a06] 更曉前意。夫證真之曰得真般若。得真之時便捨",
    "X24n0456_002:0457a07": "文字。故云。佛說般若。即非般若也。若能依名作取",
    "X24n0456_002:0457a08": "捨兩意。以持此文之。義即是如法奉持也。",
    "X24n0456_002:0457a09": "[0457a09] 須菩提。於意云何。如來有所說法不。",
    "X24n0456_002:0457a10": "[0457a10] 此章明此經是諸佛同說。夫能證真者能說真。如",
    "X24n0456_002:0457a11": "說行者能證真。諸佛已證。為他證故同說。菩薩未",
    "X24n0456_002:0457a12": "證。為自證故同行。欲顯同行者必同證。先明同證",
    "X24n0456_002:0457a13": "者必同說。故為斯問。問意言。頗有一法唯我釋迦",
    "X24n0456_002:0457a14": "獨說。非餘諸佛所說耶。若唯我獨說。即我名有所",
    "X24n0456_002:0457a15": "說。若餘佛亦說。即我名無所說矣。",
    "X24n0456_002:0457a16": "[0457a16] 須菩提白佛言。世尊。如來無所說。",
    "X24n0456_002:0457a17": "[0457a17] 此說同彼佛。則說無所說也。若然者。隨是一法。則",
    "X24n0456_002:0457a18": "一切諸佛同說。無有一實。得一切諸人共捨。法可",
    "X24n0456_002:0457a19": "同說。同行者必同證。所以持雖少而福多。財無共",
    "X24n0456_002:0457a20": "捨。別捨者不同證。所以施雖多而福少也。",
    "X24n0456_002:0457a21": "[0457a21] 須菩提。於意云何。三千大千世界所有微塵是為多",
    "X24n0456_002:0457a22": "不。須菩提言。甚多。世尊。",
    "X24n0456_002:0457a23": "[0457a23] 此章明此經是滅惑之本。夫通論財施之福。內生",
    "X24n0456_002:0457a24": "不善之惑。外感無記之塵。弘經之善。則近滅煩惱",
    "X24n0456_002:0457b01": "之因。遠感菩提之報。今欲明施福之所生。即經福",
    "X24n0456_002:0457b02": "之所滅。故為斯問。夫積微塵以成世界。則塵因而",
    "X24n0456_002:0457b03": "界果。碎世界以作微塵。則界因而塵果。然則世界",
    "X24n0456_002:0457b04": "作微塵。是微塵從世界出。此喻示何義。示煩惱從",
    "X24n0456_002:0457b05": "財施生。微塵眾甚多。是微塵遍滿&#x8657;空。此喻示何",
    "X24n0456_002:0457b06": "義。示煩惱彌綸法界。",
    "X24n0456_002:0457b07": "[0457b07] 須菩提。諸微塵。如來說非微塵。是名微塵。如來說世",
    "X24n0456_002:0457b08": "界。非世界。是名世界。",
    "X24n0456_002:0457b09": "[0457b09] 塵以染坌為義。界以因性為理。地塵非染塵。是說",
    "X24n0456_002:0457b10": "地微塵。世界非染因。是說為世界。此喻通顯兩意。",
    "X24n0456_002:0457b11": "一取非為喻。顯智慧非染塵。經福非染因。二取是",
    "X24n0456_002:0457b12": "為喻。顯煩惱是染塵。施福是染因。然則前是破麤",
    "X24n0456_002:0457b13": "為細。示因少而果多。此即摧有入無。顯始生而終",
    "X24n0456_002:0457b14": "滅。何以明之。夫地塵是相結。屬分別性。煩惱塵是",
    "X24n0456_002:0457b15": "麤重結。屬依他性。相結雖不可以無生觀斷。然可",
    "X24n0456_002:0457b16": "以無相觀滅。麤重結雖不可以無相觀滅。然可以",
    "X24n0456_002:0457b17": "無生觀斷。二塵雖異。俱財用之所生。兩觀乃殊。並",
    "X24n0456_002:0457b18": "經力之能致。若爾財福之所生。即經福之所滅。能",
    "X24n0456_002:0457b19": "滅即為勝。所滅即為劣。由此義故。施寶雖多而福",
    "X24n0456_002:0457b20": "少。弘經雖少而福多也。",
    "X24n0456_002:0457b21": "[0457b21] 須菩提。於意云何。可以三十二相見如來不。",
    "X24n0456_002:0457b22": "[0457b22] 此章明弘經之福是諸善中勝。夫因以感果。果以",
    "X24n0456_002:0457b23": "酬因。果勝即因勝。果劣即因劣。欲寄應真兩果。以",
    "X24n0456_002:0457b24": "辨勝劣二因。故為斯問。問意云。如來以真如為體。",
    "X24n0456_002:0457c01": "三十二相是&#x8657;妄之法。可以此相見如來不。",
    "X24n0456_002:0457c02": "[0457c02] 不也。世尊。何以故。如來說三十二相。即是非相。是名",
    "X24n0456_002:0457c03": "三十二相。",
    "X24n0456_002:0457c04": "[0457c04] 三十二相是丈夫之相。無相是菩提之相。即是非",
    "X24n0456_002:0457c05": "相。非菩提之相。是名三十二相。是丈夫之相。此明",
    "X24n0456_002:0457c06": "兩相異體。即顯應真殊狀。夫三十二相是世間之",
    "X24n0456_002:0457c07": "勝報。其因尚劣於經福。無相是出世之妙果。其業",
    "X24n0456_002:0457c08": "理勝於施善。由此義故。施寶雖多而福少。弘經雖",
    "X24n0456_002:0457c09": "少而福多也。",
    "X24n0456_002:0457c10": "[0457c10] 須菩提。若有善男子．善女人。以恒河沙等身命布施。",
    "X24n0456_002:0457c11": "若復有人。於此經中。乃至受持四句偈等。為他人說。",
    "X24n0456_002:0457c12": "其福甚多。",
    "X24n0456_002:0457c13": "[0457c13] 前寄捨財以明勝。此寄捨身以明勝。依報易捨。正",
    "X24n0456_002:0457c14": "報難捐。自易之難。亦化漸也。",
    "X24n0456_002:0457c15": "[0457c15] 爾時。須菩提聞說是經。深解義趣。涕淚悲泣。",
    "X24n0456_002:0457c16": "[0457c16] 須菩提欲歎經勝以成福。先陳己悟以興感。然則",
    "X24n0456_002:0457c17": "凡夫悲感多為憂生。聖人悲感多因喜起。今者須",
    "X24n0456_002:0457c18": "菩提耳&#x98E1;正說。慧鑒真如。一則愍彼捨身。二則欣",
    "X24n0456_002:0457c19": "今所說。",
    "X24n0456_002:0457c20": "[0457c20] 而白佛言。希有。世尊。佛說如是甚深經典。我從昔來",
    "X24n0456_002:0457c21": "所得慧眼。未曾得聞如是之經。",
    "X24n0456_002:0457c22": "[0457c22] 此歎希有。昔來之所不聞。約時以顯希有也。慧眼",
    "X24n0456_002:0457c23": "之所不聞。約行以顯希有也。經是希有。故弘雖少",
    "X24n0456_002:0457c24": "而福多。身非希有。故施雖多而福少也。",
    "X24n0456_002:0458a01": "[0458a01] 世尊。若復有人。得聞是經。信心清淨。則生實相。當知",
    "X24n0456_002:0458a02": "是人成就第一希有功德。",
    "X24n0456_002:0458a03": "[0458a03] 此歎不共。何者。斯經有實信。不與二乘共也。信心",
    "X24n0456_002:0458a04": "清淨。信教也。則生實相。信理也。然實相可顯不可",
    "X24n0456_002:0458a05": "生。言生實相者。但生實相信耳。",
    "X24n0456_002:0458a06": "[0458a06] 世尊。是實相者。則是非相。是故如來說名實相。",
    "X24n0456_002:0458a07": "[0458a07] 更曉前意。則是非相。則非二乘之實相。說名實相。",
    "X24n0456_002:0458a08": "說名大乘之實相。非二乘之實相。下人之所不成。",
    "X24n0456_002:0458a09": "是大乘之實相。上人之所獨得。由經有不共之實",
    "X24n0456_002:0458a10": "相。所以弘雖少而福多。身無不共之實相。所以施",
    "X24n0456_002:0458a11": "雖多而福少也。",
    "X24n0456_002:0458a12": "[0458a12] 世尊。我今得聞如是經典。信解受持。不足為難。若當",
    "X24n0456_002:0458a13": "來世。後五百歲。其有眾生。得聞是經。信解受持。是人",
    "X24n0456_002:0458a14": "則為第一希有。",
    "X24n0456_002:0458a15": "[0458a15] 此歎生解深。夫信為人道之初宗。智為究竟之玄",
    "X24n0456_002:0458a16": "術。將言生智之不易。先美起信之為難。須菩提言。",
    "X24n0456_002:0458a17": "我今承力而得解易。故非為希有。末世自思而起",
    "X24n0456_002:0458a18": "信難。故方為希有。",
    "X24n0456_002:0458a19": "[0458a19] 何以故。",
    "X24n0456_002:0458a20": "[0458a20] 欲明希有意。故發問以徵之。",
    "X24n0456_002:0458a21": "[0458a21] 此人無我相人相眾生相壽者相。",
    "X24n0456_002:0458a22": "[0458a22] 此明依經起信。悟人空以答之。",
    "X24n0456_002:0458a23": "[0458a23] 所以者何。我相即是非相。人相眾生相壽者相即是",
    "X24n0456_002:0458a24": "非相。",
    "X24n0456_002:0458b01": "[0458b01] 此明依經起信。悟法空以釋之。此明法空者。何以",
    "X24n0456_002:0458b02": "不言法相即是非相耶。夫無我有二種。前明無人",
    "X24n0456_002:0458b03": "我之相。今明無法我之相。不相違也。",
    "X24n0456_002:0458b04": "[0458b04] 何以故。離一切諸相。則名諸佛。",
    "X24n0456_002:0458b05": "[0458b05] 相若是實。則佛不能離。今離相名佛。故知相即非",
    "X24n0456_002:0458b06": "相。",
    "X24n0456_002:0458b07": "[0458b07] 佛告須菩提。如是。如是。若復有人。得聞是經。不驚不",
    "X24n0456_002:0458b08": "怖不畏。當知是人甚為希有。",
    "X24n0456_002:0458b09": "[0458b09] 如是如是。述其言也。得聞不怖。成其義也。一往怛",
    "X24n0456_002:0458b10": "愕名驚。心膽怯弱名怖。深惡前事名畏。驚是始行",
    "X24n0456_002:0458b11": "人。怖是二乘人。畏是外道人。初人於真空理有信",
    "X24n0456_002:0458b12": "而無定。亂故所以心驚。次人有定而無信。疑故所",
    "X24n0456_002:0458b13": "以生怖。後人無信亦無定。謗故所以生畏。異初人",
    "X24n0456_002:0458b14": "故。聞經不驚。異次人故。思義不怖。異後人故。修行",
    "X24n0456_002:0458b15": "不畏。",
    "X24n0456_002:0458b16": "[0458b16] 何以故。須菩提。如來說第一波羅蜜。非第一波羅蜜。",
    "X24n0456_002:0458b17": "是名第一波羅蜜。",
    "X24n0456_002:0458b18": "[0458b18] 此歎教中勝。夫斯經以般若為主。般若則六度之",
    "X24n0456_002:0458b19": "中為勝。故云第一。非餘人之所量。故云非第一。言",
    "X24n0456_002:0458b20": "非第一者顯不共義。是名第一者顯最勝義。般若",
    "X24n0456_002:0458b21": "為因。言教為果。般若勝故。言教第一。經是第一。故",
    "X24n0456_002:0458b22": "弘雖少而福多。身非第一。故施雖多而福少也。",
    "X24n0456_002:0458b23": "[0458b23] 須菩提。忍辱波羅蜜。如來說非忍辱波羅蜜。",
    "X24n0456_002:0458b24": "[0458b24] 此中復有疑。此疑從有住起。疑曰。捨身苦身而得",
    "X24n0456_002:0458c01": "福劣者。依經起行亦生苦受。得福云何勝耶。為斷",
    "X24n0456_002:0458c02": "斯疑。故明忍度。何者。此忍以無癡善根為體。無生",
    "X24n0456_002:0458c03": "法忍為性。唯諸佛之所窮。故名波羅蜜。非餘人之",
    "X24n0456_002:0458c04": "能究。故說非波羅蜜。依經起行既生無生之勝忍。",
    "X24n0456_002:0458c05": "豈苦受之所倦哉。",
    "X24n0456_002:0458c06": "[0458c06] 何以故。須菩提。如我昔為歌利王割截身體。我於爾",
    "X24n0456_002:0458c07": "時。無我相無人相無眾生相無壽者相。",
    "X24n0456_002:0458c08": "[0458c08] 前明有苦而能忍。此明有忍故無苦。何者。若有自",
    "X24n0456_002:0458c09": "我．他我之異。便見能害．所害之殊。我於爾時既無",
    "X24n0456_002:0458c10": "兩我之執。則不見歌利為能害．我身為所害。既無",
    "X24n0456_002:0458c11": "兩害之體。苦受從誰而生。",
    "X24n0456_002:0458c12": "[0458c12] 何以故。我於往昔節節支解時。若有我相人相眾生",
    "X24n0456_002:0458c13": "相壽者相。應生瞋恨。",
    "X24n0456_002:0458c14": "[0458c14] 更說無苦義。節節支解。害事極也。不生瞋恨。忍力",
    "X24n0456_002:0458c15": "猛也。瞋恨因我執而生。我執既無。瞋恨從誰而作。",
    "X24n0456_002:0458c16": "然瞋是大惑。恨是小纏。大惑即可報之以殺心。小",
    "X24n0456_002:0458c17": "纏但得加之以楚毒也。",
    "X24n0456_002:0458c18": "[0458c18] 須菩提。又念過去。於五百世。作忍辱仙人。於爾所世。",
    "X24n0456_002:0458c19": "無我相無人相無眾生相無壽者相。",
    "X24n0456_002:0458c20": "[0458c20] 前明有忍故無苦。此明無苦故有樂。何者。作忍辱",
    "X24n0456_002:0458c21": "仙人顯有慈悲。無我等相明無瞋恨。無瞋恨故無",
    "X24n0456_002:0458c22": "苦。有慈悲故有樂也。",
    "X24n0456_002:0458c23": "[0458c23] 是故須菩提。菩薩應離一切相。發阿耨多羅三藐三",
    "X24n0456_002:0458c24": "菩提心。",
    "X24n0456_002:0459a01": "[0459a01] 下更防其過也。夫見苦而行苦者。則心疲而退沒。",
    "X24n0456_002:0459a02": "忘苦而行苦者。則心輕而進昇。為防退沒之行。所",
    "X24n0456_002:0459a03": "以教發無住之心也。夫菩提以無住為體。若能忘",
    "X24n0456_002:0459a04": "相發心。心即泯同無住。所以離相發心。即無住心",
    "X24n0456_002:0459a05": "之體也。",
    "X24n0456_002:0459a06": "[0459a06] 不應住色生心。不應住聲香味觸法生心。應生無所",
    "X24n0456_002:0459a07": "住心。",
    "X24n0456_002:0459a08": "[0459a08] 此示無住境也。不住色等生心。令離果報也。應生",
    "X24n0456_002:0459a09": "無所住心。令離報因也。",
    "X24n0456_002:0459a10": "[0459a10] 若心有住。則為非住。",
    "X24n0456_002:0459a11": "[0459a11] 此示無住障也。若心有住。住前二境。則為非住。不",
    "X24n0456_002:0459a12": "住菩提。若有此心。便成障也。",
    "X24n0456_002:0459a13": "[0459a13] 是故佛說菩薩心不應住色布施。",
    "X24n0456_002:0459a14": "[0459a14] 此示無住行也。夫昇高者必自邇。涉深者必自淺。",
    "X24n0456_002:0459a15": "是故欲入無住之心位者。應修無住之行也。無住",
    "X24n0456_002:0459a16": "心位初地以上。無住行位道種以還。故攝大乘論",
    "X24n0456_002:0459a17": "曰。願樂位六波羅蜜。雖是世間法。能引出世心。今",
    "X24n0456_002:0459a18": "言施者。亦以三檀攝六也。",
    "X24n0456_002:0459a19": "[0459a19] 須菩提。菩薩為利益一切眾生。應如是布施。",
    "X24n0456_002:0459a20": "[0459a20] 前約有住斷疑。今約無住斷疑。疑曰。若其無住。為",
    "X24n0456_002:0459a21": "誰修行。若見眾生可為。應名住著眾生。今明約俗",
    "X24n0456_002:0459a22": "可言有為。故言為利益一切眾生。應如是布施。若",
    "X24n0456_002:0459a23": "三檀分別。即令眾生捨三種苦。得三種樂。由資生",
    "X24n0456_002:0459a24": "檀故。令捨貧窮苦。得巨富樂。由無畏檀故。令捨怖",
    "X24n0456_002:0459b01": "畏苦。得安隱樂。由法檀故。令捨生死苦。得涅槃樂",
    "X24n0456_002:0459b02": "也。",
    "X24n0456_002:0459b03": "[0459b03] 如來說一切諸相。即是非相。又說一切眾生。則非眾",
    "X24n0456_002:0459b04": "生。",
    "X24n0456_002:0459b05": "[0459b05] 此明約真可言無住。何者。諸相是眾生之體。眾生",
    "X24n0456_002:0459b06": "之體即眾生之名。諸相非相。體空而非實。眾生非",
    "X24n0456_002:0459b07": "生。名空而是假。名體空矣。何所住哉。",
    "X24n0456_002:0459b08": "[0459b08] 須菩提。如來是真語者。實語者。如語者。不誑語者。不",
    "X24n0456_002:0459b09": "異語者。",
    "X24n0456_002:0459b10": "[0459b10] 前約外化明無住。此約自行明無住。疑曰。道若無",
    "X24n0456_002:0459b11": "住不應與果為因。若住果者。何得復名無住。今明",
    "X24n0456_002:0459b12": "道雖不住。而能為因。此乃證真者之所通。非理外",
    "X24n0456_002:0459b13": "者之能達。但可依我語以取信。憑聖教以修行耳。",
    "X24n0456_002:0459b14": "欲顯此行可信未可證。故舉五語以勸之。五語者",
    "X24n0456_002:0459b15": "為顯四義。真語說真智。如語說真如。實語說四諦",
    "X24n0456_002:0459b16": "之理。不誑語說三世之事。不異一語即總定前四",
    "X24n0456_002:0459b17": "不可迴也。",
    "X24n0456_002:0459b18": "[0459b18] 須菩提。如來所得法。此法無實無&#x8657;。",
    "X24n0456_002:0459b19": "[0459b19] 前既舉言以勸信。或畏守言而失道。為防彼故。今",
    "X24n0456_002:0459b20": "對治之。此法即目如來言教之法。此法是佛法辨",
    "X24n0456_002:0459b21": "之所通。是佛辭辨之所說。與佛相應。故是如來所",
    "X24n0456_002:0459b22": "得法。夫道處無言。守言即失道。所以此法無實。然",
    "X24n0456_002:0459b23": "言能示道。離言不見道。所以此法無&#x8657;。言能示道。",
    "X24n0456_002:0459b24": "故指月之譬興。道處無言。故捨船之喻作。",
    "X24n0456_002:0459c01": "[0459c01] 須菩提。若菩薩心住於法而行布施。如人入闇。則無",
    "X24n0456_002:0459c02": "所見。若菩薩心不住法而行布施。如人有目。日光明",
    "X24n0456_002:0459c03": "照。見種種色。",
    "X24n0456_002:0459c04": "[0459c04] 此章雙約有住．無住斷疑。疑曰。若菩提即真如。真",
    "X24n0456_002:0459c05": "如之體。時無不通。處無不遍。若爾。云何心無住時",
    "X24n0456_002:0459c06": "能得菩提。心有住時即不能得。云何聖人處可得。",
    "X24n0456_002:0459c07": "凡夫處不得。今斷此疑。故為斯譬。闇以譬惑。明以",
    "X24n0456_002:0459c08": "譬道。色以譬真。若心有住。是有惑而無道。若心無",
    "X24n0456_002:0459c09": "住。是有道而無惑。夫真雖不隔於惑道。其惑不滅。",
    "X24n0456_002:0459c10": "不可以道證真。猶色雖不隔於明闇。其闇不滅。不",
    "X24n0456_002:0459c11": "可以眼見色。若爾。見者自得。不見者自不得。得與",
    "X24n0456_002:0459c12": "不得由乎見與不見。何關真如遍與不遍也哉。",
    "X24n0456_002:0459c13": "[0459c13] 須菩提。當來之世。若有善男子．善女人。能於此經受",
    "X24n0456_002:0459c14": "持讀誦。",
    "X24n0456_002:0459c15": "[0459c15] 從上初恒以來。大意主明經用。自此訖於後。問義",
    "X24n0456_002:0459c16": "旨為顯修行。能於此經。修行處也。受持讀誦。修行",
    "X24n0456_002:0459c17": "事也。",
    "X24n0456_002:0459c18": "[0459c18] 則為如來以佛智慧悉知是人。悉見是人。皆得成就",
    "X24n0456_002:0459c19": "無量無邊功德。",
    "X24n0456_002:0459c20": "[0459c20] 欲顯修福之轉勝。先言得福之無邊。",
    "X24n0456_002:0459c21": "[0459c21] 須菩提。若有善男子．善女人。初日分以恒河沙等身",
    "X24n0456_002:0459c22": "布施。中日分復以恒河沙等身布施。後日分亦以恒",
    "X24n0456_002:0459c23": "河沙等身布施。如是無量百千萬億劫以身布施。",
    "X24n0456_002:0459c24": "[0459c24] 前捨多身而時短。今捨多身而時長。從短之長此",
    "X24n0456_002:0460a01": "轉勝之義也。",
    "X24n0456_002:0460a02": "[0460a02] 若復有人。聞此經典。信心不逆。其福勝彼。何況書寫",
    "X24n0456_002:0460a03": "受持讀誦。為人解脫。",
    "X24n0456_002:0460a04": "[0460a04] 不逆。不謗也。此中從淺至深。有六種修行。一書。二",
    "X24n0456_002:0460a05": "受。三持。四讀。五誦。六說。夫不謗是行前之淺信。受",
    "X24n0456_002:0460a06": "說即行內之深修。淺信福已過前。深修固難為喻。",
    "X24n0456_002:0460a07": "[0460a07] 須菩提。以要言之。是經有不可思議．不可稱量．無邊",
    "X24n0456_002:0460a08": "功德。",
    "X24n0456_002:0460a09": "[0460a09] 此下歎修行之用。以勵修者之心。此章明境界深。",
    "X24n0456_002:0460a10": "心口所不及。不可思議也。權衡不能准。不可稱量",
    "X24n0456_002:0460a11": "也。",
    "X24n0456_002:0460a12": "[0460a12] 如來為發大乘者說。為發最上乘者說。",
    "X24n0456_002:0460a13": "[0460a13] 此章明依止大。運出二乘之表。故曰大乘。顯過兩",
    "X24n0456_002:0460a14": "障之外。故稱最上。由佛說有三。一下說。說四諦。即",
    "X24n0456_002:0460a15": "小乘。二上說。說六度。即大乘。三最上說。說三無性。",
    "X24n0456_002:0460a16": "即一乘。此經為發後二乘者說。所以依止大也。",
    "X24n0456_002:0460a17": "[0460a17] 若有人能受持讀誦。廣為人說。如來悉知是人。悉見",
    "X24n0456_002:0460a18": "是人。皆得成就不可量．不可稱．無有邊．不可思議功",
    "X24n0456_002:0460a19": "德。",
    "X24n0456_002:0460a20": "[0460a20] 此章明滿界種。界種即是三種佛性也。一自性住",
    "X24n0456_002:0460a21": "佛性。二引出佛性。三至德果佛性。自性住佛性即",
    "X24n0456_002:0460a22": "真如界。引出佛性即菩提心。至德果佛性即六度",
    "X24n0456_002:0460a23": "行。初一名界。後兩名種。所謂依真如之界。發萌芽",
    "X24n0456_002:0460a24": "之種。故合名界種。若人依經起行。即生無邊之福。",
    "X24n0456_002:0460b01": "與此三性相應。故能圓滿界種也。",
    "X24n0456_002:0460b02": "[0460b02] 如是人等。則為荷擔如來阿耨多羅三藐三菩提。",
    "X24n0456_002:0460b03": "[0460b03] 此章明持正法。正法即菩提也。菩提名覺。覺有四",
    "X24n0456_002:0460b04": "種。一應覺。謂真如。覺之緣也。二正覺。謂真智。覺之",
    "X24n0456_002:0460b05": "體也。三覺分。謂福德。覺之因也。四令覺。謂正教。覺",
    "X24n0456_002:0460b06": "之用也。若人修行正說。是攝持令覺。依正說修正",
    "X24n0456_002:0460b07": "行。是攝持覺分。依正行生真智。是攝持正覺。依真",
    "X24n0456_002:0460b08": "智證真如。是攝持應覺。攝持即是荷擔也。",
    "X24n0456_002:0460b09": "[0460b09] 何以故。須菩提。若樂小法者。著我見人見眾生見壽",
    "X24n0456_002:0460b10": "者見。則於此經不能聽受讀誦。為人解脫。",
    "X24n0456_002:0460b11": "[0460b11] 此章明難信聞。樂小是聲聞緣覺。著我是外道凡",
    "X24n0456_002:0460b12": "夫。樂小明無受大之機。著我顯與無我正反。並非",
    "X24n0456_002:0460b13": "法器。豈妄授哉。",
    "X24n0456_002:0460b14": "[0460b14] 須菩提。在在處處。若有此經。一切世間天人阿修羅",
    "X24n0456_002:0460b15": "所應供養。當知此處。則為是塔。皆應恭敬。作禮圍繞。",
    "X24n0456_002:0460b16": "以諸香華而散其處。",
    "X24n0456_002:0460b17": "[0460b17] 此章明處成尊。恭敬圍繞。內心處也。華香散處。外",
    "X24n0456_002:0460b18": "則供也。",
    "X24n0456_002:0460b19": "[0460b19] 復次。須菩提。善男子．善女人受持讀誦此經。若為人",
    "X24n0456_002:0460b20": "輕賤。是人先世罪業。應墮惡道。以今世人輕賤故。先",
    "X24n0456_002:0460b21": "世罪業。則為消滅。當得阿耨多羅三藐三菩提。",
    "X24n0456_002:0460b22": "[0460b22] 此章明淨三障。一惑障。二業障。三報障。由經力故。",
    "X24n0456_002:0460b23": "轉重為輕。促長令短。此淨義也。為人輕賤。轉報障",
    "X24n0456_002:0460b24": "也。先世罪滅。轉業障也。當得菩提。滅惑障也。",
    "X24n0456_002:0460c01": "[0460c01] 須菩提。我念過去無量阿僧祇劫。於然燈佛前。得值",
    "X24n0456_002:0460c02": "八百四千萬億那由他諸佛。悉皆供養承事。無空過",
    "X24n0456_002:0460c03": "者。若復有人。於後末世。能受持讀誦此經。所得功德。",
    "X24n0456_002:0460c04": "於我所供養諸佛功德。百分不及一。千萬億分。乃至",
    "X24n0456_002:0460c05": "算數譬喻所不能及。",
    "X24n0456_002:0460c06": "[0460c06] 此章明速證果。阿僧祇。此云不可數也。外國算法",
    "X24n0456_002:0460c07": "有六十位。過此以後佛可復知。故名阿僧祇。夫以",
    "X24n0456_002:0460c08": "事佛之福為一分。持經之福為百分。事佛福一分。",
    "X24n0456_002:0460c09": "不及經福百中之一分。次以百中之一分為千分。",
    "X24n0456_002:0460c10": "亦不及千中之一分。後去皆爾。故云乃至算數譬",
    "X24n0456_002:0460c11": "喻所不能及也。",
    "X24n0456_002:0460c12": "[0460c12] 須菩提。若善男子．善女人。於後末世。有受持讀誦此",
    "X24n0456_002:0460c13": "經。所得功德。我若具說者。或有人聞。心則狂亂。狐疑",
    "X24n0456_002:0460c14": "不信。",
    "X24n0456_002:0460c15": "[0460c15] 此章明得大報。先顯因多也。具說。則文浩蕩故耳",
    "X24n0456_002:0460c16": "識不能受。義深邃故意識不能持。耳不能受則耳",
    "X24n0456_002:0460c17": "識亂。意不能持則意識狂。由亂由狂。則懷疑以生",
    "X24n0456_002:0460c18": "謗。由疑由謗。則墮獄而受殃。由此義故。佛不具說",
    "X24n0456_002:0460c19": "也。",
    "X24n0456_002:0460c20": "[0460c20] 須菩提。當知是經義不可思議。果報亦不可思議。",
    "X24n0456_002:0460c21": "[0460c21] 此明果大也。近招十王果報。遠感諸佛三身。十王",
    "X24n0456_002:0460c22": "果報。勢力遠而難思。諸佛三身。體用大而無測也。",
    "X24n0456_002:0460c23": "[0460c23] 爾時。須菩提白佛言。世尊。善男子．善女人。發阿耨多",
    "X24n0456_002:0460c24": "羅三藐三菩提心。云何應住。云何降伏其心。",
    "X24n0456_002:0461a01": "[0461a01] 前來第一周為立菩薩行體。自下第二周為斷菩",
    "X24n0456_002:0461a02": "薩行障。何者。前周之初。教菩薩起三行。涉行深者",
    "X24n0456_002:0461a03": "即忘懷而捨著。發&#x8FF9;近者或存能以自取。謂我能",
    "X24n0456_002:0461a04": "如是住。我能如是修。我能如是降伏。我即真是菩",
    "X24n0456_002:0461a05": "薩。夫有我即有住。有住即有障。無我即無住。無住",
    "X24n0456_002:0461a06": "即無障。住與不住相違。我與無我正反。有我之心。",
    "X24n0456_002:0461a07": "既迷無我之妙理。有住之執。亦障無住之真行也。",
    "X24n0456_002:0461a08": "夫行以趣果為功。障以礙道為用。障若不斷。行無",
    "X24n0456_002:0461a09": "由成。障斷行成。則菩提之果。日可登也。為此義故。",
    "X24n0456_002:0461a10": "須菩提重請前章以發端。欲令如來絕彼證道之",
    "X24n0456_002:0461a11": "深累。",
    "X24n0456_002:0461a12": "[0461a12] 佛告須菩提。善男子．善女人。發阿耨多羅三藐三菩",
    "X24n0456_002:0461a13": "提心者。當生如是心。我應滅度一切眾生。滅度一切",
    "X24n0456_002:0461a14": "眾生已。而無有一眾生實滅度者。何以故。若菩薩有",
    "X24n0456_002:0461a15": "我相人相眾生相壽者相。則非菩薩。所以者何。須菩",
    "X24n0456_002:0461a16": "提。實無有法。發阿耨多羅三藐三菩提心者。",
    "X24n0456_002:0461a17": "[0461a17] 此答初請即斷彼行障也。何則。夫存自者不能忘",
    "X24n0456_002:0461a18": "觀。存他者不能忘境。其欲自他兩滅者。莫若境觀",
    "X24n0456_002:0461a19": "雙盡也。是故如來控前無度以盡境。引今無發以",
    "X24n0456_002:0461a20": "盡觀。境盡故絕乎所度。觀盡故絕乎能度。所度絕",
    "X24n0456_002:0461a21": "即他我滅也。能度絕即自我滅也。兩我之執既滅。",
    "X24n0456_002:0461a22": "障道之累自靜。由此論之。豈有一我為菩薩。而為",
    "X24n0456_002:0461a23": "發心之物乎。故曰。所以者何。實無有法發阿耨多",
    "X24n0456_002:0461a24": "羅三藐三菩提心者也。須菩提既三行具請。如來",
    "X24n0456_002:0461b01": "但舉一答。何也。夫發心為初。修行為次。降伏為後。",
    "X24n0456_002:0461b02": "發心為顯攝道。修行為顯成就道。降伏為顯不退",
    "X24n0456_002:0461b03": "道。既初無發心者。而況修行乎。況於降伏乎。"
}