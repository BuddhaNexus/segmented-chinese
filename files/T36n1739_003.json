{
    "T36n1739_003:0734a09": "新華嚴經論卷第三",
    "T36n1739_003:0734a11": "長者李通玄撰",
    "T36n1739_003:0734a12": "[0734a12] 第二明依宗教別者。夫大覺出興。稱真智而",
    "T36n1739_003:0734a13": "自在。法身無際。等群品以同軀。任器現形應",
    "T36n1739_003:0734a14": "根施教。如空谷響應擊成音。谷響無心亦無",
    "T36n1739_003:0734a15": "處所。但以隨緣而能普應。如來設教亦復如",
    "T36n1739_003:0734a16": "是。稱自根緣得自心之法。隨增廣而成熟之。",
    "T36n1739_003:0734a17": "亦無常宗而成立教。對病施藥。病痊藥除。一",
    "T36n1739_003:0734a18": "念之間雨無量法。稱周法界對現色身。法既",
    "T36n1739_003:0734a19": "無窮宗教無盡。無前後際普備諸根。但為眾",
    "T36n1739_003:0734a20": "生自分前後。且如毘盧遮那之教無始無終。",
    "T36n1739_003:0734a21": "稱性無方無斷無絕。隨其根類自見入胎出",
    "T36n1739_003:0734a22": "家說始終教行入寂涅槃。其實如來本不如",
    "T36n1739_003:0734a23": "是。即法華經亦說。吾從成佛已來經無量阿",
    "T36n1739_003:0734a24": "僧祇劫。以性海圓智一念即無量劫也。如是",
    "T36n1739_003:0734a25": "圓智何有前後者焉。此經云。入剎那際三昧",
    "T36n1739_003:0734a26": "示現初生涅槃。又如經中。兜率天子三生十",
    "T36n1739_003:0734a27": "地。第二生上猶從惡道中來。蒙光照身生於",
    "T36n1739_003:0734a28": "兜率天上。得離垢三昧便見如來。住金剛寶",
    "T36n1739_003:0734a29": "地化大菩薩。在閻浮提始入母胎。又法華經",
    "T36n1739_003:0734b01": "云。眾生見劫盡。大火所燒時。我此土安穩。",
    "T36n1739_003:0734b02": "何有前後教之差別也。但隨一期同而且異。",
    "T36n1739_003:0734b03": "約立先德十家之教約為軌範。餘可淮知。",
    "T36n1739_003:0734b04": "[0734b04] 第一後魏菩提留支立一音教。",
    "T36n1739_003:0734b05": "[0734b05] 第二陳朝真諦三藏立二教。",
    "T36n1739_003:0734b06": "[0734b06] 第三後魏光統律師立三種教。",
    "T36n1739_003:0734b07": "[0734b07] 第四齊朝大衍法師立四種教。",
    "T36n1739_003:0734b08": "[0734b08] 第五護身法師立五種教。",
    "T36n1739_003:0734b09": "[0734b09] 第六陳朝南嶽思禪師智者等立四教。",
    "T36n1739_003:0734b10": "[0734b10] 第七新羅國元曉法師造此經疏亦立四教。",
    "T36n1739_003:0734b11": "[0734b11] 第八唐朝吉藏法師立三種教。",
    "T36n1739_003:0734b12": "[0734b12] 第九梁朝光宅寺雲法師立四教。",
    "T36n1739_003:0734b13": "[0734b13] 第十唐朝江南印法師立二教。",
    "T36n1739_003:0734b14": "[0734b14] 第一後魏菩提留支立一音教者。謂一切聖",
    "T36n1739_003:0734b15": "教唯是如來一圓音教。但隨根異故種種差",
    "T36n1739_003:0734b16": "殊。如經一雨所潤等。經云。佛以一音演說法。",
    "T36n1739_003:0734b17": "眾生隨類各得解。",
    "T36n1739_003:0734b18": "[0734b18] 第二陳朝真諦三藏立二教者。謂一漸。二頓。",
    "T36n1739_003:0734b19": "約漸悟菩薩大由小起。所設具有三乘之教",
    "T36n1739_003:0734b20": "名為漸。即涅槃等經。若約直往頓機大不由",
    "T36n1739_003:0734b21": "小起。所設教唯菩薩乘。故名為頓。即華嚴經",
    "T36n1739_003:0734b22": "是。大遠法師亦同此說。",
    "T36n1739_003:0734b23": "[0734b23] 第三後魏光統律師承習佛陀三藏立三種教",
    "T36n1739_003:0734b24": "者。一漸。二頓。三圓。光法師釋意。一為根未",
    "T36n1739_003:0734b25": "熟。先說無常後乃說常。先說空後說不空等。",
    "T36n1739_003:0734b26": "如是漸次名為漸教。二為根熟之輩於一法",
    "T36n1739_003:0734b27": "中具足演說一切法。謂常與無常空不空等",
    "T36n1739_003:0734b28": "教。一切具說。更無由漸故名為頓。三為上達",
    "T36n1739_003:0734b29": "之人分契佛境者說於如來解脫無礙究竟果",
    "T36n1739_003:0734c01": "德圓極祕密自在法。門故名圓。教於前二教",
    "T36n1739_003:0734c02": "之上分為三教。",
    "T36n1739_003:0734c03": "[0734c03] 第四齊朝大衍法師立四教者。一因緣教。謂",
    "T36n1739_003:0734c04": "小乘薩婆多等部。二假名教。謂成實論及經",
    "T36n1739_003:0734c05": "部等。三不真教。謂般若說即空理明一切不",
    "T36n1739_003:0734c06": "實等。四真宗。謂華嚴涅槃法界真理佛性",
    "T36n1739_003:0734c07": "等。",
    "T36n1739_003:0734c08": "[0734c08] 第五護身法師立五教者。為於前四教內。真",
    "T36n1739_003:0734c09": "如佛性以為真教。即涅槃經是。第五法界教。",
    "T36n1739_003:0734c10": "即華嚴經明法界自在無礙門是。",
    "T36n1739_003:0734c11": "[0734c11] 第六陳朝南嶽思禪師智者禪師等立四教",
    "T36n1739_003:0734c12": "者。一三藏教。亦名小乘教。如法華經云。亦不",
    "T36n1739_003:0734c13": "親近貪著小乘三藏學者。智論中小乘為三",
    "T36n1739_003:0734c14": "藏。大乘為摩訶衍藏。二名通教亦名漸教。謂",
    "T36n1739_003:0734c15": "大乘經中通說三乘通備三根。又如大品經",
    "T36n1739_003:0734c16": "中乾慧地等通三乘者是。三名別教。亦名頓",
    "T36n1739_003:0734c17": "教。謂頓說大乘經中所說法門道理。不通小",
    "T36n1739_003:0734c18": "乘者是也。四謂圓教。亦名祕密教。說法界自",
    "T36n1739_003:0734c19": "在具足圓滿一即一切一切即一無礙法門。",
    "T36n1739_003:0734c20": "華嚴法華經等是也。",
    "T36n1739_003:0734c21": "[0734c21] 第七唐朝海東新羅國元曉法師造此經疏亦",
    "T36n1739_003:0734c22": "立四教者。一三乘別教。謂如四諦教緣起經",
    "T36n1739_003:0734c23": "等。二三乘通教。謂如般若解深密經等。三一",
    "T36n1739_003:0734c24": "乘分教。如瓔珞經及梵網經等。四一乘滿教。",
    "T36n1739_003:0734c25": "謂如華嚴經普賢教。釋此四別如彼疏中。",
    "T36n1739_003:0734c26": "[0734c26] 第八唐朝吉藏法師立三種教者。謂三法輪。",
    "T36n1739_003:0734c27": "一根本法輪。即華嚴經最初說。二枝末法輪。",
    "T36n1739_003:0734c28": "即三乘等於後所說。三攝末歸本法輪。即法",
    "T36n1739_003:0734c29": "華經四十年後說迴三入一之教。",
    "T36n1739_003:0735a01": "[0735a01] 第九梁朝光宅寺雲法師立四教者。謂如法",
    "T36n1739_003:0735a02": "華經中。臨門三車即三乘。四衢道中所授大",
    "T36n1739_003:0735a03": "白牛車為第四乘。以臨門牛車亦同羊鹿俱",
    "T36n1739_003:0735a04": "不得故。若不爾長者宅內引諸子時。云此三",
    "T36n1739_003:0735a05": "車指在門外。諸子出宅即合得車。如何出已",
    "T36n1739_003:0735a06": "索本所指之車而不得故。後更索耶。故知是",
    "T36n1739_003:0735a07": "權同於羊鹿也。以是大乘權教方便說故。具",
    "T36n1739_003:0735a08": "釋如彼法華疏中。",
    "T36n1739_003:0735a09": "[0735a09] 第十唐朝江南印法師立二教者。一釋迦經",
    "T36n1739_003:0735a10": "名屈曲教。以遂機性隨計說故。二華嚴經盧",
    "T36n1739_003:0735a11": "舍那十身平等教。彼法師立二教略有四別。",
    "T36n1739_003:0735a12": "一主別。謂彼釋迦化身所說。此舍那十身所",
    "T36n1739_003:0735a13": "說。二處別。謂彼娑婆世界木樹草座上所說。",
    "T36n1739_003:0735a14": "此於蓮華藏世界寶樹金座上所說。三眾別。",
    "T36n1739_003:0735a15": "彼與聲聞及菩薩說。此唯菩薩極位同說。四",
    "T36n1739_003:0735a16": "說別。謂彼但是當方所說。此要十方同說。如",
    "T36n1739_003:0735a17": "華嚴經中說。已上十家所釋並依今唐朝藏",
    "T36n1739_003:0735a18": "法師所集。同異各是一家。並是當世英才。智",
    "T36n1739_003:0735a19": "超群品。皆為統賢靈之法將。開佛日之明燈。",
    "T36n1739_003:0735a20": "不可是非加其名。但知仰敬其高旨。只如思",
    "T36n1739_003:0735a21": "智二德。位已昇堂。雲公演法。雨華亭下。悟靈",
    "T36n1739_003:0735a22": "山於即夕。法眼逾明。登果位於今辰。道齊遐",
    "T36n1739_003:0735a23": "古。只如佛說內外中間之言。遂即入定。後有",
    "T36n1739_003:0735a24": "五百阿羅漢。各解此言。佛出定後同問世尊。",
    "T36n1739_003:0735a25": "誰當佛意。佛言。並非我意。諸人問佛。既不當",
    "T36n1739_003:0735a26": "佛意。將無得罪。佛言。雖非我意。各順正理。",
    "T36n1739_003:0735a27": "堪為聖教。有福無罪。況此諸德所說各有典",
    "T36n1739_003:0735a28": "據。然今唐朝藏法師。承習儼法師為門人。立",
    "T36n1739_003:0735a29": "教深有道理。亦可敘其指趣。一小乘教。二大",
    "T36n1739_003:0735b01": "乘始教。三終教。四頓教。五圓教。初小乘可",
    "T36n1739_003:0735b02": "知。二始教者。深密經中立第三時教。同許定",
    "T36n1739_003:0735b03": "性二乘俱不成佛故。今會總為一教。此說未",
    "T36n1739_003:0735b04": "盡大乘法理。是故立為大乘始教。三終教者。",
    "T36n1739_003:0735b05": "定性二乘無佛性者及闡提。悉當成佛。方盡",
    "T36n1739_003:0735b06": "大乘至極之說故。立為終教。然上始終二",
    "T36n1739_003:0735b07": "教並依地位漸次修成。俱為漸教。四頓教",
    "T36n1739_003:0735b08": "者。但一念不生即名為佛。不從地位漸次",
    "T36n1739_003:0735b09": "而說。故立為頓教。如思益經云得諸法正性",
    "T36n1739_003:0735b10": "者。不從一地至一地。楞伽經云。初地即八",
    "T36n1739_003:0735b11": "地。乃至無所有何次第。又下十地品中十地。",
    "T36n1739_003:0735b12": "猶如空中鳥跡。豈有差別也。具如諸法無行",
    "T36n1739_003:0735b13": "經等說。五圓教者。得一位即一切位。一切位",
    "T36n1739_003:0735b14": "即一位故。十信滿心即攝六位成正覺等。依",
    "T36n1739_003:0735b15": "普賢法界帝網重重主伴具足故名圓教。如",
    "T36n1739_003:0735b16": "此經等說。藏法師作如是和會。",
    "T36n1739_003:0735b17": "[0735b17] 又西域戒賢。遠承彌勒無著。近踵護法難陀。",
    "T36n1739_003:0735b18": "依深密經瑜伽等論立三種教。佛初鹿園說",
    "T36n1739_003:0735b19": "小乘法。雖說生空。猶未說法空真理。以非了",
    "T36n1739_003:0735b20": "義。即四阿含等經是。第二時中雖依遍計所",
    "T36n1739_003:0735b21": "執自性說諸法空。然猶未說依他圓成唯識",
    "T36n1739_003:0735b22": "道理。故亦非了義。即諸部般若等教是。第三",
    "T36n1739_003:0735b23": "時中方就大乘正理。具說三性三無性等唯",
    "T36n1739_003:0735b24": "識二諦。方為了義。即解深密經等。又此三位",
    "T36n1739_003:0735b25": "各以三義釋。一攝機。二說教。三顯理。且初唯",
    "T36n1739_003:0735b26": "攝聲聞。唯說小乘唯顯生空。二唯攝菩薩。唯",
    "T36n1739_003:0735b27": "說大乘。唯顯二空。三普攝諸機通說諸乘具",
    "T36n1739_003:0735b28": "顯空有。是故前二攝機顯理各有闕。故非了",
    "T36n1739_003:0735b29": "義。後一機無不攝教無不具理無不圓故。故",
    "T36n1739_003:0735c01": "為了義。第二智光法師遠承文殊龍樹近稟",
    "T36n1739_003:0735c02": "提婆清辯。依般若等經中觀等論亦立三教。",
    "T36n1739_003:0735c03": "謂佛初鹿園為諸小根說小乘法。明心境俱",
    "T36n1739_003:0735c04": "有。第二時中為彼中根說法相大乘。明境空",
    "T36n1739_003:0735c05": "心有唯識道理。以根猶劣故。未能全入平等",
    "T36n1739_003:0735c06": "真空。故作是說。第三時中為上根說無相大",
    "T36n1739_003:0735c07": "乘。辯心境俱空平等一味。為真了義。又此三",
    "T36n1739_003:0735c08": "位亦三義。釋先攝機者。初時唯攝二乘人機。",
    "T36n1739_003:0735c09": "第二通攝大小二機。以此宗許一分二乘不",
    "T36n1739_003:0735c10": "向佛果。三唯攝菩薩通於漸頓。以諸二乘悉",
    "T36n1739_003:0735c11": "向佛果更無餘路故。二約教者。初說小乘。二",
    "T36n1739_003:0735c12": "說通三。後唯一乘。三約顯理者。初破外道自",
    "T36n1739_003:0735c13": "性故。說緣生法定是實有。二漸次破二乘緣",
    "T36n1739_003:0735c14": "生實有執。故說此緣生以為假有。以彼怖畏",
    "T36n1739_003:0735c15": "此真空故。猶存假有。而接引之。後時方就究",
    "T36n1739_003:0735c16": "竟大乘。說此緣生即是性空平等一味不礙",
    "T36n1739_003:0735c17": "二諦。是故法相大乘有所得等。屬第二教。非",
    "T36n1739_003:0735c18": "真了義。此三教次第如智光論師說。此乃西",
    "T36n1739_003:0735c19": "國法將立教各有一途。皆詮聖教。在彼一方",
    "T36n1739_003:0735c20": "軌式。仰惟高旨未可僉量。但通玄自參聖教。",
    "T36n1739_003:0735c21": "以管窺天以述意懷。用呈後哲。准其教旨略",
    "T36n1739_003:0735c22": "立十種教。總該佛日出興始終教意。何者為",
    "T36n1739_003:0735c23": "十。",
    "T36n1739_003:0735c24": "[0735c24] 第一時說小乘純有教",
    "T36n1739_003:0735c25": "[0735c25] 第二時說般若破有明空教",
    "T36n1739_003:0735c26": "[0735c26] 第三時說解深密經為和會空有明不空不有",
    "T36n1739_003:0735c27": "教",
    "T36n1739_003:0735c28": "[0735c28] 第四時說楞伽經明說假即真教",
    "T36n1739_003:0735c29": "[0735c29] 第五時說維摩經明即俗恒真教",
    "T36n1739_003:0736a01": "[0736a01] 第六時說法華經明引權歸實起信教",
    "T36n1739_003:0736a02": "[0736a02] 第七時說涅槃經令諸三乘捨權向實教。[0736a02] 第",
    "T36n1739_003:0736a03": "八時說華嚴經於剎那之際通攝十世圓融無",
    "T36n1739_003:0736a04": "始終前後通該教",
    "T36n1739_003:0736a05": "[0736a05] 第九共不共教",
    "T36n1739_003:0736a06": "[0736a06] 第十不共共教",
    "T36n1739_003:0736a07": "[0736a07] 第一時說小乘純有教者。為諸凡夫繫著世",
    "T36n1739_003:0736a08": "法以為實有。隨於色塵作諸不善。以不善故",
    "T36n1739_003:0736a09": "墮於苦趣。還將有法轡勒彼心。以戒防護制",
    "T36n1739_003:0736a10": "諸不善。故名純有教。於小乘中。還說無表性",
    "T36n1739_003:0736a11": "戒等通其大體。但隨根性用事不同。如二乘",
    "T36n1739_003:0736a12": "菩薩亦爾。經云。若人受佛戒則入諸佛位。亦",
    "T36n1739_003:0736a13": "以性戒論之。又云。如是千百億各接微塵眾",
    "T36n1739_003:0736a14": "俱來至我所者。初以報化身引接。後以令歸",
    "T36n1739_003:0736a15": "法身實報。若上根者。法身事理一時為依本",
    "T36n1739_003:0736a16": "故。",
    "T36n1739_003:0736a17": "[0736a17] 第二時說般若破有明空教者。既說小乘實",
    "T36n1739_003:0736a18": "有。令成軌範制其身語意得住善法。則說生",
    "T36n1739_003:0736a19": "空等觀。方說法空教。破彼繫著。漸向法身。",
    "T36n1739_003:0736a20": "[0736a20] 第三時說解深密經為和會空有教者。為於",
    "T36n1739_003:0736a21": "前空有二教和會。令邊見者不滯空有二門。",
    "T36n1739_003:0736a22": "為不空不有教。為二乘人滅識證寂住寂無",
    "T36n1739_003:0736a23": "知。為迴彼故。寄說第九阿陀那識為純淨識。",
    "T36n1739_003:0736a24": "五六七八等識。常依彼九識以為依止。凡愚",
    "T36n1739_003:0736a25": "不了妄執為我。如水暴流不離水體。諸波浪",
    "T36n1739_003:0736a26": "等以水為依。五六七八識。常以淨識為依故。",
    "T36n1739_003:0736a27": "漸迴二乘之心達識成智。何故安立九識為",
    "T36n1739_003:0736a28": "淨識者。為二乘人久於生死業種六七八識",
    "T36n1739_003:0736a29": "有怖畏故。恐彼難信方便。於生死種外別立",
    "T36n1739_003:0736b01": "淨識。漸漸引之。意欲使令留惑不滅使令悲",
    "T36n1739_003:0736b02": "智漸漸得生。深密經云如是菩薩雖由法住",
    "T36n1739_003:0736b03": "以智為依止。漸令空見者達識成智。",
    "T36n1739_003:0736b04": "[0736b04] 第四時說楞伽經說假即真教者。如楞伽經。",
    "T36n1739_003:0736b05": "直為大乘根堪之者。頓說第八業種之識。名",
    "T36n1739_003:0736b06": "為如來藏識。又云。得相者是識。不得相者是",
    "T36n1739_003:0736b07": "智。又經云。藏識海常住。境界風所動。此經",
    "T36n1739_003:0736b08": "直於無明業種。以明智門。明與無明其性不",
    "T36n1739_003:0736b09": "二。起信論亦同此說。此教雖說無明業種成",
    "T36n1739_003:0736b10": "智。猶希出俗未現同纏也。",
    "T36n1739_003:0736b11": "[0736b11] 第五時說維摩經即俗恒真教者。為維摩經",
    "T36n1739_003:0736b12": "中不以聲聞二乘及三乘菩薩為知法者故。",
    "T36n1739_003:0736b13": "是以十大弟子。杜口於毘耶。彌勒光嚴。息芳",
    "T36n1739_003:0736b14": "言於法夕。此經破前四種教中菩薩聲聞染",
    "T36n1739_003:0736b15": "淨未亡常欣出俗即以淨名。身居俗士。明即",
    "T36n1739_003:0736b16": "俗恒真。壞彼淨相常懷染淨。故說無明有愛",
    "T36n1739_003:0736b17": "為如來種等。使令三乘之眾淨相心亡。出俗",
    "T36n1739_003:0736b18": "入纏平等無礙。方明實德。為有實宗。還現實",
    "T36n1739_003:0736b19": "報淨土。如佛以足指接地所現之土是也。為",
    "T36n1739_003:0736b20": "三乘根劣藉佛神通。信劣土亡非自證故。自",
    "T36n1739_003:0736b21": "餘之意。前判教分宗門中已說。是故此維摩",
    "T36n1739_003:0736b22": "經名即俗恒真教。故以文殊為法身。以維摩",
    "T36n1739_003:0736b23": "詰明入纏之行。即以法身為體。以行為用。乃",
    "T36n1739_003:0736b24": "令體用自相問答。為三乘樂學如如空理厭",
    "T36n1739_003:0736b25": "假修真積行多生方成佛者。令歸法界性相",
    "T36n1739_003:0736b26": "理事因果同時。此經同別。前判教分宗門中",
    "T36n1739_003:0736b27": "已說。",
    "T36n1739_003:0736b28": "[0736b28] 第六時說法華經引權歸實教者。為羅漢隨",
    "T36n1739_003:0736b29": "空會寂。緣覺會十二緣生法皆無體性。六根",
    "T36n1739_003:0736c01": "識及名色心境三事自性無生。如是二人。皆",
    "T36n1739_003:0736c02": "心識滅。三界業滅。智慈不生。又為析法明",
    "T36n1739_003:0736c03": "空。以空破惑。樂生淨土。及留惑潤生菩薩。並",
    "T36n1739_003:0736c04": "不了一切眾生無明諸惑。皆從一切如來根",
    "T36n1739_003:0736c05": "本性淨普光明無中邊智之所生。皆有淨土",
    "T36n1739_003:0736c06": "穢土自佛他佛欣厭等諸邪見。不稱真障。引",
    "T36n1739_003:0736c07": "此三根令歸本智。故即以妙法蓮華。令知無",
    "T36n1739_003:0736c08": "明生死性本唯智體性自無染。但迷悟不同",
    "T36n1739_003:0736c09": "無有二性。以蓮華像之。引彼三根令歸本故。",
    "T36n1739_003:0736c10": "是故法華經云。世間相常住。一如判教分宗",
    "T36n1739_003:0736c11": "門中已說。",
    "T36n1739_003:0736c12": "[0736c12] 第七時說涅槃經令諸三乘捨權向實教者。",
    "T36n1739_003:0736c13": "為餘三乘教中為責慢故。為不信故。說有情",
    "T36n1739_003:0736c14": "畢竟不得成佛。令起信進修行。於此經中明",
    "T36n1739_003:0736c15": "一切有情皆有佛性如佛無異。但為無明覆",
    "T36n1739_003:0736c16": "故不見。前為三權末後是實。是三乘中修假",
    "T36n1739_003:0736c17": "真如。及空教三祇之滿極是見性之初門。於",
    "T36n1739_003:0736c18": "中佛與迦葉菩薩問答。亦和會初成正覺時。",
    "T36n1739_003:0736c19": "為大菩薩說法界法門時道理故。更有餘同",
    "T36n1739_003:0736c20": "別意。前判教分宗門中已說。涅槃經。是三乘",
    "T36n1739_003:0736c21": "中捨權就實。相盡見性之門。法華即是捨權",
    "T36n1739_003:0736c22": "就實法界緣起理事性相之門。一部之經俱",
    "T36n1739_003:0736c23": "三乘中第六時教。但為化相門中說時前後",
    "T36n1739_003:0736c24": "故。分涅槃經為第七時教。然其智境無有次",
    "T36n1739_003:0736c25": "第古今時也。",
    "T36n1739_003:0736c26": "[0736c26] 第八時說華嚴經於剎那際。通攝三世及十",
    "T36n1739_003:0736c27": "世同圓融教者。如經說云。入剎那際三昧降",
    "T36n1739_003:0736c28": "神受生八相成道入涅槃。總不移時。為依本",
    "T36n1739_003:0736c29": "性理智本無時故。非權依本也。故名為入。非",
    "T36n1739_003:0737a01": "是本法性中而有出入三昧。以化儀軌則。施",
    "T36n1739_003:0737a02": "方便言。不可隨言。滯其化跡。令諸群品都無",
    "T36n1739_003:0737a03": "所歸。是故諸明人。莫隨其言言佛世尊一人",
    "T36n1739_003:0737a04": "入剎那際三昧。諸佛世尊常於法身智海。與",
    "T36n1739_003:0737a05": "眾生數等諸三昧門。應眾生見本無出入。應",
    "T36n1739_003:0737a06": "如是知。如來三昧出入之相。此經教門無始",
    "T36n1739_003:0737a07": "無終。是佛實報果德性相圓周。若求其頭尾",
    "T36n1739_003:0737a08": "長短始終路絕。該括諸教諸行。世間境界一",
    "T36n1739_003:0737a09": "切行解。依本總作一時一際法門。本如是故。",
    "T36n1739_003:0737a10": "該彼三世諸時。為一際一剎那時故。猶如眾",
    "T36n1739_003:0737a11": "流皆歸海故。出此法外。別生情量。總是權門。",
    "T36n1739_003:0737a12": "非究竟說。如此法門佛不出世。亦無涅槃。為",
    "T36n1739_003:0737a13": "依本法非情教故。依本法也。即無出入。依權",
    "T36n1739_003:0737a14": "學者。即說出世入般涅槃。從初發心十住之",
    "T36n1739_003:0737a15": "首。以三昧力頓印三界。三世一際諸法一味。",
    "T36n1739_003:0737a16": "解脫涅槃常寂滅味。更無始終。因果一際。諸",
    "T36n1739_003:0737a17": "性一性。諸智一智。諸相一相。諸行一行。三世",
    "T36n1739_003:0737a18": "一念。一念三世。乃至十世。如是等法自在無",
    "T36n1739_003:0737a19": "礙。此經法門無始無終。名為常轉法輪。是故",
    "T36n1739_003:0737a20": "此經教門。依本安立以備大根。依本一際不",
    "T36n1739_003:0737a21": "立始終。為非虛妄見故。入一總得餘。為法界",
    "T36n1739_003:0737a22": "一際故。不同權學見未盡故。入餘總得一。為",
    "T36n1739_003:0737a23": "法界體無礙故。如圓珠無方。如明鏡頓照。如",
    "T36n1739_003:0737a24": "虛空無隔。如響無依。如影不礙。如化人所生",
    "T36n1739_003:0737a25": "故。此法門者。是該括始終一際圓滿無礙無",
    "T36n1739_003:0737a26": "成無壞無出無沒常轉法輪。若人了得此法",
    "T36n1739_003:0737a27": "門者。佛智自然智無師智之所現前。為此法",
    "T36n1739_003:0737a28": "無出沒故。還以自然無出沒智而自能得之。",
    "T36n1739_003:0737a29": "非情計思量之所能得也。一切權教法門。總",
    "T36n1739_003:0737b01": "在其中。一時而說。為諸權教不出法界無三",
    "T36n1739_003:0737b02": "世故。各依自見無量差殊。此一乘教是始成",
    "T36n1739_003:0737b03": "正覺時說。若依情是最初成佛時說。若依智",
    "T36n1739_003:0737b04": "是無始終說。",
    "T36n1739_003:0737b05": "[0737b05] 第九共不共教者。為說諸大乘經。人天三乘",
    "T36n1739_003:0737b06": "同聞得益各別。又華嚴經云。於一毛端處。及",
    "T36n1739_003:0737b07": "以一塵中。諸佛轉法輪。眾生解差別。又經云。",
    "T36n1739_003:0737b08": "菩薩在一小眾生身中。成等正覺轉法輪。度",
    "T36n1739_003:0737b09": "無量眾生。其小眾生不知不覺。此乃常與眾",
    "T36n1739_003:0737b10": "生共。及以大小乘共在佛海中。身之與心本",
    "T36n1739_003:0737b11": "無差別。然見佛不見佛。聞法不聞法。解脫知",
    "T36n1739_003:0737b12": "見。大小及苦樂。各各不同。是故名為共不共",
    "T36n1739_003:0737b13": "教。又經云。入剎那際三昧。示現從兜率天降",
    "T36n1739_003:0737b14": "神母胎出現轉法輪入涅槃。此乃於無時之",
    "T36n1739_003:0737b15": "中諸眾生等自得時分。見初中後。於一音法",
    "T36n1739_003:0737b16": "內自得人天小乘大乘佛乘。自得道果。各各",
    "T36n1739_003:0737b17": "不同。見佛住劫受命長短。各自差別。而實如",
    "T36n1739_003:0737b18": "來性無造作無生無滅。然以無作法性無垢",
    "T36n1739_003:0737b19": "白淨之智。自體清淨與一切眾生本來體同。",
    "T36n1739_003:0737b20": "故稱眾生應聞。不違彼念。為法性智本無造",
    "T36n1739_003:0737b21": "作者。以法性智自在故。能稱彼念令無失時。",
    "T36n1739_003:0737b22": "如是佛共法共智共時共身共心共乘。以知",
    "T36n1739_003:0737b23": "見解脫各各不共故。言共不共教。亦如五百",
    "T36n1739_003:0737b24": "聲聞共在華嚴會而如聾如盲。是其事也。",
    "T36n1739_003:0737b25": "[0737b25] 第十不共共教者。如華嚴經中。十方雲集諸",
    "T36n1739_003:0737b26": "來菩薩及佛國土所從來方不同各別。所共",
    "T36n1739_003:0737b27": "同聲說法總同聞法。獲益能同能別。又於會",
    "T36n1739_003:0737b28": "中。天龍八部人非人等各各差殊。同得聞毘",
    "T36n1739_003:0737b29": "盧遮那果德法門。具同具別自在。諸餘三乘",
    "T36n1739_003:0737c01": "亦有如是不共共教。准例可知。如是十教。總",
    "T36n1739_003:0737c02": "是如來於本法界一剎那際一時一聲。頓印",
    "T36n1739_003:0737c03": "如響。隨諸眾生自分根力漸頓不同。是故於",
    "T36n1739_003:0737c04": "今以圓數故略分十種教門。用彰進修解行",
    "T36n1739_003:0737c05": "差別。如上十時教門。總是如來無心三世智",
    "T36n1739_003:0737c06": "海一時說故。由根聞故。大小及時分差別自",
    "T36n1739_003:0737c07": "根而生。",
    "T36n1739_003:0737c08": "[0737c08] 三明教義差別者。夫三界大雄應真寂寞。身",
    "T36n1739_003:0737c09": "心性相都無所為。然以性起大悲稱法同",
    "T36n1739_003:0737c10": "體。從無作智隨緣教生。況一雨普滋任生各",
    "T36n1739_003:0737c11": "異。或名同而義別。即漸教十地圓教十地等。",
    "T36n1739_003:0737c12": "或言別而義同。十方世界法門。皆是四諦法",
    "T36n1739_003:0737c13": "門。或理事兩乖或體用相徹。或初或漸或頓",
    "T36n1739_003:0737c14": "或圓。法不自施依根教立。根羸即法劣。器廣",
    "T36n1739_003:0737c15": "即道圓。稱物所宜大小隨見。或同言而解別",
    "T36n1739_003:0737c16": "異語而齊知。當類所堪應時施設。或樂門前",
    "T36n1739_003:0737c17": "之駕。廢遊露地之乘。且約最上之徒及以漸",
    "T36n1739_003:0737c18": "漸之眾。粗陳十法義理差殊。使得始學之流",
    "T36n1739_003:0737c19": "不以滯權而妨實者也。其十門者。",
    "T36n1739_003:0737c20": "[0737c20]  一佛日出興教主別 二光明表法現相別",
    "T36n1739_003:0737c21": " 三問答所詮主伴別 四所示因圓果滿別",
    "T36n1739_003:0737c22": " 五地位所行行相別 六重令善財證法別",
    "T36n1739_003:0737c23": " 七六位菩薩來眾別 八所施法門理事別",
    "T36n1739_003:0737c24": " 九與諸三乘得果別 十所付法藏流通別",
    "T36n1739_003:0737c25": "[0737c25] 第一佛日出興教主別者。此教即以毘盧遮",
    "T36n1739_003:0737c26": "那為教主也。毘者此云種種。盧遮那此云光",
    "T36n1739_003:0737c27": "明遍照。又毘之云遍以大智種種光明。照諸",
    "T36n1739_003:0737c28": "眾生根機。此即以法身悲智為名。不同權教",
    "T36n1739_003:0737c29": "以姓為號。牟尼者。此云寂默。但且讚法體無",
    "T36n1739_003:0738a01": "說。不言悲智但有三十二相八十種好。不具",
    "T36n1739_003:0738a02": "無邊相海故。又是剃除鬢髮。非是頂著華冠",
    "T36n1739_003:0738a03": "佛故。是同三乘出俗故。不同此教即俗即真",
    "T36n1739_003:0738a04": "無出入故。如毘盧遮那如來。大約且以九十",
    "T36n1739_003:0738a05": "七種大人。之相頂上華冠具足嚴好。三十二",
    "T36n1739_003:0738a06": "種寶王。化無量寶種種莊嚴。手著環釧。頸串",
    "T36n1739_003:0738a07": "瓔珞。廣如經說隨好無盡。",
    "T36n1739_003:0738a08": "[0738a08] 第二光明表法現相別者。除如來十身相海",
    "T36n1739_003:0738a09": "品九十七種相中所放光明。亦除夜摩天等",
    "T36n1739_003:0738a10": "所放光明。但且直論表法光明。始終有十。一",
    "T36n1739_003:0738a11": "一皆表因果次第十信十住十行十迴向十地",
    "T36n1739_003:0738a12": "等位。其中行相無有雜亂。不同餘教化佛放",
    "T36n1739_003:0738a13": "光。或放一光而無十。或全身悉放而無次。或",
    "T36n1739_003:0738a14": "放果光而無因。或放因光而無果如法華經。",
    "T36n1739_003:0738a15": "直放眉間毫相果光。而無足輪下信位因光。",
    "T36n1739_003:0738a16": "如大品經中。佛放足輪下光。及全身一時盡",
    "T36n1739_003:0738a17": "放光明。一時普攝三乘因果。直從下向上。以",
    "T36n1739_003:0738a18": "放光明。以成漸次。從凡向聖多劫積修。行滿",
    "T36n1739_003:0738a19": "之後方成果德。不同此經放光。從果成因以",
    "T36n1739_003:0738a20": "因成果因果一體不壞進修。",
    "T36n1739_003:0738a21": "[0738a21] 第一先放齒間十種光明。莊嚴法界一切道",
    "T36n1739_003:0738a22": "場。為初登正覺。十方告眾。使令咸集。如經廣",
    "T36n1739_003:0738a23": "明。此為莊嚴告眾雲集光故。",
    "T36n1739_003:0738a24": "[0738a24] 第二放眉間果光。入足輪中。以果成因。起信",
    "T36n1739_003:0738a25": "之首。",
    "T36n1739_003:0738a26": "[0738a26] 第三還從足輪下放出所入果光。用照金色",
    "T36n1739_003:0738a27": "世界不動智佛。還是果佛。亦是根本。金剛智",
    "T36n1739_003:0738a28": "體。文殊師利即是初心及究竟成果已來所",
    "T36n1739_003:0738a29": "覺根本法身成智之母。以彼眉間果光入足",
    "T36n1739_003:0738b01": "輪中。即是以果成因。還以足輪下所入之果",
    "T36n1739_003:0738b02": "光。復出照金色世界不動智佛。即是用因成",
    "T36n1739_003:0738b03": "果。用果成因。以果頓示。用成初信之門。即以",
    "T36n1739_003:0738b04": "智首等十首菩薩用成信位。其位行相後當",
    "T36n1739_003:0738b05": "廣明。",
    "T36n1739_003:0738b06": "[0738b06] 第四說十住品時。昇須彌頂上。如來於足指",
    "T36n1739_003:0738b07": "端放光。以明發足之始見道之初以三昧力",
    "T36n1739_003:0738b08": "住法之頂。從前信位入真實證。須彌山者。明",
    "T36n1739_003:0738b09": "因止而慧明。以入十住聖位之中要定方能",
    "T36n1739_003:0738b10": "真慧明也。故十住位菩薩下名共同皆名為",
    "T36n1739_003:0738b11": "慧。",
    "T36n1739_003:0738b12": "[0738b12] 第五如來昇夜摩天上放足趺上光。以明用",
    "T36n1739_003:0738b13": "成行位。此天離地際故。說十行位也。表依空",
    "T36n1739_003:0738b14": "起行用也。表法以明先證法身根本智慧始",
    "T36n1739_003:0738b15": "行萬行。",
    "T36n1739_003:0738b16": "[0738b16] 第六昇兜率天宮如來膝上放光。說十迴向。",
    "T36n1739_003:0738b17": "表此天處欲界之中理事無礙。故名迴向。初",
    "T36n1739_003:0738b18": "發心住時理事無礙。非獨此處方有迴向。但",
    "T36n1739_003:0738b19": "以次第名言法須安立。然實體中一一位中",
    "T36n1739_003:0738b20": "皆具足也。膝者明屈申迴旋自在說迴向義",
    "T36n1739_003:0738b21": "也。表真俗自在故。生死涅槃已自在成智悲",
    "T36n1739_003:0738b22": "故也。",
    "T36n1739_003:0738b23": "[0738b23] 第七他化自在天中放眉間毫相果德光明。",
    "T36n1739_003:0738b24": "說十地位也。為十地菩薩因果位終故。還像",
    "T36n1739_003:0738b25": "此天依他起化。無自心化故。表十地菩薩但",
    "T36n1739_003:0738b26": "為眾生所須教化自無業化。又於欲界之際",
    "T36n1739_003:0738b27": "即無欲故。還同四禪及出三界之法門故。異",
    "T36n1739_003:0738b28": "彼小乘修生涅槃出三界惑故。又異權教菩",
    "T36n1739_003:0738b29": "薩於第四禪中成十地故。又從兜率天超過",
    "T36n1739_003:0738c01": "化樂天至他化自在天者。表十地位法遍法",
    "T36n1739_003:0738c02": "界故。不須次第。上界四禪亦在其會。不來而",
    "T36n1739_003:0738c03": "到。不往而至。不動而見故。上下諸天皆處其",
    "T36n1739_003:0738c04": "中。十方世界悉在毛孔。但以表法階降如是。",
    "T36n1739_003:0738c05": "實無上下彼此往來。十一地普賢佛華三昧",
    "T36n1739_003:0738c06": "會。在第三禪天說。來文未足。",
    "T36n1739_003:0738c07": "[0738c07] 第八如來普光明殿說如來出現品。放眉間",
    "T36n1739_003:0738c08": "毫光灌文殊頂。明前他化自在天上十地果",
    "T36n1739_003:0738c09": "終第三禪中等覺位畢。設法已成。陳施本教",
    "T36n1739_003:0738c10": "行相規模。規模既終因果圓備。設教既畢方",
    "T36n1739_003:0738c11": "乃出現。未說法門何名出現。又世主妙嚴品",
    "T36n1739_003:0738c12": "中。始成正覺。出現起自信心。修行五位。五",
    "T36n1739_003:0738c13": "位既成。佛果自現。後出現品中。則明自己修",
    "T36n1739_003:0738c14": "證果終自己稱法所見出現。又明從初始終",
    "T36n1739_003:0738c15": "於佛法界體上。安諸地位次第之門。於始於",
    "T36n1739_003:0738c16": "終長明出現。本來一際無前無後。放光灌文",
    "T36n1739_003:0738c17": "殊之頂。以果光灌果法。以文殊是佛法身根",
    "T36n1739_003:0738c18": "本智。欲令文殊普賢菩薩共相問答。結會五",
    "T36n1739_003:0738c19": "位始終因果體用徹故。文殊菩薩知而故問。",
    "T36n1739_003:0738c20": "經云。誰為佛長子。我今當問誰。於是如來放",
    "T36n1739_003:0738c21": "口中光灌普賢口。",
    "T36n1739_003:0738c22": "[0738c22] 第九如來口中放光灌普賢口。口中光者。是",
    "T36n1739_003:0738c23": "佛教光。欲令普賢以差別智說佛出現果德",
    "T36n1739_003:0738c24": "法門文殊因佛放光。始知問法之處。夫聖智",
    "T36n1739_003:0738c25": "本自相知。今以佛法印用成後則。此乃九度",
    "T36n1739_003:0738c26": "放光。以成一部經之始終法則。結會已前五",
    "T36n1739_003:0738c27": "位因果體用之門。此之三人始終不相離故。",
    "T36n1739_003:0738c28": "以明如來是文殊普賢二人之果。",
    "T36n1739_003:0738c29": "[0738c29] 第十於獨園之內。放眉間毫相果光。明已上",
    "T36n1739_003:0739a01": "諸位因果已成還將此法用利眾生故。入法",
    "T36n1739_003:0739a02": "界品中。令人天凡夫六千比丘五百優婆塞",
    "T36n1739_003:0739a03": "五百優婆夷五百童男女等。皆令於此門得",
    "T36n1739_003:0739a04": "道成佛。其餘廣意後當更明。從此已上十度",
    "T36n1739_003:0739a05": "放光。於中表意各有分齊。此經放光具足表",
    "T36n1739_003:0739a06": "德圓滿。具足其十皆周法界。不同化佛所放",
    "T36n1739_003:0739a07": "光明說一部經時。或一度放光。或則全身。未",
    "T36n1739_003:0739a08": "曾有如此經中圓周始終。一一備德具其十",
    "T36n1739_003:0739a09": "也。但言說十備德無盡。十為圓數故也。",
    "T36n1739_003:0739a10": "[0739a10] 第三問答所詮主伴別者。說此一部經之問",
    "T36n1739_003:0739a11": "答體用所乘之宗大意。總相具德有三。一佛。",
    "T36n1739_003:0739a12": "二文殊。三普賢。佛表果德無言。當不可說不",
    "T36n1739_003:0739a13": "可修不可得不可證。但因成果自得。文殊因",
    "T36n1739_003:0739a14": "位可說。以此說法身果德。勸修普賢自行可",
    "T36n1739_003:0739a15": "行。行其行海充滿法界故。用此三德將為利",
    "T36n1739_003:0739a16": "樂眾生。文殊成讚法身本智。普賢成其差別",
    "T36n1739_003:0739a17": "智之行德。一切諸佛皆依此二尊者以為師",
    "T36n1739_003:0739a18": "範。而能成就大菩提之極果。或說普賢為長",
    "T36n1739_003:0739a19": "子。為建行成滿眾生故。或說文殊為小男。為",
    "T36n1739_003:0739a20": "盧遮創始發心證法身本智佛性之首。為最",
    "T36n1739_003:0739a21": "初證法身本智佛性。為初生諸佛聖性智慧",
    "T36n1739_003:0739a22": "家故也。為啟蒙發明之首。故為小男。主東北",
    "T36n1739_003:0739a23": "方為艮卦艮為小男。又為山為石。在丑寅兩",
    "T36n1739_003:0739a24": "間。表平旦創明暗相已無日光未著。像啟蒙",
    "T36n1739_003:0739a25": "之首十住發心創見道。故指文殊師利在東",
    "T36n1739_003:0739a26": "北方清涼山也。且取此閻浮洲之境位也。記",
    "T36n1739_003:0739a27": "法在於世間使令易解。又經云。一切處文殊",
    "T36n1739_003:0739a28": "師利。即明法身遍也。又過東方十佛剎微塵",
    "T36n1739_003:0739a29": "數世界。有金色世界。有文殊師利。又十方",
    "T36n1739_003:0739b01": "文殊師利。所從來國金色世界。金為白色其",
    "T36n1739_003:0739b02": "相黃。體白而黃相者。即明法身佛性智也。體",
    "T36n1739_003:0739b03": "白淨清潔非屬白色形。身心無染。非如世間",
    "T36n1739_003:0739b04": "色白之白也。法身佛性無心無身。任性無作",
    "T36n1739_003:0739b05": "緣緣白淨。物物無心唯無依智。名為白淨。若",
    "T36n1739_003:0739b06": "諸菩薩證如是性如是智身。皆黃色為黃。為",
    "T36n1739_003:0739b07": "福慶之色。無貪嗔恚。即有和氣智慈益物之",
    "T36n1739_003:0739b08": "德也。經云。應真菩薩皆真金色也。故言文殊",
    "T36n1739_003:0739b09": "師利從金色世界來者。明一切處法皆真也。",
    "T36n1739_003:0739b10": "表一真法界也。普賢長子者。位在東方卯位",
    "T36n1739_003:0739b11": "為震卦。震為長男。為頭為首。為青龍。為慶。",
    "T36n1739_003:0739b12": "為春生。為建法之初也。世間佛法皆取東方",
    "T36n1739_003:0739b13": "為初首。表像日出咸照萬物。悉皆明了堪施",
    "T36n1739_003:0739b14": "作務隨緣運用故。普賢為行首。故為長男也。",
    "T36n1739_003:0739b15": "觀音為悲首。位在西方。住金剛山之西阿說",
    "T36n1739_003:0739b16": "慈悲經。西為酉位。酉為兌卦。兌為金。為白",
    "T36n1739_003:0739b17": "虎。為凶危。為秋殺故。以慈悲觀音主之。於不",
    "T36n1739_003:0739b18": "善處行慈是觀音也。文殊普賢觀音三法。是",
    "T36n1739_003:0739b19": "十方佛共行。為善財童子十迴向中第七慈",
    "T36n1739_003:0739b20": "悲位中善知識。餘廣義後當更明。佛法無言。",
    "T36n1739_003:0739b21": "以用世間法。託事表之。有言說者。皆是世間",
    "T36n1739_003:0739b22": "法也。無言啟蒙何達。以此義故。用佛文殊普",
    "T36n1739_003:0739b23": "賢三德互為主伴。以成法則。化利眾生之首。",
    "T36n1739_003:0739b24": "佛收一切果。文殊收一切所行因果法身本",
    "T36n1739_003:0739b25": "智。普賢收一切因果行身差別智。以此義故。",
    "T36n1739_003:0739b26": "或說文殊普賢為一切諸佛之母。或說文殊",
    "T36n1739_003:0739b27": "普賢小男長子。三人互體成一法界之體用",
    "T36n1739_003:0739b28": "也。即文殊為始見道初法身本智之門。普賢",
    "T36n1739_003:0739b29": "即為始見道之後行行之門。佛即二事之中",
    "T36n1739_003:0739c01": "無作體也。故以文殊法身。該此一部之教所",
    "T36n1739_003:0739c02": "說法身本智。備一切眾生初見道。普賢該此",
    "T36n1739_003:0739c03": "一部之教所說行門差別智。備一切眾生行",
    "T36n1739_003:0739c04": "行之門。法行具足名之為佛。化佛教中無此",
    "T36n1739_003:0739c05": "所表。涅槃經中佛隱身不現。昔雪山童子所",
    "T36n1739_003:0739c06": "得了諸行無常是生滅法。獨表法身涅槃無",
    "T36n1739_003:0739c07": "有行故。大品經中。薩陀波淪菩薩求般若波",
    "T36n1739_003:0739c08": "羅蜜。具六波羅蜜。未有方便波羅蜜願力智",
    "T36n1739_003:0739c09": "等十波羅蜜。但為引聲聞人天小器未堪聞",
    "T36n1739_003:0739c10": "方便願力智等波羅蜜也。六波羅蜜中無方",
    "T36n1739_003:0739c11": "便波羅蜜者。為方便波羅蜜行於非道。彼小",
    "T36n1739_003:0739c12": "器未堪聞也。何以然者。有畏愛故。及於彼經",
    "T36n1739_003:0739c13": "中多有聲聞人共佛為問答。非大菩薩故。設",
    "T36n1739_003:0739c14": "有菩薩。非文殊普賢故。設有文殊無普賢者。",
    "T36n1739_003:0739c15": "表未具行故。設有普賢無文殊者。明不見法",
    "T36n1739_003:0739c16": "身本智慧故。設有文殊普賢。不自相問答。明",
    "T36n1739_003:0739c17": "理事未徹故。又不言一切處文殊一切處及",
    "T36n1739_003:0739c18": "微塵中普賢行眾行故。又化佛自為問答主。",
    "T36n1739_003:0739c19": "但有因行果。待三僧祇劫之後。為引小器之",
    "T36n1739_003:0739c20": "徒。未說即因即果理事圓融十住初心即是",
    "T36n1739_003:0739c21": "佛故。無前後際故。頓證法界故。真俗俱真。以",
    "T36n1739_003:0739c22": "此不同。用例化佛所說之教。無如此經也。一",
    "T36n1739_003:0739c23": "切諸教皆權施設引彼諸根咸來至此華嚴大",
    "T36n1739_003:0739c24": "海。入毘盧遮那一真境界。以三乘空觀。折伏",
    "T36n1739_003:0739c25": "現行無明。不生不成根本智具差別智故。欣",
    "T36n1739_003:0739c26": "生他土厭此娑婆。設有住者。猶言留惑也。又",
    "T36n1739_003:0739c27": "此經中。善財童子依十住中遍行五位。法門",
    "T36n1739_003:0739c28": "行相遍行滿故。以此十住位內具有十地行",
    "T36n1739_003:0739c29": "門。以表此法德用滿故。不同餘教行也。如雪",
    "T36n1739_003:0740a01": "山童子見一善知識得一法門。薩陀波淪亦",
    "T36n1739_003:0740a02": "然。法華經中略示龍女成佛。猶指南方。非為",
    "T36n1739_003:0740a03": "法界自他圓滿故。仍問答主別。教主即是化",
    "T36n1739_003:0740a04": "佛。穢國設化令淨。非實淨土。仍移諸人天置",
    "T36n1739_003:0740a05": "於他土。仍彼此未終也。若說此經與餘經別",
    "T36n1739_003:0740a06": "者。事廣而難終。略而言之。且復如是。"
}