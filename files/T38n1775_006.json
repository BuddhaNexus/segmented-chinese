{
    "T38n1775_006:0381a25": "注維摩詰經卷第六",
    "T38n1775_006:0381a27": "後秦釋僧肇撰",
    "T38n1775_006:0381a28": "不思議品第六",
    "T38n1775_006:0381a29": "[0381a29] ◎爾時舍利弗見此室中無有床座作是念。",
    "T38n1775_006:0381b01": "[0381b01] 什曰。法身大士身心無倦。聲聞結業之形。",
    "T38n1775_006:0381b02": "心雖樂法身有疲厭。故發息止之想。身子",
    "T38n1775_006:0381b03": "於弟子中年耆體劣。故先發念不用現其",
    "T38n1775_006:0381b04": "累&#x8FF9;。又以維摩必懸得其心。故直念而不",
    "T38n1775_006:0381b05": "言也。尋下言諸大人當於何坐。似是推",
    "T38n1775_006:0381b06": "己之疲以察眾人之體恐其須故發念之",
    "T38n1775_006:0381b07": "也。",
    "T38n1775_006:0381b08": "[0381b08] 斯諸菩薩大弟子眾當於何坐。[0381b08] 生曰。前除",
    "T38n1775_006:0381b09": "座待須。故舍利弗發須之念也。",
    "T38n1775_006:0381b10": "[0381b10] 長者維摩詰知其意語舍利弗言云何仁者為",
    "T38n1775_006:0381b11": "法來耶。[0381b11] 什曰。不直譏而問者。欲現其所",
    "T38n1775_006:0381b12": "念乖理進退入負門也。",
    "T38n1775_006:0381b13": "[0381b13] 求床座耶。[0381b13] 肇曰。獨寢床旨現於此。舍利",
    "T38n1775_006:0381b14": "弗默領懸機故扣其興端。淨名將辨無求",
    "T38n1775_006:0381b15": "之道。故因而詰之也。生曰。須座之念&#x8FF9;在",
    "T38n1775_006:0381b16": "有求。有求則乖法。非所以來意者也。",
    "T38n1775_006:0381b17": "[0381b17] 舍利弗言我為法來非為床座維摩詰言唯舍",
    "T38n1775_006:0381b18": "利弗夫求法者。[0381b18] 什曰。不取法相理會於",
    "T38n1775_006:0381b19": "法名為求法。若取相生著。心與法乖。非",
    "T38n1775_006:0381b20": "求法也。",
    "T38n1775_006:0381b21": "[0381b21] 不貪軀命何況床座夫求法者非有色受想行",
    "T38n1775_006:0381b22": "識之求。[0381b22] 肇曰。真求乃不求法。況安身之具",
    "T38n1775_006:0381b23": "乎。自此下遍於諸法明無求義也。",
    "T38n1775_006:0381b24": "[0381b24] 非有界入之求。[0381b24] 肇曰。界十八界。入十二入",
    "T38n1775_006:0381b25": "也。",
    "T38n1775_006:0381b26": "[0381b26] 非有欲色無色之求。[0381b26] 肇曰。無三界之求也。",
    "T38n1775_006:0381b27": "[0381b27] 唯舍利弗夫求法者不著佛求不著法求不著",
    "T38n1775_006:0381b28": "眾求夫求法者無見苦求無斷集求無造盡證",
    "T38n1775_006:0381b29": "修道之求所以者何法無戲論若言我當見",
    "T38n1775_006:0381c01": "苦斷集滅證修道是則戲論非求法也。[0381c01] 肇",
    "T38n1775_006:0381c02": "曰。有求則戲論。戲論則非求。所以知真求",
    "T38n1775_006:0381c03": "之無求也。",
    "T38n1775_006:0381c04": "[0381c04] 唯舍利弗。法名寂滅。若行生滅是求生滅非求",
    "T38n1775_006:0381c05": "法也。法名無染。若染於法乃至涅槃。是則染",
    "T38n1775_006:0381c06": "著非求法也。法無行處。若行於法是則行處非",
    "T38n1775_006:0381c07": "求法也。法無取捨。若取捨法是則取捨非求法",
    "T38n1775_006:0381c08": "也。法無處所。若著處所是則著處非求法也。法",
    "T38n1775_006:0381c09": "名無相。若隨相識是則求相非求法也。法不可",
    "T38n1775_006:0381c10": "住。若住於法是則住法非求法也。法不可見聞",
    "T38n1775_006:0381c11": "覺知。[0381c11] 肇曰。六識略為四名。見聞眼耳識也。",
    "T38n1775_006:0381c12": "覺鼻舌身識也。知意識也。",
    "T38n1775_006:0381c13": "[0381c13] 若行見聞覺知是則見聞覺知非求法也法名",
    "T38n1775_006:0381c14": "無為若行有為是求有為非求法也是故舍利",
    "T38n1775_006:0381c15": "弗若求法者於一切法應無所求。[0381c15] 肇曰。法",
    "T38n1775_006:0381c16": "相如此。豈可求乎。若欲求者其唯無求乃",
    "T38n1775_006:0381c17": "真求耳。生曰。夫求法者非謂求也。以無復",
    "T38n1775_006:0381c18": "諸求為求耳。",
    "T38n1775_006:0381c19": "[0381c19] 說是語時五百天子於諸法中得法眼淨。",
    "T38n1775_006:0381c20": "[0381c20] 肇曰。大乘法眼淨也。",
    "T38n1775_006:0381c21": "[0381c21] 爾時長者維摩詰問文殊師利言仁者遊於",
    "T38n1775_006:0381c22": "無量千萬億阿僧祇國何等佛土有好上妙功",
    "T38n1775_006:0381c23": "德成就師子之座。[0381c23] 什曰。自知而問者。欲令",
    "T38n1775_006:0381c24": "眾會取信也。借座彼國其義有二。一者欲",
    "T38n1775_006:0381c25": "現諸佛嚴淨功德致殊特之座。令始行菩薩",
    "T38n1775_006:0381c26": "深其志願也。二者欲因往反之&#x8FF9;使化流",
    "T38n1775_006:0381c27": "二國也。肇曰。文殊大士遊化無疆。必見諸",
    "T38n1775_006:0381c28": "國殊妙之座。淨名欲生時會敬信之情。故",
    "T38n1775_006:0381c29": "問而後取。示審其事也。生曰。先問之者。",
    "T38n1775_006:0382a01": "欲明後所致是實也。",
    "T38n1775_006:0382a02": "[0382a02] 文殊師利言居士東方度三十六恒河沙國有",
    "T38n1775_006:0382a03": "世界名須彌相其佛號須彌燈王今現在彼佛",
    "T38n1775_006:0382a04": "身長八萬四千由旬。[0382a04] 肇曰。由旬天竺里數",
    "T38n1775_006:0382a05": "名也。上由旬六十里。中由旬五十里。下由旬",
    "T38n1775_006:0382a06": "四十里也。",
    "T38n1775_006:0382a07": "[0382a07] 其師子座高八萬四千由旬嚴飾第一於是長",
    "T38n1775_006:0382a08": "者維摩詰現神通力即時彼佛遣三萬二千師",
    "T38n1775_006:0382a09": "子之座高廣嚴淨來入維摩詰室。[0382a09] 肇曰。淨",
    "T38n1775_006:0382a10": "名雖以神力往取。彼佛不遣亦無由致。",
    "T38n1775_006:0382a11": "[0382a11] 諸菩薩大弟子釋梵四天王等昔所未見。其室",
    "T38n1775_006:0382a12": "廣博悉苞容三萬二千師子之座無所妨閡。於",
    "T38n1775_006:0382a13": "毘耶離城及閻浮提四天下亦不迫迮悉見如",
    "T38n1775_006:0382a14": "故。爾時維摩詰語文殊師利就師子座與諸菩",
    "T38n1775_006:0382a15": "薩上人俱坐。當自立身如彼座像。其得神通菩",
    "T38n1775_006:0382a16": "薩即自變形為四萬二千由旬坐師子座。諸新",
    "T38n1775_006:0382a17": "發意菩薩及大弟子皆不能昇。爾時維摩詰語",
    "T38n1775_006:0382a18": "舍利弗就師子座。舍利弗言。居士。此座高廣吾",
    "T38n1775_006:0382a19": "不能昇。[0382a19] 什曰。維摩神力所制。欲令眾知",
    "T38n1775_006:0382a20": "大小乘優劣若此之懸也。亦云。諸佛功德之",
    "T38n1775_006:0382a21": "座非無德所昇。理自冥純。非所制也。",
    "T38n1775_006:0382a22": "[0382a22] 維摩詰言。唯舍利弗。為須彌燈王如來作禮乃",
    "T38n1775_006:0382a23": "可得坐於是。新發意菩薩及大弟子即為須彌",
    "T38n1775_006:0382a24": "燈王如來作禮。便得坐師子座。舍利弗言。居士。",
    "T38n1775_006:0382a25": "未曾有也。如是小室乃容受此高廣之座於",
    "T38n1775_006:0382a26": "毘耶離城無所妨閡。又於閻浮提聚落城邑及",
    "T38n1775_006:0382a27": "四天下諸天龍王鬼神宮殿亦不迫迮。維摩詰",
    "T38n1775_006:0382a28": "言。唯舍利弗。諸佛菩薩有解脫名不可思議。",
    "T38n1775_006:0382a29": "[0382a29] 肇曰。夫有不思議之&#x8FF9;顯於外。必有不思",
    "T38n1775_006:0382b01": "議之德著於內。覆尋其本權智而已乎。何",
    "T38n1775_006:0382b02": "則智無幽而不燭。權無德而不修。無幽不",
    "T38n1775_006:0382b03": "燭故理無不極。無德不修故功無不就。",
    "T38n1775_006:0382b04": "功就在于不就故一以成之。理極存于",
    "T38n1775_006:0382b05": "不極故虛以通之。所以智周萬物而無照。",
    "T38n1775_006:0382b06": "權積眾德而無功。冥寞無為而無所不為。",
    "T38n1775_006:0382b07": "此不思議之極也。巨細相容殊形並應。此蓋",
    "T38n1775_006:0382b08": "耳目之&#x9E81;&#x8FF9;。遽足以言乎。然將因末以示",
    "T38n1775_006:0382b09": "本託&#x9E81;以表微。故因借座略顯其事耳。",
    "T38n1775_006:0382b10": "此經自始于淨土終于法供養。其中所載",
    "T38n1775_006:0382b11": "大乘之道無非不思議法者也。故囑累",
    "T38n1775_006:0382b12": "云。此經名不思議解脫法門。當奉持之。此",
    "T38n1775_006:0382b13": "品因現外&#x8FF9;故別受名耳。解脫者自在心",
    "T38n1775_006:0382b14": "法也。得此解脫則凡所作為內行外應自",
    "T38n1775_006:0382b15": "在無閡。此非二乘所能議也。七住法身已",
    "T38n1775_006:0382b16": "上乃得此解脫也。別本云。神足三昧解脫。",
    "T38n1775_006:0382b17": "什曰。同體異名也。夫欲為而不能則為縛",
    "T38n1775_006:0382b18": "也。應念即成解脫無不能名為解脫。能",
    "T38n1775_006:0382b19": "然而莫知所以然。故曰不思議也。",
    "T38n1775_006:0382b20": "[0382b20] 若菩薩住是解脫者以須彌之高廣內芥子中",
    "T38n1775_006:0382b21": "無所增減須彌山王本相如故。[0382b21] 什曰。須彌",
    "T38n1775_006:0382b22": "地之精也。此地大也。下說水火風地其四大",
    "T38n1775_006:0382b23": "也。惑者謂四大有神。亦云最大。亦云有常。",
    "T38n1775_006:0382b24": "今制以道力明不神也。內之纖芥明不",
    "T38n1775_006:0382b25": "大也。巨細相容物無定體明不常也。此皆",
    "T38n1775_006:0382b26": "反其所封拔其幽滯。以去其常習。令歸宗",
    "T38n1775_006:0382b27": "有塗焉。",
    "T38n1775_006:0382b28": "[0382b28] 而四天王忉利諸天不覺不知己之所入。唯應",
    "T38n1775_006:0382b29": "度者乃見須彌入芥子中。是名不可思議解脫",
    "T38n1775_006:0382c01": "法門。又以四大海水入一毛孔。不嬈魚&#x9F08;黿鼉",
    "T38n1775_006:0382c02": "水性之屬。而彼大海本相如故。諸龍鬼神阿修",
    "T38n1775_006:0382c03": "羅等不覺不知己之所入。於此眾生亦無所嬈。",
    "T38n1775_006:0382c04": "又舍利弗。住不可思議解脫菩薩斷取三千大",
    "T38n1775_006:0382c05": "千世界如陶家輪著右掌中擲過恒沙世界",
    "T38n1775_006:0382c06": "之外。其中眾生不覺不知己之所往又復還置",
    "T38n1775_006:0382c07": "本處。都不使人有往來想。而此世界本相如故。",
    "T38n1775_006:0382c08": "又舍利弗或有眾生樂久住世而可度者。菩薩",
    "T38n1775_006:0382c09": "即演七日以為一劫。[0382c09] 什曰。或者亦云。時為",
    "T38n1775_006:0382c10": "常法。令脩短改度示不常也。",
    "T38n1775_006:0382c11": "[0382c11] 令彼眾生謂之一劫。或有眾生不樂久住而可",
    "T38n1775_006:0382c12": "度者。菩薩即促一劫以為七日。令彼眾生謂之",
    "T38n1775_006:0382c13": "七日。又舍利弗。住不可思議解脫菩薩以一切",
    "T38n1775_006:0382c14": "佛土嚴飾之事集在一國示於眾生。又菩薩以",
    "T38n1775_006:0382c15": "一佛土眾生置之右掌飛到十方遍示一切而",
    "T38n1775_006:0382c16": "不動本處。又舍利弗。十方眾生供養諸佛之具",
    "T38n1775_006:0382c17": "菩薩於一毛孔皆令得見。又十方國土所有日",
    "T38n1775_006:0382c18": "月星宿於菩薩一毛孔普使見之。又舍利弗",
    "T38n1775_006:0382c19": "十方世界所有諸風菩薩悉能吸著口中而身",
    "T38n1775_006:0382c20": "無損。外諸樹木亦不摧折。又十方世界劫盡燒",
    "T38n1775_006:0382c21": "時。以一切火內於腹中。火事如故而不為害。又",
    "T38n1775_006:0382c22": "於下方過恒河沙等諸佛世界取一佛土。舉著",
    "T38n1775_006:0382c23": "上方過恒河沙無數世界如持鍼鋒舉一棗葉",
    "T38n1775_006:0382c24": "而無所嬈。又舍利弗。住不可思議解脫菩薩能",
    "T38n1775_006:0382c25": "以神通現作佛身。或現辟支佛身。或現聲聞身。",
    "T38n1775_006:0382c26": "或現帝釋身。或現梵王身。或現世主身。或現轉",
    "T38n1775_006:0382c27": "輪王身。又十方世界所有眾聲。上中下音皆能",
    "T38n1775_006:0382c28": "變之令作佛聲。演出無常苦空無我之音。及十",
    "T38n1775_006:0382c29": "方諸佛所說種種之法。皆於其中普令得聞。舍",
    "T38n1775_006:0383a01": "利弗。我今略說菩薩不可思議解脫之力。若廣",
    "T38n1775_006:0383a02": "說者窮劫不盡。是時大迦葉聞說菩薩不可思",
    "T38n1775_006:0383a03": "議解脫法門歎未曾有。謂舍利弗。譬如有人於",
    "T38n1775_006:0383a04": "盲者前現眾色像非彼所見。一切聲聞聞是不",
    "T38n1775_006:0383a05": "可思議解脫法門不能解了。為若此也。智者聞",
    "T38n1775_006:0383a06": "是其誰不發阿耨多羅三藐三菩提心。我等何",
    "T38n1775_006:0383a07": "為永絕其根於此大乘已如敗種。一切聲聞聞",
    "T38n1775_006:0383a08": "是不可思議解脫法門。皆應號泣聲震三千大",
    "T38n1775_006:0383a09": "千世界。[0383a09] 肇曰。所乖處重故假言應號泣",
    "T38n1775_006:0383a10": "耳。二乘憂悲永除尚無微泣。況震三千乎。",
    "T38n1775_006:0383a11": "[0383a11] 一切菩薩應大欣慶頂受此法。[0383a11] 肇曰。迦葉",
    "T38n1775_006:0383a12": "將明大小之殊抑揚時聽。故非分者宜致",
    "T38n1775_006:0383a13": "絕望之泣。己分者宜懷頂受之歡也。",
    "T38n1775_006:0383a14": "[0383a14] 若有菩薩信解不可思議解脫法門者一切魔",
    "T38n1775_006:0383a15": "眾無如之何。[0383a15] 肇曰。但能信解魔不能嬈。何",
    "T38n1775_006:0383a16": "況行應者乎。",
    "T38n1775_006:0383a17": "[0383a17] 大迦葉說是語時三萬二千天子皆發阿耨多",
    "T38n1775_006:0383a18": "羅三藐三菩提心爾時維摩詰語大迦葉仁者",
    "T38n1775_006:0383a19": "十方無量阿僧祇世界中作魔王者多是住不",
    "T38n1775_006:0383a20": "可思議解脫菩薩以方便力教化眾生現作魔",
    "T38n1775_006:0383a21": "王。[0383a21] 肇曰。因迦葉云信解不可思議者魔",
    "T38n1775_006:0383a22": "不能嬈。而十方亦有信解菩薩為魔所嬈",
    "T38n1775_006:0383a23": "者。將明不思議大士所為自在欲進始學",
    "T38n1775_006:0383a24": "故現為魔王。非魔力之所能也。此明不思",
    "T38n1775_006:0383a25": "議。亦成迦葉言意。",
    "T38n1775_006:0383a26": "[0383a26] 又迦葉十方無量菩薩或有人從乞手足耳",
    "T38n1775_006:0383a27": "鼻頭目髓腦血肉皮骨聚落城邑妻子奴婢象",
    "T38n1775_006:0383a28": "馬車乘金銀琉璃車璩瑪瑙珊瑚琥珀真珠珂",
    "T38n1775_006:0383a29": "貝衣服飲食如此乞者多是住不可思議解脫",
    "T38n1775_006:0383b01": "菩薩以方便力而往試之令其堅固。[0383b01] 什曰。",
    "T38n1775_006:0383b02": "結業菩薩於施度將盡而未極。是以不",
    "T38n1775_006:0383b03": "思議菩薩強從求索。令其無惜心盡具足堅",
    "T38n1775_006:0383b04": "固。亦令眾生知其堅固。亦使其自知堅固。",
    "T38n1775_006:0383b05": "肇曰。凡試之興出于未分。不思議大士神通",
    "T38n1775_006:0383b06": "已備逆&#x89A9;人根。何試之有。然為堅固彼志",
    "T38n1775_006:0383b07": "故不須而索。不須而索者同魔試&#x8FF9;。故以",
    "T38n1775_006:0383b08": "試為言耳。豈待試而後知耶。",
    "T38n1775_006:0383b09": "[0383b09] 所以者何住不可思議解脫菩薩有威德力故",
    "T38n1775_006:0383b10": "行逼迫示諸眾生如是難事凡夫下劣無有",
    "T38n1775_006:0383b11": "力勢不能如是逼迫菩薩。[0383b11] 肇曰。截人手足",
    "T38n1775_006:0383b12": "離人妻子。強索國財生其憂悲。雖有目前",
    "T38n1775_006:0383b13": "小苦而致永劫大安。是由深觀人根輕",
    "T38n1775_006:0383b14": "重相權。見近不及遠者非其所能為也。",
    "T38n1775_006:0383b15": "[0383b15] 譬如龍象蹴蹋非驢所堪。[0383b15] 肇曰。能不能",
    "T38n1775_006:0383b16": "為諭。象之上者名龍象也。",
    "T38n1775_006:0383b17": "[0383b17] 是名住不可思議解脫菩薩智慧方便之門。",
    "T38n1775_006:0383b18": "[0383b18] 肇曰。智慧遠通。方便近導。異&#x8FF9;所以形。眾",
    "T38n1775_006:0383b19": "庶所以成。物不無由而莫之能測。故權智",
    "T38n1775_006:0383b20": "二門為不思議之本也。",
    "T38n1775_006:0383b21": "觀眾生品第七",
    "T38n1775_006:0383b22": "[0383b22] 爾時文殊師利問維摩詰言菩薩云何觀於眾",
    "T38n1775_006:0383b23": "生。[0383b23] 什曰。眾生若有真實定相者。則不思議",
    "T38n1775_006:0383b24": "大士不應徒行逼試令其受苦。以非真",
    "T38n1775_006:0383b25": "實易可成就。故行惱逼也。復次佛法有二",
    "T38n1775_006:0383b26": "種。一者有二者空。若常在有則累於想著。",
    "T38n1775_006:0383b27": "若常觀空則捨於善本。若空有迭用則不",
    "T38n1775_006:0383b28": "設二過。猶日月代用萬物以成。上已說有",
    "T38n1775_006:0383b29": "故今明空門也觀眾生為若此。眾生神主",
    "T38n1775_006:0383c01": "我是一義耳。如一癡人行路遇見遺匣",
    "T38n1775_006:0383c02": "匣中有大鏡。開匣視鏡自見其影。謂",
    "T38n1775_006:0383c03": "是匣主。稽首歸謝捨之而走。眾生入佛法",
    "T38n1775_006:0383c04": "藏珍寶鏡中取相計我棄之而去。亦復如",
    "T38n1775_006:0383c05": "是。亦如一盲人行道中遇值國王子堅抱",
    "T38n1775_006:0383c06": "不捨。須臾王官屬至加極楚痛強逼奪之",
    "T38n1775_006:0383c07": "然後放捨。如邪見眾生於非我見我。無常",
    "T38n1775_006:0383c08": "苦至隨緣散壞乃知非我。亦復如是。如空",
    "T38n1775_006:0383c09": "中雲近之則無也。真實慈觀諸法空則是",
    "T38n1775_006:0383c10": "真實慧。真實慧中生無緣慈名為真慈。亦",
    "T38n1775_006:0383c11": "以慈為本為人說真實法名真慈。亦慈",
    "T38n1775_006:0383c12": "為本然後行布施等眾行為名。或以自性",
    "T38n1775_006:0383c13": "為名。或以所因為名。自此已下例可尋",
    "T38n1775_006:0383c14": "也。肇曰。悲疾大士自調之觀微言幽旨亦備",
    "T38n1775_006:0383c15": "之前文矣。然法相虛玄非有心之所&#x89A9;。真",
    "T38n1775_006:0383c16": "觀冥默非言者之所辯。而云何不證涅槃",
    "T38n1775_006:0383c17": "與群生同疾。又現不思議其&#x8FF9;無端。或",
    "T38n1775_006:0383c18": "為魔王逼迫初學。斯皆自調大士之所為",
    "T38n1775_006:0383c19": "也。自調之觀彼我一空。然其事為喻乃更彌",
    "T38n1775_006:0383c20": "甚。至令希宗者惑亡言之致。存己者增",
    "T38n1775_006:0383c21": "眾生之見。所以無言之道難為言也。將近",
    "T38n1775_006:0383c22": "取諸喻遠況真觀。以去時人封言之累。故",
    "T38n1775_006:0383c23": "生斯問也。生曰。上不思議是應化眾生之",
    "T38n1775_006:0383c24": "&#x8FF9;。無方應之。似有眾生之情矣。有眾生",
    "T38n1775_006:0383c25": "情者不能為化。故須問焉。",
    "T38n1775_006:0383c26": "[0383c26] 維摩詰言譬如幻師見所幻人菩薩觀眾生為",
    "T38n1775_006:0383c27": "若此。[0383c27] 肇曰。幻師觀幻知其非真。大士觀",
    "T38n1775_006:0383c28": "眾生亦若此也。生曰。非不有幻人。但無",
    "T38n1775_006:0383c29": "實人耳。既無實人。以悟幻人亦無實矣。苟",
    "T38n1775_006:0384a01": "幻人之不實。眾生豈獨實哉。",
    "T38n1775_006:0384a02": "[0384a02] 如智者見水中月如鏡中見其面像如熱時炎",
    "T38n1775_006:0384a03": "如呼聲響如空中雲。[0384a03] 肇曰。遠見有形。近則",
    "T38n1775_006:0384a04": "無像。",
    "T38n1775_006:0384a05": "[0384a05] 如水聚沫如水上泡如芭蕉堅如電久住如第",
    "T38n1775_006:0384a06": "五大如第六陰如第七情如十三入如十九界。",
    "T38n1775_006:0384a07": "[0384a07] 肇曰。經有定數。",
    "T38n1775_006:0384a08": "[0384a08] 菩薩觀眾生為若此如無色界色如燋穀牙如",
    "T38n1775_006:0384a09": "須陀洹身見如阿那含入胎。[0384a09] 肇曰。阿那含",
    "T38n1775_006:0384a10": "雖有暫退必不經生也。",
    "T38n1775_006:0384a11": "[0384a11] 如阿羅漢三毒。[0384a11] 什曰。大乘法中云通三界",
    "T38n1775_006:0384a12": "外輕微耳。",
    "T38n1775_006:0384a13": "[0384a13] 如得忍菩薩貪恚毀禁。[0384a13] 肇曰。七住得無生",
    "T38n1775_006:0384a14": "忍心結永除。況毀禁&#x9E81;事乎。",
    "T38n1775_006:0384a15": "[0384a15] 如佛煩惱習。[0384a15] 肇曰。唯有如來結習都盡。",
    "T38n1775_006:0384a16": "[0384a16] 如盲者見色如入滅盡定出入息。[0384a16] 肇曰。心",
    "T38n1775_006:0384a17": "馳動於內息出入於外。心想既滅故息無",
    "T38n1775_006:0384a18": "出入也。",
    "T38n1775_006:0384a19": "[0384a19] 如空中鳥跡如石女兒如化人煩惱如夢所見",
    "T38n1775_006:0384a20": "已寤如滅度者受身。[0384a20] 肇曰。未有入涅槃而",
    "T38n1775_006:0384a21": "復受身者。",
    "T38n1775_006:0384a22": "[0384a22] 如無煙之火。[0384a22] 肇曰。火必因質。",
    "T38n1775_006:0384a23": "[0384a23] 菩薩觀眾生為若此文殊師利言若菩薩作是",
    "T38n1775_006:0384a24": "觀者云何行慈。[0384a24] 肇曰。慈以眾生為緣。若",
    "T38n1775_006:0384a25": "無眾生慈心何寄乎。將明真慈無緣而不",
    "T38n1775_006:0384a26": "離緣成上無相真慈義也。生曰。既悟眾生",
    "T38n1775_006:0384a27": "不實必自兼物。是以有慈矣。然復似無",
    "T38n1775_006:0384a28": "所加慈。故復次問之焉。",
    "T38n1775_006:0384a29": "[0384a29] 維摩詰言菩薩作是觀已自念我當為眾生說",
    "T38n1775_006:0384b01": "如斯法。[0384b01] 生曰。理常皎然若此。而眾生乖",
    "T38n1775_006:0384b02": "之彌劫。菩薩既以悟之。能不示諸。此",
    "T38n1775_006:0384b03": "假為觀意設念。非實念也。",
    "T38n1775_006:0384b04": "[0384b04] 是即真實慈也。[0384b04] 肇曰。眾生本空不能自覺。",
    "T38n1775_006:0384b05": "故為說斯法令其自悟耳。豈我有彼哉。",
    "T38n1775_006:0384b06": "若能觀眾生空則心行亦空。以此空心而",
    "T38n1775_006:0384b07": "於空中行慈者。乃名無相真實慈也。若有",
    "T38n1775_006:0384b08": "心於眾生而為慈者。此虛誑慈耳。何足以",
    "T38n1775_006:0384b09": "稱乎。生曰。必能實濟。非虛念而已矣。",
    "T38n1775_006:0384b10": "[0384b10] 行寂滅慈無所生故。[0384b10] 什曰。知諸法寂滅無",
    "T38n1775_006:0384b11": "生。因此生慈而不失寂滅。故以寂滅為",
    "T38n1775_006:0384b12": "名也。肇曰。七住得無生忍已後所行萬行",
    "T38n1775_006:0384b13": "皆無相無緣與無生同體。無生同體無分",
    "T38n1775_006:0384b14": "別也。真慈無緣無復心相。心相既無則泊然",
    "T38n1775_006:0384b15": "永寂。未&#x751E;不慈未&#x751E;有慈。故曰行寂滅慈",
    "T38n1775_006:0384b16": "無所生也。自此下廣明無相慈行以成",
    "T38n1775_006:0384b17": "真實之義。名行雖殊而俱出慈體故盡以",
    "T38n1775_006:0384b18": "慈為名焉。生曰。欲以眾生如幻為說之",
    "T38n1775_006:0384b19": "者。是即如幻慈也。凡曰可以為慈莫不",
    "T38n1775_006:0384b20": "皆然。是以推而名之。不復甲乙言也。如幻",
    "T38n1775_006:0384b21": "已自辨之於前。無所釋也。下既無辨。得不",
    "T38n1775_006:0384b22": "釋乎。",
    "T38n1775_006:0384b23": "[0384b23] 行不熱慈無煩惱故。[0384b23] 肇曰。煩惱之興出于",
    "T38n1775_006:0384b24": "愛見。慈無愛見故無熱惱也。",
    "T38n1775_006:0384b25": "[0384b25] 行等之慈等三世故。[0384b25] 肇曰。慈被三世而不",
    "T38n1775_006:0384b26": "覺三世之異也。",
    "T38n1775_006:0384b27": "[0384b27] 行無諍慈無所起故。[0384b27] 什曰。見法有起則與",
    "T38n1775_006:0384b28": "法諍也。肇曰。彼我一虛。諍訟安起。",
    "T38n1775_006:0384b29": "[0384b29] 行不二慈內外不合故。[0384b29] 什曰。內外內外入",
    "T38n1775_006:0384c01": "也。內外為二。相對為合。肇曰。內慈外緣俱",
    "T38n1775_006:0384c02": "空無合。",
    "T38n1775_006:0384c03": "[0384c03] 行不壞慈畢竟盡故。[0384c03] 肇曰。無緣真慈慈相",
    "T38n1775_006:0384c04": "永盡。何物能壞。",
    "T38n1775_006:0384c05": "[0384c05] 行堅固慈心無毀故。[0384c05] 肇曰。上明外無能壞。",
    "T38n1775_006:0384c06": "此明內自無毀。",
    "T38n1775_006:0384c07": "[0384c07] 行清淨慈諸法性淨故。[0384c07] 肇曰。真慈無相與",
    "T38n1775_006:0384c08": "法性同淨也。",
    "T38n1775_006:0384c09": "[0384c09] 行無邊慈如虛空故。[0384c09] 肇曰。無心於覆而心",
    "T38n1775_006:0384c10": "無所不覆也。",
    "T38n1775_006:0384c11": "[0384c11] 行阿羅漢慈破結賊故。[0384c11] 什曰。秦言殺結使",
    "T38n1775_006:0384c12": "賊也。此從除結中生。因以為名。亦能除結",
    "T38n1775_006:0384c13": "故因能受名也。肇曰。阿羅漢秦言破結賊。",
    "T38n1775_006:0384c14": "嫉恚邪疑諸惱結因慈而滅。可名羅漢矣。",
    "T38n1775_006:0384c15": "[0384c15] 行菩薩慈安眾生故。[0384c15] 肇曰。菩薩之稱由安",
    "T38n1775_006:0384c16": "眾生。慈安眾生可名菩薩。",
    "T38n1775_006:0384c17": "[0384c17] 行如來慈得如相故。[0384c17] 肇曰。如來之稱由得",
    "T38n1775_006:0384c18": "如相。慈順如相可名如來。",
    "T38n1775_006:0384c19": "[0384c19] 行佛之慈覺眾生故。[0384c19] 什曰。群生長寢菩薩",
    "T38n1775_006:0384c20": "覺之。肇曰。自覺覺彼謂之佛也。慈既自悟",
    "T38n1775_006:0384c21": "又能覺彼。可名為佛也。",
    "T38n1775_006:0384c22": "[0384c22] 行自然慈無因得故。[0384c22] 什曰。無因即自然。自",
    "T38n1775_006:0384c23": "然即無師義也。肇曰。大乘之道無師而成謂",
    "T38n1775_006:0384c24": "之自然。菩薩真慈亦無因而就。可名自然",
    "T38n1775_006:0384c25": "乎。",
    "T38n1775_006:0384c26": "[0384c26] 行菩提慈等一味故。[0384c26] 什曰。唯佛菩提能解",
    "T38n1775_006:0384c27": "一切法一相一味也。今無相解中生慈故遠",
    "T38n1775_006:0384c28": "同菩提也。肇曰。平等一味無相之道謂之",
    "T38n1775_006:0384c29": "菩提。無相真慈亦平等一味。可名菩提也。",
    "T38n1775_006:0385a01": "[0385a01] 行無等慈斷諸愛故。[0385a01] 什曰。凡夫有愛結而",
    "T38n1775_006:0385a02": "行慈則可與等。愛斷行慈者無能等也。肇",
    "T38n1775_006:0385a03": "曰。二乘六住已下皆愛彼而起慈。若能無心",
    "T38n1775_006:0385a04": "愛彼而起慈者。此慈超絕可名無等。",
    "T38n1775_006:0385a05": "[0385a05] 行大悲慈導以大乘故。[0385a05] 肇曰。濟彼苦難導",
    "T38n1775_006:0385a06": "以大乘大悲之能。慈欲彼樂亦導以大乘。",
    "T38n1775_006:0385a07": "可名大悲也。",
    "T38n1775_006:0385a08": "[0385a08] 行無厭慈觀空無我故。[0385a08] 肇曰。疲厭之情出",
    "T38n1775_006:0385a09": "于存我。以空無我心而為慈者。與生死相",
    "T38n1775_006:0385a10": "畢無復疲厭也。",
    "T38n1775_006:0385a11": "[0385a11] 行法施慈無遺惜故。[0385a11] 肇曰。未有得真實",
    "T38n1775_006:0385a12": "慈而&#x608B;法財者。可名法施也。",
    "T38n1775_006:0385a13": "[0385a13] 行持戒慈化毀禁故。[0385a13] 肇曰。未有得真實",
    "T38n1775_006:0385a14": "慈而為殺盜不兼化者。可名持戒。",
    "T38n1775_006:0385a15": "[0385a15] 行忍辱慈護彼我故。[0385a15] 什曰。若能行忍。則",
    "T38n1775_006:0385a16": "內不自累外不傷物。故言護彼我也。凡",
    "T38n1775_006:0385a17": "此中慈上行字梵本中無。肇曰。未有得真",
    "T38n1775_006:0385a18": "實慈而不護彼己致忿諍者。可名忍辱",
    "T38n1775_006:0385a19": "也。",
    "T38n1775_006:0385a20": "[0385a20] 行精進慈荷負眾生故。[0385a20] 肇曰。未有得真實",
    "T38n1775_006:0385a21": "慈而不荷負眾生者。可名精進也。",
    "T38n1775_006:0385a22": "[0385a22] 行禪定慈不受味故。[0385a22] 肇曰。未有得真實",
    "T38n1775_006:0385a23": "慈而以亂心受五欲味者。可名禪定也。",
    "T38n1775_006:0385a24": "[0385a24] 行智慧慈無不知時故。[0385a24] 什曰。行未滿而求",
    "T38n1775_006:0385a25": "果名不知時也。肇曰。未有得真實慈而",
    "T38n1775_006:0385a26": "為不知時行者。可名智慧也。",
    "T38n1775_006:0385a27": "[0385a27] 行方便慈一切示現故。[0385a27] 肇曰。未有得真實",
    "T38n1775_006:0385a28": "慈而不權現普應者。可名方便也。",
    "T38n1775_006:0385a29": "[0385a29] 行無隱慈直心清淨故。[0385a29] 什曰。其心質直有",
    "T38n1775_006:0385b01": "罪必悔不隱其過此二業也。肇曰。未有",
    "T38n1775_006:0385b02": "得真實慈而心有曲隱不清淨者。可名",
    "T38n1775_006:0385b03": "無隱耳。",
    "T38n1775_006:0385b04": "[0385b04] 行深心慈無雜行故。[0385b04] 什曰。直心中猶有累",
    "T38n1775_006:0385b05": "結。今深入佛法無雜想也。肇曰。未有得",
    "T38n1775_006:0385b06": "真實慈而雜以淺行者。可名深心。",
    "T38n1775_006:0385b07": "[0385b07] 行無誑慈不虛假故。[0385b07] 什曰。身業直正不誑",
    "T38n1775_006:0385b08": "物也。肇曰。未有得真實慈而虛假無實者。",
    "T38n1775_006:0385b09": "可名無誑也。",
    "T38n1775_006:0385b10": "[0385b10] 行安樂慈令得佛樂故。[0385b10] 什曰。梵本云住涅",
    "T38n1775_006:0385b11": "槃樂。肇曰。未有得真實慈而不令彼我",
    "T38n1775_006:0385b12": "得佛樂者。可名安樂。",
    "T38n1775_006:0385b13": "[0385b13] 菩薩之慈為若此也。[0385b13] 肇曰。自上諸名皆真",
    "T38n1775_006:0385b14": "實慈體自有此能。故有此名耳。不外假他",
    "T38n1775_006:0385b15": "行以為己稱也。真慈若此。豈容眾生見",
    "T38n1775_006:0385b16": "乎。",
    "T38n1775_006:0385b17": "[0385b17] 文殊師利又問何謂為悲答曰菩薩所作功德",
    "T38n1775_006:0385b18": "皆與一切眾生共之。[0385b18] 什曰。功德及功德果",
    "T38n1775_006:0385b19": "報悉施眾生。此布施救苦眾生也。三等盡",
    "T38n1775_006:0385b20": "就施中明等。若廣說亦應如慈等。肇曰。因",
    "T38n1775_006:0385b21": "觀問慈。備釋四等也。哀彼長苦不自計",
    "T38n1775_006:0385b22": "身所積眾德。願與一切。先人後己大悲之",
    "T38n1775_006:0385b23": "行也。生曰。夫欲拔苦。要當捨己之樂以",
    "T38n1775_006:0385b24": "濟之也。又為實悲矣。",
    "T38n1775_006:0385b25": "[0385b25] 何謂為喜答曰有所饒益歡喜無悔。[0385b25] 肇曰。",
    "T38n1775_006:0385b26": "自得法利與眾同歡喜。於彼己俱得法悅。",
    "T38n1775_006:0385b27": "謂之喜。生曰。慈悲既以益之。唯喜而無悔",
    "T38n1775_006:0385b28": "也亦為實喜矣。",
    "T38n1775_006:0385b29": "[0385b29] 何謂為捨答曰所作福祐。[0385b29] 什曰。亦施中明",
    "T38n1775_006:0385c01": "空也。",
    "T38n1775_006:0385c02": "[0385c02] 無所希望。[0385c02] 什曰。現世不求恩。未來不求",
    "T38n1775_006:0385c03": "報也。聲聞行四等不能實益眾生。今菩",
    "T38n1775_006:0385c04": "薩行四等已實能利益眾生。故四等皆名",
    "T38n1775_006:0385c05": "大也。肇曰。大悲苦行。憂以之生。慈喜樂行。",
    "T38n1775_006:0385c06": "喜以之生。憂喜既陳則愛惡徵起。是以行者",
    "T38n1775_006:0385c07": "捨苦樂行平觀眾生。大乘正捨行報俱亡。",
    "T38n1775_006:0385c08": "故無所希望也。三等俱無相無緣與慈同",
    "T38n1775_006:0385c09": "行。慈行既備。類之可知也。生曰。虛想眾生",
    "T38n1775_006:0385c10": "以捨憎愛者。非實捨也。若能不望功德之",
    "T38n1775_006:0385c11": "報。捨之極者也。",
    "T38n1775_006:0385c12": "[0385c12] 文殊師利又問生死有畏菩薩當何所依。[0385c12] 什",
    "T38n1775_006:0385c13": "曰。為物受身而未離結業。結業之體未能",
    "T38n1775_006:0385c14": "無畏。必有所依然後能剋終大業。故問其",
    "T38n1775_006:0385c15": "所依趣能不廢退也。肇曰。生死為畏。畏",
    "T38n1775_006:0385c16": "莫之大。悲疾大士何所依恃而能永處生",
    "T38n1775_006:0385c17": "死不以為畏乎。生曰。行實等者必入生",
    "T38n1775_006:0385c18": "死也。而據生死言之。是可畏之境。苟未",
    "T38n1775_006:0385c19": "能免或為所得。菩薩何所依怙不畏之",
    "T38n1775_006:0385c20": "耶。",
    "T38n1775_006:0385c21": "[0385c21] 維摩詰言菩薩於生死畏中當依如來功德",
    "T38n1775_006:0385c22": "之力。[0385c22] 什曰。如來功德如是深妙。我當得",
    "T38n1775_006:0385c23": "之。寧可以此微苦而生疲厭。一心求佛",
    "T38n1775_006:0385c24": "道直進不迴則眾苦自滅恐畏斯除。亦以",
    "T38n1775_006:0385c25": "念為依亦以求趣為依。[0385c25] 肇曰。生死之畏二",
    "T38n1775_006:0385c26": "乘所難。自不依如來功德力者。孰能處之。",
    "T38n1775_006:0385c27": "生曰。夫以等入生死者必欲濟生死也。苟",
    "T38n1775_006:0385c28": "以濟而入終成如來果矣。若以利重推之。",
    "T38n1775_006:0385c29": "故不應難于小苦。又乃有此冥報。生死豈",
    "T38n1775_006:0386a01": "能加諸苦。",
    "T38n1775_006:0386a02": "[0386a02] 文殊師利又問菩薩欲依如來功德之力當於",
    "T38n1775_006:0386a03": "何住。[0386a03] 什曰。欲依趣如來功德。要標心有",
    "T38n1775_006:0386a04": "在。故問其所住也。生曰。若直欲濟而入或",
    "T38n1775_006:0386a05": "不必能濟。不必能濟不成大果。故復問入",
    "T38n1775_006:0386a06": "當何住也。",
    "T38n1775_006:0386a07": "[0386a07] 答曰菩薩欲依如來功德力者當住度脫一切",
    "T38n1775_006:0386a08": "眾生。[0386a08] 肇曰。住化一切則其心廣大。廣大",
    "T38n1775_006:0386a09": "其心則所之無難。此住佛德力之謂也。生",
    "T38n1775_006:0386a10": "曰。明以濟而入必住度脫中者也。",
    "T38n1775_006:0386a11": "[0386a11] 又問欲度眾生當何所除。[0386a11] 生曰。所謂度脫",
    "T38n1775_006:0386a12": "必有所度。有所脫故問之焉。",
    "T38n1775_006:0386a13": "[0386a13] 答曰欲度眾生除其煩惱。[0386a13] 肇曰。將尋其本",
    "T38n1775_006:0386a14": "故先言其末也。生曰。度煩惱之河脫煩",
    "T38n1775_006:0386a15": "惱之縛矣。",
    "T38n1775_006:0386a16": "[0386a16] 又問欲除煩惱當何所行。[0386a16] 生曰。問眾生既",
    "T38n1775_006:0386a17": "有煩惱當作何行乃得除之耶。",
    "T38n1775_006:0386a18": "[0386a18] 答曰當行正念。[0386a18] 生曰。夫有煩惱出於惑",
    "T38n1775_006:0386a19": "情耳。便應觀察法理以遣之也。然始觀之",
    "T38n1775_006:0386a20": "時見理未明心不住理。要須念力然後得",
    "T38n1775_006:0386a21": "觀也。念以不忘為用。故得存觀焉。別",
    "T38n1775_006:0386a22": "本云正憶念。什曰。正憶念通始終兼精&#x9E81;。",
    "T38n1775_006:0386a23": "凡非邪想念不乖理皆名憶念也。",
    "T38n1775_006:0386a24": "[0386a24] 又問云何行於正念。[0386a24] 生曰。問正念為行也",
    "T38n1775_006:0386a25": "重問也。",
    "T38n1775_006:0386a26": "[0386a26] 答曰當行不生不滅。[0386a26] 肇曰。正念謂正心念",
    "T38n1775_006:0386a27": "法。審其善惡善者增而不滅惡者滅令不",
    "T38n1775_006:0386a28": "生。生曰。以不生不滅為行。",
    "T38n1775_006:0386a29": "[0386a29] 又問何法不生何法不滅答曰不善不生善法",
    "T38n1775_006:0386b01": "不滅。[0386b01] 什曰。惡法生則滅之。未起不令生",
    "T38n1775_006:0386b02": "也。善法不滅令其增廣也。生曰。念力而觀",
    "T38n1775_006:0386b03": "為造理之初。始是制惡就善者。",
    "T38n1775_006:0386b04": "[0386b04] 又問善不善孰為本。[0386b04] 肇曰。既知善之可生",
    "T38n1775_006:0386b05": "惡之可滅。將兩捨以求宗。故逆尋其本也。",
    "T38n1775_006:0386b06": "生曰。夫一善一惡者迭為根本。永無判也。",
    "T38n1775_006:0386b07": "要當求其本原而觀之者然後判矣。",
    "T38n1775_006:0386b08": "[0386b08] 答曰身為本。[0386b08] 什曰。身謂五陰也。肇曰。善惡",
    "T38n1775_006:0386b09": "之行非身不生。生曰。所以為善惡者為身",
    "T38n1775_006:0386b10": "故也。",
    "T38n1775_006:0386b11": "[0386b11] 又問身孰為本答曰欲貪為本。[0386b11] 什曰。由欲",
    "T38n1775_006:0386b12": "著情深故廣生結業。亦以愛潤所以受生。",
    "T38n1775_006:0386b13": "是以於諸結中偏舉欲貪也。肇曰。愛為生",
    "T38n1775_006:0386b14": "本長眾結縛。凡在有身靡不由之。生曰。",
    "T38n1775_006:0386b15": "欲者貪使在我故受身者矣。",
    "T38n1775_006:0386b16": "[0386b16] 又問欲貪孰為本答曰虛妄分別為本。[0386b16] 什",
    "T38n1775_006:0386b17": "曰。法無定相。相由惑生。妄想分別。是好是",
    "T38n1775_006:0386b18": "醜。好惡既形欲心自發。故為欲本也。肇曰。",
    "T38n1775_006:0386b19": "法無美惡。虛妄分別謂是美是惡。美惡既形",
    "T38n1775_006:0386b20": "則貪欲是生也。生曰。妄分別法故有可貪",
    "T38n1775_006:0386b21": "著也。",
    "T38n1775_006:0386b22": "[0386b22] 又問虛妄分別孰為本答曰顛倒想為本。[0386b22] 什",
    "T38n1775_006:0386b23": "曰。有無見反於法相名為顛倒。先見有無",
    "T38n1775_006:0386b24": "然後分別好惡。然則有無見是惑累之本妄",
    "T38n1775_006:0386b25": "想之初。故偏受倒名也。肇曰。法本非有。倒",
    "T38n1775_006:0386b26": "想為有。既以為有然後擇其美惡謂之分",
    "T38n1775_006:0386b27": "別也。生曰。惑心內轉為倒。然後妄分別外",
    "T38n1775_006:0386b28": "事。",
    "T38n1775_006:0386b29": "[0386b29] 又問顛倒想孰為本答曰無住為本。[0386b29] 什曰。",
    "T38n1775_006:0386c01": "法無自性緣感而起。當其未起莫知所寄。",
    "T38n1775_006:0386c02": "莫知所寄故無所住。無所住故則非有",
    "T38n1775_006:0386c03": "無。非有無而為有無之本。無住則窮其原",
    "T38n1775_006:0386c04": "更無所出。故曰無本。無本而為物之本。故",
    "T38n1775_006:0386c05": "言立一切法也。肇曰。心猶水也。靜則有照。",
    "T38n1775_006:0386c06": "動則無鑒。癡愛所濁邪風所扇湧溢波蕩。",
    "T38n1775_006:0386c07": "未始暫住。以此觀法何往不倒。譬如臨面",
    "T38n1775_006:0386c08": "湧泉而責以本狀者未之有也。倒想之興",
    "T38n1775_006:0386c09": "本乎不住義存於此乎。一切法從眾緣",
    "T38n1775_006:0386c10": "會而成體。緣未會則法無寄。無寄則無",
    "T38n1775_006:0386c11": "住。無住則無法。以無法為本故能立一",
    "T38n1775_006:0386c12": "切法也。生曰。所謂顛倒正反實也為不實",
    "T38n1775_006:0386c13": "矣。苟以不實為體。是自無住也。既不自",
    "T38n1775_006:0386c14": "住。豈他住哉若有所住不得為顛倒也。",
    "T38n1775_006:0386c15": "[0386c15] 又問無住孰為本答曰無住則無本。[0386c15] 肇曰。",
    "T38n1775_006:0386c16": "若以心動為本。則因有有相生。理極初",
    "T38n1775_006:0386c17": "動更無本也。若以無法為本。則有因無",
    "T38n1775_006:0386c18": "生。無不因無。故更無本也。生曰。無住即",
    "T38n1775_006:0386c19": "是無本之理也。",
    "T38n1775_006:0386c20": "[0386c20] 文殊師利從無住本立一切法。[0386c20] 肇曰。無住",
    "T38n1775_006:0386c21": "故想倒。想倒故分別。分別故貪欲。貪欲故有",
    "T38n1775_006:0386c22": "身。既有身也則善惡並陳。善惡既陳則萬法",
    "T38n1775_006:0386c23": "斯起。自茲以往言數不能盡也。若善得其",
    "T38n1775_006:0386c24": "本則眾末可除矣。生曰。一切諸法莫不皆",
    "T38n1775_006:0386c25": "然。但為理現於顛倒故就顛倒取之為",
    "T38n1775_006:0386c26": "所明矣。以此為觀。復得有煩惱乎。",
    "T38n1775_006:0386c27": "[0386c27] 時維摩詰室有一天女。[0386c27] 什曰。無宅無神。",
    "T38n1775_006:0386c28": "隨宅主有優劣故神有精&#x9E81;。未曾有室故",
    "T38n1775_006:0386c29": "以天女為神也。生曰。外國亦以神為天也。",
    "T38n1775_006:0387a01": "夫有福之家必有福神附焉。是以菩薩託為",
    "T38n1775_006:0387a02": "之矣。是入生死事也。",
    "T38n1775_006:0387a03": "[0387a03] 見諸大人聞所說法便現其身即以天華散諸",
    "T38n1775_006:0387a04": "菩薩大弟子上。[0387a04] 什曰。諸菩薩上嫌其室空。",
    "T38n1775_006:0387a05": "今所以供養。將以宅主處疾故其神承旨",
    "T38n1775_006:0387a06": "而致供也。肇曰。天女即法身大士也。常與",
    "T38n1775_006:0387a07": "淨名共弘大乘不思議道。故現為宅神同",
    "T38n1775_006:0387a08": "處一室。見大士集聞所說法。故現身",
    "T38n1775_006:0387a09": "散華欲以生論也。生曰。現女神散華者。",
    "T38n1775_006:0387a10": "示卑而重法。以敦仰法之懷。密欲因事",
    "T38n1775_006:0387a11": "暢理以明不畏生死故雖入而不染也。若",
    "T38n1775_006:0387a12": "畏而避之愈致著也。",
    "T38n1775_006:0387a13": "[0387a13] 華至諸菩薩即皆墮落。[0387a13] 生曰。任之自墮。",
    "T38n1775_006:0387a14": "[0387a14] 至大弟子便著不墮。[0387a14] 什曰。天以此未曾有",
    "T38n1775_006:0387a15": "室無雜教故毀賤小乘顯揚大道。所以共",
    "T38n1775_006:0387a16": "為影響發明勝致也。生曰。雖曰天力使",
    "T38n1775_006:0387a17": "然。招之自有在矣。",
    "T38n1775_006:0387a18": "[0387a18] 一切弟子神力去華不能令去。[0387a18] 肇曰。將辨",
    "T38n1775_006:0387a19": "大小之殊故使華若此。生曰。夫制飾華者。",
    "T38n1775_006:0387a20": "本欲除其好情也。苟無情於好飾。終日在",
    "T38n1775_006:0387a21": "己豈有犯哉。而用神力去華惡其著身者。",
    "T38n1775_006:0387a22": "蓋託全戒。將明惡必致好雖欲順律乃",
    "T38n1775_006:0387a23": "反違其意矣。然則以致好之本排之。豈可",
    "T38n1775_006:0387a24": "去乎。故因事以明斯義。理亦如事也。",
    "T38n1775_006:0387a25": "[0387a25] 爾時天問舍利弗何故去華。[0387a25] 生曰。怪而問",
    "T38n1775_006:0387a26": "之。",
    "T38n1775_006:0387a27": "[0387a27] 答曰此華不如法是以去之。[0387a27] 肇曰。香華著",
    "T38n1775_006:0387a28": "身非沙門法。是以去之。一義華法散身應",
    "T38n1775_006:0387a29": "墮。不墮非華法也。生曰。不如律法。",
    "T38n1775_006:0387b01": "[0387b01] 天曰勿謂此華為不如法。[0387b01] 別本云。不如法",
    "T38n1775_006:0387b02": "分別。什曰梵本云不淨。沙門絕於飾好",
    "T38n1775_006:0387b03": "故以華為不淨也。",
    "T38n1775_006:0387b04": "[0387b04] 所以者何是華無所分別。[0387b04] 什曰。華性本不",
    "T38n1775_006:0387b05": "二故無分別也。生曰。華性無實。豈有如法",
    "T38n1775_006:0387b06": "不如法之分別哉。",
    "T38n1775_006:0387b07": "[0387b07] 仁者自生分別想耳。[0387b07] 肇曰。華豈有心於墮",
    "T38n1775_006:0387b08": "不墮乎。分別之想出自仁者耳。生曰。如法",
    "T38n1775_006:0387b09": "不如法出惑想之情耳。非華理然也。",
    "T38n1775_006:0387b10": "[0387b10] 若於佛法出家有所分別為不如法若無分別",
    "T38n1775_006:0387b11": "是則如法。[0387b11] 肇曰。如法不如法在心不在",
    "T38n1775_006:0387b12": "華。生曰。若體華理無好惡者。乃合律之",
    "T38n1775_006:0387b13": "法耳。",
    "T38n1775_006:0387b14": "[0387b14] 觀諸菩薩華不著者已斷一切分別想故。[0387b14] 生",
    "T38n1775_006:0387b15": "曰。非直不致著亦不能使著也。",
    "T38n1775_006:0387b16": "[0387b16] 譬如人畏時非人得其便。[0387b16] 什曰。如一羅剎",
    "T38n1775_006:0387b17": "變形為馬。有一士夫乘之不疑。中道馬",
    "T38n1775_006:0387b18": "問士夫。馬為好不。士夫拔刀示之問言。此",
    "T38n1775_006:0387b19": "刀好不。知其心正無畏竟不敢加害。若",
    "T38n1775_006:0387b20": "不如是非人得其便也。生曰。恐畏之時情",
    "T38n1775_006:0387b21": "已怯弱故得便者矣。",
    "T38n1775_006:0387b22": "[0387b22] 如是弟子畏生死故。[0387b22] 生曰。華香致好則增",
    "T38n1775_006:0387b23": "生死。然惡之者是畏生死也。",
    "T38n1775_006:0387b24": "[0387b24] 色聲香味觸得其便。[0387b24] 生曰。苟曰惡之。好",
    "T38n1775_006:0387b25": "得便矣。",
    "T38n1775_006:0387b26": "[0387b26] 已離畏者一切五欲無能為也。[0387b26] 生曰。既已",
    "T38n1775_006:0387b27": "離惡。正使五情所欲陳列於前不復能使",
    "T38n1775_006:0387b28": "好之矣。",
    "T38n1775_006:0387b29": "[0387b29] 結習未盡華著身耳結習盡者華不著也。[0387b29] 什",
    "T38n1775_006:0387c01": "云。問曰。菩薩結習亦未盡。云何不著耶。答",
    "T38n1775_006:0387c02": "曰。有二種習。一結習二佛法中愛習。得無",
    "T38n1775_006:0387c03": "生忍時結習都盡。而未斷佛法愛習。亦云。",
    "T38n1775_006:0387c04": "法身菩薩雖有結習。以器淨故習氣不起",
    "T38n1775_006:0387c05": "也。肇曰。著與不著一由內耳。華何心乎。生",
    "T38n1775_006:0387c06": "曰。向惡華去之。雖非結病然是其習矣。習",
    "T38n1775_006:0387c07": "尚招華著身而不可去。況有結乎。",
    "T38n1775_006:0387c08": "[0387c08] 舍利弗言天止此室其已久如。[0387c08] 什曰。梵本",
    "T38n1775_006:0387c09": "云幾久也。肇曰。止淨名大乘之室久近妙辯",
    "T38n1775_006:0387c10": "若此乎。生曰。既已屈之。便嫌其止室為",
    "T38n1775_006:0387c11": "天。而不欲便相指斥故寄久為問焉。",
    "T38n1775_006:0387c12": "[0387c12] 答曰我止此室如耆年解脫。[0387c12] 肇曰。將明第",
    "T38n1775_006:0387c13": "一無久近之義。故以解脫為諭解脫即無",
    "T38n1775_006:0387c14": "為解脫也。生曰。止室是有縛矣。如解脫明",
    "T38n1775_006:0387c15": "無實縛矣。",
    "T38n1775_006:0387c16": "[0387c16] 舍利弗言止此久耶。[0387c16] 肇曰。解脫之道無形",
    "T38n1775_006:0387c17": "無相。逆之不見其首。尋之不見其後。眇",
    "T38n1775_006:0387c18": "&#x83BE;無朕。謂之解脫。若止此猶解脫久近不",
    "T38n1775_006:0387c19": "可知者。乃大久也。生曰。舍利弗前問意雖",
    "T38n1775_006:0387c20": "云止室。而語交在久。於不達者取之便",
    "T38n1775_006:0387c21": "謂向答是矣。苟答其語則云如舍利弗解",
    "T38n1775_006:0387c22": "脫來久也。今舍利弗解脫來實久。止室得",
    "T38n1775_006:0387c23": "不久乎。止室既已有久。不復得同解脫",
    "T38n1775_006:0387c24": "也。是以不得不以久為問焉。",
    "T38n1775_006:0387c25": "[0387c25] 天曰耆年解脫亦何如久。[0387c25] 肇曰。逆問其所",
    "T38n1775_006:0387c26": "得令自悟也。耆年所得無為解脫。寧可稱",
    "T38n1775_006:0387c27": "久乎。生曰。言耆年解脫之為久。亦何所似",
    "T38n1775_006:0387c28": "乎。",
    "T38n1775_006:0387c29": "[0387c29] 舍利弗默然不答。[0387c29] 肇曰。言久於前責實於",
    "T38n1775_006:0388a01": "後。故莫知所答也。生曰。既言解脫無久。",
    "T38n1775_006:0388a02": "跡為實無也。解脫苟以無為實者。言亦實",
    "T38n1775_006:0388a03": "有也。有無相乖。豈可得以言解脫。是以託",
    "T38n1775_006:0388a04": "用斯默以明解脫非實無矣。解脫既非",
    "T38n1775_006:0388a05": "實無然後止言。乃可得必同之矣。",
    "T38n1775_006:0388a06": "[0388a06] 天曰如何耆舊大智而默。[0388a06] 肇曰。五百弟子",
    "T38n1775_006:0388a07": "仁者智慧第一。默然何耶。生曰。默然似有",
    "T38n1775_006:0388a08": "所不達故爾也。",
    "T38n1775_006:0388a09": "[0388a09] 答曰解脫者無所言說故吾於是不知所云。",
    "T38n1775_006:0388a10": "[0388a10] 肇曰。向聞如解脫請始終難知說以為",
    "T38n1775_006:0388a11": "久。而解脫相者非心所知非言所及。將",
    "T38n1775_006:0388a12": "順解脫無言之旨。故莫知所云焉。生曰。",
    "T38n1775_006:0388a13": "不知其會也。",
    "T38n1775_006:0388a14": "[0388a14] 天曰言說文字皆解脫相。[0388a14] 肇曰。舍利弗以",
    "T38n1775_006:0388a15": "言久為失。故默然無言謂順真解。未能",
    "T38n1775_006:0388a16": "語默齊致觸物無閡。故天說等解以曉其",
    "T38n1775_006:0388a17": "意也。生曰。有會矣乎。",
    "T38n1775_006:0388a18": "[0388a18] 所以者何解脫者不內不外不在兩間。[0388a18] 生",
    "T38n1775_006:0388a19": "曰。夫解脫者我解於縛也。不偏在我故不",
    "T38n1775_006:0388a20": "內也。亦不偏在縛故不外也。會成解脫",
    "T38n1775_006:0388a21": "又不兩在。",
    "T38n1775_006:0388a22": "[0388a22] 文字亦不內不外不在兩間。[0388a22] 生曰。我為內。",
    "T38n1775_006:0388a23": "所說為外。合之為兩間矣。",
    "T38n1775_006:0388a24": "[0388a24] 是故舍利弗無離文字說解脫也。[0388a24] 肇曰。法",
    "T38n1775_006:0388a25": "之所在極於三處。三處求文字解脫俱不可",
    "T38n1775_006:0388a26": "得。如之何欲離文字而別說解脫乎。生",
    "T38n1775_006:0388a27": "曰。舍利弗向言解脫無所言說故默者。是",
    "T38n1775_006:0388a28": "謂言說異於解脫。既明無異故誡之焉。",
    "T38n1775_006:0388a29": "[0388a29] 所以者何一切諸法是解脫相。[0388a29] 肇曰。萬法",
    "T38n1775_006:0388b01": "雖殊。無非解脫相。豈文字之獨異焉。生曰。",
    "T38n1775_006:0388b02": "無不是解脫相故也。",
    "T38n1775_006:0388b03": "[0388b03] 舍利弗言不復以離婬怒癡為解脫乎。[0388b03] 肇",
    "T38n1775_006:0388b04": "曰。二乘結盡無為為解脫。聞上等解乖其",
    "T38n1775_006:0388b05": "本趣故致斯問。生曰。以佛言離婬怒癡",
    "T38n1775_006:0388b06": "為解脫而問之耳。",
    "T38n1775_006:0388b07": "[0388b07] 天曰佛為增上慢人說離婬怒癡為解脫耳。",
    "T38n1775_006:0388b08": "[0388b08] 生曰。增上慢人以得法為懷。不能即婬怒",
    "T38n1775_006:0388b09": "癡為解脫也。故驗終以語之令其悟耳。",
    "T38n1775_006:0388b10": "[0388b10] 若無增上慢者佛說婬怒癡性即是解脫。[0388b10] 肇",
    "T38n1775_006:0388b11": "曰。卑生死尊己道謂增上慢人也。為此",
    "T38n1775_006:0388b12": "人說離結為解脫。若不卑生死不尊己",
    "T38n1775_006:0388b13": "道者。則為說三毒諸結性即解脫無別解",
    "T38n1775_006:0388b14": "脫也。二乘雖無結慢。然卑生死尊涅槃。",
    "T38n1775_006:0388b15": "猶有相似慢結。慢者未得道言已得以生",
    "T38n1775_006:0388b16": "慢。生曰。以無執為懷者。不復待驗然後",
    "T38n1775_006:0388b17": "悟矣。",
    "T38n1775_006:0388b18": "[0388b18] 舍利弗言善哉善哉天女汝何所得以何為證。",
    "T38n1775_006:0388b19": "[0388b19] 什曰。有為果言得。無為果言證。",
    "T38n1775_006:0388b20": "[0388b20] 辯乃如是。[0388b20] 肇曰。善其所說非己所及。故",
    "T38n1775_006:0388b21": "問得何道證何果。辯乃如是乎。生曰。既解",
    "T38n1775_006:0388b22": "而善其言也。要有所得有所證然後有",
    "T38n1775_006:0388b23": "如此之辯。故問之焉。",
    "T38n1775_006:0388b24": "[0388b24] 天曰我無得無證故辯如是。[0388b24] 什曰。若見有",
    "T38n1775_006:0388b25": "得證則情有所封。有所封則有所閡。有",
    "T38n1775_006:0388b26": "閡則無辯。以無得證故能若是也。肇曰。",
    "T38n1775_006:0388b27": "夫有閡之道不能生無閡之辯。無閡之辯必",
    "T38n1775_006:0388b28": "出于無閡之道。道有得有證者必有所不",
    "T38n1775_006:0388b29": "得有所不證。以大乘之道無得無證故",
    "T38n1775_006:0388c01": "無所不得無所不證。從此生辨故無所",
    "T38n1775_006:0388c02": "不辨也。生曰。無得為得。無證為證。故辨如",
    "T38n1775_006:0388c03": "是也。",
    "T38n1775_006:0388c04": "[0388c04] 所以者何若有得有證者則於佛法為增上慢。",
    "T38n1775_006:0388c05": "[0388c05] 肇曰。若見己有所得必見他不得。此於",
    "T38n1775_006:0388c06": "佛平等之法猶為增上慢人。何能致無閡之",
    "T38n1775_006:0388c07": "辨乎。生曰。若有得者則不得也。以不得為",
    "T38n1775_006:0388c08": "得增上慢矣。",
    "T38n1775_006:0388c09": "[0388c09] 舍利弗問天汝於三乘為何志求。[0388c09] 什曰。伏",
    "T38n1775_006:0388c10": "其德音知其不常。然則未測其所乘故問",
    "T38n1775_006:0388c11": "其志也。肇曰。上直云無得無證。未知何乘。",
    "T38n1775_006:0388c12": "故復問也。生曰。三乘同以無得為懷。故不",
    "T38n1775_006:0388c13": "知為何志也。",
    "T38n1775_006:0388c14": "[0388c14] 天曰以聲聞法化眾生故我為聲聞以因緣法",
    "T38n1775_006:0388c15": "化眾生故我為辟支佛以大悲法化眾生故我",
    "T38n1775_006:0388c16": "為大乘。[0388c16] 肇曰。大乘之道無乘不乘。為彼",
    "T38n1775_006:0388c17": "而乘。吾何乘也。生曰。隨彼為之。我無定也。",
    "T38n1775_006:0388c18": "[0388c18] 舍利弗如人入瞻蔔林唯嗅瞻蔔不嗅餘香。",
    "T38n1775_006:0388c19": "[0388c19] 什曰。非謂有而不嗅。謂足於所聞不復",
    "T38n1775_006:0388c20": "外求耳。依喻義可知也矣。",
    "T38n1775_006:0388c21": "[0388c21] 如是若入此室但聞佛功德之香不樂聞聲聞",
    "T38n1775_006:0388c22": "辟支佛功德香也。[0388c22] 肇曰。無乘不乘乃為大",
    "T38n1775_006:0388c23": "乘。故以香林為諭。明淨名之室不雜二",
    "T38n1775_006:0388c24": "乘之香。止此室者豈他嗅哉。以此可知吾",
    "T38n1775_006:0388c25": "志何乘也。生曰。維摩詰居此室而應者。",
    "T38n1775_006:0388c26": "大明宗極之理也。而宗極之理無取小義。",
    "T38n1775_006:0388c27": "此則表佛功德外勳矣。",
    "T38n1775_006:0388c28": "[0388c28] 舍利弗其有釋梵四天王諸天龍鬼神等入此",
    "T38n1775_006:0388c29": "室者聞斯上人講說正法皆樂佛功德之香發",
    "T38n1775_006:0389a01": "心而出舍利弗吾止此室十有二年初不聞說",
    "T38n1775_006:0389a02": "聲聞辟支佛法但聞菩薩大慈大悲不可思議",
    "T38n1775_006:0389a03": "諸佛之法。[0389a03] 肇曰。大乘之法皆名不可思議。",
    "T38n1775_006:0389a04": "上問止室久近欲生論端。故答以解脫。今",
    "T38n1775_006:0389a05": "言實年以明所聞之不雜也。生曰。諸天鬼",
    "T38n1775_006:0389a06": "神暫入此室。尚無不發大意而出。況我久",
    "T38n1775_006:0389a07": "聞妙法乎。然則不能不為大非能為大矣。",
    "T38n1775_006:0389a08": "[0389a08] 舍利弗此室常現八未曾有難得之法。[0389a08] 生曰。",
    "T38n1775_006:0389a09": "既聞妙法又見未曾有事。豈得不為大哉。",
    "T38n1775_006:0389a10": "[0389a10] 何等為八此室常以金色光照。[0389a10] 生曰。應主",
    "T38n1775_006:0389a11": "在慈。豈不有照時乎。而不見之者彼自絕",
    "T38n1775_006:0389a12": "耳。非室無也。",
    "T38n1775_006:0389a13": "[0389a13] 晝夜無異不以日月所照為明是為一未曾有",
    "T38n1775_006:0389a14": "難得之法此室入者不為諸垢之所惱也。[0389a14] 什",
    "T38n1775_006:0389a15": "曰。其室清淨無逆氣惡神。垢緣絕故垢不生",
    "T38n1775_006:0389a16": "也。惡神起如十頭羅剎入一王體怒害即",
    "T38n1775_006:0389a17": "生。是其類也。肇曰。入此室者煩惱自息。生",
    "T38n1775_006:0389a18": "曰。此室常表於理。見之乃為入耳。果得入",
    "T38n1775_006:0389a19": "之不復為諸垢所惱矣。",
    "T38n1775_006:0389a20": "[0389a20] 是為二未曾有難得之法。此室常有釋梵四天",
    "T38n1775_006:0389a21": "王他方菩薩來會不絕。是為三未曾有難得之",
    "T38n1775_006:0389a22": "法。此室常說六波羅蜜不退轉法。是為四未",
    "T38n1775_006:0389a23": "曾有難得之法。此室常作天人第一之樂絃出",
    "T38n1775_006:0389a24": "無量法化之聲。是為五未曾有難得之法。此室",
    "T38n1775_006:0389a25": "有四大藏眾寶積滿周窮濟乏求得無盡。是為",
    "T38n1775_006:0389a26": "六未曾有難得之法。此室釋迦牟尼佛阿彌陀",
    "T38n1775_006:0389a27": "佛阿&#x95A6;佛寶德寶炎寶月寶嚴難勝師子響一",
    "T38n1775_006:0389a28": "切利成。如是等十方無量諸佛。是上人念時即",
    "T38n1775_006:0389a29": "皆為來。[0389a29] 生曰。佛理常在其心。念之便至矣。",
    "T38n1775_006:0389b01": "[0389b01] 廣說諸佛祕要法藏說已還去是為七未曾有",
    "T38n1775_006:0389b02": "難得之法此室一切諸天嚴飾宮殿諸佛淨土",
    "T38n1775_006:0389b03": "皆於中現。[0389b03] 什曰。如有方寸金剛數十里內",
    "T38n1775_006:0389b04": "石壁之表所有形色悉於是現。此室明徹其",
    "T38n1775_006:0389b05": "諭如此。",
    "T38n1775_006:0389b06": "[0389b06] 是為八未曾有難得之法舍利弗此室常現八",
    "T38n1775_006:0389b07": "未曾有難得之法誰有見斯不思議事而復樂",
    "T38n1775_006:0389b08": "於聲聞法乎。[0389b08] 肇曰。顯室奇特之事以成香",
    "T38n1775_006:0389b09": "林之義。",
    "T38n1775_006:0389b10": "[0389b10] 舍利弗言汝何以不轉女身。[0389b10] 肇曰。汝以無",
    "T38n1775_006:0389b11": "礙之智受有礙之身而不轉捨何耶。",
    "T38n1775_006:0389b12": "[0389b12] 天曰我從十二年來求女人相了不可得當何",
    "T38n1775_006:0389b13": "所轉。[0389b13] 肇曰。止此室來所聞正法未覺女",
    "T38n1775_006:0389b14": "人異於男子。當何所轉。天悟女相焉十",
    "T38n1775_006:0389b15": "二年而已乎。欲明此室純一等教無有雜",
    "T38n1775_006:0389b16": "聲故齊此為言耳。天為女像為生斯論",
    "T38n1775_006:0389b17": "矣。",
    "T38n1775_006:0389b18": "[0389b18] 譬如幻師化作幻女若有人問何以不轉女",
    "T38n1775_006:0389b19": "身是人為正問不舍利弗言不也幻無定相當",
    "T38n1775_006:0389b20": "何所轉天曰一切諸法亦復如是無有定相云",
    "T38n1775_006:0389b21": "何乃問不轉女身。[0389b21] 肇曰。萬物如幻無有定",
    "T38n1775_006:0389b22": "相。誰好誰醜而欲轉之乎。",
    "T38n1775_006:0389b23": "[0389b23] 即時天女以神通力變舍利弗令如天女天自",
    "T38n1775_006:0389b24": "化身如舍利弗而問言何以不轉女身。[0389b24] 肇",
    "T38n1775_006:0389b25": "曰。將成幻化無定之義。故現變而問令其",
    "T38n1775_006:0389b26": "自悟也。",
    "T38n1775_006:0389b27": "[0389b27] 舍利弗以天女像而答言我今不知所轉。",
    "T38n1775_006:0389b28": "[0389b28] 什曰。此從解中據理而言。",
    "T38n1775_006:0389b29": "[0389b29] 而變為女身。[0389b29] 肇曰。吾不知所以轉而為",
    "T38n1775_006:0389c01": "此身。如之何又欲轉之乎。",
    "T38n1775_006:0389c02": "[0389c02] 天曰舍利弗若能轉此女身則一切女人亦當",
    "T38n1775_006:0389c03": "能轉。[0389c03] 肇曰。仁者不知所以轉而轉為女",
    "T38n1775_006:0389c04": "身。眾女亦不知所以轉而為女也。若仁者",
    "T38n1775_006:0389c05": "無心於為女而不能轉女身者。則眾女亦",
    "T38n1775_006:0389c06": "然不能自轉。如何勸人轉女身乎。此明女",
    "T38n1775_006:0389c07": "雖無定相而因緣所成不得自在轉也。",
    "T38n1775_006:0389c08": "[0389c08] 如舍利弗非女而現女身一切女人亦復如是",
    "T38n1775_006:0389c09": "雖現女身而非女也。[0389c09] 肇曰。如舍利弗實非",
    "T38n1775_006:0389c10": "女而今現是女像。眾女亦現是女像實非",
    "T38n1775_006:0389c11": "女也。男女無定相。類己可知矣。",
    "T38n1775_006:0389c12": "[0389c12] 是故佛說一切諸法非男非女。[0389c12] 肇曰。佛語",
    "T38n1775_006:0389c13": "豈虛妄哉。",
    "T38n1775_006:0389c14": "[0389c14] 即時天女還攝神力舍利弗身還復如故天",
    "T38n1775_006:0389c15": "問舍利弗女身色相今何所在。[0389c15] 肇曰。將推",
    "T38n1775_006:0389c16": "女相之所在。故復身而問。",
    "T38n1775_006:0389c17": "[0389c17] 舍利弗言女身色相無在無不在。[0389c17] 肇曰。欲",
    "T38n1775_006:0389c18": "言有在今見無相欲言無在向復有相。猶",
    "T38n1775_006:0389c19": "幻化無定莫知所在也。",
    "T38n1775_006:0389c20": "[0389c20] 天曰一切諸法亦復如是無在無不在夫無在",
    "T38n1775_006:0389c21": "無不在者佛所說也。[0389c21] 肇曰。豈唯女相諸法",
    "T38n1775_006:0389c22": "皆爾。稱佛所說以明理不可易。",
    "T38n1775_006:0389c23": "[0389c23] 舍利弗問天汝於此沒當生何所。[0389c23] 肇曰。既",
    "T38n1775_006:0389c24": "知現相之無在。又問當生之所在。",
    "T38n1775_006:0389c25": "[0389c25] 天曰佛化所生。[0389c25] 什曰。不直說無生而說",
    "T38n1775_006:0389c26": "生者。欲據有生相結而理無生滅者也。",
    "T38n1775_006:0389c27": "[0389c27] 吾如彼生。[0389c27] 肇曰。此生身相既如幻化。沒此",
    "T38n1775_006:0389c28": "更生豈得異也。",
    "T38n1775_006:0389c29": "[0389c29] 曰佛化所生非沒生也天曰眾生猶然無沒",
    "T38n1775_006:0390a01": "生也。[0390a01] 肇曰。豈我獨如化。物無非化也。",
    "T38n1775_006:0390a02": "[0390a02] 舍利弗問天汝久如當得阿耨多羅三藐三菩",
    "T38n1775_006:0390a03": "提。[0390a03] 肇曰。身相沒生可如幻化。菩提真道必",
    "T38n1775_006:0390a04": "應有實。故問久如當成。",
    "T38n1775_006:0390a05": "[0390a05] 天曰如舍利弗還為凡夫我乃當成阿耨多羅",
    "T38n1775_006:0390a06": "三藐三菩提。[0390a06] 肇曰。所期必無。",
    "T38n1775_006:0390a07": "[0390a07] 舍利弗言我作凡夫無有是處。[0390a07] 肇曰。聖人",
    "T38n1775_006:0390a08": "還為凡夫何有是處耶。",
    "T38n1775_006:0390a09": "[0390a09] 天曰我得阿耨多羅三藐三菩提亦無是處。",
    "T38n1775_006:0390a10": "[0390a10] 肇曰。彼聖人為凡夫。我成菩提道。無處一",
    "T38n1775_006:0390a11": "也。",
    "T38n1775_006:0390a12": "[0390a12] 所以者何菩提無住處是故無有得者。[0390a12] 肇",
    "T38n1775_006:0390a13": "曰。菩提之道無為無相自無住處。誰有得",
    "T38n1775_006:0390a14": "者。",
    "T38n1775_006:0390a15": "[0390a15] 舍利弗言今諸佛得阿耨多羅三藐三菩提已",
    "T38n1775_006:0390a16": "得當得如恒河沙皆謂何乎。[0390a16] 肇曰。據得以",
    "T38n1775_006:0390a17": "問。",
    "T38n1775_006:0390a18": "[0390a18] 天曰皆以世俗文字數故說有三世非謂菩提",
    "T38n1775_006:0390a19": "有去來今。[0390a19] 什曰。菩提性空故超於三世。菩",
    "T38n1775_006:0390a20": "提既空則無得佛。無得佛者則亦無菩提。",
    "T38n1775_006:0390a21": "緣會而生。理不相離。故有無宜同也。肇曰。",
    "T38n1775_006:0390a22": "世俗言數有三世得耳。非謂菩提第一真",
    "T38n1775_006:0390a23": "道有去來今也。",
    "T38n1775_006:0390a24": "[0390a24] 天曰舍利弗汝得阿羅漢道耶。[0390a24] 什曰。佛道",
    "T38n1775_006:0390a25": "深妙有之真極。己所未得猶謂不無。即其",
    "T38n1775_006:0390a26": "所得了其非有。故問令推己以悟佛也。肇",
    "T38n1775_006:0390a27": "曰。羅漢入無漏心不見得道。入有漏心",
    "T38n1775_006:0390a28": "則見有得。今問以第九解脫自證成道時",
    "T38n1775_006:0390a29": "見有得耶。欲令自悟無得義也。",
    "T38n1775_006:0390b01": "[0390b01] 曰無所得故而得。[0390b01] 什曰。以其解法無得則",
    "T38n1775_006:0390b02": "理會於法。故因其所會假名為得。肇曰。",
    "T38n1775_006:0390b03": "推心而答也。無得故有得。有得則無得。此",
    "T38n1775_006:0390b04": "明真得乃在於不得。",
    "T38n1775_006:0390b05": "[0390b05] 天曰諸佛菩薩亦復如是無所得故而得。[0390b05] 什",
    "T38n1775_006:0390b06": "曰。二乘取證無得俱同。但大乘悟法既深。",
    "T38n1775_006:0390b07": "又無出入之異耳。",
    "T38n1775_006:0390b08": "[0390b08] 爾時維摩詰語舍利弗是天女曾已供養九",
    "T38n1775_006:0390b09": "十二億佛已能遊戲菩薩神通所願具足得無",
    "T38n1775_006:0390b10": "生忍住不退轉以本願故隨意能現教化眾生。",
    "T38n1775_006:0390b11": "[0390b11] 肇曰。上但即言生論。未知其道深淺。淨",
    "T38n1775_006:0390b12": "名傍顯其實以生眾會敬信之情。"
}