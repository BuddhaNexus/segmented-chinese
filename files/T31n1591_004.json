{
    "T31n1591_004:0089c08": "成唯識寶生論卷第四(一名二十唯識順釋論)",
    "T31n1591_004:0089c10": "護法菩薩造",
    "T31n1591_004:0089c11": "大唐三藏法師義淨奉 制譯",
    "T31n1591_004:0089c12": "[0089c12] 論曰。識從自種生者。以因性同故。非有質礙。",
    "T31n1591_004:0089c13": "所依所緣五識身境識之相故。猶如意識。或",
    "T31n1591_004:0089c14": "不離心心所體性。彼眼等識同共作業。能生",
    "T31n1591_004:0089c15": "因故。猶如意處法處。此說表示蘇呾羅意。經",
    "T31n1591_004:0089c16": "但說意。不立宗故。彼所破者亦不成立斯之",
    "T31n1591_004:0089c17": "所立。唯少分義若立此義。不應更說廣造眾",
    "T31n1591_004:0089c18": "論。此云何知。猶密意等說成立果及以境",
    "T31n1591_004:0089c19": "界。入人無性說十二處亦復如是。若離眼等",
    "T31n1591_004:0089c20": "色自性已。即能趣入人無我性。何以故。此從",
    "T31n1591_004:0089c21": "二六內外差別。謂即眼等色等六境。如是轉",
    "T31n1591_004:0089c22": "生。亦不從彼差別見者。乃至眼觸眼等作用。",
    "T31n1591_004:0089c23": "離此自性不應別更有其作者。若依眼等而",
    "T31n1591_004:0089c24": "作事業。自在受用斯說為我我執所縛。今於",
    "T31n1591_004:0089c25": "此中唯內外處和合自在。眼等作用有生滅",
    "T31n1591_004:0089c26": "故。斯亦非我眼等為因。無觸對故。常與有情",
    "T31n1591_004:0089c27": "不相捨離但說為因。然能作者。於眼等處義",
    "T31n1591_004:0089c28": "亦如前。是故從彼別類不生。由是能悟人無",
    "T31n1591_004:0089c29": "性理。若人無性能調伏者。趣寂之人此亦能",
    "T31n1591_004:0090a01": "入。何以故。由於生死見眾苦逼。以苦無常。於",
    "T31n1591_004:0090a02": "生死中心生厭離。無我見力頓能棄捨。怖我",
    "T31n1591_004:0090a03": "斷者。次第因盡故。猶如薪盡火即滅故。是故",
    "T31n1591_004:0090a04": "佛言。為斯等類說十二處。有說是中不為人",
    "T31n1591_004:0090a05": "無性理說十二處。此之二相等無差別。有物",
    "T31n1591_004:0090a06": "性故。我見顛倒。以對治故。此說如理。如以顛",
    "T31n1591_004:0090a07": "倒對治顛倒。此非所許亦不善了。我之所立",
    "T31n1591_004:0090a08": "此之處等。寧無差別。心及心所體相差別。若",
    "T31n1591_004:0090a09": "此志樂心心所時。然彼眼處非耳等處。由是",
    "T31n1591_004:0090a10": "此說相差別故。此亦如是同時非一識生於",
    "T31n1591_004:0090a11": "彼。是眼等處自性樂欲。然而色等住金性時。",
    "T31n1591_004:0090a12": "非銀等性。相無差別。此之金等離色等已。不",
    "T31n1591_004:0090a13": "能異說有其別物。如是道理。此無差別。不於",
    "T31n1591_004:0090a14": "體性說有色等。若如所說相顛倒故。不能對",
    "T31n1591_004:0090a15": "治。此與前執有情性同。如彼有情於無我處",
    "T31n1591_004:0090a16": "而見我者。是顛倒性。斯見顛倒。此能除遣如",
    "T31n1591_004:0090a17": "色等處。除我倒故。若心相續不斷無顛倒者。",
    "T31n1591_004:0090a18": "此亦非理。是中自性樂欲相似不顛倒者。斯",
    "T31n1591_004:0090a19": "亦不善了前後故。若有說云。方便悟入人無",
    "T31n1591_004:0090a20": "自性。說色等處有其體性。猶如意處法處。若",
    "T31n1591_004:0090a21": "心心所我之自性。彼愛樂者。便無諍論。若離",
    "T31n1591_004:0090a22": "心心所別有我體實無有喻。此之言論如所",
    "T31n1591_004:0090a23": "分別。總相類故。非第一義。若說方便趣我無",
    "T31n1591_004:0090a24": "性。是亦不然。如應觀察。安立此之巧妙方便。",
    "T31n1591_004:0090a25": "說色等處。然佛所說。但有如斯所應作事。謂",
    "T31n1591_004:0090a26": "欲令入我無自性。何煩更別說唯有心。此既",
    "T31n1591_004:0090a27": "非有。如何得云說十二處是密意耶。此亦非",
    "T31n1591_004:0090a28": "理。由其更說法無自性。是極重事欲令悟入。",
    "T31n1591_004:0090a29": "世尊遂說色等諸法而無自性。欲使諸餘諸",
    "T31n1591_004:0090b01": "大菩薩得彼如來殊勝妙位。周遍生界為大",
    "T31n1591_004:0090b02": "勝益。此如何作。謂色等諸法相似現前。但唯",
    "T31n1591_004:0090b03": "是心。除識已外曾無片物為色等性。是可見",
    "T31n1591_004:0090b04": "事。由是故知。色等諸法無有自性。斯言意顯",
    "T31n1591_004:0090b05": "諸事自性由自識力變現生起。理成決定。隨",
    "T31n1591_004:0090b06": "其所知所有諸事。並皆離識無別可取。但唯",
    "T31n1591_004:0090b07": "是此而現相狀。是以故知。實無自性。便能悟",
    "T31n1591_004:0090b08": "入法無性理。",
    "T31n1591_004:0090b09": "[0090b09] 有說若為悟入法無性者。此據能勝作是說",
    "T31n1591_004:0090b10": "耶。所見之境唯是錯亂。據勝義理本性空無。",
    "T31n1591_004:0090b11": "作此宣揚善符中觀。所見境無識非有故。斯",
    "T31n1591_004:0090b12": "固未閑。作何意趣。且說如是心心所法所見",
    "T31n1591_004:0090b13": "之境不稱其事。妄為領納取不實相。名為錯",
    "T31n1591_004:0090b14": "亂。豈非但說而唯有識。若言諸法一亦無者。",
    "T31n1591_004:0090b15": "爾復如何有所宣說。境既是無。識非有故。將",
    "T31n1591_004:0090b16": "夢等喻善為曉之。如上所陳。無勞致惑。不得",
    "T31n1591_004:0090b17": "外境。但唯識現。此復云何。識義非理。若是",
    "T31n1591_004:0090b18": "具義。由於業邊親益果故。即以此言便成答",
    "T31n1591_004:0090b19": "難。亦復不由體有別故。能成方異有說能持",
    "T31n1591_004:0090b20": "自體。此中復云是自性義。此亦同前已分析",
    "T31n1591_004:0090b21": "訖。此義不然。離其作具要有別事。方為作用。",
    "T31n1591_004:0090b22": "猶如自己。還持自身。故不應也。為欲令生悟",
    "T31n1591_004:0090b23": "法無性。說唯有識。將為契當。若言總無一切",
    "T31n1591_004:0090b24": "諸法。皆無有我。由此名為我無自性。斯即共",
    "T31n1591_004:0090b25": "許我之自性。悉皆非有。如是便成法無自性。",
    "T31n1591_004:0090b26": "諸法非有。由是故知。識亦同爾。性既非有。如",
    "T31n1591_004:0090b27": "何於此欲為安立為彼諸法並非有者。猶如",
    "T31n1591_004:0090b28": "假我更連趣性。無自體者。此是所許。更連趣",
    "T31n1591_004:0090b29": "體全無性也。此則便成法無性者。謂一切法",
    "T31n1591_004:0090c01": "皆無性故。是故應知。識亦同爾。此既非有。如",
    "T31n1591_004:0090c02": "何依此欲使迷人入法無性。由無有我遂令",
    "T31n1591_004:0090c03": "證入諸法無性。共許如斯為善方便。爾者如",
    "T31n1591_004:0090c04": "何欲為建立。成彼方便說十二處。證人無性。",
    "T31n1591_004:0090c05": "實非全無一切諸法。方始名為法無自性。是",
    "T31n1591_004:0090c06": "故應知。法無性聲非詮。諸法皆無自體。更",
    "T31n1591_004:0090c07": "連趣言。亦同於此。不欲總詮一切非有。然而",
    "T31n1591_004:0090c08": "意說。諸緣生法無有我性。彼即是有。此我無",
    "T31n1591_004:0090c09": "性。其相云何。謂喚我作無自性故。是故名為",
    "T31n1591_004:0090c10": "人無自性。非是全無諸法自性。色等諸法隨",
    "T31n1591_004:0090c11": "據一分。說無自性非謂全無。是故應知。言法",
    "T31n1591_004:0090c12": "無性非全無體。若言諸法事皆無者。即不應",
    "T31n1591_004:0090c13": "名法無自性。理應云說諸法總無。爾者但由",
    "T31n1591_004:0090c14": "所執法無自性緣有功能獲得差別。離他自",
    "T31n1591_004:0090c15": "性簡別彼之實我自體。恒時不有所詮之相。",
    "T31n1591_004:0090c16": "此謂諸法無自性義非是豁脫總撥為空。然",
    "T31n1591_004:0090c17": "所執者是何言耶。所謂無明倒見迷執。從其",
    "T31n1591_004:0090c18": "自心種子成熟。由他而轉現相不同。執於外",
    "T31n1591_004:0090c19": "境有別自性。由如倒見作外相解。於自所見",
    "T31n1591_004:0090c20": "生定執時此則名為所執之事。",
    "T31n1591_004:0090c21": "[0090c21] 此復云何。謂無一物。如何無物名所執耶。由",
    "T31n1591_004:0090c22": "此故然。",
    "T31n1591_004:0090c23": "[0090c23] 若於此執有片實物體不虛者。即不應名是",
    "T31n1591_004:0090c24": "情所執。然由於此義有相應。由其計執實事",
    "T31n1591_004:0090c25": "自體不相&#x5FD3;故。若有實物不名計執。由此分",
    "T31n1591_004:0090c26": "齊近見之境。此則悉皆說為所執。假使用識",
    "T31n1591_004:0090c27": "以為斯境。作所量時。此亦還成所執之義。是",
    "T31n1591_004:0090c28": "故應知所執之識。亦是無性。即唯識性。是能",
    "T31n1591_004:0090c29": "悟入所有諸法。皆無自體微妙方便。但是本",
    "T31n1591_004:0091a01": "識隨處現相。然無外境少許可得。從色至識",
    "T31n1591_004:0091a02": "悉皆如是。非是能現相分之識。體亦無也。若",
    "T31n1591_004:0091a03": "言異此。但遣遮色。說此唯聲唯識之言。便不",
    "T31n1591_004:0091a04": "成就緣識之識。有其境故。復更便成緣色之",
    "T31n1591_004:0091a05": "識。是為有境。何者是其體離於彼不可說事。",
    "T31n1591_004:0091a06": "諸佛世尊方能了察。云何了察此義。後時我",
    "T31n1591_004:0091a07": "當宣釋。此即是其心心生法有真實事。越言",
    "T31n1591_004:0091a08": "詮道是有性故。亦不便成一切諸法悉皆非",
    "T31n1591_004:0091a09": "有同豁脫空。是故應知證悟真理。善入方便",
    "T31n1591_004:0091a10": "說唯識教。斯為稱理。由其次第漸能&#x7234;烈諸",
    "T31n1591_004:0091a11": "分別網所有正緣。為生因性故。爾者若許安",
    "T31n1591_004:0091a12": "立。離言詮處。是實有事。此即還成。於彼色等",
    "T31n1591_004:0091a13": "亦同荷負。有真自性。猶如於識。若爾還應",
    "T31n1591_004:0091a14": "問彼何處得有如斯道理。見他許有非所詮",
    "T31n1591_004:0091a15": "識。亦令色等同遣如斯未曾見有如是之事。",
    "T31n1591_004:0091a16": "以由愛蜜酪亦令貪。若復轉計。言彼有斯不",
    "T31n1591_004:0091a17": "相離性事同芽者。能有隨生果之因用。彼若",
    "T31n1591_004:0091a18": "言有不相離性。幸示方隅。以理推徵定無共",
    "T31n1591_004:0091a19": "許。若言如識將為境時。由所執體名為所執。",
    "T31n1591_004:0091a20": "實事相貌作彼生因。色亦同斯。是執性故。亦",
    "T31n1591_004:0091a21": "應合有緣生之事。與作因緣猶如識者。此乃",
    "T31n1591_004:0091a22": "便成無片非愛。於彼五聚皆依他起。是所許",
    "T31n1591_004:0091a23": "故。遍計分別法性之義。可由於此理同於彼。",
    "T31n1591_004:0091a24": "現有如斯正教言故。若言其色亦有離識。實",
    "T31n1591_004:0091a25": "依他起。猶如受等。如斯意趣有不定愆所執",
    "T31n1591_004:0091a26": "之分亦有識故。即此受等緣生之分。斯則是",
    "T31n1591_004:0091a27": "為四聚體性。然此現其影相之分。即是依於",
    "T31n1591_004:0091a28": "心心生聚而施設故。由斯道理其喻必成。而",
    "T31n1591_004:0091a29": "於所立無隨合義。亦復更有立已成過。緣起",
    "T31n1591_004:0091b01": "之色亦是受等自性性故。因此遂令而於因",
    "T31n1591_004:0091b02": "處置差別言。冀蠲其過而云於識。現所執相",
    "T31n1591_004:0091b03": "差別生故。此即除其不定之過。仍在相中然",
    "T31n1591_004:0091b04": "共所許。受等自體是自證性。境無有故。既有",
    "T31n1591_004:0091b05": "斯理。實可依憑。然色別有無別因由。以義推",
    "T31n1591_004:0091b06": "尋。固非齊致。若爾一切諸識皆悉無有所知",
    "T31n1591_004:0091b07": "境者。此如何知。又云若有餘識得與餘識而",
    "T31n1591_004:0091b08": "為境耶。亦如有云。諸佛境界其法是有并餘",
    "T31n1591_004:0091b09": "識境。若於佛境不以自心取為境者。斯即無",
    "T31n1591_004:0091b10": "容能有宣說。如此說者。並成妄設。如有思度",
    "T31n1591_004:0091b11": "發言詮故。由其言義所表之相。即是唯識現",
    "T31n1591_004:0091b12": "多種相。雖無外境似觸其事而識得生。此即",
    "T31n1591_004:0091b13": "是為言論因也。如云生已即滅之聲。假令息",
    "T31n1591_004:0091b14": "教博士絕聲應聽其響。固非於彼情有所得。",
    "T31n1591_004:0091b15": "然即於中共申言論。但可許業能為造作。領",
    "T31n1591_004:0091b16": "納是受。彼即便成。許有實我。豈復當時別有",
    "T31n1591_004:0091b17": "真我而可得耶。不許同時二識生者。餘識無",
    "T31n1591_004:0091b18": "間體是滅壞。如斯切難亦不相應。餘識領此",
    "T31n1591_004:0091b19": "不相應故。亦以此言兼遮後難。如彼說云。如",
    "T31n1591_004:0091b20": "知境有。何以得知。此亦於其共相之境而為",
    "T31n1591_004:0091b21": "構畫。說之為知。復亦與彼同招詰責。如彼所",
    "T31n1591_004:0091b22": "說。詮表如來有諸勝德。汝亦應成證知勝德。",
    "T31n1591_004:0091b23": "由此便非是佛之境。固亦不同如食米齋。此",
    "T31n1591_004:0091b24": "之共相是實有物。是故定知。不由外境現前",
    "T31n1591_004:0091b25": "力故。方能了察。此中但由心聚構畫而便生",
    "T31n1591_004:0091b26": "起。既有斯理。於佛境界為難不成。此則因論",
    "T31n1591_004:0091b27": "生論傍義且周。然密意果其因應說。此之密",
    "T31n1591_004:0091b28": "意有其二因。一謂餘教相違。二於正理有害。",
    "T31n1591_004:0091b29": "說唯識教即是相違。此阿笈摩不言成故。又",
    "T31n1591_004:0091c01": "復於彼幻網經中。如佛為於色。等境處生分",
    "T31n1591_004:0091c02": "別者。作如是說。即此眼識所知之色。不見實",
    "T31n1591_004:0091c03": "有及以定住。但於妄情起邪分別。作決定解",
    "T31n1591_004:0091c04": "而生言論。唯斯是實。餘義成非。如是廣陳。",
    "T31n1591_004:0091c05": "乃至於法次第說云。多聞聖弟子應如是學。",
    "T31n1591_004:0091c06": "我觀過去未來現在眼識觀彼所有諸色。然",
    "T31n1591_004:0091c07": "於彼處無有常定。無妄無異實事可得。或如",
    "T31n1591_004:0091c08": "所有。或無倒性。悉皆非有。唯除聖者。出過世",
    "T31n1591_004:0091c09": "間斯成真實。世尊。說此皆虛妄等。違阿笈摩。",
    "T31n1591_004:0091c10": "正理相違。宜且為說方興問緒發起疑情。如",
    "T31n1591_004:0091c11": "何復知如是說者。此非是實。猶如說識。是",
    "T31n1591_004:0091c12": "如言義。說十二處。由其一性及非一性。思",
    "T31n1591_004:0091c13": "察之時。將以為境。無堪能故。是故定知。不如",
    "T31n1591_004:0091c14": "所說。即是其義故於今者試作商量。此色聲",
    "T31n1591_004:0091c15": "等所應生處。各隨自體。由於其識作生相貌。",
    "T31n1591_004:0091c16": "色等事相是識之境。色識名色。聲識名聲。餘",
    "T31n1591_004:0091c17": "皆准此。此色聲等應無支分。體是其一。如",
    "T31n1591_004:0091c18": "有分色。由此便於自所依處無支分性故。然",
    "T31n1591_004:0091c19": "此色等是有事物。體是質礙。有所斷割。於其",
    "T31n1591_004:0091c20": "同類多處性故。能生識等不同處故。(此中闕極微義)由",
    "T31n1591_004:0091c21": "量力故。決斷有無。於諸量中現量為勝。若無",
    "T31n1591_004:0091c22": "外境如何能起如是覺情。此事是我別根之",
    "T31n1591_004:0091c23": "所知也。",
    "T31n1591_004:0091c24": "[0091c24] 別根如夢等。雖無外境。然亦得有。此已如前。",
    "T31n1591_004:0091c25": "細為分別。",
    "T31n1591_004:0091c26": "[0091c26] 此若後緣時所見境已亡。如何許現量。於諸",
    "T31n1591_004:0091c27": "量為最者。若其當時生現量覺。此是我之別",
    "T31n1591_004:0091c28": "根所了。爾時於境遂無所見。唯是意識所刊",
    "T31n1591_004:0091c29": "定故眼識當時已謝滅故。義既如是。如何彼",
    "T31n1591_004:0092a01": "境許成現量耶。況復是為殊異論者。許一切",
    "T31n1591_004:0092a02": "法剎那不住。此覺起時。色等諸境亦皆已滅。",
    "T31n1591_004:0092a03": "現量之理。斯何得成。雖復如前善開釋已。仍",
    "T31n1591_004:0092a04": "為於斯甚深法義不能窺測。更設難言。由量",
    "T31n1591_004:0092a05": "力故斷為有者。或復此由違比量故。於色等",
    "T31n1591_004:0092a06": "處遮使成無。縱實由量。刊定有無。然由於彼",
    "T31n1591_004:0092a07": "別根比知及正教等諸量之中別根最勝。由親",
    "T31n1591_004:0092a08": "證境是果性故。要於此處無違害已。方於餘",
    "T31n1591_004:0092a09": "量而成立之。此即別根於色等處既親證會。",
    "T31n1591_004:0092a10": "豈能令彼比量相違。輒欲遮其色等有性。如",
    "T31n1591_004:0092a11": "何外色成別根境。由若無境不能於此生如",
    "T31n1591_004:0092a12": "是覺。此事是我別根知也。此言意道。各別自",
    "T31n1591_004:0092a13": "證領受相生。重起心緣而宣說故。猶如曾領",
    "T31n1591_004:0092a14": "苦樂染等。此固不然。於餘亦爾。別根如夢等",
    "T31n1591_004:0092a15": "見有如斯前已具說。於夢等位。亦有現見色",
    "T31n1591_004:0092a16": "等諸境。即如所言。覆察之心是有故者。顯此",
    "T31n1591_004:0092a17": "立因有不定過。然由夢&#x7796;及罪逆心之所損",
    "T31n1591_004:0092a18": "故。如似別根現前明見。雖無實境而有見事。",
    "T31n1591_004:0092a19": "復亦不越識之體性。於所領事現前納受。為",
    "T31n1591_004:0092a20": "斷割故。由斯道理意欲成立色等實境是離",
    "T31n1591_004:0092a21": "識者。有相違過。徒事慢心。此復更有因不成",
    "T31n1591_004:0092a22": "過。此覺後緣時。所見境已亡。如何許現量。",
    "T31n1591_004:0092a23": "眼等諸識見色等時。彼實不能生斯斷割。此",
    "T31n1591_004:0092a24": "但由其各別內證相分性故。因此為先意識",
    "T31n1591_004:0092a25": "隨後取其定相。總集思構方能決斷。又復當",
    "T31n1591_004:0092a26": "時識不俱起。設爾有其色等諸境眼等識滅",
    "T31n1591_004:0092a27": "後何能見。能見非有。所鑒豈成。正於此時何",
    "T31n1591_004:0092a28": "所悕望。從其滅識寧能有見。況於色等共識",
    "T31n1591_004:0092a29": "同亡。是故應知。此不能見色等諸境。藉彼見",
    "T31n1591_004:0092b01": "力重審之心。觀於色等。如何許成別根量性。",
    "T31n1591_004:0092b02": "復於彼時意識斷割。不共許為現量性故。由",
    "T31n1591_004:0092b03": "無能見及俱謝故。有餘師云。於此最初領受",
    "T31n1591_004:0092b04": "其境。非分別垢之所染故。彼定緣於外色實",
    "T31n1591_004:0092b05": "境。此亦非理。是不成故。由非他許離於言詮。",
    "T31n1591_004:0092b06": "色等外境是識所知。然由內有自證之事。當",
    "T31n1591_004:0092b07": "爾之時不起思構。便緣諸境相貌差別。彼但",
    "T31n1591_004:0092b08": "許有如斯內緣。此亦隨其相貌現時。但依於",
    "T31n1591_004:0092b09": "識。猶如共成。苦樂染等。然由將彼色等外境",
    "T31n1591_004:0092b10": "為別根量。此但是為虛妄情執。猶如彼此數",
    "T31n1591_004:0092b11": "量業等。還將此難用拓餘疑。於夢見事。從夢",
    "T31n1591_004:0092b12": "覺已後覆緣想。雖復當時無境。然有上心之",
    "T31n1591_004:0092b13": "知。現量亦爾。由因此故。後時意識決了非無。",
    "T31n1591_004:0092b14": "彼亦尤無撥別根量。於自內證心心所生。不",
    "T31n1591_004:0092b15": "離自證而有現量。是所許故。然於外境將為",
    "T31n1591_004:0092b16": "現量斯妄增益。即是所遮。如前為出不成之",
    "T31n1591_004:0092b17": "過。未見解詞。但事空言。寔無的當。彼全不許",
    "T31n1591_004:0092b18": "有外色等。更欲仗之明有現量。然所成立。不",
    "T31n1591_004:0092b19": "能遠離所斥之過。故若也不曾領受前境意",
    "T31n1591_004:0092b20": "識。不能生憶念也。決定應許。於彼外境曾領",
    "T31n1591_004:0092b21": "受之。由斯能見於色等境許別根性。斯乃不",
    "T31n1591_004:0092b22": "成。曾領受境方能憶者。所以云何。由有理",
    "T31n1591_004:0092b23": "故。",
    "T31n1591_004:0092b24": "[0092b24] 已說如相識者。雖無外境如境相現。眼等諸",
    "T31n1591_004:0092b25": "識遂得生起。如前已說。次復云何從此生憶",
    "T31n1591_004:0092b26": "念者。從此識後與念相應。即於此相分別意",
    "T31n1591_004:0092b27": "識而生起也。由領其境念方起故。其義不成。",
    "T31n1591_004:0092b28": "若爾於色等處。以現量性決定了知。所有相",
    "T31n1591_004:0092b29": "貌生憶念性故。猶如樂等。於憶念上安置形",
    "T31n1591_004:0092c01": "像而領取之。決斷前相內自證解。然非不領。",
    "T31n1591_004:0092c02": "猶如石等。有其焰等。生意識時。亦不能生此",
    "T31n1591_004:0092c03": "之憶念。由斯決定依比量力於色等境。應必",
    "T31n1591_004:0092c04": "定有親領受之。若異此者。所許憶念便成非",
    "T31n1591_004:0092c05": "有。復由於此受領之境成現量故。世間言論。",
    "T31n1591_004:0092c06": "名之為見。若於色等是憶念性。如共成者。可",
    "T31n1591_004:0092c07": "有斯過。即由於此外色等處領受憶念。理不",
    "T31n1591_004:0092c08": "許成。由有理故。如離於境得有其見。憶念同",
    "T31n1591_004:0092c09": "然。為其能立。不共成故。宗及於喻欲曉悟他。",
    "T31n1591_004:0092c10": "於境領受全無力用。"
}