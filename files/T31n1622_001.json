{
    "T31n1622_001:0885a20": "No. 1622",
    "T31n1622_001:0885a21": "取因假設論一卷",
    "T31n1622_001:0885a23": "陳那菩薩造",
    "T31n1622_001:0885a24": "三藏法師義淨奉 制譯",
    "T31n1622_001:0885a25": "[0885a25] 論曰。為遮一性異性非有邊故。大師但依假",
    "T31n1622_001:0885a26": "施設事。而宣法要。欲令有情方便趣入。如理",
    "T31n1622_001:0885a27": "作意。遠離邪宗。永斷煩惱。如是三邊。皆有過",
    "T31n1622_001:0885a28": "故。我當開釋。此中取因假設。略有三種。一者",
    "T31n1622_001:0885a29": "總聚。二者相續。三者分位差別。言總聚者。謂",
    "T31n1622_001:0885b01": "於一時有多法聚。隨順世間。以一性說。如身",
    "T31n1622_001:0885b02": "林等。言相續者。謂於異時因果不絕。以一性",
    "T31n1622_001:0885b03": "說。如羯羅羅等位。名之為人。芽等轉異。名",
    "T31n1622_001:0885b04": "之為穀。言分位差別者。謂於一事有其多性。",
    "T31n1622_001:0885b05": "異不異時。而為建立。如色生位異無常性。有",
    "T31n1622_001:0885b06": "見有對。業具性故等。由此三義。密意說有補",
    "T31n1622_001:0885b07": "嗢揭羅。及證圓寂。然此三義。但是假設。不可",
    "T31n1622_001:0885b08": "說為一性異性。及總無性。有過失故。此中且",
    "T31n1622_001:0885b09": "辨總聚有聚。無異性言。事唯二種。為當許",
    "T31n1622_001:0885b10": "有。此二自性。遮其性別。謂於有聚。總聚不",
    "T31n1622_001:0885b11": "別。名無異耶。為但無餘。說名無異。此有何",
    "T31n1622_001:0885b12": "過。頌曰。",
    "T31n1622_001:0885b13": " 若無異性體無別  有聚更互成無異",
    "T31n1622_001:0885b14": " 或於總聚別事殊  此復便成多種體",
    "T31n1622_001:0885b15": "[0885b15] 論曰。若許手等自性與身是一名無異者。此",
    "T31n1622_001:0885b16": "即於身無別性故。手等更互成無差別。手便",
    "T31n1622_001:0885b17": "成足。違世間故。或復說彼別別支分非身自",
    "T31n1622_001:0885b18": "性。於聚集時說為身者。此即全無總聚自體",
    "T31n1622_001:0885b19": "少分可得。為異前義故置或言。若於別事非",
    "T31n1622_001:0885b20": "是總聚自性者。即是自性差別由別性故。於",
    "T31n1622_001:0885b21": "聚集時云何與彼無別自性得成應理。不由",
    "T31n1622_001:0885b22": "總聚捨自性故。此復便成多種體性。總聚於",
    "T31n1622_001:0885b23": "多無異性故。若別若總是無異性。由非總別",
    "T31n1622_001:0885b24": "捨自性故。若頓若漸皆成多性。望彼諸事無",
    "T31n1622_001:0885b25": "異性故。如是且辨二計過失。頌曰。",
    "T31n1622_001:0885b26": " 若言唯遮餘有性  二種非有汝成過",
    "T31n1622_001:0885b27": " 若一有性是所遮  非無別故兩相似",
    "T31n1622_001:0885b28": "[0885b28] 論曰。若言唯遮餘有性。二種非有汝成過者。",
    "T31n1622_001:0885b29": "若於有聚無別總聚名無異者。此即更互相",
    "T31n1622_001:0885c01": "待成無異性。若於一處有無異義。第二亦爾。",
    "T31n1622_001:0885c02": "云何汝得免斯過失。如無總聚。有聚亦無。若",
    "T31n1622_001:0885c03": "異此者。無異之言便成無用。若一有性是所",
    "T31n1622_001:0885c04": "遮者。縱許如是於他所執有分實事。唯遮於",
    "T31n1622_001:0885c05": "此名無異者。此亦不然。事無別故。兩處相似",
    "T31n1622_001:0885c06": "由無異言。一處既爾於餘亦然。如初無異言",
    "T31n1622_001:0885c07": "故。汝不應但遮一處若言意許唯遮彼者。應",
    "T31n1622_001:0885c08": "可但言無其有分。勿言無異。彼之有性是不",
    "T31n1622_001:0885c09": "樂故。若其許彼體性是有不許異者。說無異",
    "T31n1622_001:0885c10": "言方成應理。又有異義。非無別故。兩相似者。",
    "T31n1622_001:0885c11": "如離手等更無別身。是有分故。如是手等亦",
    "T31n1622_001:0885c12": "待指等成。其有分手等。如身亦成。非有如",
    "T31n1622_001:0885c13": "是。乃至極微待於聲等。聲等復待薩埵等。薩",
    "T31n1622_001:0885c14": "埵等復待喜等。待異功能。此即分與有分",
    "T31n1622_001:0885c15": "同有分性故。汝所執便成非有。如是且辨許",
    "T31n1622_001:0885c16": "無異性。有二種過。頌曰。",
    "T31n1622_001:0885c17": " 異性亦爾以一邊  於支分處別別轉",
    "T31n1622_001:0885c18": " 一邊便有無窮過  或非是一及全無",
    "T31n1622_001:0885c19": "[0885c19] 論曰。異性亦爾者有二過。言流至於此由彼",
    "T31n1622_001:0885c20": "於自支分轉時。或別別轉。或復遍轉。此中且",
    "T31n1622_001:0885c21": "辨別別轉義。若以一邊。於手等處。有分轉",
    "T31n1622_001:0885c22": "時。彼亦一邊。猶如手等。復更應有一邊隨起。",
    "T31n1622_001:0885c23": "如是展轉。有無窮過。或非是一者。異無窮過",
    "T31n1622_001:0885c24": "故置或言。若言身分一邊更不轉者。此即應",
    "T31n1622_001:0885c25": "無一有分義便成有分唯有一邊。若爾應許",
    "T31n1622_001:0885c26": "唯有手等。何煩黨執於己支分。有分轉耶。及",
    "T31n1622_001:0885c27": "全無者。一邊無窮。及更有過故置及言。以此",
    "T31n1622_001:0885c28": "一邊。於分轉時。此即全無有分可得。由非有",
    "T31n1622_001:0885c29": "分如手足等。有其一邊。若言有分離手等時。",
    "T31n1622_001:0886a01": "無別支分。有分體一故若如是者。便成於彼",
    "T31n1622_001:0886a02": "別支分處各各遍轉。唯此二計更無第三分",
    "T31n1622_001:0886a03": "別執故。頌曰。",
    "T31n1622_001:0886a04": " 若遍彼成多種性  及於手等互無差",
    "T31n1622_001:0886a05": " 或此非彼故便成  諸事皆同一微性",
    "T31n1622_001:0886a06": "[0886a06] 論曰。若言遍者。所許有分與支分量同。於",
    "T31n1622_001:0886a07": "一一處皆周遍故。彼即便成多種體性。更有",
    "T31n1622_001:0886a08": "異義故置及言。由於一處遍皆有故。由不許",
    "T31n1622_001:0886a09": "彼別處性故。及餘支分更互無差。由彼和合。",
    "T31n1622_001:0886a10": "同一處時。事無別故。此則手處應許有足。便",
    "T31n1622_001:0886a11": "違世間共許道理。或此非彼者。更有異計故",
    "T31n1622_001:0886a12": "置或言。為避前過云有分體。於足轉時非於",
    "T31n1622_001:0886a13": "手等有分別轉此則無有。於餘支分同處過",
    "T31n1622_001:0886a14": "者。此同捺癭反出眼睛。若如是者。一切有分",
    "T31n1622_001:0886a15": "成一實事。是故諸事成一極微。由彼有分。於",
    "T31n1622_001:0886a16": "自支分。展轉起時。乃至唯有一實極微。住處",
    "T31n1622_001:0886a17": "可得。此一支分。便與有分。同一極微。此有分",
    "T31n1622_001:0886a18": "執理成無用。及違自宗。若言離於色等。別有",
    "T31n1622_001:0886a19": "極微。即無如前所說之過。由彼不於色等處",
    "T31n1622_001:0886a20": "轉故無此失。理亦不然。於此亦有二執過故。",
    "T31n1622_001:0886a21": "故應許此。有別方分。或無方分。若爾何過。頌",
    "T31n1622_001:0886a22": "曰。",
    "T31n1622_001:0886a23": " 有方分性非極微  為遮一性異性故",
    "T31n1622_001:0886a24": " 或無方分多不聚  或復眾同於一微",
    "T31n1622_001:0886a25": "[0886a25] 論曰。由非如是所執極微。理得成就。有方分",
    "T31n1622_001:0886a26": "故。由此方分。更成轉細。又復彼遮一異性故。",
    "T31n1622_001:0886a27": "由此於彼自支分處。或同或異。唯此二種。無",
    "T31n1622_001:0886a28": "第三計。已斥其過。非諸極微。有方分故。既",
    "T31n1622_001:0886a29": "無方分。假令共聚。亦不和雜。設許同處。皆同",
    "T31n1622_001:0886b01": "一微。然此極微。不得和聚。一與諸微。相障礙",
    "T31n1622_001:0886b02": "故即諸微體。共成於一。由同處故。如是已說",
    "T31n1622_001:0886b03": "總聚有聚一異之過。頌曰。",
    "T31n1622_001:0886b04": " 相續若一捨嬰孩  漸次乃至童年位",
    "T31n1622_001:0886b05": " 應失自身非不異  若言不失便相雜",
    "T31n1622_001:0886b06": "[0886b06] 論曰。若許相續。於有續事。無異性者應許自",
    "T31n1622_001:0886b07": "性。有其二種。由此說為相續自性。或但遮餘。",
    "T31n1622_001:0886b08": "此之二種同前總聚。已斥其過。於中別者。今",
    "T31n1622_001:0886b09": "更決擇。若別別位領受之時。為捨前位。而領",
    "T31n1622_001:0886b10": "於後。為當不捨。斯有何過。若捨嬰孩。至童年",
    "T31n1622_001:0886b11": "位。應失自身。汝若許此。於嬰兒位。是不異",
    "T31n1622_001:0886b12": "者。彼移易時。自體應失。於此位中。無異性",
    "T31n1622_001:0886b13": "故。故汝宗云。凡諸實事。有別法起。有別法",
    "T31n1622_001:0886b14": "生。為轉變者。無如是理。然非不異。移轉位",
    "T31n1622_001:0886b15": "別。安危異故。言不異者。此即是彼如是且論",
    "T31n1622_001:0886b16": "轉捨之過若不失者。法相和雜。不捨嬰孩。領",
    "T31n1622_001:0886b17": "童年位。孩童等位。體相和雜。應成無別。然不",
    "T31n1622_001:0886b18": "見有如斯之事。已說不異性過。頌曰。",
    "T31n1622_001:0886b19": " 若是異性身不安  為欲求安勞妄設",
    "T31n1622_001:0886b20": " 轉不相應及生滅  若言體別成實事",
    "T31n1622_001:0886b21": "[0886b21] 論曰。相續有續。體若異者。諸有先病。後時求",
    "T31n1622_001:0886b22": "差。所有劬勞。皆成妄設。流轉之理。不相應",
    "T31n1622_001:0886b23": "故。曾不見有別體之物。如牛馬等。得相續故。",
    "T31n1622_001:0886b24": "若言不可說事亦不見者。此難非理。是所成",
    "T31n1622_001:0886b25": "立故。由離二邊。於世間事。因果之處。見有斯",
    "T31n1622_001:0886b26": "事非於餘處。又如酸酒。欲轉成美。心散亂人。",
    "T31n1622_001:0886b27": "修令寂定。所設劬勞。並應無益。由體異故。若",
    "T31n1622_001:0886b28": "異性者。生滅之理。亦不相應。諸有生滅。相續",
    "T31n1622_001:0886b29": "起者。應於現在。支分處轉過未現在。云何轉",
    "T31n1622_001:0886c01": "耶。一分全遍。並如前破。又性異者。相續體",
    "T31n1622_001:0886c02": "殊。不應生滅。此復何過。若言別者。有為相",
    "T31n1622_001:0886c03": "異。所許相續成實事有。此不應理。次後當說",
    "T31n1622_001:0886c04": "相續一異。已彰其過。復次分位差別。於果",
    "T31n1622_001:0886c05": "性等。其事云何。頌曰。",
    "T31n1622_001:0886c06": " 於果性等分位處  取彼事已施言說",
    "T31n1622_001:0886c07": " 若異彼者事無體  不異二過辨如前",
    "T31n1622_001:0886c08": "[0886c08] 論曰。於果性等。分位之處。取彼事已。而興言",
    "T31n1622_001:0886c09": "說。異彼無體。謂於色等。說為因果。一異性。",
    "T31n1622_001:0886c10": "自他性。有見有對性等。若言彼事異於此者。",
    "T31n1622_001:0886c11": "此即便成非因果等。亦無自體由無一事。不",
    "T31n1622_001:0886c12": "待於德。於自體處可成言說。此不異性。有二",
    "T31n1622_001:0886c13": "種失。如前總聚已彰其過。於隨有處。應可思",
    "T31n1622_001:0886c14": "之。若於有法。說無異性。捨不捨性。亦如前",
    "T31n1622_001:0886c15": "辨。或此於身相續轉時。有差別性。譬如牛",
    "T31n1622_001:0886c16": "味。於熱病者。能為止息。復能於此。為發動",
    "T31n1622_001:0886c17": "因。已說三種假設之事。異不異性所有過失。",
    "T31n1622_001:0886c18": "總撥無者。次當辨釋。頌曰。",
    "T31n1622_001:0886c19": " 若不許身是實有  無倒說法應無益",
    "T31n1622_001:0886c20": " 又復應無邪見人  亦無差別作用事",
    "T31n1622_001:0886c21": "[0886c21] 論曰。如於身處。顛倒說為常樂我淨。無倒為",
    "T31n1622_001:0886c22": "說四念住法。若無身者。應成無用。又若不許",
    "T31n1622_001:0886c23": "有相續者。能治所治便成差別。如於餘身執",
    "T31n1622_001:0886c24": "以為常為對治彼。便於餘身為說無常。此成",
    "T31n1622_001:0886c25": "無用。復次若無分位差別者。說無常等法。亦",
    "T31n1622_001:0886c26": "為無用。又邪見人。說無施無受等。及諸總",
    "T31n1622_001:0886c27": "聚所有福事。應非邪見。然衣食等所有施物。",
    "T31n1622_001:0886c28": "皆是總聚。如有說言。風不能吹。河不流等。言",
    "T31n1622_001:0886c29": "無相續。亦非邪見。然非佛教。許彼風等有實",
    "T31n1622_001:0887a01": "業用。雖有風吹等用。然而不許彼能向餘方",
    "T31n1622_001:0887a02": "相續生起。若無相續。皆無如是邪見之事。若",
    "T31n1622_001:0887a03": "無分位差別者。於一色處苦集二相撥無之",
    "T31n1622_001:0887a04": "時邪見差別應成非有色無別故。亦無差別",
    "T31n1622_001:0887a05": "作業之事。又若不許有總聚者。於毘訶羅窣",
    "T31n1622_001:0887a06": "堵波等。福德差殊。應皆非有。又相續別故。其",
    "T31n1622_001:0887a07": "福亦殊。如世尊告勇健長者曰。若有苾芻。受",
    "T31n1622_001:0887a08": "食食已。入無量意定。正念而住。於如是等福",
    "T31n1622_001:0887a09": "德差別。應成非有。若不許有分位差別者。此",
    "T31n1622_001:0887a10": "差別故。業用差別亦成非有。事雖不殊勢力",
    "T31n1622_001:0887a11": "有異。其用亦別。是共許故。猶如毒藥。和餘物",
    "T31n1622_001:0887a12": "時。便為害命。療病用故。如是等類。撥無其",
    "T31n1622_001:0887a13": "事。皆有過失。若有如是眾過失者。何不許彼",
    "T31n1622_001:0887a14": "是實物有。此不應理。有過失故。何者是耶。頌",
    "T31n1622_001:0887a15": "曰。",
    "T31n1622_001:0887a16": " 由遮一性異性故  非是展轉藉因成",
    "T31n1622_001:0887a17": " 自體亦是可說故  似境唯從於識起",
    "T31n1622_001:0887a18": "[0887a18] 論曰。由於色等。是實有故。更互相望一異之",
    "T31n1622_001:0887a19": "性。是可說故。其總聚等。是不可說。若如是",
    "T31n1622_001:0887a20": "者。身望餘身。云何名異。此由非是更互相因。",
    "T31n1622_001:0887a21": "凡諸事物。若捨於彼。而心取此者。斯則不名",
    "T31n1622_001:0887a22": "取因假設。由不取彼以為因故。然於身等。更",
    "T31n1622_001:0887a23": "互相待。若捨彼時。意不取此。此乃方名取因",
    "T31n1622_001:0887a24": "假設。若捨色等。無其總聚。是故應知。但於自",
    "T31n1622_001:0887a25": "事一異之性。是不可說。非於一切然分位差",
    "T31n1622_001:0887a26": "別。於異性等。更互名異。說之為假。若如是",
    "T31n1622_001:0887a27": "者。於色等處。亦不取故。說為異性。應非實",
    "T31n1622_001:0887a28": "有。理不應爾。由彼自體。是可說故。亦是可得",
    "T31n1622_001:0887a29": "體相別故。非於餘事不棄捨故。然此似境。亦",
    "T31n1622_001:0887b01": "從識起。於彼所有一切境相。若離識者。即不",
    "T31n1622_001:0887b02": "能知所有自性。亦是假設。故無有過。如有頌",
    "T31n1622_001:0887b03": "言。",
    "T31n1622_001:0887b04": " 鬼傍生人天  各隨其所應",
    "T31n1622_001:0887b05": " 同處心異故  許境非實有",
    "T31n1622_001:0887b06": "[0887b06] 又總聚等非實物有。非是有為無為性故。一",
    "T31n1622_001:0887b07": "切諸法。皆是有為無為性攝。此且非是有為",
    "T31n1622_001:0887b08": "之相。頌曰。",
    "T31n1622_001:0887b09": " 相不相應非有為  若言有說是密意",
    "T31n1622_001:0887b10": " 於數取趣亦見說  若是無為應不壞",
    "T31n1622_001:0887b11": "[0887b11] 論曰。若是有為。應如識等。有生住等有為之",
    "T31n1622_001:0887b12": "相。此不如是。於總聚等。二微聚時。相乃無",
    "T31n1622_001:0887b13": "邊。有無窮過。亦非假事。有如是相。一事便",
    "T31n1622_001:0887b14": "有。無邊相故。然於現有假施設事。聚集等時。",
    "T31n1622_001:0887b15": "便有生滅。可了知故。若言有說者。實有此言。",
    "T31n1622_001:0887b16": "說總聚等有為之相。如有頌曰。",
    "T31n1622_001:0887b17": " 積聚皆消散  崇高必墮落",
    "T31n1622_001:0887b18": " 合會終別離  有命皆歸死",
    "T31n1622_001:0887b19": "[0887b19] 此謂三謨訶等。說有滅相。於毘訶羅等。說有",
    "T31n1622_001:0887b20": "生相。雖有此說。皆是密意。非於勝義有如是",
    "T31n1622_001:0887b21": "相。此生等相。世人皆知。於假處有。即如其",
    "T31n1622_001:0887b22": "事。而為說法。此由隨順離欲事故。雖非勝義。",
    "T31n1622_001:0887b23": "順清淨故。為欲利益諸有情故。作如是說。佛",
    "T31n1622_001:0887b24": "告諸苾芻。若見女人。與母狀同者。應為母想。",
    "T31n1622_001:0887b25": "如是等言。皆是假說。寧知生等。是密意說。非",
    "T31n1622_001:0887b26": "勝義耶。於補嗢揭羅。說有生等故。如有一人",
    "T31n1622_001:0887b27": "出現世間能多利益等。又說一切有情皆依",
    "T31n1622_001:0887b28": "食住。又說吾今衰老。須供侍人。一切有情皆",
    "T31n1622_001:0887b29": "歸死等。然非於人有生等事。如是且辨。於",
    "T31n1622_001:0887c01": "總聚等。非有為性。若爾應許是無為性。若是",
    "T31n1622_001:0887c02": "無為。應不滅壞。由無為法無滅壞故。諸總",
    "T31n1622_001:0887c03": "聚等。應是常住。如虛空等。非總聚等。可成",
    "T31n1622_001:0887c04": "實事。有為無為。皆不應理。豈復世間於現事",
    "T31n1622_001:0887c05": "處一異性等有不可說耶。有如是說。現見世",
    "T31n1622_001:0887c06": "人。於衣等處。於絲縷等。不曾思量一異性等。",
    "T31n1622_001:0887c07": "而皆共為賣買等事。世尊為欲利益世間。方",
    "T31n1622_001:0887c08": "便宣說。亦不言其一性異性。頌曰。",
    "T31n1622_001:0887c09": " 世尊欲令斷煩惱  同彼世間可思事",
    "T31n1622_001:0887c10": " 不言一性及異性  方便說法化眾生",
    "T31n1622_001:0887c11": "[0887c11] 論曰。諸佛世尊。不壞世間。如其所有。離難思",
    "T31n1622_001:0887c12": "事。於諸眾生。隨其意樂差別之性。於被纏迫",
    "T31n1622_001:0887c13": "隨眠位中。為欲斷彼諸煩惱故。宣說法要。佛",
    "T31n1622_001:0887c14": "告諸苾芻。汝等勿同世人作無益思慮。我說",
    "T31n1622_001:0887c15": "能知能見盡諸有漏。非不知見。乃至如理作",
    "T31n1622_001:0887c16": "意。非不如理。如是應知。如理作意是斷煩惱",
    "T31n1622_001:0887c17": "之正因也。不如理思。能生眾苦。當遣邪思。宜",
    "T31n1622_001:0887c18": "順正念。頌曰。",
    "T31n1622_001:0887c19": " 一切義成由此本  易為方便極難遇",
    "T31n1622_001:0887c20": " 色命須臾不暫停  智者宜應速修習"
}