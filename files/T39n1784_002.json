{
    "T39n1784_002:0017c14": "金光明經玄義拾遺記卷第二",
    "T39n1784_002:0017c16": "宋四明沙門知禮述",
    "T39n1784_002:0017c17": "[0017c17] ◎三真諦親譯此經。名金光明帝王經。而自",
    "T39n1784_002:0017c18": "約譬釋茲題目。文分二。初敘三。初標列。諸師",
    "T39n1784_002:0017c19": "之中真諦稍勝。能以一譬。譬三法門。三法皆",
    "T39n1784_002:0017c20": "三。二釋三。初釋三身。彼經三身與法報應。二",
    "T39n1784_002:0017c21": "三名異其義是同。第二應(平聲)身。此是妙智",
    "T39n1784_002:0017c22": "與法相應。與報義同。第三化身應(去聲)機而",
    "T39n1784_002:0017c23": "化。與應義同。二釋三德。金有四義。以譬法身",
    "T39n1784_002:0017c24": "具足四德。一一法譬其相顯然。光明各二",
    "T39n1784_002:0017c25": "義。譬般若解脫各具二德。光云除闇明云無",
    "T39n1784_002:0017c26": "闇。義有何別。光能破闇故名為除。闇更不生",
    "T39n1784_002:0017c27": "故名為無。乃以除闇譬般若除惑。無闇譬解",
    "T39n1784_002:0017c28": "脫眾累永盡。此師雖昧三德互具。以譬對",
    "T39n1784_002:0017c29": "法不無所以。三釋三位。復用三字喻正緣",
    "T39n1784_002:0018a01": "了。乃以三性對於三位。文義亦顯。三料揀。揀",
    "T39n1784_002:0018a02": "三身者。法身是性故是實。二身修成故不實。",
    "T39n1784_002:0018a03": "揀三德者。法身是總體故具四德。二是別相",
    "T39n1784_002:0018a04": "故各二德。揀三位者。正因在性故本有。了因",
    "T39n1784_002:0018a05": "修證故現有。緣因在果故當有。二破。以真諦",
    "T39n1784_002:0018a06": "釋義出諸師。語與今濫。慮其後學不見其過。",
    "T39n1784_002:0018a07": "執非為是。復欲對彼不融之義。顯今圓妙之",
    "T39n1784_002:0018a08": "談。是故破斥。其文稍廣。文二。初總破。彼以三",
    "T39n1784_002:0018a09": "種三法解今題目。故云三三。大師評之三義",
    "T39n1784_002:0018a10": "不了。一因果義。二別圓義。三法性義。既其不",
    "T39n1784_002:0018a11": "通有乖不稱。故云不了。二別破三。初舉三失。",
    "T39n1784_002:0018a12": "二釋三失三。初因果不通。問真諦但以三因",
    "T39n1784_002:0018a13": "分對三位。何故破云。分置三德殘缺不足。答",
    "T39n1784_002:0018a14": "一切三法秖一三法。以具眾德故有眾名。常",
    "T39n1784_002:0018a15": "樂我淨故名三德。可尊可重故名三寶。不生",
    "T39n1784_002:0018a16": "不滅故名三涅槃。諸法聚集故名三身。是如",
    "T39n1784_002:0018a17": "來種故名三因。即事通理故名三道。既其法",
    "T39n1784_002:0018a18": "門體本不別。故分置三因。即是分置三身三",
    "T39n1784_002:0018a19": "德。兩節注云云者。今準大經說圓三德互",
    "T39n1784_002:0018a20": "具之相。法身即云。直法身非法身。法身必具",
    "T39n1784_002:0018a21": "般若解脫。般若即云。直般若非般若。般若必",
    "T39n1784_002:0018a22": "具解脫法身。覈出解脫合注云云。例上故略。",
    "T39n1784_002:0018a23": "以直解脫非解脫解脫必具法身般若。彼既",
    "T39n1784_002:0018a24": "分置乃令三位各唯一德。則因不攝果。果不",
    "T39n1784_002:0018a25": "攝因。故云不通。二乖圓別。先舉圓別四德之",
    "T39n1784_002:0018a26": "相。然後方斥乖違之失。圓四德者。法身乃是",
    "T39n1784_002:0018a27": "性中三德。法身常我。般若故淨。解脫故樂。此",
    "T39n1784_002:0018a28": "四在性但名法身。全性發修必成三智。智冥",
    "T39n1784_002:0018a29": "性德同性具四。從照了義但名般若。智合性",
    "T39n1784_002:0018b01": "故解脫應機。既全性起必成三脫。是故同性",
    "T39n1784_002:0018b02": "具於四德。從起用義但名解脫。般若契性同",
    "T39n1784_002:0018b03": "性具四。其相易知故不別示。解脫應機起成",
    "T39n1784_002:0018b04": "外用。同性具德其相難解。故今別示。果即二",
    "T39n1784_002:0018b05": "死脫此苦故。名為樂德。因即五住。脫此染故",
    "T39n1784_002:0018b06": "名為淨德。永無二縛性即自在。故名我德。惑",
    "T39n1784_002:0018b07": "因死果是生滅法。本來解脫非此因果。故名",
    "T39n1784_002:0018b08": "常德。雖是離縛說此四德。然縛本空。是故",
    "T39n1784_002:0018b09": "四德全同於性。別四德者。約三身說。法身具",
    "T39n1784_002:0018b10": "二。常即常德。實即我者。法身堅實。方有主宰",
    "T39n1784_002:0018b11": "及自在義。是真我德。應身智慧照破惑染。",
    "T39n1784_002:0018b12": "別當淨德。化身三昧即首楞嚴。普現色身拔",
    "T39n1784_002:0018b13": "苦與樂。故名樂德。別是教道。故以三身分對",
    "T39n1784_002:0018b14": "四德。今明圓別二四德者。由此二教多無異",
    "T39n1784_002:0018b15": "部。聞說三身具於四德。失意之者。分隔而解",
    "T39n1784_002:0018b16": "即當別教。其得意者。互具而解。名為圓教。知",
    "T39n1784_002:0018b17": "一一身皆即三身。故一一身皆具四德。若三身",
    "T39n1784_002:0018b18": "不融四德乃別。故善談別教。即共有四德。善",
    "T39n1784_002:0018b19": "談圓教即各具四德。融別即圓分圓即別。明",
    "T39n1784_002:0018b20": "二教已乃斥乖違。三藏所明。共四不成故乖",
    "T39n1784_002:0018b21": "別。各四不成故乖圓。三不稱法性。三法不改",
    "T39n1784_002:0018b22": "名之為性。一切三法皆二屬修。一在於性逆",
    "T39n1784_002:0018b23": "順二修皆在於性。一性全在迷悟二修。故使",
    "T39n1784_002:0018b24": "三法橫該十界依正色心。&#x7AEA;徹三位迷悟因",
    "T39n1784_002:0018b25": "果。是故經稱無量甚深之法性也。若其稱此",
    "T39n1784_002:0018b26": "法性而談。則於三位位位具三。一一該徹今具",
    "T39n1784_002:0018b27": "言此。即是破他也。此自為四。初引淨名破道",
    "T39n1784_002:0018b28": "前。據此三文驗知道前不獨一法。然須了知。",
    "T39n1784_002:0018b29": "菩提是智德。至果方證得。涅槃是斷德。至果",
    "T39n1784_002:0018c01": "盡滅惑。經既顯云。不可復得不可復滅。乃",
    "T39n1784_002:0018c02": "是性中已具果德。豈非道前具金光明。他云。",
    "T39n1784_002:0018c03": "一金安稱法性。二引華嚴破道中。初發心者。",
    "T39n1784_002:0018c04": "發心住也。便成正覺者。能現八相也。此是",
    "T39n1784_002:0018c05": "圓教十住位中第一位也。住前圓修登住圓",
    "T39n1784_002:0018c06": "發。發於性三。即慧身等三身三德一切三法。",
    "T39n1784_002:0018c07": "且以一三以破真諦立道中位。但一了因。初",
    "T39n1784_002:0018c08": "住之後至于等覺。皆名道中。位位三法漸增",
    "T39n1784_002:0018c09": "如月。華嚴圓說乃稱法性無量甚深。證則俱",
    "T39n1784_002:0018c10": "證。驗彼分割實為不稱。三指前義破道後。具",
    "T39n1784_002:0018c11": "三如上說者。前破因果不通文云。三身三德",
    "T39n1784_002:0018c12": "本是果上圓滿之名。而今分置三德殘缺不",
    "T39n1784_002:0018c13": "足。又云。道後眾善溥會何得獨有解脫。彼義",
    "T39n1784_002:0018c14": "自壞故不別引經。四約圓總斥。據前引經位",
    "T39n1784_002:0018c15": "位圓具。豈各一耶三約喻斥。經談法性稱無",
    "T39n1784_002:0018c16": "量甚深。若金光明橫周&#x7AEA;&#x4E98;。無德不備無位",
    "T39n1784_002:0018c17": "不通。其猶鳳之威靈龍之神異。真諦所釋。德",
    "T39n1784_002:0018c18": "既不備位又不通。如蹙縮於鳩巢。若槃迴於",
    "T39n1784_002:0018c19": "兔窟。豈不辱禹門之鱗鬣丹穴之羽儀。俱無",
    "T39n1784_002:0018c20": "壯勢耶。上三句皆喻。後一句法合。故云非法",
    "T39n1784_002:0018c21": "性之圓談矣。二今師釋六。初舉今異古。通異",
    "T39n1784_002:0018c22": "諸師。是故都云義則不然。二據經斥局。若論",
    "T39n1784_002:0018c23": "無量不少於事。以從法性故增勝說云。理無",
    "T39n1784_002:0018c24": "不統也。中道經王豈與理異。今且從事故云",
    "T39n1784_002:0018c25": "何所不攝。此如法界之橫三諦之&#x7AEA;。不分而",
    "T39n1784_002:0018c26": "分也。豈止三三九法者。別斥真諦也。三稱法",
    "T39n1784_002:0018c27": "釋題。經云。無量意顯橫該。復云。甚深意彰&#x7AEA;",
    "T39n1784_002:0018c28": "徹。今以三字遍譬橫&#x7AEA;一切法門。方稱經意",
    "T39n1784_002:0018c29": "不違王義。四捨廣從要。據金光明所譬法門",
    "T39n1784_002:0019a01": "長廣無際。何教名相而不統收。既淵且博慮",
    "T39n1784_002:0019a02": "其始心言想不及。故於一切取要談十。以為",
    "T39n1784_002:0019a03": "行者悟入初門。若入此門何法不見。五列章。",
    "T39n1784_002:0019a04": "六正釋三。初標十數二。初正標名數。二略示",
    "T39n1784_002:0019a05": "功能二。初約逆順生起顯十法。該括始終二。",
    "T39n1784_002:0019a06": "初徵。二釋三。初略顯示。捨於無量取十種者。",
    "T39n1784_002:0019a07": "蓋由此十該於逆順括於始終。而其兩番皆",
    "T39n1784_002:0019a08": "成次比。二正生起二。初約施教逆推理顯由",
    "T39n1784_002:0019a09": "事。二約立行順修即妄歸真。此二生起。初從",
    "T39n1784_002:0019a10": "法性無住本立一切教法。二從無明無住本",
    "T39n1784_002:0019a11": "立一切行法。問法性無住立於教法。依何文",
    "T39n1784_002:0019a12": "說。答此文當體章。明諸聖人依真立名。乃引",
    "T39n1784_002:0019a13": "淨名從無住本立一切法。既引此證依真立",
    "T39n1784_002:0019a14": "名。豈非法性無住故立一切教耶。然若具論",
    "T39n1784_002:0019a15": "從無住本立一切法。不出四重。如妙樂云。",
    "T39n1784_002:0019a16": "理則性德緣了。事則修德三因。迷則三道流",
    "T39n1784_002:0019a17": "轉。悟則果中勝用。如是四重並由迷中實相",
    "T39n1784_002:0019a18": "而立(上皆彼文)今之初番是彼第四果中勝用。今",
    "T39n1784_002:0019a19": "之後番。是彼第二修德三因。問初番生起。",
    "T39n1784_002:0019a20": "始從祕藏終至三道合當迷故三道流轉。何",
    "T39n1784_002:0019a21": "以&#x5374;對果中勝用立教法耶。答今云。祕密藏",
    "T39n1784_002:0019a22": "顯由三寶等。豈可迷理而由三寶及諸三法",
    "T39n1784_002:0019a23": "耶。故知須作依理起教釋之方允。況今逆順",
    "T39n1784_002:0019a24": "二種生起。與法華文句釋開示悟入。約位智",
    "T39n1784_002:0019a25": "門觀四義。生起逆順意同。故彼文句云。見",
    "T39n1784_002:0019a26": "理由位。位立由智。智發由門。門通由觀。觀故",
    "T39n1784_002:0019a27": "則門通。門通故智成。智成故位立。位立故",
    "T39n1784_002:0019a28": "見理。記釋云。此逆順生起者。初明所由於能。",
    "T39n1784_002:0019a29": "次明能顯於所。今文初番豈非所由於能。次",
    "T39n1784_002:0019b01": "番豈非能顯於所耶。得此意已方可消文。初",
    "T39n1784_002:0019b02": "文者。三德之理是佛極證。絕乎名相曰祕",
    "T39n1784_002:0019b03": "密藏。此藏得顯功由覺智與不覺理合。是故",
    "T39n1784_002:0019b04": "如來示現三寶。而其三寶立由斷德。故說",
    "T39n1784_002:0019b05": "三涅槃。涅槃得成。復由智德。故說三身。身",
    "T39n1784_002:0019b06": "由乘至。故說三大乘。乘由行通。故說三菩提。",
    "T39n1784_002:0019b07": "菩提由智照。故說三般若。般若由性發。故說",
    "T39n1784_002:0019b08": "三佛性。性種元由解了名義。故說三識。識解",
    "T39n1784_002:0019b09": "本由三障即理。故說三道。都由三德祕密法",
    "T39n1784_002:0019b10": "性。無堅住性。是故大聖以此法性無住為本。",
    "T39n1784_002:0019b11": "立九名相及一切教法。此番生起為後解釋",
    "T39n1784_002:0019b12": "十法立也。釋次文者。上辨大覺證三德藏",
    "T39n1784_002:0019b13": "以無住故。立諸教法極至三道。今辨眾生處",
    "T39n1784_002:0019b14": "於三道。由無住故成諸行法。極趣三德。三道",
    "T39n1784_002:0019b15": "復以無明為始。無明明故業苦皆轉。轉迷成",
    "T39n1784_002:0019b16": "解了別聖言。故成三識。解為乘種即名佛因。",
    "T39n1784_002:0019b17": "故成三佛性。種熏本覺故發智慧。名三般若。",
    "T39n1784_002:0019b18": "智能道行。行大直道。成三菩提。智行契性",
    "T39n1784_002:0019b19": "無不運荷。成三大乘。乘辨報智上冥下應。即",
    "T39n1784_002:0019b20": "成三身。身永離惑不生不滅。名三涅槃。斷德",
    "T39n1784_002:0019b21": "自在施恩利物。故現三寶。利物功成自他休",
    "T39n1784_002:0019b22": "息。同歸三德。此番生起為後十重觀心立也。",
    "T39n1784_002:0019b23": "三總結示。逆討教由順修觀行皆成倫敘也。",
    "T39n1784_002:0019b24": "二約無量甚深明十法皆悉高廣三。初徵起。",
    "T39n1784_002:0019b25": "二解釋二。初約遍攝明無量三。初明各具",
    "T39n1784_002:0019b26": "十法。三德法界既無邊量。有何法門而不包",
    "T39n1784_002:0019b27": "攝。且從其要具於九種。自體本是常樂我",
    "T39n1784_002:0019b28": "淨。故稱三德。能具所具即當十法。三德既",
    "T39n1784_002:0019b29": "爾。餘九互具可以意得。故不備陳。二明各具",
    "T39n1784_002:0019c01": "一切一具九三。既從要說。當知一一各具一",
    "T39n1784_002:0019c02": "切三法門耳。法性無礙能應諸數。故一法",
    "T39n1784_002:0019c03": "門能具一切一數法門。復具一切二數法門。",
    "T39n1784_002:0019c04": "乃至河沙名數法門無不能具。若解法性無",
    "T39n1784_002:0019c05": "量之義。於此不昧故云可知。三引經證結。",
    "T39n1784_002:0019c06": "經即華嚴。趣舉一法為法門主。其餘一切皆",
    "T39n1784_002:0019c07": "為眷屬。一法既爾。彼彼皆然。方於一中能解",
    "T39n1784_002:0019c08": "無量。如是解釋方稱法性無量義矣。二約&#x7AEA;",
    "T39n1784_002:0019c09": "窮明甚深。上約無量。始從一法至河沙法。豈",
    "T39n1784_002:0019c10": "不&#x7AEA;高。但未約位義具屬橫。乃即&#x7AEA;之橫。",
    "T39n1784_002:0019c11": "今明甚深。一一法門皆約三位及以六即。即",
    "T39n1784_002:0019c12": "彼橫法各示&#x7AEA;深。文三。初約十法共論。三道",
    "T39n1784_002:0019c13": "三識是迷時法。故屬本有。三德三寶是。果後",
    "T39n1784_002:0019c14": "法故屬當有。若三佛法至三涅槃。始自微因",
    "T39n1784_002:0019c15": "終剋大果。皆是道中。故屬現有。若昧三法高",
    "T39n1784_002:0019c16": "廣之義。見今配對。謂為分割。須知十三秖",
    "T39n1784_002:0019c17": "是一三。蓋一法性無量甚深具十種德。立十",
    "T39n1784_002:0019c18": "種名。一三不獨。十三不分。若其三道在本有",
    "T39n1784_002:0019c19": "位。已攝九三。若言三德在當有位。亦攝九三。",
    "T39n1784_002:0019c20": "中八皆爾。又一等者。一法具九能所有十。",
    "T39n1784_002:0019c21": "亦以此十分對三位。此十既是一法中具。",
    "T39n1784_002:0019c22": "即當一法遍在三位。顯前分對故非隔截。三",
    "T39n1784_002:0019c23": "約各具六即。示一一法門者。十中一一一中",
    "T39n1784_002:0019c24": "具九。九中一一。一法乃至無量河沙。一一法",
    "T39n1784_002:0019c25": "門無不&#x7AEA;通六即之位。何者。蓋一一法體是",
    "T39n1784_002:0019c26": "法性無量甚深。博地全迷唯有理是。若蒙說",
    "T39n1784_002:0019c27": "示。於一一法名字知是深廣法性。五品位人",
    "T39n1784_002:0019c28": "觀行知是。六根淨位相似知是。四十一位分真",
    "T39n1784_002:0019c29": "知是唯妙覺位於一一法究竟知是深廣法性。",
    "T39n1784_002:0020a01": "故成&#x7AEA;義也。復以六即對乎三位。皆就橫廣",
    "T39n1784_002:0020a02": "而論&#x7AEA;深。故但結為甚深之義。三結歸。秖以",
    "T39n1784_002:0020a03": "三字遍譬橫&#x7AEA;。窮邊極底法性經王。文旨俱",
    "T39n1784_002:0020a04": "得。二釋十相四。初標。二結前生後。三勸須信",
    "T39n1784_002:0020a05": "解。取大經意。以人肉眼對佛智眼。而辨勝劣。",
    "T39n1784_002:0020a06": "常人肉眼但能分別色相同異。五品觀行雖",
    "T39n1784_002:0020a07": "是肉眼。名為佛眼。能見佛性祕密之藏。今之",
    "T39n1784_002:0020a08": "解釋十種三法。一一祕密。非三智佛眼何能",
    "T39n1784_002:0020a09": "分別淺深同異。淺深對偏。三教為淺唯圓。乃",
    "T39n1784_002:0020a10": "深同異明圓。十即是一為同。一即是十為異。",
    "T39n1784_002:0020a11": "同異俱時淺深宛爾。大師已得此之智眼。今",
    "T39n1784_002:0020a12": "為頒宣偏圓十法。而&#x615C;行人未開此眼。故",
    "T39n1784_002:0020a13": "勸深信生於圓解。依乎名字分別十門。四正",
    "T39n1784_002:0020a14": "釋十相二。初正解釋十。初三德四。初標名略",
    "T39n1784_002:0020a15": "示。三是法體。四是德相。二約圓廣釋二。初釋",
    "T39n1784_002:0020a16": "三。以軌釋法。深廣法性孰不軌之。但由九界",
    "T39n1784_002:0020a17": "雖軌而違。故於法身而成苦道。諸佛順軌能",
    "T39n1784_002:0020a18": "於苦道而成法身。以聚釋身者。一色一香無",
    "T39n1784_002:0020a19": "非中道。一切趣一一切皆然。名之為聚。一",
    "T39n1784_002:0020a20": "切眾生等者。良由佛身具一切法。一切眾生。",
    "T39n1784_002:0020a21": "各於一法真實識知。則真知佛。則真識佛。故",
    "T39n1784_002:0020a22": "佛是一切真善知識。華嚴亦云。一切法不生",
    "T39n1784_002:0020a23": "一切法不滅。若能如是解。常見盧舍那。釋般",
    "T39n1784_002:0020a24": "若中集即俗諦。假智照故諸法集成。散即真",
    "T39n1784_002:0020a25": "諦。空智照故諸法散壞。雙非即中諦。中智",
    "T39n1784_002:0020a26": "照故諸法絕待。三智一心名為般若。釋解脫",
    "T39n1784_002:0020a27": "中諸法不出真俗中三。既於此三不染不住。",
    "T39n1784_002:0020a28": "名三解脫。即三惑累永不相應。二釋德三。",
    "T39n1784_002:0020a29": "初明法身四德。一一法者。生佛依正至一&#x96A3;",
    "T39n1784_002:0020b01": "虛一剎那念。無不圓具微妙四德。約三業明",
    "T39n1784_002:0020b02": "淨德者。十界三業皆與六染本來遠離。名法",
    "T39n1784_002:0020b03": "身淨。法身四德妙而無類。強以世金四義",
    "T39n1784_002:0020b04": "為喻。二明般若四德。即體之智還冥於體。",
    "T39n1784_002:0020b05": "既其不二。豈智功德少於法身。是故般若亦",
    "T39n1784_002:0020b06": "具四德。大品經中果有此義。言色淨者。陰",
    "T39n1784_002:0020b07": "色即性故是法身。合具四德。為成蕩相且舉",
    "T39n1784_002:0020b08": "一淨。淨德不孤必具餘三。合云。色常故般",
    "T39n1784_002:0020b09": "若常。樂我亦然。言諸義皆成者。即是體具",
    "T39n1784_002:0020b10": "清涼不變義。真實識知義。光明遍照義。乃至",
    "T39n1784_002:0020b11": "過河沙諸功德義。智既冥體是故般若皆成",
    "T39n1784_002:0020b12": "此義。故復引經色大色無邊。立廣大義。例明",
    "T39n1784_002:0020b13": "深奧立&#x7AEA;高義。般若皆具也。境但色者。色",
    "T39n1784_002:0020b14": "居陰初。是法界首故經先舉。既色具四德。受",
    "T39n1784_002:0020b15": "想行識界入諦緣六度道品至于種智。皆常",
    "T39n1784_002:0020b16": "樂我淨。是故般若常樂我淨。此乃般若具四",
    "T39n1784_002:0020b17": "德也。三明解脫四德。前破古文已別列四。",
    "T39n1784_002:0020b18": "故今約義總明合有而有二義。初約諸惡永",
    "T39n1784_002:0020b19": "盡。諸惡不過無常等四。既離四過合具四德。",
    "T39n1784_002:0020b20": "若其別論無常等執。但在二乘。若通論離無",
    "T39n1784_002:0020b21": "常等障。唯佛方盡。今就通說。次約眾善溥",
    "T39n1784_002:0020b22": "會。善法雖眾豈過四德。會集既溥德必無虧。",
    "T39n1784_002:0020b23": "是故解脫具足四德。三引證體圓。引三文者。",
    "T39n1784_002:0020b24": "初文之意。乃明解脫同於法身具足四德。次",
    "T39n1784_002:0020b25": "文通論三德意在法身。所照法身必三德故。",
    "T39n1784_002:0020b26": "經雖闕於般若之文。而盛說三因。因是智性。",
    "T39n1784_002:0020b27": "三因圓故。即是三智各具四德。言三點具足",
    "T39n1784_002:0020b28": "等者。哀歎品云。何等名為祕密之藏。猶如",
    "T39n1784_002:0020b29": "伊字三點。若並則不成伊。縱亦不成。如摩",
    "T39n1784_002:0020c01": "醯首羅面上三目。乃得成伊。我亦如是。解脫",
    "T39n1784_002:0020c02": "之法亦非涅槃。如來之身亦非涅槃。摩訶般",
    "T39n1784_002:0020c03": "若亦非涅槃。三法各異亦非涅槃。是則三法",
    "T39n1784_002:0020c04": "離乎縱橫一異之相。方得名為大涅槃也。點",
    "T39n1784_002:0020c05": "是文字者。蓋天竺新伊三點。如此方草書下",
    "T39n1784_002:0020c06": "字。復有細畫圓連三點。故知點點皆是文字。",
    "T39n1784_002:0020c07": "以喻三法。法法互具皆大涅槃。三點悉備四",
    "T39n1784_002:0020c08": "德者。若迷三點皆是文字。安令三點悉備四",
    "T39n1784_002:0020c09": "德。以法身常我。般若是淨解脫是樂。既點點",
    "T39n1784_002:0020c10": "收二則點點成四。故知三點之法身方具四",
    "T39n1784_002:0020c11": "德。三點之般若。三點之解脫。方具四德。故云",
    "T39n1784_002:0020c12": "悉備及具足也。所言三智各具四德者。智是",
    "T39n1784_002:0020c13": "般若。以收二故。二皆名智。乃成三智。是將三",
    "T39n1784_002:0020c14": "德而為三智。故令三智各具四德。三德若此",
    "T39n1784_002:0020c15": "安可思識。故得名為祕密之藏。四結前生",
    "T39n1784_002:0020c16": "後。良以三德與九法門無二無別。一章得解",
    "T39n1784_002:0020c17": "餘九應知。猶患聽徒未窮旨趣。故難緘默。",
    "T39n1784_002:0020c18": "更為宣通耳。二三寶二。初約圓釋義。以佛法",
    "T39n1784_002:0020c19": "僧皆具四德。是可尊重。故三名寶。此與三德",
    "T39n1784_002:0020c20": "其體不別。蓋具覺不覺和合及以可尊重義。",
    "T39n1784_002:0020c21": "是故依義立三寶名。今明三寶是一體義。而",
    "T39n1784_002:0020c22": "文略難見。觀音玄中其相稍委。今具寫之用",
    "T39n1784_002:0020c23": "顯此義。彼文云。以實相慧覺了諸法非空非",
    "T39n1784_002:0020c24": "有。故名佛寶。所覺法性之理三諦具足。即是",
    "T39n1784_002:0020c25": "法寶。如此覺慧與理事和合。名僧寶。與事和",
    "T39n1784_002:0020c26": "即有前三教賢聖僧。與理和即有圓教四十二",
    "T39n1784_002:0020c27": "賢聖僧。今釋曰。佛必三智略語雙非。法寶",
    "T39n1784_002:0020c28": "乃云三諦具足。此之三諦即差無差。性中",
    "T39n1784_002:0020c29": "理也。無差而差。性中事也。慧合無差三諦。",
    "T39n1784_002:0021a01": "即有圓教僧。慧合而差三諦。即有三教僧。今",
    "T39n1784_002:0021a02": "佛法二文與彼不異但小略耳。其僧寶相語",
    "T39n1784_002:0021a03": "異義同。須會其語。今云毘盧遮那。即彼所和",
    "T39n1784_002:0021a04": "理也。遍一切處即彼所和事也。彼文理事",
    "T39n1784_002:0021a05": "雖各論和。其體不二。是故今云即事而理。此",
    "T39n1784_002:0021a06": "之事理皆法寶也。能和覺慧是佛寶也。今文",
    "T39n1784_002:0021a07": "從略。但舉所和以顯能和。是故結云。此和可",
    "T39n1784_002:0021a08": "尊。須知秖一三諦而分事理。圓融三諦名之",
    "T39n1784_002:0021a09": "為理。即融而隔。三教諦理名之為事。佛寶權",
    "T39n1784_002:0021a10": "智與法寶事和。應現三教賢聖僧寶。佛寶實",
    "T39n1784_002:0021a11": "智與法寶理和。應現圓教賢聖僧寶。彼云。四",
    "T39n1784_002:0021a12": "十二賢聖為圓僧寶。故知應為妙覺亦名僧",
    "T39n1784_002:0021a13": "寶。以其法報屬於佛法二寶故也。故釋摩訶",
    "T39n1784_002:0021a14": "衍論云。等覺已上有真僧寶。又華嚴中以統",
    "T39n1784_002:0021a15": "理大眾為僧寶者。豈非應佛。應佛對機統眾",
    "T39n1784_002:0021a16": "之極也。此之三寶。一人一念皆能具足。名為",
    "T39n1784_002:0021a17": "一體。實通六即。文從真證能無應說。故云",
    "T39n1784_002:0021a18": "四十二也。二例餘對喻。三德三寶名異義故。",
    "T39n1784_002:0021a19": "聖以四悉廣布不同。其實體性無二無別。故",
    "T39n1784_002:0021a20": "用三字復喻三寶。然此同異三昧智眼之所",
    "T39n1784_002:0021a21": "知見。非尋名者依教安布。當生信解。即聞而",
    "T39n1784_002:0021a22": "觀證悟在邇。三三涅槃二。初約圓釋義。涅槃",
    "T39n1784_002:0021a23": "之言。章安疏中有多翻譯。今取一翻不生不",
    "T39n1784_002:0021a24": "滅明三種相。義甚分明。三種別名。性則不改",
    "T39n1784_002:0021a25": "淨則本空。圓則智滿淨則惑盡。方便則赴機",
    "T39n1784_002:0021a26": "淨則無累。三種通名。名通義別隨文自見。",
    "T39n1784_002:0021a27": "性淨中諸法實相者。修善修惡遍收一切。名",
    "T39n1784_002:0021a28": "為諸法。修全是性相相皆實。故名實相。非謂",
    "T39n1784_002:0021a29": "諸法內有實相。亦非修虛其性本實。諸法當",
    "T39n1784_002:0021b01": "處既皆真實。故無法可染亦無法可淨。既無",
    "T39n1784_002:0021b02": "惑染豈有法生。既非智淨豈有法滅。是故名",
    "T39n1784_002:0021b03": "為不生不滅。圓淨者據性而論。雖無染淨。",
    "T39n1784_002:0021b04": "約修而說惑智宛然。惑本違理。智若契理惑",
    "T39n1784_002:0021b05": "永不生。智既順理若理全顯智永不滅。故惑",
    "T39n1784_002:0021b06": "盡智圓亦得名為不生不滅。方便淨者。智冥",
    "T39n1784_002:0021b07": "寂理即鑑群機。故云寂而常照。照必垂應。",
    "T39n1784_002:0021b08": "機感即生心常寂滅。故此生非生。緣謝即滅",
    "T39n1784_002:0021b09": "應用常興。故此滅非滅。應機出沒非存非亡。",
    "T39n1784_002:0021b10": "是亦名為不生不滅。此三涅槃。約契理應機",
    "T39n1784_002:0021b11": "二種修義。對於本淨一性而說。當知一性。",
    "T39n1784_002:0021b12": "對修故合約性常開。全修在性故性具三。若",
    "T39n1784_002:0021b13": "全性三起契理修。乃成三智。若全性三起應",
    "T39n1784_002:0021b14": "機修。乃成三脫。既應機有三即方便淨。具三",
    "T39n1784_002:0021b15": "涅槃。既契理有三。即是圓淨具三涅槃。既一",
    "T39n1784_002:0021b16": "性具三。即是性淨具三涅槃。不爾。安能三",
    "T39n1784_002:0021b17": "點具足四德無減。豈三涅槃獨論離合。須知",
    "T39n1784_002:0021b18": "餘三亦復如是。二例餘對喻。三涅槃體與三",
    "T39n1784_002:0021b19": "德等無二無別。豈唯體一義亦相從。故以涅",
    "T39n1784_002:0021b20": "槃義成四德。復由具德故成寶義。今三涅槃",
    "T39n1784_002:0021b21": "體義。既同三德三寶。豈金光明不能比況三",
    "T39n1784_002:0021b22": "涅槃耶。四三身二。初約圓釋義。身有三義",
    "T39n1784_002:0021b23": "謂體依聚。欲令易解但取聚義。遍釋三身。",
    "T39n1784_002:0021b24": "聚何法耶。所謂一實二諦三德四信五眼六",
    "T39n1784_002:0021b25": "通七覺八正九禪十度百門千法。八萬四千",
    "T39n1784_002:0021b26": "法門。三昧總持諸波羅蜜。乃至過塵沙無量",
    "T39n1784_002:0021b27": "諸淨功德。如是等法性具則名理聚。法身也。",
    "T39n1784_002:0021b28": "智證則名智聚。報身也。行成則名功德聚。",
    "T39n1784_002:0021b29": "應身也。然理無等者。然智行屬修。修成則",
    "T39n1784_002:0021c01": "聚不成名散。理非成不故無聚散。今約顯覆",
    "T39n1784_002:0021c02": "義言聚散。理雖具法覆故不見。與散義同。",
    "T39n1784_002:0021c03": "例顯可知。此三皆言從初心者。雖通觀行今",
    "T39n1784_002:0021c04": "據顯出正理之文。合從初住終至妙覺。以垂",
    "T39n1784_002:0021c05": "應身非二凡故。此之三身。一念齊顯故不縱。",
    "T39n1784_002:0021c06": "三義相由故不橫。何謂相由。由行聚故資智。",
    "T39n1784_002:0021c07": "智聚故顯理。亦是理聚故發智。智聚故導行。",
    "T39n1784_002:0021c08": "行聚故證理。復須了知。智行在理理方名",
    "T39n1784_002:0021c09": "聚。行理在智智方名聚。理智在行行方名聚。",
    "T39n1784_002:0021c10": "開合之義在其中矣。二例餘對喻。五明三",
    "T39n1784_002:0021c11": "大乘二。初約圓釋義。大乘即大車。取運荷之",
    "T39n1784_002:0021c12": "義。運而不荷荷而不運。俱非乘義。無法不具",
    "T39n1784_002:0021c13": "故名荷。能趣極果故名運。此三皆爾故名大",
    "T39n1784_002:0021c14": "乘。初理性虛通者。一性虛故萬法具含。任運",
    "T39n1784_002:0021c15": "荷也。法法自然性通祕藏。任運運也。任運下",
    "T39n1784_002:0021c16": "少一運字。隨乘者。智照諸法終歸祕藏。而言",
    "T39n1784_002:0021c17": "隨境者。良由諸境性本趣極。智隨性故亦能",
    "T39n1784_002:0021c18": "趣極。是則理乘本運故隨乘能運。隨理荷法",
    "T39n1784_002:0021c19": "其義亦成。得乘者。體是眾行。隨乘導故莊嚴",
    "T39n1784_002:0021c20": "極理。故名得果。自既解脫能令他脫。故名得",
    "T39n1784_002:0021c21": "機。修性離合亦同前說。二例餘對喻。六三菩",
    "T39n1784_002:0021c22": "提二。初約圓釋義。菩提翻道。道曰能通。即前",
    "T39n1784_002:0021c23": "三乘各一運義也。若三別相。同於前後故不",
    "T39n1784_002:0021c24": "特釋。但舉異名兼而顯之。故云真性亦名無",
    "T39n1784_002:0021c25": "上。真性體是第一義。故更無過上。二實智",
    "T39n1784_002:0021c26": "者。即惑成智。體染本空故名清淨。三方便",
    "T39n1784_002:0021c27": "者。智但自淨未滿大心。今用善巧逗機。則使",
    "T39n1784_002:0021c28": "己他會極。是故方便復名究竟。開合如前。",
    "T39n1784_002:0021c29": "二例餘對喻。七三般若二。初約圓釋義。通名",
    "T39n1784_002:0022a01": "般若。此翻智慧。別名有三。即實相觀照方便。",
    "T39n1784_002:0022a02": "此三般若體是圓常一大覺也。即此一覺有",
    "T39n1784_002:0022a03": "三種德。就非寂非照之德。名實相般若。就非",
    "T39n1784_002:0022a04": "照而照之德。名觀照般若。就非寂而寂之德。",
    "T39n1784_002:0022a05": "名方便般若。此乃寂覺照覺非寂照覺。三皆",
    "T39n1784_002:0022a06": "覺故名三般若。寂照之上皆言非者。以依雙",
    "T39n1784_002:0022a07": "遮起兩用故。然寂照等義。初學難曉。今略言",
    "T39n1784_002:0022a08": "之。照謂照明。明故了法。了法無相名一切智。",
    "T39n1784_002:0022a09": "畢竟空也。寂謂寂靜。靜故諦法。諦法緣生名",
    "T39n1784_002:0022a10": "道種智。難思假也。非明非靜。無緣之知名",
    "T39n1784_002:0022a11": "一切種智。絕待中也。然實相般若。他宗執實",
    "T39n1784_002:0022a12": "相無知名般若者。以所照境從能照智得名",
    "T39n1784_002:0022a13": "如此釋名非性宗義。二例餘對喻。上釋三德。",
    "T39n1784_002:0022a14": "以般若智照法身境。境智既合乃起解脫。若",
    "T39n1784_002:0022a15": "謂三智定是一德。作少分解。則迷經旨莫銷",
    "T39n1784_002:0022a16": "此文。若定多少則有二有別。應知般若具於",
    "T39n1784_002:0022a17": "法身及解脫。故方受三名。三德既是修二性",
    "T39n1784_002:0022a18": "一。般若豈不然乎。三德離九三智亦爾。是",
    "T39n1784_002:0022a19": "故三德與三般若及諸三法。皆同一體而立",
    "T39n1784_002:0022a20": "異名。悉是法界之全分也。故今三字亦喻三",
    "T39n1784_002:0022a21": "智。八三佛性二。初約圓釋義。通名佛性華梵",
    "T39n1784_002:0022a22": "兼陳。佛翻為覺。即三智融明。遍一切處無不",
    "T39n1784_002:0022a23": "明了。名大圓覺。性以不改為義。謂大覺性不",
    "T39n1784_002:0022a24": "增不減非變非遷。豈正獨然。緣了本具亦無",
    "T39n1784_002:0022a25": "變異。別名者。正因了因緣因。正謂中正。了謂",
    "T39n1784_002:0022a26": "照了。緣乃助緣。緣助於了。了顯於正。正起勝",
    "T39n1784_002:0022a27": "緣。亦是正發於了。了導於緣。緣嚴於正。正起",
    "T39n1784_002:0022a28": "勝緣。相由既然非橫義也。一心頓具非縱義",
    "T39n1784_002:0022a29": "也。此之妙因能剋妙果俱名因者。其義在茲。",
    "T39n1784_002:0022b01": "文釋三相皆云雙非者。以其正因是中實故。",
    "T39n1784_002:0022b02": "故常無常苦樂垢淨我無我等八種之倒。本",
    "T39n1784_002:0022b03": "不相應。文且從略舉非常等也。全此正因發",
    "T39n1784_002:0022b04": "照了智。智豈邪倒。此了導緣眾行皆中也。",
    "T39n1784_002:0022b05": "以從勝說故舉雙非。中必雙照三諦義足。是",
    "T39n1784_002:0022b06": "則以即空假中正性。發即空假中了智。導即",
    "T39n1784_002:0022b07": "空假中助緣。嚴即空假中正體。起即空假中",
    "T39n1784_002:0022b08": "勝緣。如是方曰圓釋三因。文舉開掘金藏為",
    "T39n1784_002:0022b09": "喻。顯此三相。喻通別教須依即義釋今歸",
    "T39n1784_002:0022b10": "圓。天魔外道不能壞者。魔等當體自是三因。",
    "T39n1784_002:0022b11": "豈應佛性更壞佛性。二例餘對喻。九三識二。",
    "T39n1784_002:0022b12": "初約圓釋義。釋通名云識。是覺了智慧異名。",
    "T39n1784_002:0022b13": "問三識之名在本有位。又阿梨耶體是無明。",
    "T39n1784_002:0022b14": "阿陀那性是染惑。何得云識是智異名。答大",
    "T39n1784_002:0022b15": "聖悉檀。示諸眾生顯理名教。或存或廢義有",
    "T39n1784_002:0022b16": "多途。如大經令依智不依識及諸教中勸修",
    "T39n1784_002:0022b17": "觀智。斷諸煩惱。此以廢惡之名詮斷煩惱。",
    "T39n1784_002:0022b18": "而成理觀也。若楞伽經殺無明父害貪愛母。",
    "T39n1784_002:0022b19": "此以惡逆之名。詮斷煩惱而彰理觀也。若無",
    "T39n1784_002:0022b20": "行經貪欲即是道恚癡亦復然。如是三法中",
    "T39n1784_002:0022b21": "具一切佛法。今家釋云。是大貪大嗔大癡三",
    "T39n1784_002:0022b22": "毒法門。即與三觀無二無別。此以惡毒之名。",
    "T39n1784_002:0022b23": "詮不斷惑而明理觀也。今以三識及下三道。",
    "T39n1784_002:0022b24": "為金光明所喻法者。同無行經用於惡名。",
    "T39n1784_002:0022b25": "詮不斷惑而顯妙理。良由圓教指惡當體即",
    "T39n1784_002:0022b26": "是法界。諸法趣惡。十二因緣非由造作。即",
    "T39n1784_002:0022b27": "是佛性。故陀那惑性賴耶無明。相相圓融。與",
    "T39n1784_002:0022b28": "祕密藏無二無別。是故得云識是覺了智慧",
    "T39n1784_002:0022b29": "異名。然若不以不斷煩惱即惑成智消此文",
    "T39n1784_002:0022c01": "者。圓意永沈。釋別名中存三梵語。逐一釋義",
    "T39n1784_002:0022c02": "即是翻名。言第九等者。出梁攝論真諦所譯。",
    "T39n1784_002:0022c03": "故輔行云。真諦云。阿陀那七識。此云執我識。",
    "T39n1784_002:0022c04": "此即惑性體是緣因。阿賴耶八識此名藏識。",
    "T39n1784_002:0022c05": "以能盛持智種不失。體是無沒無明。無明之",
    "T39n1784_002:0022c06": "性性是了因。菴摩羅九識名清淨識。即是",
    "T39n1784_002:0022c07": "正因。唐三藏不許此識。云第九乃是第八異",
    "T39n1784_002:0022c08": "名。故新譯攝論不存第九。地論文中亦無第",
    "T39n1784_002:0022c09": "九。但以第八對於正因。第七對於了因。第",
    "T39n1784_002:0022c10": "六對於緣因。今真諦仍合六七為緣因。以第",
    "T39n1784_002:0022c11": "六中有事善惡亦是惑性。若分別者。為易解",
    "T39n1784_002:0022c12": "故。以一念中所具之法教道權說。分對諸位",
    "T39n1784_002:0022c13": "且立遠近。以第九識無染不動。故當於佛。",
    "T39n1784_002:0022c14": "第八屬菩薩者。以十地位。六七二識已轉成",
    "T39n1784_002:0022c15": "智。正以賴耶三分為境。雖是境界。而即用此",
    "T39n1784_002:0022c16": "便為觀智。如初心人亦用現前第六王數而",
    "T39n1784_002:0022c17": "為境觀。故引大論在菩薩心。名般若也。第",
    "T39n1784_002:0022c18": "七名阿陀那者。據真諦譯。若新經論。皆云",
    "T39n1784_002:0022c19": "第七名為末那。今依古譯。言訶惡生死等者。",
    "T39n1784_002:0022c20": "以二乘人人執既忘。見思所熏第六事識轉",
    "T39n1784_002:0022c21": "成無漏。既塵沙未破。正住第七法執之中。不",
    "T39n1784_002:0022c22": "了生死法空。故有訶惡不了涅槃法空。故有",
    "T39n1784_002:0022c23": "欣羨。此識若於果佛位中。&#x5374;復用之而為權",
    "T39n1784_002:0022c24": "智。以二乘法接引小根。著蔽垢衣執除糞器。",
    "T39n1784_002:0022c25": "故知諸識破後自在。為機載用也。波浪等者。",
    "T39n1784_002:0022c26": "第六識也。楞嚴云。陀那微細識習氣成暴",
    "T39n1784_002:0022c27": "流。而為波浪。乃當凡夫心心數法也。此約四",
    "T39n1784_002:0022c28": "人各對一識。若就漸斷分別四相。&#x9E81;必含細。",
    "T39n1784_002:0022c29": "凡夫具四。二乘具三。已破第六故。菩薩具",
    "T39n1784_002:0023a01": "二。六七已轉故。佛唯有一。第八至果已轉故",
    "T39n1784_002:0023a02": "也。然其第六是意家之識。乃阿陀那之枝末。",
    "T39n1784_002:0023a03": "若說第七自己收之。故今不論。上明三識分",
    "T39n1784_002:0023a04": "三位者。乃屬教道。若稱實論。此三種識即是",
    "T39n1784_002:0023a05": "三德。何人不具何物暫虧。若識若色唯是一",
    "T39n1784_002:0023a06": "識。若識若色唯是一色。豈可有無增減而說。",
    "T39n1784_002:0023a07": "且約有情一念心。具一切染淨。佛究竟具寧",
    "T39n1784_002:0023a08": "容獨一。若不然者。豈為三字所譬之法。二例",
    "T39n1784_002:0023a09": "餘對喻。例三德者。問三德與三識無二無別",
    "T39n1784_002:0023a10": "者。三德修性有離有合。今明三識有離有合",
    "T39n1784_002:0023a11": "耶。答有。又問。不二門云。順修對性有離有",
    "T39n1784_002:0023a12": "合。三識之中七八二識迷九而起。是逆修義。",
    "T39n1784_002:0023a13": "豈得對性辨乎離合。答離此逆修立順修者。",
    "T39n1784_002:0023a14": "則有惑可破有智能觀。能所既存此修名逆。",
    "T39n1784_002:0023a15": "何順之有。若即七八為順修者。既無所破亦",
    "T39n1784_002:0023a16": "無能觀。惑智既忘修性亦泯。而其三識一異",
    "T39n1784_002:0023a17": "同時。無逆順中強名為順。是故得云識是覺",
    "T39n1784_002:0023a18": "了智慧異名。今文三識明此順修。此修對性",
    "T39n1784_002:0023a19": "辨離合者。九具八七名為性三。八具七九及",
    "T39n1784_002:0023a20": "七具八九。名為修二。各三之義是為離也。",
    "T39n1784_002:0023a21": "今合性三但明第九。各合修三但明七八。是",
    "T39n1784_002:0023a22": "為合也。離合既爾。故與三德及諸三法無二",
    "T39n1784_002:0023a23": "無別。乃以三字喻今三識。十三道三。初束十",
    "T39n1784_002:0023a24": "二支為三道二。初正束。此十二支教門不定。",
    "T39n1784_002:0023a25": "有通三世。有通二世。有在一世。有唯一念。時",
    "T39n1784_002:0023a26": "雖延促。皆論十二。今就三世束為三道。教門",
    "T39n1784_002:0023a27": "多故。其相顯故。二釋名。上束十二是釋三名。",
    "T39n1784_002:0023a28": "今明道義是釋通名。通名道者。謂業惑苦互",
    "T39n1784_002:0023a29": "相通故。故今世世相續無窮。然今文意。即",
    "T39n1784_002:0023b01": "以事通彰理不壅。二約圓釋即事而理。經指",
    "T39n1784_002:0023b02": "癡愛中間五果為佛性者。蓋於報法易顯正",
    "T39n1784_002:0023b03": "因。故以此五果雖有觸受。未生愛取。就此色",
    "T39n1784_002:0023b04": "心顯正因體。易成妙觀。如摩訶止觀初觀陰",
    "T39n1784_002:0023b05": "境。其意亦然。凡明觀法初多就易。易處觀成",
    "T39n1784_002:0023b06": "無難不曉。大師得意。故例惑業皆是佛性。即",
    "T39n1784_002:0023b07": "是緣了二因性也。舉三喻者。世間物象比於",
    "T39n1784_002:0023b08": "妙理。皆是分譬。須將法定方顯偏圓。如如來",
    "T39n1784_002:0023b09": "藏經九喻。止觀喻別餘文喻圓。今&#x6C37;水等亦",
    "T39n1784_002:0023b10": "兼圓別。何者。若謂結佛界水為九界&#x6C37;。融九",
    "T39n1784_002:0023b11": "界&#x6C37;。歸佛界水。此猶屬別。若知十界互具如",
    "T39n1784_002:0023b12": "水。情執十界局限如&#x6C37;。融情執&#x6C37;成互具水。",
    "T39n1784_002:0023b13": "斯為圓理。薪火縛脫其例可知。故十二緣輪",
    "T39n1784_002:0023b14": "迴之法。謂實則三障確爾。情虛則三德圓融。",
    "T39n1784_002:0023b15": "於十二緣不損毫微。全為妙境。即惑業苦一",
    "T39n1784_002:0023b16": "一通徹法界邊底。是名三道。欲顯此三圓融",
    "T39n1784_002:0023b17": "義故。名從勝立。故云法身般若解脫。但轉其",
    "T39n1784_002:0023b18": "名不改法體。其實秖是當體通徹耳。三約體",
    "T39n1784_002:0023b19": "達例德對喻。問前明三識。第九一性對八七",
    "T39n1784_002:0023b20": "二修。以明離合故類三德。今明三道三俱逆",
    "T39n1784_002:0023b21": "修。如何說於修二性一。此義不成則與諸三",
    "T39n1784_002:0023b22": "有二有別。豈是三字所譬之法。答即事而理",
    "T39n1784_002:0023b23": "事理無差。且如事中惑起於業。業感於苦苦",
    "T39n1784_002:0023b24": "還起惑。此三修惡即是性惡乃名性三。亦",
    "T39n1784_002:0023b25": "即因法轉名三識。三佛性。三般若。三菩提。三",
    "T39n1784_002:0023b26": "大乘。亦即果法轉名三身三涅槃。亦即果用",
    "T39n1784_002:0023b27": "轉名三寶。亦即祕藏轉名三德。故知節節但",
    "T39n1784_002:0023b28": "轉其名不改其法。故不二門云。性指三障是",
    "T39n1784_002:0023b29": "故具三。修從性成成三法爾。其義既爾。安",
    "T39n1784_002:0023c01": "云三道不具離合。以金光明譬於三道。其意",
    "T39n1784_002:0023c02": "略爾。二示融通三。初勸解法圓融。上極三德",
    "T39n1784_002:0023c03": "下至三道。不增不減無二無別。即異而同也。",
    "T39n1784_002:0023c04": "迷解智行因果自他。至同歸處名義不濫。即",
    "T39n1784_002:0023c05": "同而異也。終日同終日異。用十同異以為初",
    "T39n1784_002:0023c06": "門。從門入者。則於一切同異無礙。如風行空。",
    "T39n1784_002:0023c07": "能於一法解一切法。若同若異能於百法解",
    "T39n1784_002:0023c08": "一切法。千法萬法河沙塵數。各解一切。若同",
    "T39n1784_002:0023c09": "若異故云亦如是。二引諸經圓證。一法門者。",
    "T39n1784_002:0023c10": "趣舉一法攝無量法。故云眷屬。彼彼攝法亦",
    "T39n1784_002:0023c11": "復如是。此經云。於一切法含受一切法。以此",
    "T39n1784_002:0023c12": "例之。一切諸法。皆譬眾香之丸隨色之珠。地",
    "T39n1784_002:0023c13": "具四微海容諸水。若同若異合法可知。三設",
    "T39n1784_002:0023c14": "問答顯益。問意者如前三德。尊重名三寶。不",
    "T39n1784_002:0023c15": "生不滅名三涅槃。乃至通達名三道。此於一",
    "T39n1784_002:0023c16": "法顯一切法。已自具足。何用更說三寶等九",
    "T39n1784_002:0023c17": "法及一切法。皆各能攝一切法耶。答意者。其",
    "T39n1784_002:0023c18": "實一法已具一切無所減少。但為人根宿熏",
    "T39n1784_002:0023c19": "差別。致令宜樂斷證託緣不同。有聞三德攝",
    "T39n1784_002:0023c20": "一切法得四益者。乃至有聞三道攝一切法",
    "T39n1784_002:0023c21": "得四益者。故須遍說能益多機。一說下明於",
    "T39n1784_002:0023c22": "遍說。令彼一人生一切解。圓頓根性聞說一",
    "T39n1784_002:0023c23": "法尚解一切。若聞諸法妙解愈明。能知佛意。",
    "T39n1784_002:0023c24": "佛是一切智人。故云智者。&#x9E81;言軟語者。大經",
    "T39n1784_002:0023c25": "云。諸佛常軟語。為眾故說&#x9E81;。&#x9E81;言及軟語。皆",
    "T39n1784_002:0023c26": "歸第一義。然則&#x9E81;軟之言該乎一切。今就十",
    "T39n1784_002:0023c27": "法論者。三道至&#x9E81;。中八相望三德至軟。既約",
    "T39n1784_002:0023c28": "圓說。一一互融法法高廣。故令聞者入第一",
    "T39n1784_002:0023c29": "義及無違諍也。◎"
}