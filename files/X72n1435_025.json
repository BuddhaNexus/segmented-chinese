{
    "X72n1435_025:0335c01": "無異禪師廣錄卷第二十五",
    "X72n1435_025:0335c02": "住博山法孫 弘瀚 &#x5F5A;編",
    "X72n1435_025:0335c03": "首座法孫 弘裕 同集",
    "X72n1435_025:0335c04": "  宗教答響五",
    "X72n1435_025:0335c05": "[0335c05] 六雪關主問參。話頭真切不落。楞嚴五蘊魔外(云云)。",
    "X72n1435_025:0335c06": "[0335c06] 師云。細觀楞嚴。五十種魔事。不出一箇著字。如色陰",
    "X72n1435_025:0335c07": "明白銷落諸念。乃至是人則能超越劫濁。觀其所由。",
    "X72n1435_025:0335c08": "堅固妄想。以為其本。即此堅固妄想。便不能融化。於",
    "X72n1435_025:0335c09": "妄想中精研。見希奇之事。便作聖解。豈非著耶。如不",
    "X72n1435_025:0335c10": "作聖解。名善境界。不作即不著耳。又五蘊中。總以妄",
    "X72n1435_025:0335c11": "想二字結之。最初一著。便不能破。即此妄想。便是魔",
    "X72n1435_025:0335c12": "之根蔕。其根本不除。挫其枝葉。令其不生可乎。甚乃",
    "X72n1435_025:0335c13": "利其&#x8657;明。食彼精氣。悉妄想牽合。非魔從外來。苟涉",
    "X72n1435_025:0335c14": "于慎護。正所謂雪上加霜。火上益油耳。如受陰中。&#x8657;",
    "X72n1435_025:0335c15": "明妄想。&#x8657;明亦妄想。&#x8462;最初未到求心不有之地。非",
    "X72n1435_025:0335c16": "妄而何。如想陰中。融通妄想。最初章云。心愛圓明。即",
    "X72n1435_025:0335c17": "前妄。根與境融通。便生愛著。十種悉云心愛等。&#x8462;天",
    "X72n1435_025:0335c18": "魔從圓境中來。與愛心偶合。作無邊魔業。安可救也。",
    "X72n1435_025:0335c19": "良以。行人最先坐斷此一念。無心即無愛。無愛則著",
    "X72n1435_025:0335c20": "之一字何有耶。只如第九章云。心愛入滅。貪求深空",
    "X72n1435_025:0335c21": "等。悉是魔業。亦最初妄心不破。正所謂蒸沙作飯。沙",
    "X72n1435_025:0335c22": "非飯本也。如行陰中。幽隱妄想。&#x8462;行陰乃遷流不止",
    "X72n1435_025:0335c23": "為性。故云生滅根元。從此披露。為想陰盡。徹見行陰",
    "X72n1435_025:0335c24": "中根元。悉是生滅。念念不停。行人不隨生滅遷流故。",
    "X72n1435_025:0336a01": "得凝明正心。爾時天魔。不得其便。但於圓元中。起計",
    "X72n1435_025:0336a02": "度故。窮其始末。有因無因等。既有計度。亡正&#x5FA7;知。計",
    "X72n1435_025:0336a03": "之一字。從幽隱中來。文云。觀彼幽清。不能徹見源底",
    "X72n1435_025:0336a04": "也。如識陰中。顛倒妄想。謂同分生機。&#x5010;然隳裂。六根",
    "X72n1435_025:0336a05": "&#x8657;靜。無復馳逸。&#x8657;靜為不馳逸。不馳逸為行陰盡耳。",
    "X72n1435_025:0336a06": "行陰既盡。見聞通鄰。互用清淨故。云窮諸行空。尚依",
    "X72n1435_025:0336a07": "識元。乃至精妙未圓。便生勝解。此十種悉以識心而",
    "X72n1435_025:0336a08": "生勝解。既作勝解。違遠圓通。生諸種類矣。禪門中。善",
    "X72n1435_025:0336a09": "用心者。俱不相涉。思大云。十方諸佛。被我一口吞盡。",
    "X72n1435_025:0336a10": "何處更有眾生可度。此是佛祖位中。留渠不住。邪魔",
    "X72n1435_025:0336a11": "外種。其奈爾何。欲得不受其蝕。但全身入理。不待遣",
    "X72n1435_025:0336a12": "不待護。妄想念盡。則魔業自盡矣。古德云。便好和根",
    "X72n1435_025:0336a13": "下一斧。免教節外又生枝。",
    "X72n1435_025:0336a14": "[0336a14] 問。不執修證。不廢修證(云云)。",
    "X72n1435_025:0336a15": "[0336a15] 師云。吾宗門下。毋論利鈍賢愚。但以信而入。既發起",
    "X72n1435_025:0336a16": "猛利心。如坐在鐵壁銀山。祇求迸出。諸妄想心。悉不",
    "X72n1435_025:0336a17": "能入。觀照功行。安將寄乎。果得一念迸開。如披雲見",
    "X72n1435_025:0336a18": "天。如獲故物。觀照功行。亦何所施。祇貴參究之念甚",
    "X72n1435_025:0336a19": "切。其參究亦涉于功行。但不以功行立名。如看破世",
    "X72n1435_025:0336a20": "緣。切究至道。亦涉于觀照。但不以觀照立名。如圓覺",
    "X72n1435_025:0336a21": "云。惟除頓覺人。并法不隨順。若以觀照為事。則有能",
    "X72n1435_025:0336a22": "觀能照之心。必有所觀所照之境。能所對立。非妄而",
    "X72n1435_025:0336a23": "何。所以禪宗云。獨蹈大方。心外無境。將十方世界。洎",
    "X72n1435_025:0336a24": "父母身心融成一箇。坐斷兩頭。始得箇入門。向上一",
    "X72n1435_025:0336b01": "路。更須自看。不然盡是鬼家活計。安可以修證同日",
    "X72n1435_025:0336b02": "而語耶。果顢頇不到此地。即名自欺。此輩名為可憐",
    "X72n1435_025:0336b03": "愍者。寧堪齒錄。南嶽云。修證即不無汙染。即不得即",
    "X72n1435_025:0336b04": "此不汙染之修。可謂。圓修還著得箇修字麼。即此不",
    "X72n1435_025:0336b05": "汙染之證。可謂。圓證還著得箇證字麼。如此則終日",
    "X72n1435_025:0336b06": "修而無修。掃地焚香。悉無量之佛事。又安可廢。但不",
    "X72n1435_025:0336b07": "著修證耳。九地尚無功用行。況十地乎。乃至等覺說",
    "X72n1435_025:0336b08": "法如雨如雲。猶被南泉呵斥。與道全乖。況十地觀照。",
    "X72n1435_025:0336b09": "與宗門。而較其優劣可乎。",
    "X72n1435_025:0336b10": "[0336b10] 智祖禪人問。諸方尊宿。每教人以一則公案。頓置面",
    "X72n1435_025:0336b11": "前。念念繫緣。名為參究。此於台宗止觀。專注一境。同",
    "X72n1435_025:0336b12": "耶異耶。若言其同。仍是教下工夫。非教外別傳。若言",
    "X72n1435_025:0336b13": "其異。彼則專注一境。此則繫緣一處。名雖異而實同。",
    "X72n1435_025:0336b14": "似是而非。乞求一決。",
    "X72n1435_025:0336b15": "[0336b15] 師云。宗門一則。非與諸法門為比。公案者。如公府之",
    "X72n1435_025:0336b16": "案牘。一句子不明處。只欲發明。貴在深追力究。非繫",
    "X72n1435_025:0336b17": "緣也。天台止觀。似不可以宗門較其優劣。止觀意在",
    "X72n1435_025:0336b18": "與法相應。如人行路。漸入佳境。參究意在。力破重圍。",
    "X72n1435_025:0336b19": "如披雲見天。推門入臼。天台以觀破惑。智德頓圓。窮",
    "X72n1435_025:0336b20": "之則有惑可破也。宗門以參從緣。心境俱寂。釋之則",
    "X72n1435_025:0336b21": "無緣可棄也。若以境緣同異較其非。是實霄壤也。",
    "X72n1435_025:0336b22": "[0336b22] 問。達磨西來。頓翻窠臼。惟一心地法門。直指人心。見",
    "X72n1435_025:0336b23": "性成佛。嗣後五宗迭出。門庭種種不同。曰五位。三玄。",
    "X72n1435_025:0336b24": "四賓主。乃至四料揀。為復法應如是耶。為復&#x7FA3;機差",
    "X72n1435_025:0336c01": "別耶。若謂法應如是。則教中云惟此一事實。餘皆方",
    "X72n1435_025:0336c02": "便。直指門中。不應有方便。若謂機有千差逗機之法。",
    "X72n1435_025:0336c03": "應爾。則楞嚴二十五圓通逗機之法。已悉何必另為",
    "X72n1435_025:0336c04": "贅枝駢拇之法。初祖東來。多此一番跋涉。",
    "X72n1435_025:0336c05": "[0336c05] 師云。達磨西來頓翻窠臼。授受之際。實無二法。何以",
    "X72n1435_025:0336c06": "曰五。主法者有五。不得不曰五宗也。豈以五宗者塞",
    "X72n1435_025:0336c07": "礙一心地之法門乎。乃至三玄五位賓主等語。盡屬",
    "X72n1435_025:0336c08": "名言。悉單傳之註&#x811A;耳。果得千聖不傳之道。三玄五",
    "X72n1435_025:0336c09": "位。賓主君臣。如指諸掌。法如是故。非差別逗機也。若",
    "X72n1435_025:0336c10": "在三玄五位上。印證心地法門者。大似就枝榦而索",
    "X72n1435_025:0336c11": "其本。非即非離。即枝榦非得其本也。離枝榦亦非得",
    "X72n1435_025:0336c12": "其本也。若本者。枝榦之本。枝榦者。本之枝榦。果是智",
    "X72n1435_025:0336c13": "人。思之可見。教中謂惟此一事實。餘二則非真。非真",
    "X72n1435_025:0336c14": "者權之謂也。非權無以導。其實非實。無以開其權。雖",
    "X72n1435_025:0336c15": "是謂權歸實。又何妨權實並彰也。教中之權各趨岐",
    "X72n1435_025:0336c16": "徑宗中之相惟據本參。本參破如月印千江岐徑通",
    "X72n1435_025:0336c17": "若風號萬竅。似不可以圓通差別之法與玄位。同日",
    "X72n1435_025:0336c18": "而語也。初祖之來。法門尚矣。豈曰贅乎。",
    "X72n1435_025:0336c19": "[0336c19] 問。從聞思修。入三摩提。大小乘法爾如然。似不可廢。",
    "X72n1435_025:0336c20": "即古德亦有云。三藏十二分教。某甲粗知。又云。先以",
    "X72n1435_025:0336c21": "聞解證入。後以無思契同。是知聞教。然後參禪。千聖",
    "X72n1435_025:0336c22": "不易之規。奈何近時尊宿。不觀學人曾否。聽教一例。",
    "X72n1435_025:0336c23": "示以無滋味話。令彼早晚穿鑿。不落妄想。便墮無記。",
    "X72n1435_025:0336c24": "又溈山云。此之一學。最妙最玄。又云。若有中流之士。",
    "X72n1435_025:0337a01": "未能頓超。且於教法留心。當溈山之時。正像法隆盛",
    "X72n1435_025:0337a02": "之秋。猶然。若是分別。而當今之世。正值末法衰殘。豈",
    "X72n1435_025:0337a03": "得人皆利根。一&#x69E9;以上乘法投之。況觀機逗教。應病",
    "X72n1435_025:0337a04": "與藥。似不可廢。",
    "X72n1435_025:0337a05": "[0337a05] 師云。余答劉居士問。謂宗乃教之綱。教乃宗之目。如",
    "X72n1435_025:0337a06": "依教修行。當以證入契同。為克家也。聞解似易。無思",
    "X72n1435_025:0337a07": "誠難。惟吾祖師門下。以思無思之妙。又云。心如墻壁。",
    "X72n1435_025:0337a08": "乃可入道。亦不以聞教不聞教。為不易之規也。如教",
    "X72n1435_025:0337a09": "中誦一句伽陀。忽然大悟。又云。一言之下。心地開通。",
    "X72n1435_025:0337a10": "豈待遍涉名言。方稱悟入。參究者。非涉於穿鑿。穿鑿",
    "X72n1435_025:0337a11": "二字。法門大害。教中或有之。而宗門實無也。此之一",
    "X72n1435_025:0337a12": "學。最妙最玄。當人人期於頓超。豈可甘心中下法。不",
    "X72n1435_025:0337a13": "論像末人。不論智愚。惟辦肯心。是為上智。反末法為",
    "X72n1435_025:0337a14": "正法。翻中下為上根。似亦不難耳。",
    "X72n1435_025:0337a15": "[0337a15] 問。三無漏學。因戒生定。因定發慧。我佛誠言。而妙喜",
    "X72n1435_025:0337a16": "則云。他人先定而後慧。老漢先慧而後定。大與佛經",
    "X72n1435_025:0337a17": "相違。若以時事驗之。如人酒迷。慧性顛狂錯亂。酒醒",
    "X72n1435_025:0337a18": "則狂性自息。則慧先定後。妙喜之言。愈為有理。大師",
    "X72n1435_025:0337a19": "於佛經祖訓。若為會通。",
    "X72n1435_025:0337a20": "[0337a20] 師云。先定而後慧。佛之誠言。先慧而後定。祖師慈訓。",
    "X72n1435_025:0337a21": "二俱略之。非定論也。如人修定。若無慧為先導。則不",
    "X72n1435_025:0337a22": "能修。慧不妨在先也。有慧而戒立。戒立而定生。定生",
    "X72n1435_025:0337a23": "而慧朗。如環上尋輪。求其始末了不可得。以此觀之。",
    "X72n1435_025:0337a24": "大慧亦為賸語也。實佛祖符合。又何待會通。",
    "X72n1435_025:0337b01": "[0337b01] 問。永嘉云。了則業障本來空。見道語也。而西土師子",
    "X72n1435_025:0337b02": "尊者。此方可大師。俱了了人也。何業障不空。必待詶",
    "X72n1435_025:0337b03": "償而後已。若謂償處正業障空義。則造十惡人念佛。",
    "X72n1435_025:0337b04": "帶業往生。亦必回娑婆。償宿業始得。若往生者。宿障",
    "X72n1435_025:0337b05": "不詶。則大了之人。反不及念佛者多矣。若謂大了之",
    "X72n1435_025:0337b06": "人。業障實空。能超念佛十倍。則師子可師。仍居未了",
    "X72n1435_025:0337b07": "之科。師何以會通之。",
    "X72n1435_025:0337b08": "[0337b08] 師云。業障空。是不易知也。若謂遭王難。是償夙債。實",
    "X72n1435_025:0337b09": "不達業障空。非正論也。豈不識水月道&#x5872;。空花萬行。",
    "X72n1435_025:0337b10": "鏡裏魔軍。夢中佛事。汝以夢中為實事。是不空也。若",
    "X72n1435_025:0337b11": "達斯空義。償不償皆夢語耳。十惡念佛。帶業往生。諸",
    "X72n1435_025:0337b12": "惡頓釋。趨果忘因。非回償也。下品下生。見佛尚遠。歷",
    "X72n1435_025:0337b13": "胎既久。始得花開。非不償也。與宗乘中。較其優劣不",
    "X72n1435_025:0337b14": "亦愚乎。",
    "X72n1435_025:0337b15": "[0337b15] 問。雲門請益。睦州悟道因緣。傳燈會元載之甚悉。其",
    "X72n1435_025:0337b16": "見雪&#x5CEF;。居然知識矣。並無請益語。盡皆問答語續。後",
    "X72n1435_025:0337b17": "出世。何故不嗣睦州。反嗣雪&#x5CEF;為。復以人盛衰。易其",
    "X72n1435_025:0337b18": "心耶。則非祖師所為。何能取法。後世且嗣法。昧心韋",
    "X72n1435_025:0337b19": "馱。明加其杵。若謂錄語有略。則授受之際。千古慧命",
    "X72n1435_025:0337b20": "來源所繫。豈可妄自筆削。諒必有說。乞師補之。庶免",
    "X72n1435_025:0337b21": "後世嗣法之溷。",
    "X72n1435_025:0337b22": "[0337b22] 師云。雲門見睦州。夾斷一足。即有悟入。非大徹也。初",
    "X72n1435_025:0337b23": "見雪&#x5CEF;。即命眾迎五百人知識。是雪&#x5CEF;以法眼印之。",
    "X72n1435_025:0337b24": "次日上雪&#x5CEF;。&#x5CEF;纔見便曰。因甚麼得到與麼地。門乃",
    "X72n1435_025:0337c01": "低頭。從茲契合。且從茲二字。非借辭也。況後溫研積",
    "X72n1435_025:0337c02": "稔。以印心宗乎。非敢以盛衰易其心也。今時人以玉",
    "X72n1435_025:0337c03": "彼之師為冤家。以印彼之師為恩故。殊不知。印彼者",
    "X72n1435_025:0337c04": "未必是。玉彼者未必非。以非為非者。不失法會之正",
    "X72n1435_025:0337c05": "因。以非為是者。終陷泥犁之惡報。寧可千生不悟。不",
    "X72n1435_025:0337c06": "可一日著邪。滴血之語。豈欺我哉。當悉審詳。毋容輕",
    "X72n1435_025:0337c07": "忽。",
    "X72n1435_025:0337c08": "[0337c08] 剡水禪人問。教外別傳者禪也。淨因禪師以一喝而",
    "X72n1435_025:0337c09": "收五教。然則五教皆禪教外者。何謂乎。",
    "X72n1435_025:0337c10": "[0337c10] 師云。淨因以一喝。圓收五教。以解講華嚴者之惑。豈",
    "X72n1435_025:0337c11": "不聞一喝。不作一喝用。縱古佛與大菩薩到此。亦斂",
    "X72n1435_025:0337c12": "&#x88B5;矣。況其聰敏及機智者乎。所以云。一喝能收五教。",
    "X72n1435_025:0337c13": "五教所不能收者。禪也。",
    "X72n1435_025:0337c14": "[0337c14] 問。禪不外教。教不外禪。唯字與聲。實無二相。別傳者。",
    "X72n1435_025:0337c15": "又何謂乎。",
    "X72n1435_025:0337c16": "[0337c16] 師云。禪稱教外者。非教中所列之禪。實乃世尊拈花。",
    "X72n1435_025:0337c17": "非字與聲所載者。彼時百萬人天。悉皆罔措。若論聲",
    "X72n1435_025:0337c18": "教所詮者。又何待迦葉微笑。世尊印定有教外別傳",
    "X72n1435_025:0337c19": "之旨故。知四十九年。未曾吐露。者箇消息。實是教所",
    "X72n1435_025:0337c20": "不能言者故。曰教外實是教中綱領故。云離文字相",
    "X72n1435_025:0337c21": "及言說相。貴在悟徹故。稱教外。果教外而別有傳乎。",
    "X72n1435_025:0337c22": "[0337c22] 問。清涼大師以禪為頓。似依六祖壇經判。若錯俱錯。",
    "X72n1435_025:0337c23": "苟非頓是圓也。亦教苟非圓亦頓。禪自禪。非但一不",
    "X72n1435_025:0337c24": "能收五。即五亦不能入一也。展轉合明。增長迷悶。惟",
    "X72n1435_025:0338a01": "冀慈音宣流開示。",
    "X72n1435_025:0338a02": "[0338a02] 師云。清涼以禪為頓者。是抑禪而揚教也。六祖謂開",
    "X72n1435_025:0338a03": "示頓教大乘。是借路經過。正為宗門稱頓悟者言之。",
    "X72n1435_025:0338a04": "若云非頓是圓。其圓之一字。吾宗門中。亦不立也。苟",
    "X72n1435_025:0338a05": "立其圓。則不圓矣。如云大方廣亦是顯果德之相。其",
    "X72n1435_025:0338a06": "法身之理。理絕對待。何大之可立也。諸法緣起。應變",
    "X72n1435_025:0338a07": "無窮。至體無外。卷舒自在。其方廣二字。亦是借言大",
    "X72n1435_025:0338a08": "方。廣對世間言說故。爾標宗頓入不思議者。亦賸語",
    "X72n1435_025:0338a09": "也。況五教云乎哉。吾佛以禪稱教外。愈明也。如人生",
    "X72n1435_025:0338a10": "在王家。不說貴相。又如九品至一品者。品品可收。惟",
    "X72n1435_025:0338a11": "生在儲宮者。豈品級可收也。禪在教外。不言可喻也。"
}