{
    "X61n1169_001:0871b07": " 淨土生無生論會集序",
    "X61n1169_001:0871b09": "夫淨土者。確實而言非是生。亦非無生也。何則淨土",
    "X61n1169_001:0871b10": "者。乃心性之異名也。本無惑染。強名曰淨。眾生依止。",
    "X61n1169_001:0871b11": "強名曰土。既是自心。則生與無生。皆成戲論矣。今言",
    "X61n1169_001:0871b12": "生者。乃大慈悲父。為兒女心重。於第二門頭。拔苦與",
    "X61n1169_001:0871b13": "樂之謂。乃生滅門意也。又言無生者。乃古善知識。為",
    "X61n1169_001:0871b14": "佛法情深。依第一義諦。應病下藥。乃真如門意也。二",
    "X61n1169_001:0871b15": "門唯是一心。說甚生及無生也。然而一心具足二門。",
    "X61n1169_001:0871b16": "不妨生與無生也。是故古人喚作倚門望子也。若如",
    "X61n1169_001:0871b17": "此會得。則能圓超四句。圓該四句。絕待圓融。不可思",
    "X61n1169_001:0871b18": "議。自然超情離見。免墮如藤依樹之誚。若觸火聚之",
    "X61n1169_001:0871b19": "譏也。嗟乎是時也。正值法苑秋晚。僧海冬深。獅子蟲",
    "X61n1169_001:0871b20": "徧於霜林。水潦鶴充滿冰海。縱然佛祖再出。亦無門",
    "X61n1169_001:0871b21": "可望矣。我輩何人。敢鼓舌搖唇。亦只為支持門庭。事",
    "X61n1169_001:0871b22": "不獲己耳。問。汝何人也。不自忖量。敢作註解耶。答。我",
    "X61n1169_001:0871b23": "亦非何人。實亦不敢作註解。今是書也。乃於病苦之",
    "X61n1169_001:0871b24": "暇。集些殘羮[泳永+宿]飯。只欲自餐自飲。不意旁觀有不嫌",
    "X61n1169_001:0871c01": "酸臭者。逼而奪之。非不自量也。然是[泳永+宿]飯也。雖不可",
    "X61n1169_001:0871c02": "飽人之口。而於我等譏餓者。不無小補。今題曰會集",
    "X61n1169_001:0871c03": "者。謂釋題一科。皆出徹祖之筆。若不集之。恐失傳也。",
    "X61n1169_001:0871c04": "論中著述。盡採台宗之意。若不會之。恐失詳也。今會",
    "X61n1169_001:0871c05": "而集之。作斯名焉。",
    "X61n1169_001:0871c06": "道光己酉年清和月紅螺山慕蓮學人達默述",
    "X61n1169_001:0871c12": "淨土生無生論會集",
    "X61n1169_001:0871c14": "明天台山幽溪沙門　傳燈和南　撰",
    "X61n1169_001:0871c15": "清紅螺山資福比丘　達默和南　集",
    "X61n1169_001:0871c16": "清紅螺山資福沙門　達林和南　訂",
    "X61n1169_001:0871c17": "講釋此論。大科分三。初總標論題。二請加述意。",
    "X61n1169_001:0871c18": "三分門立論。初又二。初論題。二論主。初又三。初",
    "X61n1169_001:0871c19": "解淨土。二解生無生。三解論字。初解淨土。又四。",
    "X61n1169_001:0871c20": "初辯四土。二述緣起。三明宗旨。四顯勝益。初又",
    "X61n1169_001:0871c21": "三。初明四土名義。二明四土染淨。三明四土橫",
    "X61n1169_001:0871c22": "豎。初又二。初列名。二辯義○今初。",
    "X61n1169_001:0871c23": "名者。四土名字也。四土者。十界眾生所依之國土",
    "X61n1169_001:0871c24": "也。土雖無量。略攝為四。初常寂光土。二實報無障",
    "X61n1169_001:0872a01": "礙土。三方便有餘土。四凡聖同居土。以四土攝十",
    "X61n1169_001:0872a02": "界者。寂光是佛國土。實報是菩薩國土。方便是聲",
    "X61n1169_001:0872a03": "聞緣覺國土。同居乃六凡國土。",
    "X61n1169_001:0872a04": "○二辯義又四。初常寂光土。乃至第四凡聖同居",
    "X61n1169_001:0872a05": "土○今初。",
    "X61n1169_001:0872a06": "常寂光土者。乃諸佛所住。三德秘藏也。而分性修",
    "X61n1169_001:0872a07": "二德。言性德者。乃眾生本具之心性也。梵網玄義",
    "X61n1169_001:0872a08": "云。常即法身。寂即解脫。光即般若。又三德皆常。性",
    "X61n1169_001:0872a09": "無遷故。三德皆寂。離塵勞故。三德皆光。極明淨故。",
    "X61n1169_001:0872a10": "如此三法。不縱不橫。名秘密藏。此即下文論中所",
    "X61n1169_001:0872a11": "謂性體。性量。性具。性體。乃本具法身德。性量。乃本",
    "X61n1169_001:0872a12": "具般若德。性具。乃本具解脫德。亦即三諦。常即中",
    "X61n1169_001:0872a13": "諦。寂即俗諦。光即真諦。即一而論三。故非縱。即三",
    "X61n1169_001:0872a14": "而論一。故非橫。非縱非橫。不可思議。故名秘密藏",
    "X61n1169_001:0872a15": "也。此乃性德。言修德者。後文云。修之者。稱性照了",
    "X61n1169_001:0872a16": "也。謂修空觀。破見思。稱真諦性。成般若德。修假觀。",
    "X61n1169_001:0872a17": "破塵沙。稱俗諦性。成解脫德。修中觀。破無明。稱中",
    "X61n1169_001:0872a18": "諦性。成法身德也。性修合論。乃清淨法身之所遊",
    "X61n1169_001:0872a19": "居。約性德理名土。約修德智名身。身土一如。非二",
    "X61n1169_001:0872a20": "相也。此無各各別異之致。而實徧周別異界中。以",
    "X61n1169_001:0872a21": "別異界。離此別無安立處故。",
    "X61n1169_001:0872a22": "○二實報無障礙土",
    "X61n1169_001:0872a23": "實報無障礙土者。稱乎實相。真實果報。故曰實報。",
    "X61n1169_001:0872a24": "色心自在。塵剎互含。故曰無礙。此土乃圓教四十",
    "X61n1169_001:0872b01": "一位。別教地上大士之所遊居。身能現土。土亦現",
    "X61n1169_001:0872b02": "身。不違法性。勝妙莊嚴。具如華嚴經所明。法界安",
    "X61n1169_001:0872b03": "立海也。又名分證常寂光土。法身大士所居故。",
    "X61n1169_001:0872b04": "○三方便餘土",
    "X61n1169_001:0872b05": "方便有餘土者。出三界外有淨土。三乘聖人。修方",
    "X61n1169_001:0872b06": "便道之所遊居。故曰方便。但盡見思。未除別惑。但",
    "X61n1169_001:0872b07": "離分段。未免變易。故曰有餘。謂九人生於此土。藏",
    "X61n1169_001:0872b08": "教二人。謂聲聞支佛。通教三人。謂聲聞。緣覺。及六",
    "X61n1169_001:0872b09": "地以上菩薩。別教三人。十住。十行。及十迴向。圓教",
    "X61n1169_001:0872b10": "一人。即十信也。此九人但修空觀。斷見思之通惑。",
    "X61n1169_001:0872b11": "別圓雖修假中。無明未破。未曾證實。故曰方便。亦",
    "X61n1169_001:0872b12": "名實報土。乃三乘聖人之實報故。",
    "X61n1169_001:0872b13": "○四凡聖同居土",
    "X61n1169_001:0872b14": "凡聖同居土者。本是凡夫有漏善。不善。不動業。之",
    "X61n1169_001:0872b15": "所招感。而聖人亦復同居。故曰凡聖同居土也。先",
    "X61n1169_001:0872b16": "明凡。次明聖。凡夫者。謂三界九地也。三界者。謂欲",
    "X61n1169_001:0872b17": "界。色界。無色界也。九地者。謂一五趣雜居地。二離",
    "X61n1169_001:0872b18": "生喜樂地。三定生喜樂地。四離喜妙樂地。五捨念",
    "X61n1169_001:0872b19": "清淨地。六空無邊處地。七識無邊處地。八無所有",
    "X61n1169_001:0872b20": "處地。九非非想處地。初五趣雜居者。謂欲界內。三",
    "X61n1169_001:0872b21": "途。人道。六欲諸天雜處。故曰五趣雜居也。二離生",
    "X61n1169_001:0872b22": "喜樂者。初禪三天。謂梵眾天。梵輔天。大梵天。已離",
    "X61n1169_001:0872b23": "五欲。發得初禪五支功德。謂覺。觀。喜。樂。一心。故曰",
    "X61n1169_001:0872b24": "離生喜樂地也。三定生喜樂者。二禪三天。謂少光",
    "X61n1169_001:0872c01": "天。無量光天。光音天。此三天。又離初禪覺觀二支。",
    "X61n1169_001:0872c02": "而得內淨。喜。樂。一心。四支功德。故曰定生喜樂地",
    "X61n1169_001:0872c03": "也。四離喜妙樂地者。謂三禪三天。少淨天。無量淨",
    "X61n1169_001:0872c04": "天。遍淨天。此三天。又離二禪之喜支。而得三禪捨。",
    "X61n1169_001:0872c05": "念。慧。樂。一心。五支功德。故曰離喜妙樂地也。五捨",
    "X61n1169_001:0872c06": "念清淨者。謂四禪九天。福生天。福愛天。廣果天(此三",
    "X61n1169_001:0872c07": "乃凡夫天)。無想天(此外道天)。無煩天。無熱天。善見天。善現天。",
    "X61n1169_001:0872c08": "色究竟天(此乃五不還天。三果聖人所居)。此九天。又離三禪之樂",
    "X61n1169_001:0872c09": "支。而得不苦不樂。捨。念。一心。之四支功德。故曰捨",
    "X61n1169_001:0872c10": "念清淨地也。已上四地。名為色界。謂以色蘊為界",
    "X61n1169_001:0872c11": "也。六空無邊處地者。楞嚴經云。若在捨心。捨厭成",
    "X61n1169_001:0872c12": "就。覺身為礙。銷礙入空。如是一類。名為空處。識無",
    "X61n1169_001:0872c13": "邊處者。諸礙既銷。無礙無滅。其中唯留阿賴耶識。",
    "X61n1169_001:0872c14": "全於末那半分微細。如是一類。名為識處。無所有",
    "X61n1169_001:0872c15": "處者。空色既亡。識心都滅。十方寂然。逈無攸往。如",
    "X61n1169_001:0872c16": "是一類。名無所有處。非非想處者。識性不動。以滅",
    "X61n1169_001:0872c17": "窮研。於無盡中。發宣盡性。如存不存。若盡非盡。如",
    "X61n1169_001:0872c18": "是一類。名非非想處。此四地皆無色蘊。故曰無色",
    "X61n1169_001:0872c19": "界也。又名二十五有。謂四洲四惡趣。六欲并梵天。",
    "X61n1169_001:0872c20": "四禪四空處。無想及那含。此諸眾生。皆是有漏因",
    "X61n1169_001:0872c21": "果。故曰二十五有也。此明凡夫○下明聖人。聖有",
    "X61n1169_001:0872c22": "二種。謂權實。實者。謂藏四果。通六地。別十住。圓十",
    "X61n1169_001:0872c23": "信。通惑雖斷。報身猶在。故曰實聖。權者。謂此聖人。",
    "X61n1169_001:0872c24": "或是寂光。實報。方便土人。由大悲願力。哀愍眾生。",
    "X61n1169_001:0873a01": "示生此界。非是業牽。以此二種聖人。與凡雜處。故",
    "X61n1169_001:0873a02": "曰凡聖同居土也。問。同居土人有權實。上三土亦",
    "X61n1169_001:0873a03": "有權實否。答。方便土。二權一實。若從同居斷惑而",
    "X61n1169_001:0873a04": "生。如前九人。總名一實。若從寂光實報。佛及菩薩。",
    "X61n1169_001:0873a05": "為誘定性二乘。及地前菩薩。令入正位。示居方便。",
    "X61n1169_001:0873a06": "是名二權。實報土中。一權一實。四十一位。總名一",
    "X61n1169_001:0873a07": "實。妙覺法佛。現報身相。名之為權。寂光土中。唯實",
    "X61n1169_001:0873a08": "無權。以是諸佛所遊居故。初明四土名義竟。",
    "X61n1169_001:0873a09": "○二明四土染淨",
    "X61n1169_001:0873a10": "四土染淨者。觀經疏云。五濁輕重。同居淨穢。體析",
    "X61n1169_001:0873a11": "巧拙。有餘淨穢。若第頓入。實報淨穢。分證究竟。寂",
    "X61n1169_001:0873a12": "光淨穢。妙宗釋云。五濁者。劫濁。見濁。煩惱濁。眾生",
    "X61n1169_001:0873a13": "濁。命濁。此五濁輕。所感同居則淨。如極樂世界。妙",
    "X61n1169_001:0873a14": "喜世界也。五濁重者。則薉。如今娑婆世界也。即娑",
    "X61n1169_001:0873a15": "婆亦分淨穢不同。如四教凡位。皆令濁輕。所感皆",
    "X61n1169_001:0873a16": "淨。而圓教輕濁。感同居依正最淨。言體析巧拙。有",
    "X61n1169_001:0873a17": "餘淨穢者。體者。通教體空觀。析者。藏教析空觀。通",
    "X61n1169_001:0873a18": "人智巧。用觀則巧。了達五陰當體本空。不待分析",
    "X61n1169_001:0873a19": "而後知空。以此體空智慧。斷惑證真也。藏人智拙。",
    "X61n1169_001:0873a20": "用觀則拙。必以四大五陰分析。而後知人空。以此",
    "X61n1169_001:0873a21": "析空智慧。斷惑證真也。然此土淨相亦寬。析觀感",
    "X61n1169_001:0873a22": "薉。可在三藏。體觀感淨。不專通人。衍門三教。對三",
    "X61n1169_001:0873a23": "藏析。俱明體法。通但空體。別次第體。圓不次第體。",
    "X61n1169_001:0873a24": "三人生彼。俱感淨相。圓人最淨。言次第頓入。實報",
    "X61n1169_001:0873b01": "淨薉者。次第者。別教次第三觀也。頓入。乃圓教一",
    "X61n1169_001:0873b02": "心三觀也。別人根鈍。不了即中。故先修空觀。斷見",
    "X61n1169_001:0873b03": "思。次修假觀。斷塵沙。後修中觀。斷無明。故曰次第",
    "X61n1169_001:0873b04": "三觀也。圓人根利。了達諸法。唯一念心。一念心具",
    "X61n1169_001:0873b05": "足諸法。非一非諸。亦一亦諸。不斷而斷。圓斷五住。",
    "X61n1169_001:0873b06": "故曰一心三觀也。而言淨薉者。若論證實。則唯一",
    "X61n1169_001:0873b07": "淨。今約教道。別十地不融。所感則薉也。言分證究",
    "X61n1169_001:0873b08": "竟。寂光淨薉者。分證。指別妙覺。究竟。乃圓妙覺。而",
    "X61n1169_001:0873b09": "分淨薉者。別圓妙覺。同證寂光。若論斷惑。別妙覺",
    "X61n1169_001:0873b10": "僅斷十二品無明。則與圓二行齊猶。屬分證位。圓",
    "X61n1169_001:0873b11": "教斷惑。則有四十二品。乃名究竟。故曰分證究竟。",
    "X61n1169_001:0873b12": "寂光淨薉也。",
    "X61n1169_001:0873b13": "○三明四土橫豎",
    "X61n1169_001:0873b14": "論四土橫豎者。約別圓二人論也。豎論者。出於同",
    "X61n1169_001:0873b15": "居。乃入方便。出於方便。乃入實報。出於實報。而入",
    "X61n1169_001:0873b16": "寂光。斷惑既淺深不同。住處亦高下逈別。橫論則",
    "X61n1169_001:0873b17": "不移當處。所見自殊。於同居土。橫超上三土。所謂",
    "X61n1169_001:0873b18": "見思斷盡。即見方便。塵沙斷盡。分破無明。即見實",
    "X61n1169_001:0873b19": "報。亦得分見寂光。無明斷盡。即得了了見於寂光。",
    "X61n1169_001:0873b20": "於方便土。橫超上二。謂實報寂光。於實報土。橫超",
    "X61n1169_001:0873b21": "一土。謂寂光。寂光土無復可超。亦無橫豎。又約諸",
    "X61n1169_001:0873b22": "佛菩薩。及三乘聖人。隨於己土。橫豎自在。寂光土",
    "X61n1169_001:0873b23": "能為眾生。現下三土。實報能現下二。方便能現同",
    "X61n1169_001:0873b24": "居。又同居土能示上三土。方便能示上二土。實報",
    "X61n1169_001:0873c01": "土。能示寂光土也。初辯四土竟。",
    "X61n1169_001:0873c02": "○二述緣起",
    "X61n1169_001:0873c03": "夫緣起者。現前一念妄心。乃一法界總緣起。徹祖",
    "X61n1169_001:0873c04": "曰。最初迷真起妄。則曰一念妄動。末後返妄歸真。",
    "X61n1169_001:0873c05": "則曰一念相應。是則起妄之後。歸真之前。更有何",
    "X61n1169_001:0873c06": "法。能外此一念乎。是故一念悟隨淨緣。即佛法界",
    "X61n1169_001:0873c07": "緣起。迷隨染緣。即九法界緣起。十方虗空。是此一",
    "X61n1169_001:0873c08": "念迷昧。一切國土。是此一念澄凝。四生正報。乃此",
    "X61n1169_001:0873c09": "一念情想合離。四大依報。是此一念動靜違順。唯",
    "X61n1169_001:0873c10": "依此念。變現諸法。離此念外。無法可得。原此一念。",
    "X61n1169_001:0873c11": "本是法界。從緣而起。緣無自性。全體法界。故得橫",
    "X61n1169_001:0873c12": "遍十方。豎窮三際。離過絕非。不可思議。法爾具此",
    "X61n1169_001:0873c13": "威神。法爾具此功用。今以此念。念於西方阿彌陀",
    "X61n1169_001:0873c14": "佛。求生極樂淨土。正當念時。西方依正。已在我之",
    "X61n1169_001:0873c15": "心中。而我此心。已在西方依正之內。如兩鏡交光。",
    "X61n1169_001:0873c16": "相含互照。此橫遍十方之相也。若約豎窮三際。則",
    "X61n1169_001:0873c17": "念佛時。即見佛時。亦即成佛時。求生時。即往生時。",
    "X61n1169_001:0873c18": "亦即度生時。三際同時。更無前後。帝網珠光。難齊",
    "X61n1169_001:0873c19": "全體。南柯夢事。略類一斑。此理悟之最難。信之最",
    "X61n1169_001:0873c20": "易。但能直下承當。終必全身受用。可謂參學事畢。",
    "X61n1169_001:0873c21": "所作已辦矣。如或未能。但當任便觀察。隨分受用",
    "X61n1169_001:0873c22": "耳。述緣起竟。",
    "X61n1169_001:0873c23": "○三明宗旨。又四。初直示唯心。二進明萬法。三絕",
    "X61n1169_001:0873c24": "待圓融。四超情離見。初又分四。初約現等三量。",
    "X61n1169_001:0874a01": "楷定唯心。二約事理二門。辯明具造。三約名體",
    "X61n1169_001:0874a02": "同異。揀定真妄。四約本有現前。折衷指點○今",
    "X61n1169_001:0874a03": "初。",
    "X61n1169_001:0874a04": "宗者。綱宗。旨。謂旨趣。須知一句阿彌陀佛。以唯心",
    "X61n1169_001:0874a05": "為宗。此唯心之義。須以三量楷定。三量者。現量。比",
    "X61n1169_001:0874a06": "量。聖言量也。現量。謂親證其理也。如羅什大師。隨",
    "X61n1169_001:0874a07": "母入寺。見佛鉢。喜而頂戴之。俄而念曰。我年甚幼。",
    "X61n1169_001:0874a08": "佛鉢甚重。何能頂戴。是念纔動。忽失聲置鉢。遂悟",
    "X61n1169_001:0874a09": "萬法唯心。高麗唯曉法師。來此土參學。夜宿塚間。",
    "X61n1169_001:0874a10": "渴甚。明月之下。見清水一汪。以手掬而飲之。殊覺",
    "X61n1169_001:0874a11": "香美。至次日清晨。乃見其水。為墓中控出。遂惡心",
    "X61n1169_001:0874a12": "大吐。乃悟萬法唯心。便回本國著述。此皆現量親",
    "X61n1169_001:0874a13": "證也。比量者。借眾相而觀於義。比喻而知也。諸喻",
    "X61n1169_001:0874a14": "之中。夢喻最切。如夢中所見。山川人物。萬別千差。",
    "X61n1169_001:0874a15": "皆不離我能夢之心。離夢心外。別無一法可得。即",
    "X61n1169_001:0874a16": "此可以比喻而知。現前一切萬法。但唯心現也。聖",
    "X61n1169_001:0874a17": "言量者。三界唯心。萬法唯識。千經萬論。皆如是說。",
    "X61n1169_001:0874a18": "楷定唯心竟。",
    "X61n1169_001:0874a19": "○二約事理二門辯明具造",
    "X61n1169_001:0874a20": "言辯明具造者。具。謂理具。造。謂事造。只此一念心",
    "X61n1169_001:0874a21": "中。本具十界萬法。即此一念心性隨緣。能造十界",
    "X61n1169_001:0874a22": "萬法。理具。如金中本具。可成瓶盤釵釧之理。事造。",
    "X61n1169_001:0874a23": "如工匠爐鎚之緣。造成瓶盤釵釧之器。又理具。如",
    "X61n1169_001:0874a24": "麵中本具可成種種食物之理。事造。如水火人工",
    "X61n1169_001:0874b01": "之緣。造成種種食物。由有理具。方有事造。理若不",
    "X61n1169_001:0874b02": "具。事何所造。所以理具。但具事造。離理具外。別無",
    "X61n1169_001:0874b03": "事造。由有事造。方顯理具。事若不造。爭知理具。所",
    "X61n1169_001:0874b04": "以事造。秪造理具。離事造外。別無理具也。已辯具",
    "X61n1169_001:0874b05": "造竟。",
    "X61n1169_001:0874b06": "○三約名體同異揀定真妄",
    "X61n1169_001:0874b07": "言揀定真妄者。佛法中有名同體異者。有名異體",
    "X61n1169_001:0874b08": "同者。名同體異。如心之一名。有肉團心。有緣慮心。",
    "X61n1169_001:0874b09": "有集起心。有堅實心。肉團心。同外四大。無所知識。",
    "X61n1169_001:0874b10": "緣慮心。通於八識。以八種識。皆能緣慮自分境故。",
    "X61n1169_001:0874b11": "此則是妄。集起心。唯約第八。以能集諸法種子。能",
    "X61n1169_001:0874b12": "起諸法現行故。此則真妄和合。堅實心者。即堅固",
    "X61n1169_001:0874b13": "真實之性。乃離念靈知。純真心體也。今言唯心者。",
    "X61n1169_001:0874b14": "乃唯堅實純真之心也。名異體同者。如諸經中所",
    "X61n1169_001:0874b15": "說真如。佛性。實相。法界等。種種極則之名。皆此堅",
    "X61n1169_001:0874b16": "實純真心也。已揀真妄竟。",
    "X61n1169_001:0874b17": "○四約本有現前折衷指點",
    "X61n1169_001:0874b18": "言折衷指點者。以諸經皆言無始本有真心。夫既",
    "X61n1169_001:0874b19": "曰本有。即今豈無。而今現有。即本有也。若無無始。",
    "X61n1169_001:0874b20": "則無現前。若離現前。豈有無始。是故不必高尊本",
    "X61n1169_001:0874b21": "有。遠推無始。但現前一念心之自性。即本有真心",
    "X61n1169_001:0874b22": "也。以現前一念。全真成妄。全妄即真。終日隨緣。終",
    "X61n1169_001:0874b23": "日不變。離此現前一念之外。豈別有真心可得哉。",
    "X61n1169_001:0874b24": "古德云。威音那畔。不離今世門頭。眾生現行無明。",
    "X61n1169_001:0874c01": "即是諸佛不動智體。其庶幾乎。由上四義。以顯唯",
    "X61n1169_001:0874c02": "心。故一以唯心為宗也。初直示唯心竟。",
    "X61n1169_001:0874c03": "○二進明萬法",
    "X61n1169_001:0874c04": "進明萬法者。又一句阿彌陀佛。以唯佛為宗。以一",
    "X61n1169_001:0874c05": "切萬法。既是心現。全體唯心。心無彼此。心無分齊。",
    "X61n1169_001:0874c06": "於十界萬法。若依若正。假名實法。隨拈一法。皆即",
    "X61n1169_001:0874c07": "心之全體。皆具心之大用。如心橫遍。如心豎窮。以",
    "X61n1169_001:0874c08": "唯心義成。唯色。唯聲。唯香。唯味。唯觸。唯法。乃至唯",
    "X61n1169_001:0874c09": "微塵。唯芥子。一切唯義俱成。一切唯義俱成。方成",
    "X61n1169_001:0874c10": "真唯心義。一切唯義不成。但有唯心之虗名。而無",
    "X61n1169_001:0874c11": "唯心之實義。以一切唯義俱成。故曰法無定相。遇",
    "X61n1169_001:0874c12": "緣即宗。唯微塵唯芥子。尚可為宗。八萬相好莊嚴",
    "X61n1169_001:0874c13": "之果地彌陀。反不可以為宗也。故以唯佛為宗。第",
    "X61n1169_001:0874c14": "二進明萬法竟。",
    "X61n1169_001:0874c15": "○第三絕待圓融",
    "X61n1169_001:0874c16": "絕待圓融者。又一句阿彌陀佛。以絕待圓融為宗。",
    "X61n1169_001:0874c17": "於十界萬法。隨拈一法。無非即心全體。具心大用。",
    "X61n1169_001:0874c18": "橫遍十方。豎窮三際。離於四句。絕於百非。獨體全",
    "X61n1169_001:0874c19": "真。更無有外。彌滿清淨。中不容他。一法既爾。萬法",
    "X61n1169_001:0874c20": "皆然。各約諸法。當體絕待無外。是為絕待。又以十",
    "X61n1169_001:0874c21": "界萬法。各各互遍。各各互含。一一交羅。一一該徹。",
    "X61n1169_001:0874c22": "彼彼無障無礙。各各無壞無雜。如當臺古鏡。影現",
    "X61n1169_001:0874c23": "重重。如帝網千珠。迴環交攝。此約諸法迭互相望。",
    "X61n1169_001:0874c24": "是為圓融。今合絕待圓融為一宗。正絕待時。即圓",
    "X61n1169_001:0875a01": "融。正圓融時。便絕待。非離絕待。別有圓融。絕待。絕",
    "X61n1169_001:0875a02": "待其圓融。非離圓融。別有絕待。圓融。圓融其絕待。",
    "X61n1169_001:0875a03": "絕待圓融。各皆不可思議。今共合為一宗。則不思",
    "X61n1169_001:0875a04": "議中不思議也。第三絕待圓融竟。",
    "X61n1169_001:0875a05": "○第四超情離見",
    "X61n1169_001:0875a06": "超情離見者。以但約諸法絕待。離過絕非。已超一",
    "X61n1169_001:0875a07": "切眾生情妄執著。三乘賢聖所見差別。若約諸法",
    "X61n1169_001:0875a08": "圓融。圓該四句。融會百非。尤非凡情聖見之所能",
    "X61n1169_001:0875a09": "及。故總立超情離見為宗。初以唯心為宗。次以唯",
    "X61n1169_001:0875a10": "佛為宗。三以絕待圓融為宗。末以超情離見為宗。",
    "X61n1169_001:0875a11": "總此四重宗旨。方是一句彌陀正宗宗旨。豈易言",
    "X61n1169_001:0875a12": "哉。第三明宗旨竟。",
    "X61n1169_001:0875a13": "○第四顯勝益",
    "X61n1169_001:0875a14": "夫見道而後修道。修道而後證道。此乃千聖同途。",
    "X61n1169_001:0875a15": "千古不易之定論也。然見道。豈易言哉。若依教乘。",
    "X61n1169_001:0875a16": "必大開圓解。若依宗門。必直透重關。然後得論其",
    "X61n1169_001:0875a17": "修道。否。則便為盲修瞎練。不免撞牆磕壁。墮坑落",
    "X61n1169_001:0875a18": "塹矣。唯淨土一門則不然。從是西方過十萬億佛",
    "X61n1169_001:0875a19": "土。有世界名曰極樂。其土有佛。號阿彌陀。今現在",
    "X61n1169_001:0875a20": "說法。但發願持名。即得往生。此乃佛心佛眼。親知",
    "X61n1169_001:0875a21": "親見之境界。非彼三乘賢聖。所能知見也。但當深",
    "X61n1169_001:0875a22": "信佛言。依此而發願持名。即是以佛知見為知見。",
    "X61n1169_001:0875a23": "不必另求悟門也。又餘門修道。必悟後依法修習。",
    "X61n1169_001:0875a24": "攝心成定。因定發慧。因慧斷惑。所發之慧。有勝有",
    "X61n1169_001:0875b01": "劣。所斷之惑。有淺有深。然後方可論其退與不退。",
    "X61n1169_001:0875b02": "唯此淨土門中。唯以信願之心。專持名號。持至一",
    "X61n1169_001:0875b03": "心不亂。淨業即為大成。身後決定往生。一得往生。",
    "X61n1169_001:0875b04": "便永不退轉矣。又餘門修道。先須懺其現業。若現",
    "X61n1169_001:0875b05": "業不懺。即為障道。則進修無路矣。修淨業者。乃帶",
    "X61n1169_001:0875b06": "業往生。不須懺業。以至心念佛一聲。能滅八十億",
    "X61n1169_001:0875b07": "劫生死重罪故。又餘門修道。須斷煩惱。若見思煩",
    "X61n1169_001:0875b08": "惱分毫未盡。則分段生死不盡。不能出離同居國",
    "X61n1169_001:0875b09": "土。唯修淨業者。乃橫出三界。不斷煩惱。從此同居。",
    "X61n1169_001:0875b10": "生彼同居。一生彼土。則生死根株便永斷矣。既生",
    "X61n1169_001:0875b11": "彼土。則常常見佛。時時聞法。衣食居處。出於自然。",
    "X61n1169_001:0875b12": "水鳥樹林。皆悉說法。同居土中。橫見上三土。諸上",
    "X61n1169_001:0875b13": "善人。俱會一處圓證三種不退。一生便補佛位。然",
    "X61n1169_001:0875b14": "則淨土一門。最初省求悟門。末後不待發慧。不須",
    "X61n1169_001:0875b15": "懺業。不斷煩惱。至極省要。至極徑捷。及其證入。至",
    "X61n1169_001:0875b16": "極廣大。至極究竟。學者當細心玩味而詳擇之。毋",
    "X61n1169_001:0875b17": "以一時貢高。失此殊勝最大利益也。顯勝益竟。大",
    "X61n1169_001:0875b18": "科解淨土已竟。",
    "X61n1169_001:0875b19": "○二解生無生又三。初約教。二揀收。三破立○今",
    "X61n1169_001:0875b20": "初。",
    "X61n1169_001:0875b21": "言約教者。四教皆有生無生義。若不細揀。則有儱",
    "X61n1169_001:0875b22": "伺之過。約藏教者。綱宗云。諸行無常。是生滅法。生",
    "X61n1169_001:0875b23": "滅滅已。寂滅為樂。因滅會真。滅非真諦。滅尚非真。",
    "X61n1169_001:0875b24": "況苦集道。真諦在因果事相之外。故依衍教。判為",
    "X61n1169_001:0875c01": "偏真無生也。約通教者。諸法不自生。亦不從他生。",
    "X61n1169_001:0875c02": "不共。不無因。是故說無生。解苦無苦而有真諦。苦",
    "X61n1169_001:0875c03": "尚即真。況集滅道。此乃即真無生也。約別教者。真",
    "X61n1169_001:0875c04": "如法性。隨緣不變。在生死而不染。證涅槃而非淨。",
    "X61n1169_001:0875c05": "逈超二邊。不即諸法。此乃但中無生也。約圓教者。",
    "X61n1169_001:0875c06": "如來之藏。不變隨緣。隨緣不變。隨拈一法。無非法",
    "X61n1169_001:0875c07": "界。心佛眾生。三無差別。在凡不減。在聖不增。此乃",
    "X61n1169_001:0875c08": "圓教圓超四句。圓該四句。不思議之無生也。約教",
    "X61n1169_001:0875c09": "竟。",
    "X61n1169_001:0875c10": "○二揀收",
    "X61n1169_001:0875c11": "言揀收者。謂揀去前三無生。收入圓乘也。何者。藏",
    "X61n1169_001:0875c12": "教則生滅滅已。寂滅為樂。生滅者。二十五有生滅",
    "X61n1169_001:0875c13": "法也。寂滅者。偏真涅槃生也。無生在生滅之外。",
    "X61n1169_001:0875c14": "此論生無生者。乃即生之無生。故非藏教之意也。",
    "X61n1169_001:0875c15": "通教雖言生即無生。不得意人。終歸灰斷之果。又",
    "X61n1169_001:0875c16": "藏通二教。不言他方佛土。此論乃他方淨土之生。",
    "X61n1169_001:0875c17": "即是無生。故又非通教之意也。別教雖言他方佛",
    "X61n1169_001:0875c18": "土。而但中之理。不即二邊。此論生無生者。乃即二",
    "X61n1169_001:0875c19": "邊之生。即中道無生。故又非別教意也。唯圓教即",
    "X61n1169_001:0875c20": "中之理。即四土之生法。當體即中。圓離四句。圓融",
    "X61n1169_001:0875c21": "四句。謂生即無生也。亦即亦生亦無生也。亦即非",
    "X61n1169_001:0875c22": "生非無生也。舉一即四。全四即一。故曰不可思議",
    "X61n1169_001:0875c23": "之無生。正是此論之本旨。故曰淨土生無生論也。",
    "X61n1169_001:0875c24": "○三破立",
    "X61n1169_001:0876a01": "破立者。世人有偏執有生者。偏執無生者。偏執有",
    "X61n1169_001:0876a02": "生。猶有往生之益。而偏執無生者。大端墮在緣影",
    "X61n1169_001:0876a03": "妄想。以為唯心淨土。自性彌陀。故題曰。淨土生無",
    "X61n1169_001:0876a04": "生論。正破緣影之虗妄。而立乎淨土之生。即心性",
    "X61n1169_001:0876a05": "之無生也。故古德云。生則決定生。去則實不去。又",
    "X61n1169_001:0876a06": "曰。因緣所生法。我說即是空。亦名為假名。亦名中",
    "X61n1169_001:0876a07": "道義。下文論云。心具而造。豈分能所。即心是佛。即",
    "X61n1169_001:0876a08": "佛是心。即心是土。即土是心。能造因緣。及所造法。",
    "X61n1169_001:0876a09": "當處皆是心性。故明此宗而求生樂土者。乃生與",
    "X61n1169_001:0876a10": "無生兩冥之至道也。解生無生竟。",
    "X61n1169_001:0876a11": "○三解論字",
    "X61n1169_001:0876a12": "梵語優波提舍。此云論義。裂網疏云。謂問辯徵析。",
    "X61n1169_001:0876a13": "剖斷開示。令得決定之謂也。問辯徵析。乃教論。剖",
    "X61n1169_001:0876a14": "斷開示。乃行論。令得決定。乃理論。又問辯徵析。乃",
    "X61n1169_001:0876a15": "名字位中聞慧教行理。剖斷開示。乃觀行相似位",
    "X61n1169_001:0876a16": "中思慧教行理。令得決定。乃分證位中修慧教行",
    "X61n1169_001:0876a17": "理。又約教。乃世界悉檀之論。約行。乃為人對治悉",
    "X61n1169_001:0876a18": "檀之論。約理。乃第一義悉檀之論。釋論題竟。",
    "X61n1169_001:0876a19": "○第二釋論主",
    "X61n1169_001:0876a20": "明者。國號也。朱氏而有天下。稱為大明。天台山。浙",
    "X61n1169_001:0876a21": "江之山也。在台州之北。幽溪者。地名。在山內。沙門",
    "X61n1169_001:0876a22": "者。梵語。或云桑門。皆梵音不同。什師云。佛法及外",
    "X61n1169_001:0876a23": "道。凡出家者。皆稱沙門。乃出家之都稱。或翻息心。",
    "X61n1169_001:0876a24": "瑞應經云。息心達本源。故號為沙門。又云勤息。謂",
    "X61n1169_001:0876b01": "勤求戒定慧。息滅貪嗔癡。今釋沙門有四教。各分",
    "X61n1169_001:0876b02": "四種。謂勝道沙門。說道沙門。活道沙門。污道沙門。",
    "X61n1169_001:0876b03": "若勤求藏通戒定慧。息見思之心。證三乘果。乃藏",
    "X61n1169_001:0876b04": "通二教勝道沙門。若從真起應。說生滅無生二種",
    "X61n1169_001:0876b05": "四諦。乃說道沙門。若稟二教。修七科道品。乃活道",
    "X61n1169_001:0876b06": "沙門。不然者。乃污道沙門也。別圓亦然。傳燈。乃論",
    "X61n1169_001:0876b07": "主之諱也。謂傳真諦燈。俗諦燈。中諦燈。次第燈。一",
    "X61n1169_001:0876b08": "心燈。今造此論。乃傳西方唯心四土。自性三身。一",
    "X61n1169_001:0876b09": "心妙蓮燈也。和南者。梵云。槃那寐。或云。槃談。訛云",
    "X61n1169_001:0876b10": "和南也。皆翻我禮。即禮拜也。撰者述也。造也。大師",
    "X61n1169_001:0876b11": "俗姓葉。浙江衢州人。少從進賢映庵禪師薙髮。隨",
    "X61n1169_001:0876b12": "謁百松法師。聞講法華。恍有神會。次問楞嚴大定",
    "X61n1169_001:0876b13": "之旨。百松瞪目周視。燈即契入。百松以金雲紫袈",
    "X61n1169_001:0876b14": "裟授之。一生修法華。大悲。光明。彌陀。楞嚴等懺。無",
    "X61n1169_001:0876b15": "虗日。卜居幽溪高明寺。先有土人葉祺。葬親寺後。",
    "X61n1169_001:0876b16": "夢神云。此聖道場地。將有肉身菩薩大作佛事。可",
    "X61n1169_001:0876b17": "速遷。祺不信。俄舉家病困。懼而徙焉。翌日燈至。即",
    "X61n1169_001:0876b18": "其地立天台祖庭。學侶輻輳。嘗於新昌大佛前。登",
    "X61n1169_001:0876b19": "座豎義。眾聞石室天樂鏗鏘。講畢乃寂。而著作此",
    "X61n1169_001:0876b20": "論。融會三觀。闡揚淨土法門。每歲修四三昧。身先",
    "X61n1169_001:0876b21": "率眾。精進勇猛。註楞嚴維摩等經。凡染翰。必被戒",
    "X61n1169_001:0876b22": "衲。前後應講七十餘期。預知時至。手書妙法蓮華",
    "X61n1169_001:0876b23": "經五字。復高唱經題者再。泊然而寂。總標論題竟。",
    "X61n1169_001:0876b24": "○二請加述意。又二。初歸命請加。二造論成益○",
    "X61n1169_001:0876c01": "今初。",
    "X61n1169_001:0876c02": "　稽首能仁圓滿智　　無量壽覺大導師",
    "X61n1169_001:0876c03": "　所說安養大乘經　　了義了義至圓頓",
    "X61n1169_001:0876c04": "　妙德普賢觀自在　　勢至清淨大海眾",
    "X61n1169_001:0876c05": "　馬鳴龍樹及天親　　此土廬山蓮社祖",
    "X61n1169_001:0876c06": "　天台智者并法智　　古往今來宏法師",
    "X61n1169_001:0876c07": "　我今皈命禮三寶　　求乞冥加發神識",
    "X61n1169_001:0876c08": "造論宏法。必先歸命三寶者。略有四義。一順古先",
    "X61n1169_001:0876c09": "聖賢儀式故。二令增長眾生福德善根故。三不同",
    "X61n1169_001:0876c10": "外道議論無宗本故。四顯示能歸所歸性空寂。感",
    "X61n1169_001:0876c11": "應道交難思議故。須知歸命。有能歸所歸。請加。有",
    "X61n1169_001:0876c12": "能請所請。先明能歸。文中稽首者。下拜首至地。舉",
    "X61n1169_001:0876c13": "身業。總攝三業也。又言歸命者。乃身命歸依也。歸",
    "X61n1169_001:0876c14": "者。投向義。返還義。生死海中。唯三寶功德可作恃",
    "X61n1169_001:0876c15": "怙。故應投向。三寶體性。即眾生現前介爾心性。由",
    "X61n1169_001:0876c16": "無始來背覺合塵甘自逃背。今背塵合覺。復本心",
    "X61n1169_001:0876c17": "源。故名返還。命者。依於色心連持不斷之所假立。",
    "X61n1169_001:0876c18": "非有實法。但為眾生迷情之所寶重。隨順世間語",
    "X61n1169_001:0876c19": "言。舉此總攝三業也。將此最重之命。投向住持三",
    "X61n1169_001:0876c20": "寶。則為增上緣。研此假立命根本不可得。便返還",
    "X61n1169_001:0876c21": "一體三寶也。能仁下。所歸三寶。又三。先明佛寶。二",
    "X61n1169_001:0876c22": "明法寶。三明僧寶。能仁圓滿智。無量壽覺大導師",
    "X61n1169_001:0876c23": "者。佛寶也。初句明此土教主。次句彼土導師。梵語",
    "X61n1169_001:0876c24": "釋迦牟尼。此云能仁寂默。能仁表大悲。不住涅槃。",
    "X61n1169_001:0877a01": "寂默表大智。不住生死。乃悲智雙運。立此嘉稱。又",
    "X61n1169_001:0877a02": "能仁者。姓也。阿含云。昔有輪王。姓甘蔗氏。聽次妃",
    "X61n1169_001:0877a03": "之譖。擯四太子。至雪山北。自立城居。以德歸人。不",
    "X61n1169_001:0877a04": "數年間。乃為強國父王悔憶。遣使往召。四子辭過",
    "X61n1169_001:0877a05": "不還。父王三嘆。我子釋迦。因此命族。又云。住直樹",
    "X61n1169_001:0877a06": "林。又號釋迦。既於林立國。即以林為姓。寂默者。字",
    "X61n1169_001:0877a07": "也。本行經云。又諸釋種。立性憍慢多言。及見太子。",
    "X61n1169_001:0877a08": "悉皆默然。王云。宜字牟尼。又能仁表大悲。而有生",
    "X61n1169_001:0877a09": "緣悲。法緣悲。無緣悲。寂默表大智。而有一切智。道",
    "X61n1169_001:0877a10": "種智。一切種智。今三悲究竟。三智圓滿。三悲為福",
    "X61n1169_001:0877a11": "德莊嚴。三智為智慧莊嚴。福慧雙足。莊嚴法身。故",
    "X61n1169_001:0877a12": "曰釋迦牟尼也。無量壽者。彼土接引導師也。要解",
    "X61n1169_001:0877a13": "云。梵語阿彌陀。正翻無量。本不可說。本師以光壽",
    "X61n1169_001:0877a14": "二義。收盡一切無量。壽則豎。窮三際。光則橫遍十",
    "X61n1169_001:0877a15": "方。橫豎交徹。即法界體。今言無量壽。乃舉豎以攝",
    "X61n1169_001:0877a16": "橫也。覺者。謂自覺。覺他。覺滿。悟性真常。了惑虗妄。",
    "X61n1169_001:0877a17": "名自覺。運無緣慈。度有情界。名覺他。窮源極底。行",
    "X61n1169_001:0877a18": "圓果滿。名覺滿也。大導師者。然佛具三身引物。若",
    "X61n1169_001:0877a19": "行人至觀行相似位中。不為見思所亂。故感彌陀",
    "X61n1169_001:0877a20": "變化身。及諸聖眾。引歸同居方便二種淨土。若至",
    "X61n1169_001:0877a21": "分證位中。不為二邊所亂。故感受用身。及諸聖眾。",
    "X61n1169_001:0877a22": "引歸實報寂光二種淨土。然佛有四十八種大願。",
    "X61n1169_001:0877a23": "又具三身普引。故曰大導師也。佛寶竟。二明法寶。",
    "X61n1169_001:0877a24": "所說者。佛為能說。經為所說。安養者。梵云須摩提。",
    "X61n1169_001:0877b01": "此云安養。又云清泰。又云極樂。乃永離眾苦。第一",
    "X61n1169_001:0877b02": "安隱之謂。大乘者。大乃對小而言。具體相用三大。",
    "X61n1169_001:0877b03": "法華經云。其車高廣。眾寶莊校。其車高。故言體大。",
    "X61n1169_001:0877b04": "其車廣。故言相大。眾寶莊校。故言用大。乘者。車乘。",
    "X61n1169_001:0877b05": "約喻為名。運載為義。而有三種。謂理乘。隨乘。得乘。",
    "X61n1169_001:0877b06": "體大為理乘。相大為隨乘。用大為得乘。又所乘三",
    "X61n1169_001:0877b07": "大為理乘。能乘三智為隨乘。能所究竟為得乘。經",
    "X61n1169_001:0877b08": "者。梵云修多羅。此云契經。謂契緣。契事。契理。契緣",
    "X61n1169_001:0877b09": "為教經。契事為行經。契理為理經。又契緣。故為世",
    "X61n1169_001:0877b10": "界悉檀之經。契事。故為為人。對治二種悉檀之經。",
    "X61n1169_001:0877b11": "契理。故為第一義悉檀之經。了義者。謂了明第一",
    "X61n1169_001:0877b12": "義諦之理。中道之理。為理了明。佛法界證窮此理。",
    "X61n1169_001:0877b13": "為事了明。安養諸經。具此事理二了。故曰了義中",
    "X61n1169_001:0877b14": "了義也。至圓頓者。謂圓教之理。具四義故名圓。謂",
    "X61n1169_001:0877b15": "圓妙。圓融。圓足。圓頓。今淨土法門。念念之中。圓轉",
    "X61n1169_001:0877b16": "五濁故妙。圓淨四土故融。圓見三身故足。圓證三",
    "X61n1169_001:0877b17": "不退故頓。帶業往生。一生成佛。可謂至圓至頓也。",
    "X61n1169_001:0877b18": "法寶竟。三明僧寶。○妙德者。梵語文殊師利。或云",
    "X61n1169_001:0877b19": "曼殊室利。此云妙德。亦云妙吉祥。謂文殊生時。十",
    "X61n1169_001:0877b20": "事吉祥。謂光明滿室。甘露盈庭。地湧七珍。神開伏",
    "X61n1169_001:0877b21": "藏。雞生鳳子。猪娩龍豚。馬產麒麟。牛生白澤。倉變",
    "X61n1169_001:0877b22": "金粟。象具六牙。具此十瑞。故曰妙吉祥。生於舍衛",
    "X61n1169_001:0877b23": "國。多羅聚落。梵德婆羅門家。從母右脅而生。身紫",
    "X61n1169_001:0877b24": "金色墮地能語。尋於佛所出家。首楞嚴三昧經。過",
    "X61n1169_001:0877c01": "去無量阿僧祇劫。南方世界名平等。佛號龍種上",
    "X61n1169_001:0877c02": "尊王如來。即文殊是。央掘經言。現在北方常喜世",
    "X61n1169_001:0877c03": "界。歡喜藏摩尼寶積佛。即文殊是。悲華經言。阿彌",
    "X61n1169_001:0877c04": "陀佛。為轉輪王時。第三王子。名曰王眾。於寶藏佛",
    "X61n1169_001:0877c05": "所。發菩提心。願於來世。行菩薩道。無有齊限。莊嚴",
    "X61n1169_001:0877c06": "佛剎。大寶填廁。又無惡觸。及諸女人。及其名字。佛",
    "X61n1169_001:0877c07": "即改王眾字。號為文殊師利。授記曰。於未來世。南",
    "X61n1169_001:0877c08": "方世界。名曰清淨無垢寶窴。成阿耨多羅三藐三",
    "X61n1169_001:0877c09": "菩提。號曰普現如來。○普賢者。梵云邲輸跋陀。悲",
    "X61n1169_001:0877c10": "華經云。阿彌陀佛。為轉輪王時。第八王子。名曰泯",
    "X61n1169_001:0877c11": "圖。於寶藏佛前發願。願於是不淨世界。修菩薩行。",
    "X61n1169_001:0877c12": "復當修治莊嚴。十千不淨世界。令得嚴淨。如青香",
    "X61n1169_001:0877c13": "光明無垢世界。亦當教化無量菩薩。令心清淨。皆",
    "X61n1169_001:0877c14": "趣大乘。悉使充滿我之世界。佛即改泯圖名。號為",
    "X61n1169_001:0877c15": "普賢。授記未來於北方知水善淨功德世界。成阿",
    "X61n1169_001:0877c16": "耨多羅三藐三菩提。號曰智剛吼自在相王如來。",
    "X61n1169_001:0877c17": "○觀自在者。梵云阿那婆婁吉低輸。此云觀世音。",
    "X61n1169_001:0877c18": "又名觀自在。現在西方極樂世界。為補處菩薩。悲",
    "X61n1169_001:0877c19": "華經云。往昔劫中。阿彌陀佛為轉輪王時。觀世音",
    "X61n1169_001:0877c20": "菩薩。為第一太子。名曰不眴。爾時寶藏如來。為轉",
    "X61n1169_001:0877c21": "輪王授記已。不眴太子。前白佛言。世尊。今我以大",
    "X61n1169_001:0877c22": "音聲。告諸眾生。我之所有一切善根。盡回向阿耨",
    "X61n1169_001:0877c23": "多羅三藐三菩提。願我行菩薩道時。若有眾生。受",
    "X61n1169_001:0877c24": "諸苦惱恐怖等事。退失正法。墮大暗處。憂愁孤窮",
    "X61n1169_001:0878a01": "無有救護。若能念我。稱我名字。若其為我天耳所",
    "X61n1169_001:0878a02": "聞。天眼所見。是眾生等。若不得免斯苦惱者。我終",
    "X61n1169_001:0878a03": "不成阿耨多羅三藐三菩提。世尊。我今復當為眾",
    "X61n1169_001:0878a04": "生故。發上勝願。願轉輪聖王。於安樂世界。作佛事",
    "X61n1169_001:0878a05": "已。入無餘涅槃。乃至正法住時。我於其中修菩薩",
    "X61n1169_001:0878a06": "道。是佛正法初夜滅。即其後夜。成阿耨多羅三藐",
    "X61n1169_001:0878a07": "三菩提。時寶藏佛。尋為授記曰。汝觀天人三惡一",
    "X61n1169_001:0878a08": "切眾生。生大悲心。欲斷眾生諸苦惱故。欲令眾生",
    "X61n1169_001:0878a09": "住安樂故。今當字汝為觀世音。無量壽佛般涅槃",
    "X61n1169_001:0878a10": "已。第二恒河沙阿僧祇劫。彼土轉名一切珍寶所",
    "X61n1169_001:0878a11": "成就世界。所有種種莊嚴。無量無邊。安樂世界所",
    "X61n1169_001:0878a12": "不能及。汝於菩提樹下。成阿耨多羅三藐三菩提。",
    "X61n1169_001:0878a13": "號遍出一切光明功德山王如來。○勢至者。梵語",
    "X61n1169_001:0878a14": "摩訶那鉢。此云大勢至。現在極樂世界。第二補處",
    "X61n1169_001:0878a15": "菩薩也。悲華經云。昔阿彌陀佛。為轉輪王時。大勢",
    "X61n1169_001:0878a16": "至為第二太子。名曰尼摩。爾時寶藏如來。為王及",
    "X61n1169_001:0878a17": "第一太子授記已。第二王子。亦白佛言。世尊。如我",
    "X61n1169_001:0878a18": "所有身口意業。清淨福德。盡以回向阿耨多羅三",
    "X61n1169_001:0878a19": "藐三菩提。願遍出一切光明功德山王佛。始初成",
    "X61n1169_001:0878a20": "道。我當先請轉於法輪。隨其說法。所經時節。於其",
    "X61n1169_001:0878a21": "中間行菩薩道。是佛涅槃後。正法滅已。我於其後。",
    "X61n1169_001:0878a22": "次第成於阿耨多羅三藐三菩提。我作佛時。所作",
    "X61n1169_001:0878a23": "佛事。世界所有種種莊嚴。般涅槃後。正法住世。悉",
    "X61n1169_001:0878a24": "如彼佛。等無有異。爾時佛告第二王子。汝今所願。",
    "X61n1169_001:0878b01": "取大世界。如汝所願。當於如是最大世界。成阿耨",
    "X61n1169_001:0878b02": "多羅三藐三菩提。號曰善住珍寶山王如來。由汝",
    "X61n1169_001:0878b03": "願取大世界故。因是字汝為得大勢。○馬鳴者。梵",
    "X61n1169_001:0878b04": "語阿溼矩沙。此云馬鳴。東天竺桑岐多國婆羅門。",
    "X61n1169_001:0878b05": "得法於夜奢尊者。嘗製大乘起信論。末後勸人求",
    "X61n1169_001:0878b06": "生淨土曰。眾生以住此娑婆世界。自畏不能常值",
    "X61n1169_001:0878b07": "諸佛。親承供養。懼畏信心。難可成就。意欲退者。當",
    "X61n1169_001:0878b08": "知如來有勝方便。攝護信心。謂以專意念佛因緣。",
    "X61n1169_001:0878b09": "隨願得生他方佛土。常見於佛。永離惡道。如修多",
    "X61n1169_001:0878b10": "羅說。若人專念西方極樂世界。阿彌陀佛。所修善",
    "X61n1169_001:0878b11": "根。回向願求生彼世界。即得往生。常見佛故。終無",
    "X61n1169_001:0878b12": "有退。若觀彼佛真如法身。常勤修習。畢竟得生。住",
    "X61n1169_001:0878b13": "正定聚。後付法於迦毗摩羅尊者已。即入龍奮迅",
    "X61n1169_001:0878b14": "三昧。挺身虗空。如日輪相。還復本位。而取涅槃。○",
    "X61n1169_001:0878b15": "龍樹者。梵云那伽曷樹那。此云龍樹。南天竺國梵",
    "X61n1169_001:0878b16": "志之裔。得法於迦毗摩羅尊者。意欲廣演經教。時",
    "X61n1169_001:0878b17": "大龍菩薩。即以神力。接入龍宮。開七寶函。與諸方",
    "X61n1169_001:0878b18": "等經典。九十日中。通解甚多。龍即送之出宮。還天",
    "X61n1169_001:0878b19": "竺國。大宏法施。嘗造毗婆沙論。論中有稱讚彌陀",
    "X61n1169_001:0878b20": "偈。其略曰。若人願作佛。心念阿彌陀。應時為現身。",
    "X61n1169_001:0878b21": "是故我歸命。彼佛本願力。十方諸菩薩。來供養聽",
    "X61n1169_001:0878b22": "法。是故我稽首。彼土諸菩薩。具足諸相好。以自莊",
    "X61n1169_001:0878b23": "嚴身。我今皈命禮。又造大智度論云。菩薩常修念",
    "X61n1169_001:0878b24": "佛三昧因緣故。所生常值諸佛。如般舟三昧中說。",
    "X61n1169_001:0878c01": "菩薩入是三昧。即見生阿彌陀佛國。後付法迦那",
    "X61n1169_001:0878c02": "提婆尊者已。入三昧。如蟬蛻而去。按入楞伽經。佛",
    "X61n1169_001:0878c03": "告大慧云。大慧汝當知。善逝涅槃後。未來世當有。",
    "X61n1169_001:0878c04": "持於我法者。南天竺國中。大名德比丘。厥號為龍",
    "X61n1169_001:0878c05": "樹。能破有無宗。世間中顯我。無上大乘法。得初歡",
    "X61n1169_001:0878c06": "喜地。往生安樂國。自世尊入寂。七百年而龍樹出",
    "X61n1169_001:0878c07": "世。適符佛記。○天親者。梵云婆藪盤豆。此云天親。",
    "X61n1169_001:0878c08": "言天親者。菩薩乃毗紐天親也。北天竺富婁叉國",
    "X61n1169_001:0878c09": "人。於一切有部出家受業。樂聞小乘。輒毀大乘經",
    "X61n1169_001:0878c10": "典。後聞其兄無著。誦十地經。聞已感悟。追悔前愆。",
    "X61n1169_001:0878c11": "欲自斷舌。無著止之曰。昔以舌毀大乘。今以舌讚",
    "X61n1169_001:0878c12": "大乘。補過自新。猶為善矣。斷舌絕言。其利安在。天",
    "X61n1169_001:0878c13": "親於是精研覃思。製大乘論。凡百餘部。並行於世。",
    "X61n1169_001:0878c14": "所製無量壽經論。開示淨土。立五念門。一禮拜。二",
    "X61n1169_001:0878c15": "讚歎。三作願。四觀察。五回向。冠以偈曰。世尊我一",
    "X61n1169_001:0878c16": "心。歸命盡十方。無礙光如來。願生安樂國。我作論",
    "X61n1169_001:0878c17": "說偈。願見彌陀佛。普共諸眾生。往生安樂國。平居",
    "X61n1169_001:0878c18": "兼修兜率觀。願覲慈氏。後捨壽。經六月現形。告無",
    "X61n1169_001:0878c19": "著曰。吾已生慈氏前矣。○廬山蓮社祖者。慧遠大",
    "X61n1169_001:0878c20": "師也。師姓賈氏。雁門樓煩人。幼而好學。博綜六經。",
    "X61n1169_001:0878c21": "尤善莊老。時道安法師。建剎太行恒山。遠往歸之。",
    "X61n1169_001:0878c22": "聞講般若經。豁然開悟。因投簪受業。精思諷誦。以",
    "X61n1169_001:0878c23": "夜繼晝。安歎曰。使道流東國者。其在遠乎。晉太元",
    "X61n1169_001:0878c24": "六年。過潯陽。見廬山閒曠。可以棲止。乃立精舍。號",
    "X61n1169_001:0879a01": "龍泉寺。時遠同門慧永。先居廬山西林。欲邀同止。",
    "X61n1169_001:0879a02": "而遠學侶寖眾。西林隘不可處。刺史桓伊。為遠更",
    "X61n1169_001:0879a03": "立寺山東。遂號東林。遠於是率眾行道。鑿池種蓮。",
    "X61n1169_001:0879a04": "於水上立十二葉蓮華。因波隨轉。分刻晝夜。以為",
    "X61n1169_001:0879a05": "行道之節。既而四方清信之士。聞風而至者。百二",
    "X61n1169_001:0879a06": "十三人。遠曰。諸君之來。能無意於淨土乎。乃造西",
    "X61n1169_001:0879a07": "方三聖像。建齋立社。令劉遺民著發願文。勒之石。",
    "X61n1169_001:0879a08": "居山三十年。跡不入俗。專志淨土。澄心觀想。三見",
    "X61n1169_001:0879a09": "聖像而沉厚不言。義熙十二年(七月晦夕)於般若臺之",
    "X61n1169_001:0879a10": "東龕。方從定起。見阿彌陀佛。身滿虗空。圓光之中。",
    "X61n1169_001:0879a11": "有諸化佛。觀音。勢至。左右侍立。又水流光明。分十",
    "X61n1169_001:0879a12": "四支。回注上下。演說苦。空。無常。無我之音。佛告遠",
    "X61n1169_001:0879a13": "曰。我以本願力故。來安慰汝。汝後七日。當生我國。",
    "X61n1169_001:0879a14": "又見社中先化者。佛陀耶舍。慧持。慧永。劉遺民等。",
    "X61n1169_001:0879a15": "皆在側前揖曰。師早發心。何來之晚。遠謂弟子法",
    "X61n1169_001:0879a16": "淨。惠寶曰。吾始居此山十一年。三覩聖像。今復再",
    "X61n1169_001:0879a17": "見。吾生淨土必矣。即自製遺戒。八月六日。端坐入",
    "X61n1169_001:0879a18": "寂。年八十三。○天台智者。乃天台山智顗大師也。",
    "X61n1169_001:0879a19": "字德安。姓陳。潁川人。母孕時。夢香煙五采。縈繞懷",
    "X61n1169_001:0879a20": "抱。及誕。室內光明洞然。眼有重瞳。臥必合掌。坐必",
    "X61n1169_001:0879a21": "向西。少長見像即禮。逢僧必敬。年十八歲。投湘州",
    "X61n1169_001:0879a22": "果願寺。法緒出家。誦法華經。兼通律藏。性樂禪悅。",
    "X61n1169_001:0879a23": "詣光州大蘇山。禮慧思禪師。思一見曰。昔日靈山",
    "X61n1169_001:0879a24": "同聽法華。宿緣所追。今復來矣。即示以普賢道場。",
    "X61n1169_001:0879b01": "為說四安樂行。顗乃於此山。修法華三昧。始經三",
    "X61n1169_001:0879b02": "夕。誦至藥王品。是真精進。是名真法供養如來。身",
    "X61n1169_001:0879b03": "心豁然。寂然入定。照了法華。達諸法相。陳光大元",
    "X61n1169_001:0879b04": "年。初至金陵。居瓦官寺。創宏禪法。太建七年。往臨",
    "X61n1169_001:0879b05": "海天台山。結庵於北峯。居焉。未幾。奉詔入金陵。陳",
    "X61n1169_001:0879b06": "亡。去之廬山。又周遊荊揚間。隋開皇十四年。歸天",
    "X61n1169_001:0879b07": "台。前後造寺三十六所。佛像八十萬軀。親度僧一",
    "X61n1169_001:0879b08": "萬四千人。贖魚[竺二+(一/(尸@邑))]溪梁六十餘所。作放生池。表聞",
    "X61n1169_001:0879b09": "於朝。嚴禁採捕。龍天致敬。道俗向化。法教於斯大",
    "X61n1169_001:0879b10": "盛。晉王廣。從受菩薩戒。奉以名曰智者。嘗作淨土",
    "X61n1169_001:0879b11": "十疑論。觀經疏等。顗化緣既畢。往剡東石城寺。謂",
    "X61n1169_001:0879b12": "弟子曰。吾當卒於此矣。命施牀東壁。面向西方。專",
    "X61n1169_001:0879b13": "稱阿彌陀佛。觀音。及般若名。又令多然香火。唱無",
    "X61n1169_001:0879b14": "量壽佛經。及觀經題竟。弟子請云。未審大師證入",
    "X61n1169_001:0879b15": "何位。沒此何生。顗曰。吾不領眾。必淨六根。損己利",
    "X61n1169_001:0879b16": "人。但證五品。吾諸師友。今從觀音。勢至。皆來迎我。",
    "X61n1169_001:0879b17": "言訖端坐。如入三昧。年六十七。開皇十七年。十一",
    "X61n1169_001:0879b18": "月二十四日也。○法智者。名知禮。字約言。明州金",
    "X61n1169_001:0879b19": "氏子。其父母禱佛求嗣。夢神僧攜一童子。[田/廾]之曰。",
    "X61n1169_001:0879b20": "此佛子羅睺羅也。未幾。生禮。七歲喪母。號哭不絕。",
    "X61n1169_001:0879b21": "白父求出家。遂往太平興國寺。依洪選師得度。稍",
    "X61n1169_001:0879b22": "長。依寶雲寺。義通法師。學教觀。圓頓之旨。一受即",
    "X61n1169_001:0879b23": "了。湻化中。通既歸寂。受請主乾符寺。尋徙保恩院。",
    "X61n1169_001:0879b24": "敷揚教觀。學徒踵至。明州旱。禮與慈雲式公。修光",
    "X61n1169_001:0879c01": "明懺。約三日不雨。當自焚一手。如期。果大雨。大中",
    "X61n1169_001:0879c02": "祥符三年。重建保恩。賜名。曰延慶。六年。建念佛施",
    "X61n1169_001:0879c03": "戒會。親為疏文。以勸念佛。結萬人以為一社。心心",
    "X61n1169_001:0879c04": "繫念。日日要期。每歲仲春。同集一處。同修供養。同",
    "X61n1169_001:0879c05": "聽法音。會彼萬心。以為一志。俾成淨業。誓取往生。",
    "X61n1169_001:0879c06": "自此二月望日。每歲舉會以為常。嘗集十僧。修法",
    "X61n1169_001:0879c07": "華懺三年。期以懺畢焚身。供養妙經。求生淨土。後",
    "X61n1169_001:0879c08": "為眾沮不果。復集十僧。修大悲懺三年。然三指供",
    "X61n1169_001:0879c09": "佛。天禧四年。駙馬李遵勗。奏禮高行。賜號法智大",
    "X61n1169_001:0879c10": "師。敕令住世演教。禮以從上諸祖。闡揚淨土。多談",
    "X61n1169_001:0879c11": "事相。罕示觀門。暫被時機。未窮圓頓。因取天台觀",
    "X61n1169_001:0879c12": "無量壽經疏。研極理奧。曲暢元風。成妙宗鈔。數萬",
    "X61n1169_001:0879c13": "餘言。其餘撰述。多指歸淨土。妙宗最切。時方詔天",
    "X61n1169_001:0879c14": "下立放生池。禮歲遇佛生日。結放生會。集眾作法。",
    "X61n1169_001:0879c15": "天聖六年。正月元日。將示寂。建光明懺七日。至五",
    "X61n1169_001:0879c16": "日。結跏趺坐。召大眾說法畢。驟稱阿彌陀佛數百",
    "X61n1169_001:0879c17": "聲。奄然而逝。年六十九。露龕二七日。爪髮加長。闍",
    "X61n1169_001:0879c18": "維時。舌根不壞。若蓮花然。上能歸所歸竟。下能請",
    "X61n1169_001:0879c19": "所請。我今皈命禮三寶者。能請也。求乞冥加發神",
    "X61n1169_001:0879c20": "識。所請也。能請具四感。所請具四應。感應四句。釋",
    "X61n1169_001:0879c21": "在後文。此中感為顯感。冥加。乃法身冥應也。發神",
    "X61n1169_001:0879c22": "識者。求乞三寶加其智慧也。皈命請加竟。",
    "X61n1169_001:0879c23": "○二造論成益。",
    "X61n1169_001:0879c24": "　敬採經論秘密旨　　闡明淨土生無生",
    "X61n1169_001:0880a01": "　普使將來悟此門　　斷疑生信階不退",
    "X61n1169_001:0880a02": "上二句。明造論。下二句。乃成益也。秘密旨者。三德",
    "X61n1169_001:0880a03": "密藏之旨。三德者。法身。般若。解脫。名為三。皆具常",
    "X61n1169_001:0880a04": "樂我淨。名為德。此三不縱橫。不並別。不可思議。故",
    "X61n1169_001:0880a05": "曰秘密。涅槃云。安置諸子秘密藏中。我亦不久自",
    "X61n1169_001:0880a06": "住其中。故知自他初心。無不皆修。自他後心。無不",
    "X61n1169_001:0880a07": "皆入。即下文一念心性圓三諦理。以圓三觀而證",
    "X61n1169_001:0880a08": "入。所謂常寂光土也。闡明者。發明也。淨土生無生",
    "X61n1169_001:0880a09": "者。謂因緣所生法。全體即中道無生也。普使將來",
    "X61n1169_001:0880a10": "悟此門。斷疑生信階不退者。疑雖無量。大略有三。",
    "X61n1169_001:0880a11": "一者邪疑。但信緣影之虗妄。不信佛土之唯心。二",
    "X61n1169_001:0880a12": "者偏疑。但信偏空之真。不知妙有之俗。三者漸疑。",
    "X61n1169_001:0880a13": "但信修德之漸。不知性德之橫。今悟此門。則斷邪",
    "X61n1169_001:0880a14": "疑生正信。斷偏疑生圓信。斷漸疑生頓信。不退有",
    "X61n1169_001:0880a15": "三。一位不退。入聖流不墮凡地。二行不退。恒度生",
    "X61n1169_001:0880a16": "不墮二乘地。三念不退。心心流入薩婆若海。今入",
    "X61n1169_001:0880a17": "此門。念念中圓斷三疑。圓生三信。圓證三不退也。",
    "X61n1169_001:0880a18": "第二請加述意竟。",
    "X61n1169_001:0880a19": "○第三分門立論。於中又二。初分門。二立論○今",
    "X61n1169_001:0880a20": "初。",
    "X61n1169_001:0880a21": "將造此論。立為十門。一一真法界門。二身土緣起門。",
    "X61n1169_001:0880a22": "三心土相即門。四生佛不二門。五法界為念門。六境",
    "X61n1169_001:0880a23": "觀相吞門。七三觀法爾門。八感應任運門。九彼此恒",
    "X61n1169_001:0880a24": "一門。十現未互在門。",
    "X61n1169_001:0880b01": "徹祖曰。十門大旨。初明理具。二明事造。前二是總。",
    "X61n1169_001:0880b02": "後八為別。三四兩門。偏顯性德。五等諸門。偏顯修",
    "X61n1169_001:0880b03": "德。第九橫論。第十豎論。然於其間。第五一門為最",
    "X61n1169_001:0880b04": "要。以事理總別性修橫豎等義。舉不外此一念。以",
    "X61n1169_001:0880b05": "是全體法界故。是故學者。但能於此一門洞明。則",
    "X61n1169_001:0880b06": "前後諸門。盡在是矣。又此十科皆稱門者。門以能",
    "X61n1169_001:0880b07": "通為義。謂此十科。門門皆通故。下明立論。先明第",
    "X61n1169_001:0880b08": "一。",
    "X61n1169_001:0880b09": "○初一真法界門。又二。初偈頌。二論文○今初。",
    "X61n1169_001:0880b10": "一真法性中。具足十法界。依正本融通。生佛非殊致。",
    "X61n1169_001:0880b11": "此科明理具者。謂眾生一念心性。本具三千實相。",
    "X61n1169_001:0880b12": "法華經云。唯佛與佛。乃能究盡諸法實相。何謂諸",
    "X61n1169_001:0880b13": "法實相。所謂諸法如是相。如是性等也。謂此心中。",
    "X61n1169_001:0880b14": "本具十法界。十界各具十界。共成百界。每界又具",
    "X61n1169_001:0880b15": "十如是。則成千如是。故曰百界千如也。又有假名",
    "X61n1169_001:0880b16": "一千。實法一千。依報一千。則成三千。此三千法。不",
    "X61n1169_001:0880b17": "離一念妄心。妄心既然。妄境亦爾。隨拈一香一華",
    "X61n1169_001:0880b18": "一塵一聲。皆即三千實相。是故依正融通。生佛非",
    "X61n1169_001:0880b19": "殊也。",
    "X61n1169_001:0880b20": "○二論文分二。初立義。二防難。初又三。初總標。二",
    "X61n1169_001:0880b21": "別釋。三結成○今初。",
    "X61n1169_001:0880b22": "論曰。一真法界。即眾生本有心性。此之心性。具無量",
    "X61n1169_001:0880b23": "德。受無量名。",
    "X61n1169_001:0880b24": "若約性德。隨拈一法。皆即法界。皆具無量德。受無",
    "X61n1169_001:0880c01": "量名。今言眾生心性者。乃觀心釋。謂心佛眾生。三",
    "X61n1169_001:0880c02": "無差別。若約佛法釋。初機之人。則疑太高。若約眾",
    "X61n1169_001:0880c03": "生法。又疑太廣。故但就現前一念第六意識釋。近",
    "X61n1169_001:0880c04": "而復要也。眾生者。謂五陰四大和合。假曰眾生。本",
    "X61n1169_001:0880c05": "有者。本來非無。強名曰有也。心性者。寂而常照。強",
    "X61n1169_001:0880c06": "名曰心。照而常寂。強名曰性。德者。實有功能。名者。",
    "X61n1169_001:0880c07": "隨功立號也。總標竟。",
    "X61n1169_001:0880c08": "○二別釋二。初徵釋具德。二徵釋受名。初又四。初",
    "X61n1169_001:0880c09": "分別三德。二融會三德。三會同三諦。四引經證",
    "X61n1169_001:0880c10": "明。初又二。初總標。二別明○今初。",
    "X61n1169_001:0880c11": "云何具無量德。舉要言之。謂性體。性量。性具。",
    "X61n1169_001:0880c12": "○二別明又三。初明性體。二明性量。三明性具○",
    "X61n1169_001:0880c13": "今初。",
    "X61n1169_001:0880c14": "云何性體。謂此心性。離四句。絕百非。體性堅凝。清淨",
    "X61n1169_001:0880c15": "無染。不生不滅。常住不壞。",
    "X61n1169_001:0880c16": "離四絕百。正顯體。體性下四句。明具德。四句者。謂",
    "X61n1169_001:0880c17": "有句。無句。亦有亦無句。非有非無句。百非。謂上四",
    "X61n1169_001:0880c18": "句。各具四句。四四成十六句。約三世。則成四十八",
    "X61n1169_001:0880c19": "句。已起四十八。未起四十八。則成九十六句。加根",
    "X61n1169_001:0880c20": "本四句。共為百句也。而言離絕者。謂此性體。本離",
    "X61n1169_001:0880c21": "言說相。離名字相。離心緣相。法華云。是法非思量",
    "X61n1169_001:0880c22": "分別之所能解。謂一落思量分別。則不出四句。若",
    "X61n1169_001:0880c23": "執四句。則成外道四句邪見。故般若云。般若如大",
    "X61n1169_001:0880c24": "火聚。四邊不可觸。觸著便燒。然亦不可定離。墮絕",
    "X61n1169_001:0881a01": "言見。若能融會之。則般若如清涼池。四門皆堪入",
    "X61n1169_001:0881a02": "道。而成圓教四門。故起信論云。復次真實空者。從",
    "X61n1169_001:0881a03": "本已來。一切染法。不相應故。離一切法差別相故。",
    "X61n1169_001:0881a04": "無有虗妄分別心故。應知真如。非有相。非無相。非",
    "X61n1169_001:0881a05": "亦有亦無相。非非有非無相。非一相。非異相。非亦",
    "X61n1169_001:0881a06": "一亦異相。非非一非異相。略說。以一切眾生妄分",
    "X61n1169_001:0881a07": "別心不能觸。故立為空。據實道理。妄念非有。空性",
    "X61n1169_001:0881a08": "亦空。以所遮是無。能遮亦無故。下明具德。體性堅",
    "X61n1169_001:0881a09": "凝。我德也。我者。主宰義。能為主故。不被所破。故曰",
    "X61n1169_001:0881a10": "堅凝。顯心性乃十界萬法之主。清淨無染。淨德也。",
    "X61n1169_001:0881a11": "謂本性清淨。無五住之惑染。不生不滅。樂德也。謂",
    "X61n1169_001:0881a12": "本無分段變易二種生滅故。常住不壞。常德也。又",
    "X61n1169_001:0881a13": "四句。各具四德。明性體竟。",
    "X61n1169_001:0881a14": "○二明性量。",
    "X61n1169_001:0881a15": "云何性量。謂此心性。豎窮三際。橫遍十方。世界有邊。",
    "X61n1169_001:0881a16": "虗空無邊。虗空有邊。心性無邊。現在有邊。過未無邊。",
    "X61n1169_001:0881a17": "過未有邊。心性無邊。無盡無盡。無量無量。",
    "X61n1169_001:0881a18": "三際者。過去現在未來為三世。過去亦具三。謂過",
    "X61n1169_001:0881a19": "去過去。過去現在。過去未來。現在亦具三。謂現在",
    "X61n1169_001:0881a20": "過去。現在現在。現在未來。未來亦具三。謂未來過",
    "X61n1169_001:0881a21": "去。未來現在。未來未來。加根本一世。則成十世。古",
    "X61n1169_001:0881a22": "德云。十世古今。始終不離於當念。故曰豎窮三際",
    "X61n1169_001:0881a23": "也。十方者。約正報則為十界。約依報則曰十方。據",
    "X61n1169_001:0881a24": "華嚴經。此世界海。有須彌山微塵數風輪所持。能",
    "X61n1169_001:0881b01": "持寶光牟尼香水海。此香水海。出大蓮華。名種種",
    "X61n1169_001:0881b02": "光明蕊香幢。此世界住在其中。此世界金剛輪圍",
    "X61n1169_001:0881b03": "山內。所有大地中。有十不可說佛剎微塵數香水",
    "X61n1169_001:0881b04": "海。此香水海中。各有大蓮華。一一蓮華。各有世界",
    "X61n1169_001:0881b05": "種。於中安住。一一世界種。各有二十重華藏世界。",
    "X61n1169_001:0881b06": "次第布列。如此十不可說佛剎微塵數香水海雖",
    "X61n1169_001:0881b07": "多。不出一念心性之相分。故曰無邊剎海。自他不",
    "X61n1169_001:0881b08": "隔於毫端。故曰橫遍十方也。世界有邊等四句。釋",
    "X61n1169_001:0881b09": "橫遍義。謂上佛剎微塵數香水海中。重重世界雖",
    "X61n1169_001:0881b10": "多。總不出虗空外。故曰世界有邊。虗空無邊也。虗",
    "X61n1169_001:0881b11": "空有邊。心性無邊者。虗空有相。心性無相故。楞嚴",
    "X61n1169_001:0881b12": "經云。空生大覺中。如海一漚發。有漏微塵國。皆依",
    "X61n1169_001:0881b13": "空所生。漚滅空本無。況復諸三有。又曰。十方虗空。",
    "X61n1169_001:0881b14": "生汝心內。猶如片雲。點太清裏。故曰虗空有邊。心",
    "X61n1169_001:0881b15": "性無邊也。現在有邊等四句。釋豎窮義。現在有邊",
    "X61n1169_001:0881b16": "者。過去未來。乃現在之邊際故。過未無邊者。過未",
    "X61n1169_001:0881b17": "無盡故。過未有邊。心性無邊者。經云。心生種種法",
    "X61n1169_001:0881b18": "生。心滅種種法滅。心生。乃過去邊際。心滅。乃未來",
    "X61n1169_001:0881b19": "邊際。故曰過未有邊。心性本無生滅。故曰無邊也。",
    "X61n1169_001:0881b20": "無盡無量者。總結也。上句結豎。下句結橫。無盡者。",
    "X61n1169_001:0881b21": "謂非有盡之無盡。乃離四句絕百非之無盡。無量",
    "X61n1169_001:0881b22": "亦然。明性量竟。",
    "X61n1169_001:0881b23": "○三明性具又三。初明假名。二明正報。三明依報",
    "X61n1169_001:0881b24": "○今初。而言假名者。乃十法界。各各名字。謂此",
    "X61n1169_001:0881c01": "名字。依正報實法而立。謂佛名字。乃至地獄名",
    "X61n1169_001:0881c02": "字。對實法而言。故曰假名也。",
    "X61n1169_001:0881c03": "云何性具。謂此心性。具十法界。謂佛法界。菩薩法界。",
    "X61n1169_001:0881c04": "緣覺法界。聲聞法界。天法界。修羅法界。人法界。畜生",
    "X61n1169_001:0881c05": "法界。餓鬼法界。地獄法界。此是假名。",
    "X61n1169_001:0881c06": "釋此假名又二。初略釋假名。二略明法界。謂此心",
    "X61n1169_001:0881c07": "性具十法界者。謂具假名。實法。依報。三千法也。梵",
    "X61n1169_001:0881c08": "云佛陀。此云覺者。謂自覺。覺他。覺滿。自覺異凡夫。",
    "X61n1169_001:0881c09": "覺他異二乘。覺滿異菩薩。佛則三覺圓。萬德備。故",
    "X61n1169_001:0881c10": "名覺者。梵云菩提薩埵。此云覺有情。約自行。則雖",
    "X61n1169_001:0881c11": "然覺悟。而情念未盡。故曰覺有情。約化他。則為覺",
    "X61n1169_001:0881c12": "悟有情眾生也。梵云辟支迦羅。此翻緣覺。而有二",
    "X61n1169_001:0881c13": "種。若出有佛世。修十二因緣。觀悟道。名緣覺。若出",
    "X61n1169_001:0881c14": "無佛世。無師自悟。則名獨覺。聲聞者。大乘則以佛",
    "X61n1169_001:0881c15": "道聲。令一切聞。故曰聲聞。小乘則聞佛四諦音聲",
    "X61n1169_001:0881c16": "而悟道。故曰聲聞。梵云提婆。此云天。天者。天然。為",
    "X61n1169_001:0881c17": "常受天然之樂。故云天。此攝六欲。四禪。四空。梵云",
    "X61n1169_001:0881c18": "阿修羅。此云無端正。男醜女美。又翻非天。謂似天",
    "X61n1169_001:0881c19": "而非天也。而有天人鬼畜四類。梵云摩[少/兔]舍喃。此",
    "X61n1169_001:0881c20": "云人。人者。忍也。謂能安忍違順也。此該四洲。梵云",
    "X61n1169_001:0881c21": "底栗車。此云畜生。此該水陸空三種。梵云閃多。此",
    "X61n1169_001:0881c22": "云鬼。謂有財。少財。無財等。梵云泥犂耶。此云無有。",
    "X61n1169_001:0881c23": "謂無樂有苦。地獄。乃此方約義立名。謂地下之獄。",
    "X61n1169_001:0881c24": "故名地獄。此分大小寒熱等不同。此略釋假名。二",
    "X61n1169_001:0882a01": "釋法界有三義。謂十數是能依。法界是所依。能所",
    "X61n1169_001:0882a02": "合稱。故言十法界。又此十法界。各各因。各各果。不",
    "X61n1169_001:0882a03": "相混濫。故言十法界。又此十法。一一當體是法界。",
    "X61n1169_001:0882a04": "故言十法界。釋假名竟。",
    "X61n1169_001:0882a05": "○二明正報。",
    "X61n1169_001:0882a06": "復有正報。謂佛五陰。菩薩五陰。乃至地獄五陰。此是",
    "X61n1169_001:0882a07": "實法。",
    "X61n1169_001:0882a08": "正報者。謂無明為因。業為緣。所感名色。即指此名",
    "X61n1169_001:0882a09": "色乃正感之報。故曰正報。言名色者。謂第八識投",
    "X61n1169_001:0882a10": "胎時。識心無相。但有其名。故曰名。父精母血。有質",
    "X61n1169_001:0882a11": "之法。故曰色。五陰者。開名色二法而為五。開名。為",
    "X61n1169_001:0882a12": "受想行識四陰。色。即色陰。陰者。陰蓋義。蓋覆法身",
    "X61n1169_001:0882a13": "故。又名五蘊。蘊者。積聚義。積聚生死故。佛五陰者。",
    "X61n1169_001:0882a14": "非漏非無漏法性五陰。謂真善妙色。第一正受。無",
    "X61n1169_001:0882a15": "上妙慧。真性解脫。一切智見。菩薩五陰者。謂亦有",
    "X61n1169_001:0882a16": "漏亦無漏五陰。淨不淨色。樂無樂受。我無我想行。",
    "X61n1169_001:0882a17": "常無常識。緣覺聲聞。無漏五陰。謂戒。定。慧。解脫。解",
    "X61n1169_001:0882a18": "脫知見。人天。善有漏五陰。四惡趣。惡有漏五陰。此",
    "X61n1169_001:0882a19": "是實法者。對假名而言也。正報竟。",
    "X61n1169_001:0882a20": "○三明依報。",
    "X61n1169_001:0882a21": "復有依報。謂佛國土。菩薩國土。乃至地獄國土。",
    "X61n1169_001:0882a22": "依報者。乃十界眾生所依住故。又依正報所感故。",
    "X61n1169_001:0882a23": "佛國土者。謂佛所依常寂光淨土。菩薩國土分三。",
    "X61n1169_001:0882a24": "若圓別菩薩。無明破者。居實報國土。亦分入寂光",
    "X61n1169_001:0882b01": "國土。若見思盡者。依方便國土。若未盡者。依人天",
    "X61n1169_001:0882b02": "住。通菩薩惑盡者。依方便國土。未盡者。依人天住。",
    "X61n1169_001:0882b03": "藏菩薩。依人天住。聲聞緣覺惑盡者。依方便住。未",
    "X61n1169_001:0882b04": "盡者。依人天住。天依宮殿住。人依地住。修羅依海",
    "X61n1169_001:0882b05": "底海畔住。畜生依地水空住。鬼依糞穢火住。八寒",
    "X61n1169_001:0882b06": "八熱。乃地獄國土。此上十界。界各具十共。成百界。",
    "X61n1169_001:0882b07": "又各具十如是。共成千如是。復有假名一千。正報",
    "X61n1169_001:0882b08": "一千。依報一千。共成三千。又理具三千。事造三千。",
    "X61n1169_001:0882b09": "兩重三千。同居一念。故曰性具也。明性具竟。已上",
    "X61n1169_001:0882b10": "分別三德竟。",
    "X61n1169_001:0882b11": "○二融會三德。",
    "X61n1169_001:0882b12": "令易解故。作此三種分別。得意為言。即性具是性體",
    "X61n1169_001:0882b13": "性量。性體離過絕非。即性具十界離過絕非。性體堅",
    "X61n1169_001:0882b14": "凝。清淨無染。不生不滅。常住不壞。性具十界亦然。性",
    "X61n1169_001:0882b15": "量豎窮橫遍。無盡無盡。無量無量。性具十界亦然。正",
    "X61n1169_001:0882b16": "報五陰。同性體性量。清淨周遍。依報國土亦然。",
    "X61n1169_001:0882b17": "融者。和也。謂和會三德也。釋此又二。初會假名。二",
    "X61n1169_001:0882b18": "例依正。初又二。初總。次別。令易解故。作此三種分",
    "X61n1169_001:0882b19": "別。得意為言。即性具是性體性量。此乃總融會也。",
    "X61n1169_001:0882b20": "下乃別會。又二。初融會體具。次融會量具。文云。性",
    "X61n1169_001:0882b21": "體離過絕非。即性具十界離過絕非者。此顯現前",
    "X61n1169_001:0882b22": "事法界一切諸法。隨拈一香一華。乃至一微塵一",
    "X61n1169_001:0882b23": "芥子。皆是性體。皆離四句。皆絕百非也。性體堅凝。",
    "X61n1169_001:0882b24": "清淨無染。不生不滅。常住不壞。性具十界亦然者。",
    "X61n1169_001:0882c01": "乃顯隨拈一香一華。乃至微塵芥子。皆是常樂我",
    "X61n1169_001:0882c02": "淨四德也。此乃融會體具。下融會量具。性量豎窮",
    "X61n1169_001:0882c03": "橫遍。無盡無盡。無量無量。性具十界亦然者。乃隨",
    "X61n1169_001:0882c04": "拈一香一華。皆豎窮橫遍。無盡無量也。此足顯事",
    "X61n1169_001:0882c05": "事無礙法界也。此融會假名竟。下例明依正也。正",
    "X61n1169_001:0882c06": "報五陰。同性體性量。清淨周遍。此乃例明正報也。",
    "X61n1169_001:0882c07": "謂十界正報五陰。乃至地獄極惡五陰。亦是性體",
    "X61n1169_001:0882c08": "離過絕非。體性堅凝。清淨無染。不生不滅。常住不",
    "X61n1169_001:0882c09": "壞。亦是性量之豎窮橫遍。無盡無量也。依報國土",
    "X61n1169_001:0882c10": "亦然者。例明依報也。謂乃至地獄極惡依報。隨拈",
    "X61n1169_001:0882c11": "一法。皆是性體離過絕非。體性堅凝。清淨無染。不",
    "X61n1169_001:0882c12": "生不滅。常住不壞。亦是性量之豎窮橫遍。無盡無",
    "X61n1169_001:0882c13": "量也。故偈云。依正本融通。生佛非殊致也。此融會",
    "X61n1169_001:0882c14": "三德竟。",
    "X61n1169_001:0882c15": "○三會同三諦。",
    "X61n1169_001:0882c16": "此之三法。亦名三諦。性體即中諦。性量即真諦。性具",
    "X61n1169_001:0882c17": "即俗諦。",
    "X61n1169_001:0882c18": "諦者。謂自性不虗。故稱為諦。又見此三諦。得不顛",
    "X61n1169_001:0882c19": "倒覺。故稱為諦。又能以此示於他。故稱為諦。中諦",
    "X61n1169_001:0882c20": "者。統一切法之謂也。故下文云。離即離非。是即非",
    "X61n1169_001:0882c21": "即也。真諦者。泯一切法也。故下文云。一切俱非也。",
    "X61n1169_001:0882c22": "俗諦者。立一切法也。故下文云。一切俱即也。會同",
    "X61n1169_001:0882c23": "三諦竟。",
    "X61n1169_001:0882c24": "○四引經證明又二。初引三藏文證。二引七大文",
    "X61n1169_001:0883a01": "證。初又三。初引空如來藏。二引不空如來藏。三",
    "X61n1169_001:0883a02": "引空不空如來藏○今初。",
    "X61n1169_001:0883a03": "故楞嚴經云。而如來藏妙明圓心。非心。非空。非地水",
    "X61n1169_001:0883a04": "火風。非眼耳鼻舌身意。非色聲香味觸法。非眼界。乃",
    "X61n1169_001:0883a05": "至非意識界。非無明。乃至非老死。非無明盡。乃至非",
    "X61n1169_001:0883a06": "老死盡。非苦集滅道。非智。非得。非檀那。乃至非般剌",
    "X61n1169_001:0883a07": "若。非怛答阿羯。非阿羅訶。非三藐三菩。非常樂我淨。",
    "X61n1169_001:0883a08": "此即性量無相。是為真諦。",
    "X61n1169_001:0883a09": "大佛頂文句云。此正顯心性。正隨緣而成十界染",
    "X61n1169_001:0883a10": "淨諸法。而染淨法中。隨拈一法。皆即豎窮橫遍。無",
    "X61n1169_001:0883a11": "盡無量之圓融大真諦也。一切俱非者。即藏性如",
    "X61n1169_001:0883a12": "實空義。正隨緣而常不變也。言如來藏妙明圓心",
    "X61n1169_001:0883a13": "者。隨緣不變名為如。不變隨緣名曰來。唯是一心",
    "X61n1169_001:0883a14": "名曰藏。不可思議故曰妙。性自靈知故曰明。豎窮",
    "X61n1169_001:0883a15": "橫遍故曰圓。重在圓字。為顯性量。然此三諦。有橫",
    "X61n1169_001:0883a16": "有豎。豎。則即橫論豎。橫。則即豎論橫。今云一切俱",
    "X61n1169_001:0883a17": "非。乃即豎論橫也。首言非心者。即指心法。次非空。",
    "X61n1169_001:0883a18": "乃至非般剌若。指眾生法。次如是乃至非常樂我",
    "X61n1169_001:0883a19": "淨。即指佛法。意顯心佛眾生。三無差別。約真諦而",
    "X61n1169_001:0883a20": "論。故曰一非一切俱非也。若即橫論豎。豎中亦具",
    "X61n1169_001:0883a21": "三諦。眾生法中。非空。至非意識界。是六凡法。屬俗",
    "X61n1169_001:0883a22": "諦。非無明。乃至非老死。非無明盡。乃至非老死盡。",
    "X61n1169_001:0883a23": "是緣覺法。非苦集滅道。非智非得。乃聲聞法。此二",
    "X61n1169_001:0883a24": "屬真諦。緣覺法中。非無明。乃至非老死。乃流轉門。",
    "X61n1169_001:0883b01": "非無明盡。乃至非老死盡。乃還滅門。聲聞法中。苦",
    "X61n1169_001:0883b02": "集滅道。乃生滅四諦。非智非得。乃聲聞之果。非檀",
    "X61n1169_001:0883b03": "那。乃至非般剌若。及六波羅蜜。是菩薩法。非怛答",
    "X61n1169_001:0883b04": "阿羯。至非常樂我淨。乃佛法。此二屬中諦。梵云怛",
    "X61n1169_001:0883b05": "答阿羯。此云如來。阿羅訶。此云無生。三藐三菩。此",
    "X61n1169_001:0883b06": "云正徧知。今一切俱非。所謂一空一切空。假中皆",
    "X61n1169_001:0883b07": "空。不思議大真諦也。空如來藏竟。",
    "X61n1169_001:0883b08": "○二引不空如來藏。",
    "X61n1169_001:0883b09": "而如來藏元明心妙。即心。即空。即地水火風。即六凡。",
    "X61n1169_001:0883b10": "即二乘。乃至即如來常樂我淨。此即性具十界。是為",
    "X61n1169_001:0883b11": "俗諦。",
    "X61n1169_001:0883b12": "此文略。若約全文云。以是俱非世出世故。即如來",
    "X61n1169_001:0883b13": "藏元明心妙。即心即空等也。以是俱非世出世者。",
    "X61n1169_001:0883b14": "結上起下。非六凡。故非世。非四聖。故非出世。由其",
    "X61n1169_001:0883b15": "一切俱非。所以一切俱即。即者。是也。此顯染淨諸",
    "X61n1169_001:0883b16": "法。隨拈一法。無不具足三千實相。是圓融俗諦。一",
    "X61n1169_001:0883b17": "切俱即。即藏性如實不空義。正隨緣而常不變也。",
    "X61n1169_001:0883b18": "元明心妙。重一妙字。為顯性具。心佛眾生。三無差",
    "X61n1169_001:0883b19": "別。一即。一切俱即。又三諦俱即。所謂一假一切假。",
    "X61n1169_001:0883b20": "空中皆假。不思議大俗諦也。不空藏竟。",
    "X61n1169_001:0883b21": "○三引空不空如來藏。",
    "X61n1169_001:0883b22": "而如來藏妙明心元。離即離非。是即非即。此即性體",
    "X61n1169_001:0883b23": "統攝。是為中諦。",
    "X61n1169_001:0883b24": "文云。以是俱即世出世故。即如來藏妙明心元等。",
    "X61n1169_001:0883c01": "以是俱即世出世故者。結上起下。由其俱非。而又",
    "X61n1169_001:0883c02": "俱即。所以即妙明心元。此顯十界染淨諸法。隨拈",
    "X61n1169_001:0883c03": "一法。無不皆是離過絕非。圓融中諦。一切雙遮雙",
    "X61n1169_001:0883c04": "照。即藏性遮照同時義。正隨緣而常不變也。妙明",
    "X61n1169_001:0883c05": "心元。重一元字。為顯性體統攝。離即離非。乃雙遮",
    "X61n1169_001:0883c06": "上文。是即非即。乃雙照上文。心佛眾生。三無差別。",
    "X61n1169_001:0883c07": "一遮照。一切遮照。又三諦俱遮俱照。即所謂一中",
    "X61n1169_001:0883c08": "一切中。空假俱中。不思議大中諦也。引三藏文證",
    "X61n1169_001:0883c09": "竟。",
    "X61n1169_001:0883c10": "○二引七大文證。",
    "X61n1169_001:0883c11": "又云。如來藏性色真空。性空真色。清淨本然。周遍法",
    "X61n1169_001:0883c12": "界。地水火風空見識。莫不如是。地水火風空見識。即",
    "X61n1169_001:0883c13": "性具也。清淨本然。性體也。周遍法界。性量也。又地水",
    "X61n1169_001:0883c14": "火風空。清淨本然。周遍法界。即依報國土性體性量",
    "X61n1169_001:0883c15": "也。見識清淨本然。周遍法界。即正報五陰性體性量",
    "X61n1169_001:0883c16": "也。",
    "X61n1169_001:0883c17": "此中文分二節。又云如來藏性色真空。至莫不如",
    "X61n1169_001:0883c18": "是。乃引經文。下乃釋義證成。經中地大則曰性色",
    "X61n1169_001:0883c19": "真空。性空真色。清淨本然。周遍法界。空大則曰性",
    "X61n1169_001:0883c20": "覺真空。性空真覺。見大則曰性見覺明。覺精明見。",
    "X61n1169_001:0883c21": "總攝聞覺知。識大則曰性識明知。覺明真識。妙覺",
    "X61n1169_001:0883c22": "湛然。周遍法界。文雖少差。不出二諦。故曰莫不如",
    "X61n1169_001:0883c23": "是也。下乃釋成。又二。初總。次別。地水火風空見識。",
    "X61n1169_001:0883c24": "乃總十法界依正二報。故曰性具也。七大各各清",
    "X61n1169_001:0884a01": "淨本然。離過絕非。故為性體。各各周遍法界。故為",
    "X61n1169_001:0884a02": "性量也。下乃別釋。謂別其依正各具三諦也。引經",
    "X61n1169_001:0884a03": "證明竟。大科徵釋具德已竟。",
    "X61n1169_001:0884a04": "○二徵釋受名。",
    "X61n1169_001:0884a05": "云何受無量名。舉要言之。此之心性。或名空如來藏。",
    "X61n1169_001:0884a06": "或名真如。佛性。或名庵摩羅識。或名大圓鏡智。或名",
    "X61n1169_001:0884a07": "菩提。涅槃。性體性量名空如來藏。即性具十界五陰",
    "X61n1169_001:0884a08": "國土名空如來藏。性體性量名真如佛性。即性具等",
    "X61n1169_001:0884a09": "名真如佛性。性體性量名庵摩羅識。即性具等名庵",
    "X61n1169_001:0884a10": "摩羅識。性體性量名大圓鏡智。即性具等名大圓鏡",
    "X61n1169_001:0884a11": "智。性體性量名菩提涅槃。即性具等名菩提涅槃。",
    "X61n1169_001:0884a12": "文分二段。初略引七名。一法不立。名空如來藏。不",
    "X61n1169_001:0884a13": "妄不變。名真如。離過絕非。名佛性。洞照萬法。名大",
    "X61n1169_001:0884a14": "圓鏡智。諸佛所得。名菩提。寂靜無為。名涅槃。分別",
    "X61n1169_001:0884a15": "一切而無染。名庵摩羅識。此云清淨識。二融會七",
    "X61n1169_001:0884a16": "名。性體性量名空如來藏。即性具等名空如來藏",
    "X61n1169_001:0884a17": "者。謂性具十界依正。隨拈一法。皆名空如來藏等",
    "X61n1169_001:0884a18": "也。又既論十界。必分六即。謂理即空如來藏。乃至",
    "X61n1169_001:0884a19": "究竟空如來藏。故下文明初後心也。真如佛性等",
    "X61n1169_001:0884a20": "準知。第二別釋竟。",
    "X61n1169_001:0884a21": "○三結成。",
    "X61n1169_001:0884a22": "故曰。一真法性中。具足十法界。依正本融通。生佛非",
    "X61n1169_001:0884a23": "殊致。",
    "X61n1169_001:0884a24": "○大科立義竟。",
    "X61n1169_001:0884b01": "○二防難又二。初問。二答。初又二。初雙開二心。二",
    "X61n1169_001:0884b02": "初後互難○今初。",
    "X61n1169_001:0884b03": "問曰。此一真法界。為初心是。為後心是。",
    "X61n1169_001:0884b04": "初心者。理即位。後心者。究竟位。言六即者。六明事",
    "X61n1169_001:0884b05": "相。因果無差。即顯理性。初後體同。無機子曰。癡禪",
    "X61n1169_001:0884b06": "任性。濫上聖以矜高。狂慧隨情。居下凡而自屈。由",
    "X61n1169_001:0884b07": "是天台大師明六即佛。破二種見。揀其太過。六分",
    "X61n1169_001:0884b08": "因果之事殊。收彼不收。即顯聖凡之理等。六即頌",
    "X61n1169_001:0884b09": "曰。動靜理全是。行藏事盡非。冥冥隨物去。杳杳不",
    "X61n1169_001:0884b10": "知歸。此頌理即佛也。方聽無生曲。始聞不死歌。今",
    "X61n1169_001:0884b11": "知當體是。翻恨自蹉跎。此頌名字即佛。念念照常",
    "X61n1169_001:0884b12": "理。心心息幻塵。徧觀諸法性。無假亦無真。此頌觀",
    "X61n1169_001:0884b13": "行即佛。四住雖先落。六塵未盡空。眼中猶有翳。空",
    "X61n1169_001:0884b14": "裏見華紅。此頌相似即佛。豁爾心開悟。湛然一切",
    "X61n1169_001:0884b15": "通。窮源猶未盡。尚見月朦朧。此頌分證即佛。從來",
    "X61n1169_001:0884b16": "真是妄。今日妄皆真。但復本時性。更無一法新。此",
    "X61n1169_001:0884b17": "頌究竟即佛。今雙開二心。乃以事難理也。",
    "X61n1169_001:0884b18": "○二初後互難。",
    "X61n1169_001:0884b19": "若初心是。應無七名。若後心是。應無九界。初後俱墮。",
    "X61n1169_001:0884b20": "立義不成。",
    "X61n1169_001:0884b21": "應無七名者。不達七名各具六即。應無九界者。不",
    "X61n1169_001:0884b22": "達佛證窮十界。",
    "X61n1169_001:0884b23": "○二答又二。初略明。二詳釋○今初。",
    "X61n1169_001:0884b24": "答曰。此正顯初心是。以初心是故。方有後心是。以後",
    "X61n1169_001:0884c01": "心是故。方顯初心是。",
    "X61n1169_001:0884c02": "言初心後心者。有初。有初初。有後。有後後。初者。因",
    "X61n1169_001:0884c03": "也。初初者。因性也。後者。果也。後後者。果性也。若論",
    "X61n1169_001:0884c04": "事相。則初後天淵。若論理性。則因果一體。今一真",
    "X61n1169_001:0884c05": "法界。乃十界之性。故初後俱是也。",
    "X61n1169_001:0884c06": "○二詳釋又三。初以初證後非無九界。二聖凡六",
    "X61n1169_001:0884c07": "即辯其初後。三以後證初非無七名○今初。",
    "X61n1169_001:0884c08": "云何以初心是故。方有後心是。如果地依正融通。色",
    "X61n1169_001:0884c09": "心不二。垂形九界。方便度生。悉由證此因心所具。故",
    "X61n1169_001:0884c10": "曰。諸佛果地融通。但證眾生理本。故得稱性施設。無",
    "X61n1169_001:0884c11": "謀而應。若不然者。何異小乘外道。作意神通。",
    "X61n1169_001:0884c12": "果地依正融通。色心不二者。果地乃妙覺果。謂後",
    "X61n1169_001:0884c13": "心也。此地以如如理為依報。如如智為正報。理智",
    "X61n1169_001:0884c14": "不二。故依正融通。身土一如。故色心不二也。垂形",
    "X61n1169_001:0884c15": "九界。方便度生者。方者。法也。便者。用也。謂佛於九",
    "X61n1169_001:0884c16": "法界中。示十界之形像。又用四教十六門。六十四",
    "X61n1169_001:0884c17": "悉檀方便。引九界眾生同證理性也。悉由證此因",
    "X61n1169_001:0884c18": "心所具者。乃證窮十界因心所具三諦之理。證真",
    "X61n1169_001:0884c19": "諦而得般若之相。證俗諦而得解脫之用。證中諦",
    "X61n1169_001:0884c20": "而得法身之體。故荊溪大師云。諸佛果地融通。但",
    "X61n1169_001:0884c21": "證眾生理本也。稱性施設。無謀而應者。稱真諦性。",
    "X61n1169_001:0884c22": "施設藏通二教。稱俗諦性。施設別教。稱中諦性。施",
    "X61n1169_001:0884c23": "設圓教。或頓施。或漸施。或秘密施。或不定施。曲盡",
    "X61n1169_001:0884c24": "其宜。無方不可。皆是無心而應物。故曰無謀而應",
    "X61n1169_001:0885a01": "也。作意神通者。謂起心作意始有通也。通有六種。",
    "X61n1169_001:0885a02": "謂天眼。天耳。宿命。他心。神足。漏盡。此六通。又有修",
    "X61n1169_001:0885a03": "得報得。鬼天報得五通。外道因根本禪。發得五通。",
    "X61n1169_001:0885a04": "三乘依八背捨。八勝處等。修得五通。證果時得漏",
    "X61n1169_001:0885a05": "盡通。圓教依法華經云。諸根通利。智慧明了。即諸",
    "X61n1169_001:0885a06": "根互用。乃中道之通。今無謀而應。即中道之通。不",
    "X61n1169_001:0885a07": "須作意。任運成就故。亦名無記化化禪。以初證後",
    "X61n1169_001:0885a08": "竟。",
    "X61n1169_001:0885a09": "○二聖凡六即辨其初後。",
    "X61n1169_001:0885a10": "故法智大師曰。六即之義。不專在佛。一切假。實。三乘",
    "X61n1169_001:0885a11": "人天。下至蛣蜣。地獄色心。皆須六即。辯其初後。所謂",
    "X61n1169_001:0885a12": "理蛣蜣。名字蛣蜣。乃至究竟蛣蜣。以論十界皆理性",
    "X61n1169_001:0885a13": "故。無非法界。一不可改。故名字去。不唯顯佛。九亦同",
    "X61n1169_001:0885a14": "彰。至於果成。十皆究竟。",
    "X61n1169_001:0885a15": "妙宗云。六種即名。皆事。理。體不二義。而事有逆順。",
    "X61n1169_001:0885a16": "名字等五。順修事。唯理即一。純逆修事。此逆順事。",
    "X61n1169_001:0885a17": "與本覺理。體皆不二。體既不二。其逆順名。自何而",
    "X61n1169_001:0885a18": "立。以知不二。事皆合理。名之為順。其不知者。事皆",
    "X61n1169_001:0885a19": "違理。故名為逆。名字等五。皆知皆順。若初理即。唯",
    "X61n1169_001:0885a20": "迷唯逆。而迷逆事。與其覺理。未始暫乖。故名即佛。",
    "X61n1169_001:0885a21": "以全體是故。免於退屈。六分別故。免於上慢。六不",
    "X61n1169_001:0885a22": "離即。即不離六。六即義成。圓位可辯。又六即辯位。",
    "X61n1169_001:0885a23": "有權有實。若權論者。前三教亦論六即。乃至四惡",
    "X61n1169_001:0885a24": "趣。以十二因緣。亦可辯其初後。雖具六即。乃權論",
    "X61n1169_001:0885b01": "耳。又不能言六即佛也。若據實而判者。若知實理",
    "X61n1169_001:0885b02": "者。攝入名字位中。其未知者。盡在理即位中。故妙",
    "X61n1169_001:0885b03": "宗云。未得圓聞。齊別內凡。尚屬理即。以七方便。未",
    "X61n1169_001:0885b04": "解妙名。豈知即佛。此中判位。唯約圓判也。蛣蜣者。",
    "X61n1169_001:0885b05": "蜣螂蟲也。理蛣蜣等者。以劣例勝也。謂乃至地獄。",
    "X61n1169_001:0885b06": "一色一心。尚論六即。何況佛也。以論十界皆理性",
    "X61n1169_001:0885b07": "故。無非法界。一不可改者。問。何以地獄色心。乃至",
    "X61n1169_001:0885b08": "蛣蜣。皆以六即辯其初後。答曰。以論十法界。當體",
    "X61n1169_001:0885b09": "全是本覺理性。無非一真法界全體。故曰。一一不",
    "X61n1169_001:0885b10": "可改。此乃明其圓人所悟不二之理。前三教人全",
    "X61n1169_001:0885b11": "然不知。況其餘也。名字去。不唯顯佛。九亦同彰者。",
    "X61n1169_001:0885b12": "從名字位。至分證位。不但佛性顯。乃至地獄性。蛣",
    "X61n1169_001:0885b13": "蜣性。假名性。正報性。依報性。微塵芥子性。一顯一",
    "X61n1169_001:0885b14": "切顯。故云發心住者。一發一切發也。至於果成。十",
    "X61n1169_001:0885b15": "皆究竟者。究竟位中。佛究竟菩薩亦究竟。乃至地",
    "X61n1169_001:0885b16": "獄一色一心。一切皆究竟也。辯初後竟。",
    "X61n1169_001:0885b17": "○三以後證初非無七名。",
    "X61n1169_001:0885b18": "云何以後心是故。方顯初心是。正由後心果地。全證",
    "X61n1169_001:0885b19": "眾生理本。故果地七種名目。悉是眾生性德美稱。但",
    "X61n1169_001:0885b20": "眾生在迷。故無此稱。尅論性德。豈可言無。故初後俱",
    "X61n1169_001:0885b21": "善。立義成矣。",
    "X61n1169_001:0885b22": "性德者。心性本有功能也。美稱者。美名也。謂既有",
    "X61n1169_001:0885b23": "此功能。便有此美名也。眾生在迷者。迷有二種。謂",
    "X61n1169_001:0885b24": "界內眾生迷於事。界外眾生迷於理。由此二迷。不",
    "X61n1169_001:0885c01": "悟性德。故無此美名也。防難竟。第一一真法界門",
    "X61n1169_001:0885c02": "竟。",
    "X61n1169_001:0885c03": "○二身土緣起門。又二。初偈頌。二論文○今初。",
    "X61n1169_001:0885c04": "一真法界性。不變能隨緣。三身及四土。悉由心變造。",
    "X61n1169_001:0885c05": "一真法界性。不變能隨緣者。謂一念心性之體。雖",
    "X61n1169_001:0885c06": "不變。而用能隨緣。譬如虗空。雖非羣相。而不拒彼",
    "X61n1169_001:0885c07": "諸相發揮。暗相發揮。喻九界緣起。明相發揮。喻佛",
    "X61n1169_001:0885c08": "界緣起。雖然發揮。虗空常自不變。雖然不變。不拒",
    "X61n1169_001:0885c09": "發揮。故曰正隨緣而常不變。正不變而常隨緣也。",
    "X61n1169_001:0885c10": "三身四土者。十界皆具三身。九界苦即法身。惑即",
    "X61n1169_001:0885c11": "報身。業即化身也。",
    "X61n1169_001:0885c12": "○二論文分二。初正辯緣起。二結示淨宗。初又二。",
    "X61n1169_001:0885c13": "初唯心變造。二變造唯心○今初。",
    "X61n1169_001:0885c14": "論曰一真法界性。即前文所明性體性量性具也。教",
    "X61n1169_001:0885c15": "中說真如不變隨緣。隨緣不變者。正由性體性量即",
    "X61n1169_001:0885c16": "性具故。如君子不器。善惡皆能。故晉譯華嚴經云。能",
    "X61n1169_001:0885c17": "隨染淨緣。具造十法界。謂真如性中所具九法界。能",
    "X61n1169_001:0885c18": "隨染緣。造事中九法界。真如性中所具佛法界。能隨",
    "X61n1169_001:0885c19": "淨緣。造事中佛法界。所以能者。正由性具。性若不具。",
    "X61n1169_001:0885c20": "何所稱能。天台家言。正由理具。方有事用。此之謂也。",
    "X61n1169_001:0885c21": "釋初句可知。教中下。釋不變能隨緣。引佛語也。真",
    "X61n1169_001:0885c22": "如者。乃心性之異名。不妄不異之義也。正由性體",
    "X61n1169_001:0885c23": "性量即性具故者。譬如虗空體。虗空量。即明暗二",
    "X61n1169_001:0885c24": "境故。心性亦然。全鬼性體性量。即所見之火。人性",
    "X61n1169_001:0886a01": "體量。即水。六凡體量。即同居。二乘即方便。菩薩即",
    "X61n1169_001:0886a02": "實報。佛即寂光。如君子不器。善惡皆能者。引世間",
    "X61n1169_001:0886a03": "法。例出世間法也。儒云君子不器者。不為一才一",
    "X61n1169_001:0886a04": "藝所能局也。例出世間者。君喻性體。子喻性量。器",
    "X61n1169_001:0886a05": "喻性具。有正報器。依報器。又有善器。惡器。有漏器。",
    "X61n1169_001:0886a06": "無漏器。亦有亦無漏器。非有非無漏器。體量之君",
    "X61n1169_001:0886a07": "子。無所不能。故曰不器也。晉譯華嚴經下。引經證",
    "X61n1169_001:0886a08": "明。初引華嚴宗。二引台宗。梵語佛陀跋陀羅。此云",
    "X61n1169_001:0886a09": "覺賢。大乘三果人。甘露飯王之苗裔。此土與羅什",
    "X61n1169_001:0886a10": "相見。什有所疑。多就咨決。東晉義熙十四年。於謝",
    "X61n1169_001:0886a11": "司空寺。譯華嚴經六十卷。堂前池內。有二童子。常",
    "X61n1169_001:0886a12": "從池出。捧香散華。謂真如下。釋經義也。真如性中",
    "X61n1169_001:0886a13": "所具九法界等者。謂一念心性中本具六凡見思",
    "X61n1169_001:0886a14": "惑。能隨有漏業緣。造事中六凡法界。心性中本具",
    "X61n1169_001:0886a15": "二乘塵沙惑。能隨無漏業緣。造事中二乘法界。心",
    "X61n1169_001:0886a16": "性中本具菩薩無明惑。能隨亦有漏亦無漏緣。造",
    "X61n1169_001:0886a17": "事中菩薩法界。真如性中所具佛法界等者。謂一",
    "X61n1169_001:0886a18": "念心性中本具如來智慧。能隨非有漏非無漏緣。",
    "X61n1169_001:0886a19": "造事中佛法界。所以能者。乃心性之妙用也。性若",
    "X61n1169_001:0886a20": "不具。何以顯其妙哉。天台下。又引台宗證成也。唯",
    "X61n1169_001:0886a21": "心變造竟。",
    "X61n1169_001:0886a22": "○二變造唯心。",
    "X61n1169_001:0886a23": "是知事中。十法界三身四土。悉由真如隨緣變造。既",
    "X61n1169_001:0886a24": "曰真如不變隨緣。隨緣不變。則事中染淨身土。當體",
    "X61n1169_001:0886b01": "即真。無一絲毫可加損於其間者。楞嚴經云。見與見",
    "X61n1169_001:0886b02": "緣。並所想相。如虗空華。本無所有。此見及緣。元是菩",
    "X61n1169_001:0886b03": "提妙淨明體是也。",
    "X61n1169_001:0886b04": "此中二段。初正明。楞嚴下。引證也。事中十界者。謂",
    "X61n1169_001:0886b05": "事法界也。法界者。一切眾生身心本體。法者。軌則",
    "X61n1169_001:0886b06": "義。界。具性分二義。若約事說。即分義。若約理說。即",
    "X61n1169_001:0886b07": "性義。以此性分互相交絡。則成四種法界義。一者",
    "X61n1169_001:0886b08": "事法界。謂十界眾生。身心差別。各有分齊。二理法",
    "X61n1169_001:0886b09": "界。謂十界眾生。同一理體。三理事無礙法界。謂理",
    "X61n1169_001:0886b10": "由事顯。事由理成。理事互融。名理事無礙。四事事",
    "X61n1169_001:0886b11": "無礙法界者。謂一一分齊事法。稱性互融。一多相",
    "X61n1169_001:0886b12": "即。大小互容。重重無盡。名事事無礙也。三身者。法",
    "X61n1169_001:0886b13": "報化也。十界各具三身。謂九界苦。即法身。業即解",
    "X61n1169_001:0886b14": "脫。即應化身。惑即般若。即報身。得論六即。佛界三",
    "X61n1169_001:0886b15": "身。又論單複。四土。亦論亦即。若依若正。若單若複。",
    "X61n1169_001:0886b16": "若凡若聖。悉由真如隨緣而變造。當體即真者。謂",
    "X61n1169_001:0886b17": "事法界中。隨拈一法。當體即性體性量。離過絕非。",
    "X61n1169_001:0886b18": "豎窮橫遍也。一法既爾。法法皆然。故得互相攝入。",
    "X61n1169_001:0886b19": "主伴重重。而成事事無礙法界也。故曰無一絲毫",
    "X61n1169_001:0886b20": "法。可加於其間。可損於其間也。楞嚴經下。引證也。",
    "X61n1169_001:0886b21": "見者。十界八識能緣見分。心法也。見緣者。十界八",
    "X61n1169_001:0886b22": "識所緣相分。境法也。所想相者。眾生不了如幻。妄",
    "X61n1169_001:0886b23": "起我法二執也。如虗空華。本無所有者。不唯我法",
    "X61n1169_001:0886b24": "本空。而且心境如幻也。此見及緣。元是菩提妙淨",
    "X61n1169_001:0886c01": "明體者。謂心境二法。唯一真如性體性量也。正辯",
    "X61n1169_001:0886c02": "緣起竟。",
    "X61n1169_001:0886c03": "○二結示淨宗。",
    "X61n1169_001:0886c04": "若然。則娑婆。極樂。此世眾生當生九品。彌陀已成吾",
    "X61n1169_001:0886c05": "心當果。悉由心性之所變造。心具而造。豈分能所。即",
    "X61n1169_001:0886c06": "心是佛。即佛是心。即心是土。即土是心。即心是果。即",
    "X61n1169_001:0886c07": "果是心。能造因緣。及所造法。當處皆是心性。故明此",
    "X61n1169_001:0886c08": "宗而求生樂土者。乃生與無生兩冥之至道也。",
    "X61n1169_001:0886c09": "結示淨宗者。謂結示唯心之宗。唯佛之宗。絕待圓",
    "X61n1169_001:0886c10": "融之宗。超情離見之宗也。此中二段。初結唯心變",
    "X61n1169_001:0886c11": "造。示生則決定生義。二結變造唯心。示無生則決",
    "X61n1169_001:0886c12": "定無生義也。若然者。承上文也。娑婆極樂者。明唯",
    "X61n1169_001:0886c13": "心變造之土也。此世眾生當生九品者。明唯心變",
    "X61n1169_001:0886c14": "造眾生也。彌陀已成吾心當果者。明唯心變造之",
    "X61n1169_001:0886c15": "佛也。故曰悉由心性之所變造也。下明無生義。心",
    "X61n1169_001:0886c16": "具而造。豈分能所者。謂國土眾生及佛。並是心中",
    "X61n1169_001:0886c17": "本具。而今造出。元無能生所生也。即心是佛。即佛",
    "X61n1169_001:0886c18": "是心。則佛無生也。即心是土。即土是心。則土無生",
    "X61n1169_001:0886c19": "也。即心是果。即果是心。則果無生也。亦眾生無生",
    "X61n1169_001:0886c20": "也。能造因緣。即十界之因也。所造法。即十界之果",
    "X61n1169_001:0886c21": "也。當處皆是心性者。因緣當處是心。則因緣無生",
    "X61n1169_001:0886c22": "也。果當處是心。則果無生也。以此而例。唯心變造。",
    "X61n1169_001:0886c23": "明其生則決定有生。變造唯心。明其無生決定無",
    "X61n1169_001:0886c24": "生。若二義相成。則決定亦生亦無生。若二義互奪。",
    "X61n1169_001:0887a01": "則決定非生非無生也。若言有生。乃唯佛之宗。若",
    "X61n1169_001:0887a02": "言無生。乃唯心之宗。若言非生非無生。乃絕待之",
    "X61n1169_001:0887a03": "宗。若言亦生亦無生。乃圓融之宗。一句中圓該四",
    "X61n1169_001:0887a04": "句。而又圓超四句。而又正圓該時。便圓超。正圓超",
    "X61n1169_001:0887a05": "時。便圓該。圓超圓該。同時無礙。乃超情離見之宗。",
    "X61n1169_001:0887a06": "故曰明此宗旨而求生樂土者。乃生與無生兩冥",
    "X61n1169_001:0887a07": "之至道也。若再例釋者。亦是求也。亦無求也。亦非",
    "X61n1169_001:0887a08": "求非無求也。亦亦求亦無求也。亦求生也。亦求無",
    "X61n1169_001:0887a09": "生也。亦求非生非無生也。亦求亦生亦無生也。兩",
    "X61n1169_001:0887a10": "冥至道。亦四冥至道。亦五冥至道。亦冥也。亦不冥",
    "X61n1169_001:0887a11": "也。亦亦冥亦不冥。亦不冥亦非冥至道也。身土緣",
    "X61n1169_001:0887a12": "起門竟。",
    "X61n1169_001:0887a13": "○三心土相即門。又二。初偈頌。二論文○今初。",
    "X61n1169_001:0887a14": "西方安樂土。去此十萬億。與我介爾心。初無彼此異。",
    "X61n1169_001:0887a15": "即者。是也。謂即心是土。即土是心也。心者。乃一念",
    "X61n1169_001:0887a16": "之見分也。土。乃相分。見相唯是一心。故曰此見及",
    "X61n1169_001:0887a17": "緣。元是菩提妙淨明體。云何於中有是非是也。",
    "X61n1169_001:0887a18": "○二論文分二。初正辯。相即。二問答申明○今初。",
    "X61n1169_001:0887a19": "論曰。佛說阿彌陀經云。從是西方過十萬億佛土。有",
    "X61n1169_001:0887a20": "世界名曰極樂。百億日月。百億須彌。百億大海。百億",
    "X61n1169_001:0887a21": "鐵圍山。名一佛土。十千為萬。十萬為億。一佛國土。已",
    "X61n1169_001:0887a22": "自廣大。況億佛土乎。況十萬億乎。是則極樂國土。去",
    "X61n1169_001:0887a23": "此甚遠。博地凡夫。念佛求生。彈指即到者。正由生吾",
    "X61n1169_001:0887a24": "心所具之佛土也。言介爾心者。即凡夫念佛之心也。",
    "X61n1169_001:0887b01": "剎那之心。至微至劣。故稱介爾。謂十萬億遠之佛土。",
    "X61n1169_001:0887b02": "居於凡夫介爾之心。即心是土。即土是心。故曰初無",
    "X61n1169_001:0887b03": "彼此異。",
    "X61n1169_001:0887b04": "百億日月等者。乃明三千大千世界。為一佛所化。",
    "X61n1169_001:0887b05": "故為一佛土也。三千。謂小千中千大千也。一日月。",
    "X61n1169_001:0887b06": "一須彌。一大海。一鐵圍。乃一四天下。一千四天下。",
    "X61n1169_001:0887b07": "為小千世界。一千小千。為中千。一千中千。為一大",
    "X61n1169_001:0887b08": "千世界。一共有百億日月等也。十千為萬下。況顯",
    "X61n1169_001:0887b09": "其遠也。博地下。正明相即。博地者。大地也。剎那者。",
    "X61n1169_001:0887b10": "此云極少時。一念中有九十剎那。故曰極少。一念",
    "X61n1169_001:0887b11": "心起必具四分。所生之土。乃相分。能生之心。乃見",
    "X61n1169_001:0887b12": "分。見相。唯一自證分。及證自證分。四分唯是一心。",
    "X61n1169_001:0887b13": "故曰即心是土。即土是心。而無彼此也。正辯相即",
    "X61n1169_001:0887b14": "竟。",
    "X61n1169_001:0887b15": "○二問答申明。",
    "X61n1169_001:0887b16": "問曰。介爾之心。居於方寸(博地疑團)。何能包許遠之佛土。答曰。",
    "X61n1169_001:0887b17": "介爾之心。昧者謂小。達人大觀。真妄無二。蓋此妄心。",
    "X61n1169_001:0887b18": "全性而起。性既無邊。心亦無際。性如大海。心如浮漚。",
    "X61n1169_001:0887b19": "全海為漚。漚還匝海。蓋真如不變隨緣。隨緣不變。既",
    "X61n1169_001:0887b20": "曰隨緣不變。豈可以真妄而局大小哉。",
    "X61n1169_001:0887b21": "方寸者。肉團心也。此心方圓。不出寸許。故曰方寸。",
    "X61n1169_001:0887b22": "乃五臟中心臟。浮塵意根。俗云神藏於心。故曰居",
    "X61n1169_001:0887b23": "於方寸。亦第八識相分。答中言真妄無二者。真。謂",
    "X61n1169_001:0887b24": "真性。妄。謂妄心。性。乃不變之體。心。乃隨緣之用。體",
    "X61n1169_001:0887c01": "用不二也。妄心全性而起者。謂全豎窮橫遍之性。",
    "X61n1169_001:0887c02": "起為介爾之心。全介爾之心。即豎窮橫遍之性。故",
    "X61n1169_001:0887c03": "曰性既無邊。心亦無際也。性如大海。更以喻釋也。",
    "X61n1169_001:0887c04": "文可知。心土相即門竟。",
    "X61n1169_001:0887c05": "○四生佛不二門。又二。初偈頌。二論文○今初。",
    "X61n1169_001:0887c06": "阿彌與凡夫。迷悟雖有殊。佛心眾生心。究竟無有二。",
    "X61n1169_001:0887c07": "○二論文分四。初生佛分於迷悟。二迷悟依於心",
    "X61n1169_001:0887c08": "性。三心性體不受迷。四稱性行無虗棄○今初。",
    "X61n1169_001:0887c09": "論曰阿彌陀佛者。果人也。成就三身。四智。十力。四無",
    "X61n1169_001:0887c10": "所畏。十八不共等功德。凡夫者。因人也。具足無量恒",
    "X61n1169_001:0887c11": "沙煩惱。造作無量恒沙業繫。當受無量恒沙生死。迷",
    "X61n1169_001:0887c12": "悟之相。譬彼雲泥。",
    "X61n1169_001:0887c13": "三身者。梵語毗盧遮那。此云遍一切處。華嚴云。法",
    "X61n1169_001:0887c14": "身徧在一切處。一切眾生及國土。三世悉在無有",
    "X61n1169_001:0887c15": "餘。無有形相而可得。梵語盧舍那。此云光明遍照。",
    "X61n1169_001:0887c16": "梵網云。我今盧舍那。方坐蓮華臺等。梵語釋迦牟",
    "X61n1169_001:0887c17": "尼。此云能仁寂默。然此三名。不可定執。晉譯華嚴。",
    "X61n1169_001:0887c18": "皆盧舍那。唐譯皆稱毗盧遮那。華嚴又云。或名釋",
    "X61n1169_001:0887c19": "迦。或名遮那等。只是梵音不同耳。雖有三名。本無",
    "X61n1169_001:0887c20": "異體。然此三身。各論單複。法身單。唯指本覺性體。",
    "X61n1169_001:0887c21": "報身單。指始覺智圓。化身單。指慈悲應現。法身複",
    "X61n1169_001:0887c22": "者。一者自性清淨法身。二者離垢妙極法身。報身",
    "X61n1169_001:0887c23": "複者。一者自受用報身。即諸佛智斷二德。究竟果",
    "X61n1169_001:0887c24": "德。二者他受用報身。即地上菩薩所見剎塵相好。",
    "X61n1169_001:0888a01": "化身複者。一者應現身。示成八相。二者變化身。無",
    "X61n1169_001:0888a02": "而倏有。示現八相。又有三種。一者勝應身。謂地上",
    "X61n1169_001:0888a03": "所見。亦名他受用。二者帶劣勝應身。即通教三乘",
    "X61n1169_001:0888a04": "所見。三劣應身。藏教所見丈六老比丘相。四智者。",
    "X61n1169_001:0888a05": "謂轉八識成四智。轉第八為大圓鏡智。第七為平",
    "X61n1169_001:0888a06": "等性智。第六為妙觀察智。前五為成所作智。十力",
    "X61n1169_001:0888a07": "者。一者是處非處智力。知一切眾生果報因緣。如",
    "X61n1169_001:0888a08": "作善業能得樂報。名是處。作惡業望於善報。名非",
    "X61n1169_001:0888a09": "處。二者知業智力。知一切眾生三世所有業力。三",
    "X61n1169_001:0888a10": "者知定智力。知禪三昧。四者知根智力。知諸眾生",
    "X61n1169_001:0888a11": "上中下根。五者知欲智力。知諸眾生種種欲樂。六",
    "X61n1169_001:0888a12": "者知界智力。知諸眾生世間種種界分。七者知至",
    "X61n1169_001:0888a13": "處智力。知一切道至處相。八者宿命智力。知過去",
    "X61n1169_001:0888a14": "一世乃至百千萬世。姓名苦樂壽夭等。九者天眼",
    "X61n1169_001:0888a15": "智力。見諸眾生生時死時。善道惡道等。十者漏盡",
    "X61n1169_001:0888a16": "智力。自知我生已盡。不受後有。四無所畏者。一者",
    "X61n1169_001:0888a17": "一切智無畏。謂於一切諸法。盡知盡見。故無所畏。",
    "X61n1169_001:0888a18": "二漏盡無畏。謂佛五住究盡。二死永亡。故無所畏。",
    "X61n1169_001:0888a19": "三者說障道無畏。謂於障道之法。能知能說。故無",
    "X61n1169_001:0888a20": "所畏。四者說苦盡道無畏。謂於盡苦之道。能知能",
    "X61n1169_001:0888a21": "說。故無所畏。十八不共法者。唯佛一人有。不與三",
    "X61n1169_001:0888a22": "乘共。一者身無失。二者口無失。三者意無失。四者",
    "X61n1169_001:0888a23": "無不定心。五者無異想心。六者無不知已捨心。七",
    "X61n1169_001:0888a24": "者欲無減。八者念無減。九者精進無減。十者智慧",
    "X61n1169_001:0888b01": "無減。十一者解脫無減。十二者解脫知見無減。十",
    "X61n1169_001:0888b02": "三者身業隨智慧行。十四者口業隨智慧行。十五",
    "X61n1169_001:0888b03": "者意業隨智慧行。十六者知過去世無礙。十七者",
    "X61n1169_001:0888b04": "知現在世無礙。十八者知未來世無礙。功德者。力",
    "X61n1169_001:0888b05": "用也。凡夫者。因人也者。謂四教內凡外凡也。因人",
    "X61n1169_001:0888b06": "則通。等覺皆名因人。具足無量恒沙煩惱者。見思",
    "X61n1169_001:0888b07": "煩惱。塵沙煩惱。無明煩惱。恒沙業繫者。謂有漏業。",
    "X61n1169_001:0888b08": "無漏業。亦有亦無漏業。造業必感苦果。故名為繫。",
    "X61n1169_001:0888b09": "恒沙生死者。謂分段變易二種生死。業多生死亦",
    "X61n1169_001:0888b10": "多也。迷悟者。真中二種迷悟也。譬彼雲泥者。天地",
    "X61n1169_001:0888b11": "懸殊也。生佛分於迷悟竟。",
    "X61n1169_001:0888b12": "○二迷悟依於心性。",
    "X61n1169_001:0888b13": "而言究竟無二者。謂據相而言。則不二而二。約性而",
    "X61n1169_001:0888b14": "論。則二而不二。蓋諸佛乃悟眾生心內諸佛。眾生乃",
    "X61n1169_001:0888b15": "迷諸佛心內眾生。所以悟者。悟眾生本具性體性量",
    "X61n1169_001:0888b16": "性具也。所以迷者。迷諸佛所證性體性量性具也。",
    "X61n1169_001:0888b17": "據相而言者。謂按俗諦中事相而言也。不二而二",
    "X61n1169_001:0888b18": "者。修德不同故。即而常自六也。約性而論者。約真",
    "X61n1169_001:0888b19": "諦理性而言也。二而不二者。性德體一故。六而常",
    "X61n1169_001:0888b20": "自即也。蓋諸佛下。明不二所以也。諸佛者。乃四教",
    "X61n1169_001:0888b21": "佛。法報應化也。乃悟眾生心內諸佛者。謂法佛乃",
    "X61n1169_001:0888b22": "眾生心內性體諸佛。報佛乃眾生心內性量諸佛。",
    "X61n1169_001:0888b23": "應化乃眾生心內性具諸佛。眾生者。乃四教眾生。",
    "X61n1169_001:0888b24": "謂九法界。乃迷諸佛心內眾生者。謂菩薩乃諸佛",
    "X61n1169_001:0888c01": "心內無明眾生。二乘乃諸佛心內塵沙眾生。六凡",
    "X61n1169_001:0888c02": "乃諸佛心內見思眾生。此明能迷能悟也。所以下。",
    "X61n1169_001:0888c03": "明所迷所悟也。譬如依方故悟。依方故迷。所以悟",
    "X61n1169_001:0888c04": "者。悟眾生本具性體性量性具者。謂法佛悟性體。",
    "X61n1169_001:0888c05": "報佛悟性具。應化悟性量。又法佛圓悟。報佛次第",
    "X61n1169_001:0888c06": "悟。應化體析悟也。所以迷者。迷諸佛所證性體性",
    "X61n1169_001:0888c07": "量性具者。謂菩薩迷性體。二乘迷性具。六凡迷性",
    "X61n1169_001:0888c08": "量。又六凡全迷。二乘迷俗中。菩薩迷中道。迷悟依",
    "X61n1169_001:0888c09": "於心性竟。",
    "X61n1169_001:0888c10": "○三心性體不受迷。",
    "X61n1169_001:0888c11": "心性之妙。豈受其迷。迷而不迷。斯言有在。",
    "X61n1169_001:0888c12": "非唯不受其迷。而亦不受其悟。喻如定方原無動。",
    "X61n1169_001:0888c13": "迷悟在於人。約人有迷悟。方不屬迷悟。雖不屬迷",
    "X61n1169_001:0888c14": "悟。而亦不離迷悟。故曰迷而不迷。斯言有在。亦可",
    "X61n1169_001:0888c15": "言悟而不悟也。心性體不受迷竟。",
    "X61n1169_001:0888c16": "○四稱性行無虗棄。",
    "X61n1169_001:0888c17": "故眾生本有性體。即諸佛所證法身。性量。即報身。性",
    "X61n1169_001:0888c18": "具。即應身。四智。十力。四無所畏。十八不共等功德。會",
    "X61n1169_001:0888c19": "合可知。故古德云。諸佛心內眾生。塵塵極樂。眾生心",
    "X61n1169_001:0888c20": "內諸佛。念念證真。故彌陀即我心。我心即彌陀。未舉",
    "X61n1169_001:0888c21": "念時。早已成就。纔舉心念。即便圓成。感應道交。為有",
    "X61n1169_001:0888c22": "此理。故念佛人。功不唐捐。",
    "X61n1169_001:0888c23": "會合可知者。三身已會合。四智者。鏡智即法身。乃",
    "X61n1169_001:0888c24": "性體。平等智即報身。乃性量。成事智即應身。乃性",
    "X61n1169_001:0889a01": "具。觀察智通三身。十力。四無所畏。不共法等。各分",
    "X61n1169_001:0889a02": "四教。四教合三身可知矣。故古德云者。引古證也。",
    "X61n1169_001:0889a03": "塵塵極樂者。眾生即佛故。念念證真者。佛即眾生",
    "X61n1169_001:0889a04": "故。由其佛即眾生。故彌陀即我心矣。由其眾生即",
    "X61n1169_001:0889a05": "佛。故我心即彌陀也。未舉念時早已成就者。性德",
    "X61n1169_001:0889a06": "本然也。纔舉心念即便圓成者。修德合性。故曰一",
    "X61n1169_001:0889a07": "念相應一念佛。念念相應念念佛也。感應道交二",
    "X61n1169_001:0889a08": "句者。我為能感。佛為所感。佛為能應。我為所應。為",
    "X61n1169_001:0889a09": "有此不二之心焉。生佛不二門竟。",
    "X61n1169_001:0889a10": "○五法界為念門二。初偈頌。二論文○今初。",
    "X61n1169_001:0889a11": "法界圓融體。作我一念心。故我念佛心。全體是法界。",
    "X61n1169_001:0889a12": "法界圓融體者。即事事無礙法界之體也。豎窮橫",
    "X61n1169_001:0889a13": "徧故曰圓。法法無礙故曰融。作我一念心者。亦可",
    "X61n1169_001:0889a14": "說一念境。一念香。一念華等。無不可也。全體是法",
    "X61n1169_001:0889a15": "界者。四種法界也。所念。即事法界。能念。即理法界。",
    "X61n1169_001:0889a16": "能所不二。即理事無礙法界。具足三千。即事事無",
    "X61n1169_001:0889a17": "礙法界也。",
    "X61n1169_001:0889a18": "○二論文二。初正辯念體。二結示淨宗。初又三。初",
    "X61n1169_001:0889a19": "正辯。二引證。三況顯○今初。",
    "X61n1169_001:0889a20": "論曰。行者稱佛名時。作佛觀時。作主伴依正餘觀時。",
    "X61n1169_001:0889a21": "修三種淨業時。一心不亂時。散心稱名時。以至見思",
    "X61n1169_001:0889a22": "浩浩。恒沙煩惱。凡此有心。皆由真如不變隨緣而作。",
    "X61n1169_001:0889a23": "全體即是法界。",
    "X61n1169_001:0889a24": "三種淨業者。一者孝養父母。奉事師長。慈心不殺。",
    "X61n1169_001:0889b01": "修十善業。二者受持三皈。具足眾戒。不犯威儀。三",
    "X61n1169_001:0889b02": "者深信因果。讀誦大乘。勸進行者。見思者。謂見思",
    "X61n1169_001:0889b03": "二惑。見。謂身邊邪見戒。思。謂貪嗔癡慢疑。恒沙煩",
    "X61n1169_001:0889b04": "惱。謂煩惱無盡也。徹祖十門大旨曰。然於十門之",
    "X61n1169_001:0889b05": "中。第五一門為最要。以事理總別性修橫豎等義。",
    "X61n1169_001:0889b06": "舉不外此一念。以是全體法界故。是故學者。但能",
    "X61n1169_001:0889b07": "於此一門洞明。則前後諸門。盡在是矣。今略為點",
    "X61n1169_001:0889b08": "示。先示本科。行者正當稱名時。便是作佛觀時。謂",
    "X61n1169_001:0889b09": "一心專注洪名。便是能觀所觀。此中具足十法成",
    "X61n1169_001:0889b10": "乘。所念洪名。即不思議境。能念。即不思議菩提之",
    "X61n1169_001:0889b11": "心。能所不二。即不思議止觀。念念相應。即破法遍。",
    "X61n1169_001:0889b12": "若達此意。即識通塞。能念即念。所念即處。即四念",
    "X61n1169_001:0889b13": "處。念念相續。莫令不相續。即正勤。若功行熟。即如",
    "X61n1169_001:0889b14": "意足。以功行純熟。即五根生。根生故力用長。即五",
    "X61n1169_001:0889b15": "力。念念覺照。即七覺分。安隱而行。即八聖道。此道",
    "X61n1169_001:0889b16": "品調適。行住坐臥。懇禱禮拜。即對治助開。須識六",
    "X61n1169_001:0889b17": "即位次。莫起上慢。莫令妄想所動。即能安忍。以往",
    "X61n1169_001:0889b18": "生為期。即離法愛。此即十乘觀法。亦是作主伴依",
    "X61n1169_001:0889b19": "正餘觀時。觀經疏云。觀雖十六。言佛便周。謂以主",
    "X61n1169_001:0889b20": "攝伴。以正攝依也。亦是修三種淨業時。謂我今念",
    "X61n1169_001:0889b21": "佛求生者。正為過去無盡父母故。無盡師長故。無",
    "X61n1169_001:0889b22": "量眾生故。念念之中。具足如是三心。一句洪名。乃",
    "X61n1169_001:0889b23": "上上品十善。即此便是一體三皈。念念相續。便具",
    "X61n1169_001:0889b24": "足眾戒。行住坐臥不離。乃不犯威儀。念佛為因。淨",
    "X61n1169_001:0889c01": "土為果。正當念念相續。即大乘經典。即此心佛。即",
    "X61n1169_001:0889c02": "第一義諦。亦以此勸進行者。亦是見思浩浩時。煩",
    "X61n1169_001:0889c03": "惱不曾斷故。此略點本科。再點十門。既曰法界全",
    "X61n1169_001:0889c04": "體。便是一真法界門。所念之佛即性具。能念之心",
    "X61n1169_001:0889c05": "即性量。能所不二即性體。此即三諦。能念屬身。所",
    "X61n1169_001:0889c06": "念屬土。能所惟一緣起。即身土緣起門。即能是所",
    "X61n1169_001:0889c07": "即所是能。即心土相即門。能念是生。所念是佛。能",
    "X61n1169_001:0889c08": "所不二。即生佛不二門。能念是觀。所念是境。離能",
    "X61n1169_001:0889c09": "無所。離所無能。即境觀相吞門。境為妙假觀為空。",
    "X61n1169_001:0889c10": "境觀雙亡即是中。即三觀法爾門。能念為感。所念",
    "X61n1169_001:0889c11": "為應。即感應任運門。能念是此。所念是彼。能所不",
    "X61n1169_001:0889c12": "二。即彼此恒一門。念佛時。即往生時。即成佛時。即",
    "X61n1169_001:0889c13": "度生時。豎窮三際。即現未互在門。再示釋題。一聲",
    "X61n1169_001:0889c14": "佛號。圓具彌陀三身四土。正當念時。便圓淨四土。",
    "X61n1169_001:0889c15": "圓見三身。亦圓轉五濁。圓證三不退。故文云。以此",
    "X61n1169_001:0889c16": "妙心。念彼阿彌。則彼三身。何身不念。求彼四土。何",
    "X61n1169_001:0889c17": "土不生。即釋淨土。一聲佛號。即佛界大緣起。佛界",
    "X61n1169_001:0889c18": "既起。九亦同彰。即示緣起。一聲佛號。全佛即心。即",
    "X61n1169_001:0889c19": "唯心之宗。全心即佛。即唯佛之宗。非心非佛。即絕",
    "X61n1169_001:0889c20": "待之宗。即心即佛。即圓融之宗。無有思量分別。即",
    "X61n1169_001:0889c21": "超情離見之宗。即明宗旨。念佛時。即成佛時。自然",
    "X61n1169_001:0889c22": "超出三乘權益。即顯勝益。正當念時。全體是生。唯",
    "X61n1169_001:0889c23": "是一心則無生。非心非佛。則非生非無生。心佛宛",
    "X61n1169_001:0889c24": "然。則亦生亦無生。圓該四句。而又圓超四句。而又",
    "X61n1169_001:0890a01": "正圓該時便圓超。正圓超時便圓該。圓該圓超。同",
    "X61n1169_001:0890a02": "時無礙。生無生論也。示釋題竟。稱佛名時如此。作",
    "X61n1169_001:0890a03": "佛觀時。乃至見思浩浩。無不皆然。介爾有心。三諦",
    "X61n1169_001:0890a04": "具足。故是法界全體也。正辯竟。",
    "X61n1169_001:0890a05": "○二引證。",
    "X61n1169_001:0890a06": "故法智大師云。法界圓融不思議體。作我一念之心。",
    "X61n1169_001:0890a07": "亦復舉體作生作佛。作依作正。",
    "X61n1169_001:0890a08": "○三況顯。",
    "X61n1169_001:0890a09": "若然者。餘心尚是。況念佛心乎。",
    "X61n1169_001:0890a10": "餘心者。謂見思煩惱心。眾生心尚是。況佛心乎。正",
    "X61n1169_001:0890a11": "辯念體竟。",
    "X61n1169_001:0890a12": "○二結示淨宗又二。初示理本圓妙。二示行有等。",
    "X61n1169_001:0890a13": "差○今初。",
    "X61n1169_001:0890a14": "是故行者念佛之時。此心便是圓融清淨寶覺。以此",
    "X61n1169_001:0890a15": "妙心。念彼阿彌。則彼三身。何身不念。求彼四土。何土",
    "X61n1169_001:0890a16": "不生。",
    "X61n1169_001:0890a17": "圓融清淨寶覺者。即法界圓融不思議體。所念。即",
    "X61n1169_001:0890a18": "法身。能念。即般若。能所不二。即解脫。三德念念具",
    "X61n1169_001:0890a19": "足。故曰圓融。不可思議。故曰清淨。此心便是妙覺",
    "X61n1169_001:0890a20": "之體。故曰寶覺。生佛不二。故曰念彼三身。何身不",
    "X61n1169_001:0890a21": "念。身土不二。故曰何土不生。若不然者。不稱妙心",
    "X61n1169_001:0890a22": "也。理本圓妙竟。",
    "X61n1169_001:0890a23": "○二示行有等差。",
    "X61n1169_001:0890a24": "但隨功行淺深。品位高下耳。",
    "X61n1169_001:0890b01": "上文明即事之理。理本圓妙。此乃示即理之事。事",
    "X61n1169_001:0890b02": "有等差。理本圓妙。故六而常即。事有等差。故即而",
    "X61n1169_001:0890b03": "常六。是故須分六即之義也。若功行至觀行位。則",
    "X61n1169_001:0890b04": "生同居淨土。分三輩九品。通惑未斷故。見彌陀應",
    "X61n1169_001:0890b05": "化身。若至相似位。則生方便淨土。四住雖落。六塵",
    "X61n1169_001:0890b06": "本空故。見彌陀勝應身。若至分證位。則生實報淨",
    "X61n1169_001:0890b07": "土。亦名分證寂光淨土。見佛報身。亦見法身。雖生",
    "X61n1169_001:0890b08": "彼土。即生自土。雖見他身。即見自身。自他不二。故",
    "X61n1169_001:0890b09": "曰唯心淨土。自性彌陀也。法界為念門竟。",
    "X61n1169_001:0890b10": "○六境觀相吞門二。初偈頌。二論文○今初。",
    "X61n1169_001:0890b11": "十六等諸境。事理兩種觀。彼此互相吞。如因陀羅網。",
    "X61n1169_001:0890b12": "十六諸境者。十六妙觀也。初日輪懸鼓觀。乃至第",
    "X61n1169_001:0890b13": "六總觀。為依報觀。第七華座觀。至十三雜觀。為正",
    "X61n1169_001:0890b14": "報觀。十四至十六。為九品往生觀。此十六諸境。妙",
    "X61n1169_001:0890b15": "宗以事理二觀。釋彼經文。事觀則但觀十六事境。",
    "X61n1169_001:0890b16": "觀成則隨位往生。理觀則了知十六。唯是一心。故",
    "X61n1169_001:0890b17": "曰是心作佛。是心是佛等也。觀成亦隨位往生。若",
    "X61n1169_001:0890b18": "欲詳細。當觀妙宗。茲不具錄。如因陀羅網者。因陀",
    "X61n1169_001:0890b19": "羅。帝釋天之名也。具云釋迦提婆因陀羅。此云能",
    "X61n1169_001:0890b20": "天主。此天有網。故曰因陀羅網。",
    "X61n1169_001:0890b21": "○二論文二。初正辯相吞。二結示淨宗。初又三。初",
    "X61n1169_001:0890b22": "標有本。二明由致。三示行相○今初。",
    "X61n1169_001:0890b23": "論曰。境觀相吞者。正由事事無礙也。事事所以無礙",
    "X61n1169_001:0890b24": "者。所謂有本者如是也。",
    "X61n1169_001:0890c01": "有本者。即下文由致。乃明其本也。今先明事事無",
    "X61n1169_001:0890c02": "礙觀。藕益大師釋觀想偈云。能禮所禮性空寂。感",
    "X61n1169_001:0890c03": "應道交難思議。我此道場如帝珠等六句。以明互",
    "X61n1169_001:0890c04": "遍互具妙觀。深顯事事無礙法界也。且初能禮。即",
    "X61n1169_001:0890c05": "我之三業。謂身業翹勤。口業專至。意業恭敬。此三",
    "X61n1169_001:0890c06": "並是因緣生法。凡屬緣生。悉皆無性。謂非自。他。共。",
    "X61n1169_001:0890c07": "離。故其性空寂由空寂故。方成能感。即寂而感。即",
    "X61n1169_001:0890c08": "感仍寂。故難思議。其所禮者。即佛菩薩等三身。此",
    "X61n1169_001:0890c09": "三並是因緣生法。無性。故空寂。空寂。故方成能應。",
    "X61n1169_001:0890c10": "即寂而應。即應仍寂。故難思議。如兩鏡相照。由明",
    "X61n1169_001:0890c11": "淨故。方能互現。互為能照。互為所照。感應之道交。",
    "X61n1169_001:0890c12": "亦復如是。兩鏡中影。雖各各重重無盡。而無出入。",
    "X61n1169_001:0890c13": "亦無往來。法性本然。詎可思議達此不思譏法性",
    "X61n1169_001:0890c14": "已。方知我之一室道場。本與法界虗空界等。十方",
    "X61n1169_001:0890c15": "三世諸佛菩薩。無不炳現此一室中。猶如帝珠。普",
    "X61n1169_001:0890c16": "現一切。又知十方三世諸佛菩薩。道場海會。無不",
    "X61n1169_001:0890c17": "皆然。亦如帝珠。普現一切。故我此身雖在於此。決",
    "X61n1169_001:0890c18": "定普於一切諸佛菩薩之前而現其影。此則不唯",
    "X61n1169_001:0890c19": "一身禮一佛。亦復一身遍禮一切佛。亦復一切身",
    "X61n1169_001:0890c20": "互禮一切佛。稱性互遍。稱性互具。此無盡身雲。人",
    "X61n1169_001:0890c21": "人本具。不俟安排而後然。我之身雲既然。佛菩薩",
    "X61n1169_001:0890c22": "身雲亦爾。正報既爾。依報亦然。故為事事無礙法",
    "X61n1169_001:0890c23": "界也。標有本竟。",
    "X61n1169_001:0890c24": "○二明由致。",
    "X61n1169_001:0891a01": "蓋由法界圓融不思議體。作我一念之心。亦復舉體",
    "X61n1169_001:0891a02": "作生作佛。作依作正。既皆全體而作。有何一法不即",
    "X61n1169_001:0891a03": "法界。故曰一塵法界不小。剎海法界不大。多亦法界",
    "X61n1169_001:0891a04": "少亦法界。",
    "X61n1169_001:0891a05": "由。謂因由。致。謂理致。事事所以無礙者。蓋由其法",
    "X61n1169_001:0891a06": "界圓融不思議不理致也。圓融不思議體者。即一",
    "X61n1169_001:0891a07": "真法界也。事事無礙者。蓋由性具即性體性量故",
    "X61n1169_001:0891a08": "也。作我一念心者。舉法界全體。作我一念能修之",
    "X61n1169_001:0891a09": "心法。非法界少分。此心既法界全體。便即豎窮橫",
    "X61n1169_001:0891a10": "徧也。亦復舉體作生作佛作依作正者。亦舉法界",
    "X61n1169_001:0891a11": "全體。作所觀之生法佛法依法正法。亦非法界少",
    "X61n1169_001:0891a12": "分。乃至一塵一芥。法法皆然。既皆全體而作。有何",
    "X61n1169_001:0891a13": "一法不即豎窮橫徧。故曰一塵法界不小。剎海法",
    "X61n1169_001:0891a14": "界不大。法界無大小故。多亦法界。少亦法界。法界",
    "X61n1169_001:0891a15": "無多少故。法法既皆豎窮橫徧。而無妨礙。故為事",
    "X61n1169_001:0891a16": "事無礙法界也。明由致竟。",
    "X61n1169_001:0891a17": "○三示行相。",
    "X61n1169_001:0891a18": "是以西方十六諸境。吾心事理二觀。一一無非法界",
    "X61n1169_001:0891a19": "全體。如帝釋宮中。因陀羅網。雖彼此各是一珠。而影",
    "X61n1169_001:0891a20": "入眾珠。雖影入眾珠。而東西照用有別。境觀亦然以",
    "X61n1169_001:0891a21": "境為事。則觀為理。理能包事。是為以觀吞境。以觀為",
    "X61n1169_001:0891a22": "事。則境為理。理能包事。是為以境吞觀。若觀若境。或",
    "X61n1169_001:0891a23": "一為事。餘為理。或一為理。餘為事。彼此互各相吞。故",
    "X61n1169_001:0891a24": "如因陀羅網。",
    "X61n1169_001:0891b01": "文分三節。初明圓融理。二引圓融喻。三合圓融觀。",
    "X61n1169_001:0891b02": "是以西方十六諸境。吾心事理二觀。一一無非法",
    "X61n1169_001:0891b03": "界全體者。正明法界圓融理也。是以者。承上文義",
    "X61n1169_001:0891b04": "也。十六諸境。無非法界全體者。所觀之境。皆是性",
    "X61n1169_001:0891b05": "體性量也。事理二觀。無非法界全體者。能觀之心。",
    "X61n1169_001:0891b06": "亦是性體性量也。性體清淨。故能互含。性量周遍。",
    "X61n1169_001:0891b07": "故能互遍。以互遍互含。故能互吞。互為能吞。互為",
    "X61n1169_001:0891b08": "所吞。重重無盡。即成事事無礙之理。以此而為所",
    "X61n1169_001:0891b09": "觀。故前文互遍互具妙觀云。如兩鏡相照。由明淨",
    "X61n1169_001:0891b10": "故。方能互現。互為能照。互為所照。法性本然。詎可",
    "X61n1169_001:0891b11": "思議。達此不思議法性已。方知我之道場。本與法",
    "X61n1169_001:0891b12": "界虗空界等。十方三世諸佛菩薩。無不炳現此道",
    "X61n1169_001:0891b13": "場中。猶如帝珠。普現一切也。如帝釋宮下。引喻也。",
    "X61n1169_001:0891b14": "此法界體。湛然清淨。無可比況。且以帝珠為喻也。",
    "X61n1169_001:0891b15": "此中喻。具四法界。珠體。喻事法界。彼此各是一珠",
    "X61n1169_001:0891b16": "故。珠光。喻理法界。能含影故。影入眾珠。喻理事無",
    "X61n1169_001:0891b17": "礙法界。影影皆豎窮橫徧。重重無盡。喻事事無礙",
    "X61n1169_001:0891b18": "法界。梵網合註云。一珠影現一切珠。一切珠中一",
    "X61n1169_001:0891b19": "珠影。一切珠中一切珠。一珠各住一珠位也。東西",
    "X61n1169_001:0891b20": "照用有別者。一珠各住一珠位也。境。觀亦然者。合",
    "X61n1169_001:0891b21": "圓融妙觀也。以境為事者。以所觀之境為事法界。",
    "X61n1169_001:0891b22": "如珠中之影。以觀為理者。以能觀之智為理法界。",
    "X61n1169_001:0891b23": "如珠光。理能包事者。如光能含影。是為以觀吞境。",
    "X61n1169_001:0891b24": "即下文謂。西方依正。已在我觀之內也。以觀為事",
    "X61n1169_001:0891c01": "者。以能觀智為事法界。如珠影。以境為理者。以所",
    "X61n1169_001:0891c02": "觀境為理法界。如珠光。理能包事者。如光能含影。",
    "X61n1169_001:0891c03": "是為以境吞觀。下文云。我今身心。已在依正之中。",
    "X61n1169_001:0891c04": "若觀若境。或一為事者。謂若能觀若所觀。一總為",
    "X61n1169_001:0891c05": "事法界。如影。餘為理者。餘十五境為理法界。如光。",
    "X61n1169_001:0891c06": "亦理能包事。如各各珠光皆含一切影。或一為理",
    "X61n1169_001:0891c07": "者。能觀所觀。一總為理法界。如光。餘十五境為事",
    "X61n1169_001:0891c08": "法界。如影。亦理能包事。如一珠光含一切影。彼此",
    "X61n1169_001:0891c09": "互各相吞者。顯重重無盡。互遍互具。事事無礙妙",
    "X61n1169_001:0891c10": "觀也。正辯相吞竟。",
    "X61n1169_001:0891c11": "○二結示淨宗。",
    "X61n1169_001:0891c12": "若然者。當我作觀時。則西方依正。已在我觀之內。我",
    "X61n1169_001:0891c13": "今身心。已在依正之中。了此而求生安養。可謂雁過",
    "X61n1169_001:0891c14": "長空。影沉寒水。雁絕遺蹤之意。水無留影之心。",
    "X61n1169_001:0891c15": "此結淨宗生而無生。無生而生之意也。當我作觀",
    "X61n1169_001:0891c16": "時者。正當修觀時。以例禮懺供養。看經念佛。回向。",
    "X61n1169_001:0891c17": "發願。坐禪等時。淨業既爾。乃至造惡業。無不皆然",
    "X61n1169_001:0891c18": "也。我此道場如帝珠。西方依正諸境。已在我觀之",
    "X61n1169_001:0891c19": "內。西方依正亦如帝珠。我今身心諸業。已在依正",
    "X61n1169_001:0891c20": "之中。法性法爾如是故。修觀時始照知故。若了此",
    "X61n1169_001:0891c21": "義。則知生則決定生。生而無生。去則實不去。不去",
    "X61n1169_001:0891c22": "而去也。又復例知。彌陀接則決定接。接而不接。來",
    "X61n1169_001:0891c23": "則實不來。不來而來之意也。故天衣懷禪師示眾",
    "X61n1169_001:0891c24": "曰。禪宗則曰無生。淨土則曰有生。還是生耶。還是",
    "X61n1169_001:0892a01": "無生耶。則曰生則決定生。去則實不去。譬如雁過",
    "X61n1169_001:0892a02": "長空。影沉寒水。雁絕遺蹤之意。水無留影之心。雁",
    "X61n1169_001:0892a03": "過長空。影沉寒水。喻生則決定生。雁絕意。水無心。",
    "X61n1169_001:0892a04": "中間無來往之相。則喻去則實不去也。又雁絕遺",
    "X61n1169_001:0892a05": "蹤之意。雖喻無生。而蹤自遺。則喻無生而自生也。",
    "X61n1169_001:0892a06": "水無留影之心。喻佛不來接。而影自留。則喻不接",
    "X61n1169_001:0892a07": "而自接也。慈善根力。任運如是。非作意神通也。境",
    "X61n1169_001:0892a08": "觀相吞門竟。",
    "X61n1169_001:0892a09": "○七三觀法爾門二。初偈頌。二論文○今初。",
    "X61n1169_001:0892a10": "能觀為三觀。所觀即三諦。全性以起修。故稱為法爾。",
    "X61n1169_001:0892a11": "能觀為三觀者。乃全性體性量性具。三諦性德。起",
    "X61n1169_001:0892a12": "成三觀之修德。全三觀之修德。還照三諦之性德。",
    "X61n1169_001:0892a13": "故曰全性起修。全修在性。性修不二止觀大意云。",
    "X61n1169_001:0892a14": "三諦三觀三非三。三一一三無所寄。諦觀名別體",
    "X61n1169_001:0892a15": "復同。是故能所二非二。故稱法爾。",
    "X61n1169_001:0892a16": "○二論文分二。初正明三觀。二結示淨宗。初又二。",
    "X61n1169_001:0892a17": "初別論。二總論。初又二。初雙標諦觀。二別論諦",
    "X61n1169_001:0892a18": "觀○今初。",
    "X61n1169_001:0892a19": "論曰。三諦者。真俗中也。三觀者。空假中也。",
    "X61n1169_001:0892a20": "諦者。諦審也。謂諦審諸法。即空假中。即空。是性量",
    "X61n1169_001:0892a21": "之真諦。即假。是性具之俗諦。即中。是性體之中諦。",
    "X61n1169_001:0892a22": "此三隔歷。即次第三諦。三一圓融。即圓融三諦。觀",
    "X61n1169_001:0892a23": "者。照了之義。照真。即空觀。照俗。即假觀。照中。即中",
    "X61n1169_001:0892a24": "觀。此三隔歷。即次第三觀。三一無礙。即圓融三觀。",
    "X61n1169_001:0892b01": "雙標諦觀竟。",
    "X61n1169_001:0892b02": "○二別論諦觀。又二。初別論三諦性德。二別論三",
    "X61n1169_001:0892b03": "觀修德。初又三。初尅論三諦。二會歸一心。三結",
    "X61n1169_001:0892b04": "成性德○今初。",
    "X61n1169_001:0892b05": "忘情絕解。莫尚乎真。隨緣應用。莫尚乎俗。融通空有。",
    "X61n1169_001:0892b06": "莫尚乎中。",
    "X61n1169_001:0892b07": "真。即真空。泯一切法之謂也。蓋諸法本空。眾生不",
    "X61n1169_001:0892b08": "了。執之為實。而生妄見。若以空觀蕩之。則謂實之",
    "X61n1169_001:0892b09": "情解自忘。故曰忘情絕解。莫尚乎真也。俗即世俗。",
    "X61n1169_001:0892b10": "立一切法之謂也。諸法雖即本空。若以假觀照之。",
    "X61n1169_001:0892b11": "則能諦了性具諸法。歷歷宛然。故曰隨緣應用。莫",
    "X61n1169_001:0892b12": "尚乎俗也。中。即中正。統一切法之謂也。諸法本來",
    "X61n1169_001:0892b13": "不即二邊。不離二邊若以中觀觀之。則能諦了諸",
    "X61n1169_001:0892b14": "法非真非俗。即真即俗。圓融無礙。即一而三。即三",
    "X61n1169_001:0892b15": "而一。不可思議。故曰融通空有。莫尚乎中也。尅論",
    "X61n1169_001:0892b16": "三諦竟。",
    "X61n1169_001:0892b17": "○二會歸一心。",
    "X61n1169_001:0892b18": "虗靈不昧。此吾心自空者也。物來斯應。此吾心自有",
    "X61n1169_001:0892b19": "者也。空有相即。此吾心自中者也。",
    "X61n1169_001:0892b20": "虗靈不昧者。隨緣而常自不變也。物來斯應者。不",
    "X61n1169_001:0892b21": "變而常自隨緣也。空有相即者。即隨緣而不變。即",
    "X61n1169_001:0892b22": "不變而隨緣也。會歸一心竟。",
    "X61n1169_001:0892b23": "○三結成性德。",
    "X61n1169_001:0892b24": "此性也。非修也。三諦也。非三。觀也。",
    "X61n1169_001:0892c01": "別論三諦性德竟。",
    "X61n1169_001:0892c02": "○二別論三觀修德三。初分別行相。二顯示圓融。",
    "X61n1169_001:0892c03": "三結成修德○今初。",
    "X61n1169_001:0892c04": "修之者。稱性照了也。故體達此心。空洞無物。謂之空。",
    "X61n1169_001:0892c05": "照了此性。具足萬法。謂之假。融通二邊。不一不異。謂",
    "X61n1169_001:0892c06": "之中。",
    "X61n1169_001:0892c07": "修之者。標其修德。別其性德也。稱性照了者。謂修",
    "X61n1169_001:0892c08": "德之功。稱乎性德之理也。體達此心者。謂體空觀",
    "X61n1169_001:0892c09": "也。體達此隨緣之心。常不被物所變。故曰空洞無",
    "X61n1169_001:0892c10": "物謂之空也。照了此性者。妙假觀也。謂照了此不",
    "X61n1169_001:0892c11": "變之性。常隨萬法之緣。故曰具足萬法謂之假也。",
    "X61n1169_001:0892c12": "融通二邊者。圓融觀也。性是體。心是用。故不一。離",
    "X61n1169_001:0892c13": "體無用。離用無體。故不異。故曰不一不異謂之中",
    "X61n1169_001:0892c14": "也。分別行相竟。",
    "X61n1169_001:0892c15": "○二顯示圓融。",
    "X61n1169_001:0892c16": "然則即虗靈而應物也。即應物而虗靈也。空。即假中",
    "X61n1169_001:0892c17": "也。假。即空中也。中。即空假也。",
    "X61n1169_001:0892c18": "然則者。承上文而言也。三觀唯是一心。故曰相即。",
    "X61n1169_001:0892c19": "即虗靈而應物者。即體是用也。即應物而虗靈者。",
    "X61n1169_001:0892c20": "即用是體也。體用唯是一心。故曰三觀相即。顯示",
    "X61n1169_001:0892c21": "圓融竟。",
    "X61n1169_001:0892c22": "○三結成修德。",
    "X61n1169_001:0892c23": "是稱性而修也。絕待而照也。不思議之三觀也。首楞",
    "X61n1169_001:0892c24": "嚴大定之司南也。此別論也如此。",
    "X61n1169_001:0893a01": "稱性而修者。性修不二也。絕待而照者。能所不二",
    "X61n1169_001:0893a02": "也。不思議三觀者。三觀不二也。首楞嚴大定司南",
    "X61n1169_001:0893a03": "者。因果不二也。梵語首楞嚴。此云究竟堅固。即果",
    "X61n1169_001:0893a04": "覺異名。司南者。定南鍼也。以一心三觀。乃大定之",
    "X61n1169_001:0893a05": "因。故曰司南也。別論竟。",
    "X61n1169_001:0893a06": "○二總論二。初分別行相。二顯示圓融○今初。",
    "X61n1169_001:0893a07": "若總論者。或以吾心虗靈者為空。以所觀萬物者為",
    "X61n1169_001:0893a08": "假。以心境不二者為中。",
    "X61n1169_001:0893a09": "上文別者。乃別論觀心。今文總者。總其心境。唯是",
    "X61n1169_001:0893a10": "一性也。心性無相故為空。變作諸法故為假。即心",
    "X61n1169_001:0893a11": "即境。即境即心。故曰不二為中也。分別行相竟。",
    "X61n1169_001:0893a12": "○二顯示圓融。",
    "X61n1169_001:0893a13": "物吾心之物也。何假而不空。心萬物之心也。何空而",
    "X61n1169_001:0893a14": "不假。即心即物。即物即心。何中而不空假。(當是何空假而不中)。",
    "X61n1169_001:0893a15": "物吾心之物。何假而不空者。謂所觀之境。乃心性",
    "X61n1169_001:0893a16": "所變之境。何假何中而不即空。乃即性具性體是",
    "X61n1169_001:0893a17": "性量也。心萬物之心。何空而不假者。謂能觀之心。",
    "X61n1169_001:0893a18": "乃境性能變之心。何空何中而不即假。乃即性量",
    "X61n1169_001:0893a19": "性體是性具。即心即物。即物即心。何空假而不即",
    "X61n1169_001:0893a20": "中者。謂心性境性。唯只一性。故曰何空何假而不",
    "X61n1169_001:0893a21": "即中。乃即性量性具是性體也。正明三觀竟。",
    "X61n1169_001:0893a22": "○二結示淨宗。",
    "X61n1169_001:0893a23": "是以觀極樂依正者。以吾一心之三觀。觀彼一境之",
    "X61n1169_001:0893a24": "三諦。無不可者。以吾三觀之一心。照彼三諦之一境。",
    "X61n1169_001:0893b01": "亦無不可者。虎溪大師曰。境為妙假觀為空。境觀雙",
    "X61n1169_001:0893b02": "忘即是中。忘照何嘗有先後。一心融絕了無蹤。尚何",
    "X61n1169_001:0893b03": "三觀之不法爾乎。",
    "X61n1169_001:0893b04": "以吾一心之三觀。觀彼一境之三諦者。乃理觀也。",
    "X61n1169_001:0893b05": "亦別觀也。以吾三觀之一心。照彼三諦之一境者。",
    "X61n1169_001:0893b06": "乃事觀也。亦總觀也。亦即專稱名號也。然此淨宗。",
    "X61n1169_001:0893b07": "唯在發願求生。是故總觀別觀。皆無不可也。虎溪",
    "X61n1169_001:0893b08": "大師。乃元朝虎溪懷則法師。述一心三觀頌曰。境",
    "X61n1169_001:0893b09": "為妙假(云云)。境為妙假者即心也。觀為空者。即境",
    "X61n1169_001:0893b10": "也。境觀雙亡者。非心非境也。亡照何嘗有先後者。",
    "X61n1169_001:0893b11": "遮照同時也。一心融絕了無蹤者。唯一中道妙心。",
    "X61n1169_001:0893b12": "更無空假之蹤迹也。既日用中具足三觀。尚何不",
    "X61n1169_001:0893b13": "法爾乎。三觀法爾門竟。",
    "X61n1169_001:0893b14": "○八感應任運門二。初偈頌。二論文○今初。",
    "X61n1169_001:0893b15": "我心感諸佛。彌陀即懸應。天性自相關。如磁石吸鍼。",
    "X61n1169_001:0893b16": "感應之相。略明四句。一者冥感冥應。謂過去善修",
    "X61n1169_001:0893b17": "三業。現在未運身口。藉往善力。為冥感也。雖不現",
    "X61n1169_001:0893b18": "見靈瑞。密為法身所益。不見不聞。而覺而知。是為",
    "X61n1169_001:0893b19": "冥應也。二者冥感顯應者。過去殖善。為冥感已成。",
    "X61n1169_001:0893b20": "便得值佛聞法。現前獲利。是為顯應。如佛初出世。",
    "X61n1169_001:0893b21": "先得度者。現在何嘗修行。如來照其宿機。自往度",
    "X61n1169_001:0893b22": "之。即其義也。三者顯感顯應。現在身口。精勤不懈。",
    "X61n1169_001:0893b23": "而能感降。如須達長跪。佛往祇園。又如道場禮懺。",
    "X61n1169_001:0893b24": "能感靈瑞。即顯感顯應也。四顯感冥應者。如人一",
    "X61n1169_001:0893c01": "世勤苦。現善濃積。而不顯應。冥有其利。此顯感冥",
    "X61n1169_001:0893c02": "應也。若解四意。一切低頭舉手。則知福不虗棄。終",
    "X61n1169_001:0893c03": "日無感。終日無悔。若見喜殺長壽。好施貧乏。不生",
    "X61n1169_001:0893c04": "邪見。若詳論者。則有三十六句等種種義也。天性",
    "X61n1169_001:0893c05": "者。佛性也。相關者。連係也。有二種相關。謂天性。誓",
    "X61n1169_001:0893c06": "願也。我於諸佛。但有天性相關。我於彌陀。則有二",
    "X61n1169_001:0893c07": "種。故於彌陀最有緣也。磁石者。吸鐵石。山之陽產",
    "X61n1169_001:0893c08": "鐵。山陰必有磁石。二物同氣故也。",
    "X61n1169_001:0893c09": "○二論文分三。初天性相關。二誓願相關。三結示",
    "X61n1169_001:0893c10": "淨宗○今初。",
    "X61n1169_001:0893c11": "論曰。諸佛眾生。同一覺源。迷悟雖殊。理常平等。故曰",
    "X61n1169_001:0893c12": "諸佛是眾生心內諸佛。眾生乃諸佛心內眾生。迹此",
    "X61n1169_001:0893c13": "而言。則諸佛眾生。心精無時而不通脗。但諸佛無時",
    "X61n1169_001:0893c14": "不欲度生。而眾生念念與之迷背。故勢至菩薩曰。一",
    "X61n1169_001:0893c15": "人專憶。一人專忘。若逢不逢。或見非見。子若憶母。如",
    "X61n1169_001:0893c16": "母憶時。母子歷生。不相違遠。若眾生心憶佛念佛。現",
    "X61n1169_001:0893c17": "前當來必定見佛。去佛不遠。正由一理平等。天性相",
    "X61n1169_001:0893c18": "關。故得任運拔苦與樂。",
    "X61n1169_001:0893c19": "文分三節。初正明。二引證。三總結。初中同一覺源",
    "X61n1169_001:0893c20": "者。同一天性也。脗者。脗合。即相關也。第二引證中。",
    "X61n1169_001:0893c21": "有事理二意。今但約事釋。一人專憶。喻佛常欲度",
    "X61n1169_001:0893c22": "生。一人專忘。喻眾生念念迷背。佛常欲度生故若",
    "X61n1169_001:0893c23": "逢。念念迷背故不逢。逢故見。不逢故不見。此喻理",
    "X61n1169_001:0893c24": "即位也。子若憶母。喻眾生常念佛。喻名字觀行相",
    "X61n1169_001:0894a01": "似位也。如母憶時。母子歷生。不相違遠。喻分證位。",
    "X61n1169_001:0894a02": "若眾生心。憶佛念佛。現前當來。必定見佛。去佛不",
    "X61n1169_001:0894a03": "遠。此以法合喻也。現前見佛。如遠公三覩聖像。當",
    "X61n1169_001:0894a04": "來見佛。或命終時見。或於淨土見。去佛不遠者。去",
    "X61n1169_001:0894a05": "自果佛不遠也。第三總結。一理。即天性也。拔苦與",
    "X61n1169_001:0894a06": "樂者。悲能拔九界苦集二諦之苦。慈能與佛界道",
    "X61n1169_001:0894a07": "滅二諦之樂也。天性相關竟。",
    "X61n1169_001:0894a08": "○二誓願相關。",
    "X61n1169_001:0894a09": "況無量壽佛。因中發四十八願。誓取極樂。攝受有情。",
    "X61n1169_001:0894a10": "今道果久成。僧那久滿。故凡百眾生。弗憂佛不來應。",
    "X61n1169_001:0894a11": "但當深信憶念。數數發願。願生西方。如磁石與鍼。任",
    "X61n1169_001:0894a12": "運吸取。然磁能吸鐵。而不能吸銅。鍼能合磁。而不能",
    "X61n1169_001:0894a13": "合玉。譬猶佛能度有緣。而不能度無緣。眾生易感彌",
    "X61n1169_001:0894a14": "陀。而不易感諸佛。豈非生佛。誓願相關者乎。",
    "X61n1169_001:0894a15": "文分二節。初明誓願。二明相關。按無量壽經。過去",
    "X61n1169_001:0894a16": "久遠。世自在王佛世中。有一國王。聞佛說法。心懷",
    "X61n1169_001:0894a17": "悅豫。發無上道意。棄國捐王。而作沙門。號曰法藏。",
    "X61n1169_001:0894a18": "詣世自在王佛所。求佛說法。時世自在王佛。廣說",
    "X61n1169_001:0894a19": "二百一十億諸佛剎土。天人之善惡。國土之粗妙。",
    "X61n1169_001:0894a20": "應其心願。悉現與之。時彼比丘。聞佛所說嚴淨國",
    "X61n1169_001:0894a21": "土。皆悉覩見。發無上願。具足五劫。思惟攝取莊嚴",
    "X61n1169_001:0894a22": "國土清淨之行。如是修已。詣彼佛所。白佛言。唯願",
    "X61n1169_001:0894a23": "聽察。如我所願。當具說之。故發四十八種大願。誓",
    "X61n1169_001:0894a24": "取極樂。攝受有情說有一願不滿。不取正覺。今道",
    "X61n1169_001:0894b01": "果久成。僧那者。此云宏誓也。此明誓願。然磁能下。",
    "X61n1169_001:0894b02": "明相關也。然諸佛度生。原無揀擇。而因中願力不",
    "X61n1169_001:0894b03": "同。結緣有異。故有相關不相關者。彌陀因中願勝。",
    "X61n1169_001:0894b04": "與此土眾生緣深。故誓願相關也。誓願相關竟。",
    "X61n1169_001:0894b05": "○三結示淨宗。",
    "X61n1169_001:0894b06": "是故求生淨土者。信願行三。缺一不可。",
    "X61n1169_001:0894b07": "彌陀要解云。信願為慧行。持名為行行。得生與否。",
    "X61n1169_001:0894b08": "全由信願之有無。品位高下。全由持名之深淺。是",
    "X61n1169_001:0894b09": "故信願為前導。持名為正修。如目足並運也。感應",
    "X61n1169_001:0894b10": "任運門竟。",
    "X61n1169_001:0894b11": "○九彼此恒一門二。初偈頌。二論文○今初。",
    "X61n1169_001:0894b12": "若人臨終時。能不失正念。或見光見華。已受寶蓮生。",
    "X61n1169_001:0894b13": "普賢行願品云。又復是人臨命終時。最後剎那。一",
    "X61n1169_001:0894b14": "切諸根。悉皆散壞。一切親屬。悉皆捨離。一切威勢。",
    "X61n1169_001:0894b15": "悉皆退失。輔相大臣。宮城內外。象馬車乘。珍寶伏",
    "X61n1169_001:0894b16": "藏。如是一切。無復相隨。唯此願王。不相捨離。於一",
    "X61n1169_001:0894b17": "切時。引導其前。一剎那中。即得往生極樂世界。到",
    "X61n1169_001:0894b18": "已。即見阿彌陀佛。文殊師利菩薩。普賢菩薩。觀自",
    "X61n1169_001:0894b19": "在菩薩。彌勒菩薩等。所共圍繞。其人自見生蓮華",
    "X61n1169_001:0894b20": "中。蒙佛授記。此中能不失正念者。正謂唯此願王。",
    "X61n1169_001:0894b21": "不相捨離也。此實在操之有素也。",
    "X61n1169_001:0894b22": "○二論文分三。初舉事。二顯理。三引證○今初。",
    "X61n1169_001:0894b23": "論曰。往生傳云。張抗。仕石晉為翰林學士。課大悲呪",
    "X61n1169_001:0894b24": "十萬遍。願生西方。一日寢疾。唯念佛號。忽謂家人曰。",
    "X61n1169_001:0894c01": "西方淨土。秪在堂屋西邊。阿彌陀佛。坐蓮華上。見翁",
    "X61n1169_001:0894c02": "兒在蓮華池。金沙地上。禮拜嬉戲。良久念佛而化。翁",
    "X61n1169_001:0894c03": "兒。抗之孫也。",
    "X61n1169_001:0894c04": "石晉者。後晉也。高祖石敬塘。後唐明宗之壻。借遼",
    "X61n1169_001:0894c05": "兵而滅唐。有天下。改稱為晉也。舉事竟。",
    "X61n1169_001:0894c06": "○二顯理二。初尅本體直示唯心。二就行人點示",
    "X61n1169_001:0894c07": "唯心○今初。",
    "X61n1169_001:0894c08": "所以爾者。蓋西方極樂世界乃吾心中之一土耳。娑",
    "X61n1169_001:0894c09": "婆世界。亦吾心中之一土耳。約土而言。有十萬億彼",
    "X61n1169_001:0894c10": "此之異。約心而觀。原無遠近。",
    "X61n1169_001:0894c11": "所以爾者。承上文西方秪在堂屋西邊而言也。極",
    "X61n1169_001:0894c12": "樂者。乃吾心之淨土。心淨故所以土淨也。娑婆者。",
    "X61n1169_001:0894c13": "乃吾心之穢土。心穢故所以土穢也。約土而事論。",
    "X61n1169_001:0894c14": "而有彼此之幻相。約心而理論。彼亦唯心。此亦唯",
    "X61n1169_001:0894c15": "心。原無遠近也。直示唯心竟。",
    "X61n1169_001:0894c16": "○二就行人點示唯心。",
    "X61n1169_001:0894c17": "但眾生自受生以來。為五陰區局真性。不契心源。念",
    "X61n1169_001:0894c18": "佛之人。果報成熟。將捨現陰。趣生陰時。淨土蓮華。忽",
    "X61n1169_001:0894c19": "然在前。唯心境界。非有去來彼此之相。",
    "X61n1169_001:0894c20": "自受生以來者。謂從無始以來也。為五陰區局真",
    "X61n1169_001:0894c21": "性。不契心源者。被色受想行識。分隔真如實性也。",
    "X61n1169_001:0894c22": "謂六凡五陰。區局真諦性。不契性量之源。二乘五",
    "X61n1169_001:0894c23": "陰。區局俗諦之性。不契性具之源。菩薩五陰。區局",
    "X61n1169_001:0894c24": "中諦之性。不契性體之源。現陰者。現在五陰也。趣",
    "X61n1169_001:0895a01": "生陰者。趣淨土清淨五陰也。陰有四種。謂現陰。命",
    "X61n1169_001:0895a02": "終時。名死陰。死陰後生陰前。名中陰。投胎時名生",
    "X61n1169_001:0895a03": "陰。又名四有。大善大惡。不落中陰。今念佛人直趣",
    "X61n1169_001:0895a04": "生陰者。不落中陰也。捨現陰。趣生陰。故曰生則決",
    "X61n1169_001:0895a05": "定生。唯心境界。無有去來。故曰去則實不法也。顯",
    "X61n1169_001:0895a06": "理竟。",
    "X61n1169_001:0895a07": "○三引證二。初引經證。二引古證○今初。",
    "X61n1169_001:0895a08": "故首楞嚴經云。臨命終時。未捨暖觸。一生善惡。俱時",
    "X61n1169_001:0895a09": "頓現。純想即飛。必生天上。若飛心中。兼福兼慧。及與",
    "X61n1169_001:0895a10": "淨願。自然心開。見十方佛。一切淨土。隨願往生。",
    "X61n1169_001:0895a11": "大佛頂經云。一切眾生。實本真淨。因彼妄見。有妄",
    "X61n1169_001:0895a12": "習生。因此分開內分外分。阿難。內分。即是眾生分",
    "X61n1169_001:0895a13": "內。因諸愛染。發起妄情。情積不休。能生愛水。是故",
    "X61n1169_001:0895a14": "眾生。心憶珍饈。口中水出。乃至心著行婬。男女二",
    "X61n1169_001:0895a15": "根自然流液。諸愛雖別。流結是同。潤溼不升。自然",
    "X61n1169_001:0895a16": "從墜。此名內分。阿難。外分。即是眾生分外。因諸渴",
    "X61n1169_001:0895a17": "仰。發明虗想。想積不休。能生勝氣。是故眾生心持",
    "X61n1169_001:0895a18": "禁戒。舉身輕清。乃至心存佛國。聖境冥現。阿難。諸",
    "X61n1169_001:0895a19": "想雖別。輕舉是同。飛動不沉。自然超越。此名外分。",
    "X61n1169_001:0895a20": "阿難。一切世間生死相續。生從順習。死從變流。臨",
    "X61n1169_001:0895a21": "命終時。未捨暖觸。一生善惡。俱時頓現(云云)。未捨",
    "X61n1169_001:0895a22": "暖觸者。即前文云。最後剎那。第八識趣生陰時也。",
    "X61n1169_001:0895a23": "善惡頓現者。亂心位也。純想即飛者。謂純是虗想。",
    "X61n1169_001:0895a24": "不能從墜也。若飛心中。謂上升心中也。兼福兼慧。",
    "X61n1169_001:0895b01": "及與淨願者。平日所修福慧。並發求生淨願也。自",
    "X61n1169_001:0895b02": "然心開者。一切境界無有障礙也。無障礙故。所求",
    "X61n1169_001:0895b03": "淨土自現。隨願力往生也。下文還有一情九想。二",
    "X61n1169_001:0895b04": "情八想。乃至純情無想。隨情想二分。判其升沉。茲",
    "X61n1169_001:0895b05": "不具錄也。引經證竟。",
    "X61n1169_001:0895b06": "○二引古證。",
    "X61n1169_001:0895b07": "法智大師云。須知垂終自見坐金蓮身。已是彼國生",
    "X61n1169_001:0895b08": "陰。亦此意也。",
    "X61n1169_001:0895b09": "彼此恒一門竟。",
    "X61n1169_001:0895b10": "○第十現未互在門二。初偈頌。二論文○今初。",
    "X61n1169_001:0895b11": "行者今念佛。功德不唐捐。因中已有果。如蓮華開敷。",
    "X61n1169_001:0895b12": "蓮華開敷者。喻因果同時也。華開蓮現。故曰因中",
    "X61n1169_001:0895b13": "有果。功德不唐捐也。",
    "X61n1169_001:0895b14": "○二論文二。初約心法圓融明互在。二約心性常",
    "X61n1169_001:0895b15": "住明互在○今初。",
    "X61n1169_001:0895b16": "論曰。圓頓教人。頓悟心性。無修而修。修彼樂邦。性中",
    "X61n1169_001:0895b17": "所具極樂。由修顯發。而此心性。豎貫三際。橫裹十虗",
    "X61n1169_001:0895b18": "佛法生法。正法依法。因法果法。一念圓成。是以念佛",
    "X61n1169_001:0895b19": "之人。名為全性起修。全修在性。全性起修。雖名為因。",
    "X61n1169_001:0895b20": "全修在性。因中有果。以所具因法。與所具果法。同居",
    "X61n1169_001:0895b21": "一念。心性圓融。無法不攝。故如蓮華開敷。華中有果。",
    "X61n1169_001:0895b22": "頓悟心性。無修而修。修彼樂邦者。頓悟隨緣不變",
    "X61n1169_001:0895b23": "之性。雖然無修。然而不變隨緣之用。無所不修。以",
    "X61n1169_001:0895b24": "性中所具法身之極樂。由般若解脫二種修德而",
    "X61n1169_001:0895c01": "顯發故也。佛法生法。正法依法。因法果法。一念圓",
    "X61n1169_001:0895c02": "成者。理具事造兩重三千。同居一念也。由同居一",
    "X61n1169_001:0895c03": "念故。是以念佛之人。名為全法身之性德。起成般",
    "X61n1169_001:0895c04": "若解脫二種修德。全二種修德。仍在法身之性德",
    "X61n1169_001:0895c05": "中。約修德而論。雖名為因。約性德而言。因中有果。",
    "X61n1169_001:0895c06": "以因法果法。同居一念故也。理具三千因法。事造",
    "X61n1169_001:0895c07": "三千果法。同居一念。故曰心性圓融。無法不攝。猶",
    "X61n1169_001:0895c08": "如蓮華開敷。華。喻因。蓮。喻果。華開蓮現。喻因果同",
    "X61n1169_001:0895c09": "居一時。故現未互在也。心法圓融明互在竟。",
    "X61n1169_001:0895c10": "○二約心性常住明互在。",
    "X61n1169_001:0895c11": "況此心常住。無生滅去來。即今念佛之心。便是當來",
    "X61n1169_001:0895c12": "華池受生之時。故說初發心人。極樂寶池。已萌蓮種。",
    "X61n1169_001:0895c13": "若精進不退。日益生長。華漸開敷。隨其功德。大小輝",
    "X61n1169_001:0895c14": "煌。其或懈退悔雜。日漸憔顇。若能自新。華復鮮麗。其",
    "X61n1169_001:0895c15": "或不然。芽焦種敗。且此蓮華。人誰種植。現未互在。斯",
    "X61n1169_001:0895c16": "言有歸也。",
    "X61n1169_001:0895c17": "越國夫人王氏。宋哲宗從父荊王之妻也。專修淨",
    "X61n1169_001:0895c18": "土。晝夜無間。導諸妾婢。并志西歸。中有一婢。獨懈",
    "X61n1169_001:0895c19": "慢。夫人曰。不可以爾一人。壞我規矩。擯之。婢悚悔。",
    "X61n1169_001:0895c20": "遂發憤精進。久之不倦。一日謂同事曰。吾其行矣。",
    "X61n1169_001:0895c21": "夜聞異香滿室。無疾而逝。越宿。同事者告夫人。夜",
    "X61n1169_001:0895c22": "夢化去之婢。令致謝夫人。幸蒙訓責。得生西方。感",
    "X61n1169_001:0895c23": "德無量。夫人曰。彼能入我夢。乃可信爾。其夕夫人",
    "X61n1169_001:0895c24": "夢婢致謝如前。夫人曰。西方可至乎。婢曰。可。遂導",
    "X61n1169_001:0896a01": "夫人行。頃之。見一大池。有蓮華大小間錯。或榮或",
    "X61n1169_001:0896a02": "悴。夫人問其故。婢曰。世間修西方者。纔發一念。此",
    "X61n1169_001:0896a03": "中便生一華。勤惰不同。榮悴亦異。精進者榮。怠廢",
    "X61n1169_001:0896a04": "者悴。若歷久不息。念熟觀成。形消神謝。決生其中。",
    "X61n1169_001:0896a05": "中有一人。朝服而坐。寶冠瓔珞。莊嚴其身。夫人問",
    "X61n1169_001:0896a06": "曰。何人也。婢曰。楊傑也。又一人朝服而坐。夫人又",
    "X61n1169_001:0896a07": "問何人。曰。馬玗也。兩人俱修淨業。事具本傳。夫人",
    "X61n1169_001:0896a08": "曰。我當生何處。婢導之行。可數里。望見一華臺。金",
    "X61n1169_001:0896a09": "碧晃耀。光明洞然。婢曰。此夫人生處。乃金臺上品",
    "X61n1169_001:0896a10": "上生也。既覺。悲喜交至。其年遇生日。晨起秉爐焚",
    "X61n1169_001:0896a11": "香。望觀音閣而立。諸眷方趣前為壽。眡之。則已化",
    "X61n1169_001:0896a12": "去矣。現未互在門竟。",
    "X61n1169_001:0896a14": "生無生論會集(終)"
}