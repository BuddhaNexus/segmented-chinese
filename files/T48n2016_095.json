{
    "T48n2016_095:0929a22": "宗鏡錄卷第九十五",
    "T48n2016_095:0929a24": "慧日永明寺主智覺禪師延壽集",
    "T48n2016_095:0929a25": "[0929a25] 勝天王般若經云。三世如來。同在一處。自性",
    "T48n2016_095:0929a26": "清淨無漏法界。若一若異。不可思議。智慧神",
    "T48n2016_095:0929a27": "力。同一法界。般若方便。二相平等。釋曰。同在",
    "T48n2016_095:0929a28": "一處自性清淨者。一切凡聖。皆以無所住。而",
    "T48n2016_095:0929a29": "住自性清淨心祕密藏之一處。若一若異不",
    "T48n2016_095:0929b01": "可思議者。以報身妙土之相。相入相資。故云",
    "T48n2016_095:0929b02": "若異。以法身自體之性。相遍相即。故云若一。",
    "T48n2016_095:0929b03": "如芥瓶燈室。同異難量。故云不可思議。般若",
    "T48n2016_095:0929b04": "方便二相平等者。諸佛以般若方便。常相輔",
    "T48n2016_095:0929b05": "翌。何者。以般若觀空。不住生死。以方便涉有。",
    "T48n2016_095:0929b06": "不住涅槃。以不住生死故。智眼常明。以不住",
    "T48n2016_095:0929b07": "涅槃故。悲心恒續。悲智體同。故云平等。[0929b07] 最勝",
    "T48n2016_095:0929b08": "王經云。離無分別智。更無勝智。離法如如。無",
    "T48n2016_095:0929b09": "勝境界。釋曰。一切境界。皆是意言分別。則無",
    "T48n2016_095:0929b10": "境唯識。若了識空。但一真心。成無分別智。此",
    "T48n2016_095:0929b11": "乃無等之智。第一之說。豈有餘智更能過者。",
    "T48n2016_095:0929b12": "此真如一心之性。為萬法之所依故。離此之",
    "T48n2016_095:0929b13": "外。何處別有纖塵能為標指。若離此一心境",
    "T48n2016_095:0929b14": "智。或有所見。皆是&#x7796;眼狂心。不見真實。所以",
    "T48n2016_095:0929b15": "如來不思議境界經云。如眾&#x7796;者。同於一處。",
    "T48n2016_095:0929b16": "見各差別。互不相礙。皆由眼&#x7796;不見正色。眾",
    "T48n2016_095:0929b17": "生亦爾。色性無礙。心緣異故。蔽於正見。不",
    "T48n2016_095:0929b18": "了真實。[0929b18] 禪要經云。棄諸蓋菩薩白佛言。世",
    "T48n2016_095:0929b19": "尊。禪門祕要。為有一門。為是多門。若有多者。",
    "T48n2016_095:0929b20": "法則有二。若是一者。云何容受無量無邊眾",
    "T48n2016_095:0929b21": "生而不迫迮。佛言。善男子。此禪要門。亦非是",
    "T48n2016_095:0929b22": "一。亦非多數。一切眾生。性同虛空。雖同虛空。",
    "T48n2016_095:0929b23": "各於身心自有禪門。實不共修。何以故。息口",
    "T48n2016_095:0929b24": "不言。冥合於理。口為禪門。攝眼分別。混合無",
    "T48n2016_095:0929b25": "異。眼為禪門。耳所聞聲。了知虛妄。畢竟寂",
    "T48n2016_095:0929b26": "滅。猶如聾人。耳為禪門。乃至身意亦復如是。",
    "T48n2016_095:0929b27": "善男子。攝諸塵勞。入不二門。曠徹清虛。湛然",
    "T48n2016_095:0929b28": "凝定。釋曰。心是禪門。身為慧聚。禪能洞寂。",
    "T48n2016_095:0929b29": "慧能起照。寂照無差。方入平等。如永嘉集云。",
    "T48n2016_095:0929c01": "以奢摩他故。雖寂而常照。以毘婆舍那故。雖",
    "T48n2016_095:0929c02": "照而常寂。以優畢叉故。非照而非寂。照而常",
    "T48n2016_095:0929c03": "寂故。說俗而即真。寂而常照故。說真而即俗。",
    "T48n2016_095:0929c04": "非寂而非照故。杜口於毘耶。故知若了念本",
    "T48n2016_095:0929c05": "不起。常在等持。不察境因念生。翻悟真心亦",
    "T48n2016_095:0929c06": "動。所以圓覺經云。雲駛月運。舟行岸移。不知",
    "T48n2016_095:0929c07": "妄想之雲自飛。真月何動。豈悟攀緣之舟常",
    "T48n2016_095:0929c08": "泛。覺岸靡移。如圓覺疏序云。心本是佛。由念",
    "T48n2016_095:0929c09": "起而漂沈。岸實不移。因舟行而騖驟。[0929c09] 大樹",
    "T48n2016_095:0929c10": "緊那羅王所問經云。爾時天冠菩薩。問於大",
    "T48n2016_095:0929c11": "樹緊那羅王。如是琴中妙偈。從何而出。答言。",
    "T48n2016_095:0929c12": "善男子。從諸眾生音聲中出。又問。諸眾生音。",
    "T48n2016_095:0929c13": "從何而出。答言。善男子。眾生音聲。從虛空出。",
    "T48n2016_095:0929c14": "乃至當知是聲。即虛空性。聞已便滅。若其滅已",
    "T48n2016_095:0929c15": "同空性住。是故諸法。若說不說。同虛空性。是故",
    "T48n2016_095:0929c16": "應當不捨空際。如音聲分。諸法亦爾。乃至又",
    "T48n2016_095:0929c17": "以音聲。名為言說。然是音聲。無有住處。若無",
    "T48n2016_095:0929c18": "住處。則無堅實。則名為實。若其是實。則不可",
    "T48n2016_095:0929c19": "壞。若不可壞。則無有起。若無有起。則無有滅。",
    "T48n2016_095:0929c20": "若無有滅。是名清淨。若是清淨。是則白淨。若",
    "T48n2016_095:0929c21": "是白淨。是則無垢。若是無垢。則是光明。若是",
    "T48n2016_095:0929c22": "光明。則是心性。若是心性。則是出過。若是出",
    "T48n2016_095:0929c23": "過。則出過諸相。若出過諸相。則是正位。若菩",
    "T48n2016_095:0929c24": "薩在正位。是則名得無生法忍。釋曰。入一心",
    "T48n2016_095:0929c25": "正位。是究竟指歸。最後垂示。言窮理極。更無",
    "T48n2016_095:0929c26": "過矣。[0929c26] 大方等修多羅王經云。爾時世尊。告頻",
    "T48n2016_095:0929c27": "婆娑羅王言。行識滅已。初識次生。或生天中。",
    "T48n2016_095:0929c28": "或生人中。或生地獄。或生畜生。或生餓鬼。",
    "T48n2016_095:0929c29": "大王。以初識不斷。自心相續。應受報處。而生",
    "T48n2016_095:0930a01": "其中。大王。觀諸生滅。頗有一法。從於今世至",
    "T48n2016_095:0930a02": "未來世。大王。如是行識終時。名之為滅。初識",
    "T48n2016_095:0930a03": "起時。名之為生。大王。行識滅時。去無所至。",
    "T48n2016_095:0930a04": "初識生時。無所從來。何以故。識性離故。大",
    "T48n2016_095:0930a05": "王。行識行識空。滅時滅業空。初識初識空。生",
    "T48n2016_095:0930a06": "時生業空。觀諸業果。亦不失壞。大王當知。以",
    "T48n2016_095:0930a07": "初識心相續不斷。而受果報。[0930a07] 華手經云。佛",
    "T48n2016_095:0930a08": "言。復次堅意。菩薩以善修習一佛相故。隨意",
    "T48n2016_095:0930a09": "自在。欲見諸佛。皆能現前。堅意。譬如比丘。心",
    "T48n2016_095:0930a10": "得自在。觀一切入取青色相。能得信解。一切",
    "T48n2016_095:0930a11": "世界。皆一青相。是人所緣。唯一青色。觀內外",
    "T48n2016_095:0930a12": "法。皆一青色。於是緣中。得自在力故。堅意。菩",
    "T48n2016_095:0930a13": "薩亦復如是。隨其所聞諸佛名字。在何世界。",
    "T48n2016_095:0930a14": "即取是佛。及世界相。皆緣現前。菩薩善修習",
    "T48n2016_095:0930a15": "此念佛緣故。觀諸世界。盡皆作佛。常善修習",
    "T48n2016_095:0930a16": "是觀力故。便能了達一切諸緣。皆為一緣。謂",
    "T48n2016_095:0930a17": "現在佛緣。是名得一相三昧門。[0930a17] 佛昇忉利",
    "T48n2016_095:0930a18": "天為母說經云。佛告月氏天子。何謂菩薩曉",
    "T48n2016_095:0930a19": "了一切猶如虛空。其三界者。心之所為。不計",
    "T48n2016_095:0930a20": "斯心。無有色像。亦不可&#x89A9;。無有處所。無有",
    "T48n2016_095:0930a21": "教令。猶如幻化。因其心本。而求諸法。則不可",
    "T48n2016_095:0930a22": "得。若以於心不求于心。則無所獲。心不可逮。",
    "T48n2016_095:0930a23": "以不得心。一切諸法亦不可得。諸法則無有",
    "T48n2016_095:0930a24": "法。無形類想。亦無有影。而無所有。及與實諦。",
    "T48n2016_095:0930a25": "亦無所&#x89A9;。無所&#x89A9;者。於一切法。心無所入。",
    "T48n2016_095:0930a26": "知一切法。無所成就。亦無所生。譬如虛空。",
    "T48n2016_095:0930a27": "[0930a27] 菩薩念佛三昧經云。心如金剛。善根穿徹一",
    "T48n2016_095:0930a28": "切法故。心如迦&#x96A3;提衣。柔軟。善根。能作業故。",
    "T48n2016_095:0930a29": "心如大海。善根攝諸戒聚故。心如平石。善根",
    "T48n2016_095:0930b01": "住持一切事業故。心如山王。善根發生一切",
    "T48n2016_095:0930b02": "善法故。心如大地。善根負持眾生事業故。",
    "T48n2016_095:0930b03": "[0930b03] 演道俗業經云。佛告長者。智慧有四事。一曰。",
    "T48n2016_095:0930b04": "解於身空。四大合成。散壞本無主名。二曰。其",
    "T48n2016_095:0930b05": "生三界。皆心所為。心如幻化。倚立眾形。三曰。",
    "T48n2016_095:0930b06": "了知五陰。本無處所。隨其所著。因有斯情。四",
    "T48n2016_095:0930b07": "曰。曉十二緣。本無根原。因對而現。是為四。佛",
    "T48n2016_095:0930b08": "於是頌曰。悉解其身空。四大而合成。散滅無",
    "T48n2016_095:0930b09": "處所。從心而得生。五陰本無根。所著以為名。",
    "T48n2016_095:0930b10": "十二緣無端。了此至大安。[0930b10] 善夜經云。佛言。",
    "T48n2016_095:0930b11": "過去之法。不應追念。未來之法。不應希求。現",
    "T48n2016_095:0930b12": "至之法。不應住著。若能如是。當處解脫。釋",
    "T48n2016_095:0930b13": "曰。此緣三世之境。是相續識。若初心人。未得",
    "T48n2016_095:0930b14": "一念不生。或前念忽起。但後念莫續。亦漸相",
    "T48n2016_095:0930b15": "應。若欲頓消。直觀一念。生時。不得起處。自然",
    "T48n2016_095:0930b16": "前後際斷。當處虛寂。如金剛般若經云。過去",
    "T48n2016_095:0930b17": "心不可得。未來心不可得。現在心不可得。以",
    "T48n2016_095:0930b18": "無得故。自不相續。[0930b18] 入一切佛境界經云。佛",
    "T48n2016_095:0930b19": "言。若得修行正念法者。彼無一法非是佛法。",
    "T48n2016_095:0930b20": "何以故。以覺一切法空故。乃至文殊師利言。",
    "T48n2016_095:0930b21": "修行正念者。不取不捨。即名正念。不觀不",
    "T48n2016_095:0930b22": "異。名為行。不著不縛不脫。名為。行不去不來。",
    "T48n2016_095:0930b23": "名為行。文殊師利。正念行者。彼處。無行無利。",
    "T48n2016_095:0930b24": "無果無證。何以故。文殊師利。心自性清淨故。",
    "T48n2016_095:0930b25": "彼心客塵煩惱染。而自性清淨心不染。而彼",
    "T48n2016_095:0930b26": "自性清淨心。即體無染。不染者。彼處無對治",
    "T48n2016_095:0930b27": "法故。以何法對治。能滅此煩惱。何以故。彼",
    "T48n2016_095:0930b28": "清淨非淨。即是本淨。若本淨者。即是不生。若",
    "T48n2016_095:0930b29": "不生者。彼即不染。若不染者彼不離染法。若",
    "T48n2016_095:0930c01": "不離染法者。彼滅一切染。以何等法滅一切",
    "T48n2016_095:0930c02": "染。彼不。生若不生者。是菩提。菩提者名為平",
    "T48n2016_095:0930c03": "等。平等者。名為真如。真如者。名為不異。不異",
    "T48n2016_095:0930c04": "者。名為如實。住一切有為無為法。釋曰。但了",
    "T48n2016_095:0930c05": "無生。即入平等。言平等者。即一切有為無為",
    "T48n2016_095:0930c06": "如實之性。見此性故。以無住義住一切法中。",
    "T48n2016_095:0930c07": "若不達一切法。是一心真如平等無生之性。",
    "T48n2016_095:0930c08": "在染離染。俱為煩惱所染。若了諸法無生。則",
    "T48n2016_095:0930c09": "一切有為無為。皆是菩提之道。何所染耶。",
    "T48n2016_095:0930c10": "[0930c10] 海龍王經云。佛告龍王。是無盡藏。總持。說德",
    "T48n2016_095:0930c11": "無量。入無極慧。集菩薩行。乃至嚴淨道場。逮",
    "T48n2016_095:0930c12": "諸佛法。是謂無盡之藏總持。其有文字名號",
    "T48n2016_095:0930c13": "之數。及法諸數。遊于正法。皆來歸斯無盡之",
    "T48n2016_095:0930c14": "藏。為總持也。菩薩入斯。於諸文字無所分別。",
    "T48n2016_095:0930c15": "諸法清白。不壞本淨故。乃至由是總持。後當",
    "T48n2016_095:0930c16": "來世。是離垢總持所流布處。皆是如來之所",
    "T48n2016_095:0930c17": "建立。八萬四千法藏。是總持門為首也。八",
    "T48n2016_095:0930c18": "萬四千行。皆來歸於總持。八萬四千三昧。皆",
    "T48n2016_095:0930c19": "從總持。八萬四千總持無盡之藏。總持為本",
    "T48n2016_095:0930c20": "原。釋曰。以一切眾生自性清淨心。是諸法總",
    "T48n2016_095:0930c21": "持之門。從心所生。用不失體。故云不壞本淨",
    "T48n2016_095:0930c22": "故。末不離本。故云皆是如來之所建立。萬",
    "T48n2016_095:0930c23": "法出生。故云無盡之藏。凡聖之地。故號本",
    "T48n2016_095:0930c24": "原。[0930c24] 大方廣如來祕密藏經云。是時大德阿",
    "T48n2016_095:0930c25": "難白言。世尊。是無量志莊嚴王菩薩。自以其",
    "T48n2016_095:0930c26": "身供養如來。當以何身覺菩提道。時華室中",
    "T48n2016_095:0930c27": "諸菩薩等。問阿難言。於意云何。可以身覺於",
    "T48n2016_095:0930c28": "菩提耶。阿難勿作斯觀。當以身心覺於菩提。",
    "T48n2016_095:0930c29": "阿難報言。諸善丈夫。若非身心覺於菩提。",
    "T48n2016_095:0931a01": "當用何等而覺菩提。諸菩薩言。大德阿難。身",
    "T48n2016_095:0931a02": "之實性。是菩提實性。菩提實性。是心實性。心",
    "T48n2016_095:0931a03": "之實性。即是一切法之實性。覺是一切諸法",
    "T48n2016_095:0931a04": "實性。故名覺菩提。[0931a04] 堅固女經云。堅固女言。",
    "T48n2016_095:0931a05": "復次舍利弗。所言阿耨多羅三藐三菩提者。",
    "T48n2016_095:0931a06": "我不見彼法為阿耨多羅三藐三菩提。舍利",
    "T48n2016_095:0931a07": "弗言。若不見有法名阿耨多羅三藐三菩提",
    "T48n2016_095:0931a08": "者。汝云何發菩提心欲覺菩提。女言。欲令行",
    "T48n2016_095:0931a09": "邪道眾生住正道故。我發阿耨多羅三藐三",
    "T48n2016_095:0931a10": "菩提心。乃至佛言。善哉善哉。能如是知。未來",
    "T48n2016_095:0931a11": "當得阿耨多羅三藐三菩提。女言。世尊。無有",
    "T48n2016_095:0931a12": "見如是法不得菩提者。是故我今必定當得",
    "T48n2016_095:0931a13": "阿耨多羅三藐三菩提。佛言。妹。汝未來世教",
    "T48n2016_095:0931a14": "化。眾生耶。女言。世尊。無有見如是法不教化",
    "T48n2016_095:0931a15": "者。是故我今必定當能教化眾生。佛言。汝",
    "T48n2016_095:0931a16": "於來世作大導師耶。女言。世尊。無有見如是",
    "T48n2016_095:0931a17": "法不作導師。是故我今必定當得作大導師。",
    "T48n2016_095:0931a18": "釋曰。故知若有見如是唯心一法。入宗鏡中。",
    "T48n2016_095:0931a19": "法爾常為一切教化之主。十方大導之師。以",
    "T48n2016_095:0931a20": "自得本故。能普攝一切枝末之法。悉還歸",
    "T48n2016_095:0931a21": "於一心本地。故決定無疑矣。如攝波歸水。會",
    "T48n2016_095:0931a22": "色歸空。有何疑哉。[0931a22] 大莊嚴法門經云。佛言。",
    "T48n2016_095:0931a23": "復次長者子。清淨攀緣方便行菩薩。於一切",
    "T48n2016_095:0931a24": "眾生心法中。悉有菩提。何以故。若彼心無。色",
    "T48n2016_095:0931a25": "離色分別。體性如。幻彼此內外。不相續者。是",
    "T48n2016_095:0931a26": "名菩提。復次。長者子。菩薩。不應覺於餘事。但",
    "T48n2016_095:0931a27": "覺自。心何以故。覺。自心者。即覺一切眾生。心",
    "T48n2016_095:0931a28": "故。若自心。清淨。即是一切眾生心。清淨故。如",
    "T48n2016_095:0931a29": "自。心體性即是一切眾生。心體性如自。心離",
    "T48n2016_095:0931b01": "垢即是一切眾生心離垢。如自心。離貪即是",
    "T48n2016_095:0931b02": "一切眾生心離。貪如自心離瞋即是一切。眾",
    "T48n2016_095:0931b03": "生。心離瞋如自心離癡。即是一切。眾生心難",
    "T48n2016_095:0931b04": "癡。如。自心離煩惱。即。是一切眾生。心離煩惱。",
    "T48n2016_095:0931b05": "作此覺者。名。一切智知覺。釋曰。若。了一心。遍",
    "T48n2016_095:0931b06": "知一切。夫一切者。是。一之一切故。名一切智",
    "T48n2016_095:0931b07": "知。覺若各隨相。解則不得名一切智知。覺",
    "T48n2016_095:0931b08": "以不覺諸法自性故。所以。華嚴經頌云。世間",
    "T48n2016_095:0931b09": "一切法。但以心為主。隨解取眾相。顛倒不如",
    "T48n2016_095:0931b10": "實。[0931b10] 大乘本生心地觀經云。爾時文殊師利",
    "T48n2016_095:0931b11": "菩薩白佛言。世尊。如佛所說。過去已滅。未來",
    "T48n2016_095:0931b12": "未至。現在不住。三世所有一切心法。本性皆",
    "T48n2016_095:0931b13": "空。彼菩提心。說何名發。善哉世尊。願為解說。",
    "T48n2016_095:0931b14": "斷諸疑網。令趣菩提。佛告文殊師利。善男子。",
    "T48n2016_095:0931b15": "諸心法中。起眾邪見。為欲除斷六十二見種",
    "T48n2016_095:0931b16": "種見故。心心所法。我說為空。如是諸見。無",
    "T48n2016_095:0931b17": "依止故。譬如叢林。蒙密茂盛。師子白象。虎狼",
    "T48n2016_095:0931b18": "惡獸。潛住其中。毒發害人&#x9008;絕行跡。時有智。",
    "T48n2016_095:0931b19": "者以火燒林。因林空故。諸大惡獸。無復遺餘。",
    "T48n2016_095:0931b20": "心空見滅。亦復如是。乃至善男子。以是因",
    "T48n2016_095:0931b21": "緣。服於空藥除邪見已。自覺悟心。能發菩提。",
    "T48n2016_095:0931b22": "此覺悟心。即菩提心。無有二相。善男子。自",
    "T48n2016_095:0931b23": "覺悟心。有四種義。云何為四。謂諸凡夫。有二",
    "T48n2016_095:0931b24": "種心。諸佛菩薩。有二種心。善男子。凡夫二",
    "T48n2016_095:0931b25": "心。其相云何。一者眼識。乃至意識。同緣自",
    "T48n2016_095:0931b26": "境。名自悟心。二者離於五根心心所法。和合",
    "T48n2016_095:0931b27": "緣境。名自悟心。善男子。賢聖二心。其相云",
    "T48n2016_095:0931b28": "何。一者觀真實理智。二者觀一切境智。善男",
    "T48n2016_095:0931b29": "子。如是四種。名自悟心。釋曰。凡夫二心者。",
    "T48n2016_095:0931c01": "一根境同緣心。此則和合而生。無有自體。凡",
    "T48n2016_095:0931c02": "夫執實。故說為空。二離根境心。即是真心。不",
    "T48n2016_095:0931c03": "從緣生。若了此心。即真發菩提之道。賢聖二",
    "T48n2016_095:0931c04": "心者。一理智心。即第一義諦。空有兩亡。性",
    "T48n2016_095:0931c05": "相俱寂。二境智心。即隨緣俗諦。真俗雙照。",
    "T48n2016_095:0931c06": "理事相含。若入宗鏡之中。總前凡聖四心。或",
    "T48n2016_095:0931c07": "入相資門。若聖若凡。交徹無礙。或入相泯門。",
    "T48n2016_095:0931c08": "若一若多。冥同性海。[0931c08] 成具光明定意經云。何",
    "T48n2016_095:0931c09": "謂廣一心。曰。孝事父母則一其心。尊敬師友",
    "T48n2016_095:0931c10": "而一其心。斷愛遠俗而一其心。入三十七品",
    "T48n2016_095:0931c11": "而一其心。空閑寂寞而一其心。在眾煩亂而",
    "T48n2016_095:0931c12": "一其心。多欲多諍多作多惱。於是之處而一",
    "T48n2016_095:0931c13": "其心。褒訕利失善惡之事。於是不搖而一其",
    "T48n2016_095:0931c14": "心。數息入禪。捨六就淨而一其心。身自能行。",
    "T48n2016_095:0931c15": "復教他人。此謂廣一心也。[0931c15] 文殊師利問經",
    "T48n2016_095:0931c16": "偈云。若見有一法。餘法悉應見。以一法空",
    "T48n2016_095:0931c17": "故。一切法亦空。釋曰。心有法則有。心空法",
    "T48n2016_095:0931c18": "則空。萬法一心宗。空有皆無寄。舉一例諸。悉",
    "T48n2016_095:0931c19": "歸宗鏡。[0931c19] 大乘千&#x9262;大教王經云。曼殊室利",
    "T48n2016_095:0931c20": "菩薩。對世尊大眾菩薩前告言。若有一切菩",
    "T48n2016_095:0931c21": "薩。及一切有情眾生。志求無上菩提。修持真",
    "T48n2016_095:0931c22": "實佛金剛聖性三摩地一切法者。一切法。即",
    "T48n2016_095:0931c23": "是一切有情心是也。為有情眾生心地法藏。",
    "T48n2016_095:0931c24": "有煩惱種性。煩惱種性。則是菩提性者。有",
    "T48n2016_095:0931c25": "情心處。本性真淨。空無所得。是故有情心。是",
    "T48n2016_095:0931c26": "大圓鏡智心處是也。[0931c26] 摩訶衍寶嚴經云。譬",
    "T48n2016_095:0931c27": "如畫師。作鬼神像。即自恐懼。如是迦葉。諸",
    "T48n2016_095:0931c28": "凡愚人。自造色聲香味細滑之法。輪轉生死。",
    "T48n2016_095:0931c29": "不知此法。亦復如是。[0931c29] 文殊悔過經云。文殊",
    "T48n2016_095:0932a01": "師利言。人民所行眾德本者。志性各異。使入",
    "T48n2016_095:0932a02": "總持光明之慧。其有諸天一切人民。愁憂苦",
    "T48n2016_095:0932a03": "惱。為除眾患。悉入總持光明之耀。一切諸論",
    "T48n2016_095:0932a04": "文字本際。入於總持光明之耀。一切諸行諸",
    "T48n2016_095:0932a05": "想所應。悉入總持光明之耀。使致普門諸根",
    "T48n2016_095:0932a06": "轉輪。使入總持光明之門。一切莊嚴清淨",
    "T48n2016_095:0932a07": "眾飾。使入總持光明之門。乃至住於一事",
    "T48n2016_095:0932a08": "普見眾事。住於眾事。悉見一事。則以一事。入",
    "T48n2016_095:0932a09": "一切事。以一切事。入於一事。則以一義告誨。",
    "T48n2016_095:0932a10": "開化一切諸義。以一切義。興發一義。以無因",
    "T48n2016_095:0932a11": "緣。入於諸緣。化于諸緣。令入無緣。以無事法。",
    "T48n2016_095:0932a12": "入于眾生。性行各異。從其相行。而教誨之。",
    "T48n2016_095:0932a13": "釋曰。夫能泯異性。永拔苦輪。融諸行門清淨",
    "T48n2016_095:0932a14": "嚴飾者。悉令入一心總持之門。被宗鏡光明",
    "T48n2016_095:0932a15": "之耀故。能住一事而見眾事。以一成多。用諸",
    "T48n2016_095:0932a16": "義而發一義。以多成一。一成多而用遍。多成",
    "T48n2016_095:0932a17": "一而體融。體用交羅。一多自在。[0932a17] 觀佛三昧",
    "T48n2016_095:0932a18": "海經云。復次阿難。譬如有人。貧窮薄福。依諸",
    "T48n2016_095:0932a19": "豪貴。以存性命。時有王子。遇行出遊。執大寶",
    "T48n2016_095:0932a20": "瓶。於寶瓶內。藏王印綬。是時貧者。詐來親附。",
    "T48n2016_095:0932a21": "得王寶瓶。擎持逃走。王子覺已。遣六大兵。乘",
    "T48n2016_095:0932a22": "六黑象。手執利劍。疾走追之。時持瓶人。走入",
    "T48n2016_095:0932a23": "深草。空野澤中。見曠野澤。滿中毒蛇。四面吐",
    "T48n2016_095:0932a24": "毒。吸持瓶者。時貧窮人。慞惶恐怖。馳走東西。",
    "T48n2016_095:0932a25": "蛇亦隨之。無藏避處。於空澤中。見一大樹。蓊",
    "T48n2016_095:0932a26": "&#x6B1D;扶&#x758E;。甚適其意。頭戴寶瓶。攀樹而上。既上",
    "T48n2016_095:0932a27": "樹已。六兵乘象。馳疾如風。尋復來至。貧人見",
    "T48n2016_095:0932a28": "已吞王寶印。持瓶冠頭。以手覆面。生貪惜故。",
    "T48n2016_095:0932a29": "不忍見之。時六黑象。以鼻絞樹。令樹倒躄。貧",
    "T48n2016_095:0932b01": "人落地。身體散壞。唯金印在。寶瓶現光。諸蛇",
    "T48n2016_095:0932b02": "見光。四散馳走。佛告阿難。住念佛者。心印不",
    "T48n2016_095:0932b03": "壞。亦復如是。釋曰。夫觀佛三昧者。則諦了自",
    "T48n2016_095:0932b04": "心。名為觀佛。既識心已。不為境亂。湛然常定。",
    "T48n2016_095:0932b05": "名為三昧。有人貧窮薄福者。有人者。有即二",
    "T48n2016_095:0932b06": "十五有。人即一切眾生。以無法財。名為貧窮。",
    "T48n2016_095:0932b07": "不悟心佛。故稱薄福。依諸豪貴者。即是諸佛",
    "T48n2016_095:0932b08": "菩薩。以存性命者。即是依觀佛三昧門。得",
    "T48n2016_095:0932b09": "見自性。以成慧命。乃至貧人落地者。即是於",
    "T48n2016_095:0932b10": "凡夫身。達人法二空。證會一心。住真如地。身",
    "T48n2016_095:0932b11": "體散壞者。既洞唯識之性。身見自亡。唯金印",
    "T48n2016_095:0932b12": "在者。即是悟心常住。所以一&#x9262;和尚云。塵勞",
    "T48n2016_095:0932b13": "滅盡真如在。一顆圓明無價珠。寶瓶現光者。",
    "T48n2016_095:0932b14": "即般若智照。諸蛇見光四散馳走者。即四大",
    "T48n2016_095:0932b15": "之身蛇。三毒之煩惱。智了即空。名為馳走。住",
    "T48n2016_095:0932b16": "念佛者。心印不壞。亦復如是者。以無念智。見",
    "T48n2016_095:0932b17": "真覺性。故云住念佛者。諸塵不動。一體不移。",
    "T48n2016_095:0932b18": "名為心印。恒住法位。究竟寂滅。名為不壞。況",
    "T48n2016_095:0932b19": "如唯金印在。故稱亦復如是。所以起信論云。",
    "T48n2016_095:0932b20": "得見心性。名究竟覺。即斯旨矣。[0932b20] 首楞嚴三",
    "T48n2016_095:0932b21": "昧經云。爾時佛告現意天子。汝可示現首楞",
    "T48n2016_095:0932b22": "嚴三昧本事少分。現意天子語堅意言。仁者。",
    "T48n2016_095:0932b23": "欲見首楞嚴三昧少勢力不。答言。天子。願樂",
    "T48n2016_095:0932b24": "欲見。現意天子。善得首楞嚴三昧力故。即現",
    "T48n2016_095:0932b25": "變。令眾會者。皆作轉輪聖王。三十二相而自",
    "T48n2016_095:0932b26": "莊嚴。及諸眷屬七寶侍從。乃至復現神力。",
    "T48n2016_095:0932b27": "普令眾會。皆如釋迦牟尼佛身。相好威儀。各",
    "T48n2016_095:0932b28": "有比丘眷屬圍遶。釋曰。天子名現意者。以一",
    "T48n2016_095:0932b29": "切法。從意生。形因心所現。故名現意。是知自",
    "T48n2016_095:0932c01": "心如幻。無有定儀。所見差殊。隨心生滅。若能",
    "T48n2016_095:0932c02": "知幻無實。即見真性。以得真性故。方能周遍",
    "T48n2016_095:0932c03": "法界。示如幻法門。普現色身。引幻眾生。同歸",
    "T48n2016_095:0932c04": "實地。[0932c04] 轉有經偈云。若為真實說。眼則不見",
    "T48n2016_095:0932c05": "色。意不知識法。此是最祕密。釋曰。入此一心",
    "T48n2016_095:0932c06": "祕密之藏。則能所俱亡。不與六塵作對。故云",
    "T48n2016_095:0932c07": "眼。不見色等。[0932c07] 大法鼓經云。一切眾生。悉有",
    "T48n2016_095:0932c08": "佛性。無量相好。莊嚴照明。以彼性故。一切眾",
    "T48n2016_095:0932c09": "生得般涅槃。釋曰。故知一切眾生。悉有正因",
    "T48n2016_095:0932c10": "佛性。以萬行莊嚴為引出性。乃至因圓。為。至",
    "T48n2016_095:0932c11": "得果性。畢竟成就一心常樂涅槃之道。[0932c11] 寶",
    "T48n2016_095:0932c12": "頂經云。佛言。迦葉。譬如有人。怖畏虛空搥胸",
    "T48n2016_095:0932c13": "叫呼。作如是言。善友。汝等為我。除此虛空。除",
    "T48n2016_095:0932c14": "此虛空。迦葉。於汝意云何。此空為可除不。迦",
    "T48n2016_095:0932c15": "葉言。不可。世尊。佛言。迦葉。若有如是沙門。婆",
    "T48n2016_095:0932c16": "羅門。怖畏性空。我說是人。失心狂亂。所以者",
    "T48n2016_095:0932c17": "何。迦葉。一切諸法。並是說空方便。若畏此空。",
    "T48n2016_095:0932c18": "云何不畏一切諸法。若惜諸法。云何不惜此",
    "T48n2016_095:0932c19": "空。[0932c19] 佛性論問云。此經為顯何義。答。為示一",
    "T48n2016_095:0932c20": "切諸法本性非有。故說法空。非關法滅。然後",
    "T48n2016_095:0932c21": "得空。故於空性。不應生怖。釋曰。一切諸法。並",
    "T48n2016_095:0932c22": "是說空方便者。夫有所說。皆為顯空。所以空",
    "T48n2016_095:0932c23": "則一切法。法則一切空。非先有而後無。寧歸",
    "T48n2016_095:0932c24": "斷滅。豈先無而後有。不墮無常。是以性本常",
    "T48n2016_095:0932c25": "空。空無間斷。體應諸有。有自繁興。能入斯宗。",
    "T48n2016_095:0932c26": "聞諸法空。心大歡喜。不了此義。聞諸法空。心",
    "T48n2016_095:0932c27": "大怖畏。以不了法空。違現量境。執為外解。聞",
    "T48n2016_095:0932c28": "說唯心之旨。恐墮空見之門。心境俱迷。遂",
    "T48n2016_095:0932c29": "生怖畏。[0932c29] 度一切諸佛境界經云。佛言。文殊",
    "T48n2016_095:0933a01": "師。利菩提者。無相無緣。云何無相。云何無",
    "T48n2016_095:0933a02": "緣。不得眼識是無相。不見色是無緣。不得耳",
    "T48n2016_095:0933a03": "識是無相。不聞聲是無緣。乃至意法亦如是。",
    "T48n2016_095:0933a04": "釋曰。無相則無能緣之心。無緣則無所緣之",
    "T48n2016_095:0933a05": "境。能所俱亡。真心自現。[0933a05] 文殊師利行經偈",
    "T48n2016_095:0933a06": "云。過現未來法。唯語無真實。彼若於實處。一",
    "T48n2016_095:0933a07": "相無差別。釋曰。若說三世所有之法。皆是世",
    "T48n2016_095:0933a08": "諦語言。若了一心真實之處。一道自無差別。",
    "T48n2016_095:0933a09": "何言之所議。意之所緣耶。",
    "T48n2016_095:0933a10": "宗鏡錄卷第九十五"
}