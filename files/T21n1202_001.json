{
    "T21n1202_001:0023a03": "不動使者陀羅尼祕密法一卷",
    "T21n1202_001:0023a05": "大唐贈開府儀同三司諡大弘教",
    "T21n1202_001:0023a06": "三藏沙門金剛智奉　詔譯",
    "T21n1202_001:0023a07": "如是無量力不動聖者毘盧遮那使者心。一",
    "T21n1202_001:0023a08": "切利益成就法。欲受持者。先當行四種精進",
    "T21n1202_001:0023a09": "行。自約身心令念不散。一志堅固速得證驗",
    "T21n1202_001:0023a10": "令滿所願。云何四種行自約。一者斷食二",
    "T21n1202_001:0023a11": "者服氣。三者食菜四者節食。隨力所辦自約",
    "T21n1202_001:0023a12": "身已。專誦根本陀羅尼。滿一洛叉乃至三洛",
    "T21n1202_001:0023a13": "叉已。即一日一夜水亦不食。廣大供養莊嚴",
    "T21n1202_001:0023a14": "道場。於畫像前燒苦練木如大拇指長十二",
    "T21n1202_001:0023a15": "指。兩頭搵酥每誦呪一遍燒一枝。滿一千",
    "T21n1202_001:0023a16": "八枝燒了。小小世間事便得滿願。復次",
    "T21n1202_001:0023a17": "誦數滿已。入江海大河深至項處。面向東",
    "T21n1202_001:0023a18": "立。每日念誦數滿三洛叉已。心中所愛福",
    "T21n1202_001:0023a19": "田皆得滿願。其水當令無蛟龍惡獸之處。",
    "T21n1202_001:0023a20": "恐呪功未成為他物所損。耳當須結界。若",
    "T21n1202_001:0023a21": "常加功持誦。不動使者現身。力能縛一切鬼",
    "T21n1202_001:0023a22": "神。亦能摧折一切樹木。亦令空中飛鳥隨念",
    "T21n1202_001:0023a23": "而墜。亦能乾竭龍湫。若論議及對外道惡",
    "T21n1202_001:0023a24": "人皆能降伏。復次先候月欲蝕時。令誦呪滿",
    "T21n1202_001:0023a25": "數。先蝕一日一夜不食。取新牛糞未落地",
    "T21n1202_001:0023a26": "者。作方壇二肘。未落地者有二種義。一者",
    "T21n1202_001:0023a27": "以器物承取莫令至地。二者亦落地時塵土",
    "T21n1202_001:0023a28": "未污。即略取上分不著地者。將以泥壇泥壇",
    "T21n1202_001:0023a29": "訖。以種種好花散以供養。取大般若經安",
    "T21n1202_001:0023b01": "置中心著。取同色老犢子牸牛乳作酪。旋",
    "T21n1202_001:0023b02": "以取酥一兩熟銅椀盛。以可里羅木作篦。攪",
    "T21n1202_001:0023b03": "酥。從月初蝕即念誦。乃至見三種相。所",
    "T21n1202_001:0023b04": "謂暖烟焰等。得暖相者。服之差一切疾病。得",
    "T21n1202_001:0023b05": "烟相者。將以塗己身。可以隱蔽不令惡人",
    "T21n1202_001:0023b06": "所得見也。得火焰相者。服之通神身能",
    "T21n1202_001:0023b07": "飛行。所謂身通也。老犢牛乳者。犢生經年",
    "T21n1202_001:0023b08": "已上。犢大如母而猶食乳者。其犢毛色須與",
    "T21n1202_001:0023b09": "母同。如是牛乳堪任酥用。復次行人誦一",
    "T21n1202_001:0023b10": "落叉已。即往深山高頂之上。斷穀不食更",
    "T21n1202_001:0023b11": "誦一落叉。心心相續更莫異緣。天之伏藏",
    "T21n1202_001:0023b12": "自然出現。凡伏藏者有天有神有人。人",
    "T21n1202_001:0023b13": "所埋藏者為人大伏藏。鬼神所守名曰",
    "T21n1202_001:0023b14": "神藏。亦名地藏。諸天守護者為天伏藏。",
    "T21n1202_001:0023b15": "天藏尚能得見。況地伏藏及人藏乎。應作",
    "T21n1202_001:0023b16": "福事隨意受用。",
    "T21n1202_001:0023b17": "復次依護魔法。杓子盛牛乳一呪一燒。如",
    "T21n1202_001:0023b18": "是滿一千遍。能除國中大疫癘也。護魔法",
    "T21n1202_001:0023b19": "者。掘地作爐著火令熾。杓子法者。以堅木",
    "T21n1202_001:0023b20": "刻之頭如杓。可受鷄子黃已下乳。其柄端直",
    "T21n1202_001:0023b21": "長二尺許。別以淨器盛乳。以此杓子酌而呪",
    "T21n1202_001:0023b22": "之。西國疫癘或一家一病遞相染著。著皆",
    "T21n1202_001:0023b23": "死盡。今吳蜀嶺南亦有此事。是法能制。",
    "T21n1202_001:0023b24": "復次取百草花和酥酪蜜。一呪一燒。所求",
    "T21n1202_001:0023b25": "衣服如此花色。皆得稱意。若求緋者當燒赤",
    "T21n1202_001:0023b26": "花。餘皆准此。雖不思議神力滿行人願。自",
    "T21n1202_001:0023b27": "可量分約事而求。則無後患。若非分妄取",
    "T21n1202_001:0023b28": "神亦慢人。雖得不貴。若燒蜜邏嚩一洛叉。一",
    "T21n1202_001:0023b29": "一呪燒得國中第一官位。度所能作者。求之",
    "T21n1202_001:0023c01": "必遂。蜜邏嚩外國菓子也。",
    "T21n1202_001:0023c02": "復次燒畢養魚花得一切人愛樂。燒松木以",
    "T21n1202_001:0023c03": "三物點燒誦十萬遍。得無量眷屬。松木長七",
    "T21n1202_001:0023c04": "寸大如指擘之。燒大麥呪之得大丈夫富貴",
    "T21n1202_001:0023c05": "自在。大麥馬麥也有皮者是也。",
    "T21n1202_001:0023c06": "畫像法摧伏第一",
    "T21n1202_001:0023c07": "若欲作法。應對像前。心有所像神應像感。",
    "T21n1202_001:0023c08": "於好絹上畫不動使者。著赤色衣斜帔。腰褌",
    "T21n1202_001:0023c09": "子亦赤色。左邊一髻下垂至耳。左眼微斜",
    "T21n1202_001:0023c10": "看。左手把羂索右手把劍直竪。劍首如蓮花",
    "T21n1202_001:0023c11": "葉狀。劍靶寶鈿。於寶石上坐。曲眉瞋目身",
    "T21n1202_001:0023c12": "赤黃色。怒狀。令一切眾生皆怕懼相。畫此像",
    "T21n1202_001:0023c13": "已。於河海岸邊清淨蘭若。或淨屋之中。",
    "T21n1202_001:0023c14": "行者亦清淨身著赤色衣。心想自身皆作赤",
    "T21n1202_001:0023c15": "色。不得散亂默然乞食。念誦五洛叉滿已。",
    "T21n1202_001:0023c16": "取江豆箕五寸剉之一萬莖。三物默燒。於",
    "T21n1202_001:0024a01": "此像前至心燒誦。不動使者即自現身。令行",
    "T21n1202_001:0024a02": "人見。見已。得如來三摩地心。與諸菩薩常得",
    "T21n1202_001:0024a03": "一處。",
    "T21n1202_001:0024a04": "復次於此像前。每日三時念誦本呪。經六箇",
    "T21n1202_001:0024a05": "月隨力供養花香飲食。求種種願皆得滿足。",
    "T21n1202_001:0024a06": "若有兵賊來者。行人手執一幢。誦一千遍立",
    "T21n1202_001:0024a07": "著來處。彼寇賊等自然退走。怕懼而散。若",
    "T21n1202_001:0024a08": "損國損佛法怨家惡人。以鹽土相和作其",
    "T21n1202_001:0024a09": "像。心上題其姓名。形長一肘。誦呪呪之一遍。",
    "T21n1202_001:0024a10": "割取一段燒之。乃至燒盡。彼人若不降伏",
    "T21n1202_001:0024a11": "必死。又取曼陀羅葉燒。呪一呪一稱惡人",
    "T21n1202_001:0024a12": "名字。燒之滿一千遍。前人必定失心。取牛",
    "T21n1202_001:0024a13": "乳燒一千遍還令復本。若燒鹽稱名。一呪一",
    "T21n1202_001:0024a14": "燒滿一千遍。千里內喚人皆至。若燒安",
    "T21n1202_001:0024a15": "悉香三時常不斷絕。得國中上品位。右已",
    "T21n1202_001:0024a16": "前法皆於此畫像下用之成就也。",
    "T21n1202_001:0024a17": "又畫像法第二",
    "T21n1202_001:0024a18": "先於中心畫釋迦牟尼佛。左邊畫曼殊室",
    "T21n1202_001:0024a19": "利童子菩薩形狀。右邊畫執金剛菩薩。作美",
    "T21n1202_001:0024a20": "笑狀。右手把金剛杵。底下畫不動使者。",
    "T21n1202_001:0024a21": "寶瓔珞莊嚴。於畫像前念誦五洛叉訖。種種",
    "T21n1202_001:0024a22": "使役。取蓮花十萬莖。以酥蜜酪三物。相和",
    "T21n1202_001:0024a23": "點一花上。誦呪一遍即燒之。如是燒花令",
    "T21n1202_001:0024a24": "盡。是時蓮華吉祥天即現自身。問行人言所",
    "T21n1202_001:0024a25": "願何事。隨汝所求皆得滿足。",
    "T21n1202_001:0024a26": "又取蘇末那花一洛叉。一呪一燒乃至燒盡。",
    "T21n1202_001:0024a27": "即得夜叉女來現身任種種驅使。若有人欲",
    "T21n1202_001:0024a28": "經恐怖來求助者。取屍陀林中灰呪七",
    "T21n1202_001:0024a29": "遍與之。令其護身即得安樂。又取牛黃像",
    "T21n1202_001:0024b01": "前呪七遍。清水和於額上一點之。令一切人",
    "T21n1202_001:0024b02": "見者歡喜。降伏一切毘那夜迦。若蛇蝎",
    "T21n1202_001:0024b03": "等毒。以淨土作泥呪七遍。點瘡痛之處應",
    "T21n1202_001:0024b04": "時即差。",
    "T21n1202_001:0024b05": "別畫使者法第三",
    "T21n1202_001:0024b06": "若欲得見不動使者。乃至種種千事人間",
    "T21n1202_001:0024b07": "之事皆可稱心者。當畫不動使者。身赤黃",
    "T21n1202_001:0024b08": "色。上衣斜帔。青色。下裳赤色。左邊一髻",
    "T21n1202_001:0024b09": "黑雲色。童子相貌。右手執金剛杵。左手執",
    "T21n1202_001:0024b10": "羂索。口兩邊微出少牙。怒眼赤色。火焰中",
    "T21n1202_001:0024b11": "坐石山上。於此畫像前種種結印念誦。皆得",
    "T21n1202_001:0024b12": "成就。放光隱形縛一切鬼神皆得成就。",
    "T21n1202_001:0024b13": "假令無畫像。但清淨處或寺中。得一間",
    "T21n1202_001:0024b14": "淨房無人鬧。即得念誦。一切世間鬼神病",
    "T21n1202_001:0024b15": "瘧等。誦七遍或至二十一遍無不即差。於此",
    "T21n1202_001:0024b16": "畫像前。淨泥地燒安悉香。取一明鏡當",
    "T21n1202_001:0024b17": "心安之。口加念誦。令一小兒女子等看",
    "T21n1202_001:0024b18": "鏡中。問其所見即皆言說所求願事。須喚龍",
    "T21n1202_001:0024b19": "神。但得名字。立童男女清淨者。誦呪呪",
    "T21n1202_001:0024b20": "之。其神等入此童子心中。便共行者語三世",
    "T21n1202_001:0024b21": "之事。所問皆答。若欲得矜羯羅成就者。月",
    "T21n1202_001:0024b22": "生一日起首。早起清淨。畫像前散花。檀香",
    "T21n1202_001:0024b23": "末泥地作壇。呪一百八遍。日午黃昏各誦一",
    "T21n1202_001:0024b24": "百八遍。若多誦不絕最好。餘時不能誦呪。但",
    "T21n1202_001:0024b25": "向道場中坐。一心正念至時而誦亦得。至",
    "T21n1202_001:0024b26": "十五日滿。即造種種飲食供養。畫像前方一",
    "T21n1202_001:0024b27": "肘。作坑深一搩指。燒遏伽木。若無用",
    "T21n1202_001:0024b28": "苦練木。亦得取白芥子一斗五升。從黃",
    "T21n1202_001:0024b29": "昏起首。誦取杏人許芥子。呪一遍了即",
    "T21n1202_001:0024c01": "投火中燒之。其芥子以蘇和之令濕。如",
    "T21n1202_001:0024c02": "此燒呪至半夜後。矜羯羅即現形云。須作何",
    "T21n1202_001:0024c03": "驅使。行人報云須矜羯羅今日已後有事須",
    "T21n1202_001:0024c04": "問。常相隨逐更莫東西。矜者問事也。羯",
    "T21n1202_001:0024c05": "邏者驅使也。若不現者心決定念誦不動",
    "T21n1202_001:0024c06": "使者。必須得見莫生狐疑。直至平明無不來",
    "T21n1202_001:0024c07": "者。現已種種驅使處分皆得。乃至洗手或用。",
    "T21n1202_001:0024c08": "柳枝令取皆得欲得上天入山。亦扶行人",
    "T21n1202_001:0024c09": "將去。",
    "T21n1202_001:0024c10": "欲得見欲界上天女等。令將來相見亦得。",
    "T21n1202_001:0024c11": "何況人間取人及物乃至種種飲食。此神作",
    "T21n1202_001:0024c12": "小童子形。有兩種。一名矜羯邏恭敬小心",
    "T21n1202_001:0025a01": "者是。一名制吒迦難共語惡性者是。猶如人",
    "T21n1202_001:0025a02": "間惡性在下。雖受驅使常多過失也。若無",
    "T21n1202_001:0025a03": "事時向道。且去還來。莫向道無事好去。若",
    "T21n1202_001:0025a04": "向道無事好去。即便長去更不來矣。第一須",
    "T21n1202_001:0025a05": "記不得邂逅。西國有僧驅使多年。一朝誤遂",
    "T21n1202_001:0025a06": "不復來。乃涕哭悔恨不復更至。",
    "T21n1202_001:0025a07": "若欲使古力迦龍王者。於壁上畫一劍。以古",
    "T21n1202_001:0025a08": "力迦龍王繞此劍上。龍形如蛇。中劍書此",
    "T21n1202_001:0025a09": "阿字。心中亦自觀此劍及字。了了分明心念",
    "T21n1202_001:0025a10": "不動使者。誦一百八遍。一日三時滿六箇月。",
    "T21n1202_001:0025a11": "多誦益好。若月滿已後。古力迦龍王自現",
    "T21n1202_001:0025a12": "其形作人形狀。常相隨逐任所驅使。",
    "T21n1202_001:0025a13": "不動使者根本呪曰。",
    "T21n1202_001:0025a14": "那謨三漫多嚩日囉(二合)喃(一)尾迦吒微吃哩",
    "T21n1202_001:0025a15": "多羯邏(二)摩訶閉[口*(隸木+士)]多(三)蜜瑟咤(上)契註",
    "T21n1202_001:0025a16": "(知古反)叱瑟吒(二合)訶囉(四)按怛囉摩囉達囉(五)",
    "T21n1202_001:0025a17": "折覩嚕木佉(六)濕嚩(二合)囉那囉迦迦比嚕",
    "T21n1202_001:0025a18": "[口*律]持嚩(二合)計舍吽(七)跋折囉(二合)跋折",
    "T21n1202_001:0025a19": "[口*路](二合)孽囉吽泮莎訶",
    "T21n1202_001:0025a20": "持此呪者。於六月中每日三時誦念不絕。",
    "T21n1202_001:0025a21": "每日清淨飲食。每欲食時先出一分安淨",
    "T21n1202_001:0025a22": "器中。呪二十一遍待身食了。將此器食",
    "T21n1202_001:0025a23": "寫著淨處。月滿已後不動使者滿種種願。三",
    "T21n1202_001:0025a24": "時者早時午時黃昏時。時別一百八遍。",
    "T21n1202_001:0025a25": "此名受持根本呪法。後更有心呪出食。",
    "T21n1202_001:0025a26": "此不動使者毘盧遮那佛之化身。一持之後",
    "T21n1202_001:0025a27": "生生加護。若求無上出世菩提者。當清淨梵",
    "T21n1202_001:0025a28": "行一心精進。當得種種不思議三昧不思議",
    "T21n1202_001:0025a29": "境界不思議神通不思議辯才不思議力用。",
    "T21n1202_001:0025b01": "如是之事證者乃知。不可具說。若世間之人",
    "T21n1202_001:0025b02": "世習未斷。雖千度觸犯種種重業。使者皆許",
    "T21n1202_001:0025b03": "其懺悔。不即捨離。",
    "T21n1202_001:0025b04": "　結界護身法　　先作海蠡印",
    "T21n1202_001:0025b05": "以左手中指已下三指。握右手中指已下三",
    "T21n1202_001:0025b06": "指。各以當手大母指。捻無名指。相捉訖。直",
    "T21n1202_001:0025b07": "竪右手頭指。屈左手頭指。捻右手頭指第二",
    "T21n1202_001:0025b08": "節文。安口上誦根本呪七遍。於頂上右旋三",
    "T21n1202_001:0025b09": "匝。隨心遠近結界即成。無能犯者。",
    "T21n1202_001:0025b10": "次作甲印。",
    "T21n1202_001:0025b11": "合二手以二頭指二無名指。入掌內相叉直",
    "T21n1202_001:0025b12": "竪二大母指二中指二小指。相合如三鈷金",
    "T21n1202_001:0025b13": "剛杵形名為甲印。誦根本呪七遍已。先安額",
    "T21n1202_001:0025b14": "上次右肩次左肩次心上次喉上。五處印",
    "T21n1202_001:0025b15": "之以護身。欲坐念誦皆先作此護身法。欲出",
    "T21n1202_001:0025b16": "行去亦宜作之。",
    "T21n1202_001:0025b17": "次作劍印。",
    "T21n1202_001:0025b18": "以左手大母指。捻無名指小指頭。直申頭",
    "T21n1202_001:0025b19": "指及中指。為劍鞘。又以右手大指。捻無名指",
    "T21n1202_001:0025b20": "小指甲上。直申中指頭指。為劍。內左手掌",
    "T21n1202_001:0025b21": "中。名劍印。安心上。令中指頭直竪。誦不動",
    "T21n1202_001:0025b22": "使者辟一切惡毒呪。呪七遍訖。移安頂上呪",
    "T21n1202_001:0025b23": "曰。",
    "T21n1202_001:0025b24": "唵　阿者囉迦那步陀制吒迦(上)吽吽可",
    "T21n1202_001:0025b25": "伊(許伊反)可伊一譚(去)蘖哩醯摩訶哩毘",
    "T21n1202_001:0025b26": "沙颯(蘇急反)多惡紇哩鴆(鵠鴆反)泮",
    "T21n1202_001:0025b27": "若有人服毒欲死。作此印呪七遍。即可。若",
    "T21n1202_001:0025b28": "欲結界辟鬼神開惡雲等。即安左膝上。如拔",
    "T21n1202_001:0025b29": "刀劍狀。用力拔之。於頂上右旋三匝隨意遠",
    "T21n1202_001:0025c01": "近。以劍竪安眉間少時而止。一切無敢犯",
    "T21n1202_001:0025c02": "者。若欲念誦。先作此印。然後開手取珠",
    "T21n1202_001:0025c03": "依常念誦。",
    "T21n1202_001:0025c04": "次作無畏清淨印。",
    "T21n1202_001:0025c05": "以右手大指上節。捻頭指甲上。餘三指並直",
    "T21n1202_001:0025c06": "申呪七遍。所欲供養香花等令清淨者。並以",
    "T21n1202_001:0025c07": "此印。三指點清水灑之即淨。若有恐懼之人",
    "T21n1202_001:0025c08": "來求依護者。衣下結此印。稱前人名字七",
    "T21n1202_001:0025c09": "遍。呪訖前人即不復怖。名無畏清淨印。",
    "T21n1202_001:0025c10": "次誦不動迎請呪。",
    "T21n1202_001:0025c11": "那麼　三曼多　跋折囉(二合)喃阿哩夜",
    "T21n1202_001:0026a01": "跋折囉(二合)摩訶俱[口*路]陀阿蘖瑳阿蘖瑳緊",
    "T21n1202_001:0026a02": "之囉斯一鄧迦哩蠅俱嚧那摩莎訶",
    "T21n1202_001:0026a03": "用前劍印安頂上。左手中指頭三屈。三遍",
    "T21n1202_001:0026a04": "誦呪招召之即來赴也。",
    "T21n1202_001:0026a05": "次作索印。",
    "T21n1202_001:0026a06": "以右手大母指。捻中指已下三指甲。直竪頭",
    "T21n1202_001:0026a07": "指。以左手中指已下三指。握右手頭指。屈左",
    "T21n1202_001:0026a08": "手頭指。押左手大母指甲上。誦索呪曰。",
    "T21n1202_001:0026a09": "那摩三曼多未實囉喃阿播捨判者那吽",
    "T21n1202_001:0026a10": "泮",
    "T21n1202_001:0026a11": "呪七遍已。用伏一切鬼神。令一千二千",
    "T21n1202_001:0026a12": "里。追人及天龍八部等。用此印呪。",
    "T21n1202_001:0026a13": "次作師子奮迅印如前甲印申。二頭指開直",
    "T21n1202_001:0026a14": "竪之。身立如金剛勢。以印或左或右麾之。",
    "T21n1202_001:0026a15": "怒目瞋意吽聲誦師子呪曰。",
    "T21n1202_001:0026a16": "那摩三曼多末實囉喃",
    "T21n1202_001:0026a17": "唵阿者羅迦那戰拏娑太耶吽泮",
    "T21n1202_001:0026a18": "誦七遍。能降伏一切惡魔等。以印魔惡雲",
    "T21n1202_001:0026a19": "雨。應時皆散。散已解印。",
    "T21n1202_001:0026a20": "若惡風雨不止者。取棘針和白芥子。燒呪一",
    "T21n1202_001:0026a21": "百八遍。更誦根本呪一百八遍。非但風雨散",
    "T21n1202_001:0026a22": "止。其龍神等却來擁護行者。",
    "T21n1202_001:0026a23": "次作根本心中呪印。",
    "T21n1202_001:0026a24": "先結眼印。以右手無名指小指握大母指頭。",
    "T21n1202_001:0026a25": "直申頭指中指。於額上兩眉間。垂頭指中",
    "T21n1202_001:0026a26": "指。向下漸向髮際。引之向上。名不動使者",
    "T21n1202_001:0026a27": "天眼印誦心中呪呪之。唵質路",
    "T21n1202_001:0026a28": "古婆(平)皤耶莎訶",
    "T21n1202_001:0026a29": "作瞋怒意。吽字作聲誦。稱怨家名字。大鬼",
    "T21n1202_001:0026b01": "神捉彼人心令其降伏。若常依此誦不斷絕。",
    "T21n1202_001:0026b02": "必得眼通見三千大千世界。及三界中事。如",
    "T21n1202_001:0026b03": "對目前等無有異。",
    "T21n1202_001:0026b04": "次作根本心印。",
    "T21n1202_001:0026b05": "兩手合掌便內相叉。令十指頭並入掌中訖。",
    "T21n1202_001:0026b06": "直申二頭指頭相拄。二大母指拘取二無名",
    "T21n1202_001:0026b07": "指甲。名根本印誦心呪曰。",
    "T21n1202_001:0026b08": "那摩三曼多　末實囉(二合引)喃　怛囉",
    "T21n1202_001:0026b09": "吒(半音)阿目伽戰拏摩訶嚧灑拏娑[叵*頁]",
    "T21n1202_001:0026b10": "(二合引)吒耶吽怛囉(二合)跛耶怛囉(二合)跛",
    "T21n1202_001:0026b11": "耶吽怛囉(二合)吒怛囉吒鴆忙(去)",
    "T21n1202_001:0026b12": "每日自食先出種種飲食一分。於一盞中著。",
    "T21n1202_001:0026b13": "待食了誦呪七遍。呪之瀉淨處著。日別如此",
    "T21n1202_001:0026b14": "所去處常得擁護逐後。",
    "T21n1202_001:0026b15": "復有一字呪。",
    "T21n1202_001:0026b16": "那摩三曼多　末實囉喃鴆(胡恨反)",
    "T21n1202_001:0026b17": "用前根本印呪之。常誦結印不斷絕。亦常不",
    "T21n1202_001:0026b18": "離左右也。",
    "T21n1202_001:0026b19": "不動寶山印",
    "T21n1202_001:0026b20": "兩手十指向內相叉。急握成拳。名不動寶山",
    "T21n1202_001:0026b21": "印。",
    "T21n1202_001:0026b22": "頭印",
    "T21n1202_001:0026b23": "右手大母指屈入掌中。四指握為拳。頂上安",
    "T21n1202_001:0026b24": "之名頭印。",
    "T21n1202_001:0026b25": "一髻印",
    "T21n1202_001:0026b26": "即此頭印。上申頭指中指。相並安左頂上。便",
    "T21n1202_001:0026b27": "引向下。耳前下。名使者一髻印。",
    "T21n1202_001:0026b28": "口印",
    "T21n1202_001:0026b29": "二手相並。以二小指相叉。屈二無名指。握",
    "T21n1202_001:0026c01": "小指第二節。以二大母指。捻無名指甲。二",
    "T21n1202_001:0026c02": "中指頭相拄。二頭指屈。捻二中指背第三節。",
    "T21n1202_001:0026c03": "從掌向上數第三。安此印口上名口印。",
    "T21n1202_001:0026c04": "次作心印。",
    "T21n1202_001:0026c05": "即依口印。屈二頭指入二大母指根。安心上",
    "T21n1202_001:0026c06": "如獨鈷金剛杵形。名曰心印。",
    "T21n1202_001:0026c07": "次作火焰印。",
    "T21n1202_001:0026c08": "右手大拇指。押小指甲上。左手握大母指作",
    "T21n1202_001:0026c09": "拳。申頭指內右手掌中。從右邊遶頭上。過向",
    "T21n1202_001:0026c10": "左猶如旋皆光勢。名曰水焰印也。",
    "T21n1202_001:0026c11": "遮火印",
    "T21n1202_001:0026c12": "並二手各握大母指為拳。屈二頭指。入大指",
    "T21n1202_001:0026c13": "根內。拳相向並之。能除一切火難。",
    "T21n1202_001:0026c14": "已前法印每念誦時。依次用之。口誦呪不",
    "T21n1202_001:0026c15": "停。但持根本呪。有功已後餘呪印但誦結即",
    "T21n1202_001:0026c16": "用有驗。更亦不須受持。",
    "T21n1202_001:0027a01": "總攝慈救不動呪曰。",
    "T21n1202_001:0027a02": "那麼三曼多嚩日囉(二合)赦戰拏摩訶",
    "T21n1202_001:0027a03": "盧灑拏馺頗吒也吽怛剌(二合)吒(半",
    "T21n1202_001:0027a04": "音)鴆(呼恨反)忙",
    "T21n1202_001:0027a05": "此呪出毘盧遮那經。能攝諸印法。作前法了。",
    "T21n1202_001:0027a06": "即誦此呪一七遍已。心念不動尊。亦作前劍",
    "T21n1202_001:0027a07": "印。印額。",
    "T21n1202_001:0027a08": "左右肩心上及喉上五處。誦此呪呪一百八",
    "T21n1202_001:0027a09": "遍。當自想身如俱摩羅狀。然後彈指而散。",
    "T21n1202_001:0027a10": "復次有法於屍陀林中取死人衣裳。畫不動",
    "T21n1202_001:0027a11": "使者。取行人已身上血。開解之。畫像向西",
    "T21n1202_001:0027a12": "行者向東。對此像念誦。每日三時沐浴著濕",
    "T21n1202_001:0027a13": "衣裳默然念一落叉。滿已。至月二十三日。",
    "T21n1202_001:0027a14": "饌一切鬼神。飲食法。取種種米種種豆油麻。",
    "T21n1202_001:0027a15": "等並相和作飯。於八方散之。自身一日一夜",
    "T21n1202_001:0027a16": "不食。覓一死人具足相貌者。洗之令淨。著",
    "T21n1202_001:0027a17": "衣裳。置畫像前仰臥。脚向西。燒香自身護",
    "T21n1202_001:0027a18": "身。四面結界訖。行人坐死人心上念誦。一",
    "T21n1202_001:0027a19": "萬遍滿已。死人即動。不須怕懼。但堅壓著",
    "T21n1202_001:0027a20": "急念誦。待死人口中吐蓮花出。取花執之。即",
    "T21n1202_001:0027a21": "變身化如十五六童子相貌。乘空而去。乃至",
    "T21n1202_001:0027a22": "梵天上。無處不至。自在遊行也。此別行",
    "T21n1202_001:0027a23": "法。若有凶險恐懼之處。或有官事逼惱者。",
    "T21n1202_001:0027a24": "當一心誦根本呪。亦可書呪釘於庭中令入",
    "T21n1202_001:0027a25": "地中。萬妖不敢動作。亦可釘此慈救呪上",
    "T21n1202_001:0027a26": "好。但淨室中結界護身。繫心不動使者。專念",
    "T21n1202_001:0027a27": "不絕。多誦彌佳。乃至十洛叉。每食出一分",
    "T21n1202_001:0027a28": "食。供養不動使者。自想心念勤勤莫間斷。",
    "T21n1202_001:0027a29": "此最根本速得感驗。功益自如莫向人說。",
    "T21n1202_001:0027b01": "又一洛叉十萬遍也。不動使者法略要盡",
    "T21n1202_001:0027b02": "此。下信受奉行。",
    "T21n1202_001:0027b03": "憂丘滿願法(右下偈文亦是和上譯出同時)。",
    "T21n1202_001:0027b04": "若有善男女人比丘比丘尼等。或有厄難或",
    "T21n1202_001:0027b05": "求官爵。或見貴人或有請覓者。當令五香燒",
    "T21n1202_001:0027b06": "之。誦念令滿十萬遍。不得間斷。若日促須",
    "T21n1202_001:0027b07": "願。則多人同念。令速得共滿前數亦得滿願",
    "T21n1202_001:0027b08": "呪曰。",
    "T21n1202_001:0027b09": "　迴光菩薩　迴喜菩薩　阿耨大天　志德",
    "T21n1202_001:0027b10": "菩薩　憂丘婆丘　清淨比丘　唯願某甲",
    "T21n1202_001:0027b11": "(若自身求事當自稱姓名為人求者稱前人姓名)　官事得了　死事",
    "T21n1202_001:0027b12": "即休　諸天菩薩　外國羅漢　救濟某甲",
    "T21n1202_001:0027b13": "　過災度難(假令求官者。當於在前唯願某甲下。云得某官宿殃永",
    "T21n1202_001:0027b14": "滅。障難皆休。又於此救護某甲過災度難下。云所求某甲得稱願)",
    "T21n1202_001:0027b15": "唯願慈悲滿弟子願。",
    "T21n1202_001:0027b16": "持法先誦令熟念之。口不出聲。滿十萬遍數",
    "T21n1202_001:0027b17": "訖。即獲所願。若求速効行住不得間斷。事大",
    "T21n1202_001:0027b18": "者眾誦。行出即不須燒香。若在家坐念必須",
    "T21n1202_001:0027b19": "燒五香也。安息香零陵香霍香沈香熏陸香。",
    "T21n1202_001:0027b20": "若無沈香以白檀代之亦得。必不得闕安悉",
    "T21n1202_001:0027b21": "香及零陵霍香也。",
    "T21n1202_001:0027b22": "不動使者陀羅尼祕密法一卷"
}