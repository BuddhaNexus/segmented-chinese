{
    "X10n0259_001:0510a02": "No. 259",
    "X10n0259_001:0510a03": "大方廣圓覺脩多羅了義經近釋卷一",
    "X10n0259_001:0510a05": "明二楞庵釋通潤 述",
    "X10n0259_001:0510a06": "[0510a06] 體無不&#x5FA7;曰大法。無不備曰方。用無不具曰廣。故",
    "X10n0259_001:0510a07": "清涼云。大以曠兼無際。方以正法自持。用則稱體",
    "X10n0259_001:0510a08": "而周。具此三義故名圓覺。脩多羅此云契經。謂契",
    "X10n0259_001:0510a09": "理契機故。契經中有了義不了義。如來為人天二",
    "X10n0259_001:0510a10": "乘說不了義教。以器小不能擔荷大法。故說唯佛",
    "X10n0259_001:0510a11": "一人獨得覺性。為菩薩乘說了義教。以根大能擔",
    "X10n0259_001:0510a12": "荷大法。故說一切眾生皆得作佛。然對機說教雖",
    "X10n0259_001:0510a13": "各不同。而契理契機實無有二。此經直顯一切眾",
    "X10n0259_001:0510a14": "生本來成佛名為圓覺。直截分明毫無隱覆。此則",
    "X10n0259_001:0510a15": "契經中了義契經。非不了義契經也。然圓覺二字",
    "X10n0259_001:0510a16": "義匪一途。故下文約十二義以發明。而義始備。如",
    "X10n0259_001:0510a17": "文殊章云。有大陀羅尼名曰圓覺。又云。彼知覺者",
    "X10n0259_001:0510a18": "猶如&#x8657;空。此則直指眾生心體如如不動了了常",
    "X10n0259_001:0510a19": "知者為圓覺也。普賢章云。一切眾生種種幻化。皆",
    "X10n0259_001:0510a20": "生如來圓覺妙心。此指根身器界及界內界外二",
    "X10n0259_001:0510a21": "種無明併種種幻智皆從圓覺妙心流出。此約出",
    "X10n0259_001:0510a22": "生凡聖染淨二法名圓覺也。普眼章中顯四大六",
    "X10n0259_001:0510a23": "根六塵六識乃至十力四無所畏悉皆清淨&#x5FA7;滿",
    "X10n0259_001:0510a24": "不動始知眾生本來成佛者。此約凡聖染淨悉皆",
    "X10n0259_001:0510b01": "具足如來平等圓滿覺性根根塵塵周&#x5FA7;法界名",
    "X10n0259_001:0510b02": "圓覺也。金剛藏章一切如來妙圓覺性。本無菩提",
    "X10n0259_001:0510b03": "及與涅槃。亦無成佛及不成佛。無妄輪迴及非輪",
    "X10n0259_001:0510b04": "迴者。此約染淨聖凡纖塵不立名圓覺也。彌勒章",
    "X10n0259_001:0510b05": "中由本貪欲發揮無明顯出五性差別不等依二",
    "X10n0259_001:0510b06": "種障而現深淺者。此約眾生皆證圓覺本無差別。",
    "X10n0259_001:0510b07": "由隨染緣而有二障故有六凡。由隨淨緣而證二",
    "X10n0259_001:0510b08": "空故有四聖。於無差別處而現差別。以顯不變隨",
    "X10n0259_001:0510b09": "緣如摩尼之現五色為圓覺也。清淨慧章若遇善",
    "X10n0259_001:0510b10": "友教令開悟淨圓覺性發明起滅。即知此生性自",
    "X10n0259_001:0510b11": "勞慮。勞慮永斷得法界淨。此名凡夫隨順覺性等",
    "X10n0259_001:0510b12": "者。此約五性差別不等實無差別。以顯隨緣不變",
    "X10n0259_001:0510b13": "名圓覺也。威德章若諸菩薩悟淨圓覺。以淨覺心",
    "X10n0259_001:0510b14": "取靜為行名奢摩他。起變化行名三摩提。隨順寂",
    "X10n0259_001:0510b15": "滅名為禪那。乃至辯音章中單複圓修等者。此約",
    "X10n0259_001:0510b16": "一心三觀即空即假即中名圓覺也。淨諸業障章",
    "X10n0259_001:0510b17": "直顯眾生覺性本淨。皆由耽著我人眾生壽者四",
    "X10n0259_001:0510b18": "相。生愛生憎為障為礙。不能入清淨覺。必須斷盡",
    "X10n0259_001:0510b19": "四相一切寂滅覺性始圓名圓覺也。普覺章所問",
    "X10n0259_001:0510b20": "求何等人依何等法行何等行除去何病云。[0510b20] 發",
    "X10n0259_001:0510b21": "心者。要須事事明了毫無錯謬名圓覺也。圓覺章",
    "X10n0259_001:0510b22": "以大圓覺為我伽藍身心安居平等性智者。謂具",
    "X10n0259_001:0510b23": "如上種種深義。方得渾身安住圓覺伽藍。故名圓",
    "X10n0259_001:0510b24": "覺。賢善首章具上眾義證此五名。方稱無上法王",
    "X10n0259_001:0510c01": "為賢善首。故名圓覺。故知十二菩薩綸貫一經。圓",
    "X10n0259_001:0510c02": "覺二字通該眾義。豈可以一知一見便謂盡圓覺",
    "X10n0259_001:0510c03": "哉。故題中既標圓覺又稱了義。正顯性相雙陳理",
    "X10n0259_001:0510c04": "惑並闡。圓融行布兩不相妨。始是如來稱性至極",
    "X10n0259_001:0510c05": "之深談耳。",
    "X10n0259_001:0510c06": "[0510c06] 唐罽賓沙門佛陀多羅譯",
    "X10n0259_001:0510c07": "[0510c07] 開元釋教目錄云。佛陀多羅唐言覺救。北印土罽",
    "X10n0259_001:0510c08": "賓國人也。於東都白馬寺譯。道詮法師疏云。三藏",
    "X10n0259_001:0510c09": "法師佛陀多羅。於長壽二年龍集癸巳。持梵本至",
    "X10n0259_001:0510c10": "神都。於白馬寺譯。譯者翻梵語而成華言也。其度",
    "X10n0259_001:0510c11": "語筆授證義潤文諸德具如別錄。",
    "X10n0259_001:0510c12": "[0510c12] 如是我聞。一時婆伽婆入於神通大光明藏三昧正",
    "X10n0259_001:0510c13": "受。一切如來光嚴住持。是諸眾生清淨覺地。身心寂",
    "X10n0259_001:0510c14": "滅平等本際。圓滿十方不二隨順。於不二境現諸淨",
    "X10n0259_001:0510c15": "土。與大菩薩摩訶薩十萬人俱。",
    "X10n0259_001:0510c16": "[0510c16] 智論云。婆伽婆有四義。婆伽云德。婆言有。合名有",
    "X10n0259_001:0510c17": "德。又婆伽云分別。婆名巧。巧分別諸法總相別相",
    "X10n0259_001:0510c18": "故。又婆伽云聲。婆云有。以名聲普聞故。又婆伽云",
    "X10n0259_001:0510c19": "破。婆云能以。能破淫怒癡故。入者謂性相俱泯體",
    "X10n0259_001:0510c20": "同法界入無入相故。神通大光明藏者即如來藏",
    "X10n0259_001:0510c21": "之異名。是凡聖均稟同賦之體也。破業識之牆垣",
    "X10n0259_001:0510c22": "名曰神通。撤無明之封蔀名曰大光明藏。由不定",
    "X10n0259_001:0510c23": "而定故曰正定。不受而受故曰正受也。又大即是",
    "X10n0259_001:0510c24": "體。光明是相。藏即是用。又大即法身。光時是般若。",
    "X10n0259_001:0511a01": "藏是解脫。問大光明藏人人滿足。若如來稱入而",
    "X10n0259_001:0511a02": "眾生豈出此光明藏乎。答眾生未嘗出此大光明",
    "X10n0259_001:0511a03": "藏。但為四大所局二障所纏。而神不通光明不大。",
    "X10n0259_001:0511a04": "故不言入。非不入也。故下經云。非覺違拒諸能入",
    "X10n0259_001:0511a05": "者。有諸能入非覺入故。宗鏡問云。博地凡夫位齊",
    "X10n0259_001:0511a06": "諸佛。云何不具諸佛神通。答非是不具。但是眾生",
    "X10n0259_001:0511a07": "不知。如有學人問大安禪師云。如何是諸佛神通。",
    "X10n0259_001:0511a08": "師曰汝從何來。答曰江西來。師曰莫不謾語否。答",
    "X10n0259_001:0511a09": "曰終不謬言。學人再問如何是諸佛神通。師曰果",
    "X10n0259_001:0511a10": "然。斯皆可驗並是現前日用不知。故龐居士云。心",
    "X10n0259_001:0511a11": "通法亦通。十八斷行蹤。但自心無礙。何愁神不通。",
    "X10n0259_001:0511a12": "故知神之不通是自生障礙耳。一切如來皆以此",
    "X10n0259_001:0511a13": "大光明藏莊嚴此身住持此土。非若眾生以藏識",
    "X10n0259_001:0511a14": "莊嚴此身住持此土也。然此大光明藏元非他物。",
    "X10n0259_001:0511a15": "即是眾生所具無垢無染清淨覺地。諸佛證之名",
    "X10n0259_001:0511a16": "法性身。以不見有身心二相故寂滅。無高無下故",
    "X10n0259_001:0511a17": "平等。無崖無岸故曰本際。不違不逆故曰隨順。無",
    "X10n0259_001:0511a18": "彼無此故曰不二。由如來證眾生之體用眾生之",
    "X10n0259_001:0511a19": "用。故能於清淨覺地現清淨土。與大菩薩同住一",
    "X10n0259_001:0511a20": "處。所謂以大圓覺為我伽藍身心安居平等性智",
    "X10n0259_001:0511a21": "也。問法身無相。真土如空。皆是一心。無別依正。云",
    "X10n0259_001:0511a22": "何即談身土。答只於自心性相分身土名。謂以自",
    "X10n0259_001:0511a23": "身相義名身。即以自心性義名土。又心則諸佛證",
    "X10n0259_001:0511a24": "之為法身。境則諸佛證之為淨土。則法身淨土皆",
    "X10n0259_001:0511b01": "為所證而智為能證也。諸大乘經在淨土說者。如",
    "X10n0259_001:0511b02": "深密經法集經稱讚大乘經密嚴經心印經興顯",
    "X10n0259_001:0511b03": "經大毗盧經入印法門經&#x8657;空藏經佛地經等。佛",
    "X10n0259_001:0511b04": "地經云。是薄伽梵住最勝光曜放大光明普照無",
    "X10n0259_001:0511b05": "邊世界周圓無際等。論釋云。此土受用土攝。說此",
    "X10n0259_001:0511b06": "經佛是受用身。此淨土量無邊際故。若爾。此地上",
    "X10n0259_001:0511b07": "菩薩所應見聞。何故於此化土中結集流布。論自",
    "X10n0259_001:0511b08": "答云。佛為地上諸菩薩說。令傳法者結集流通。又",
    "X10n0259_001:0511b09": "云。說此經時。地前大眾見變化身居此穢土為其",
    "X10n0259_001:0511b10": "說法。地上大眾見受用身居佛淨土為其說法。所",
    "X10n0259_001:0511b11": "聞雖同所見各別。而傳法者為令眾生聞勝希願",
    "X10n0259_001:0511b12": "證佛功德。故就勝者所見結集也。然土雖多種不",
    "X10n0259_001:0511b13": "出於三。一法性。二受用。三變化。若開受用為自他",
    "X10n0259_001:0511b14": "即成四土。統唯二種。謂淨及穢或性及相。故肇公",
    "X10n0259_001:0511b15": "云。淨土穢土蓋隨眾生心之所宜。淨者示之以寶",
    "X10n0259_001:0511b16": "玉。穢者示之以瓦礫。美惡自彼。於土無定。無定之",
    "X10n0259_001:0511b17": "土乃名淨土。隨類普應故曰諸也。",
    "X10n0259_001:0511b18": "[0511b18] 其名曰。文殊師利菩薩。普賢菩薩。普眼菩薩。金剛藏",
    "X10n0259_001:0511b19": "菩薩。彌勒菩薩。清淨慧菩薩。威德自在菩薩。辯音菩",
    "X10n0259_001:0511b20": "薩。淨諸業障菩薩。普覺菩薩。圓覺菩薩。賢善首菩薩",
    "X10n0259_001:0511b21": "等。而為上首。與諸眷屬皆入三昧。同住如來平等法",
    "X10n0259_001:0511b22": "會。",
    "X10n0259_001:0511b23": "[0511b23] 夫聖人立名多依行德。故各有所表。梵語文殊師",
    "X10n0259_001:0511b24": "利此云妙首。亦云妙德。表根本智。六波羅蜜中智",
    "X10n0259_001:0511c01": "為首德故。此章直示因地法行。用根本智頓斷無",
    "X10n0259_001:0511c02": "明。以顯清淨覺地如如不動。故為問首。普賢表行。",
    "X10n0259_001:0511c03": "由行以成德。故次普賢。知行並進。方便大開。則法",
    "X10n0259_001:0511c04": "眼洞照。故次普眼。法眼既明。惑根已斷。而金剛不",
    "X10n0259_001:0511c05": "壞之體迴然獨露。故次金剛藏。圓頓之根已解唯",
    "X10n0259_001:0511c06": "心。若權教菩薩不知惑斷則顢頇佛性。必須詳明",
    "X10n0259_001:0511c07": "唯識廣辯階差。故次彌勒。惑相雖明階差已辨。若",
    "X10n0259_001:0511c08": "不知所證各別。則儱侗真如。故次清淨慧。惑相已",
    "X10n0259_001:0511c09": "明。真如已解。若不知觀法。猶未能斷惑證真。不能",
    "X10n0259_001:0511c10": "隨順得入。其於威德未得自在。故次威德。雖三觀",
    "X10n0259_001:0511c11": "詳明威德已具。若不詳辯三觀法輪。法輪無盡。亦",
    "X10n0259_001:0511c12": "未得圓通無礙。故次辯音。觀法雖明。若四相不除。",
    "X10n0259_001:0511c13": "業根不淨。不能入清淨覺。故次淨業障。四相已知。",
    "X10n0259_001:0511c14": "業根已淨。若五行不明覺心不普。猶隔一塵。故次",
    "X10n0259_001:0511c15": "普覺。五行既明則中根可入。若不詳明道場儀式",
    "X10n0259_001:0511c16": "建立三期剋心三觀。則下根人猶在門外。而覺性",
    "X10n0259_001:0511c17": "不圓。故次圓覺。覺既圓滿。必立名以彰其實。故次",
    "X10n0259_001:0511c18": "賢善首。是知一經之義自始至終雖條分縷析。若",
    "X10n0259_001:0511c19": "統會一宗。則以大圓覺為我伽藍一言已蔽。故十",
    "X10n0259_001:0511c20": "二菩薩為諸菩薩之綱領而為上首。其所入三昧",
    "X10n0259_001:0511c21": "即大光明藏。所住法會即不二境所現淨土。以凡",
    "X10n0259_001:0511c22": "聖一源主伴同會。故曰同住如來平等法會也。不",
    "X10n0259_001:0511c23": "思議佛境界經云。爾時世尊語文殊言。汝能了知",
    "X10n0259_001:0511c24": "如來所住平等法否。文殊言。我已了知。佛言。何者",
    "X10n0259_001:0512a01": "是如來所住平等法。文殊云。一切凡夫起貪瞋癡",
    "X10n0259_001:0512a02": "處是如來所住平等法。佛言。云何一切凡夫起貪",
    "X10n0259_001:0512a03": "瞋癡處是如來所住平等法。文殊言。一切凡夫於",
    "X10n0259_001:0512a04": "空無相無願法中起貪瞋癡。是故一切凡夫起貪",
    "X10n0259_001:0512a05": "瞋癡處即是如來所住平等法。佛言。空豈有法。而",
    "X10n0259_001:0512a06": "言於中有貪瞋癡。文殊言。空是有。貪瞋癡亦是有。",
    "X10n0259_001:0512a07": "佛言。空云何有。貪瞋癡亦云何有。文殊言。空以言",
    "X10n0259_001:0512a08": "說故有。貪瞋癡亦以言說故有。所謂平等法者是",
    "X10n0259_001:0512a09": "指眾生清淨覺地也。近有解此經大光明藏三昧",
    "X10n0259_001:0512a10": "之相狀何似。生滅心是。顛倒心是。一切貪瞋癡煩",
    "X10n0259_001:0512a11": "惱皆是。堂堂釋子乃甘心與魔外同流。而反極毀",
    "X10n0259_001:0512a12": "先賢譏訶老宿。噫。佛海漬穢至此極矣。有志者讀",
    "X10n0259_001:0512a13": "此寧不痛心疾首乎。",
    "X10n0259_001:0512a14": "[0512a14] 於是文殊師利菩薩在大眾中即從座起。頂禮佛足。",
    "X10n0259_001:0512a15": "右繞三&#x5E00;。長跪叉手。而白佛言。大悲世尊。願為此會",
    "X10n0259_001:0512a16": "諸來法眾。說於如來本起清淨因地法行。及說菩薩",
    "X10n0259_001:0512a17": "於大乘中發清淨心遠離諸病。能使未來末世眾生",
    "X10n0259_001:0512a18": "求大乘者不墮邪見。作是語已五體投地。如是三請",
    "X10n0259_001:0512a19": "終而復始。",
    "X10n0259_001:0512a20": "[0512a20] 先敘問法威儀。次正請有二。一問如來因地發心。",
    "X10n0259_001:0512a21": "謂如來未成佛時最初因地。發何等心修何等行",
    "X10n0259_001:0512a22": "得生淨土成佛果。二問菩薩發心欲求菩提。於大",
    "X10n0259_001:0512a23": "乘中發清淨心。云何始得遠離諸病。病即後文四",
    "X10n0259_001:0512a24": "病也。若末世眾生欲修行者。既知如來因行。又知",
    "X10n0259_001:0512b01": "菩薩發心。依之而行。則遠離諸病。不墮邪見矣。",
    "X10n0259_001:0512b02": "[0512b02] 爾時世尊告文殊師利菩薩言。善哉善哉。善男子。汝",
    "X10n0259_001:0512b03": "等乃能為諸菩薩諮詢如來因地法行。及為末世一",
    "X10n0259_001:0512b04": "切眾生求大乘者得正住持不墮邪見。汝今諦聽當",
    "X10n0259_001:0512b05": "為汝說。時文殊師利菩薩奉教歡喜。及諸大眾默然",
    "X10n0259_001:0512b06": "而聽。",
    "X10n0259_001:0512b07": "[0512b07] 此讚問許說及佇聽也。諦聽者謂諦審而聽勿雜",
    "X10n0259_001:0512b08": "亂也。智論云。聽者端視如渴飲。一心入於語義中。",
    "X10n0259_001:0512b09": "踊躍聞法生歡喜。如是之人乃可說。默然而聽者",
    "X10n0259_001:0512b10": "謂泯慮忘緣一心靜聽也。",
    "X10n0259_001:0512b11": "[0512b11] 善男子。無上法王有大陀羅尼門名為圓覺。流出一",
    "X10n0259_001:0512b12": "切清淨真如菩提涅槃及波羅蜜。教授菩薩。一切如",
    "X10n0259_001:0512b13": "來本起因地。皆依圓照清淨覺相。永斷無明。方成佛",
    "X10n0259_001:0512b14": "道。",
    "X10n0259_001:0512b15": "[0512b15] 此標宗立體也。無上法王佛也。於法自在更無有",
    "X10n0259_001:0512b16": "上故。陀羅尼云總持。謂圓覺體中具足恒沙稱性",
    "X10n0259_001:0512b17": "功德故。門者出入義。出者一切染淨諸法皆從此",
    "X10n0259_001:0512b18": "中流出故。入者一切染淨諸法皆從此中反復故。",
    "X10n0259_001:0512b19": "以不染不汙故曰清淨。不妄不變故曰真如。在無",
    "X10n0259_001:0512b20": "明而常覺故曰菩提。在生死而常察故曰涅槃。波",
    "X10n0259_001:0512b21": "羅蜜云到彼岸。有六種。謂布施持戒忍辱精進禪",
    "X10n0259_001:0512b22": "定智慧。由此六種翻無明生死而為菩提涅槃。教",
    "X10n0259_001:0512b23": "謂教導。授謂傳授。圓照清淨覺相即圓覺也。無明",
    "X10n0259_001:0512b24": "有四謂生住異滅。畢竟不生名為永斷。方成佛道",
    "X10n0259_001:0512c01": "者塵沙諸佛皆以此為因地進而至於極果故。[0512c01] ○",
    "X10n0259_001:0512c02": "由文殊請問因地法行。世尊即將自己所證大光",
    "X10n0259_001:0512c03": "明藏。重安名字以諭之。故曰有大陀羅尼門名為",
    "X10n0259_001:0512c04": "圓覺。又自釋所以稱圓覺者。以能從中流出清淨",
    "X10n0259_001:0512c05": "真如(即因地心)菩提涅槃(即果地覺)及波羅蜜。(即因行也)是則依",
    "X10n0259_001:0512c06": "之而發心。藉之而證果。賴之而起行。無不從此法",
    "X10n0259_001:0512c07": "界流。無不還歸於法界。故名圓覺。不獨爾也。即佛",
    "X10n0259_001:0512c08": "佛授手祖祖相傳亦不出此。故曰教授菩薩。或清",
    "X10n0259_001:0512c09": "淨真如菩提涅槃是體大。波羅蜜是相大。教授菩",
    "X10n0259_001:0512c10": "薩是用大。具此三義名圓覺也。然此圓覺生佛皆",
    "X10n0259_001:0512c11": "具。但眾生為無明所覆業識所局。故圓而不覺。小",
    "X10n0259_001:0512c12": "乘則心量褊淺。雖覺而不圓。菩薩則非圓非覺。唯",
    "X10n0259_001:0512c13": "如來亦圓亦覺。故稱圓覺。如來最初因地所修法",
    "X10n0259_001:0512c14": "行別無他法。皆依此圓照清淨覺相起幻智而永",
    "X10n0259_001:0512c15": "斷無明方成佛道。所謂十方薄伽梵一路涅槃門",
    "X10n0259_001:0512c16": "也。故華嚴偈云。有一大經卷。量等三千界。在於一",
    "X10n0259_001:0512c17": "塵中。一切塵亦然。有一智慧人。淨眼悉明見。破塵",
    "X10n0259_001:0512c18": "出經卷。廣饒益眾生。故知圓滿覺性生佛等有。但",
    "X10n0259_001:0512c19": "塵經未剖寶藏猶埋。既不自知枉受貧苦。唯佛一",
    "X10n0259_001:0512c20": "人獨得其用。名為圓覺不亦宜乎。",
    "X10n0259_001:0512c21": "[0512c21] 云何無明。善男子。一切眾生從無始來種種顛倒。猶",
    "X10n0259_001:0512c22": "如迷人四方易處。妄認四大為自身相。六塵緣影為",
    "X10n0259_001:0512c23": "自心相。譬彼病目見空中華及第二月。善男子。空實",
    "X10n0259_001:0512c24": "無華病者妄執。由妄執故。非唯惑此&#x8657;空自性。亦復",
    "X10n0259_001:0513a01": "迷彼實華生處。由此妄有輪轉生死。故名無明。",
    "X10n0259_001:0513a02": "[0513a02] 此徵無明所起處而自釋之也。徵云。大光明藏既",
    "X10n0259_001:0513a03": "是眾生本具清淨覺地。云何眾生遺此光明而轉",
    "X10n0259_001:0513a04": "為無明。故釋之曰。一切眾生從無始來種種顛倒。",
    "X10n0259_001:0513a05": "故轉此大光明藏而成無明不覺。喻如迷人認東",
    "X10n0259_001:0513a06": "為西惑南為北。其實迷者自迷。方實不轉。所謂顛",
    "X10n0259_001:0513a07": "倒者。謂遺失清淨平等法身。妄認地水火風四緣",
    "X10n0259_001:0513a08": "假合而成者以為身。遺失本妙圓妙清淨覺心。妄",
    "X10n0259_001:0513a09": "認緣塵分別影事以為心。而計我計法。此由隨順",
    "X10n0259_001:0513a10": "無明不覺而起相見二分。復迷相見而&#x5FA7;生我法",
    "X10n0259_001:0513a11": "二執。所謂既棄海認漚復認漚為海故名顛倒。喻",
    "X10n0259_001:0513a12": "如目有赤眚遂見空中有華及見真月邊有第二",
    "X10n0259_001:0513a13": "月也。空喻真理。目喻正智。狂華喻身。二月喻心。應",
    "X10n0259_001:0513a14": "立量云。身心是有法。本無是宗。因云。無明業識所",
    "X10n0259_001:0513a15": "現故。同喻。如空華二月。既知病目見空華二月是",
    "X10n0259_001:0513a16": "妄。則知淨眼見&#x8657;空一月是真。下復以二喻合法。",
    "X10n0259_001:0513a17": "故云。空實無華由病目人妄執為有。由妄執故。不",
    "X10n0259_001:0513a18": "唯惑此&#x8657;空自性本無華相。亦復迷彼實華所生",
    "X10n0259_001:0513a19": "之處。亦應合云。月實無二捏者妄執。由妄執故。非",
    "X10n0259_001:0513a20": "唯惑此真月自性。亦復迷彼二月生處。二喻既明。",
    "X10n0259_001:0513a21": "則知覺性本無身心迷者妄認。由妄認故。非唯惑",
    "X10n0259_001:0513a22": "此圓覺自性。亦復迷彼身心生處矣。今既不知圓",
    "X10n0259_001:0513a23": "覺自性之本無。又不知身心自性所自出。於是計",
    "X10n0259_001:0513a24": "無作有認幻為真。隨順無明起惑造業。由此妄有",
    "X10n0259_001:0513b01": "輪轉生死。此惑業苦三皆由迷此大光明藏而起。",
    "X10n0259_001:0513b02": "此大光明藏轉而為無明業識者如此。",
    "X10n0259_001:0513b03": "[0513b03] 善男子。此無明者非實有體。如夢中人夢時非無。及",
    "X10n0259_001:0513b04": "至於醒了無所得。如眾空華滅於&#x8657;空。不可說言有",
    "X10n0259_001:0513b05": "定滅處。何以故。無生處故。一切眾生於無生中妄見",
    "X10n0259_001:0513b06": "生滅。是故說名輪轉生死。",
    "X10n0259_001:0513b07": "[0513b07] 此因上實華二字發起無明本無實體。故有智慧",
    "X10n0259_001:0513b08": "者照之即滅也。若使無明果有實體。則是有根必",
    "X10n0259_001:0513b09": "不可滅。以是依他起性故可迷可覺。而覺體本無",
    "X10n0259_001:0513b10": "生滅也。正如患夢之人夢時非無。及至於醒了不",
    "X10n0259_001:0513b11": "可得。人喻本覺。夢喻不覺。醒喻始覺。因睡而夢睡",
    "X10n0259_001:0513b12": "熟而醒總與本人無干。則知因迷而不覺因悟而",
    "X10n0259_001:0513b13": "始覺總與本覺無預。又如眾華滅空。不可說言眾",
    "X10n0259_001:0513b14": "華在空實有可滅之處。以空中實無生華處故。則",
    "X10n0259_001:0513b15": "知華起華滅總屬目中翳之有無。亦與&#x8657;空無預。",
    "X10n0259_001:0513b16": "一切眾生因有無明。於無生中妄見有生有滅。是",
    "X10n0259_001:0513b17": "故說名輪轉生死。然非覺性實有生死輪轉也。",
    "X10n0259_001:0513b18": "[0513b18] 善男子。如來因地修圓覺者。知是空華即無輪轉。亦",
    "X10n0259_001:0513b19": "無身心受彼生死。非作故無。本性無故。",
    "X10n0259_001:0513b20": "[0513b20] 此牒答永斷無明方成佛道也。言汝所問如來本",
    "X10n0259_001:0513b21": "起因地修圓覺者。而圓覺性實無可修。由眾生病",
    "X10n0259_001:0513b22": "目妄執空華以為實有。故隨華相輪轉妄見身心",
    "X10n0259_001:0513b23": "實有生死。如來以智慧覺照彼無明本無。華相即",
    "X10n0259_001:0513b24": "滅。則不隨華相輪轉。亦不隨身心受彼生死。所謂",
    "X10n0259_001:0513c01": "照見五蘊皆空度一切苦厄也。然言無生死者。非",
    "X10n0259_001:0513c02": "若聲聞析之使無。非若緣覺推之使無。非若三賢",
    "X10n0259_001:0513c03": "菩薩作種種幻行而滅之使無。直是照見清淨覺",
    "X10n0259_001:0513c04": "心身心寂滅本來自無。故不隨生死流轉。而曰無",
    "X10n0259_001:0513c05": "明永斷覺道方成耳。",
    "X10n0259_001:0513c06": "[0513c06] 彼知覺者猶如&#x8657;空。知&#x8657;空者即空華相。亦不可說",
    "X10n0259_001:0513c07": "無知覺性。有無俱遣。是則名為淨覺隨順。何以故。&#x8657;",
    "X10n0259_001:0513c08": "空性故。常不動故。如來藏中無起滅故。無知見故。如",
    "X10n0259_001:0513c09": "法界性究竟圓滿&#x5FA7;十方故。是則名為因地法行。菩",
    "X10n0259_001:0513c10": "薩因此於大乘中發清淨心。末世眾生依此修行不",
    "X10n0259_001:0513c11": "墮邪見。",
    "X10n0259_001:0513c12": "[0513c12] 復恐認賊為子。特顯覺體了了常知不落有無方",
    "X10n0259_001:0513c13": "是大徹大悟之真知也。故詳示之曰。雖說知是空",
    "X10n0259_001:0513c14": "華即無輪轉。必須不存知相方是真知。若存知相",
    "X10n0259_001:0513c15": "猶是幻知非真知也。以彼真知之體猶如&#x8657;空不",
    "X10n0259_001:0513c16": "可以有知論。不可以無知論。故起信云離念相者",
    "X10n0259_001:0513c17": "等&#x8657;空界。若存知知此如空覺性為有知。即是頭",
    "X10n0259_001:0513c18": "上安頭。同於凡夫之知。固是空華相矣。若存知知",
    "X10n0259_001:0513c19": "此如空覺性為無知。即是斬頭覓活同於土木瓦",
    "X10n0259_001:0513c20": "石之無知。亦是空華相也。故趙州云。知是妄覺。不",
    "X10n0259_001:0513c21": "知是無記。以此知體性自神解。不同妄識仗境托",
    "X10n0259_001:0513c22": "緣作意之知。不同太&#x8657;空廓斷滅之無知。以聖心",
    "X10n0259_001:0513c23": "無知而無所不知。此即靈知之體性也。永嘉云。若",
    "X10n0259_001:0513c24": "以有知無知為知體即是隨順無明。不名隨順淨",
    "X10n0259_001:0514a01": "覺。必須坐斷兩頭有無俱遣方是隨順清淨覺性。",
    "X10n0259_001:0514a02": "所以者何。以清淨覺性了了常知。不但不曾迷。亦",
    "X10n0259_001:0514a03": "且不曾覺。以是常寂滅相如&#x8657;空性常自不動故",
    "X10n0259_001:0514a04": "也。所以不動者。以&#x8657;空自性不受生死不墮有無。",
    "X10n0259_001:0514a05": "在如來藏中無起無滅無知無見。以&#x8657;空不動&#x5FA7;",
    "X10n0259_001:0514a06": "至一切色非色處。亦如法性不動究竟&#x5FA7;滿一切",
    "X10n0259_001:0514a07": "處故。應立量云。覺性是有法。不動為宗。因云非所",
    "X10n0259_001:0514a08": "作故無知見故無起滅故。喻如&#x8657;空。所證如此。是",
    "X10n0259_001:0514a09": "名初心成等正覺。是名如來因地法行。楞嚴謂之",
    "X10n0259_001:0514a10": "發覺初心。起信謂之真如三昧。若菩薩依此圓照",
    "X10n0259_001:0514a11": "清淨覺相為因方是正因。否則皆墮邪因矣。若末",
    "X10n0259_001:0514a12": "世眾生依此清淨覺相而起行得正住持。否則皆",
    "X10n0259_001:0514a13": "墮邪見矣。",
    "X10n0259_001:0514a14": "[0514a14] 爾時世尊欲重宣此義而說偈言。文殊汝當知。一切",
    "X10n0259_001:0514a15": "諸如來從於本因地。皆以智慧覺了達於無明。知彼",
    "X10n0259_001:0514a16": "如空華即能免流轉。又如夢中人醒時不可得。覺者",
    "X10n0259_001:0514a17": "如&#x8657;空平等不動轉。覺&#x5FA7;十方界即得成佛道。眾幻",
    "X10n0259_001:0514a18": "滅無處。成道亦無得。本性圓滿故。菩薩於此中能發",
    "X10n0259_001:0514a19": "菩提心。末世諸眾生修此免邪見。",
    "X10n0259_001:0514a20": "[0514a20] 謂如來本起因地莫不皆以智慧覺性了達無明",
    "X10n0259_001:0514a21": "本無實體猶如空華為發菩提心之始。果能知彼",
    "X10n0259_001:0514a22": "無明是空華相。則不為華相眩目。即免生死流轉。",
    "X10n0259_001:0514a23": "亦如患夢之人忽然醒覺。則夢中所現之相皆不",
    "X10n0259_001:0514a24": "可得。是知眾生在迷未免流轉。若既迷而忽覺。唯",
    "X10n0259_001:0514b01": "一真如迴無所有。渾身住於平等性智。豈有流轉",
    "X10n0259_001:0514b02": "哉。既無流轉。則此覺性究竟圓滿&#x5FA7;十方界。是則",
    "X10n0259_001:0514b03": "名為初發心時便成正覺也。然對夢說醒。對迷說",
    "X10n0259_001:0514b04": "覺。對眾生說佛。皆是未覺已前對待之法。若無明",
    "X10n0259_001:0514b05": "滅盡眾幻銷滅。則成佛作祖亦是&#x9262;盂安柄&#x8657;空",
    "X10n0259_001:0514b06": "釘橛。以本性圓滿本來成佛不待更成。故說圓滿",
    "X10n0259_001:0514b07": "菩提歸無所得。龐居士云。十方同聚會。箇箇學無",
    "X10n0259_001:0514b08": "為。此是選佛場。心空及第歸。如是則自然應念登",
    "X10n0259_001:0514b09": "科隨處及第。何須授記安名乎。菩薩向此著眼則",
    "X10n0259_001:0514b10": "能發菩提心。眾生向此進修永不墮於邪見。若不",
    "X10n0259_001:0514b11": "入此門總是旁蹊曲徑非直截路。故宗鏡問云。初",
    "X10n0259_001:0514b12": "發心時便成正覺。云何復說後心成佛。答非初非",
    "X10n0259_001:0514b13": "後。不離初後。智論云。不但以初心得。亦不離後心",
    "X10n0259_001:0514b14": "得。所以者何。若但以初心得不以後心者。菩薩初",
    "X10n0259_001:0514b15": "發心時便應是佛。若無初心云何有第二第三心。",
    "X10n0259_001:0514b16": "以初心為根本因緣故。不但以後心得亦不離初",
    "X10n0259_001:0514b17": "心者。以後心不離初心故。若無初心即無後心。以",
    "X10n0259_001:0514b18": "初心集種種無量功德。後心方得具足。故能斷煩",
    "X10n0259_001:0514b19": "惱習氣成無上道。此即頓悟漸修也。[0514b19] ○此章言不",
    "X10n0259_001:0514b20": "滿四百。該攝性相二宗之旨。若約性宗。清淨覺相",
    "X10n0259_001:0514b21": "屬真如門。無明妄認妄執是不覺義。知是空華即",
    "X10n0259_001:0514b22": "無輪轉是覺義。因本覺而有不覺。因不覺而有始",
    "X10n0259_001:0514b23": "覺。此二屬生滅門。今欲令行人頓悟真如為因地",
    "X10n0259_001:0514b24": "心。故曰眾幻滅無處成道亦無得也。[0514b24] ○若約相宗。",
    "X10n0259_001:0514c01": "五法三性四大是色蘊是相。六塵緣影是無色四",
    "X10n0259_001:0514c02": "蘊是名。妄認妄執是妄想。知是空華是正智。覺心",
    "X10n0259_001:0514c03": "不動是如如。身心是依他起性。妄認妄執是二種",
    "X10n0259_001:0514c04": "&#x5FA7;計執性。生死是分段變易二種生死。知是空華",
    "X10n0259_001:0514c05": "等是斷二執除二死證二空得二果是圓成實性",
    "X10n0259_001:0514c06": "也。[0514c06] ○此章要旨。直指眾生日用知體為圓覺性。若",
    "X10n0259_001:0514c07": "有分別有妄認妄執即生死因若無分別無妄認",
    "X10n0259_001:0514c08": "妄執即菩提因。故曰。知之一字眾禍之門。知之一",
    "X10n0259_001:0514c09": "字眾妙之門。",
    "X10n0259_001:0514c10": "[0514c10] 於是普賢菩薩在大眾中即從座起。頂禮佛足。右遶",
    "X10n0259_001:0514c11": "三&#x5E00;。長跪叉手。而白佛言。大悲世尊。願為此會諸菩",
    "X10n0259_001:0514c12": "薩眾及為末世一切眾生修大乘者。聞此圓覺清淨",
    "X10n0259_001:0514c13": "境界云何修因。世尊。若彼眾生知如幻者身心亦幻。",
    "X10n0259_001:0514c14": "云何以幻還修於幻。若諸幻性一切盡滅則無有心",
    "X10n0259_001:0514c15": "誰為修行。云何復說修行如幻。若諸眾生本不修行。",
    "X10n0259_001:0514c16": "於生死中常居幻化。曾不了知如幻境界。令妄想心",
    "X10n0259_001:0514c17": "云何解脫。願為末世一切眾生作何方便漸次修習",
    "X10n0259_001:0514c18": "令諸眾生永離諸幻。作是語已五體投地。如是三請",
    "X10n0259_001:0514c19": "終而復始。",
    "X10n0259_001:0514c20": "[0514c20] 前章已顯頓悟法門。正恐行人以為知幻便了不",
    "X10n0259_001:0514c21": "必更離。不知前所言遣者即離也。故普賢躡前知",
    "X10n0259_001:0514c22": "&#x8657;空者即空華相及偈中眾幻滅無處成道亦無",
    "X10n0259_001:0514c23": "得。以發三問。以明既知而必欲遠離也。初問言修",
    "X10n0259_001:0514c24": "行者本為斷無明得菩提也。若曰知是空華即無",
    "X10n0259_001:0515a01": "輪轉。又云眾幻滅無處成道亦無得。則此圓覺清",
    "X10n0259_001:0515a02": "淨境界纖塵不立。則無事修行斷證矣。云何而說",
    "X10n0259_001:0515a03": "修圓覺乎。故曰若彼眾生等。意謂既能了知無明",
    "X10n0259_001:0515a04": "是幻則身心亦皆是幻矣。既曰是幻。固宜任之。不",
    "X10n0259_001:0515a05": "必起幻智而銷幻無明成幻佛可也。云何更欲依",
    "X10n0259_001:0515a06": "圓照清淨覺相起種種如幻之智銷種種如幻之",
    "X10n0259_001:0515a07": "無明而成如幻之佛果耶。次問不唯不當修。即欲",
    "X10n0259_001:0515a08": "修行亦無可修。以幻智既滅身心亦滅則無有心。",
    "X10n0259_001:0515a09": "其誰修行十波羅蜜。而曰修諸幻以除幻。既知無",
    "X10n0259_001:0515a10": "可修而復修。無可證而求證。何異望石女生兒邀",
    "X10n0259_001:0515a11": "空華結果。豈非枉用功乎。三問若諸眾生但恃天",
    "X10n0259_001:0515a12": "真。常居幻化而不離。又不能了知是幻而求離。此",
    "X10n0259_001:0515a13": "則既不能知幻。又不能離幻。云何而得解脫。此三",
    "X10n0259_001:0515a14": "等者。一是不必修。二是無可修。三是恃天真而不",
    "X10n0259_001:0515a15": "用修。願為此三等人作何方便漸次修習方能永",
    "X10n0259_001:0515a16": "離諸幻。",
    "X10n0259_001:0515a17": "[0515a17] 爾時世尊告普賢菩薩言。善哉善哉。善男子。汝等乃",
    "X10n0259_001:0515a18": "能為諸菩薩及末世眾生修習菩薩如幻三昧方便",
    "X10n0259_001:0515a19": "漸次。令諸眾生得離諸幻。汝今諦聽當為汝說。時普",
    "X10n0259_001:0515a20": "賢菩薩奉教歡喜。及諸大眾默然而聽。",
    "X10n0259_001:0515a21": "[0515a21] 善男子。一切眾生種種幻化皆生如來圓覺妙心。猶",
    "X10n0259_001:0515a22": "如空華從空而有。幻華雖滅空性不壞。眾生幻心還",
    "X10n0259_001:0515a23": "依幻滅。諸幻盡滅覺心不動。依幻說覺亦名為幻。若",
    "X10n0259_001:0515a24": "說有覺猶未離幻。說無覺者亦復如是。是故幻滅名",
    "X10n0259_001:0515b01": "為不動。",
    "X10n0259_001:0515b02": "[0515b02] 種種幻化總指五陰四大及十力四無畏等。生者",
    "X10n0259_001:0515b03": "謂本覺心體隨無明染緣而生三科七大等。隨真",
    "X10n0259_001:0515b04": "如淨緣而生十力四無所畏等。故諸染淨諸法皆",
    "X10n0259_001:0515b05": "無自體。總是依他。喻如空華&#x7796;生華生&#x7796;滅華滅",
    "X10n0259_001:0515b06": "而空未嘗有生滅。眾生幻心隨無明染緣生還隨",
    "X10n0259_001:0515b07": "真如淨緣滅而覺心未嘗動。誰謂幻性盡滅則無",
    "X10n0259_001:0515b08": "有心耶。喻如金翅鳥王命終之後骨肉都盡唯有",
    "X10n0259_001:0515b09": "心在也。然所謂依幻說覺者。即是口口談空心心",
    "X10n0259_001:0515b10": "著有。此即任運而不修者。謂之依幻說覺。謂之依",
    "X10n0259_001:0515b11": "通妄知。是名為幻不名為覺。此依字與皆依圓照",
    "X10n0259_001:0515b12": "清淨覺相之依相應。謂不依圓照清淨覺相永斷",
    "X10n0259_001:0515b13": "無明成佛道。乃依幻而自說為覺。故名幻而不名",
    "X10n0259_001:0515b14": "覺也。故先德云。說得一丈不如行取一尺。說得一",
    "X10n0259_001:0515b15": "尺不如行取一寸。若說固有覺性本來是佛恃天",
    "X10n0259_001:0515b16": "真而不勞修者此亦是幻亦非是覺。若說無佛可",
    "X10n0259_001:0515b17": "成枉功用而不必修此亦是幻亦非是覺。三說字",
    "X10n0259_001:0515b18": "須著眼看。先德云。此事不是說了便休。必須大死",
    "X10n0259_001:0515b19": "一番。離盡諸幻親見本來。則千聖喚不迴頭。方是",
    "X10n0259_001:0515b20": "覺心不動。若未曾離幻未出輪迴而辨圓覺。彼圓",
    "X10n0259_001:0515b21": "覺性未有不隨流轉者。豈可謂知幻而不當修計",
    "X10n0259_001:0515b22": "斷滅而枉修恃天真而不用修哉。",
    "X10n0259_001:0515b23": "[0515b23] 善男子。一切菩薩及末世眾生。應當遠離一切幻化",
    "X10n0259_001:0515b24": "&#x8657;妄境界。由堅執持遠離心故。心如幻者亦復遠離。",
    "X10n0259_001:0515c01": "遠離為幻亦復遠離。離遠離幻亦復遠離。得無所離",
    "X10n0259_001:0515c02": "即除諸幻。譬如鑽火兩木相因。火出木盡&#x7070;飛煙滅。",
    "X10n0259_001:0515c03": "以幻修幻亦復如是。諸幻雖盡不入斷滅。善男子。知",
    "X10n0259_001:0515c04": "幻即離不作方便。離幻即覺亦無漸次。一切菩薩及",
    "X10n0259_001:0515c05": "末世眾生依此修行。如是乃能永離諸幻。",
    "X10n0259_001:0515c06": "[0515c06] 應當二字是極勵之語。謂既知是幻應當遠離。勿",
    "X10n0259_001:0515c07": "謂知而不必遠離也。遠離有四重。遠離一切幻化",
    "X10n0259_001:0515c08": "境界者即亡塵也。楞嚴所謂動靜二相了然不生",
    "X10n0259_001:0515c09": "也。心如幻者亦復遠離者即盡根也。所謂聞所聞",
    "X10n0259_001:0515c10": "盡也。遠離為幻亦復遠離者即空智也。所謂覺所",
    "X10n0259_001:0515c11": "覺空也。離遠離幻亦復遠離者即滅空也。所謂空",
    "X10n0259_001:0515c12": "所空滅也。得無所離即除諸幻者所謂生滅既滅",
    "X10n0259_001:0515c13": "寂滅現前也。故先德云。洞山門下無佛法與人。只",
    "X10n0259_001:0515c14": "有一口&#x5292;。凡是來者一斬便斷。故伊性命不存。見",
    "X10n0259_001:0515c15": "聞都泯。直向父母未生前要與相見。喻如鑽火之",
    "X10n0259_001:0515c16": "人兩木相因。必火出木盡&#x7070;飛煙滅方得了當。木",
    "X10n0259_001:0515c17": "喻發智之心境。火比了心境之妙智。由智發而心",
    "X10n0259_001:0515c18": "境皆空。如火發而兩木俱盡也。若木雖空而&#x7070;在。",
    "X10n0259_001:0515c19": "猶未了當。故欲其盡&#x7070;也。如心境空而智在即智",
    "X10n0259_001:0515c20": "是病故欲其空智也。&#x7070;雖盡而煙氣猶在有些氣",
    "X10n0259_001:0515c21": "息亦是病猶未了當故欲其滅煙氣。喻如智雖空",
    "X10n0259_001:0515c22": "而空在空亦是病故欲其滅空也。故學道者如鑽",
    "X10n0259_001:0515c23": "火。必至火出木盡&#x7070;飛煙滅。方知火性不壞。所謂",
    "X10n0259_001:0515c24": "火傳也而不知其盡也。必須幻境幻心幻智幻空",
    "X10n0259_001:0516a01": "悉皆滅盡。方知覺性常存不入斷滅。故宗鏡云。此",
    "X10n0259_001:0516a02": "清淨覺是出世間常住心寶。豈世間無常敗壞之",
    "X10n0259_001:0516a03": "法所能壞耶。如貧女室中金藏雖未掘而匪移。若",
    "X10n0259_001:0516a04": "力士額中寶珠任&#x9B2C;沒而常在。如雪山筩中萬味",
    "X10n0259_001:0516a05": "暫流出而恒存。若大地底下金剛縱穿&#x65B5;而不壞。",
    "X10n0259_001:0516a06": "誰謂無心不勞修證哉。故復勉之曰。既知是幻即",
    "X10n0259_001:0516a07": "當遠離。即此遠離便是方便。此外更無方便矣。若",
    "X10n0259_001:0516a08": "能離幻即是覺性。即此離幻便是漸次。此外更無",
    "X10n0259_001:0516a09": "漸次矣。蓋知幻是對不知幻而認為實有者開方",
    "X10n0259_001:0516a10": "便。遠離是對取著而不捨者開漸次。故前云假說",
    "X10n0259_001:0516a11": "方便也。首楞云。狂心自歇歇即菩提。歇即是離。誰",
    "X10n0259_001:0516a12": "謂知而不必離哉。末世眾生依此圓覺而修方能",
    "X10n0259_001:0516a13": "永離諸幻。若知無明窟中有覺性而不離終不成",
    "X10n0259_001:0516a14": "佛道。喻如知&#x945B;中有金而不銷終不成真金也。[0516a14] ○",
    "X10n0259_001:0516a15": "前章重在知字。此章重在離字。二章總為上根說",
    "X10n0259_001:0516a16": "頓悟頓斷頓修頓證法。非中下根可能企及。故曰。",
    "X10n0259_001:0516a17": "心聞洞十方。生於大因力。非初心可入也。",
    "X10n0259_001:0516a18": "[0516a18] 爾時世尊欲重宣此義而說偈言。普賢汝當知。一切",
    "X10n0259_001:0516a19": "諸眾生無始幻無明。皆從諸如來圓覺心建立。猶如",
    "X10n0259_001:0516a20": "&#x8657;空華依空而有相。空華若復滅&#x8657;空本不動。幻從",
    "X10n0259_001:0516a21": "諸覺生。幻滅覺圓滿。覺心不動故。若彼諸菩薩及末",
    "X10n0259_001:0516a22": "世眾生。常應遠離幻。諸幻悉皆離。如木中生火。木盡",
    "X10n0259_001:0516a23": "火還滅。覺即無漸次。方便亦如是。",
    "X10n0259_001:0516a24": "[0516a24] 生佛二界皆從清淨覺心隨緣建立。故祖師云。山",
    "X10n0259_001:0516b01": "河大地由此建立。三昧六通因茲發現。喻如空華。",
    "X10n0259_001:0516b02": "因病目而妄見空中華生。而空體未曾生因。&#x7796;消",
    "X10n0259_001:0516b03": "而妄見空中華滅。而空體未&#x751E;滅。因無明染緣熏",
    "X10n0259_001:0516b04": "習覺性而生根身器界。故說幻從諸覺生。而覺性",
    "X10n0259_001:0516b05": "未嘗生。因真如淨緣熏習無明修六度而滅幻化。",
    "X10n0259_001:0516b06": "故說幻滅覺圓滿。而覺性未嘗滅。以覺性無我隨",
    "X10n0259_001:0516b07": "染處染隨淨處淨而實未嘗動。故修行者應當遠",
    "X10n0259_001:0516b08": "離種種幻化。諸幻悉離而覺性不動。正如木中生",
    "X10n0259_001:0516b09": "火火出木盡木盡火滅而火性不動。故說離幻即",
    "X10n0259_001:0516b10": "覺。若至於覺則實無漸次。以漸次在人不在法故。",
    "X10n0259_001:0516b11": "故曰菩提無漸次漸次取菩提。"
}