{
    "T27n1545_106:0546c18": "阿毘達磨大毘婆沙論卷第一百",
    "T27n1545_106:0546c19": "六",
    "T27n1545_106:0546c21": "五百大阿羅漢等造",
    "T27n1545_106:0546c22": "三藏法師玄奘奉 詔譯",
    "T27n1545_106:0546c23": "智蘊第三中修智納息第四之二",
    "T27n1545_106:0546c24": "[0546c24] 或有一智攝一切智。謂法智非如法智以",
    "T27n1545_106:0546c25": "智體是法故。或有二智攝一切智。謂有漏",
    "T27n1545_106:0546c26": "智無漏智。或有三智攝一切智。謂法智類智",
    "T27n1545_106:0546c27": "世俗智。或有四智攝一切智。謂前三智加",
    "T27n1545_106:0546c28": "他心智。或有五智攝一切智。謂世俗智及苦",
    "T27n1545_106:0546c29": "集滅道智。或有六智攝一切智。謂前五智加",
    "T27n1545_106:0547a01": "他心智。或有七智攝一切智。謂八智中除他",
    "T27n1545_106:0547a02": "心智。或有八智攝一切智。謂此中說法智",
    "T27n1545_106:0547a03": "類智他心智世俗智苦智集智滅智道智。問",
    "T27n1545_106:0547a04": "若此八智攝一切智。復有八智。謂法住智。",
    "T27n1545_106:0547a05": "涅槃智。死生智。漏盡智。宿住隨念智。妙",
    "T27n1545_106:0547a06": "願智。盡智。無生智。如是八智何智攝耶。答",
    "T27n1545_106:0547a07": "隨其所應皆攝在此。謂法住智是知因智。",
    "T27n1545_106:0547a08": "故知三界下中上果法所住因故。彼智即此",
    "T27n1545_106:0547a09": "四智所攝。謂法類世俗集智。涅槃智是知滅",
    "T27n1545_106:0547a10": "智彼智即此四智所攝。謂法類世俗滅智。死",
    "T27n1545_106:0547a11": "生智即此世俗智所攝。尊者妙音說。死生",
    "T27n1545_106:0547a12": "智四智所攝。謂法類世俗苦智。評曰。應知此",
    "T27n1545_106:0547a13": "中前說應理。漏盡智諸有欲令緣漏盡法",
    "T27n1545_106:0547a14": "故名漏盡智者。四智所攝。謂法類世俗滅",
    "T27n1545_106:0547a15": "智。諸有欲令漏盡身得故名漏盡智者。",
    "T27n1545_106:0547a16": "八智所攝。宿住隨念智世俗智所攝。尊者妙",
    "T27n1545_106:0547a17": "音說。宿住隨念智六智所攝。即八智中除他",
    "T27n1545_106:0547a18": "心智。緣過去法故。及除滅智。緣有為法",
    "T27n1545_106:0547a19": "故。評曰。應知此中前說應理。妙願智世俗",
    "T27n1545_106:0547a20": "智所攝。尊者妙音說。妙願智八智所攝。謂",
    "T27n1545_106:0547a21": "十智中除盡無生智。是見性故。評曰。應知",
    "T27n1545_106:0547a22": "此中前說應理。盡智無生智俱六智所攝。除",
    "T27n1545_106:0547a23": "他心智非見性故。及除世俗智是無漏故。",
    "T27n1545_106:0547a24": "由此八智攝一切智。",
    "T27n1545_106:0547a25": "[0547a25] 尊者僧伽筏蘇說曰。應說一智。謂決定智",
    "T27n1545_106:0547a26": "以決定義是智義故。此決定智。有二差",
    "T27n1545_106:0547a27": "別。一者有漏。二者無漏。若有漏者。由自",
    "T27n1545_106:0547a28": "性故名世俗智。若無漏者。由對治差別",
    "T27n1545_106:0547a29": "故。復立二種。謂對治欲界者名法智。對",
    "T27n1545_106:0547b01": "治色無色界者名類智。即前三智若能知",
    "T27n1545_106:0547b02": "他心心所法名他心智。又無漏智由行相",
    "T27n1545_106:0547b03": "別復立四智。若於苦諦作四行相轉者",
    "T27n1545_106:0547b04": "名苦智。乃至若於道諦作四行相轉者名",
    "T27n1545_106:0547b05": "道智。問若決定智唯有一種或二或三。云",
    "T27n1545_106:0547b06": "何此中立有八智。答以五事故立有八智。",
    "T27n1545_106:0547b07": "一對治故立法類智。二自性故立世俗智。三",
    "T27n1545_106:0547b08": "加行故立他心智。四行相故立苦集智。五行",
    "T27n1545_106:0547b09": "相所緣故立滅道智。尊者左受作如是說。",
    "T27n1545_106:0547b10": "對治四種愚故立有八智。四種愚者。一界",
    "T27n1545_106:0547b11": "愚。二心愚。三法愚。四諦愚。對治界愚",
    "T27n1545_106:0547b12": "故立法類智。對治心愚故立他心智。對治",
    "T27n1545_106:0547b13": "法愚故立世俗智。對治諦愚故立苦業滅",
    "T27n1545_106:0547b14": "道智。是名八智自性我物自體相分本性",
    "T27n1545_106:0547b15": "已說智自性所以今當說。問何故名智。智",
    "T27n1545_106:0547b16": "是何義。答決定義是智義。問若爾疑相應慧",
    "T27n1545_106:0547b17": "應不名智。於所緣境不決定故。答彼亦是",
    "T27n1545_106:0547b18": "智一剎那頃於所緣境亦決定故。然此聚中",
    "T27n1545_106:0547b19": "疑勢用勝。令心於境多剎那中猶豫不決。",
    "T27n1545_106:0547b20": "說名疑聚。如三摩地一剎那中於境恒住。",
    "T27n1545_106:0547b21": "有時若與掉舉相應。令多剎那於境轉易",
    "T27n1545_106:0547b22": "說名為亂。又如有情若多貪者說名貪行。",
    "T27n1545_106:0547b23": "若多瞋者說名瞋行。若多癡者說名癡行。一",
    "T27n1545_106:0547b24": "一非不有餘煩惱。此亦如是故無有失。譬",
    "T27n1545_106:0547b25": "喻者說。若心有智則無無知。若心有疑則",
    "T27n1545_106:0547b26": "無決定。若心有&#x9E81;則無有細。然對法者所",
    "T27n1545_106:0547b27": "說法相如鬧叢林。謂一心中。有智有無知。",
    "T27n1545_106:0547b28": "有非智非無知。有疑有決定。有非疑非",
    "T27n1545_106:0547b29": "決定。有&#x9E81;有細。有非&#x9E81;非細。阿毘達磨諸",
    "T27n1545_106:0547c01": "論師言。許法俱生斯有何失。謂諸心所展",
    "T27n1545_106:0547c02": "轉力生一心相應相用各別智。謂般若無知謂",
    "T27n1545_106:0547c03": "無明非智非無知。謂餘心所法。疑謂猶豫。",
    "T27n1545_106:0547c04": "決定謂智。非疑非決定。謂餘心所法。&#x9E81;謂",
    "T27n1545_106:0547c05": "尋。細謂伺。非&#x9E81;非細。謂餘心所法。如諸色",
    "T27n1545_106:0547c06": "法異類俱生。心所亦爾。故無有失。有作是",
    "T27n1545_106:0547c07": "說。於所緣境重決擇義是智義。諸有漏慧",
    "T27n1545_106:0547c08": "於所緣境無始時來數數決擇故皆名智。諸",
    "T27n1545_106:0547c09": "無漏慧重決擇者皆名為智。唯無漏忍於四",
    "T27n1545_106:0547c10": "聖諦。未重決擇故不名智。復有說者。由",
    "T27n1545_106:0547c11": "二義故說名為智。謂證知義。及了知義。證",
    "T27n1545_106:0547c12": "知義者。謂證知苦乃至證知道故名智。",
    "T27n1545_106:0547c13": "了知義者。謂了知自相續了知他相續故",
    "T27n1545_106:0547c14": "名智。",
    "T27n1545_106:0547c15": "[0547c15] 已總說諸智所以一一所以今當說。問何故",
    "T27n1545_106:0547c16": "名法智。答智體是法故名法智。問若爾餘",
    "T27n1545_106:0547c17": "智亦體是法。何故不名法智耶。答雖一切",
    "T27n1545_106:0547c18": "智體皆是法。而但於一立法智名如十八",
    "T27n1545_106:0547c19": "界。十二處。七覺支。六隨念。四念住。四證淨。",
    "T27n1545_106:0547c20": "四無礙解。三寶。三歸。皆體是法而但於一",
    "T27n1545_106:0547c21": "建立法名。此亦如是故不應責。復次法智",
    "T27n1545_106:0547c22": "但有一名。謂共名。餘智有二名。謂共不共",
    "T27n1545_106:0547c23": "名。為簡別故說不共名。復次初覺知法故",
    "T27n1545_106:0547c24": "名法智。後覺知法故名類智。復次若初",
    "T27n1545_106:0547c25": "得法證淨相應智故名法智。此後所得故",
    "T27n1545_106:0547c26": "名類智。復次於現見法。得現量智故名法",
    "T27n1545_106:0547c27": "智。此後所得故名類智。復次欲界多有非",
    "T27n1545_106:0547c28": "法煩惱。謂忿恨覆惱嫉慳等相應煩惱。若智",
    "T27n1545_106:0547c29": "是彼近對治者名法智。色無色界無有如",
    "T27n1545_106:0548a01": "是非法煩惱。對治彼者法智後生故名類",
    "T27n1545_106:0548a02": "智復次若智六地所攝。能緣一地說名法",
    "T27n1545_106:0548a03": "智。若智九地所攝。能緣八地說名類智。此",
    "T27n1545_106:0548a04": "依有漏地說。復次若智六地所攝。能緣六",
    "T27n1545_106:0548a05": "地說名法智。若智九地所攝。能緣九地說",
    "T27n1545_106:0548a06": "名類智。此依無漏地說。復次若智對治十",
    "T27n1545_106:0548a07": "八界十二處五蘊者名法智。若智對治十四",
    "T27n1545_106:0548a08": "界十處五蘊者名類智。復次若智對治善不",
    "T27n1545_106:0548a09": "善無記五蘊者名法智。若智對治善無記五",
    "T27n1545_106:0548a10": "蘊者名類智。復次若智對治福非福不動",
    "T27n1545_106:0548a11": "行者名法智。若智對治福及不動行者名",
    "T27n1545_106:0548a12": "類智。復次若智對治段食婬欲愛者名法",
    "T27n1545_106:0548a13": "智若智對治諸定愛者名類智。問何故名",
    "T27n1545_106:0548a14": "他心智。答知他心故名他心智。問此亦知",
    "T27n1545_106:0548a15": "他諸心所法。何故但名他心智耶。答以期",
    "T27n1545_106:0548a16": "心故謂修觀者先起意樂。欲知他心由此",
    "T27n1545_106:0548a17": "意樂。後知心時亦知心所。如人意樂本欲",
    "T27n1545_106:0548a18": "見王。後見王時亦見臣等。復次諸法得名",
    "T27n1545_106:0548a19": "由多緣故。謂或由自性得名。如諦如蘊",
    "T27n1545_106:0548a20": "如世俗智。或由對治得名。如法類智。或",
    "T27n1545_106:0548a21": "由加行得名如他心智等。或由相應得",
    "T27n1545_106:0548a22": "名。如說。樂受等相應法。名順樂受等法。或",
    "T27n1545_106:0548a23": "由所依得名。如眼識等。或由行相得名。",
    "T27n1545_106:0548a24": "如苦集智。或由所緣得名。如念住等。或",
    "T27n1545_106:0548a25": "由行相所緣得名。如滅道智故由加行",
    "T27n1545_106:0548a26": "名他心智。復次以心勝故雖亦知心所。但",
    "T27n1545_106:0548a27": "名他心智。如王來等。復次以心是大地故。",
    "T27n1545_106:0548a28": "心所名大地法。復次證他心通無間道時",
    "T27n1545_106:0548a29": "但緣心故。復次說心遠行獨行等故。復次",
    "T27n1545_106:0548b01": "說心是前行等故。復次說心是增上王故。",
    "T27n1545_106:0548b02": "復次說心是城主故。復次說心是依趣故。",
    "T27n1545_106:0548b03": "復次說心能起善惡戒故。復次說心能引善",
    "T27n1545_106:0548b04": "惡趣故。復次心是內處遍諸界地有所緣",
    "T27n1545_106:0548b05": "故。復次心是所依非心所故。復次若心行處",
    "T27n1545_106:0548b06": "心所隨故。復次若心調伏不調伏時。諸心所",
    "T27n1545_106:0548b07": "法亦如是故。復次若心流散不流散時。諸心",
    "T27n1545_106:0548b08": "所法亦如是故。由此等緣。此他心智雖亦知",
    "T27n1545_106:0548b09": "心所。而名他心智問何故名世俗智。答知",
    "T27n1545_106:0548b10": "世俗故名世俗智。問亦知勝義。何故但名",
    "T27n1545_106:0548b11": "世俗智耶。答雖亦少分知蘊界處四聖諦等",
    "T27n1545_106:0548b12": "諸勝義法。而多分知男女往來瓶衣車乘舍",
    "T27n1545_106:0548b13": "林山等。世俗法故名世俗智。復次此世俗智",
    "T27n1545_106:0548b14": "實無智相。而諸世俗共立智名。如非王種",
    "T27n1545_106:0548b15": "但諸人眾。假想施設共立王名。復次此世俗",
    "T27n1545_106:0548b16": "智一切有情展轉共許無有諍論。如僧上",
    "T27n1545_106:0548b17": "坐如悅眾人眾所許故名為世俗。復次此",
    "T27n1545_106:0548b18": "世俗智遍諸有情。緣一切境故名世俗。復",
    "T27n1545_106:0548b19": "次此世俗智愚癡所依。繫屬愚癡是愚癡者",
    "T27n1545_106:0548b20": "安立足處故名世俗。聲論者說此世俗智為",
    "T27n1545_106:0548b21": "諸無知之所覆蔽。如器中物器所覆蔽故",
    "T27n1545_106:0548b22": "名世俗。復次此世俗智為對治道之所變",
    "T27n1545_106:0548b23": "壞。為愚癡者之所欣尚故名世俗。問何故",
    "T27n1545_106:0548b24": "名苦智。乃至道智耶。答緣苦聖諦四行相",
    "T27n1545_106:0548b25": "轉故名苦智。乃至緣道聖諦四行相轉故",
    "T27n1545_106:0548b26": "名道智。問諸世俗智亦能緣。四諦各四行相",
    "T27n1545_106:0548b27": "轉豈名四智耶。答若唯緣苦諦唯四行相轉",
    "T27n1545_106:0548b28": "者名苦智。乃至若唯緣道諦唯四行相轉者",
    "T27n1545_106:0548b29": "名道智。諸世俗智於四聖諦或一一別緣。",
    "T27n1545_106:0548c01": "或二二合緣。或三三合緣。或四總緣。或緣餘",
    "T27n1545_106:0548c02": "法。或復總緣所起行相。亦不決定故不名",
    "T27n1545_106:0548c03": "苦智乃至道智。以雜亂故。復次若別緣四",
    "T27n1545_106:0548c04": "諦各四行相轉。不與苦集同一縛者名四",
    "T27n1545_106:0548c05": "諦智。諸世俗智雖亦有別緣四諦各四行相",
    "T27n1545_106:0548c06": "轉。而與苦集同一縛。故不名四諦智。問此",
    "T27n1545_106:0548c07": "與滅道不同一縛。何故不立滅道智耶。答",
    "T27n1545_106:0548c08": "初不立故後亦不立。復次若別緣四諦各",
    "T27n1545_106:0548c09": "四行相轉。能對治煩惱者名四諦智。諸世",
    "T27n1545_106:0548c10": "俗智。雖亦有別緣四諦各四行相轉。而不",
    "T27n1545_106:0548c11": "能對治煩惱故不名四諦智。復次若別緣",
    "T27n1545_106:0548c12": "四諦各四行相轉。於四聖諦證見明了。不",
    "T27n1545_106:0548c13": "為見疑無明所惑。不增煩惱不招三有。",
    "T27n1545_106:0548c14": "定趣涅槃者名四諦智。諸世俗智。無如是",
    "T27n1545_106:0548c15": "義故不名四諦智。復次若別緣四諦各四",
    "T27n1545_106:0548c16": "行相轉。是聖性者名四諦智。諸世俗智。非聖",
    "T27n1545_106:0548c17": "性攝故不名四諦智。",
    "T27n1545_106:0548c18": "[0548c18] 如是八智。界者他心智若有漏是色界。若無",
    "T27n1545_106:0548c19": "漏是不繫。世俗智通三界。餘六智是不繫。地",
    "T27n1545_106:0548c20": "者法智在六地。類智在九地。他心智在四",
    "T27n1545_106:0548c21": "地。世俗智在十八地。謂八等至八近分靜慮",
    "T27n1545_106:0548c22": "中間及欲界。餘四智。法智攝者在六地。類智",
    "T27n1545_106:0548c23": "攝者在九地。所依者。法智唯依欲界起。他",
    "T27n1545_106:0548c24": "心智唯依欲色界起。類智世俗智俱依三",
    "T27n1545_106:0548c25": "界起。餘智法智攝者。唯依欲界起。類智攝",
    "T27n1545_106:0548c26": "者。通依三界起。行相者法智類智俱作十",
    "T27n1545_106:0548c27": "六行相。他心智無漏者。作道四行相。有漏者",
    "T27n1545_106:0548c28": "作不明了行相。世俗智作十六行相。亦作",
    "T27n1545_106:0548c29": "餘行相。苦集滅道智各作四行相。問諸苦智",
    "T27n1545_106:0549a01": "皆作苦行相轉耶。答應作四句。或有苦智",
    "T27n1545_106:0549a02": "非作苦行相轉。謂苦智作非常空非我行相",
    "T27n1545_106:0549a03": "轉。或有作苦行相轉非苦智。謂作苦行相",
    "T27n1545_106:0549a04": "轉苦智相應法。或有苦智亦作苦行相轉。",
    "T27n1545_106:0549a05": "謂作苦行相轉苦智。有非苦智亦非作苦",
    "T27n1545_106:0549a06": "行相轉。若唯取此種類者。謂作非常空非",
    "T27n1545_106:0549a07": "我行相轉苦智相應法。若不唯取此種類",
    "T27n1545_106:0549a08": "者謂除前相。如轉有四句已轉當轉應知",
    "T27n1545_106:0549a09": "亦爾。如苦智對苦行相有三四句。對非常",
    "T27n1545_106:0549a10": "空非我行相應知亦爾。如苦智有十二句。",
    "T27n1545_106:0549a11": "集滅道智應知亦爾。如是總有四十八四",
    "T27n1545_106:0549a12": "句。所緣者。法智類智俱緣四諦。他心智緣",
    "T27n1545_106:0549a13": "他心心所法。世俗智緣一切法。苦智緣苦",
    "T27n1545_106:0549a14": "諦。集智緣集諦。滅智緣滅諦。道智緣道諦。",
    "T27n1545_106:0549a15": "念住者。他心智是三念住除身念住。滅智是",
    "T27n1545_106:0549a16": "法念住。餘智通四念住。智者。此八智即是八",
    "T27n1545_106:0549a17": "智。三摩地者。法智類智三三摩地俱。他心",
    "T27n1545_106:0549a18": "智無漏者道無願三摩地俱。有漏者非三摩",
    "T27n1545_106:0549a19": "地俱。世俗智非三摩地俱。苦智空無願三摩",
    "T27n1545_106:0549a20": "地俱。集智集無願三摩地俱。滅智無相三摩",
    "T27n1545_106:0549a21": "地俱。道智道無願三摩地俱。根相應者。世俗",
    "T27n1545_106:0549a22": "智五根相應。餘智三根相應。謂樂喜捨。三世",
    "T27n1545_106:0549a23": "者。此八智皆通三世。緣三世者。法智類智",
    "T27n1545_106:0549a24": "世俗智皆緣三世及離世。他心智過去緣過",
    "T27n1545_106:0549a25": "去。現在緣現在。未來生法緣未來不生法。",
    "T27n1545_106:0549a26": "緣三世。滅智緣離世。餘智緣三世。善不善",
    "T27n1545_106:0549a27": "無記者。世俗智通三種。餘智唯是善。緣善",
    "T27n1545_106:0549a28": "不善無記者。類智緣善無記。滅道智唯緣",
    "T27n1545_106:0549a29": "善。餘智緣三種。三界繫不繫者。他心智若",
    "T27n1545_106:0549b01": "有漏色界繫。若無漏是不繫。世俗智通三界",
    "T27n1545_106:0549b02": "繫。餘智是不繫。緣三界繫不繫者法智緣",
    "T27n1545_106:0549b03": "欲界繫及不繫。類智緣色無色界繫及不繫。",
    "T27n1545_106:0549b04": "他心智緣欲色界繫及不繫。世俗智緣三界",
    "T27n1545_106:0549b05": "繫及不繫。苦集智緣三界繫。滅道智緣不",
    "T27n1545_106:0549b06": "繫。學無學非學非無學者。他心智通三種。世",
    "T27n1545_106:0549b07": "俗智唯非學非無學。餘智是學無學。緣學無",
    "T27n1545_106:0549b08": "學非學非無學者。法類世俗他心智皆緣三",
    "T27n1545_106:0549b09": "種。苦集滅智唯緣非學非無學。道智緣學無",
    "T27n1545_106:0549b10": "學。見修所斷不斷者。他心智若有漏修所斷。",
    "T27n1545_106:0549b11": "若無漏是不斷。世俗智是見修所斷。餘智是",
    "T27n1545_106:0549b12": "不斷。緣見修所斷不斷者。法類世俗他心智",
    "T27n1545_106:0549b13": "緣三種。苦集智緣見修所斷。滅道緣不斷。",
    "T27n1545_106:0549b14": "緣名緣義者。法類世俗苦集智。通緣名義。",
    "T27n1545_106:0549b15": "餘智唯緣義。緣自他相續非相續者。法類",
    "T27n1545_106:0549b16": "世俗智緣三種。他心智緣他相續苦集道智",
    "T27n1545_106:0549b17": "緣自他相續。滅智緣非相續。加行得離染得",
    "T27n1545_106:0549b18": "生得者。世俗智通三種。餘智通加行離染",
    "T27n1545_106:0549b19": "得。曾得未曾得者。他心世俗智通曾得未曾",
    "T27n1545_106:0549b20": "得。餘智唯未曾得。",
    "T27n1545_106:0549b21": "[0549b21] 復次法智有四種。一於法初知故名法智。",
    "T27n1545_106:0549b22": "二於法現知故名法智。三於法實知故名",
    "T27n1545_106:0549b23": "法智。四於法出離知名法智。比類智亦有",
    "T27n1545_106:0549b24": "四種。一以因比類知果。二以果比類知因。",
    "T27n1545_106:0549b25": "三以身語業比類知心。四以所說法比類",
    "T27n1545_106:0549b26": "知佛。他心智亦有四種。謂從四緣生亦能",
    "T27n1545_106:0549b27": "為四緣。此智所智亦爾。世俗智亦有四種。",
    "T27n1545_106:0549b28": "一知名世俗。二知縛世俗。三知假立世俗。",
    "T27n1545_106:0549b29": "四知執著世俗。苦智亦有四種一知生苦。",
    "T27n1545_106:0549c01": "二知流轉苦。三知熱惱苦。四知和合苦。集",
    "T27n1545_106:0549c02": "智亦有四種。一知業。二知煩惱。三知愛。四",
    "T27n1545_106:0549c03": "知事。滅智亦有四種一知三結永斷。二知",
    "T27n1545_106:0549c04": "薄貪瞋癡。三知五順下分結盡。四知一切結",
    "T27n1545_106:0549c05": "盡。道智亦有四種。一知從第八補特伽羅一",
    "T27n1545_106:0549c06": "切學位諸有所作。二知降伏怨敵。三觀本所",
    "T27n1545_106:0549c07": "作。四觀近盡漏。盡智亦有四種。一見所不",
    "T27n1545_106:0549c08": "攝。二遠離空定。三非他心智。四加行遲緩。無",
    "T27n1545_106:0549c09": "生智亦有四種。一因故。二果故。三相續故。",
    "T27n1545_106:0549c10": "四補特伽羅。此中所說四法智等。汎釋經中",
    "T27n1545_106:0549c11": "諸智差別。非皆即是法智等攝。復次應說十",
    "T27n1545_106:0549c12": "智總為一智。謂法智皆以法為體故。應說",
    "T27n1545_106:0549c13": "十智總為一智。謂類智皆是聖種類故應說",
    "T27n1545_106:0549c14": "十智總為一智。謂決定智。以決定義是智",
    "T27n1545_106:0549c15": "義故。應說十智總為一智。謂所知智知所",
    "T27n1545_106:0549c16": "知故重審決故。應說十智總為一智。謂道",
    "T27n1545_106:0549c17": "智道諦攝故。應說十智總為一智。謂願智能",
    "T27n1545_106:0549c18": "滿所願故。應說十智總為一智。謂盡智煩",
    "T27n1545_106:0549c19": "惱盡者身中得故。應說十智總為一智。謂無",
    "T27n1545_106:0549c20": "生智不退墮故。云何法智。答於欲界諸行",
    "T27n1545_106:0549c21": "諸行因諸行滅諸行能斷道所有無漏智。此",
    "T27n1545_106:0549c22": "中諸行者。謂苦諦。諸行因者。謂集諦。諸行滅",
    "T27n1545_106:0549c23": "者。謂滅諦。諸行能斷道者。謂道諦。能知欲",
    "T27n1545_106:0549c24": "界如是四諦。諸無漏智總名法智。又於法",
    "T27n1545_106:0549c25": "智及法智地所有無漏智是謂法智者。問何",
    "T27n1545_106:0549c26": "故復說此耶。答前雖說能斷欲界諸行無間",
    "T27n1545_106:0549c27": "道。而未說加行解脫勝進道。今欲說之。此",
    "T27n1545_106:0549c28": "中法智者。謂三道法智。法智地者。謂三道法",
    "T27n1545_106:0549c29": "智相應俱有等法。復次能斷道者。謂無間道",
    "T27n1545_106:0550a01": "法智。法智者。謂餘三道法智。法智地者。謂四",
    "T27n1545_106:0550a02": "道法智相應俱有等法。及四法忍品。復次能",
    "T27n1545_106:0550a03": "斷道者。謂能斷欲界煩惱四道無漏法。法智",
    "T27n1545_106:0550a04": "者。謂餘時所起所修法智。法智地者。謂彼相",
    "T27n1545_106:0550a05": "應俱有等法。次後類智准此應知。他心智等",
    "T27n1545_106:0550a06": "如文廣說。應知其相。法智乃至道智於八",
    "T27n1545_106:0550a07": "智中一一攝幾。問何故作此論。答為止他",
    "T27n1545_106:0550a08": "宗顯正理故。謂或有執諸法攝者。謂攝他",
    "T27n1545_106:0550a09": "性不攝自性。如分別論者。為遮彼執欲",
    "T27n1545_106:0550a10": "顯諸法皆攝自性不攝他性故。作斯論。",
    "T27n1545_106:0550a11": "此中理趣如結蘊中已廣分別。答法智攝法",
    "T27n1545_106:0550a12": "智五智少分。謂他心智苦集滅道智者。此中",
    "T27n1545_106:0550a13": "總說法智攝法智。然法智在六地。未至定者",
    "T27n1545_106:0550a14": "攝未至定者。乃至第四靜慮者攝第四靜慮",
    "T27n1545_106:0550a15": "者。又法智有四種。謂四諦智苦智攝苦智",
    "T27n1545_106:0550a16": "乃至道智攝道智。又法智在三世。過去攝",
    "T27n1545_106:0550a17": "過去。未來攝未來。現在攝現在。過去未來",
    "T27n1545_106:0550a18": "各多剎那一一自攝。即此法智攝他心智少",
    "T27n1545_106:0550a19": "分者。謂他心智有有漏。有無漏。此唯攝無",
    "T27n1545_106:0550a20": "漏。彼無漏復有法智品。有類智品。此唯攝",
    "T27n1545_106:0550a21": "法智品。故說攝彼少分即此法智攝苦集滅",
    "T27n1545_106:0550a22": "道智少分者。謂彼四智。各有法智品。有類",
    "T27n1545_106:0550a23": "智品。此唯攝法智品。故說攝彼少分。類智",
    "T27n1545_106:0550a24": "攝類智五智少分。謂他心智苦集滅道智者。",
    "T27n1545_106:0550a25": "此中總說類智攝類智。然類智在九地。未至",
    "T27n1545_106:0550a26": "定者攝未至定者。乃至無所有處者攝無所",
    "T27n1545_106:0550a27": "有處者。餘廣說如法智。他心智攝他心智四",
    "T27n1545_106:0550a28": "智少分。謂法類世俗道智者此中總說。他心",
    "T27n1545_106:0550a29": "智攝他心智。然他心智在四根本靜慮初靜",
    "T27n1545_106:0550b01": "慮者攝初靜慮者。乃至第四靜慮者攝第四",
    "T27n1545_106:0550b02": "靜慮者。又他心智有有漏有無漏。有漏攝",
    "T27n1545_106:0550b03": "有漏。無漏攝無漏此有漏者。有曾得有未",
    "T27n1545_106:0550b04": "曾得。曾得攝曾得。未曾得攝未曾得。此無",
    "T27n1545_106:0550b05": "漏者有法智品有類智品。法智品攝法智",
    "T27n1545_106:0550b06": "品。類智品攝類智品。又此他心智通三世。",
    "T27n1545_106:0550b07": "過去攝過去。未來攝未來。現在攝現在。過",
    "T27n1545_106:0550b08": "去未來各多剎那一一自攝。即此他心智攝",
    "T27n1545_106:0550b09": "法智少分者。謂法智在六地。此唯攝彼在",
    "T27n1545_106:0550b10": "四根本靜慮者。又法智有四種。謂四諦智。",
    "T27n1545_106:0550b11": "此唯攝彼道智。又彼道智。有別緣者。有總",
    "T27n1545_106:0550b12": "緣者。有緣現在者。有緣過去未來者。有",
    "T27n1545_106:0550b13": "緣自相續者。有緣他相續者。有緣心心",
    "T27n1545_106:0550b14": "所法者。有緣餘蘊者。此唯攝彼別緣現在",
    "T27n1545_106:0550b15": "他相續心心所法故說攝彼少分。如說。此",
    "T27n1545_106:0550b16": "攝法智少分。說此攝類智少分亦爾。有差",
    "T27n1545_106:0550b17": "別者。應說類智在九地。此唯攝彼在根本",
    "T27n1545_106:0550b18": "四靜慮者。又此他心智攝世俗智少分者。謂",
    "T27n1545_106:0550b19": "世俗智在十八地。此唯攝彼在根本四靜",
    "T27n1545_106:0550b20": "慮者。又世俗智有善染污無覆無記。此唯",
    "T27n1545_106:0550b21": "攝彼善者。又彼善者有別緣者。有總緣者",
    "T27n1545_106:0550b22": "廣說如前。此唯攝彼別緣現在他相續心心",
    "T27n1545_106:0550b23": "所法者。故說攝彼少分。又此他心智攝道",
    "T27n1545_106:0550b24": "智少分者。謂道智在九地。此唯攝彼在根",
    "T27n1545_106:0550b25": "本四靜慮者。又彼道智有別緣者。有總緣",
    "T27n1545_106:0550b26": "者。廣說如前。此唯攝彼別緣現在他相續心",
    "T27n1545_106:0550b27": "心所法者故說攝彼少分。世俗智攝世俗",
    "T27n1545_106:0550b28": "智他心智少分者。此中總說世俗智攝世俗",
    "T27n1545_106:0550b29": "智。然世俗智在十八地。欲界者攝欲界者。",
    "T27n1545_106:0550c01": "乃至非想非非想處者。攝非想非非想處者。",
    "T27n1545_106:0550c02": "又世俗智有善染污無覆無記。善者攝善者。",
    "T27n1545_106:0550c03": "染污者攝染污者。無覆無記者攝無覆無記",
    "T27n1545_106:0550c04": "者。又世俗智通三世。過去攝過去。未來攝",
    "T27n1545_106:0550c05": "未來。現在攝現在。過去未來各多剎那一一",
    "T27n1545_106:0550c06": "自攝。又世俗智攝他心智少分者。謂他心",
    "T27n1545_106:0550c07": "智。有有漏。有無漏。此唯攝彼有漏者故。說",
    "T27n1545_106:0550c08": "攝彼少分。苦智攝苦智二智少分。謂法類智",
    "T27n1545_106:0550c09": "者。此中總說苦智攝苦智。然苦智在九地。",
    "T27n1545_106:0550c10": "未至定者攝未至定者。乃至無所有處者攝",
    "T27n1545_106:0550c11": "無所有處者。餘如前說。又此苦智攝法智少",
    "T27n1545_106:0550c12": "分者。謂法智有苦集滅道智。此唯攝彼苦",
    "T27n1545_106:0550c13": "智故說攝彼少分。如說。此攝法智少分。",
    "T27n1545_106:0550c14": "說此攝類智少分亦爾。如苦智攝一智二智",
    "T27n1545_106:0550c15": "少分。集智滅智應知亦爾。道智攝道智三智",
    "T27n1545_106:0550c16": "少分。謂法類他心智者。此中總說道智攝道",
    "T27n1545_106:0550c17": "智。然道智在九地。未至定者攝未至定者。",
    "T27n1545_106:0550c18": "乃至無所有處者。攝無所有處者。餘如前",
    "T27n1545_106:0550c19": "說。又此道智攝法類智少分者。如前苦智",
    "T27n1545_106:0550c20": "攝法類智少分說。又此道智攝他心智少",
    "T27n1545_106:0550c21": "分者。謂他心智有有漏有無漏。此唯攝彼",
    "T27n1545_106:0550c22": "無漏者。故說攝彼少分。此中攝者。謂攝自",
    "T27n1545_106:0550c23": "性。自性於自性實有可得。不離不脫常住",
    "T27n1545_106:0550c24": "不空。恒為障礙故說為攝。",
    "T27n1545_106:0550c25": "[0550c25] 若成就法智乃至廣說。問何故作此論。答為",
    "T27n1545_106:0550c26": "止他宗顯正理故。謂或有執。無實成就不",
    "T27n1545_106:0550c27": "成就性。如譬喻者。為遮彼執顯成就性不",
    "T27n1545_106:0550c28": "成就性決定實有。故作斯論。若成就法智於",
    "T27n1545_106:0550c29": "此八智。幾成就幾不成就。答或三四五六七",
    "T27n1545_106:0551a01": "八謂苦法智苦類智忍時。無他心智成就",
    "T27n1545_106:0551a02": "三。有他心智成就四。此中三者。謂法智苦",
    "T27n1545_106:0551a03": "智世俗智。四者。謂前三加他心智。若未離",
    "T27n1545_106:0551a04": "欲染入正性離生者。爾時成就三。若已",
    "T27n1545_106:0551a05": "離欲染入正性離生者。爾時成就四。後諸",
    "T27n1545_106:0551a06": "所說准此應知。苦法智時。法智苦智成就",
    "T27n1545_106:0551a07": "現在未來。即一智體以對治故名法智。以",
    "T27n1545_106:0551a08": "行相故名苦智。世俗他心智成就過去未",
    "T27n1545_106:0551a09": "來。苦類智忍時。增見增慧增道。非智非名。",
    "T27n1545_106:0551a10": "爾時法智苦智世俗智或他心智。皆唯成就",
    "T27n1545_106:0551a11": "過去未來。以現在無故。後諸所說准此應",
    "T27n1545_106:0551a12": "知。苦類智集法智忍時。無他心智成就四。",
    "T27n1545_106:0551a13": "有他心智成就五。此中四者。謂法類苦世",
    "T27n1545_106:0551a14": "俗智。五者。謂前四加他心智。苦類智時增見",
    "T27n1545_106:0551a15": "增慧增道增智增名。謂類智名此苦智。名苦",
    "T27n1545_106:0551a16": "法智時已得故。集法智忍時增見慧道。非智",
    "T27n1545_106:0551a17": "非名。集法智乃至滅法智忍時。無他心智",
    "T27n1545_106:0551a18": "成就五。有他心智成就六。此中五者。謂法",
    "T27n1545_106:0551a19": "類苦集世俗智。六者。謂前五加他心智。集法",
    "T27n1545_106:0551a20": "智時增見慧道及智名。謂集智名此法智。名",
    "T27n1545_106:0551a21": "苦法智時已得故。集類智忍集類智滅法智",
    "T27n1545_106:0551a22": "忍時。增見慧道非智非名。所以者何。集類",
    "T27n1545_106:0551a23": "智時所得集智名。不異集法智時所得集智",
    "T27n1545_106:0551a24": "名故。爾時所得類智名。不異苦類智時所",
    "T27n1545_106:0551a25": "得類智名故。滅法智乃至道法智忍時。無他",
    "T27n1545_106:0551a26": "心智成就六。有他心智成就七。此中六者。",
    "T27n1545_106:0551a27": "謂法類苦集滅世俗智。七者。謂前六加他心",
    "T27n1545_106:0551a28": "智。滅法智時增見慧道及智名。謂滅智名滅",
    "T27n1545_106:0551a29": "類智忍。滅類智道法智忍時增見慧道。非智",
    "T27n1545_106:0551b01": "非名。所以者何。滅類智時所得滅智名。不",
    "T27n1545_106:0551b02": "異滅法智時所得滅智名故。爾時所得類智",
    "T27n1545_106:0551b03": "名。不異苦類智時所得類智名故。道法智",
    "T27n1545_106:0551b04": "乃至道類智時。無他心智成就七。有他心",
    "T27n1545_106:0551b05": "智成就八。此中七者。謂八智中除他心智。",
    "T27n1545_106:0551b06": "八者。謂前七加他心智。道法智時增見慧道",
    "T27n1545_106:0551b07": "及智名。謂道智名道類智忍。道類智時增見",
    "T27n1545_106:0551b08": "慧道。非智非名。所以者何。道類智時所得",
    "T27n1545_106:0551b09": "道智名。不異道法智時所得道智名故。爾",
    "T27n1545_106:0551b10": "時所得類智名。不異苦類智時所得類智名",
    "T27n1545_106:0551b11": "故。若成就類智乃至若成就道智。於此八",
    "T27n1545_106:0551b12": "智成就少多。如文廣說應知其相。增見慧",
    "T27n1545_106:0551b13": "道及增智名。如法智中應知其相。然成",
    "T27n1545_106:0551b14": "就法智及苦智。以苦法智時為初成就。類",
    "T27n1545_106:0551b15": "智以苦類智時為初成就。他心智以離欲",
    "T27n1545_106:0551b16": "染第九解脫道。及無色界沒生色界中有結",
    "T27n1545_106:0551b17": "生心為初成就。世俗智無初一切有情本成",
    "T27n1545_106:0551b18": "就故。成就集智以集法智時為初成就。滅",
    "T27n1545_106:0551b19": "智以滅法智時為初成就。道智以法智時",
    "T27n1545_106:0551b20": "為初。法類苦集滅道智。從初得後。乃至未",
    "T27n1545_106:0551b21": "般涅槃恒時成就。世俗智從不可知本際。乃",
    "T27n1545_106:0551b22": "至未般涅槃恒時成就。他心智已離欲染",
    "T27n1545_106:0551b23": "未生無色界未般涅槃恒時成就。是謂此",
    "T27n1545_106:0551b24": "處略毘婆沙。",
    "T27n1545_106:0551b25": "[0551b25] 若修法智亦類智耶。乃至廣說。問何故作",
    "T27n1545_106:0551b26": "此論。答為止他宗顯正理故。謂或有說。",
    "T27n1545_106:0551b27": "善染無記法皆有修義。為遮彼執顯唯善",
    "T27n1545_106:0551b28": "有為法得有修義。云何知然。如契經說。善",
    "T27n1545_106:0551b29": "有為法應修非餘。所以者何。若法智者為",
    "T27n1545_106:0551c01": "愛果故。精勤修習令漸增長。說名為修。唯",
    "T27n1545_106:0551c02": "善有為法能得愛果。謂得世間可愛異熟增",
    "T27n1545_106:0551c03": "上果故。亦得出世離繫果故。諸有智者精",
    "T27n1545_106:0551c04": "勤修習。從下至中從中至上令速獲得所",
    "T27n1545_106:0551c05": "求愛果。染無記法及善無為無如是用故不",
    "T27n1545_106:0551c06": "名修。或有撥無未來修義。謂過去未來俱",
    "T27n1545_106:0551c07": "無實體故。為遮彼執顯定實有過去未",
    "T27n1545_106:0551c08": "來。現在能修未來善法。謂現在世勝善為",
    "T27n1545_106:0551c09": "因。引起未來諸善法得。由得彼法故說彼",
    "T27n1545_106:0551c10": "為所修。若無能修未來善者。則應無有",
    "T27n1545_106:0551c11": "得果等義。謂得果等時現在唯有一智未來",
    "T27n1545_106:0551c12": "修八智。現在唯有一行相未來修十六行",
    "T27n1545_106:0551c13": "相。現在唯有一剎那未來修無量剎那。現",
    "T27n1545_106:0551c14": "在或唯有有漏心心所法。未來修有漏無漏",
    "T27n1545_106:0551c15": "心心所法。或有現在唯有無漏心心所法。未",
    "T27n1545_106:0551c16": "來修無漏有漏心心所法。如是等事皆應不",
    "T27n1545_106:0551c17": "成。復次諸佛證得大菩提時。現在唯有盡",
    "T27n1545_106:0551c18": "智功德。若無未來修善義者。則應諸佛無",
    "T27n1545_106:0551c19": "一切智。勿有此等大過失故。必應許修未",
    "T27n1545_106:0551c20": "來善法。為遮此等種種異執。及顯正理故",
    "T27n1545_106:0551c21": "作斯論。修有四種如前廣說。此中唯依二",
    "T27n1545_106:0551c22": "修作論。謂得修習修。"
}