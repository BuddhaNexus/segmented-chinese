{
    "T29n1562_064:0692a02": "阿毘達磨順正理論卷第六十四",
    "T29n1562_064:0692a04": "尊者眾賢造",
    "T29n1562_064:0692a05": "三藏法師玄奘奉　詔譯",
    "T29n1562_064:0692a06": "辯賢聖品第六之八",
    "T29n1562_064:0692a07": "已辯見修二道生異。當依此道分位差別。建",
    "T29n1562_064:0692a08": "立眾聖補特伽羅。且依見道十五心位。建立",
    "T29n1562_064:0692a09": "眾聖有差別者。頌曰。",
    "T29n1562_064:0692a10": "　名隨信法行　　由根鈍利別",
    "T29n1562_064:0692a11": "　具修惑斷一　　至五向初果",
    "T29n1562_064:0692a12": "　斷次三向二　　離八地向三",
    "T29n1562_064:0692a13": "論曰。見道位中聖者有二。一隨信行。二隨法",
    "T29n1562_064:0692a14": "行。由根鈍利別立二名。諸鈍根名隨信行者。",
    "T29n1562_064:0692a15": "由先信敬力修集加行故。諸利根名隨法行",
    "T29n1562_064:0692a16": "者。由先樂觀察修集加行故。諸有情類種",
    "T29n1562_064:0692a17": "性差別。法爾先來如是安住。謂有情類若",
    "T29n1562_064:0692a18": "從先來。凡所施為一切事業。不樂審察能與",
    "T29n1562_064:0692a19": "不能。專信敬他隨他言轉。彼後修得無漏道",
    "T29n1562_064:0692a20": "時。在見位中名隨信行。由信隨行名隨信行。",
    "T29n1562_064:0692a21": "先隨信他行於義故。彼有隨信行名隨信行",
    "T29n1562_064:0692a22": "者。或由串習此隨信行。以成其性故名隨信",
    "T29n1562_064:0692a23": "行者。彼信為上首慧為隨轉故。隨法行者翻",
    "T29n1562_064:0692a24": "此應釋。謂有情類。若從先來凡所施為一切",
    "T29n1562_064:0692a25": "事業。樂審觀察能與不能。非由信他隨教理",
    "T29n1562_064:0692a26": "轉。彼後修得無漏道時。在見位中名隨法行。",
    "T29n1562_064:0692a27": "由法隨行名隨法行。先隨教法行於義故。彼",
    "T29n1562_064:0692a28": "有隨法行名隨法行者。或由串習此隨法行。",
    "T29n1562_064:0692a29": "以成其性故名隨法行者。彼慧為上首信為",
    "T29n1562_064:0692b01": "隨轉故。即二聖者由於修惑。具斷有殊立為",
    "T29n1562_064:0692b02": "三向。謂彼二聖若於先來。未以世道斷修斷",
    "T29n1562_064:0692b03": "惑名為具縛。或先已斷欲界一品乃至五品。",
    "T29n1562_064:0692b04": "至此位中名初果向。趣初果故。言初果者。謂",
    "T29n1562_064:0692b05": "預流果。此於一切沙門果中必初得故。若先",
    "T29n1562_064:0692b06": "已斷欲界六品或七八品。至此位中名第二",
    "T29n1562_064:0692b07": "果向。趣第二果故。第二果者。謂一來果。遍得",
    "T29n1562_064:0692b08": "果中此第二故。若先已離欲界九品。或先已",
    "T29n1562_064:0692b09": "斷初定一品。乃至具離無所有處。至此位中",
    "T29n1562_064:0692b10": "名第三果向。趣第三果故。第三果者。謂不還",
    "T29n1562_064:0692b11": "果。數准前釋。如是隨信隨法行者。由先具",
    "T29n1562_064:0692b12": "縛斷惑有殊。數別各成七十三種。謂於欲界",
    "T29n1562_064:0692b13": "具縛為初。至斷九品以為第十。如是乃至無",
    "T29n1562_064:0692b14": "所有處。地地各九為七十三。諸後具縛即前",
    "T29n1562_064:0692b15": "離九。故後七地無別具縛。次依修道道類智",
    "T29n1562_064:0692b16": "時。建立眾聖有差別者。頌曰。",
    "T29n1562_064:0692b17": "　至第十六心　　隨三向住果",
    "T29n1562_064:0692b18": "　名信解見至　　亦由鈍利別",
    "T29n1562_064:0692b19": "論曰。即前隨信隨法行者。至第十六道類智",
    "T29n1562_064:0692b20": "心。名為住果不復名向。隨前三向今住三果。",
    "T29n1562_064:0692b21": "謂前預流向今住預流果。前一來向今住一",
    "T29n1562_064:0692b22": "來果。前不還向今住不還果。阿羅漢果必無",
    "T29n1562_064:0692b23": "初得。異生無容離有頂故。見道無容斷修惑",
    "T29n1562_064:0692b24": "故。至住果位捨得二名。謂不復名隨信法行。",
    "T29n1562_064:0692b25": "轉得信解見至二名。此亦由根鈍利差別。諸",
    "T29n1562_064:0692b26": "鈍根者先名隨信行今名信解。由信增上力",
    "T29n1562_064:0692b27": "勝解顯故。諸利根者先名隨法行今名見至。",
    "T29n1562_064:0692b28": "由慧增上力正見顯故。何緣先時斷修所斷。",
    "T29n1562_064:0692b29": "欲一至五或七八品。初定一品廣說乃至。無",
    "T29n1562_064:0692c01": "所有處第九品惑。至第十六道類智心。但名",
    "T29n1562_064:0692c02": "預流一來不還果。非一來不還阿羅漢向。頌",
    "T29n1562_064:0692c03": "曰。",
    "T29n1562_064:0692c04": "　諸得果位中　　未得勝果道",
    "T29n1562_064:0692c05": "　故未起勝道　　名住果非向",
    "T29n1562_064:0692c06": "論曰。依得聖道建立八聖如先已說。故得果",
    "T29n1562_064:0692c07": "時於勝果道必定未得。以得果心於勝果道。",
    "T29n1562_064:0692c08": "所對治惑非對治故。非非彼治現在前時。",
    "T29n1562_064:0692c09": "得彼治道如先已說。又非得果時即有勝果",
    "T29n1562_064:0692c10": "道。所斷煩惱離繫得生。道類忍不能斷彼繫",
    "T29n1562_064:0692c11": "得故。若道力能斷彼繫得。此道引彼離繫得",
    "T29n1562_064:0692c12": "生。可說此道能證彼滅。以得前果時未得勝",
    "T29n1562_064:0692c13": "果道故。住果者乃至未起勝果道時。雖先已",
    "T29n1562_064:0692c14": "斷修所斷惑欲一品等。但名住果不名後向。",
    "T29n1562_064:0692c15": "後於何時得先所斷修惑離繫無漏得耶。於",
    "T29n1562_064:0692c16": "勝果道現前時得。為諸先斷彼修斷惑。入離",
    "T29n1562_064:0692c17": "生位得前果已。此生定起勝果道耶。理必應",
    "T29n1562_064:0692c18": "然。以本論說。聖生第四靜慮以上。無漏樂根",
    "T29n1562_064:0692c19": "定成就故。若不然者。諸先已離三靜慮染。",
    "T29n1562_064:0692c20": "後依下地得入離生。彼得果已。若生第四靜",
    "T29n1562_064:0692c21": "慮以上。如何可說定成樂根。理不應言。唯如",
    "T29n1562_064:0692c22": "是類。此生必定起勝果道。非餘先斷諸下地",
    "T29n1562_064:0692c23": "惑。決定因緣不可得故。彼障已斷。必欣彼故。",
    "T29n1562_064:0692c24": "障已斷道易現前故。如是已依先具倍離。及",
    "T29n1562_064:0692c25": "全離欲入見諦者。十六心位立眾聖別。當約",
    "T29n1562_064:0692c26": "修惑辯漸次生。能對治道分位差別。頌曰。",
    "T29n1562_064:0692c27": "　地地失德九　　下中上各三",
    "T29n1562_064:0692c28": "論曰。失謂過失即所治障。德謂功德。即能治",
    "T29n1562_064:0692c29": "道如先已辯。欲修斷惑九品差別。上四靜慮",
    "T29n1562_064:0693a01": "及四無色。應知亦然。生死無非九地攝故。如",
    "T29n1562_064:0693a02": "所治障一一地中各有九品。諸能治道無間",
    "T29n1562_064:0693a03": "解脫九品亦然。失德如何各分九品。謂根本",
    "T29n1562_064:0693a04": "品有下中上。此三各分下中上別。由此失德",
    "T29n1562_064:0693a05": "各分九品。謂下下下中下上中下中中中上。",
    "T29n1562_064:0693a06": "上下上中上上品。應知此中下下品道。勢力",
    "T29n1562_064:0693a07": "能斷上上品障。如是乃至上上品道勢力。能",
    "T29n1562_064:0693a08": "斷下下品障。上上品等諸能治德初未有故。",
    "T29n1562_064:0693a09": "此德有時上上品等失已無故。應知此中智",
    "T29n1562_064:0693a10": "雖勝。惑未增盛故道名下品。相續中惑雖極",
    "T29n1562_064:0693a11": "難斷。細隨行故障名下品。依如是理應立譬",
    "T29n1562_064:0693a12": "喻。如浣衣位麁垢先除。於後後時漸除細垢。",
    "T29n1562_064:0693a13": "謂彼麁垢於所住衣非甚堅著。少用功力以",
    "T29n1562_064:0693a14": "水浣洗便能遣除。細垢不然。由甚堅著所",
    "T29n1562_064:0693a15": "住衣故。以灰汁等及多功力方能遣除。又如",
    "T29n1562_064:0693a16": "麁闇小明能滅。要以大明方滅細闇。謂麁重",
    "T29n1562_064:0693a17": "闇纔舉小明便能令滅。若細輕闇要舉大明",
    "T29n1562_064:0693a18": "方能令滅。失德相對理亦應然。由此可言白",
    "T29n1562_064:0693a19": "勝黑劣。若異此者。上上品道現在前時。方",
    "T29n1562_064:0693a20": "能對治下下品障。如何可言白法力勝黑法",
    "T29n1562_064:0693a21": "力劣。又剎那頃能治道生。於無始來展轉增",
    "T29n1562_064:0693a22": "益。諸堅固惑能永拔根。由此故言白勝黑劣。",
    "T29n1562_064:0693a23": "如時經久所集眾病。服少良藥能令頓愈。又",
    "T29n1562_064:0693a24": "如長時所集眾闇。一剎那頃光明能滅。已辯",
    "T29n1562_064:0693a25": "失德差別九品。次當依彼立聖者別。且諸有",
    "T29n1562_064:0693a26": "學修道位中。總亦名為信解見至。隨位復有",
    "T29n1562_064:0693a27": "多種差別。先應建立都。未斷者。頌曰。",
    "T29n1562_064:0693a28": "　未斷修斷失　　住果極七返",
    "T29n1562_064:0693a29": "論曰。諸住果者於一切地。修所斷失全未斷",
    "T29n1562_064:0693b01": "時。名為預流生。極七返。七返言顯七往返",
    "T29n1562_064:0693b02": "生。是人天中各七生義。極言為顯受生最",
    "T29n1562_064:0693b03": "多。非諸預流皆定七返。故契經說。極七返生",
    "T29n1562_064:0693b04": "是彼最多七返生義。經說與此義無差別。諸",
    "T29n1562_064:0693b05": "無漏道總名為流。由此為因趣涅槃故。預言",
    "T29n1562_064:0693b06": "為顯最初至得。彼預流故說名預流。此預",
    "T29n1562_064:0693b07": "流名為目何義。若初得道名為預流。則預流",
    "T29n1562_064:0693b08": "名應目第八。若初得果名為預流。則倍離欲",
    "T29n1562_064:0693b09": "全離欲者。至道類智應名預流。此預流名目",
    "T29n1562_064:0693b10": "初得果。然倍離欲全離欲者。至道類智不名",
    "T29n1562_064:0693b11": "預流。約修惑斷立彼果故。預流必依遍得果",
    "T29n1562_064:0693b12": "者。初所得果以立名故。一來不還非定初得。",
    "T29n1562_064:0693b13": "唯有此果必初得故。何緣此名不目第八。未",
    "T29n1562_064:0693b14": "具得向果無漏道故。未具得見修無漏道故。",
    "T29n1562_064:0693b15": "未遍至得現觀流故。八忍八智名現觀流。道",
    "T29n1562_064:0693b16": "類智時皆具至得。是故第八不名預流。由此",
    "T29n1562_064:0693b17": "預流唯是初果。彼從此後欲人天中。各受七",
    "T29n1562_064:0693b18": "生應言十四。何故說彼極受七生。此責不然。",
    "T29n1562_064:0693b19": "七數等故如七葉樹及七處善。若謂經說見",
    "T29n1562_064:0693b20": "圓滿者。無處無容受第八有。不應說彼於人",
    "T29n1562_064:0693b21": "天趣各受七生。此亦不然。經約一趣密意說",
    "T29n1562_064:0693b22": "故。若謂此經非密意說。則彼亦應不受中有。",
    "T29n1562_064:0693b23": "若人天趣合受七生。經但應言受人天七。何",
    "T29n1562_064:0693b24": "緣經說天七及人。既說及言定知各七。又必",
    "T29n1562_064:0693b25": "應爾。飲光部經。分明別說各受七故。若依",
    "T29n1562_064:0693b26": "一趣密意而說。故與經說見圓滿者。無第八",
    "T29n1562_064:0693b27": "有言不相違。如何上流有遍沒者。彼一趣受",
    "T29n1562_064:0693b28": "過八生故無相違失。遮第八言依極七有。地",
    "T29n1562_064:0693b29": "非約上地故。謂若於此地說諸聖者極受七",
    "T29n1562_064:0693c01": "生。即於此地中遮第八有非色無色契經所",
    "T29n1562_064:0693c02": "說七返有言。非約三界無差別說。寧應謂此",
    "T29n1562_064:0693c03": "遮第八言。總約三界無差別說。故此經說遮",
    "T29n1562_064:0693c04": "第八言。如七有言唯約欲界。密意說故無相",
    "T29n1562_064:0693c05": "違失。有餘謂此會釋不然。餘處曾無如是說",
    "T29n1562_064:0693c06": "故。此中無有密說相故。謂曾無處作如是言。",
    "T29n1562_064:0693c07": "上流受生過於七有。可以證此遮八有經。依",
    "T29n1562_064:0693c08": "欲界說非約一切。又非遮止第八有經。違害",
    "T29n1562_064:0693c09": "所餘無別意教。必有別意故判為密意說。故",
    "T29n1562_064:0693c10": "此會釋不應正理。豈不遮止第八有經。與",
    "T29n1562_064:0693c11": "上流經極相違害。無相違害。以上流經總",
    "T29n1562_064:0693c12": "說上流有餘意故。謂此唯說全超半超。名為",
    "T29n1562_064:0693c13": "上流無遍沒故。如是會釋理定不然。餘處曾",
    "T29n1562_064:0693c14": "無如是說故。生處定因曾不說故。謂曾無處",
    "T29n1562_064:0693c15": "說諸上流。唯有二種無有遍沒。又曾不說生",
    "T29n1562_064:0693c16": "處定因。言此上流定於色界。唯生此處彼處",
    "T29n1562_064:0693c17": "不生。然契經說七士趣處。舉多譬喻以顯上",
    "T29n1562_064:0693c18": "流。次第遍生色界諸處。觀彼經意既說上",
    "T29n1562_064:0693c19": "流。至道等邊無緣故滅。顯不還者於色界",
    "T29n1562_064:0693c20": "中。一切處生過於八有。故知定有遍沒上流。",
    "T29n1562_064:0693c21": "謂彼經中依六士趣各說一喻。唯於第七上",
    "T29n1562_064:0693c22": "流士趣說十一喻。顯彼聖者於色界中。有次",
    "T29n1562_064:0693c23": "第生一切處者。故彼經說如有上流乃至道",
    "T29n1562_064:0693c24": "邊。或水邊等無所依故即便盡滅。顯彼聖者",
    "T29n1562_064:0693c25": "過於此處。無生處故便般涅槃。故上流經無",
    "T29n1562_064:0693c26": "餘意趣。遮第八教與彼相違。即是此經密意",
    "T29n1562_064:0693c27": "說相。又見經說無差別言。於中非無差別意",
    "T29n1562_064:0693c28": "趣。如契經說。無處無容有二輪王俱時出現。",
    "T29n1562_064:0693c29": "此經雖復無差別言。非不但依一四洲說。此",
    "T29n1562_064:0694a01": "中亦可作如是言。餘處曾無如是說故。此中",
    "T29n1562_064:0694a02": "無有密說相故。豈即謂此會釋不然。故彼此",
    "T29n1562_064:0694a03": "中徒興固執。復何緣故感八有業。能障見諦",
    "T29n1562_064:0694a04": "非七有業。若謂聖者於欲界中。極受七生無",
    "T29n1562_064:0694a05": "第八故。此無因故亦同所疑。若謂齊此時相",
    "T29n1562_064:0694a06": "續必熟故。此亦不然。無定因故。謂有何等",
    "T29n1562_064:0694a07": "決定因緣。於第七生為盡諸漏。根未熟者至",
    "T29n1562_064:0694a08": "第八生。為盡諸漏根亦不熟。若謂聖道種類",
    "T29n1562_064:0694a09": "爾故。如為七步毒蛇所螫。此喻不然。壽量定",
    "T29n1562_064:0694a10": "者過此齊限亦得往故。又若聖道種類法然。",
    "T29n1562_064:0694a11": "則由道生遮第八有。寧說彼業能障見諦。謂",
    "T29n1562_064:0694a12": "但應言由聖道起遮第八有。不應言感第八",
    "T29n1562_064:0694a13": "有業能障見諦。若有已作及已增長第八有",
    "T29n1562_064:0694a14": "業。聖道於彼無能遮力故不得生。彼亦不",
    "T29n1562_064:0694a15": "應能障見諦。至第八有方般涅槃。於正理中",
    "T29n1562_064:0694a16": "有何違害。有餘於此作是釋言。由彼有餘七",
    "T29n1562_064:0694a17": "結在故。謂二下分五上分結。此亦無能證。",
    "T29n1562_064:0694a18": "唯七有唯貪瞋結。引七有故。又無契經說不",
    "T29n1562_064:0694a19": "還者受極七有。又無經說五上分結引欲界",
    "T29n1562_064:0694a20": "生。故彼所言無能證力。但由法爾極受七生。",
    "T29n1562_064:0694a21": "於中不應強申理趣。中間雖有聖道現前。餘",
    "T29n1562_064:0694a22": "業力持不證圓寂。唯依佛出世有別解律儀。",
    "T29n1562_064:0694a23": "故彼第七有若不遇佛法便在家。得阿羅漢",
    "T29n1562_064:0694a24": "果。既得果已必不住家。苾芻威儀法爾成",
    "T29n1562_064:0694a25": "就。雖不會遇前佛所說。而於餘命生極厭心。",
    "T29n1562_064:0694a26": "不經久時便入圓寂。有言。彼往餘道出家。理",
    "T29n1562_064:0694a27": "不應然。往餘道者。由惡見力邪業轉故。云何",
    "T29n1562_064:0694a28": "彼名無退墮法。以不生長退墮業故。違彼生",
    "T29n1562_064:0694a29": "長業與果故。強盛善根鎮彼身故。加行意樂",
    "T29n1562_064:0694b01": "俱清淨故。諸有決定墮惡趣業。尚不起忍。況",
    "T29n1562_064:0694b02": "得預流。故有頌言。",
    "T29n1562_064:0694b03": "　愚作罪小亦墮惡　　智為罪大亦脫苦",
    "T29n1562_064:0694b04": "　如團鐵小亦沈水　　為鉢鐵大亦能浮",
    "T29n1562_064:0694b05": "經說預流作苦邊際。依何義立苦邊際名。依",
    "T29n1562_064:0694b06": "齊此生後更無苦。是令後苦不相續義。或苦",
    "T29n1562_064:0694b07": "邊際所謂涅槃。如何涅槃。可是所作除彼得",
    "T29n1562_064:0694b08": "障。故說作言如言作空。謂毀臺觀若於人趣",
    "T29n1562_064:0694b09": "得預流果。人中滿七天准應知。非聖亦有極",
    "T29n1562_064:0694b10": "七返生。相續成熟得涅槃義。然非決定。是故",
    "T29n1562_064:0694b11": "不說。已辯修惑都未斷者。名預流果極七返",
    "T29n1562_064:0694b12": "生。今次應辯斷位眾聖。且應建立一來向",
    "T29n1562_064:0694b13": "果。頌曰。",
    "T29n1562_064:0694b14": "　斷欲三四品　　三二生家家",
    "T29n1562_064:0694b15": "　斷至五二向　　斷六一來果",
    "T29n1562_064:0694b16": "論曰。即預流者進斷修惑。若三緣具轉名家",
    "T29n1562_064:0694b17": "家。一由斷惑。斷欲修惑三四品故。謂惑於",
    "T29n1562_064:0694b18": "先異生位斷。或今預流進修位斷。二由成根。",
    "T29n1562_064:0694b19": "得能治彼無漏根故。謂已成就彼能治道。三",
    "T29n1562_064:0694b20": "品四品無漏諸根。三由受生。更受欲有三二",
    "T29n1562_064:0694b21": "生故。謂斷三品更受三生。若斷四品更受二",
    "T29n1562_064:0694b22": "生。此三二生由異生位。造作及增長感三二",
    "T29n1562_064:0694b23": "生業。非諸聖者於聖位中。更能新作牽後有",
    "T29n1562_064:0694b24": "業。以背生死向涅槃故。由此契經說諸聖者。",
    "T29n1562_064:0694b25": "唯受故業更不造新。若三緣中隨闕一種。闕",
    "T29n1562_064:0694b26": "二全闕不名家家。何故成根。頌中不說預流",
    "T29n1562_064:0694b27": "果後。說進斷惑成能治彼無漏諸根。義准已",
    "T29n1562_064:0694b28": "成。故不具說。若爾應不說三二生言。說斷三",
    "T29n1562_064:0694b29": "四品義已成故。謂已進斷三四品惑。決定餘",
    "T29n1562_064:0694c01": "有三生二生。故說家家相不圓滿。則應於頌",
    "T29n1562_064:0694c02": "更說等聲。方可具收家家三相。或應不說三",
    "T29n1562_064:0694c03": "二生言。然頌中言三二生者。以有增進於所",
    "T29n1562_064:0694c04": "受生。或少或無或過此故。有餘師說。亦有",
    "T29n1562_064:0694c05": "具足家家三緣而非家家。謂異生位先斷修",
    "T29n1562_064:0694c06": "惑。三品四品住見道中。但以家家生所顯故。",
    "T29n1562_064:0694c07": "是預流果勝進位故。非住見道有斯義故。",
    "T29n1562_064:0694c08": "雖三緣具不名家家。今詳彼言定不應理。非",
    "T29n1562_064:0694c09": "住見道具彼三緣。爾時不能修修惑對治故。",
    "T29n1562_064:0694c10": "要得治彼無漏諸根。方是三緣中成無漏根",
    "T29n1562_064:0694c11": "義。故住見道非具三緣。無具三緣非家家者。",
    "T29n1562_064:0694c12": "應知總有二種家家。一天家家。謂欲天趣生",
    "T29n1562_064:0694c13": "三二家而證圓寂。或一天處或二或三。二人",
    "T29n1562_064:0694c14": "家家。謂於人趣生三二家而證圓寂。或一洲",
    "T29n1562_064:0694c15": "處或二或三。若有七生不必滿七。非家家位",
    "T29n1562_064:0694c16": "中間涅槃。何類所攝攝屬七生。七中極聲顯",
    "T29n1562_064:0694c17": "極多故。由此已顯生未滿前。得般涅槃亦是",
    "T29n1562_064:0694c18": "彼攝。根最鈍者具經七生。非諸利根生定滿",
    "T29n1562_064:0694c19": "七。寧無斷五亦名家家。以斷五時必斷第",
    "T29n1562_064:0694c20": "六。非一品惑能障得果。猶如一間未越界",
    "T29n1562_064:0694c21": "故。即預流者進斷欲界一品修惑乃至五品。",
    "T29n1562_064:0694c22": "應知轉名一來果向。若斷第六成一來果。彼",
    "T29n1562_064:0694c23": "往天上一來人間而般涅槃。名一來果。過此",
    "T29n1562_064:0694c24": "以後更無生故。即由此義證家家中。若天家",
    "T29n1562_064:0694c25": "家受三生者。人間受二天上受三。受二生者",
    "T29n1562_064:0694c26": "人一天二。如應例釋人中家家。若謂不然。彼",
    "T29n1562_064:0694c27": "一來果有何異彼二生家家。彼貪瞋癡唯餘",
    "T29n1562_064:0694c28": "下品故。即一來果名薄貪瞋癡。已辯一來向",
    "T29n1562_064:0694c29": "果差別。次應建立不還向果。頌曰。",
    "T29n1562_064:0695a01": "　斷七或八品　　一生名一間",
    "T29n1562_064:0695a02": "　此即第三向　　斷九不還果",
    "T29n1562_064:0695a03": "論曰。即一來者進斷餘惑。若三緣具轉名一",
    "T29n1562_064:0695a04": "間。一由斷惑。斷欲界中修斷七品或八品故。",
    "T29n1562_064:0695a05": "二由成根。得能治彼無間解脫無漏根故。三",
    "T29n1562_064:0695a06": "由受生。更受欲有天或人中餘一生故。若三",
    "T29n1562_064:0695a07": "緣中隨闕一種。闕二全闕不名一間。成無漏",
    "T29n1562_064:0695a08": "根頌中不說。及應復說一生所因。准家家中",
    "T29n1562_064:0695a09": "如應當釋。所言間者是隙異名。調彼位中。由",
    "T29n1562_064:0695a10": "有一隙容一生故。未得涅槃。或此間名目間",
    "T29n1562_064:0695a11": "隔義。謂於彼位有餘一生。為間隔故不證圓",
    "T29n1562_064:0695a12": "寂。有一間者說名一間。如何有餘一品修",
    "T29n1562_064:0695a13": "惑能為障礙令受欲界生。名為一間。未得",
    "T29n1562_064:0695a14": "不還果。若斷此品便為超越欲界所繫諸業",
    "T29n1562_064:0695a15": "煩惱異熟等流二果地故。彼極為礙容更受",
    "T29n1562_064:0695a16": "生。斷六品時未越彼地。故無斷五中間受生。",
    "T29n1562_064:0695a17": "現身不能證一來果。即斷修惑七八品者。應",
    "T29n1562_064:0695a18": "知亦名不還果向。先斷三四七八品惑入見",
    "T29n1562_064:0695a19": "諦者。後得果時即名家家及一間不。此未名",
    "T29n1562_064:0695a20": "曰家家一間。未得治彼無漏根故。初得果位",
    "T29n1562_064:0695a21": "果道現前。爾時未修勝果道故。要至後位起",
    "T29n1562_064:0695a22": "勝果道。方得名曰家家一間。治彼無漏根爾",
    "T29n1562_064:0695a23": "時方得故。若進斷惑預流一來。方立家家一",
    "T29n1562_064:0695a24": "間名者。何故善逝。手箭經中說七生一來與",
    "T29n1562_064:0695a25": "彼同斷惑。如彼經說。云何家家。謂永斷遍知。",
    "T29n1562_064:0695a26": "身見等三結。極七返有應知亦然。云何一間。",
    "T29n1562_064:0695a27": "謂永斷遍知身見等三結。及已能薄欲貪瞋",
    "T29n1562_064:0695a28": "癡。一來亦爾。無相違失。不言唯故。如經所",
    "T29n1562_064:0695a29": "說。預流一來。謂說預流永斷三結。非所餘結",
    "T29n1562_064:0695b01": "彼未能斷。如說預流永斷六法。一有身見。二",
    "T29n1562_064:0695b02": "邊執見。三邪見。四順惡趣貪。五順惡趣瞋。六",
    "T29n1562_064:0695b03": "順惡趣癡。又說一來永斷三結。薄貪瞋癡不",
    "T29n1562_064:0695b04": "言薄慢。又不說斷邊見邪見。如預流果。非",
    "T29n1562_064:0695b05": "一來果不令慢薄不斷邊邪。然彼經中不言",
    "T29n1562_064:0695b06": "唯故。起彼治故必亦斷彼。如是所說家家",
    "T29n1562_064:0695b07": "一間。既不言唯進斷無失。又契經說。彼生",
    "T29n1562_064:0695b08": "數減定知彼望預流一來。轉更成多諸煩惱",
    "T29n1562_064:0695b09": "斷。以諸煩惱是生因故。即由此故知彼望前。",
    "T29n1562_064:0695b10": "必定已生殊勝對治。若爾何故說家家一間",
    "T29n1562_064:0695b11": "與七生一來所斷相似。顯此即是彼差別故。",
    "T29n1562_064:0695b12": "或所進斷細難覺故。或應更審求同說因。不",
    "T29n1562_064:0695b13": "可引斯少分密教。便決定證家家一間。與預",
    "T29n1562_064:0695b14": "流一來所斷惑相似。上座意謂。家家一間與",
    "T29n1562_064:0695b15": "七生一來。但利根有異。謂隨信行隨得預",
    "T29n1562_064:0695b16": "流。若成預流轉名信解。亦即名曰極七返生。",
    "T29n1562_064:0695b17": "諸隨法行隨得預流。若成預流轉名見至。即",
    "T29n1562_064:0695b18": "於此位亦名家家。由彼聖者根猛利故。生三",
    "T29n1562_064:0695b19": "二家便證圓寂。又即信解隨得一來。若成一",
    "T29n1562_064:0695b20": "來仍名信解。即於此位經於二生。即諸見至",
    "T29n1562_064:0695b21": "隨得一來。若成一來仍名見至。即於此位亦",
    "T29n1562_064:0695b22": "名一間。由彼聖者根猛利故。受一間生便證",
    "T29n1562_064:0695b23": "圓寂。如是安立不應正理。以極聲顯生最多",
    "T29n1562_064:0695b24": "故。若預流果經三二生。便般涅槃名家家者。",
    "T29n1562_064:0695b25": "極七返有唯經三二生便般涅槃。與家家何",
    "T29n1562_064:0695b26": "異。又彼既謂即預流果。若利根者生三二家",
    "T29n1562_064:0695b27": "便般涅槃。是家家攝。極七返有亦許中間。經",
    "T29n1562_064:0695b28": "三二生便證圓寂。如何執彼定是鈍根。非即",
    "T29n1562_064:0695b29": "鈍根可亦名利。故彼所立不應正理。又若一",
    "T29n1562_064:0695c01": "間由利根故。唯受一有便般涅槃。如何可說",
    "T29n1562_064:0695c02": "即一來果。許一來言目二生故。又彼論說不",
    "T29n1562_064:0695c03": "遮一來。唯於天趣有重生理。諸一間者可無",
    "T29n1562_064:0695c04": "是事。此非亦是一趣重生。非一來故。二生",
    "T29n1562_064:0695c05": "所隔立一間名。可不成故。謂不應說有一來",
    "T29n1562_064:0695c06": "者。唯於天趣具受二生。以說一來般涅槃故。",
    "T29n1562_064:0695c07": "若二生者如何可說名為一間。故彼所言可",
    "T29n1562_064:0695c08": "無是事。此言應理。又一來者。彼定無容許天",
    "T29n1562_064:0695c09": "趣中有重生理。與彼所許於天趣中。二生家",
    "T29n1562_064:0695c10": "家應無別故。若謂如說極七返有。據極滿者",
    "T29n1562_064:0695c11": "說七返言。而實於中有不滿者。如是就極立",
    "T29n1562_064:0695c12": "一來名。謂極一來便證圓寂。而實亦有天上",
    "T29n1562_064:0695c13": "重生。不來人中證圓寂者。此亦非理。前過隨",
    "T29n1562_064:0695c14": "故。又彼所許鈍根一來。若於天中受一生已。",
    "T29n1562_064:0695c15": "不來人趣便般涅槃。與彼一間有何差別。無",
    "T29n1562_064:0695c16": "決定理限彼鈍根。必來人中方證圓寂。若不",
    "T29n1562_064:0695c17": "來者便成一間。非即鈍根可亦名利故彼所",
    "T29n1562_064:0695c18": "立不應正理。又彼所許違害契經。以有經中",
    "T29n1562_064:0695c19": "說信解性。若有獲得殊勝善根。亦說名為利",
    "T29n1562_064:0695c20": "根等故。謂契經說。若有五根增上猛利極圓",
    "T29n1562_064:0695c21": "滿者。名俱解脫阿羅漢果。若有五根漸劣漸",
    "T29n1562_064:0695c22": "鈍名慧解脫。乃至廣說。於此經中時解脫者。",
    "T29n1562_064:0695c23": "得八解脫亦名利根。若未獲得八解脫者。不",
    "T29n1562_064:0695c24": "時解脫亦名鈍根。若諸信解得滅盡定。亦說",
    "T29n1562_064:0695c25": "名為利根身證。若未獲得滅盡定者。雖是見",
    "T29n1562_064:0695c26": "至而名鈍根。如是一來信解性者。得勝治",
    "T29n1562_064:0695c27": "故轉名一間。若未獲得勝對治者。雖見至性",
    "T29n1562_064:0695c28": "唯名一來。如是應知家家七返。故彼所立家",
    "T29n1562_064:0695c29": "家一間唯是利根。其理非善。又彼部論作如",
    "T29n1562_064:0696a01": "是言。品別斷惑非真聖教。彼部所立家家一",
    "T29n1562_064:0696a02": "間。唯是利根豈真聖教。非彼上座自許己身。",
    "T29n1562_064:0696a03": "及我許彼是真大聖。寧謂自言是聖教攝。佛",
    "T29n1562_064:0696a04": "曾無處作如是言。又彼所言違餘聖教。不可",
    "T29n1562_064:0696a05": "自謂是聖教攝。然品別斷惑非非真聖教。以",
    "T29n1562_064:0696a06": "薄伽梵說一來果。永斷三結薄貪瞋癡。非貪",
    "T29n1562_064:0696a07": "瞋癡如材木等。可由斫等令其漸薄。但可品",
    "T29n1562_064:0696a08": "別漸次斷之。下品為餘說之為薄。又契經說。",
    "T29n1562_064:0696a09": "諸不還者。已無餘斷貪欲瞋恚。由此為證知",
    "T29n1562_064:0696a10": "一來時。猶有餘品貪瞋未斷。今至此位方斷",
    "T29n1562_064:0696a11": "無餘。又契經說。預流果位已永斷一切趣惡",
    "T29n1562_064:0696a12": "趣貪等。由此證知一來果等。有品已斷有品",
    "T29n1562_064:0696a13": "未除。又已顯成得勝治故。方可建立家家一",
    "T29n1562_064:0696a14": "間。既彼位中得勝對治。知盡貪等與前有別。",
    "T29n1562_064:0696a15": "是故品別斷惑理成。隨眠品中亦已顯示。又",
    "T29n1562_064:0696a16": "彼論說有何因緣。於斷惑時許品別斷。唯許",
    "T29n1562_064:0696a17": "九品非十非千。此責不然。唯有如是九品差",
    "T29n1562_064:0696a18": "別對治生故。謂斷惑位一一地中。九品道生",
    "T29n1562_064:0696a19": "便能永斷自地所攝諸煩惱故。無勞建立若",
    "T29n1562_064:0696a20": "十若千。又與見修所斷同故。謂彼宗許斷煩",
    "T29n1562_064:0696a21": "惱時。亦有分為品別斷義。以見修道所斷",
    "T29n1562_064:0696a22": "諸惑許入聖時前後斷故。既許如是亦可責",
    "T29n1562_064:0696a23": "言。有何因緣於斷惑位許品別斷。然唯建立",
    "T29n1562_064:0696a24": "見修二品非三非千。彼既許然此亦應爾。又",
    "T29n1562_064:0696a25": "薄伽梵於契經中亦作是言。九品斷惑。前來",
    "T29n1562_064:0696a26": "依彼已具辯成。佛於法性自在通達。作如是",
    "T29n1562_064:0696a27": "說。但可信依不應於中輕為徵詰故一來果",
    "T29n1562_064:0696a28": "勝進道中。方建立一間非住一來果。亦預流",
    "T29n1562_064:0696a29": "果勝進道中。方建立家家非住預流果。如是",
    "T29n1562_064:0696b01": "所說理趣必然。即先成就一來果者。斷欲界",
    "T29n1562_064:0696b02": "惑九品盡時。捨一來名得不還果。必不還受",
    "T29n1562_064:0696b03": "欲界生故。此或名為五下結斷。如契經說。若",
    "T29n1562_064:0696b04": "有永斷五下分結名為不還。此據集斷密作",
    "T29n1562_064:0696b05": "是說。必無五結俱時斷理。或二或三先已",
    "T29n1562_064:0696b06": "斷故。理實應說於此位中斷二或三得不還",
    "T29n1562_064:0696b07": "果。",
    "T29n1562_064:0696b08": "說一切有部順正理論卷第六十四"
}