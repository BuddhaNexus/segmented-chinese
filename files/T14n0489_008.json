{
    "T14n0489_008:0722c18": "佛說除蓋障菩薩所問經卷第八",
    "T14n0489_008:0722c20": "西天譯經三藏朝散大夫試鴻臚",
    "T14n0489_008:0722c21": "卿傳梵大師賜紫沙門臣法護等",
    "T14n0489_008:0722c22": "奉 詔譯",
    "T14n0489_008:0722c23": "[0722c23] 「復次，何等是為如來十八不共法？所謂一者、",
    "T14n0489_008:0722c24": "如來身無懈倦；二者、語無卒暴；三者、無失念；",
    "T14n0489_008:0722c25": "四者無不定心；五者、無種種想；六者、無不知",
    "T14n0489_008:0722c26": "捨心；七者、欲無減；八者、精進無減；九者、念無",
    "T14n0489_008:0722c27": "減；十者、定無減；十一者、慧無減；十二者、解脫",
    "T14n0489_008:0722c28": "解脫知見無減；十三者、於過去世無著無礙",
    "T14n0489_008:0722c29": "知見隨轉；十四者、於未來世無著無礙知見",
    "T14n0489_008:0723a01": "隨轉；十五者、於現在世無著無礙知見隨轉；",
    "T14n0489_008:0723a02": "十六者、於諸身業智為先導隨智而轉；十七",
    "T14n0489_008:0723a03": "者、於諸語業智為先導隨智而轉；十八者、於",
    "T14n0489_008:0723a04": "諸意業智為先導隨智而轉；此等是為如來",
    "T14n0489_008:0723a05": "十八不共法。[0723a05] 「何等是如來大悲？善男子！勤行",
    "T14n0489_008:0723a06": "三十二種相故，乃起如來大悲之心，於十方",
    "T14n0489_008:0723a07": "無邊世界，廣現不思議相，皆從如來大悲心",
    "T14n0489_008:0723a08": "轉。何等三十二相？所謂一者、一切法無我，而",
    "T14n0489_008:0723a09": "諸有情於無我理不能信解，是故如來為諸",
    "T14n0489_008:0723a10": "有情發起大悲；二者、一切法無有情，而諸有",
    "T14n0489_008:0723a11": "情執以為有，是故如來發起大悲；三者、一切",
    "T14n0489_008:0723a12": "法無壽者，而諸有情執以為有，是故如來發",
    "T14n0489_008:0723a13": "起大悲；四者、一切法無補特伽羅，而諸有情",
    "T14n0489_008:0723a14": "生其取著，是故如來發起大悲；五者、一切",
    "T14n0489_008:0723a15": "法無性，而諸有情起有性見，是故如來發起",
    "T14n0489_008:0723a16": "大悲；六者、一切法無礙，而諸有情著於所礙，",
    "T14n0489_008:0723a17": "是故如來發起大悲；七者、一切法無含藏，而",
    "T14n0489_008:0723a18": "諸有情生其樂著，是故如來發起大悲；八者、",
    "T14n0489_008:0723a19": "一切法無主宰，而諸有情著於我相，是故如",
    "T14n0489_008:0723a20": "來發起大悲；九者、一切法無攝屬，而諸有情",
    "T14n0489_008:0723a21": "起於執取，是故如來發起大悲；十者、一切法",
    "T14n0489_008:0723a22": "無物像，而諸有情著於境物，是故如來發起",
    "T14n0489_008:0723a23": "大悲；十一者、一切法無種姓，而諸有情生其",
    "T14n0489_008:0723a24": "取著，是故如來發起大悲；十二者、一切法無",
    "T14n0489_008:0723a25": "生無滅，而諸有情著於生滅，是故如來發起",
    "T14n0489_008:0723a26": "大悲；十三者、一切法無染污，而諸有情自生",
    "T14n0489_008:0723a27": "染污，是故如來發起大悲；十四者、一切法離",
    "T14n0489_008:0723a28": "貪，而諸有情生其貪愛，是故如來發起大悲；",
    "T14n0489_008:0723a29": "十五者、一切法離瞋。而諸有情生其瞋恚，是",
    "T14n0489_008:0723b01": "故如來發起大悲；十六者、一切法離癡，而諸",
    "T14n0489_008:0723b02": "有情起於愚癡，是故如來發起大悲；十七者、",
    "T14n0489_008:0723b03": "一切法無來，而諸有情取著諸趣，是故如來",
    "T14n0489_008:0723b04": "發起大悲；十八者、一切法無去，而諸有情著",
    "T14n0489_008:0723b05": "於有生，是故如來發起大悲；十九者、一切法",
    "T14n0489_008:0723b06": "無行，而諸有情諸行中行，是故如來發起大",
    "T14n0489_008:0723b07": "悲；二十者、一切法無戲論，而諸有情樂著戲",
    "T14n0489_008:0723b08": "論，是故如來發起大悲；二十一者、一切法空，",
    "T14n0489_008:0723b09": "而諸有情起於有見，是故如來發起大悲；二",
    "T14n0489_008:0723b10": "十二者、一切法無相，而諸有情著境界相，是",
    "T14n0489_008:0723b11": "故如來發起大悲；二十三者、一切法無願，而",
    "T14n0489_008:0723b12": "諸有情運行諸願，是故如來發起大悲；二十",
    "T14n0489_008:0723b13": "四者、世間有情所共集會，互相諍訟起貪瞋",
    "T14n0489_008:0723b14": "等一切過失，如來觀已，為說法要，使令斷除",
    "T14n0489_008:0723b15": "彼貪瞋等一切過失，是故如來發起大悲；二",
    "T14n0489_008:0723b16": "十五者、世間有情所共集會，勤行顛倒履險",
    "T14n0489_008:0723b17": "惡道居邪異處，為令彼等入如實道，是故如",
    "T14n0489_008:0723b18": "來發起大悲；二十六者、世間有情所共集會，",
    "T14n0489_008:0723b19": "慳貪增盛侵取他財而無厭足，為令彼等具",
    "T14n0489_008:0723b20": "戒聞捨慧諸聖法財，是故如來發起大悲；二",
    "T14n0489_008:0723b21": "十七者、世間有情於諸舍宅，財物妻子生貪",
    "T14n0489_008:0723b22": "愛故，卑賤其身猶如僕使，於不真實中計真",
    "T14n0489_008:0723b23": "實想，佛為彼等宣說法要，令知畢竟無常之",
    "T14n0489_008:0723b24": "法，是故如來發起大悲；二十八者、世間有情",
    "T14n0489_008:0723b25": "以其艱苦求活命故互相欺誑，佛為彼等宣",
    "T14n0489_008:0723b26": "說法要，咸使有情淨命自資，是故如來發起",
    "T14n0489_008:0723b27": "大悲；二十九者、世間有情於名聞利養，固起",
    "T14n0489_008:0723b28": "追求不生厭足，為令彼等如實了知而生厭",
    "T14n0489_008:0723b29": "足，究竟息苦獲涅槃樂，是故如來發起大悲；",
    "T14n0489_008:0723c01": "三十者、世間有情常生貪愛，居苦器中一向",
    "T14n0489_008:0723c02": "染污，佛為彼等宣說法要，令其出離超越三",
    "T14n0489_008:0723c03": "界，是故如來發起大悲；三十一者、以一切法",
    "T14n0489_008:0723c04": "離因緣故，世間有情生懈怠心，乃於聖法解",
    "T14n0489_008:0723c05": "脫門中而起障礙，佛為彼等宣說解脫真實",
    "T14n0489_008:0723c06": "之法，令諸有情行於精進，是故如來發起大",
    "T14n0489_008:0723c07": "悲；三十二者、世間有情，棄捨最上無著妙智",
    "T14n0489_008:0723c08": "殊勝涅槃，樂求聲聞緣覺下乘涅槃，為令彼",
    "T14n0489_008:0723c09": "等愛樂廣大趣求佛智，是故如來發起大悲。",
    "T14n0489_008:0723c10": "[0723c10] 「善男子！勤行如是三十二種相故，如來乃起",
    "T14n0489_008:0723c11": "大悲之心。如是所說如來大悲之行，若有菩",
    "T14n0489_008:0723c12": "薩勤行如是三十二種之相，發起大悲心者，",
    "T14n0489_008:0723c13": "而此菩薩摩訶薩於福功德剎中，而能圓滿",
    "T14n0489_008:0723c14": "廣大威光，利樂有情相應事業得不退轉。是",
    "T14n0489_008:0723c15": "故當知，如是等無量無數自在之法所有分",
    "T14n0489_008:0723c16": "位，若諸如來若諸菩薩乃至住後邊際劫中",
    "T14n0489_008:0723c17": "廣宣說者，而悉不能得其邊際。今此所說而",
    "T14n0489_008:0723c18": "極少分，但為令諸有情發生最上淨信歡喜，",
    "T14n0489_008:0723c19": "是為菩薩不動一切有情善法濟命長養。[0723c19] 「善",
    "T14n0489_008:0723c20": "男子！云何是菩薩無量法雲含潤任持廣大",
    "T14n0489_008:0723c21": "法雨？如世間風無其邊際，而彼風輪廣大安",
    "T14n0489_008:0723c22": "固，普遍任持一切世界，若成時若壞時，及其",
    "T14n0489_008:0723c23": "水雲，并于大海與四大洲、須彌山、目真&#x96A3;陀",
    "T14n0489_008:0723c24": "山、摩訶目真&#x96A3;陀山、雪山、鐵圍山、大鐵圍山、",
    "T14n0489_008:0723c25": "香醉山，樹林宮殿諸樓閣等，菩薩摩訶薩無",
    "T14n0489_008:0723c26": "邊陀羅尼風輪亦復如是，悉能任持一切正",
    "T14n0489_008:0723c27": "等正覺之雲，流注廣大無礙法雨，於一切世",
    "T14n0489_008:0723c28": "界悉能成辦佛功德法，如其所說須彌山等",
    "T14n0489_008:0723c29": "世間差別之相，即是百福勝相、十地、十波羅",
    "T14n0489_008:0724a01": "蜜多、十三摩地、十二陀羅尼、六通、十自在、十",
    "T14n0489_008:0724a02": "力、四無所畏、四無礙解、十八不共法，大悲心",
    "T14n0489_008:0724a03": "等一切佛菩薩法，悉能任持具足。又復常持",
    "T14n0489_008:0724a04": "一切世出世間百千法蘊而悉成就，是為菩",
    "T14n0489_008:0724a05": "薩無量法雲含潤任持廣大法雨。[0724a05] 「善男子！云",
    "T14n0489_008:0724a06": "何是菩薩大法種種莊嚴樓閣布飾妙好？如",
    "T14n0489_008:0724a07": "世間風悉能普遍吹布一切莊嚴樓閣，種種",
    "T14n0489_008:0724a08": "安置殊妙可愛，及一切樹林枝葉牙莖華果",
    "T14n0489_008:0724a09": "蕊等，及一切有情身諸分位，悉由風力常所",
    "T14n0489_008:0724a10": "吹布。菩薩之風亦復如是，以無邊無礙無著",
    "T14n0489_008:0724a11": "解力辯才之智，悉能施設一切世出世間種",
    "T14n0489_008:0724a12": "種法門，行列具足照明開示最勝殊妙種種",
    "T14n0489_008:0724a13": "法者，所謂此相是惡趣所成之法，此是善趣",
    "T14n0489_008:0724a14": "所成之法，此是增上所成之法，此是地獄，此",
    "T14n0489_008:0724a15": "是餓鬼，此是畜生，此是人，此是天，此是轉輪",
    "T14n0489_008:0724a16": "聖王，此是帝釋、梵王、護世諸天，此是色相眷",
    "T14n0489_008:0724a17": "屬聰利福力，此是明慧善計，此是藝能，此是",
    "T14n0489_008:0724a18": "善解種種諸教典籍，此是聲聞乘法成聲聞",
    "T14n0489_008:0724a19": "果，此是緣覺乘法成緣覺果，此是大乘之法",
    "T14n0489_008:0724a20": "具諸勝相，自利利他事業圓滿，成就普賢一",
    "T14n0489_008:0724a21": "切勝智，乃至此是十地、十波羅蜜多、十三摩",
    "T14n0489_008:0724a22": "地、十二陀羅尼、六通、三明、十自在、八解脫、十",
    "T14n0489_008:0724a23": "力、四無所畏、四無礙解、十八不共法。[0724a23] 「善男子！",
    "T14n0489_008:0724a24": "菩薩善能施設此如是等無量種法，蓮華莊",
    "T14n0489_008:0724a25": "嚴等陀羅尼門，為法莊嚴妙巧安布，是為菩",
    "T14n0489_008:0724a26": "薩大法種種莊嚴樓閣布飾妙好。[0724a26] 「善男子！云",
    "T14n0489_008:0724a27": "何是菩薩一切眾會劫樹莊嚴，決定常出正妙",
    "T14n0489_008:0724a28": "法音雨華悅意？如劫樹林為風吹擊，常雨種",
    "T14n0489_008:0724a29": "種香華、妙寶、衣服、鼓樂等莊嚴具而悉具足。",
    "T14n0489_008:0724b01": "是諸嚴具相續流出，令諸天人咸生最上適",
    "T14n0489_008:0724b02": "悅歡喜無憂自在，嬉戲娛樂常具色相，力勢",
    "T14n0489_008:0724b03": "勤勇悅樂無減。菩薩智風亦復如是，菩薩常",
    "T14n0489_008:0724b04": "於如來清淨世界大法會中，為諸有情宣說",
    "T14n0489_008:0724b05": "契經、應頌、記別、諷頌、譬喻、緣起、自說、本事、本生、",
    "T14n0489_008:0724b06": "方廣、希法、論義十二分教，常雨如是正法寶",
    "T14n0489_008:0724b07": "華，為諸有情，於其順違慣習事中，從初次第",
    "T14n0489_008:0724b08": "宣說教授，及一切世間諸所緣事，引發示誨",
    "T14n0489_008:0724b09": "無我寂滅清淨法性，開示普遍一切法門，總",
    "T14n0489_008:0724b10": "攝法性，引示令入不可思議如幻法中，顯發",
    "T14n0489_008:0724b11": "大智如幻法門。復令有情增長游戲一切法",
    "T14n0489_008:0724b12": "樂，諸有問答無中無邊，能善起發普使歡喜，",
    "T14n0489_008:0724b13": "常令於其正法園林，以無過身語意業，適悅",
    "T14n0489_008:0724b14": "戲樂不生懈退，令諸天人受用具足，善法無",
    "T14n0489_008:0724b15": "減慧光明照，常住最勝清淨法中。是為菩薩",
    "T14n0489_008:0724b16": "一切眾會劫樹莊嚴決定，常出正妙法音雨華",
    "T14n0489_008:0724b17": "悅意。[0724b17] 「善男子！云何是菩薩阿僧祇劫潔白聖",
    "T14n0489_008:0724b18": "會，建立積集三摩地解脫總持門，海布妙高山",
    "T14n0489_008:0724b19": "日月光明法教，叢林善妙宮殿輪圍山等，及",
    "T14n0489_008:0724b20": "一切有情成熟調伏，莊嚴善住無上無身，依",
    "T14n0489_008:0724b21": "止隨轉智風曼拏羅解脫因故？譬如劫風，世",
    "T14n0489_008:0724b22": "界壞時其風無礙，力勢迅猛普遍吹擊三千",
    "T14n0489_008:0724b23": "大千世界俱胝那庾多百千諸鐵圍山、須彌山、",
    "T14n0489_008:0724b24": "大海等，皆悉破散磨滅無餘同太虛空。菩薩",
    "T14n0489_008:0724b25": "之風亦復如是，於多百千劫中，積集種種福",
    "T14n0489_008:0724b26": "智莊嚴，菩薩以廣大力勢，能現種種神通變",
    "T14n0489_008:0724b27": "化，善轉無礙清淨法輪，出妙音聲，普遍調",
    "T14n0489_008:0724b28": "伏一切眾會。由如是故，從智風輪出諸法蘊，",
    "T14n0489_008:0724b29": "彼所調伏觀察最上妙法光明無著諸行，勝",
    "T14n0489_008:0724c01": "力具足深固作意，內心正住成三摩地，想蘊",
    "T14n0489_008:0724c02": "處界及三有身所作諸行而悉破散，無身所",
    "T14n0489_008:0724c03": "作了知皆是虛妄分別，超越一切世間，然後",
    "T14n0489_008:0724c04": "乃現不可思議無相出世勝福圓滿，依止隨",
    "T14n0489_008:0724c05": "轉獲勝清淨，住後邊際離諸憂惱。是為菩薩",
    "T14n0489_008:0724c06": "阿僧祇劫潔白聖會，建立積集三摩地解脫總",
    "T14n0489_008:0724c07": "持門，海布妙高山日月光明法教，叢林善妙宮",
    "T14n0489_008:0724c08": "殿輪圍山等，及一切有情成熟調伏，莊嚴善",
    "T14n0489_008:0724c09": "住無上無身，依止隨轉智風曼拏羅解脫因",
    "T14n0489_008:0724c10": "故。善男子！菩薩若修如是十種法者，即得如",
    "T14n0489_008:0724c11": "風。」",
    "T14n0489_008:0724c12": "[0724c12] 爾時，除蓋障菩薩摩訶薩前白佛言：「希有世",
    "T14n0489_008:0724c13": "尊！希有善逝！善說如是廣大之法，乃至具足",
    "T14n0489_008:0724c14": "一切勝相，而能令諸菩薩大士咸生歡喜。世",
    "T14n0489_008:0724c15": "尊！若天及人，能於如是法中信解修行者，如",
    "T14n0489_008:0724c16": "佛所說，是人即得一切具足受勝妙樂，適悅",
    "T14n0489_008:0724c17": "自在，乃同梵王帝釋護世天等。所有此世他",
    "T14n0489_008:0724c18": "生，得一切圓滿利他勝行，今此不說。」[0724c18] 佛言：「善",
    "T14n0489_008:0724c19": "男子！如是，如是。如汝所說，彼之有情出過一",
    "T14n0489_008:0724c20": "切世間，普為多人所共瞻仰，斷諸惡法具諸",
    "T14n0489_008:0724c21": "善法，一切世間之所歸向。[0724c21] 「善男子！若諸有情，",
    "T14n0489_008:0724c22": "於此法中能修行者，或復有人返生輕謗，我",
    "T14n0489_008:0724c23": "說彼人是愚癡者，當墮黑暗大地獄中受諸",
    "T14n0489_008:0724c24": "苦惱，世間、天人、阿修羅等所共悲愍。[0724c24] 「又，善男",
    "T14n0489_008:0724c25": "子！菩薩若修十種法者，即如虛空。何等為十？",
    "T14n0489_008:0724c26": "所謂一者、無垢；二者、無礙；三者、寂靜；四者、無",
    "T14n0489_008:0724c27": "相；五者、無邊智；六者、平等隨知一切法；七者、",
    "T14n0489_008:0724c28": "了一切法如虛空自性解脫；八者、無住；九者、",
    "T14n0489_008:0724c29": "出過諸境界相；十者、出過尋伺。菩薩若修如",
    "T14n0489_008:0725a01": "是十種法者，即如虛空。[0725a01] 「善男子！復有十法，菩",
    "T14n0489_008:0725a02": "薩若修即如虛空。何等為十？所謂一者、於可意",
    "T14n0489_008:0725a03": "不可意一切色中不愛不惡；二者、於可意不",
    "T14n0489_008:0725a04": "可意一切聲中不愛不惡；三者、於可意不可",
    "T14n0489_008:0725a05": "意一切香中不愛不惡；四者、於可意不可意",
    "T14n0489_008:0725a06": "一切味中不愛不惡；五者、於可意不可意一",
    "T14n0489_008:0725a07": "切觸中不愛不惡；六者、於可意不可意一切",
    "T14n0489_008:0725a08": "法中不愛不惡；七者、於利衰法中不愛不惡；",
    "T14n0489_008:0725a09": "八者、於樂苦法中不愛不惡；九者、於稱譏法",
    "T14n0489_008:0725a10": "中不愛不惡；十者、於譽毀法中不愛不惡。菩",
    "T14n0489_008:0725a11": "薩若修如是十種法者，即如虛空。[0725a11] 「又，善男子！",
    "T14n0489_008:0725a12": "菩薩若修十種法者，即得如月。何等為十？所",
    "T14n0489_008:0725a13": "謂一者、令諸有情皆生歡喜；二者、眾所樂見；",
    "T14n0489_008:0725a14": "三者善法增長；四者、惡法損減；五者、咸皆稱",
    "T14n0489_008:0725a15": "讚；六者、體相清淨；七者、乘最上乘；八者、常自",
    "T14n0489_008:0725a16": "莊嚴；九者、游戲法樂；十者、具大神通威德。[0725a16] 「善",
    "T14n0489_008:0725a17": "男子！云何是菩薩令諸有情皆生歡喜？如月",
    "T14n0489_008:0725a18": "初出，一切有情皆得清涼，及悅意故咸生歡",
    "T14n0489_008:0725a19": "喜，菩薩之月亦復如是，當初出時，一切有情",
    "T14n0489_008:0725a20": "悉得遠離煩惱炎熾生喜樂故，是為菩薩令",
    "T14n0489_008:0725a21": "諸有情皆生歡喜。[0725a21] 「云何是菩薩眾所樂見？如",
    "T14n0489_008:0725a22": "月初出，一切有情悉樂瞻&#x89A9;，所謂善妙潔白",
    "T14n0489_008:0725a23": "令諸有情心生喜故。菩薩之月亦復如是，當",
    "T14n0489_008:0725a24": "初出時，一切有情愛樂悅意，所謂諸根清淨",
    "T14n0489_008:0725a25": "種子潔白，於諸所行威儀具足，是為菩薩眾",
    "T14n0489_008:0725a26": "所樂見。[0725a26] 「云何是菩薩善法增長？如白分月從",
    "T14n0489_008:0725a27": "初出已，日日漸增，至十五日其月盛滿諸相",
    "T14n0489_008:0725a28": "圓具。菩薩之月亦復如是，從初發心乃至坐",
    "T14n0489_008:0725a29": "於道場，日日善法漸漸增長，至坐道場已一",
    "T14n0489_008:0725b01": "切勝相皆悉圓滿，是為菩薩善法增長。[0725b01] 「云何",
    "T14n0489_008:0725b02": "是菩薩惡法損減？如至黑分月時，其月輪相",
    "T14n0489_008:0725b03": "光明漸減，如其所減，至月盡日一切不現。菩",
    "T14n0489_008:0725b04": "薩之月亦復如是，至具出世智時惡法漸減，",
    "T14n0489_008:0725b05": "如其所減，乃至坐於道場，一切滅盡無復遺",
    "T14n0489_008:0725b06": "餘，是為菩薩惡法損減。[0725b06] 「云何是菩薩咸皆稱",
    "T14n0489_008:0725b07": "讚？如月初出時，諸婆羅門、剎帝利、男女大",
    "T14n0489_008:0725b08": "小、一切人民咸悉稱讚，菩薩之月亦復如是，",
    "T14n0489_008:0725b09": "當初出時，一切世間天、人、阿修羅、乾闥婆等",
    "T14n0489_008:0725b10": "咸悉稱讚，是為菩薩咸皆稱讚。[0725b10] 「云何是菩薩",
    "T14n0489_008:0725b11": "體相清淨？如月天子體相清淨潔白無染，謂",
    "T14n0489_008:0725b12": "勝業報之所成故，菩薩體相亦復如是，本來",
    "T14n0489_008:0725b13": "無染潔白所成清淨化生，非從父母羯邏藍",
    "T14n0489_008:0725b14": "等不淨所生，是為菩薩體相清淨。[0725b14] 「云何是菩",
    "T14n0489_008:0725b15": "薩乘最上乘？如月天子乘清淨乘照四天下，",
    "T14n0489_008:0725b16": "菩薩之月亦復如是，乘于最上菩薩之乘，廣",
    "T14n0489_008:0725b17": "照無邊一切世界，是為菩薩乘最上乘。[0725b17] 「云何",
    "T14n0489_008:0725b18": "是菩薩常自莊嚴？如月天子本相清淨常自",
    "T14n0489_008:0725b19": "莊嚴，不以澡沐所莊嚴故，菩薩之月亦復如",
    "T14n0489_008:0725b20": "是，諸勝功德常自莊嚴，是為菩薩常自莊嚴。",
    "T14n0489_008:0725b21": "[0725b21] 「云何是菩薩游戲法樂？如月天子常受天樂，",
    "T14n0489_008:0725b22": "菩薩之月亦復如是，常所遊戲勝妙法樂，不",
    "T14n0489_008:0725b23": "染世間諸欲境界，是為菩薩游戲法樂。[0725b23] 「云何",
    "T14n0489_008:0725b24": "是菩薩具大神通威德？如月天子具大神通",
    "T14n0489_008:0725b25": "有大威德廣照一切，菩薩之月亦復如是，具",
    "T14n0489_008:0725b26": "大福智勝功德故，是為菩薩具大神通威德。",
    "T14n0489_008:0725b27": "善男子！菩薩若修如是十種法者，即得如",
    "T14n0489_008:0725b28": "月。"
}