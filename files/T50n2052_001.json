{
    "T50n2052_001:0214a02": "No. 2052",
    "T50n2052_001:0214a03": "大唐故三藏玄奘法師行狀一卷",
    "T50n2052_001:0214a05": "[0214a05] 法師諱褘。字玄奘。俗姓陳。漢大丘長仲弓",
    "T50n2052_001:0214a06": "之後。本居&#x9834;川。後徙河南。子孫因之為緱",
    "T50n2052_001:0214a07": "氏人焉。高祖湛。魏清河太守。曾祖山。魏征東將",
    "T50n2052_001:0214a08": "軍南陽郡開國公。祖康齊國子博士轉司業。",
    "T50n2052_001:0214a09": "又轉禮部侍郎。父惠。英潔有雅操。早通經",
    "T50n2052_001:0214a10": "術。形長八尺。美眉明目。裒衣博帶。好儒者之",
    "T50n2052_001:0214a11": "容。時人方之郭有道。郡舉孝廉。拜陳留令。又",
    "T50n2052_001:0214a12": "遷江陵。後隨運將衰。遂息纓冕之心。結薜",
    "T50n2052_001:0214a13": "蘿之志。識者高之。親廣平宋氏隨洛州長",
    "T50n2052_001:0214a14": "史欽之女。法師即第四子也。法師粵自褓辰。",
    "T50n2052_001:0214a15": "夙標溫嶷。迨於二十日。更表貞淳。機智有殊。",
    "T50n2052_001:0214a16": "聰敏絕異。爰以宿植。早厭樊籠。驛思玄門。",
    "T50n2052_001:0214a17": "翅神覺道。大業之際。詔度僧尼。時。使人大",
    "T50n2052_001:0214a18": "理卿酇善果。有許郭之鑒。一見法師而謂人。",
    "T50n2052_001:0214a19": "此子年齒雖幼。風骨甚奇。若住釋門。必為梁",
    "T50n2052_001:0214a20": "棟。因聽落飾。止於東都淨土道場。時。寺有景",
    "T50n2052_001:0214a21": "法師講涅槃經。執卷伏膺。遂忘寢食。又學嚴",
    "T50n2052_001:0214a22": "法師攝論。受好逾劇。並一聞將盡。再覽之",
    "T50n2052_001:0214a23": "後。無復所遺。眾咸驚異。乃令昇座。覆述抑",
    "T50n2052_001:0214a24": "揚割暢備盡。師宗美問。芳聲從茲發爽。時",
    "T50n2052_001:0214a25": "年十五也。其後隨氏失馭。天下沸騰。啟兄。",
    "T50n2052_001:0214a26": "此雖父母之邑。而喪亂若茲。豈可守而死。",
    "T50n2052_001:0214a27": "今聞唐主。驅晉陽之眾。已據有長安。天下依",
    "T50n2052_001:0214a28": "歸。如適父母。願與兄投也。兄從之。即與俱",
    "T50n2052_001:0214a29": "來。時。武德元年矣。是時國基草創。京城亦",
    "T50n2052_001:0214b01": "未有講序。初煬帝於東都建四道場。召天下",
    "T50n2052_001:0214b02": "名僧居焉。景脫基暹。為其稱首。末年國亂。供",
    "T50n2052_001:0214b03": "料停絕。多遊綿蜀。知法之眾。又盛於彼。法師",
    "T50n2052_001:0214b04": "啟兄。無法事。願遊蜀受業。兄從之。經子午",
    "T50n2052_001:0214b05": "谷入漢川。逢空景二法師。皆道場之大德。從",
    "T50n2052_001:0214b06": "之受學。仍相逐進向成都。雖在行旅。恒執經",
    "T50n2052_001:0214b07": "隨問。比至益州。攝論毘曇。各得一遍。諸德既",
    "T50n2052_001:0214b08": "萃。大建法筵。更聽寶暹攝論道基毘曇。志振",
    "T50n2052_001:0214b09": "迦筵。敬惜寸陰。四五年間。究通諸部。講座",
    "T50n2052_001:0214b10": "之下。常數百人。領悟之才。眾人咸伏。法師",
    "T50n2052_001:0214b11": "兄。因住成都空慧寺。即長捷法師焉。其亦風",
    "T50n2052_001:0214b12": "神朗俊。體狀魁傑。加之秀美。每出外衢。路觀",
    "T50n2052_001:0214b13": "者。莫不駐車停蓋。講涅槃經。攝大乘論。阿毘",
    "T50n2052_001:0214b14": "曇。兼通史傳。及善老莊。為蜀人所慕。總管酇",
    "T50n2052_001:0214b15": "公行臺。尚書韋雲起等。特所欽重。至於屬詞",
    "T50n2052_001:0214b16": "談吐。蘊藉風流。接物誘凡。篇章書疏。和光嗢",
    "T50n2052_001:0214b17": "噱。狎道俗之情。有出於弟。若其亭亭獨秀。不",
    "T50n2052_001:0214b18": "雜埃塵。遊八宏。窮玄理。廓魔氣以為志。繼",
    "T50n2052_001:0214b19": "聖達而為心。匡振頹綱。苞挫殊俗。涉風波而",
    "T50n2052_001:0214b20": "意靡倦。臨大難而節逾高。通曩哲之深疑。開",
    "T50n2052_001:0214b21": "後賢之未悟。垂義功於來裔。標准的於當今。",
    "T50n2052_001:0214b22": "乃率生而寡儔。非唯兄之弗建也。然昆季",
    "T50n2052_001:0214b23": "二人。懿德清規。芳聲雅質。雖廬山將遠。無得",
    "T50n2052_001:0214b24": "同焉。法師年二十有一。以武德五年。於城",
    "T50n2052_001:0214b25": "都受具。坐夏學律。五篇七聚之宗。亦一遍斯",
    "T50n2052_001:0214b26": "得。益部經論。研綜既窮。更思入京。詢問殊",
    "T50n2052_001:0214b27": "旨。條式有礙。為兄所留。不能遂意。乃私與入",
    "T50n2052_001:0214b28": "結商侶。汎舟三峽。沿江而遁。到荊州。止天皇",
    "T50n2052_001:0214b29": "寺。彼之道浴。承風斯文。既屬來儀。咸請敷說。",
    "T50n2052_001:0214c01": "法師為論攝論毘曇。各得三遍罷。後復北",
    "T50n2052_001:0214c02": "遊。詢求先德。至相州造休法師。質問疑礙。",
    "T50n2052_001:0214c03": "又到趙州。謁淡法師。學成實論。又入長安。",
    "T50n2052_001:0214c04": "就岳法師。學俱舍論。皆一遍而究其旨。經",
    "T50n2052_001:0214c05": "目而記於心。又於京城諸德。尋訪異同。僕射",
    "T50n2052_001:0214c06": "宗公簫兄弟。又深珍敬。奏住大莊嚴寺。法",
    "T50n2052_001:0214c07": "師既遍謁賢。備&#x98E1;其說。詳考其理。各擅宗",
    "T50n2052_001:0214c08": "塗。驗之聖典。亦隱顯有異。莫知適從。乃誓遊",
    "T50n2052_001:0214c09": "西方。以問所惑。并取十七地論等。以釋眾疑。",
    "T50n2052_001:0214c10": "即今之瑜伽師地論也。又言昔法顯智嚴。亦",
    "T50n2052_001:0214c11": "一時之士。皆能求法。導利群生。吾當繼之。乃",
    "T50n2052_001:0214c12": "結侶陳表。有&#x52C5;不許。諸人咸退。唯法師不屈。",
    "T50n2052_001:0214c13": "既方事孤遊。又承西路艱嶮。乃自試其心。以",
    "T50n2052_001:0214c14": "俗問眾善苦。種種調伏。堪任不退。然始入",
    "T50n2052_001:0214c15": "塔。啟請申其意。願乞眾聖冥加。往還無難。初",
    "T50n2052_001:0214c16": "法師生也。母夢法師衣白衣西去。母曰。汝是",
    "T50n2052_001:0214c17": "我子。今欲何去。報曰。為求法故去。此則造迦",
    "T50n2052_001:0214c18": "維之先兆。",
    "T50n2052_001:0214c19": "[0214c19] 貞觀三年。將欲首塗。又求祥應。乃夜夢見大",
    "T50n2052_001:0214c20": "海中。有蘇迷盧山。極為麗嚴。意欲登山。而洪",
    "T50n2052_001:0214c21": "濤&#x6C79;湧。不以為懼。乃決意而入。忽見蓮花。踊",
    "T50n2052_001:0214c22": "乎波外。應足而生。須臾至山。又峻峭不可上。",
    "T50n2052_001:0214c23": "踊身自騰。有搏&#x98C7;。扶而上昇。至頂。四望廓然。",
    "T50n2052_001:0214c24": "無復擁礙。喜而寤焉。遂即行矣。時年二十九",
    "T50n2052_001:0214c25": "也。時有秦川僧孝達。在京學畢還鄉。法師與",
    "T50n2052_001:0214c26": "同去。展轉遂達爪州。訪西路好惡。皆云。流沙",
    "T50n2052_001:0214c27": "無路。行人多結伴侶。看牛馬糞及遺骸為標",
    "T50n2052_001:0214c28": "幟。風驚沙起。骸骨亦平。唯多起風魑魅之",
    "T50n2052_001:0214c29": "類。東西八百餘里。欲孤行者。終不可達。聞已",
    "T50n2052_001:0215a01": "愁憤。不知其計。乃禮佛求願。願得一人。相引",
    "T50n2052_001:0215a02": "過關。即玉門關也。關抌胡盧河。關西百里。有",
    "T50n2052_001:0215a03": "一烽。烽下有水。凡有五烽。五烽之外。無復戍",
    "T50n2052_001:0215a04": "邏。皆長磧耳。又乃訪得一胡。許送過關。臨",
    "T50n2052_001:0215a05": "時復退。強憑之乃行。夜至河。離關十餘里。上",
    "T50n2052_001:0215a06": "源有胡桐樹。胡乃斬木為橋。布草填沙。驅馬",
    "T50n2052_001:0215a07": "而過。即渡河。心極歡喜。各下褥而眠。夜半。",
    "T50n2052_001:0215a08": "胡乃起。抽刀行向法師欲為屠害。法師即起",
    "T50n2052_001:0215a09": "念佛誦經。胡人還坐。少時復起。謂法師曰。國",
    "T50n2052_001:0215a10": "家法。私向外國。罪名極重。前五烽路。遊其",
    "T50n2052_001:0215a11": "下必被他投。終無得免。但一處被擒即死",
    "T50n2052_001:0215a12": "人。弟子亦有家累。何能當之。王法不可干。共",
    "T50n2052_001:0215a13": "師還去。法師報曰。奘只可向西而死。誓不東",
    "T50n2052_001:0215a14": "歸而生。檀越不能者任還。奘獨自去。胡曰。師",
    "T50n2052_001:0215a15": "被他投。還相牽引。終不免罪。法師為設重",
    "T50n2052_001:0215a16": "誓。縱令身碎為塵。終不相引。為指天地星",
    "T50n2052_001:0215a17": "月重言。胡乃辭別法師。與馬一匹而去。於是",
    "T50n2052_001:0215a18": "夜發。至第一烽。水邊飲馬。少時。飛箭頻來。幾",
    "T50n2052_001:0215a19": "著於膝。既知他覺。急即向之。烽上人將火問。",
    "T50n2052_001:0215a20": "是何人。欲何所去。乃去帽現其法服。報云。從",
    "T50n2052_001:0215a21": "京師來。欲求法於婆羅門國。人將上烽見校",
    "T50n2052_001:0215a22": "尉。校尉深相責問。法師具陳行意。聲淚俱下。",
    "T50n2052_001:0215a23": "彼亦&#x615C;然垂泣云。師能如是任師去。儻如",
    "T50n2052_001:0215a24": "所願。亦國家之益。師且臥。於是安置。天曉為",
    "T50n2052_001:0215a25": "設食。更施&#x9EA8;糧。自送十餘里云。師勿過餘烽。",
    "T50n2052_001:0215a26": "第五烽外。有野馬泉。可更取水去。法師過第",
    "T50n2052_001:0215a27": "五烽。遇風沙大起。不知泉處。日暗。傍一沙溝",
    "T50n2052_001:0215a28": "住。下水欲飲。馬袋重失。手覆之。纔得一飲之",
    "T50n2052_001:0215a29": "直。餘並傾失。千里之資。此時頓盡。煩惱亦何",
    "T50n2052_001:0215b01": "可言。三更後復行。不知道路。唯西北望星月",
    "T50n2052_001:0215b02": "而進。至明午後。已大渴之。雖有&#x9EA8;&#x4D35;。乾不能",
    "T50n2052_001:0215b03": "食。如是四夜五日。無一渧霑喉。人馬俱困。不",
    "T50n2052_001:0215b04": "能復行。遂臥沙中。默念觀音。不能發語。氣殆",
    "T50n2052_001:0215b05": "將絕。至第五夜。忽有涼風。非常冷快。體得醒",
    "T50n2052_001:0215b06": "悟。馬亦能起。復強行二十餘里。還臥不能去。",
    "T50n2052_001:0215b07": "夢一大神。告之強行。何為復臥。於是復起。馬",
    "T50n2052_001:0215b08": "忽異路而去。迴之不得。行可十許里。遂遇一",
    "T50n2052_001:0215b09": "池。清冷澄澈。非常歡喜。便飲馬。自復澡嗽。又",
    "T50n2052_001:0215b10": "取&#x9EA8;剉飼馬。池側亦有青草。比明馬健。人復",
    "T50n2052_001:0215b11": "解齊。更一日一夜。就水將息。後日盛水漸進。",
    "T50n2052_001:0215b12": "更經三日。方達伊吾。於流沙北維之外。復",
    "T50n2052_001:0215b13": "逢鬼魅。日有數般。困弊難艱。免難為記述。",
    "T50n2052_001:0215b14": "既至伊吾。逢高昌使人。還向其王說法師來",
    "T50n2052_001:0215b15": "意。王大喜歡。遣人將駝來迎。復到高昌。",
    "T50n2052_001:0215b16": "相見悲喜。王欲留法師。不聽西去。法師乃",
    "T50n2052_001:0215b17": "不食四日。以盛動之。王意亦迴。王母妃願",
    "T50n2052_001:0215b18": "結母子。王願為兄弟。許者任師去。法師相許。",
    "T50n2052_001:0215b19": "王歡喜請講仁王經。并為度沙彌四人。造法",
    "T50n2052_001:0215b20": "服數十具。差達官。將安革馬。手力倍送。又",
    "T50n2052_001:0215b21": "修二十四封書。與突厥葉護可汗等諸國。并",
    "T50n2052_001:0215b22": "附絞練五百餘匹。令遞送云。法師者。是奴弟。",
    "T50n2052_001:0215b23": "願可汗憐師如憐奴。使得達婆羅門也。於是",
    "T50n2052_001:0215b24": "辭去。既到葉護衙所。可汗甚歡喜。差人遞送。",
    "T50n2052_001:0215b25": "終達迦濕彌羅。舊云罽賓國也。皆可汗之威。",
    "T50n2052_001:0215b26": "高昌王之力耳。中間所經&#x8471;山雪嶺。熱海鐵",
    "T50n2052_001:0215b27": "門。危難之事。及諸王禮接逢迎之儀。不能備",
    "T50n2052_001:0215b28": "敘。迦濕彌羅國。有大德。號僧勝。善於經論。法",
    "T50n2052_001:0215b29": "師就學俱舍順正理因明聲明等。及大毘婆",
    "T50n2052_001:0215c01": "沙。國王&#x615C;其盡學達無有經本。乃給手書",
    "T50n2052_001:0215c02": "十人。令為抄寫。并餘所須。並 &#x52C5;供給。學已",
    "T50n2052_001:0215c03": "方出東南。入磔迦國。徒伴二十餘人。相將渡",
    "T50n2052_001:0215c04": "栴陀羅婆伽河。東至波羅奢大林中。逢賊。所",
    "T50n2052_001:0215c05": "將衣資。劫掠都盡。身命纔令到村。與諸人",
    "T50n2052_001:0215c06": "告乞。各得衣服。次到磔迦東境。有大菴羅林。",
    "T50n2052_001:0215c07": "林中有一七百歲婆羅門。觀其面貌。可稱三",
    "T50n2052_001:0215c08": "十許。明中百論。及吠陀書。云是龍猛弟子。法",
    "T50n2052_001:0215c09": "師就停一月。學經百論。又東到那僕底國。",
    "T50n2052_001:0215c10": "就調伏法師。學對法顯宗理門等論。又東諒",
    "T50n2052_001:0215c11": "那伽羅寺。就月曹法師。學眾事分毘婆娑。又",
    "T50n2052_001:0215c12": "東到祿勒那國。就闍那&#x6BF1;多大德。學經部毘",
    "T50n2052_001:0215c13": "婆沙。又就蜜多犀那論師。學薩婆多辨真論。",
    "T50n2052_001:0215c14": "展轉到劫毘陀國。禮拜聖跡。佛昔在忉利",
    "T50n2052_001:0215c15": "天。為報母恩。一夏說法訖。乘三道寶階。下人",
    "T50n2052_001:0215c16": "中處。又西北至羯若鞠闍國(此云曲女城)。就毘邪",
    "T50n2052_001:0215c17": "犀那三藏。學佛使毘婆沙日胄毘婆沙。自此",
    "T50n2052_001:0215c18": "東南。至阿踰陀國。禮聖跡已。順殑伽河東下。",
    "T50n2052_001:0215c19": "八十餘人同船。欲向阿阿邦穆佉國。河之",
    "T50n2052_001:0215c20": "兩岸。皆是阿踰迦林。蓊藹深茂。於林中。忽有",
    "T50n2052_001:0215c21": "十餘船賊。鼓棹迎流。一時而出。船中驚擾。投",
    "T50n2052_001:0215c22": "河者數人。賊擁船向岸。令諸人解衣。搜求珍",
    "T50n2052_001:0215c23": "寶。其賊先事突加天神。每於秋中。覓一人",
    "T50n2052_001:0215c24": "質狀端美。殺取肉血。用以祠之求喜福。見法",
    "T50n2052_001:0215c25": "師儀容美麗。相顧而喜。於是則賊遣人取",
    "T50n2052_001:0215c26": "水。於花林中。和&#x57FF;塗地作壇。牽法師上壇坐。",
    "T50n2052_001:0215c27": "令數人拔刀侍立。即欲揮刃。法師報云。遠",
    "T50n2052_001:0215c28": "來求法。傳於未聞。此心未遂。檀越殺之。恐無",
    "T50n2052_001:0215c29": "福也。賊不納。法師知不免。謂賊曰。願賜少",
    "T50n2052_001:0216a01": "時。莫相逼惱。使我正念。亦是檀越恩澤。於是",
    "T50n2052_001:0216a02": "專心&#x89A9;史多天慈氏菩薩所。於心想中。若登",
    "T50n2052_001:0216a03": "蘇迷盧山。越一二三天。見&#x89A9;史多宮。慈氏菩",
    "T50n2052_001:0216a04": "薩妙寶臺。菩薩◎國遶。此時。身心歡喜。不知",
    "T50n2052_001:0216a05": "在壇。不憶有賊。同伴諸人。發聲號哭。須臾之",
    "T50n2052_001:0216a06": "間。黑風四起。折樹飛沙。河流湧浪。船舫漂",
    "T50n2052_001:0216a07": "覆。賊徒大駭。問同伴曰。此沙門從何處來。名",
    "T50n2052_001:0216a08": "字何等。報曰。從支那國來。求法者此也。諸君",
    "T50n2052_001:0216a09": "若殺。得無量罪。且視風波之狀。天神已嗔。宜",
    "T50n2052_001:0216a10": "忽懺悔。賊懼相率懺謝。稽首歸依。時亦不覺。",
    "T50n2052_001:0216a11": "賊以手觸。爾乃開眼。謂賊曰。時至邪。賊曰。不",
    "T50n2052_001:0216a12": "敢害師。願受懺悔。法師受其禮謝。廣為說法。",
    "T50n2052_001:0216a13": "令其發心。諸賊遞相勸告。收諸賊具。總投河",
    "T50n2052_001:0216a14": "流。所脫衣資。各還本主。並受五戒。風波還",
    "T50n2052_001:0216a15": "靜。賊徒歡喜。頂禮辭別。同伴敬歎。轉異於",
    "T50n2052_001:0216a16": "常。遠近聞者。莫不嗟怪。從歷數國。又東北至",
    "T50n2052_001:0216a17": "室羅伐悉底國。舊曰舍衛。訛也。聖&#x8FF9;甚多。皆",
    "T50n2052_001:0216a18": "得禮敬。又到吠舍離城。觀維摩詰宅。并佛許",
    "T50n2052_001:0216a19": "魔王涅槃處。皆往禮敬。從此又至摩揭陀國。",
    "T50n2052_001:0216a20": "其處聖跡極多。法師停七日。禮拜方遍。從此",
    "T50n2052_001:0216a21": "東南行。四百餘里。到菩提樹。其處周圓三十",
    "T50n2052_001:0216a22": "里內。聖跡尤遍。法師停八九日。禮拜乃遍。至",
    "T50n2052_001:0216a23": "第十日。那爛陀寺眾。差四十德來。迎至寺莊。",
    "T50n2052_001:0216a24": "宿大目揵連本村。明日食後。更有二百餘僧",
    "T50n2052_001:0216a25": "及千餘檀越。擎舉幢蓋花香來迎。引入那爛",
    "T50n2052_001:0216a26": "陀寺。既至。合眾都集。法師與相見。眾坐。令維",
    "T50n2052_001:0216a27": "那唱法師住寺。寺內所有一切共同。眾相見",
    "T50n2052_001:0216a28": "訖。差二十人有德行者。將法師參正法藏。即",
    "T50n2052_001:0216a29": "戒賢法師也。其人博聞強識。佛法及外道經",
    "T50n2052_001:0216b01": "書。一切通達。又最耆宿。時年一百六十歲。眾",
    "T50n2052_001:0216b02": "所共尊。不敢片其名。故號為正法藏。法師隨",
    "T50n2052_001:0216b03": "入謁。方牽師資。務盡其敬。頂禮讚歎訖。正法",
    "T50n2052_001:0216b04": "藏命法師及諸僧坐。問從何處來。報從支那",
    "T50n2052_001:0216b05": "國來。欲於師處。學瑜伽等經論。聞已啼泣。喚",
    "T50n2052_001:0216b06": "弟子覺賢。令說三年已前病惱因緣。覺賢曰。",
    "T50n2052_001:0216b07": "和上去今三年已前。有患。四支拘急。如火燒",
    "T50n2052_001:0216b08": "刀判之病。意厭此身。欲不食取盡。於夜中。夢",
    "T50n2052_001:0216b09": "天人黃金色。謂和上曰。汝勿厭此身。身是法",
    "T50n2052_001:0216b10": "器。修習難得。汝過去曾作國王。多惱眾生。故",
    "T50n2052_001:0216b11": "招此苦。當自悔責。禮誦行道。廣通正法。業累",
    "T50n2052_001:0216b12": "可除。直欲不食捨之。終不得了。死已受身。還",
    "T50n2052_001:0216b13": "得受苦。猶如井輪。迴轉無息。復三年餘。有支",
    "T50n2052_001:0216b14": "那國僧。欲來於此。學諸經論。已發在路。汝可",
    "T50n2052_001:0216b15": "待之。為演說付授。彼人得已。當轉流通。以此功",
    "T50n2052_001:0216b16": "德。汝罪自滅。我是曼殊室利。憐愍汝故。特來相",
    "T50n2052_001:0216b17": "告。當依我語。今日已後。所患亦當漸除。語已",
    "T50n2052_001:0216b18": "而滅。從爾來。和上漸則安隱。正法藏又問。汝",
    "T50n2052_001:0216b19": "在路經今幾時。報曰。過三年。向欲四年。既與",
    "T50n2052_001:0216b20": "昔夢狀同。深相慰喻。法師親承斯記。悲喜不",
    "T50n2052_001:0216b21": "能自勝。更起禮謝。言意訖。辭出。安置幼日王",
    "T50n2052_001:0216b22": "院。七日供養已。更與上房第四重閣。加諸供",
    "T50n2052_001:0216b23": "給。日得擔步羅葉一百二十枚。檳榔子二十",
    "T50n2052_001:0216b24": "顆。豆蔻子二十顆。龍香一兩。供大人米一升。",
    "T50n2052_001:0216b25": "蘇油乳酪石蜜等。皆日足有餘。一期之料。數",
    "T50n2052_001:0216b26": "人食不盡。給淨人婆羅門一人。出行乘象。",
    "T50n2052_001:0216b27": "與二十人陪從。免一切僧事。寺內主客萬人。",
    "T50n2052_001:0216b28": "預此供給者。滲法師有十人。言供大人米者。",
    "T50n2052_001:0216b29": "此即粳米。大如烏豆。成飯已後。香聞百餘步。",
    "T50n2052_001:0216c01": "摩揭陀國。獨有此米。餘國更無。收植又少。唯",
    "T50n2052_001:0216c02": "國王及廣知法大德得食。餘人不得。故云供",
    "T50n2052_001:0216c03": "大人米。其遊履外國見重。所至皆此類也。法",
    "T50n2052_001:0216c04": "師安置已。向王舍城。觀禮聖跡。數日方周",
    "T50n2052_001:0216c05": "訖。已還那爛陀。請戒賢法師講瑜伽論。同聽",
    "T50n2052_001:0216c06": "者數千人。如是聽瑜伽三遍。順正理一遍。顯",
    "T50n2052_001:0216c07": "揚對法因明聲明集量論等各一遍。中百二",
    "T50n2052_001:0216c08": "論各三遍。其俱舍婆沙六足阿毘曇等。已於",
    "T50n2052_001:0216c09": "迦濕彌羅等諸國聽訖。於此尋讀決疑而已。",
    "T50n2052_001:0216c10": "如是五年。不捨晝夜。聽訖。復往伴爛拏&#x9262;伐",
    "T50n2052_001:0216c11": "多國。尋禮聖&#x8FF9;。有孤山。極為秀麗。山中有精",
    "T50n2052_001:0216c12": "舍。中有剋檀觀自在菩薩像。特多靈驗。有所",
    "T50n2052_001:0216c13": "願求。至心皆得。其守護人。恐塵河。於外面各",
    "T50n2052_001:0216c14": "十步。作勾欄。人有散花請願。皆於欄外。不許",
    "T50n2052_001:0216c15": "入內。法師敬欲往祈請。買種種花。穿之為縵。",
    "T50n2052_001:0216c16": "將到像所。至誠禮訖。向菩薩跪。發三願。一",
    "T50n2052_001:0216c17": "者。於此學已。得平安還歸本國者。願花住尊",
    "T50n2052_001:0216c18": "手。二者。所修福慧。願生&#x89A9;史多天宮。事慈氏",
    "T50n2052_001:0216c19": "菩薩。若如意者。願花挂尊兩臂。三者。聖教稱",
    "T50n2052_001:0216c20": "眾生界中。有一分無佛性者。某今自疑。不知",
    "T50n2052_001:0216c21": "有無。若有佛性。修行可成者。願花貫尊頂。請",
    "T50n2052_001:0216c22": "訖以花縵遙散。咸得如言。既滿所求。歡喜無",
    "T50n2052_001:0216c23": "量。於傍見者。莫不禮敬。而結因緣。從此更巡",
    "T50n2052_001:0216c24": "諸國。窮南海之濱。觀尋聖&#x8FF9;。問訪師友。復至",
    "T50n2052_001:0216c25": "&#x9262;伐多國。有數大德。學業可遵。因停二年。就",
    "T50n2052_001:0216c26": "學正量部根本阿毘達摩及攝正什論教實論",
    "T50n2052_001:0216c27": "等。復還那爛陀寺。參禮正法藏已。復往杖林",
    "T50n2052_001:0216c28": "山居士勝軍論師所。論師剎帝利種。幼而好",
    "T50n2052_001:0216c29": "內外經書。五明數術。無不窮覽。每依杖山。養",
    "T50n2052_001:0217a01": "徒教授。恒講佛經。道俗宗歸者。日數百人。諸",
    "T50n2052_001:0217a02": "國王等。數來視禮。洗足供養。封賞城邑。時人",
    "T50n2052_001:0217a03": "號為步異。此云食邑者。法師就學唯識決擇",
    "T50n2052_001:0217a04": "論意義理成無畏論不住涅槃論十二因緣論",
    "T50n2052_001:0217a05": "莊嚴經論。及聞瑜伽因明等訖。已於夜中。忽",
    "T50n2052_001:0217a06": "夢見那爛陀寺。房院荒穢。並繫水牛。無復僧",
    "T50n2052_001:0217a07": "侶。法師從幼日王院西門入。見第四重閣上。",
    "T50n2052_001:0217a08": "有一金人。色貌端嚴。光明滿空。遙指寺外。謂",
    "T50n2052_001:0217a09": "法師曰。汝隨我看。即尋指外望。見村邑林池。",
    "T50n2052_001:0217a10": "為火焚燒。並成灰燼。金人曰。汝可早歸。此處",
    "T50n2052_001:0217a11": "&#x5374;復十餘年。戒日王崩。印度荒亂。惡人相害。",
    "T50n2052_001:0217a12": "當如此地。汝宜知之。言訖不見。法師覺已怪",
    "T50n2052_001:0217a13": "歎。向勝軍說之。答曰。三界無安。能知不爾。",
    "T50n2052_001:0217a14": "此聖人之垂誡。不可不依。是法師所行。皆為",
    "T50n2052_001:0217a15": "菩薩護念。將往印度。告尸羅而駐待。淹留未",
    "T50n2052_001:0217a16": "返。示無常以勸歸。若所為。不契聖心。誰能此",
    "T50n2052_001:0217a17": "祚。永微之末。戒日王果崩。印度飢荒。並如所",
    "T50n2052_001:0217a18": "告。國家使人王玄策見其事。法師在彼之日。",
    "T50n2052_001:0217a19": "&#x89A9;那爛陀寺大德師子光等。立中百論宗。破",
    "T50n2052_001:0217a20": "瑜伽等義。法師語之。聖人作論。終不相違。但學",
    "T50n2052_001:0217a21": "者之不通耳。因造會宗論三千頌。戒賢師已",
    "T50n2052_001:0217a22": "下。見咸稱善。彼具流行。先有南印度王灌頂",
    "T50n2052_001:0217a23": "師。名般若&#x6BF1;多。明正量部義。造破大乘論七",
    "T50n2052_001:0217a24": "百頌。時。戒日王。因討賊行次。烏茶國小乘師",
    "T50n2052_001:0217a25": "等。保重此論。取以示王。并請與大乘擊論。",
    "T50n2052_001:0217a26": "王許。遂作書與那爛陀寺。差四大德。善大小",
    "T50n2052_001:0217a27": "宗及外道經者。可詣行所。擬共小乘外道論",
    "T50n2052_001:0217a28": "義。正法藏乃差海惠智覺師子光及法師。為",
    "T50n2052_001:0217a29": "四人應王之命。未發問。復有順世外道。來求",
    "T50n2052_001:0217b01": "論難。書四十條義。懸於寺門。法師遣取立論。",
    "T50n2052_001:0217b02": "喚外道共論。往復三四番。婆羅門默無所說。",
    "T50n2052_001:0217b03": "先有契。屈者斬首相謝。外道請依先約。法師",
    "T50n2052_001:0217b04": "曰。我沙門釋子。當不害昆蟲。況殺人乎。外道",
    "T50n2052_001:0217b05": "歡喜。請終身給侍。聞者無不稱慶。時。欲往烏",
    "T50n2052_001:0217b06": "荼。乃訪得彼論披尋。數處有疑。謂所伏婆羅",
    "T50n2052_001:0217b07": "門曰。汝曾聽此義不。答曰曾聽。我於時善。法",
    "T50n2052_001:0217b08": "師遣說一遍。備得其旨。遂尋其謬。即申大乘",
    "T50n2052_001:0217b09": "義破之。為一千六百頌。名制惡見論。將呈戒",
    "T50n2052_001:0217b10": "賢及德眾。咸悉稱善曰。以此窮竅。何&#x6B52;不已。",
    "T50n2052_001:0217b11": "法師善得彼宗。乃放所伏婆羅門。隨意所之。",
    "T50n2052_001:0217b12": "外道歡喜辭去。往東印度。向拘摩羅王。談法",
    "T50n2052_001:0217b13": "師之德。王聞甚悅。發使來請。王使再三乃去。",
    "T50n2052_001:0217b14": "是時正欲歸還。已並裝束。那爛陀大德及徒",
    "T50n2052_001:0217b15": "眾。咸皆勸住。法師念此經論少闕。本意取以",
    "T50n2052_001:0217b16": "流通。不能建某宿心。確然不許。於是辭別。將",
    "T50n2052_001:0217b17": "經像。赴拘摩羅王所。其國先來。末行佛法。多",
    "T50n2052_001:0217b18": "信外道婆羅門教。法師至止。異黨雲屯。請王",
    "T50n2052_001:0217b19": "擊論。驗其勝負。法師妙辨既開。邪徒草靡。王",
    "T50n2052_001:0217b20": "加崇重。卑詞請問。諸佛功德。願示所由。法師",
    "T50n2052_001:0217b21": "為王。述讚如來三身利物。因即為造三身論",
    "T50n2052_001:0217b22": "三百偈。王乃歡未曾有。頂戴受持。時。戒日王。",
    "T50n2052_001:0217b23": "聞法師在拘摩羅王處。驚曰。我頻請不至。何",
    "T50n2052_001:0217b24": "因在此。發使語拘摩羅王。送支那法師來。王",
    "T50n2052_001:0217b25": "知戒日欽戀。令嚴象車二萬乘。船三萬艘。法",
    "T50n2052_001:0217b26": "師溯殑伽河。以赴王所。至羯未唱祇羅國。王",
    "T50n2052_001:0217b27": "見法師。頂禮雙足。散無量花。讚頌訖。言曰。弟",
    "T50n2052_001:0217b28": "子先遣請法師。何為不來。法師答。當奉命時。",
    "T50n2052_001:0217b29": "聽受未了。不獲參王。王曰。師從支那國來。彼",
    "T50n2052_001:0217c01": "有秦王破陳樂歌舞之曲。秦王者何人。有何",
    "T50n2052_001:0217c02": "功德。致此詠歌。法師報。秦王者。即支那國今",
    "T50n2052_001:0217c03": "之天子也。本國見國王有聖德。能除兇禁暴。",
    "T50n2052_001:0217c04": "覆潤群生者。則歌而詠之。秦王是大聖之人。",
    "T50n2052_001:0217c05": "為蒼生撥亂反正。重安宇宙。再曜三光。六合",
    "T50n2052_001:0217c06": "懷恩。故有斯詠。王曰。如此聖人。故天遺為物",
    "T50n2052_001:0217c07": "主也。於是。延入行宮。陳諸供養。王曰。聞造制",
    "T50n2052_001:0217c08": "惡見論何處在。法師報。在此。遂遣取觀。甚悅。",
    "T50n2052_001:0217c09": "謂其門師等。弟子聞曰。光既出。螢燭奪明。師",
    "T50n2052_001:0217c10": "等所寶之宗。他皆破訖。試救看。小乘諸僧無",
    "T50n2052_001:0217c11": "敢言者。王曰。師論太好。在此諸師。並皆信",
    "T50n2052_001:0217c12": "伏。恐餘國小乘外道。尚守愚迷。望於中印度",
    "T50n2052_001:0217c13": "曲女城。為師作一會。命五印度沙門婆羅門",
    "T50n2052_001:0217c14": "外道等。發顯大乘。使其改邪從正。不亦大",
    "T50n2052_001:0217c15": "哉。是日發 &#x52C5;。普告集曲女城。觀支那法師",
    "T50n2052_001:0217c16": "論。自冬初而進至[萉-巴+(日/(句-口+匕))]月。方到會場。四方沙門",
    "T50n2052_001:0217c17": "婆羅門外道等。蘊義洽聞之輩。到者數千人。",
    "T50n2052_001:0217c18": "王先令造殿。容千餘人。於中安尊像陳香花",
    "T50n2052_001:0217c19": "音樂。設食行施訖。請法師昇座。標舉論宗。命",
    "T50n2052_001:0217c20": "諸眾徵擊。竟十八日。無一人敢問。王讚歎。施",
    "T50n2052_001:0217c21": "法師銀錢三萬金錢一萬上[疊*毛]衣一百具。又",
    "T50n2052_001:0217c22": "令大臣將法師袈裟。巡眾告唱云。支那法師",
    "T50n2052_001:0217c23": "論勝。十八日來。無敢問。並宜知之。諸眾歡",
    "T50n2052_001:0217c24": "喜。為法師各立美號。大乘眾號為摩訶耶那",
    "T50n2052_001:0217c25": "提婆。此云大乘天。小乘者號為木叉提婆。此",
    "T50n2052_001:0217c26": "此解脫天。燒香散花。禮敬而去。自是德音遐",
    "T50n2052_001:0217c27": "振。會訖欲還。王留。更觀七十五日大施。觀訖",
    "T50n2052_001:0217c28": "辭還。王施大象一頭。金銀錢數萬。法師受象。",
    "T50n2052_001:0217c29": "不受錢等。戒日王拘摩羅王等。十八大國王。",
    "T50n2052_001:0218a01": "流淚辭別。北道而歸。備經艱險。度雪山&#x8471;嶺",
    "T50n2052_001:0218a02": "等。歷三十餘國。到于闐。附表陳請。 &#x52C5;遣于",
    "T50n2052_001:0218a03": "闐王。多給駝馬。至燉煌。以貞觀十九年春正",
    "T50n2052_001:0218a04": "月。到長安。於西域請轉法輪像等七軀。經論",
    "T50n2052_001:0218a05": "六百五十七部。佛肉舍利一百五十粒。二十",
    "T50n2052_001:0218a06": "五日送經像於弘福已。謁帝於洛陽。三月一",
    "T50n2052_001:0218a07": "日。奉&#x52C5;還京師。即於弘福翻譯。及修西域記。",
    "T50n2052_001:0218a08": "至二十年秋七月十三日。進新翻經。并請御",
    "T50n2052_001:0218a09": "製經序。及進西域記。蒙神筆報書。極裒揚之",
    "T50n2052_001:0218a10": "美。 &#x52C5;書云。法師夙標高行。早出塵表。泛",
    "T50n2052_001:0218a11": "寶舟而登彼岸。搜妙道而闢法門。弘闡大猷。",
    "T50n2052_001:0218a12": "蕩滌眾罪。是故慈雲欲卷。舒之蔭四空。惠日",
    "T50n2052_001:0218a13": "將昏。朗之照八極。舒朗之者。其唯法師乎。朕",
    "T50n2052_001:0218a14": "學淺心拙。在物猶迷。況佛教幽微。豐能抑測。請",
    "T50n2052_001:0218a15": "為經題。非已所聞。又云。新撰西域記者。當自",
    "T50n2052_001:0218a16": "披覽。&#x52C5;奘尚法師。又表謝。兼重請序。至二十",
    "T50n2052_001:0218a17": "二年。駕幸玉華宮。六月&#x52C5;追法師。既至。接以",
    "T50n2052_001:0218a18": "殊禮。 &#x52C5;問。師比更翻何經論。答。近翻瑜伽",
    "T50n2052_001:0218a19": "師地論一百卷。上曰。此論甚大。何聖所作。復",
    "T50n2052_001:0218a20": "明何義。答。論是彌勒菩薩造。明十七地義。",
    "T50n2052_001:0218a21": "何名十七地。法師答名及標大旨。上甚悅。於",
    "T50n2052_001:0218a22": "是&#x52C5;遣使。向京取論。論至。自披更歡喜。因&#x52C5;",
    "T50n2052_001:0218a23": "所司。寫新翻經論。為九本。頒與雍洛相&#x5156;荊",
    "T50n2052_001:0218a24": "揚等九州。遣遞流布。法師更請經題。 恩&#x52C5;",
    "T50n2052_001:0218a25": "方許。至其年八月四日。製序訖。凡七百八十",
    "T50n2052_001:0218a26": "言。題云。大唐三藏聖教序。通冠新經之首。於",
    "T50n2052_001:0218a27": "明月殿。命弘文&#x8218;學士上官儀。以所製序。對",
    "T50n2052_001:0218a28": "群僚宣讀。霞爛錦舒。光讚兼極。凡厥百僚。喜",
    "T50n2052_001:0218a29": "躍慶賀。 今上在春宮。又製述三藏聖教序",
    "T50n2052_001:0218b01": "訖。凡五百七十言。二聖序文出。後法師又陳",
    "T50n2052_001:0218b02": "表謝蒙&#x52C5;。報云。朕才謝珪璋。言慚&#x613D;達。至於",
    "T50n2052_001:0218b03": "內典。尤所未閑。昨製序文。深為鄙拙。唯恐穢",
    "T50n2052_001:0218b04": "翰墨於金簡。標瓦礫於珠林。忽得來書。謬承",
    "T50n2052_001:0218b05": "裒讚。循躬省慮。彌益厚顏。善不足稱。空勞致",
    "T50n2052_001:0218b06": "謝。法師又陳表重謝。 &#x52C5;報書云。朕往不讀",
    "T50n2052_001:0218b07": "經。兼無才智。忽製論序。翻污經文。具",
    "T50n2052_001:0218b08": "覽來言。枉見裒飾。愧逢虛美。唯益真慚。自此",
    "T50n2052_001:0218b09": "之後。四方道俗。手舞足蹈。歌詠連音。內外揄",
    "T50n2052_001:0218b10": "揚。曾未浹晨。而周六合。慈雲再蔭。惠日重明。",
    "T50n2052_001:0218b11": "歸依之徒。波迴霧委。所諸上之化下。猶風靡",
    "T50n2052_001:0218b12": "草。因賜摩雲納袈裟一領。妙絕今古。價直萬",
    "T50n2052_001:0218b13": "金。又令天下寺觀。各度五人。冬十月隨 駕",
    "T50n2052_001:0218b14": "還京。於北闕別弘法院安置。有令造慈恩寺。",
    "T50n2052_001:0218b15": "於寺西北角。造翻經院。 &#x52C5;法師移就翻譯。",
    "T50n2052_001:0218b16": "給弟子五十人。弘福舊處。仍給弟子十人看",
    "T50n2052_001:0218b17": "守。至永微二年。請造梵本經臺。蒙&#x52C5;施物。遂",
    "T50n2052_001:0218b18": "得成就。至五年六月。迎法師入內。法師於臨",
    "T50n2052_001:0218b19": "文等殿。翻發智等論。經數日。降手詔飛白書",
    "T50n2052_001:0218b20": "云。師年尊。此間小窄。體中如何。又顯慶年中",
    "T50n2052_001:0218b21": "恩&#x52C5;云。大慈恩寺僧玄奘。所翻經論既新。翻",
    "T50n2052_001:0218b22": "譯文義須精。宜令太子太傅尚書左僕射燕",
    "T50n2052_001:0218b23": "國公于志寧。中書令兼撿挍吏部尚書南陽",
    "T50n2052_001:0218b24": "縣開國男來濟。禮部尚書高陽縣開國男許",
    "T50n2052_001:0218b25": "敬宗。黃門侍郎兼撿挍太子左庶子邠陰縣",
    "T50n2052_001:0218b26": "開國男薛元超。守中書侍郎兼撿挍太子右",
    "T50n2052_001:0218b27": "庶子廣平縣開國男李義府。時為看閱。有不",
    "T50n2052_001:0218b28": "隱便處。即隨事潤色。若須學士。任量追三兩",
    "T50n2052_001:0218b29": "人。又法師請御製大慈恩寺碑文。蒙恩&#x52C5;許。",
    "T50n2052_001:0218c01": "造詞及法師。多所裒贊。碑文成後。又陳表請",
    "T50n2052_001:0218c02": "神翰自書。又蒙恩許。書訖。法師符佛之再榮。",
    "T50n2052_001:0218c03": "遂共京城僧。造幢蓋等迎。&#x52C5;又遣見在王公",
    "T50n2052_001:0218c04": "太常九部樂及二縣音聲。千餘車助送 上",
    "T50n2052_001:0218c05": "居安福門觀之。光揚之美。難為具述。又施摩",
    "T50n2052_001:0218c06": "雲納一領。妙類前恩。并餘時服百有餘事。二",
    "T50n2052_001:0218c07": "年。駕幸洛陽宮。法師預往。安置在稱翠宮。於",
    "T50n2052_001:0218c08": "大內麗日殿。翻觀所緣緣論等。又翻大毘婆",
    "T50n2052_001:0218c09": "沙等論。在所無輟。其少室山西北。緱氏故縣。",
    "T50n2052_001:0218c10": "南遊仙卿控鶴里鳳凰谷。是法師之生地。某",
    "T50n2052_001:0218c11": "少室山北少林寺。是巍孝文所立。極山泉之",
    "T50n2052_001:0218c12": "美。是并流支譯經之處。法師意願&#x62EA;託。至九",
    "T50n2052_001:0218c13": "月。陳表請住少林。為國翻譯。蒙神筆報書云。",
    "T50n2052_001:0218c14": "省表。知欲晦&#x8FF9;巖泉。追林遠而架往。託慮禪",
    "T50n2052_001:0218c15": "寂。軌澄什以標今。仰挹風微。寔所欽尚。朕",
    "T50n2052_001:0218c16": "業空學寡。靡究高深。然以淺識薄聞。未見其",
    "T50n2052_001:0218c17": "可。法師津梁三界。汲引四生。智皎心燈。定凝",
    "T50n2052_001:0218c18": "意水。非情塵之所曀。登識浪之能驚。然以道",
    "T50n2052_001:0218c19": "德可居。何必太華疊嶺。空寂可舍。豈獨少室",
    "T50n2052_001:0218c20": "重巒。幸戢來言。勿復陳請。即市朝大隱。不獨",
    "T50n2052_001:0218c21": "貴於昔賢。見聞弘益。更可珍於即代。既戢遺",
    "T50n2052_001:0218c22": "言。不敢重請。又顯慶三年中。 &#x52C5;為皇太子。",
    "T50n2052_001:0218c23": "於濮王故宅。造西明寺。令給法師上房一口。",
    "T50n2052_001:0218c24": "新度僧十人。以為弟子。此地貴於般若。前",
    "T50n2052_001:0218c25": "代雖翻。未及周備。諸德咸請。依大本更翻。然",
    "T50n2052_001:0218c26": "般若總二十萬偈。可成六百卷。法師以為在",
    "T50n2052_001:0218c27": "京多務。恐難卒了。於是屢請居山。方蒙恩許。",
    "T50n2052_001:0218c28": "往玉花宮寺翻譯。仍&#x52C5;供給。一准在京。至彼。",
    "T50n2052_001:0218c29": "以顯慶五年正月一日。翻大般若。至龍朔三",
    "T50n2052_001:0219a01": "年十月二十三日終訖。凡四處十六會說。總",
    "T50n2052_001:0219a02": "六百卷。中間又翻成唯識論辨中邊論唯識",
    "T50n2052_001:0219a03": "二十論品類足論等。至十一月二十三日。命",
    "T50n2052_001:0219a04": "窺基齎表。請聖上製大般若經序。至十二月",
    "T50n2052_001:0219a05": "七日。於蓬萊宮美進。時通事舍人憑義宣",
    "T50n2052_001:0219a06": " 口&#x52C5;許。法師從少以來。常願生彌勒佛所。及",
    "T50n2052_001:0219a07": "遊西方。又聞無著菩薩兄弟。亦願生&#x89A9;史",
    "T50n2052_001:0219a08": "多天宮。奉事彌勒。並得如願。俱有證驗。益增",
    "T50n2052_001:0219a09": "剋勵。自至玉花。每因翻譯。及禮懺之際。恒發",
    "T50n2052_001:0219a10": "願上生&#x89A9;史多天。見彌勒佛。除翻經時以外。",
    "T50n2052_001:0219a11": "若晝若夜。心心相續。無暫&#x6077;廢。從翻大般若",
    "T50n2052_001:0219a12": "訖後。即不復翻譯。唯行道禮懺。",
    "T50n2052_001:0219a13": "[0219a13] 至麟德元年正月一日。玉花寺眾及僧等。請",
    "T50n2052_001:0219a14": "翻大寶積經。法師辭曰。知此經於漢土未",
    "T50n2052_001:0219a15": "有緣。縱翻亦不了。固請不免。法師曰。翻必",
    "T50n2052_001:0219a16": "不滿五行。遂譯四行止。謂弟子及翻經僧",
    "T50n2052_001:0219a17": "等。有為之法。必歸磨滅。泡幻之質。何得久",
    "T50n2052_001:0219a18": "停。今麟德元年。吾行年六十有三。必卒於玉",
    "T50n2052_001:0219a19": "花。若於經論有疑。宜即速問。勿為後悔。徒眾",
    "T50n2052_001:0219a20": "聞者。無不驚泣。皆曰。和上尊體康和。計年未",
    "T50n2052_001:0219a21": "至耆耄。何為忽作此言。報曰。此事自知。非徒",
    "T50n2052_001:0219a22": "眾所悉。是時法師。未有疾患。徒眾相顧。咸生",
    "T50n2052_001:0219a23": "疑怪。至正月三日。法師又告門人。吾恐無常。",
    "T50n2052_001:0219a24": "欲往辭佛。遂與弟子等往。先造俱胝像所。禮",
    "T50n2052_001:0219a25": "懺辭別。其有翻經僧及子等。辭向京覲省者。",
    "T50n2052_001:0219a26": "法師皆報云。汝宜好去。所有衣&#x9262;經書。並皆",
    "T50n2052_001:0219a27": "將去。吾與汝別。汝亦不須更來。設來亦不相",
    "T50n2052_001:0219a28": "見。去者報云。和上康休。必無此事。法師報",
    "T50n2052_001:0219a29": "曰。非汝所知。去者果不重見。至正月八日。有",
    "T50n2052_001:0219b01": "弟子僧玄覺。夜見夢一大木浮圖。高顯嚴麗。",
    "T50n2052_001:0219b02": "意欲瞻仰。忽然摧倒崩振。心驚。遂即睡寤。平",
    "T50n2052_001:0219b03": "旦參禮。具說此事。法師報曰。此事屬我。不關",
    "T50n2052_001:0219b04": "於汝。勿為憂怖。至月九日申時。又告玉花寺",
    "T50n2052_001:0219b05": "寺主慧德等曰。某必當死。經云。此身可惡。猶",
    "T50n2052_001:0219b06": "如死狗。某捨命已。勿延宮寺。宜於山原靜處",
    "T50n2052_001:0219b07": "安置。作一容身棺。造一周棺。蘧蒢輿送至彼。",
    "T50n2052_001:0219b08": "可依教火焚。最為第一。慧德等怪歎。不疑即",
    "T50n2052_001:0219b09": "有此事。至其日將暮。因向後房。度一小博渠",
    "T50n2052_001:0219b10": "損足。初經四日。仍如常行止。至十三日。遂即",
    "T50n2052_001:0219b11": "疾臥。至十六日。閉目開目。頻見有白蓮花。大",
    "T50n2052_001:0219b12": "於食盤。光淨鮮潔。至十七日。又見無量百千",
    "T50n2052_001:0219b13": "人眾。其形偉大。皆服錦衣。又齎錦綺種種花",
    "T50n2052_001:0219b14": "寶。莊嚴法師所住房宇。以次漸莊。遍翻經院",
    "T50n2052_001:0219b15": "內外堂殿。乃至山林。並為寶飾花幡幢蓋。又",
    "T50n2052_001:0219b16": "奏音樂。後見門外。無數寶輿。有百味飯食及",
    "T50n2052_001:0219b17": "諸香果藥。並非人間之物。皆將來獻上法師。",
    "T50n2052_001:0219b18": "法師辭云。此供具六通者所受。某未具此德。",
    "T50n2052_001:0219b19": "不敢當之。雖確辭讓。而進獻不止。侍者驚觸。",
    "T50n2052_001:0219b20": "遂開目。向寺眾等。具說前事。寺主慧德。其夜",
    "T50n2052_001:0219b21": "月甚明朗。見告坎山上樹。並變為白幢蓋。兼",
    "T50n2052_001:0219b22": "見二人。舉一寶輿。種種肴&#x994D;。被山遍谷。似有奉",
    "T50n2052_001:0219b23": "獻。尋即參具陳其事。正相快會。又云。某一生",
    "T50n2052_001:0219b24": "已來。所明福慧。准斯所見。功不虛捐。信諸所",
    "T50n2052_001:0219b25": "言無有謬也。因命翻經僧嘉尚。錄出比來所",
    "T50n2052_001:0219b26": "翻大般若經瑜伽等大小乘經論。總翻七十",
    "T50n2052_001:0219b27": "五部。合一千三百三十一卷。令其諷讀。深自",
    "T50n2052_001:0219b28": "忻慶。又云。某無常期至。宜告門徒。並來取",
    "T50n2052_001:0219b29": "別。至二十一日。寺主慧德。夢見無量金像。云",
    "T50n2052_001:0219c01": "是千佛。東方當翻經院上空中。現已還沒。至",
    "T50n2052_001:0219c02": "二十二日。門徒總集。令作捨墮。願久所有衣",
    "T50n2052_001:0219c03": "及非衣。並皆罄捨。造十俱胝像。又請僧轉讀",
    "T50n2052_001:0219c04": "行道。燒燈供養。洗浴眾僧。至二十三日。設齊",
    "T50n2052_001:0219c05": "訖。正午令工人。於嘉壽殿。以香塗香木樹菩",
    "T50n2052_001:0219c06": "薩像骨。對寺眾及門徒。各乞歡喜。辭訣取別。",
    "T50n2052_001:0219c07": "又造遺表。弟子窺基奉進。遂默正念。後人說",
    "T50n2052_001:0219c08": "偈教傍人誦云。南謨彌勒如來應正等覺。取",
    "T50n2052_001:0219c09": "與含識。速奉慈顏。南謨彌勒如來所居內眾。",
    "T50n2052_001:0219c10": "取捨命已。必生其中。至二月四日。看病僧明",
    "T50n2052_001:0219c11": "藏見二人。各長丈餘。著白衣冠。各以一手。共",
    "T50n2052_001:0219c12": "擎一大白蓮花。花臺三重。非常可愛。如小車",
    "T50n2052_001:0219c13": "輪許大。至法師前立。口云。無量劫來。惱亂眾",
    "T50n2052_001:0219c14": "生。諸定業報因。令小疾小許輕受。並得除滅。",
    "T50n2052_001:0219c15": "宜當慶喜。莫生憂惱。法師見已。合掌良久。遂",
    "T50n2052_001:0219c16": "自迴轉。以右&#x8107;著床。舒足重疊。右手支頭。左",
    "T50n2052_001:0219c17": "手申安髀上。迄至命終。更不轉動。明藏更問。",
    "T50n2052_001:0219c18": "見何等相。報云。勿問。妨吾正念。至五日中夜。",
    "T50n2052_001:0219c19": "弟子光等又問。和上定生彌勒前不。報云。決",
    "T50n2052_001:0219c20": "定得生。言訖捨命。時經六十日。頭髮漸生。",
    "T50n2052_001:0219c21": "顏色如常。赤白不異。又有香。了無餘氣。得病",
    "T50n2052_001:0219c22": "之時。翻經使人許玄。備聞奏。蒙 &#x52C5;遣醫人。",
    "T50n2052_001:0219c23": "將藥往看。比至。法師已亡。醫不及。終後。坊州",
    "T50n2052_001:0219c24": "刺史竇師備聞奏。 恩&#x52C5;葬事所須。並令官",
    "T50n2052_001:0219c25": "給。次奉 &#x52C5;旨。玉花寺僧玄奘既亡。其翻經",
    "T50n2052_001:0219c26": "事且停。已翻成者。宜准舊例。官為抄寫。自餘",
    "T50n2052_001:0219c27": "未翻本。付慈恩寺。好掌勿令損失。其玄奘弟",
    "T50n2052_001:0219c28": "子及翻經僧。先非玉花寺僧者。宜各放還寺。",
    "T50n2052_001:0219c29": "又奉&#x52C5;旨。故僧玄奘。葬日宜遣京城僧尼造",
    "T50n2052_001:0220a01": "幢。送至墓所。冥祥預表其事。寔繁不備列。法",
    "T50n2052_001:0220a02": "師蒙二帝珍敬。儭施綿帛綾綵萬餘匹。上納",
    "T50n2052_001:0220a03": "袈裟時服等數百年事。法師得之。皆為國造",
    "T50n2052_001:0220a04": "塔。書俱胝絹像一千&#x63C1;。賢劫千佛一千&#x63C1;。彌",
    "T50n2052_001:0220a05": "勒佛一千&#x63C1;。像十俱胝。洗浴眾僧。給施貧人。",
    "T50n2052_001:0220a06": "一無貯蓄。隨得隨散。唯以翻譯傳法為務。每",
    "T50n2052_001:0220a07": "翻一經。急急然恐不終訖。一部了已。歡喜稱",
    "T50n2052_001:0220a08": "慶云。用此以答四恩。",
    "T50n2052_001:0220a09": "[0220a09] 竊聞八正之旨。實出苦海之津梁。一乘之宗。",
    "T50n2052_001:0220a10": "誠登涅槃之梯蹬。但以物機未熟。致薀&#x8471;山",
    "T50n2052_001:0220a11": "之西。法花化時。融方扇交河之石。暨乎摩騰",
    "T50n2052_001:0220a12": "入漢。教闡伊纏。僧會遊吳。義覃荊楚。從此已",
    "T50n2052_001:0220a13": "來。遂得人修解脫之因。家樹菩薩之業。是知",
    "T50n2052_001:0220a14": "傳法之益。其利博哉。法師聳千尋之勁質。湛",
    "T50n2052_001:0220a15": "萬蹟之波瀾。救溺俗為心憂。匡大法為身事。",
    "T50n2052_001:0220a16": "故能陟重阻以求經。履危途而訪道。見珍殊",
    "T50n2052_001:0220a17": "俗。具獲真文。自如來一代所說。鷲&#x5CEF;方等",
    "T50n2052_001:0220a18": "之教。鹿苑半字之文。爰至後聖馬鳴龍猛",
    "T50n2052_001:0220a19": "無著天親諸所製依。及灰山柱等十八異執之",
    "T50n2052_001:0220a20": "崇。五部殊塗之致。並收羅研究達其旨。悉得",
    "T50n2052_001:0220a21": "其文。并佛處代之&#x8FF9;。如泥洹堅固之林。降",
    "T50n2052_001:0220a22": "魔菩提之樹。迦路崇高之塔。那竭留影之山。",
    "T50n2052_001:0220a23": "皆躬申禮敬。亦無遺矣。心期充滿。覺覽復周。",
    "T50n2052_001:0220a24": "將施本土。遂繕寫大小乘法教。六百五十七",
    "T50n2052_001:0220a25": "部。請轉法輪像等七軀。佛肉舍利百有餘粒。",
    "T50n2052_001:0220a26": "以貞觀十九年春正月二十五日。還至長安。",
    "T50n2052_001:0220a27": "道俗奔迎。傾都罷市。又此行經塗數萬。備",
    "T50n2052_001:0220a28": "歷難危。如固陰凍寒之山。飛波激浪之壑。厲",
    "T50n2052_001:0220a29": "毒黑風之氣。狻猊貙豻之群。並法顯失侶之",
    "T50n2052_001:0220b01": "鄉。智嚴遺伴之地。班張之所不踐。章亥之所",
    "T50n2052_001:0220b02": "未遊。法師了爾孤證。怛然無梗。扇唐風於八",
    "T50n2052_001:0220b03": "河之外。揚國仁於五印之間。使乎遐域王侯。",
    "T50n2052_001:0220b04": "馳心輦歸國轂。係仰天衢。雖聖威遠感。亦法",
    "T50n2052_001:0220b05": "師通述之力也。自歸國翻宣。若菴園之始說。",
    "T50n2052_001:0220b06": "精文奧義。如金口之新開。而敬惜寸陰。勵精",
    "T50n2052_001:0220b07": "無怠。神氣綽然。無所擁滯。遺務之後。猶為諸",
    "T50n2052_001:0220b08": "德。說西方聖賢製述文義。詞旨淺深。部類不",
    "T50n2052_001:0220b09": "同。并少年在此間。周遊講肆之事。高論劇談。",
    "T50n2052_001:0220b10": "郁哉盈耳。了無疲倦。其精力過人若斯。法師",
    "T50n2052_001:0220b11": "還國已來。于今二十載。合翻梵本七十五部。",
    "T50n2052_001:0220b12": "譯為唐言。總一千三百四十一卷。尚有五百",
    "T50n2052_001:0220b13": "八十二部。未譯見翻者。大般若瑜伽論大毘",
    "T50n2052_001:0220b14": "婆沙順正理等。皆是鎮國之寶。學人藪澤。然",
    "T50n2052_001:0220b15": "譯經之事。其來自文起漢摩騰。迄今三藏。前",
    "T50n2052_001:0220b16": "後道俗百餘人。先代翻譯。多是婆羅門法師。",
    "T50n2052_001:0220b17": "為初至東夏。方言未融。承受之者。領會艱",
    "T50n2052_001:0220b18": "阻。每傳一句。必詳審疑迴。是以倒多說訛。今",
    "T50n2052_001:0220b19": "日法師。唐梵二方。言詞明達。傳譯便巧。如擎",
    "T50n2052_001:0220b20": "一物掌上示人。了然無殊。所以歲月未多。而",
    "T50n2052_001:0220b21": "功倍前哲。至如羅什稱善秦言。譯經十有餘",
    "T50n2052_001:0220b22": "年。唯得二百餘卷。以此挍量。難易見矣。所悲",
    "T50n2052_001:0220b23": "運促。不終其志。嗚呼哀哉。",
    "T50n2052_001:0220b24": "大唐故三藏玄奘師行狀一卷終",
    "T50n2052_001:0220b25": "[0220b25] 明德二年八月日。感得了此記冥詳撰(云云)",
    "T50n2052_001:0220b26": "大師付法傳。被引用行狀文。彼此符合。尤",
    "T50n2052_001:0220b27": "可珍重之也。",
    "T50n2052_001:0220b28": "[0220b28] 法印權大僧都賢寶記之",
    "T50n2052_001:0220b29": "[0220b29] 右賢寶師感得之本尤祕藏也今茲彼師三",
    "T50n2052_001:0220c01": "百五十忌也為追賁遂繕裝畢",
    "T50n2052_001:0220c02": "[0220c02] 延亨四(丁卯)歲六月廿五日僧上賢賀(行年六十四才)"
}