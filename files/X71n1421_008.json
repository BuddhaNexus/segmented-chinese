{
    "X71n1421_008:0688b13": "愚菴和尚語錄卷第八",
    "X71n1421_008:0688b15": "偈頌",
    "X71n1421_008:0688b16": "門人 慧鏡 等編",
    "X71n1421_008:0688b17": "寄大慈學古庭講主(時無量壽院。四十行人。同聲華嚴。古庭主席)",
    "X71n1421_008:0688b18": "[0688b18] 稽首華嚴大法王。萬行因華嚴果德。破一微塵出大",
    "X71n1421_008:0688b19": "經。大慈法力難思議。諦觀法界諸有情。如來智慧悉",
    "X71n1421_008:0688b20": "圓滿。妄想執著成倒迷。如大經卷藏一塵。種種譬喻",
    "X71n1421_008:0688b21": "廣演說。方便善巧力開示。誓令小大咸悟入。同入毗",
    "X71n1421_008:0688b22": "盧華藏海。毗盧藏海無有邊。功德勝妙亦無量。體用",
    "X71n1421_008:0688b23": "全彰大方廣。實無名相而可得。八萬四千諸法門。由",
    "X71n1421_008:0688b24": "茲建立所分別。一法若有墮凡夫。萬法若無失真境。",
    "X71n1421_008:0688c01": "法王稱性熾然說。終始未嘗談一字。法身大士四十",
    "X71n1421_008:0688c02": "位。聞所聞盡曾不聞。方當聞說寂滅時。徹證華嚴真",
    "X71n1421_008:0688c03": "法界。乃知出息與入息。常轉如是大經卷。異口一音",
    "X71n1421_008:0688c04": "僉讀誦。一即是多多即一。徑山說偈徒贊歎。大慈法",
    "X71n1421_008:0688c05": "力讚莫及。善哉無量壽道場。金碧莊嚴勝無比。阿蘭",
    "X71n1421_008:0688c06": "若法菩提場。睹史夜摩靡差別。七處九會即如今。一",
    "X71n1421_008:0688c07": "念三世悉平等。前佛後佛等一佛。前身後身同一身。",
    "X71n1421_008:0688c08": "稽首法王世希有。如佛出世普饒益。願言世主千萬",
    "X71n1421_008:0688c09": "壽。金輪法輪永同轉。住行向地諸上人。世出世間同",
    "X71n1421_008:0688c10": "法會。",
    "X71n1421_008:0688c11": "過海羅漢圖。因如海請題次韻",
    "X71n1421_008:0688c12": "[0688c12] 十八高人學無學。伎倆通身用不著。&#x9262;盂安柄舀&#x8657;",
    "X71n1421_008:0688c13": "空。拄杖和雲挑華嶽。天生三毒牢不遷。往往對面森",
    "X71n1421_008:0688c14": "戈鋋。看讀豈識白繖蓋。默照參得黃楊禪。娑竭羅宮",
    "X71n1421_008:0688c15": "頻出入。大龍相招小龍揖。只貪龍頷得明珠。不知裙",
    "X71n1421_008:0688c16": "子褊衫濕。赤&#x811A;踏葦如徒杠。袖手浮杯穩勝航。波神",
    "X71n1421_008:0688c17": "鮫女設供具。差珍異寶爭妍妝。到此急須登彼岸。主",
    "X71n1421_008:0688c18": "人翁也勤勤喚。弄潮輸與弄潮人。豈容名字阿羅漢。",
    "X71n1421_008:0688c19": "了得心身本性空。隨波逐浪皆超宗。斫脛未遭黃宗",
    "X71n1421_008:0688c20": "運。誰識瞿曇那一通。白晝晴&#x7A93;開玉軸。一笑東風生",
    "X71n1421_008:0688c21": "意足。天台鴈宕幾時歸。萬壑春雷吼飛瀑。",
    "X71n1421_008:0688c22": "瞎牛歌。贈韓公望(公望儒醫。中年目眚。自號瞎牛)",
    "X71n1421_008:0688c23": "[0688c23] 隔垣見肝膽。自號為瞎牛。我歌瞎牛歌。萬象笑點頭。",
    "X71n1421_008:0688c24": "瞎牛兒。人莫識。曠大劫來無等匹。異類中行得自由。",
    "X71n1421_008:0689a01": "眼處聞聲耳觀色。瞎牛兒。世希有。金毛師子喚作狗。",
    "X71n1421_008:0689a02": "祖父田園任力&#x754A;。異苗靈藥時翻茂。瞎牛兒。無煩惱。",
    "X71n1421_008:0689a03": "誰管青黃赤白皁。一&#x7282;新雨隴頭春。數聲長笛江村",
    "X71n1421_008:0689a04": "曉。瞎牛兒。真快活。&#x811A;頭&#x811A;尾乾坤闊。鼻孔撩天不著",
    "X71n1421_008:0689a05": "穿。生死無明俱透脫。瞎牛瞎牛聽我歌。六根互用無",
    "X71n1421_008:0689a06": "&#x5FA7;頗。眾生洞&#x770E;只分寸。大千剎海菴摩羅。",
    "X71n1421_008:0689a07": "應菴和尚。送密菴遺偈。蔣山請和",
    "X71n1421_008:0689a08": "[0689a08] 潦倒蘄州子。無門為法門。憐兒不覺醜。遺墨尚留痕。",
    "X71n1421_008:0689a09": "披卷光零亂。搖乾復蕩坤。縣知揮洒日。硯沼雨翻盆。",
    "X71n1421_008:0689a10": "毒藥醍醐句。當機斷命根。密菴曾落賺。鍾阜莫欽遵。",
    "X71n1421_008:0689a11": "次空室韻。贈中竺傑侍者",
    "X71n1421_008:0689a12": "[0689a12] 爾家有祖薤室翁。天南地北趨玄風。豈但宗通說亦",
    "X71n1421_008:0689a13": "通。肆口說法諸法空。下視碌碌皆兒童。妙圓不涉空",
    "X71n1421_008:0689a14": "假中。二三四七將無同。聲動燄摩&#x89A9;史宮。鴻鐘鏗鍧",
    "X71n1421_008:0689a15": "鼓鼕[鼓/隆]。冢嗣傑出千人叢。等觀萬物垂慈瞳。鄮&#x5CEF;靈",
    "X71n1421_008:0689a16": "塔慈雲籠。佛智燈連廣智公。天曆聖代親遭逢。如佛",
    "X71n1421_008:0689a17": "出世福慧充。中天調御天人雄。利生悲願無有終。慣",
    "X71n1421_008:0689a18": "用熱鐵并洋銅。玄沙釣魚在孤篷。石鞏生涯唯一弓。",
    "X71n1421_008:0689a19": "弄大旗鼓若總戎。懷哉嬾菴心為[怡-台+充]。愛爾入室朱顏",
    "X71n1421_008:0689a20": "紅。浩氣橫空猶螮蝀。飽參華夏聲譽隆。扶桑歸計休",
    "X71n1421_008:0689a21": "&#x5FE9;&#x5FE9;。千鈞大法在爾躬。老我聞見如盲聾。",
    "X71n1421_008:0689a22": "示七閩鼎禪者",
    "X71n1421_008:0689a23": "[0689a23] 叢林秋晚時。祖脈絲縣鼎。學佛要明心。參禪須見性。",
    "X71n1421_008:0689a24": "心空性即空。頭正尾亦正。拗折石鞏一張弓。拈出玄",
    "X71n1421_008:0689b01": "沙三種病。",
    "X71n1421_008:0689b02": "示嚴州用禪者",
    "X71n1421_008:0689b03": "[0689b03] 但能善用其心。則獲勝妙功德。乃先聖之格言。貴當",
    "X71n1421_008:0689b04": "人之不惑。展開七尺單。&#x7AEA;起生鐵脊。&#x811A;下如臨萬仞",
    "X71n1421_008:0689b05": "坑。腕頭何翅千鈞力。前無釋迦。後無彌勒。昨夜桐江",
    "X71n1421_008:0689b06": "水逆流。釣臺浸爛嚴光石。",
    "X71n1421_008:0689b07": "次中竺韻。送元藏主。兼柬楚石和尚",
    "X71n1421_008:0689b08": "[0689b08] 縱橫筆陣元和&#x811A;。寫出威音前一著。權實昭彰理事",
    "X71n1421_008:0689b09": "全。佛祖讓雄甘小&#x5374;。平地驚翻千歲巖。煒煒煌煌尤",
    "X71n1421_008:0689b10": "赫赫。老子全施格外機。不比尋常黑豆法。藏主道韻",
    "X71n1421_008:0689b11": "&#x7188;春陽。況是年華方盛強。少室門風苦寥落。要須努",
    "X71n1421_008:0689b12": "力揚餘光。黃檗何孤打臨濟。雲門底事師曾郎。叢玉",
    "X71n1421_008:0689b13": "軒中喜相見。十里平湖開鏡面。深愧&#x758E;慵日應酬。攪",
    "X71n1421_008:0689b14": "得身心一團線。先師未了舊公案。眼底憑誰為批判。",
    "X71n1421_008:0689b15": "寄語秦川楚石翁。老驥騰驤當血汗。",
    "X71n1421_008:0689b16": "彌首座還嘉禾。兼柬南堂天寧三塔興聖資",
    "X71n1421_008:0689b17": "聖顧玉山諸老",
    "X71n1421_008:0689b18": "[0689b18] 黃梅雨歇江天&#x51C9;。薰風南來白晝長。閒房古寺不肯",
    "X71n1421_008:0689b19": "住。&#x5374;憶并州是故鄉。臨行袖紙索長偈。信筆莫嫌無",
    "X71n1421_008:0689b20": "好句。法弱魔強正此時。濟北頹綱合扶起。只今四海",
    "X71n1421_008:0689b21": "惟南堂。佛病祖病排膏肓。有若長庚配殘月。清光爛",
    "X71n1421_008:0689b22": "熳天一方。更愛南湖第一剎。瓦礫縱橫熾然說。璚樓",
    "X71n1421_008:0689b23": "玉殿現毫端。不費腕頭些子力。龍&#x56E6;直下深無底。浩",
    "X71n1421_008:0689b24": "浩松源有源委。不比尋常藥汞銀。真成師子一滴乳。",
    "X71n1421_008:0689c01": "虹渚風煙接爽溪。伯吹壎兮仲吹箎。放開佛手展驢",
    "X71n1421_008:0689c02": "&#x811A;。縱橫妙用皆全提。一笑三生淨名老。聞道全身入",
    "X71n1421_008:0689c03": "荒草。勘破諸方老古錐。奪市攙行非小小。醉李亭前",
    "X71n1421_008:0689c04": "好歸去。一一相逢煩道意。千里同風不用論。也知首",
    "X71n1421_008:0689c05": "座多長處。",
    "X71n1421_008:0689c06": "盈藏主歸淮南",
    "X71n1421_008:0689c07": "[0689c07] 日月盈昃。辰宿列張。江河流注。山巖崢嶸。頭頭普示。",
    "X71n1421_008:0689c08": "物物全彰。子也親曾入吾室。有口只堪高挂壁。本無",
    "X71n1421_008:0689c09": "一法可流傳。拈花微笑成狼藉。一氣轉一大藏教。萬",
    "X71n1421_008:0689c10": "象森羅俱絕倒。直得長淮水逆流。凌霄峰頭日杲杲。",
    "X71n1421_008:0689c11": "袖紙殷勤索贈言。大似撥火求淵泉。丈夫胸中有天",
    "X71n1421_008:0689c12": "地。止啼黃葉非金錢。",
    "X71n1421_008:0689c13": "次西齋韻。贈定藏主",
    "X71n1421_008:0689c14": "[0689c14] 如來四十九年說。偏圓半滿無空闕。始終一字不曾",
    "X71n1421_008:0689c15": "談。無端重把牢關泄。道人秉志事參方。勇猛精進光",
    "X71n1421_008:0689c16": "明幢。信手揭&#x98DC;華藏海。樹頭驚起魚雙雙。直得&#x8657;空",
    "X71n1421_008:0689c17": "失笑。萬象拱立。又誰管你無位真人。常在面門出入。",
    "X71n1421_008:0689c18": "君不見。老趙州眼無筋。大王來不起身。有問萬法歸",
    "X71n1421_008:0689c19": "一。一歸何處。&#x5374;道。我在青州。做一領布衫。重七斤。",
    "X71n1421_008:0689c20": "次韻。贈福藏主",
    "X71n1421_008:0689c21": "[0689c21] 無上兩足尊。福足慧亦足。法門廣闢度&#x7FA3;生。六六依",
    "X71n1421_008:0689c22": "然三十六。大藏教兮一絡索。子細看來特地錯。嘉州",
    "X71n1421_008:0689c23": "大象驀翻身。陝府鐵牛&#x6527;折角。子是龍河英俊流。何",
    "X71n1421_008:0689c24": "勞向外空馳求。五千餘卷瘡疣紙。十聖三賢茅溷籌。",
    "X71n1421_008:0690a01": "無本據。有來由。禾山只解打鼓。雪&#x5CEF;一味輥毬。休休。",
    "X71n1421_008:0690a02": "春光似酒。春雨如油。隨緣放曠。任運優游。盡說洛陽",
    "X71n1421_008:0690a03": "花似錦。不知春在柳梢頭。",
    "X71n1421_008:0690a04": "次西齋韻。贈真藏主",
    "X71n1421_008:0690a05": "[0690a05] 道人學道如香象。截流渡河真勇猛。馬駒踏殺天下",
    "X71n1421_008:0690a06": "人。一喝耳聾惟百丈。古今不隕一絲毫。力行古道毋",
    "X71n1421_008:0690a07": "辭勞。一氣轉一大藏教。銷得黃金北斗高。誰言祖諱",
    "X71n1421_008:0690a08": "休輕觸。五逆兒孫無面目。如何是佛麻三斤。直下分",
    "X71n1421_008:0690a09": "三要成六。",
    "X71n1421_008:0690a10": "示福建常禪人",
    "X71n1421_008:0690a11": "[0690a11] 天不能蓋。地不能載。豈常人之所能荷擔。大小祖師。",
    "X71n1421_008:0690a12": "問著但道不識不會。航海梯山。千里萬里。東討西尋。",
    "X71n1421_008:0690a13": "不是不是。著衣喫飯時。屙屎送尿處。如形影之相隨。",
    "X71n1421_008:0690a14": "求人不若求己。君不見。玄沙備。不出嶺來多意氣。踢",
    "X71n1421_008:0690a15": "破娘生&#x811A;指頭。百世光明照寰宇。",
    "X71n1421_008:0690a16": "次韻。贈秀北宗藏主",
    "X71n1421_008:0690a17": "[0690a17] 面南看北斗。火裏蘆花秀。一句三玄濟北宗。拈來塞",
    "X71n1421_008:0690a18": "斷衲僧口。大藏與小藏。雙&#x53CE;復雙放。大洋海底。袞沒",
    "X71n1421_008:0690a19": "馬之紅塵。須彌&#x5CEF;頭。鼓滔天之白浪。潦倒徑山。慚無",
    "X71n1421_008:0690a20": "伎倆。謾贈短&#x8B0C;。敲空作響。羅龍打鳳羨龍河。龜毛結",
    "X71n1421_008:0690a21": "網三千丈。",
    "X71n1421_008:0690a22": "示寶陀春藏主(泗州大聖受業)",
    "X71n1421_008:0690a23": "[0690a23] 寶陀巖上觀音。泗州城裏大聖。神通妙用縱橫。總是",
    "X71n1421_008:0690a24": "冬行春令。德山入門便棒。臨濟入門便喝。知之者謂",
    "X71n1421_008:0690b01": "之喜捨慈悲。不知者喚作尋常孟八。道人諮參&#x5FA7;寰",
    "X71n1421_008:0690b02": "宇。抉珠直入滄溟底。眼頭蒼翠既分明。&#x811A;下淺深還",
    "X71n1421_008:0690b03": "自委。",
    "X71n1421_008:0690b04": "示脩藏主",
    "X71n1421_008:0690b05": "[0690b05] 祖師巴鼻。莫辨金沙。空中結紐。石上栽花。一大藏教",
    "X71n1421_008:0690b06": "對一說。拄地撐天繫驢橛。掣斷金鎖天麒麟。等閒挨",
    "X71n1421_008:0690b07": "落天邊月。會則事同一家。不會千差萬別。那吒頂上",
    "X71n1421_008:0690b08": "喫蒺藜。金剛&#x811A;下流出血。",
    "X71n1421_008:0690b09": "格首座。歸日本。次韻",
    "X71n1421_008:0690b10": "[0690b10] 是不是非不非。肩橫七尺烏藤枝。從來首座有長處。",
    "X71n1421_008:0690b11": "&#x811A;未跨門吾已知。不用說心說性。何須象席打令。問",
    "X71n1421_008:0690b12": "訊燒香喫茶。分明如鏡照鏡。昨夜文殊普賢。起佛見",
    "X71n1421_008:0690b13": "法見。貶向二鐵圍山。休論夢昇兜率。&#x5292;挂眉間。&#x98DC;身",
    "X71n1421_008:0690b14": "靠倒扶桑國。南海波斯念八還。",
    "X71n1421_008:0690b15": "恩禪人參方",
    "X71n1421_008:0690b16": "[0690b16] 恩禪欲參方。袖卷索長偈。更不涉思惟。分明為君舉。",
    "X71n1421_008:0690b17": "閩越山萬重。江淮水千里。縱橫拄杖頭。總是自家底。",
    "X71n1421_008:0690b18": "有佛處不得住。何妨小小盤桓。無佛處急走過。正好",
    "X71n1421_008:0690b19": "遲遲遊戲。遇飯即飯。遇茶即茶。可行即行。可止即止。",
    "X71n1421_008:0690b20": "草鞋踏破早歸來。莫待秋風撼庭樹。",
    "X71n1421_008:0690b21": "示淨心禪人",
    "X71n1421_008:0690b22": "[0690b22] 心淨則佛土淨。剎剎塵塵大圓鏡。心空則諸法空。昨",
    "X71n1421_008:0690b23": "夜南山。虎咬大蟲。參禪只要明心地。立雪神光曾斷",
    "X71n1421_008:0690b24": "臂。覓心不得即安心。達磨大師無本據。我無一切心。",
    "X71n1421_008:0690c01": "何用一切法。心空及第好還家。萬里北風吹觱發。",
    "X71n1421_008:0690c02": "次韻。示東林守禪人",
    "X71n1421_008:0690c03": "[0690c03] 學道譬彼用兵。善戰不如善守。但知能言匪舌。便解",
    "X71n1421_008:0690c04": "行拳非手。何煩拋&#x5374;東林。遠參西麓病叟。汝既單刀",
    "X71n1421_008:0690c05": "直入。我即烏藤便摟。棒頭拾得全身。未許開張大口。",
    "X71n1421_008:0690c06": "成禪人參淨覺",
    "X71n1421_008:0690c07": "[0690c07] 學道本成見。萬法唯心識。頭頭見釋迦。處處逢彌勒。",
    "X71n1421_008:0690c08": "實學真參大丈夫。釋迦彌勒是他奴。鼻孔吸乾四大",
    "X71n1421_008:0690c09": "海。眼睫倒挂須彌盧。任性優游天界。隨緣放曠",
    "X71n1421_008:0690c10": "皇都。誌公豈是閒和尚。達磨道地老臊胡。一箇現十",
    "X71n1421_008:0690c11": "二面觀音。問渠那個是正面。一箇道廓然無聖。第一",
    "X71n1421_008:0690c12": "義諦爭得無。要須超越。莫受塗糊。淨覺國師機用別。",
    "X71n1421_008:0690c13": "紫羅帳裏撒珍珠。",
    "X71n1421_008:0690c14": "示傳無用",
    "X71n1421_008:0690c15": "[0690c15] 用無用。為無為。作無作。活袞袞。明落落。剛然索我無",
    "X71n1421_008:0690c16": "用之空言。畫&#x8675;未免重添足。無用老。知不知。用而無",
    "X71n1421_008:0690c17": "用為無為。大洋海底紅塵飛。用而無用作無作。空裏",
    "X71n1421_008:0690c18": "磨盤生八角。用而無用無亦無。蟭螟吞&#x5374;須彌盧。便",
    "X71n1421_008:0690c19": "恁麼去。未敢相許。別有商量。賣弄口觜。無用老。怎麼",
    "X71n1421_008:0690c20": "好。不若從他要用便用。生鐵團上休尋縫。要為便為。",
    "X71n1421_008:0690c21": "饑來喫飯寒著衣。要作便作。春至花開秋葉落。須知",
    "X71n1421_008:0690c22": "執法修行。正是無繩自縛。君不見。祖師道。大用現前。",
    "X71n1421_008:0690c23": "不存軌則。桑條上著箭。柳樹上出汁。妙用恒沙有何",
    "X71n1421_008:0690c24": "極。又不見。傅大士曾有言。空手把鋤頭。步行騎水牛。",
    "X71n1421_008:0691a01": "後夜雙溪弄明月。看取橋流水不流。",
    "X71n1421_008:0691a02": "新首座歸荊溪山居。次印心韻",
    "X71n1421_008:0691a03": "[0691a03] 大乘根器生神州。冰枯雪老知幾秋。碧明胡僧眼未",
    "X71n1421_008:0691a04": "識。迢迢謾作真丹遊。一言易出難翻款。九年面壁嵩",
    "X71n1421_008:0691a05": "山畔。殃及齊腰立雪人。覓心不得忙如鑽。道流問道",
    "X71n1421_008:0691a06": "來江東。龍河萬衲如雲從。眉間劍氣拂牛斗。相逢政",
    "X71n1421_008:0691a07": "好論宗風。五葉一花開朵朵。達磨不曾傳慧可。不見",
    "X71n1421_008:0691a08": "當年老藥山。一物不為唯宴坐。道流好歸松石室。自",
    "X71n1421_008:0691a09": "在經行及坐臥。有問西來事若何。樓至拳頭如&#x9262;大。",
    "X71n1421_008:0691a10": "雪巖和尚牧牛歌。慶禪人請和",
    "X71n1421_008:0691a11": "[0691a11] 雪巖牧牛機不密。溪東溪西露聲跡。引得無知瞎屢",
    "X71n1421_008:0691a12": "生。終日茫茫去尋覓。何如長慶一牧三十年。調伏功",
    "X71n1421_008:0691a13": "深有來歷。或全放或全&#x53CE;。縱橫自在無拘留。閒鞭索",
    "X71n1421_008:0691a14": "舊犁杷。嗄地一聲俱颺下。從教日炙與風吹。饑來喫",
    "X71n1421_008:0691a15": "飯寒著衣。&#x811A;頭&#x811A;尾乾坤闊。鼻孔撩天雙眼活。三叉",
    "X71n1421_008:0691a16": "路口夕陽紅。酒旗獵獵搖晴空。短笛橫吹西復東。落",
    "X71n1421_008:0691a17": "花飛絮春濛濛。",
    "X71n1421_008:0691a18": "次韻。送等藏主",
    "X71n1421_008:0691a19": "[0691a19] 生佛本平等。參方須見性。眾生無相身。諸佛無見頂。",
    "X71n1421_008:0691a20": "光明&#x5FA7;剎塵。晃晃相輝映。是藏不是藏。非心亦非境。",
    "X71n1421_008:0691a21": "少減與多添。曾不墮虧剩。蛩吟秋夜長。鳥啼春晝永。",
    "X71n1421_008:0691a22": "明明絕覆藏。歷歷亡偏正。物我了真空。順逆委天命。",
    "X71n1421_008:0691a23": "法海浩無邊。行行恣游泳。堪嗟演若多。迷頭徒認影。",
    "X71n1421_008:0691a24": "震藏主歸吳。兼柬萬壽行中法兄。次全室韻",
    "X71n1421_008:0691b01": "[0691b01] 七穿八穴毗盧藏。不住十玄并六相。五千餘卷錯流",
    "X71n1421_008:0691b02": "傳。說性說心皆影響。拈花微笑本無旨。冷暖自知魚",
    "X71n1421_008:0691b03": "飲水。二三四七謾相承。上大人兮丘乙己。我昔叨居",
    "X71n1421_008:0691b04": "慧日&#x5CEF;。當場蹴踏多象龍。子方年少擅英俊。力探此",
    "X71n1421_008:0691b05": "道&#x751E;游從。老我衰殘非舊日。喜子龍河扣全室。全室",
    "X71n1421_008:0691b06": "當今大法王。為人只個龜毛拂。頂門有眼分邪正。塞",
    "X71n1421_008:0691b07": "&#x5374;耳根休聽瑩。凌滅宗風五逆兒。佛祖天魔隨號令。",
    "X71n1421_008:0691b08": "北山與我同心曲。白紙不勞馳片幅。為言早晚定南",
    "X71n1421_008:0691b09": "還。相看糞火煨黃獨。",
    "X71n1421_008:0691b10": "友禪人請藏經。歸日本。次韻",
    "X71n1421_008:0691b11": "[0691b11] 善財南詢見初友。拈得鼻孔失&#x5374;口。彈指豁開樓閣",
    "X71n1421_008:0691b12": "門。震&#x5FA7;震兮吼&#x5FA7;吼。益堂遠自扶桑來。鯨濤直度無",
    "X71n1421_008:0691b13": "縈迴。順風五日到中國。喜見海山萬朵青崔嵬。搆得",
    "X71n1421_008:0691b14": "藏典五千四十有八卷。豈憚山長并水遠。明朝別我",
    "X71n1421_008:0691b15": "又東還。好把船頭輕撥轉。須知大法本無傳。樹林水",
    "X71n1421_008:0691b16": "鳥常敷宣。石城山前重回首。佛日照曜東南天。",
    "X71n1421_008:0691b17": "&#x8657;室。贈滿藏主。次韻",
    "X71n1421_008:0691b18": "[0691b18] 幻有不異真空。&#x8657;妄不離真實。有室胡為揭&#x8657;空。此",
    "X71n1421_008:0691b19": "室無面無背。與&#x8657;空而同大。苟離實而即&#x8657;。六戶皆",
    "X71n1421_008:0691b20": "成有礙。室之寬。無邊剎海俱包含。室之窄。纖毫長物",
    "X71n1421_008:0691b21": "難藏著。寬窄&#x8657;實當頭坐斷。不用論量。十世古今一",
    "X71n1421_008:0691b22": "念現前。了無縣隔。此室非空亦非有。要在當人善持",
    "X71n1421_008:0691b23": "守。等閒和底盡掀翻。噴嚏也成師子吼。",
    "X71n1421_008:0691b24": "元禪人歸日東",
    "X71n1421_008:0691c01": "[0691c01] 大唐國裏無佛法。胸次莫留元字&#x811A;。行&#x811A;參方合自",
    "X71n1421_008:0691c02": "知。差病不假驢駝藥。達磨老臊胡。西來成大錯。人人",
    "X71n1421_008:0691c03": "鼻孔撩天。箇箇眼生三角。直指人心心本空。見性成",
    "X71n1421_008:0691c04": "佛佛乃覺。春至自華開。秋來還葉落。踏破草鞋歸去",
    "X71n1421_008:0691c05": "來。萬里海天飛一鶚。",
    "X71n1421_008:0691c06": "示山居持首座",
    "X71n1421_008:0691c07": "[0691c07] 堅持密行。默照深禪。執之失度。放之自然。端可以卷",
    "X71n1421_008:0691c08": "舒。立方外乾坤。縱橫挂域中日月。說甚麼眉間挂劍。",
    "X71n1421_008:0691c09": "血濺梵天。君不見。大梅一見馬師後。拈得鼻孔失&#x5374;",
    "X71n1421_008:0691c10": "口。直入千&#x5CEF;與萬&#x5CEF;。誰肯將身藏北斗。又不見。潦倒",
    "X71n1421_008:0691c11": "龍山住菴日。入海泥牛絕消息。不知塵世是何年。但",
    "X71n1421_008:0691c12": "見日頭東畔出。菴居識得菴中主。狸奴倒上菩提樹。",
    "X71n1421_008:0691c13": "不妨百鳥獻花來。從教菜葉隨流去。",
    "X71n1421_008:0691c14": "洞庭謠。送嘉則堂。住水月",
    "X71n1421_008:0691c15": "[0691c15] 東洞庭西洞庭。下瞰太湖三萬六千頃。白波之浩渺。",
    "X71n1421_008:0691c16": "上矗奇&#x5CEF;七十一二朵。秀色之空青。金剎星羅焯雲",
    "X71n1421_008:0691c17": "漢。林屋路窅通滄溟。盧公石屏凜生面。尚想叱&#x54A4;生",
    "X71n1421_008:0691c18": "風霆。更憐慈受樂幽隱。樹林水鳥。共演妙法談真乘。",
    "X71n1421_008:0691c19": "耀古輝今誇二老。俯仰有誰同此道。水月光中得異",
    "X71n1421_008:0691c20": "才。善舞不妨場地小。清淨之身廣長舌。坐斷湖山熾",
    "X71n1421_008:0691c21": "然說。水天無際月孤圓。一切水月一月攝。楊岐乍住",
    "X71n1421_008:0691c22": "空四壁。辛苦栽田博飯喫。風穴單丁儼千眾。百世高",
    "X71n1421_008:0691c23": "風動寥泬。復先德之真規。埽末流之塵跡。插一莖草。",
    "X71n1421_008:0691c24": "現璚樓玉殿。未稱全提。布縵天網。打衝浪錦鱗。不勞",
    "X71n1421_008:0692a01": "餘力。流芳天瑞挺孫枝。臨濟未是白拈賊。",
    "X71n1421_008:0692a02": "古鏡。贈明禪人",
    "X71n1421_008:0692a03": "[0692a03] 混沌未分。世界未立。一片靈光。湛而常寂。靜鑑萬象。",
    "X71n1421_008:0692a04": "洞照十&#x8657;。交徹融攝。無欠無餘。胡來漢來。日面月面。",
    "X71n1421_008:0692a05": "見見之時。見非是見。爾稱古鏡。當究厥旨。耀古騰今。",
    "X71n1421_008:0692a06": "輝天鑑地。",
    "X71n1421_008:0692a07": "湛源。贈定禪人",
    "X71n1421_008:0692a08": "[0692a08] 真源湛寂。撓之則昏。靜以照之。鏡而不痕。儵然情波。",
    "X71n1421_008:0692a09": "忽焉識浪。流轉三界。千態萬狀。咨爾定力。五濁俱捐。",
    "X71n1421_008:0692a10": "塵塵清淨。剎剎澄圓(已上皆長短句)。"
}