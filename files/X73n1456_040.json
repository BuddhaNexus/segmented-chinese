{
    "X73n1456_040:0754b11": "憨山老人夢遊集卷第四十",
    "X73n1456_040:0754b13": "侍 者  福 善 日錄",
    "X73n1456_040:0754b14": "門 人  通 炯 編輯",
    "X73n1456_040:0754b15": "嶺南弟子 劉起相 重較",
    "X73n1456_040:0754b16": "疏",
    "X73n1456_040:0754b17": "五臺山造沉香文殊菩薩像疏",
    "X73n1456_040:0754b18": "[0754b18] 伏以清涼勝境。為萬聖之道場。大智文殊。乃七佛之",
    "X73n1456_040:0754b19": "師表。&#x8FF9;垂震旦。道化娑婆。作眾生之福田。開人天之",
    "X73n1456_040:0754b20": "眼目。歸依者福等恒沙。禮讚者德超塵劫。況復鏤形",
    "X73n1456_040:0754b21": "範像布施莊嚴者哉。山僧某濫叨形服。幸託靈山。居",
    "X73n1456_040:0754b22": "中臺之極嶺。開十方之梵剎。感大士之威光。裂多生",
    "X73n1456_040:0754b23": "之業網。由是發心。願造沈香菩薩一軀。請置本山供",
    "X73n1456_040:0754b24": "養。前來南&#x7CA4;。時歷三秋。弔影南遊。途經萬里。愧福輕",
    "X73n1456_040:0754c01": "而緣薄。且事重而人微。荏苒因循。向無寸&#x52B9;。今日幸",
    "X73n1456_040:0754c02": "逢南華之勝會。仗六祖之慈光。攝四眾之高人。結十",
    "X73n1456_040:0754c03": "方之善果。伏願貴官長者。達士名流。頓開智眼。剖破",
    "X73n1456_040:0754c04": "慳囊。捨心香一寸而價重三千。嚴法身一毛而福延",
    "X73n1456_040:0754c05": "萬劫。儻三十二相而多人共成。則百千億身而一時",
    "X73n1456_040:0754c06": "頓現。如是則人人盡歸金色界。個個同熏般若香。功",
    "X73n1456_040:0754c07": "德難思。福緣無量。謹疏。",
    "X73n1456_040:0754c08": "廣城西小福園募齋糧疏",
    "X73n1456_040:0754c09": "[0754c09] 切以出塵離俗。不妨&#x8FF9;繫人閒。借假修真。自信心超",
    "X73n1456_040:0754c10": "世表。但以五行現在。四事應須。無能感動天人。必欲",
    "X73n1456_040:0754c11": "仰資檀越。山僧某挂錫五羊城外。藏修小福園中。六",
    "X73n1456_040:0754c12": "時禮誦。刻白社之蓮華。三業精勤。揭青林之貝葉。惟",
    "X73n1456_040:0754c13": "以杜緣日久。時值歲凶。貴賤同災。賢愚一劫。閉門連",
    "X73n1456_040:0754c14": "日。獨看瓦釜生塵。兀坐經旬。誰問香&#x53A8;絕粒。既難分",
    "X73n1456_040:0754c15": "衛。未免循方。是以不惜千里辛勤。普化十方長者。幸",
    "X73n1456_040:0754c16": "生歡喜。大破慳貪。即一粒而至百千萬粒。共積須彌。",
    "X73n1456_040:0754c17": "以一人而引百千萬人。徑歸寶所。即摶食而為法食。",
    "X73n1456_040:0754c18": "功德難量。變熱惱而作清涼。福田無盡。金剛種子。普",
    "X73n1456_040:0754c19": "布人天。般若舟航。齊登彼岸。逆來順受。&#x8657;往實回。若",
    "X73n1456_040:0754c20": "能滿載而歸。不負望風而至。勝緣儻遇。嘉會不常。願",
    "X73n1456_040:0754c21": "隨發心。諒無&#x8657;棄。謹疏。",
    "X73n1456_040:0754c22": "造旃檀香佛疏",
    "X73n1456_040:0754c23": "[0754c23] 伏以法身非相。托有相以明心。妙行無為。在即為而",
    "X73n1456_040:0754c24": "見諦。苟非藉假修真。何以轉凡成聖。惟我如來應世。",
    "X73n1456_040:0755a01": "道化無方。捨己從人。隨緣利物。建言靈鷲。開優&#x9262;之",
    "X73n1456_040:0755a02": "名華。遺範閻浮。刻旃檀之瑞緣。遂使見聞瞻仰。同出",
    "X73n1456_040:0755a03": "迷途。禮念歸依。共登寶所。爰自金光東曜。白馬西來。",
    "X73n1456_040:0755a04": "&#x89A9;像教以興心。用莊嚴而表法。所以琳宮&#x5FA7;支那之",
    "X73n1456_040:0755a05": "境。紺像滿祇樹之園。尊崇者。自天子以至庶人。悟道",
    "X73n1456_040:0755a06": "者。若王公及乎&#x7FA3;&#x5F5A;。靡不布金殷重。割愛投誠。修行",
    "X73n1456_040:0755a07": "八萬四千門。作福第一。南朝四百八十寺。靈隱居先。",
    "X73n1456_040:0755a08": "山從西竺飛來。猿向洞門呼出。境同兜率。勝出人寰。",
    "X73n1456_040:0755a09": "山僧某蚤離塵俗。託&#x8FF9;名山。樂蘭若之清修。志頭陀",
    "X73n1456_040:0755a10": "之苦行。但以根機下劣。未副上乘。仰蓮社之高風。效",
    "X73n1456_040:0755a11": "優填之故事。敬刻旃檀香像。安供菩提道場。借以熏",
    "X73n1456_040:0755a12": "修。依為淨業。像高尺六。表丈六之法身。普化十方。植",
    "X73n1456_040:0755a13": "三祇之佛種。然雖人人即佛。須見佛而發心。縱使個",
    "X73n1456_040:0755a14": "個有緣。必遇緣而成就。山僧不辭萬里。遠至五羊。跋",
    "X73n1456_040:0755a15": "涉艱難。辛勤勞頓。顧茲南&#x7CA4;。嶺表名區。奇珍畢集。乃",
    "X73n1456_040:0755a16": "商賈之稠林。山水&#x9B31;盤。實文章之淵藪。況此殊勝功",
    "X73n1456_040:0755a17": "德。計所費不多。豈無英靈豪傑。脫體承當。定遇勇猛",
    "X73n1456_040:0755a18": "丈夫。全身擔荷。由一人而勸十人百人。眾擎易舉。從",
    "X73n1456_040:0755a19": "一分而至百分千分。聚少成多。雖因一佛以化多人。",
    "X73n1456_040:0755a20": "多人各成一佛。伏願貴官長者。達士高流。共生懽喜。",
    "X73n1456_040:0755a21": "各發誠心。直須打破慳囊。勿使當面錯過。捨身外之",
    "X73n1456_040:0755a22": "浮雲。作自心之真佛。但能一念肯迴光返照。便見四",
    "X73n1456_040:0755a23": "八妙相端嚴。優曇華再現三千。菩提果頓超曠劫。功",
    "X73n1456_040:0755a24": "非&#x8657;設。福不唐捐。惟決信不疑。徑登寶所。",
    "X73n1456_040:0755b01": "修南華寺祖塔疏",
    "X73n1456_040:0755b02": "[0755b02] 佛土莊嚴。雖是人天善果。淨土布施。即為般若根基。",
    "X73n1456_040:0755b03": "若非推果尋因。須要求田下種。但看目前世事。豈有",
    "X73n1456_040:0755b04": "我作他收。何勞分外馳求。定是自修己得。千年田地。",
    "X73n1456_040:0755b05": "曾言八百主人。三寸氣消。始恨一生空過。何如六祖",
    "X73n1456_040:0755b06": "真身。直至而今未壞。十方常住。應知歷劫不磨。香煙",
    "X73n1456_040:0755b07": "塞漢。顯自性之光明。寶塔凌空。現唯心之淨土。但以",
    "X73n1456_040:0755b08": "煙雲幻化。誰保精色窮年。風雨摧殘。頓見柱根破敗。",
    "X73n1456_040:0755b09": "若不乘時急救。誠恐異日難支。苟能革故鼎新。便見",
    "X73n1456_040:0755b10": "轉凡成聖。切念功非一力。假眾力以合成。事屬多人。",
    "X73n1456_040:0755b11": "種各人之福果。一&#x750E;片瓦。皆為最上良因。粒米文錢。",
    "X73n1456_040:0755b12": "盡是菩提種子。只願隨心。原無定法。儻有勇猛丈夫。",
    "X73n1456_040:0755b13": "亦任一肩擔荷。將小就大。接短補長。同成一味醍醐。",
    "X73n1456_040:0755b14": "圓滿十方海會。便見七層妙塔。涌現在於空中。多寶",
    "X73n1456_040:0755b15": "全身。入禪定於座上。人天歡喜。鬼神欽崇。祝 聖壽",
    "X73n1456_040:0755b16": "以無疆。鎮 皇圖於億載。頓使西來祖意。重拈出於",
    "X73n1456_040:0755b17": "天南。東&#x7CA4;宗風。再闡揚於嶺表。優曇華現於三千。金",
    "X73n1456_040:0755b18": "剛種培於百億。功勛莫算。福利何窮。願智者早發誠",
    "X73n1456_040:0755b19": "心。冀功果速完當下。敬持短疏。普告十方。儻遇有緣。",
    "X73n1456_040:0755b20": "請題芳姓。",
    "X73n1456_040:0755b21": "重修曹溪祖庭殿堂疏",
    "X73n1456_040:0755b22": "[0755b22] 伏以如來出世。從兜率而降王宮。法運開基。自竺乾",
    "X73n1456_040:0755b23": "而來華夏。菩提樹下。為成道之場。祇陀林中。乃說法",
    "X73n1456_040:0755b24": "之所。黃金布地。開檀度之門。白馬馱經。闢昏衢之路。",
    "X73n1456_040:0755c01": "開三寶之良謨。設一乘之軌範。雖云極則。猶在半途。",
    "X73n1456_040:0755c02": "既乎跋提示滅。化緣將終。乃偃建立之旗。翻繫塗毒",
    "X73n1456_040:0755c03": "之鼓。驀爾拈華。發揮要道。直指當人之覿體。頓見自",
    "X73n1456_040:0755c04": "心。播揚向上之家風。發明本性。禪道由此興焉。佛法",
    "X73n1456_040:0755c05": "因茲備矣。西天四七。般若之道大通。東土二三。達摩",
    "X73n1456_040:0755c06": "之宗始著。自嵩少以濬源。至嶺南而衍派。從此道被",
    "X73n1456_040:0755c07": "寰區。化霑海宇者。皆我曹溪六祖大鑑禪師之力也。",
    "X73n1456_040:0755c08": "恭惟禪師德秉生知。道光前聖。遠自跋陀懸讖。菩提",
    "X73n1456_040:0755c09": "樹植於宋朝。智藥尋流。寶林山開於梁代。曹叔良效",
    "X73n1456_040:0755c10": "布金之遺事。梵剎聿興。陳亞仙捨坐具之福田。叢林",
    "X73n1456_040:0755c11": "大振。由是天王降紫泥之詔。光昱林泉。名儒施彩筆",
    "X73n1456_040:0755c12": "之文。翰垂竹帛。華夷瞻&#x89A9;史之天。龍象蹴經行之路。",
    "X73n1456_040:0755c13": "偉哉勝事。駕曠劫之津梁。壯矣雄模。立萬年之香火。",
    "X73n1456_040:0755c14": "真天下之奇觀。實寰中之勝概也。自爾慧燈高照。破",
    "X73n1456_040:0755c15": "永夜之重昏。法鼓長鳴。醒&#x7FA3;生之大夢。從來歸依如",
    "X73n1456_040:0755c16": "市。崇祀若神。歷代相沿。千秋一日。奈何盛衰有數。興",
    "X73n1456_040:0755c17": "廢由人。法化寢微。道緣漸墜。僧徒遭魔障以壞清修。",
    "X73n1456_040:0755c18": "殿宇被風雨而隳壯麗。柱根腐敗。梁棟摧斜。慨將傾",
    "X73n1456_040:0755c19": "之大廈。殊非一木所能支。嗟未合之良緣。必假多人",
    "X73n1456_040:0755c20": "而可就。寺僧某等生叨盛世。早入空門。託&#x8FF9;名山。忝",
    "X73n1456_040:0755c21": "承未裔。朝參夕禮。奉真像於當年。暮鼓晨鐘。繼香火",
    "X73n1456_040:0755c22": "於晚歲。真&#x89A9;生龍白象。風氣宛然。悲此破瓦敗椽。殿",
    "X73n1456_040:0755c23": "堂頹毀。使大士飲煙嵐之瘴癘。如來披霧露之衣裳。",
    "X73n1456_040:0755c24": "山色靄清淨之身。鳥語說無窮之偈。青蘚&#x5FA7;長廊。豈",
    "X73n1456_040:0756a01": "是莊嚴佛土。蒼鼠竄古瓦。難云極樂道場。境雖觸事",
    "X73n1456_040:0756a02": "而真。人乃即真而俗。若不亟其乘屋。將恐倏爾傾湫。",
    "X73n1456_040:0756a03": "苟能革故鼎新。便見轉凡成聖。是以弘發誓願。運廣",
    "X73n1456_040:0756a04": "大心。特重開寶地。新佛日於中天。冀再轉法輪。駕慈",
    "X73n1456_040:0756a05": "航於苦海。是以謹擇二十六年十月望日。先啟華嚴",
    "X73n1456_040:0756a06": "勝會。選戒僧五十三人。坐千日之長期。次化當代名",
    "X73n1456_040:0756a07": "公。修殿堂一十二座。祝萬年之 聖壽。使處處盡是",
    "X73n1456_040:0756a08": "道場。願人人盡成佛果。竊念非常之事。須待非常之",
    "X73n1456_040:0756a09": "人。希世之功。必有希世之哲。是以敬持短疏。&#x5FA7;告大",
    "X73n1456_040:0756a10": "檀。同修清淨之因。共結菩提之果。但以法無定相。弘",
    "X73n1456_040:0756a11": "之由人。財不拘多。施之在己。嘗聞一滴之水。與渤海",
    "X73n1456_040:0756a12": "之潤性無差。芥孔之空。與太&#x8657;之容納匪別。離相者",
    "X73n1456_040:0756a13": "福報難思。滯跡者功德不廣。儻歡喜發心。頓見一毫",
    "X73n1456_040:0756a14": "端頭現寶王剎。若謦欬彈指。即能一微塵裏轉大法",
    "X73n1456_040:0756a15": "輪。如是則使曹溪涸而復漲。慧燈暗而又明。優曇華",
    "X73n1456_040:0756a16": "現於三千。般若種培於百億。寶林倍價於當年。鷲嶺",
    "X73n1456_040:0756a17": "重新於此日。贊助者。福壽等於高深。護持者。功德同",
    "X73n1456_040:0756a18": "於帶礪。布皇風於八表。灑甘露於十方。見聞隨喜。齊",
    "X73n1456_040:0756a19": "登仁壽之鄉。禮念歸依。共到菩提之岸。願心既廣。福",
    "X73n1456_040:0756a20": "德無邊。仰望仁慈。同聲唱和。謹疏。",
    "X73n1456_040:0756a21": "修曹溪五代祖師影堂疏",
    "X73n1456_040:0756a22": "[0756a22] 南華禪寺寶林道場。六祖真身現在。達摩衣&#x9262;儼存。",
    "X73n1456_040:0756a23": "由二祖以至黃梅。五代之傳至此。自唐以至於今日。",
    "X73n1456_040:0756a24": "一派之水隨流。爰立五祖之堂。用表授受之緒。茲者",
    "X73n1456_040:0756b01": "年歲既久。苦被風雨摧殘。月化日遷。頓見柱根腐敗。",
    "X73n1456_040:0756b02": "若不乘時亟救。誠恐異日難支。苟能革故鼎新。便見",
    "X73n1456_040:0756b03": "煥然奪目。莊嚴樓閣。涌現在於目前。五祖全身。入禪",
    "X73n1456_040:0756b04": "定於座上。人天懽喜。鬼神欽崇。祝 聖壽以無疆。鎮",
    "X73n1456_040:0756b05": " 皇圖於永固。功勛莫算。福利何窮。願智者蚤發誠",
    "X73n1456_040:0756b06": "心。冀功果速完當下。",
    "X73n1456_040:0756b07": "書華嚴經接待十方疏",
    "X73n1456_040:0756b08": "[0756b08] 不動一步。而心&#x5FA7;十方。謂之坐參。不起滅定。而現諸",
    "X73n1456_040:0756b09": "威儀。名為妙行。是在當人自信。不須向外馳求。恭聞",
    "X73n1456_040:0756b10": "華嚴大經。乃毗盧根本之法輪。曹溪古剎。為六祖禪",
    "X73n1456_040:0756b11": "宗之正脈。法界是眾聖之玄都。叢林作十方之歸宿。",
    "X73n1456_040:0756b12": "自古及今。雲水高流。禮祖而至者。無時不有。終年竟",
    "X73n1456_040:0756b13": "歲。飲食安居。因人而施者。一向全無。顧我老朽。自到",
    "X73n1456_040:0756b14": "茲山。最初以此為念。於山門外立十方堂一座。資以",
    "X73n1456_040:0756b15": "接納四來。其飲食所需。皆出禪堂常住。奈何一向。執",
    "X73n1456_040:0756b16": "事不得其人。混集庸流。翻成穢士。不唯有負初心。抑",
    "X73n1456_040:0756b17": "且&#x8657;消信施。茲者弟子明中。發廣大心。修普賢行。願",
    "X73n1456_040:0756b18": "就本堂安居。書寫華嚴尊經一部。借此法恩。收攝身",
    "X73n1456_040:0756b19": "心。即以接待十方賢聖。老朽聞之。讚歎歡喜。而謂之",
    "X73n1456_040:0756b20": "曰。昔善財童子。參五十三諸善知識。猶歷百城。今子",
    "X73n1456_040:0756b21": "不離跬步。而普禮十方世界諸來賢聖。可謂最勝功",
    "X73n1456_040:0756b22": "德。何幸生此末法。住如是道場。書如是大法。修如是",
    "X73n1456_040:0756b23": "妙行。積如是勝因。可謂將此身心奉塵剎。是則名為",
    "X73n1456_040:0756b24": "報佛恩矣。所願見聞隨喜者。福等恒沙。贊助稱揚者。",
    "X73n1456_040:0756c01": "功超曠劫。何況施七寶而作莊嚴。列四事而為供養",
    "X73n1456_040:0756c02": "者。其福又不可得而思議矣。",
    "X73n1456_040:0756c03": "高州電白縣苦藤嶺建施茶菴疏",
    "X73n1456_040:0756c04": "[0756c04] 伏以人天路上。全憑作福為先。生死途中。唯以濟人",
    "X73n1456_040:0756c05": "第一。嘗聞侯門似海。獨愛富而不敬貧。聖道如天。但",
    "X73n1456_040:0756c06": "周急而不繼富。所以飢者易食。故一飯而感千金之",
    "X73n1456_040:0756c07": "&#x91BB;。渴者易飲。故壺漿而致扶輪之報。此但有情人事。",
    "X73n1456_040:0756c08": "尚乃感報如斯。何況無為福田。功德豈可思議者乎。",
    "X73n1456_040:0756c09": "茲者。高州之北。神電之南。崇山插漢。峻嶺橫霄。為海",
    "X73n1456_040:0756c10": "外之咽喉。&#x5EFC;羅旁之門戶。當年客旅車軌。不得並行。",
    "X73n1456_040:0756c11": "今日經商足&#x8FF9;。焉能獨往。誠名利之畏途。實盜賊之",
    "X73n1456_040:0756c12": "淵藪。所賴嘉隆之歲以後。王師破賊以來。變險道而",
    "X73n1456_040:0756c13": "為坦道。易頑風而嚮 皇風。雖往來有跋涉之勞。且",
    "X73n1456_040:0756c14": "進止無豺狼之戒。第以炎方赤徼。瘴癘煙嵐。加之以",
    "X73n1456_040:0756c15": "毒氣蒸蒸。又值溫泉滾滾。以致天涯行客。如蹈火而",
    "X73n1456_040:0756c16": "赴湯。遠戍征人。若錯焚而履鑊。摩肩接踵。聊乘袂以",
    "X73n1456_040:0756c17": "成雲。陟巘攀林。誠揮汗而若雨。唇乾舌燥。思勺水如",
    "X73n1456_040:0756c18": "大旱之望雲霓。咽燄腸枯。得涓滴若消渴而飲甘露。",
    "X73n1456_040:0756c19": "況百里而傳一舍。窮日而得半&#x98E1;。僕夫汗血。輿馬沾",
    "X73n1456_040:0756c20": "濡。舉目無親。此苦莫告。斯皆貪名逐利。見得忘形。祇",
    "X73n1456_040:0756c21": "知拈土作金。誰解拋&#x750E;引玉。況夫邊地下賤。及蔑戾",
    "X73n1456_040:0756c22": "車。俗好鬼而尚淫祠。民輕生而喜殺盜。雖尺布斗粟",
    "X73n1456_040:0756c23": "而妄取於人。豈粒米文錢而樂施於己。此其菩提種",
    "X73n1456_040:0756c24": "子。轉見焦枯。善根萌芽。日歎腐敗。是故惡者愈惡。而",
    "X73n1456_040:0757a01": "貧者愈貧。迷轉積迷。而化更難化。比者幸逢當道諸",
    "X73n1456_040:0757a02": "大宰官。博愛施仁。濟人利物。以斯道而覺斯民。繼往",
    "X73n1456_040:0757a03": "聖而開來學。&#x524F;浮屠於郡邑。樹最勝之法幢。建赤幟",
    "X73n1456_040:0757a04": "於祇園。作難思之佛事。可謂不世之舟航。迷津之寶",
    "X73n1456_040:0757a05": "篾者也。山僧某。因弘法而罹難。蒙 恩遣於雷陽。投",
    "X73n1456_040:0757a06": "萬里之遐荒。乃荷戈於電白。爰登苦藤之嶺。渴乏高",
    "X73n1456_040:0757a07": "原。因思甘露之漿。低回險道。偶見苾&#x84AD;二眾。築室道",
    "X73n1456_040:0757a08": "旁。乃持香茗一盂。盡恭馬首。某也欣然飲泣。愴爾興",
    "X73n1456_040:0757a09": "悲。誰知瘴癘之鄉。偶值天台之伴。即稍憩於林閒。遂",
    "X73n1456_040:0757a10": "勒銘於石上(比時有茶菴銘書之於壁)由是發願。願於此地。大建",
    "X73n1456_040:0757a11": "精藍。將即事以明心。欲藉茶而演法。自爾歲月云徂。",
    "X73n1456_040:0757a12": "倏經二載。乃於戊戌之夏。遇高州司理萬公。邂逅仙",
    "X73n1456_040:0757a13": "羊之城。對談靈鷲之緒。言及至此。大歎奇哉。遂乞為",
    "X73n1456_040:0757a14": "護法之津梁。敢請作慈悲之檀越。期重建其化城。引",
    "X73n1456_040:0757a15": "眾歸於寶所。且欲就穢邦而變淨土。將瓦石以易草",
    "X73n1456_040:0757a16": "茅。縱不勞金碧交輝。亦要使法食兼濟。但念功非一",
    "X73n1456_040:0757a17": "力。必須緣結多人。是以敬修短疏。普告十方。託善男",
    "X73n1456_040:0757a18": "某某。稽首貴官。問訊長者。經商客旅。士宦高人。伏願",
    "X73n1456_040:0757a19": "發廣大心。作難遭想。且人人是佛。只要自肯承當。法",
    "X73n1456_040:0757a20": "法皆真。何物而非布施。不拘多寡。無論精麤。墜露可",
    "X73n1456_040:0757a21": "以添流。輕塵而能足嶽。雖權設門外三車。假名引導。",
    "X73n1456_040:0757a22": "使直透向上一路。實是慈悲。但能打破慳囊。頓見莊",
    "X73n1456_040:0757a23": "嚴佛土。往者過而來者息。聊進一盂。趙老盞中。汎輝",
    "X73n1456_040:0757a24": "輝之白雪。渴者飲而飢者&#x98E1;。強吞七碗。盧仝腋下。起",
    "X73n1456_040:0757b01": "習習之清風。除熱惱而得清涼。解疲勞而消困頓。且",
    "X73n1456_040:0757b02": "以法水而溉菩提之種。增長靈苗。將善根而栽般若",
    "X73n1456_040:0757b03": "之田。克成聖果。從此襟懷灑落。去住翛然。可謂極樂",
    "X73n1456_040:0757b04": "之道場。名為懽喜之佛事。布慈風之浩蕩。掃盡瘴海",
    "X73n1456_040:0757b05": "之嵐煙。懸佛日之圓明。照破昏衢之幻夢。使闡提之",
    "X73n1456_040:0757b06": "輩。消除殺盜之邪淫。蔑戾之儔。不墮羅剎之鬼國。一",
    "X73n1456_040:0757b07": "人善而多人善。善滿邊邦。一家安而大家安。安攘海",
    "X73n1456_040:0757b08": "宇。同躋仁壽之鄉。共&#x89A9;熙&#x76A1;之化。以斯功德。祝 聖",
    "X73n1456_040:0757b09": "壽以無疆。將此身心。&#x91BB; 君恩之罔極。福非&#x8657;設。事",
    "X73n1456_040:0757b10": "豈妄談。惟願贊成。無勞顧佇。謹疏。萬曆戊戌仲秋朔",
    "X73n1456_040:0757b11": "旦。書於仙城之旅泊齋。",
    "X73n1456_040:0757b12": "重修南雄府太平橋普濟寺疏",
    "X73n1456_040:0757b13": "[0757b13] 伏以嶺表名區。一&#x7DAB;引華夷之命脈。太平古渡。飛虹",
    "X73n1456_040:0757b14": "&#x93BB;百&#x7CA4;之咽喉。寰中商旅。何莫由斯。海外珍奇。必經",
    "X73n1456_040:0757b15": "於此。悲夫迷津浩劫。寶筏誰憑。苦海狂瀾。慈舟可渡。",
    "X73n1456_040:0757b16": "恭惟太平鎮橋普濟寺者。&#x524F;規往代。事仰前修。面迎",
    "X73n1456_040:0757b17": "淩水。儼舍衛之恒河。背負梅魁。宛迦維之祇樹。搤南",
    "X73n1456_040:0757b18": "海之源頭。據雄關之勝概。誠終古之津梁。實長途之",
    "X73n1456_040:0757b19": "利涉也。但以日來月往。雨薄風殘。世異時遷。梁摧棟",
    "X73n1456_040:0757b20": "腐。幻華易謝。陽燄難留。使三寶閟而不彰。眾心歸而",
    "X73n1456_040:0757b21": "靡託。今者幸逢仁人在位。欲革故而鼎新。君子存心。",
    "X73n1456_040:0757b22": "將救偏而補弊。山僧某敢執鐸以揚聲。士庶高人。冀",
    "X73n1456_040:0757b23": "承風而接響。惟其人性皆善。必待感而遂通。然雖佛",
    "X73n1456_040:0757b24": "化有緣。豈不求而自應。是以敬持短疏。普告十方。伏",
    "X73n1456_040:0757c01": "望富貴者竭力。用&#x91BB;前世之恩。貧賤者施工。希植未",
    "X73n1456_040:0757c02": "來之果。但願慳囊破處。金剛種子露光明。愛水乾時。",
    "X73n1456_040:0757c03": "般若舟航登彼岸。不拘過往。無論經商。菩提種個個",
    "X73n1456_040:0757c04": "圓成。極樂國人人可到。休言福比河沙。且喜心歸寶",
    "X73n1456_040:0757c05": "所。功超有漏。德載無疆。祝 聖壽於河山。播流光於",
    "X73n1456_040:0757c06": "日月。普願霜露所降。咸服慈風。舟車所通。齋瞻慧日。",
    "X73n1456_040:0757c07": "如斯利益。贊莫能窮。請註芳名。冀垂不朽。",
    "X73n1456_040:0757c08": "重建祇園寺疏",
    "X73n1456_040:0757c09": "[0757c09] 伏以十方世界。處處盡是道場。具眼者能見。八萬塵",
    "X73n1456_040:0757c10": "勞。種種無非佛事。達心者自知。況有布金之規範。遵",
    "X73n1456_040:0757c11": "為古佛家風。嘗思留帶之嘉謨。正是宰官令則。但以",
    "X73n1456_040:0757c12": "事隨機會。道假人弘。時節難逢。良緣偶合。茲者祇園",
    "X73n1456_040:0757c13": "古剎。&#x524F;自唐朝。誌載分明。尊崇典祝。恨山靈之不守。",
    "X73n1456_040:0757c14": "倏墮荊蓁。仗護法之有知。忽開茅塞。向遭五逆之子。",
    "X73n1456_040:0757c15": "佛祖幾以無依。今賴三尺之天。神人幸而有託。但以",
    "X73n1456_040:0757c16": "殿宇傾頹。金像淒淒風雨。香燈泯沒。梵音寂寂朝昏。",
    "X73n1456_040:0757c17": "山僧如鑑。偶來乞食。挂錫淩江。開精舍於恒河。敞竹",
    "X73n1456_040:0757c18": "林於負郭。但虞大廈。非一木之可成。必假高賢。合眾",
    "X73n1456_040:0757c19": "力而易舉。拈寸草而作梵剎。自是天帝之爐錘。剖微",
    "X73n1456_040:0757c20": "塵而出經卷。除非普賢之作略。伏望共出手眼。各賭",
    "X73n1456_040:0757c21": "神通。聚少成多。由小至大。直使鬼神輸運。不讓須彌。",
    "X73n1456_040:0757c22": "頓見金碧交輝。宛成淨土。轉變隨心。受用在己。感報",
    "X73n1456_040:0757c23": "以此為徵。功德共垂不朽。",
    "X73n1456_040:0757c24": "湖心寺重建放生普願成佛塔疏",
    "X73n1456_040:0758a01": "[0758a01] 佛大慈悲。普度十方。盡法界眾生。悉皆成佛。故曰。如",
    "X73n1456_040:0758a02": "一眾生未成佛者。誓不取菩提。此佛度生之願也。般",
    "X73n1456_040:0758a03": "若云。度無量無數無邊眾生俱得滅度。實無有一眾",
    "X73n1456_040:0758a04": "生得滅度者。此眾生成佛之實證也。古今修行。願成",
    "X73n1456_040:0758a05": "佛者多。而現在度無邊之眾生者少。以各各作念。待",
    "X73n1456_040:0758a06": "成佛後。方纔度生。殊不知即今現在。能以佛心而度",
    "X73n1456_040:0758a07": "眾生者。乃真成佛之妙行也。廣度眾生之行。無踰放",
    "X73n1456_040:0758a08": "生一門。在昔天台大師。次則永明大師。嘗為吏時將。",
    "X73n1456_040:0758a09": "官錢買生放。以致不死。此目前眾人皆知者。自後至",
    "X73n1456_040:0758a10": "今。唯雲棲大師能效二師之行。其西湖古為放生池。",
    "X73n1456_040:0758a11": "今但濬三潭。築隄作池。取多分之一耳。且西湖從昔",
    "X73n1456_040:0758a12": "以來。為歌舞地。實酒池肉林之所。今湖中有此三池。",
    "X73n1456_040:0758a13": "所放眾生。充滿其中。是從業海中變出極樂佛國也。",
    "X73n1456_040:0758a14": "而樓船歌舞。過其池者。曾不返省一觀。是猶然醉夢",
    "X73n1456_040:0758a15": "中也。一心淨穢。苦樂以之。如唯與阿。相去幾何哉。其",
    "X73n1456_040:0758a16": "池有湖心寺。寺有三塔。寺已建。塔未造。隄未能防水",
    "X73n1456_040:0758a17": "也。予隨喜池上。讚歎玄津法師之慈悲。慨其功未底",
    "X73n1456_040:0758a18": "績。大有憾焉。歸夜臥。夢行隄上。其沙襯足。粒粒方面",
    "X73n1456_040:0758a19": "皆有佛字。比隨行者。不敢措足。予曰。爾等知大地是",
    "X73n1456_040:0758a20": "佛。無下足處。此正是汝修行時也。因論眾曰。若聚此",
    "X73n1456_040:0758a21": "沙為佛塔。則施者與所施。共登極樂淨土矣。覺而思",
    "X73n1456_040:0758a22": "之。遂發普度之想。謂彼所放之生。願彼脫苦成佛也。",
    "X73n1456_040:0758a23": "且彼蠢蠢。以佛視之。況現在人人最靈最明者。豈可",
    "X73n1456_040:0758a24": "以眾生視之乎。何不願目前易度之眾生。先作成佛",
    "X73n1456_040:0758b01": "之想。以眾多之願。度彼多多之眾生。如是不唯所度",
    "X73n1456_040:0758b02": "更廣。以合眾心守此池。則所守益堅。如此行願。豈非",
    "X73n1456_040:0758b03": "心佛眾生。等無差別之觀乎。故設普化之方。人施十",
    "X73n1456_040:0758b04": "錢。一錢念佛百聲。合眾心於一佛。集多人成三塔。所",
    "X73n1456_040:0758b05": "施者小。所成者大。是為福聚功德之海。此則以沙數",
    "X73n1456_040:0758b06": "之佛。度沙數之眾生。其力更大。豈不為最勝之佛事",
    "X73n1456_040:0758b07": "乎。若由此而興起。意將來盡此湖為蓮池。則此方眾",
    "X73n1456_040:0758b08": "生。無論富貴貧賤。一齊同生極樂佛土矣。豈不為妙",
    "X73n1456_040:0758b09": "行哉。",
    "X73n1456_040:0758b10": "重修龍華寺疏",
    "X73n1456_040:0758b11": "[0758b11] 古杭山水靈秀。有宋建剎星列。鐘鼓相聞。而龍華居",
    "X73n1456_040:0758b12": "南屏之西南。&#x8462;梁朝傅大士開&#x524F;。千餘年矣。司馬溫",
    "X73n1456_040:0758b13": "公。昔有祠於此。今皆廢矣。其地不唯居山水之勝。而",
    "X73n1456_040:0758b14": "為普陀天台之要衝。十方雲遊。必過之所。惟錢塘剎",
    "X73n1456_040:0758b15": "竿相望。求行&#x811A;息肩之地。不易有也。前伏牛三空和",
    "X73n1456_040:0758b16": "尚。至而愍焉。江干居士。洪雲泉延之於此。&#x524F;未成。而",
    "X73n1456_040:0758b17": "集者常滿。居頃尋罷。禪者廣坤。發廣大心。志願興建",
    "X73n1456_040:0758b18": "為接待道場。丁巳春。予偶過此。見佛像微妙莊嚴。重",
    "X73n1456_040:0758b19": "生渴仰。徘徊形勢。背御寨而面錢塘。最勝處也。十方",
    "X73n1456_040:0758b20": "行&#x811A;至此。正力倦神疲。求一暫息而不可得。苟獲住",
    "X73n1456_040:0758b21": "足安身。滴水霑唇。如灌醍醐而飲甘露。結此功德最",
    "X73n1456_040:0758b22": "勝緣也。且見禪人慈悲慨切。一時發心善男等。各各",
    "X73n1456_040:0758b23": "踴躍。乃最勝因也。但寺功大而費鉅。日月長而眾多。",
    "X73n1456_040:0758b24": "若非廣大檀那。作難思佛事。未易滿禪者之本願也。",
    "X73n1456_040:0758c01": "予感而讚仰。為之開導。凡宰官長者居士善男女等。",
    "X73n1456_040:0758c02": "果能發希有心。生難遭想。割破慳囊。莊嚴佛土。是以",
    "X73n1456_040:0758c03": "不堅之財。作不朽之業。即捐身捨宅。而龍神守之。萬",
    "X73n1456_040:0758c04": "世不絕。較之塵世之業。千年田地。八百主人者。何啻",
    "X73n1456_040:0758c05": "天壤哉。況作淨土之因緣。成當來之佛種。冀彌勒下",
    "X73n1456_040:0758c06": "生。龍華三會中。為上首眷屬。豈不為出世第一最勝",
    "X73n1456_040:0758c07": "功德哉。以人人有佛性。各各具夙因。定見今日之緣。",
    "X73n1456_040:0758c08": "不肯當而錯過。豈忍寶山赤手歸乎。是在諸有智者。",
    "X73n1456_040:0758c09": "頓發無量歡喜。快著勇猛之力耳。",
    "X73n1456_040:0758c10": "刺血和金書華嚴經發願文",
    "X73n1456_040:0758c11": "[0758c11] 稽首遍法界。十方及三際。蓮華妙莊嚴。清淨微塵剎",
    "X73n1456_040:0758c12": "大覺無上尊。分身&#x5FA7;一切。演說清淨海。圓滿修多羅",
    "X73n1456_040:0758c13": "性相了義詮。離諸文字相。七處九會中。文殊諸大士。",
    "X73n1456_040:0758c14": "剎塵數知識。清淨賢僧眾。我今布三業。敬禮畢竟空。",
    "X73n1456_040:0758c15": "惟以無緣慈。照我真實願。念我無始來。流浪諸生死。",
    "X73n1456_040:0758c16": "展轉處苦趣。猶大旋火輪。捨身與受身。不可思議數。",
    "X73n1456_040:0758c17": "所作諸惡業。唯佛自知見。今承三寶力。儻來人數中。",
    "X73n1456_040:0758c18": "六根賴完具。心識多闇冥。以宿微善根。早出恩愛海。",
    "X73n1456_040:0758c19": "猶入俗稠林。如避溺投火。內假善力熏。心心願遠離。",
    "X73n1456_040:0758c20": "外得法雨潤。忽生清淨芽。塵習熾盛故。時復見乾枯。",
    "X73n1456_040:0758c21": "良哉大善友。與我如天授。以此大因緣。得出離熱惱。",
    "X73n1456_040:0758c22": "同歸清涼界。覲禮曼室尊。樂住阿練若。最深寂靜處。",
    "X73n1456_040:0758c23": "心想如猿猴。轉見攀緣相。般若力微弱。難敵生死軍。",
    "X73n1456_040:0758c24": "以是因緣故。見行諸事行。稽首蓮華藏。圓妙最上乘。",
    "X73n1456_040:0759a01": "誓發歸敬心。盡形頂戴受。曾聞普賢行。廣大不思議。",
    "X73n1456_040:0759a02": "六種受持中。書寫為第一。骨筆血為墨。經於微塵劫。",
    "X73n1456_040:0759a03": "積累如是經。量等大千界。我聞如是願。難可與等倫。",
    "X73n1456_040:0759a04": "但取血為墨。與金共和合。書寫大經卷。一字法門海。",
    "X73n1456_040:0759a05": "以此殊勝因。苦海為舟&#x6A9D;。願我此身血。滴滴稱法性。",
    "X73n1456_040:0759a06": "融入華藏海。普潤眾生界。我以手書持。點畫心自在。",
    "X73n1456_040:0759a07": "願此&#x8657;幻身。恒得金剛體。身似紫金山。端嚴最無比。",
    "X73n1456_040:0759a08": "聞名及見形。心生大喜悅。手如大寶聚。恒出世資財。",
    "X73n1456_040:0759a09": "七寶及四事。種種皆充滿。十方法界中。所有諸眾生。",
    "X73n1456_040:0759a10": "貧窮及病苦。所求皆如意。願我成佛時。國中極清淨。",
    "X73n1456_040:0759a11": "純一上乘人。無諸惡道苦。恒演此法輪。極盡塵界劫。",
    "X73n1456_040:0759a12": "我生末法中。信心力微少。恒與癡&#x8462;俱。難逃生死業。",
    "X73n1456_040:0759a13": "善根未成熟。儻落輪迴中。仗此殊勝因。不墮諸惡趣。",
    "X73n1456_040:0759a14": "常生淨佛土。不離三寶前。早悟自性空。頓超諸有漏。",
    "X73n1456_040:0759a15": "凡所作所為。永離三毒障。我以願力持。直至未來際。",
    "X73n1456_040:0759a16": "願我此經卷。三災不能壞。彌勒將下生。光從此經出。",
    "X73n1456_040:0759a17": "普照十方界。六種大震動。彌勒下生已。初坐龍華樹。",
    "X73n1456_040:0759a18": "此經從地出。踊在&#x8657;空中。字字出妙音。說我本所願。",
    "X73n1456_040:0759a19": "天人百萬眾。咸稱希有事。我時在會中。為演真實義。",
    "X73n1456_040:0759a20": "佛佛出世閒。最初三七日。咸演大華嚴。我當機第一。",
    "X73n1456_040:0759a21": "我身雖幻妄。從父母所生。依此&#x8657;妄根。作成真實事。",
    "X73n1456_040:0759a22": "願父如淨梵。母如耶夫人。諸佛下生時。依我父母出。",
    "X73n1456_040:0759a23": "師長度脫我。法恩最上尊。願諸佛會下。我師為導師。",
    "X73n1456_040:0759a24": "我友最誠諦。提挈行正道。願友如文殊。作第一知識。",
    "X73n1456_040:0759b01": "檀那大信力。廣施大資財。願此諸智人。永離慳愛苦。",
    "X73n1456_040:0759b02": "諸佛出興世。最初請說法。不惜身命財。廣修眾善業。",
    "X73n1456_040:0759b03": "我作如是行。仗諸執持者。願此諸賢聖。生生常不離。",
    "X73n1456_040:0759b04": "隨在何佛國。共興揚佛法。凡諸見聞者。讚歎及稱揚。",
    "X73n1456_040:0759b05": "纖悉善因緣。同歸華藏海。我發如是願。廣大不可窮。",
    "X73n1456_040:0759b06": "極盡未來時。究竟心圓滿。",
    "X73n1456_040:0759b07": "放生文",
    "X73n1456_040:0759b08": "[0759b08] 生自生矣。何以放為。又何以放生為佛事耶。裴休有",
    "X73n1456_040:0759b09": "言曰。血氣之屬必有知。凡有知者必同體。故曰。蠢動",
    "X73n1456_040:0759b10": "含靈。皆有佛性。以性即佛故。殺生者。即為殺佛。非曰",
    "X73n1456_040:0759b11": "殺佛。然殺生者。無慈悲心。即為斷佛種性矣。然彼蠢",
    "X73n1456_040:0759b12": "蠢之生。將謂可殺。殊不知自己本有明明佛性。豈可",
    "X73n1456_040:0759b13": "斷耶。以不殺之心。慈悲心也。慈即名仁。悲即不忍。不",
    "X73n1456_040:0759b14": "忍之心。仁之端也。故見生不忍見死。聞聲不忍食肉。",
    "X73n1456_040:0759b15": "聖賢之首唱。奚獨佛氏哉。儒以素位故。但遠庖&#x53A8;。佛",
    "X73n1456_040:0759b16": "以平等行慈故。普及一切。第放生者。有執相忘相之",
    "X73n1456_040:0759b17": "差。而&#x52B9;之者。不無放生殺生之弊。故法重忘相。妙在",
    "X73n1456_040:0759b18": "隨緣。宗本無住。功嫌有漏。果能遇緣即宗。則觸目生",
    "X73n1456_040:0759b19": "機。逢場佛事。物物頭頭。皆喜捨之門。念念心心。盡慈",
    "X73n1456_040:0759b20": "悲之境。又何必拘會約以執功勛。設限期以嚴規則",
    "X73n1456_040:0759b21": "哉。明禪人久含此願。願以此行之。則慈悲日溥。化境",
    "X73n1456_040:0759b22": "日寬。持之十年。當有無量童子而作供養。復何疑哉。",
    "X73n1456_040:0759b23": "祭陸太宰五臺居士文",
    "X73n1456_040:0759b24": "[0759b24] 嗚呼。受靈山之密囑。來濁世以利生。其來也不來。故",
    "X73n1456_040:0759c01": "不露本來之面目。即其去也不去。唯留生鐵之心腸。",
    "X73n1456_040:0759c02": "八十餘年。逢場作戲。恆沙妙德。遇佛即宗。以佛心而",
    "X73n1456_040:0759c03": "事君。唯君為佛。以真心而愛物。惟物即真。故生平向",
    "X73n1456_040:0759c04": "上事。不離&#x5E5E;頭角邊。臨行末後句。委付兒女子輩。惟",
    "X73n1456_040:0759c05": "公現宰官非宰官之身。愧我作比丘非比丘之相。然",
    "X73n1456_040:0759c06": "雖道路各別。其實養家一般。感公將行未行之際。飛",
    "X73n1456_040:0759c07": "半紙嶺南之書。令我於空不空之中。引一滴曹溪之",
    "X73n1456_040:0759c08": "水。作甘露之供。獻灌頂之尊。嗚呼。平湖滿月。&#x89A9;清淨",
    "X73n1456_040:0759c09": "之法身。天樂盈空。吐廣長之妙舌。納斯法味。用鑒蓬",
    "X73n1456_040:0759c10": "心。尚饗。",
    "X73n1456_040:0759c11": "祭大中丞順菴胡公文",
    "X73n1456_040:0759c12": "[0759c12] 嗚呼痛哉。公其生耶。死耶。反復求之。而不得其故也。",
    "X73n1456_040:0759c13": "忽聞公訃。適言公死。及讀公易簀詩。則公明以不死",
    "X73n1456_040:0759c14": "告人。而人不知。唯我明明知公不死。言之而恐人之",
    "X73n1456_040:0759c15": "莫我信也。嗚呼悲哉。顧我與公偶爾值於大化之中。",
    "X73n1456_040:0759c16": "三十餘年如一日。&#x8462;亦奇矣。始而遇公於首陽之野。",
    "X73n1456_040:0759c17": "一見而心莫逆。驟爾語公以一禍福。齊生死。時則公",
    "X73n1456_040:0759c18": "已怡然。有當於心。既而再索我於清涼之山。跏趺於",
    "X73n1456_040:0759c19": "千尺寒巖之下。談笑於萬年積雪之中。嚼堅冰而&#x98E1;",
    "X73n1456_040:0759c20": "[米*屈][米*畾]。浩劫一息。時公已有登天撓霧之思。超然遐舉",
    "X73n1456_040:0759c21": "之想矣。第未知其祕也。未幾。余因訪公於雁門。坐轅",
    "X73n1456_040:0759c22": "門如處空谷。連&#x7240;共被。三月不違。日夜發以緒言。時",
    "X73n1456_040:0759c23": "則公已了然。默契於心。由是而知。視軒冕如塵垢。身",
    "X73n1456_040:0759c24": "世如蜩翼也。遂相期我於東海之上。&#x98E1;朝霞而結樓",
    "X73n1456_040:0760a01": "居。已而公果以我脫塵鞅。我則以公忘去就。當是時",
    "X73n1456_040:0760a02": "也。與公遊戲於海印光中。萬里長波。皎然一碧。儼若",
    "X73n1456_040:0760a03": "臨寶鏡而履琉璃。坐蓮華而居淨土。不知此身之在",
    "X73n1456_040:0760a04": "天地。外物之在此身。其樂殊未央也。俄爾天帝怒我",
    "X73n1456_040:0760a05": "以輕鑿混沌。散樸澆&#x6E7B;。乃罰我於九死。放我於瘴鄉。",
    "X73n1456_040:0760a06": "時與公永訣矣。公以我為必死。將託處些以招之。忽",
    "X73n1456_040:0760a07": "爾十年如一息。時時知公。思我結想於寒雲。哭我積",
    "X73n1456_040:0760a08": "淚如長河。而殊不知我之與公遨遊如宿昔。居然眉",
    "X73n1456_040:0760a09": "睫寤。寐無間於毫髮也。嗚呼悲哉。是歲五月。公走尺",
    "X73n1456_040:0760a10": "素。慰我於萬里。我遣侍者。訊公於七月。我樂懷公詩",
    "X73n1456_040:0760a11": "則曰。酷似維摩病裏身。書至而公已示疾矣。公把我",
    "X73n1456_040:0760a12": "書。誦我詩。時公在口。期月而逝。是我慰公以生平。公",
    "X73n1456_040:0760a13": "永訣我如對面。斯亦奇矣。我昔訣公。不若公今訣我",
    "X73n1456_040:0760a14": "也。使我思公哭公。豈不若公之思我哭我耶。公之生",
    "X73n1456_040:0760a15": "也不偶。然負高明之見。抱不世之才。忠在社稷。心在",
    "X73n1456_040:0760a16": "蒼生。公之世有盡。而才未盡。形化而心不化也。如公",
    "X73n1456_040:0760a17": "之臨終詩曰。靈根常傍月華明。以此觀之。視死生如",
    "X73n1456_040:0760a18": "夜旦。千古如一日也。惟公神遊太漠。聽鈞天而居廣",
    "X73n1456_040:0760a19": "府。侶飛仙而壽無極。其視昔也如糞壤。孰知公今之",
    "X73n1456_040:0760a20": "樂。殊絕勝於疇昔耶。公既樂矣。余復何悲。嗚呼哀哉。",
    "X73n1456_040:0760a21": "尚饗。",
    "X73n1456_040:0760a22": "祭達觀大師文",
    "X73n1456_040:0760a23": "[0760a23] 維萬曆四十四年。歲次丙辰。十一月庚子朔。越十有",
    "X73n1456_040:0760a24": "九日丙戌。前海印沙門辱教德清。謹陳香積之供。致",
    "X73n1456_040:0760b01": "祭於紫&#x6822;尊者達觀大師之靈曰。嗚呼。惟師之生也",
    "X73n1456_040:0760b02": "不生。乘願力而來。師之死也不死。順解脫而去。去來",
    "X73n1456_040:0760b03": "不落常情。生死豈同世諦。以師之住世也。秉金剛心。",
    "X73n1456_040:0760b04": "踞堅固地。三十餘年家常茶飯。脊骨純鋼。千七百則",
    "X73n1456_040:0760b05": "陳爛葛藤。鼻孔殘涕。推倒彌勒釋迦。不讓德山臨濟。",
    "X73n1456_040:0760b06": "為人極盡慈悲。臨機絕無忌諱。誓護法若惜眼睛。求",
    "X73n1456_040:0760b07": "大事如喪考妣。不與世情和合。便是真實行履。晏坐",
    "X73n1456_040:0760b08": "水月光中。獨步空華影裏。初訪予於東海也。頓脫形",
    "X73n1456_040:0760b09": "骸。既再晤於西山也。搜窮骨髓。當予禍之未形也。備",
    "X73n1456_040:0760b10": "告以隱微。及予難之既發也。將為我以雪洗。且&#x91BB;宿",
    "X73n1456_040:0760b11": "約於曹溪。將扣閽於帝里。&#x5190;炎蒸於道路兮。望影響",
    "X73n1456_040:0760b12": "而進止。乃設法以多方。冀出予於九死。嗚呼。師之為",
    "X73n1456_040:0760b13": "法門也。實抱程嬰杵臼之心。師之為知己也。殆非管",
    "X73n1456_040:0760b14": "鮑陳雷之比。予荷 皇仁之薄罰兮。在師心猶未已。",
    "X73n1456_040:0760b15": "予被放於嶺表兮。師&#x4F2B;候於江沚。一見悲歡而交集",
    "X73n1456_040:0760b16": "兮。如九原之復起。予與師作永訣兮。甘為炎方之厲",
    "X73n1456_040:0760b17": "鬼師囑予以寧志兮。冀幽&#x6244;之再啟。予揮涕以臨長",
    "X73n1456_040:0760b18": "路兮。師執手含悲而不語。維時關山一別兮。日月若",
    "X73n1456_040:0760b19": "矢。心知師之不我忘兮。每丁寧其無以。師以願力所",
    "X73n1456_040:0760b20": "持兮。誓不負其本始。乃斂太阿之光燄兮。不願放於",
    "X73n1456_040:0760b21": "塵滓。冀和璧之必信兮。不惜隋珠之輕抵。將扣君門",
    "X73n1456_040:0760b22": "兮九重。倏&#x98C8;風兮四起。陸海波騰。龍蛇披靡。玉石俱",
    "X73n1456_040:0760b23": "焚。法幢傾圮。師登八道之康衢兮。忽遇長蛇與封豕。",
    "X73n1456_040:0760b24": "皇天實鑒其衷腸兮。唯見逞於庸鄙。幸此心之一白",
    "X73n1456_040:0760c01": "兮。聊以發其蘊底。師實曠然。何憂何喜。逆順隨宜。死",
    "X73n1456_040:0760c02": "生遊戲。何夙負之相尋兮。信前緣之固爾。悲五濁之",
    "X73n1456_040:0760c03": "不堪。直一行之可恃。乃盥&#x6F44;以趺坐兮。遂寂然而長",
    "X73n1456_040:0760c04": "往矣。嗚呼痛哉。師既不以禍患攖寧。又何以去來為",
    "X73n1456_040:0760c05": "事。撒手便行。全無議擬。惟師以金剛為心。故留不壞",
    "X73n1456_040:0760c06": "之體。有予弟子奉師以旋兮。就雙徑以歸止。予聞訃",
    "X73n1456_040:0760c07": "以摧心兮。望長安而殞涕。欲親禮於龕室兮。奈業繫",
    "X73n1456_040:0760c08": "之&#x898A;縻。擬生還以慰師靈兮。忽星霜之踰紀。匪此心",
    "X73n1456_040:0760c09": "之暫安兮。第因緣之不我與。頃幸遂其本懷兮。始得",
    "X73n1456_040:0760c10": "陳辭而致誅。嗚呼痛哉。師何死兮我何生。我不來兮",
    "X73n1456_040:0760c11": "師不寧。形骸異兮共此心。幽冥隔兮終合并。誓同歸",
    "X73n1456_040:0760c12": "兮踐深盟。寂光朗兮師安住。我頂禮兮展哀慕。陣香",
    "X73n1456_040:0760c13": "積兮灑甘露。師臨機兮願來赴。光明兮照曜。翹勤兮",
    "X73n1456_040:0760c14": "延&#x4F2B;。哀哉尚饗。",
    "X73n1456_040:0760c15": "祭雲棲大師文",
    "X73n1456_040:0760c16": "[0760c16] 嗚呼。師本不生。亦無所去。以力持身。順因緣故。欲海",
    "X73n1456_040:0760c17": "波騰。火宅燄熾。師展願輪。特來救濟。出示塵勞。早歸",
    "X73n1456_040:0760c18": "慈父。一登覺路。如白牛步。視愛如唾。觀親若冤。彼蠅",
    "X73n1456_040:0760c19": "聚者。孰不瞿然。法界為家。含靈是宅。物我等觀。無二",
    "X73n1456_040:0760c20": "無別。開甘露門。指歸淨土。鱗甲羽毛。一齊頓赴。悲正",
    "X73n1456_040:0760c21": "法眼。翳彼戒根。以金剛篦。刮垢剔昏。三千威儀。八萬",
    "X73n1456_040:0760c22": "細行。於二六時。悉令清淨。身為眾目。心為大宅。十方",
    "X73n1456_040:0760c23": "來者。癡狂頓歇。四十餘年。法幢高豎。一雨普滋。藥草",
    "X73n1456_040:0760c24": "諸樹。纔霑一滴。枝葉並茂。但有得者。畢竟成就。我觀",
    "X73n1456_040:0761a01": "吾師。如獅子王。高臥堀中。&#x7FA3;走慞惶。我又觀師。如藥",
    "X73n1456_040:0761a02": "王樹。凡有親者。必瘳沈痼。嗟我末法。慧日久沈。師於",
    "X73n1456_040:0761a03": "長夜。持大智燈。佛本無心。心付在師。薩埵無行。行託",
    "X73n1456_040:0761a04": "師持。故師應世。一味無我。即住百劫。於何不可。嗚呼。",
    "X73n1456_040:0761a05": "師以緣現。緣滅即去。悲此&#x7FA3;盲。失所依怙。我數千里。",
    "X73n1456_040:0761a06": "遠持瓣香。展布五體。敬禮寂光。師悲同體。以我知音。",
    "X73n1456_040:0761a07": "願鑒我誠。來格來歆。嗚呼尚饗。",
    "X73n1456_040:0761a08": "祭金竹續芳聯公文",
    "X73n1456_040:0761a09": "[0761a09] 嗚呼。公秉願輪。生堪忍界。蚤遇明師。頓離恩愛。發堅",
    "X73n1456_040:0761a10": "固心。償慈悲債。放身空山。飢寒是耐。敬守師訓。躬身",
    "X73n1456_040:0761a11": "負戴。志供十方。平等無礙。翦荊棘以成叢林。驅狐兔",
    "X73n1456_040:0761a12": "而揚梵唄。衲子雲臻。天龍拱衛。飯積如山。來者飽&#x98E1;。",
    "X73n1456_040:0761a13": "如量如空。居者無外。具精進力。至老不懈。一身如寄。",
    "X73n1456_040:0761a14": "毫無沾帶。擬將攜手同歸。何期先行不待。撩起便行。",
    "X73n1456_040:0761a15": "何等慶快。遺金剛幢。常住不壞。法身湛然。寂光自在。",
    "X73n1456_040:0761a16": "惟靈不昧。鑒。此感慨。嗚呼哀哉。尚饗。",
    "X73n1456_040:0761a17": "結社念佛修四十八願同生淨土文",
    "X73n1456_040:0761a18": "[0761a18] 伏以惟心淨土。處處道場。自性彌陀。人人具足。只為",
    "X73n1456_040:0761a19": "塵勞遮障。人我是非。故感土石諸山。穢惡充滿。使本",
    "X73n1456_040:0761a20": "來清淨之體。昧&#x5374;當人。圓滿智慧光明。一毫不現。終",
    "X73n1456_040:0761a21": "朝業識茫茫。逐日境風浩浩。但知受用目前。誰解修",
    "X73n1456_040:0761a22": "因身後。故我樂邦教主阿彌陀佛。因地發心。厭斯堪",
    "X73n1456_040:0761a23": "忍。立四十八願。願願度生。修十六觀心。心心作佛。令",
    "X73n1456_040:0761a24": "人人知心是佛。豈向外求。使個個了願即真。盡歸自",
    "X73n1456_040:0761b01": "性。推倒人我之高山。感寶地一平如掌。打破塵勞之",
    "X73n1456_040:0761b02": "幻夢。生蓮華廣大如輪。我心清淨。彼土現成。休教過",
    "X73n1456_040:0761b03": "後追思。只在現前結果。不分男女。總證菩提。但是有",
    "X73n1456_040:0761b04": "緣。皆登寶地。但以天生彌勒。猶須授記靈山。自然釋",
    "X73n1456_040:0761b05": "迦。也要莊嚴佛土。痛念生居五濁。命不保於須臾。罪",
    "X73n1456_040:0761b06": "業多端。苦難逃於長劫。雖父慈子孝。只顧各人。兄愛",
    "X73n1456_040:0761b07": "弟恭。豈能相代。縱有富貴榮華。到底總成一夢。深思",
    "X73n1456_040:0761b08": "至此。實可悲酸。是以發願修因。必欲一生取辦。既知",
    "X73n1456_040:0761b09": "諸行無常。豈可仍前貪戀。已悟自心是佛。只須直下",
    "X73n1456_040:0761b10": "承當。攪長河為酥酪。原在當人。變大地作黃金。實由",
    "X73n1456_040:0761b11": "自己。伏望願心如佛。即是佛心。因果皆真。必成真果。",
    "X73n1456_040:0761b12": "發一願而四生九有。同出苦輪。施一滴而八難三途。",
    "X73n1456_040:0761b13": "通歸樂土。花開見佛。如母子之馨香。妄盡還源。似&#x6C37;",
    "X73n1456_040:0761b14": "霜之皎潔。一心清淨。萬德交歸。大地山河。總成極樂",
    "X73n1456_040:0761b15": "者矣。",
    "X73n1456_040:0761b16": "祭匡廬徹空師文",
    "X73n1456_040:0761b17": "[0761b17] 惟師之來也。何事何為。惟師之去也。何心何慮。現比",
    "X73n1456_040:0761b18": "丘身。坐斷乾坤。作師子吼。驚走狐兔。當索我於清涼",
    "X73n1456_040:0761b19": "也。雲滿溪山。復歸師之舊隱也。月圓蓬戶。尚把九曲",
    "X73n1456_040:0761b20": "之珠。擬待師而暗度。何其一旦長行。哀音忽訃。嗚呼。",
    "X73n1456_040:0761b21": "使我有口難開。含冤莫訴。以其同生而不同死。同歸",
    "X73n1456_040:0761b22": "而不同住。賴有匡廬山高。法身&#x5FA7;覆。彭湖水清。三昧",
    "X73n1456_040:0761b23": "昭著。然雖倒&#x5374;剎竿。且幸扶起露柱。頓令五老長呼。",
    "X73n1456_040:0761b24": "千峰率舞。白鹿悲風。黃龍泣雨。愈卷恆舒。欲隱彌露。",
    "X73n1456_040:0761c01": "是則可贊而不可歎。可笑而不可哭。嗚呼。師且暫休。",
    "X73n1456_040:0761c02": "聽末後句。打破寂光。掀翻淨土。再來撞著惡辣闍梨。",
    "X73n1456_040:0761c03": "拖住定不放師歸去。惟靈尚饗。",
    "X73n1456_040:0761c04": "對曾九龍居士靈幃小參文",
    "X73n1456_040:0761c05": "[0761c05] 萬曆三十六年五月廿六日。當曾居士五七之辰。同",
    "X73n1456_040:0761c06": "社友各擎香作禮。請憨山和尚為居士小參。居士聽",
    "X73n1456_040:0761c07": "麼。佛說諸行無常。是生滅法。生滅滅已。寂滅為樂。居",
    "X73n1456_040:0761c08": "士會麼。居士住世三十七年。所作諸行。正當作時。是",
    "X73n1456_040:0761c09": "無常耶。作後是無常耶。直至今日是無常耶。若言今",
    "X73n1456_040:0761c10": "日是無常。則墮斷滅。若言作後是無常。則不待今日。",
    "X73n1456_040:0761c11": "若正當作時是無常。則舉世皆無常矣。何獨居士。居",
    "X73n1456_040:0761c12": "士會麼。若了作是無常。則無常無性。誰為生滅。無生",
    "X73n1456_040:0761c13": "滅者。又何得而生死哉。居士了此。則今日正受寂滅",
    "X73n1456_040:0761c14": "樂時。此則悲居士者。皆生滅見也。",
    "X73n1456_040:0761c15": "為達師茶毗舉火文",
    "X73n1456_040:0761c16": "[0761c16] 性火真空。性空真火。狹路相逢。定沒處躲。恭惟紫&#x6822;",
    "X73n1456_040:0761c17": "尊者。達觀大和尚。偶來人世。誤落塵寰。赤力力脫盡",
    "X73n1456_040:0761c18": "娘生布衫。光爍爍露出本來面目。荷擔正法。純剛煉",
    "X73n1456_040:0761c19": "就肩頭。徹底為人。生鐵鑄成肝膽。死生路上。直往直",
    "X73n1456_040:0761c20": "來。今事門頭。半開半掩。六十餘年。松風水月襟懷。千",
    "X73n1456_040:0761c21": "七百則。兔角龜毛拄杖。饒他末後風流。未免藏頭露",
    "X73n1456_040:0761c22": "尾。撇下賊私。誰料落在憨山道人手中。今日特為人",
    "X73n1456_040:0761c23": "天眾前。當陽拈出。大眾還見麼(以火把畫○相云)拄杖挑開",
    "X73n1456_040:0761c24": "雙徑雲。通身涌出光明藏。珍重諸人著眼看。者回始",
    "X73n1456_040:0762a01": "信無遮障。"
}