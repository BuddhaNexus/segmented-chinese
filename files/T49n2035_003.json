{
    "T49n2035_003:0146b05": "佛祖統紀卷第三上",
    "T49n2035_003:0146b07": "宋景定四明東湖沙門志磐撰",
    "T49n2035_003:0146b08": "教主釋迦牟尼佛本紀第一之三上",
    "T49n2035_003:0146b09": "轉法輪",
    "T49n2035_003:0146b10": "序曰。說法度人。如來出世之大要。人有利",
    "T49n2035_003:0146b11": "鈍。則法有頓漸。故聞法之人無不悟入。猶",
    "T49n2035_003:0146b12": "夫醫王應病與藥。藥能合宜。則病無不愈。",
    "T49n2035_003:0146b13": "疏不云乎。今佛始終具轉五味法輪。轉此",
    "T49n2035_003:0146b14": "法度人他心令得悟。斯轉法輪之義也。",
    "T49n2035_003:0146b15": "如來轉法輪。一代五時。則有八教。",
    "T49n2035_003:0146b16": "轉法輪者。輪以摧碾為義。如來說法。",
    "T49n2035_003:0146b17": "化轉物心。於法自在。如輪王輪寶運轉",
    "T49n2035_003:0146b18": "無礙。又如來三輪不思議。謂身輪現通。口",
    "T49n2035_003:0146b19": "輪說法。意輪鑑機。能與眾生摧碾一切",
    "T49n2035_003:0146b20": "惑累。法苑云。輪王有二。財輪王者。有四",
    "T49n2035_003:0146b21": "等。金輪千輻。化被四洲。住劫八萬歲時",
    "T49n2035_003:0146b22": "出。銀輪七百五十輻。化三天下。除北洲。",
    "T49n2035_003:0146b23": "銅輪五百輻。化東南二洲。鐵輪二百五十",
    "T49n2035_003:0146b24": "輻。唯化南洲。如阿育王是也。法輪王者。",
    "T49n2035_003:0146b25": "若減百年如來出世是也。",
    "T49n2035_003:0146b26": "一代者。通指八相。別在五時。五時復有",
    "T49n2035_003:0146b27": "通別。妙玄云。五味半滿。論別別有齊限。",
    "T49n2035_003:0146b28": "論通通於初後。若華嚴別但在初。通則",
    "T49n2035_003:0146b29": "至後。鹿苑已去例此云云。今論一化唯",
    "T49n2035_003:0146c01": "在別義。論五時者。義出三經。謂華嚴三",
    "T49n2035_003:0146c02": "照。涅槃五味。法華信解品。四大弟子領解",
    "T49n2035_003:0146c03": "等文。故文句云。四大弟子深得佛意探",
    "T49n2035_003:0146c04": "領一代五時之教。始終次第。其文出此。",
    "T49n2035_003:0146c05": "八教者。妙樂云。化儀四教。是判教之大綱。",
    "T49n2035_003:0146c06": "化法四教。是釋義之綱目。是知頓等是判。",
    "T49n2035_003:0146c07": "藏等是釋。如判華嚴為頓。則以別圓釋",
    "T49n2035_003:0146c08": "之。乃至判法華為非頓非漸。以純圓",
    "T49n2035_003:0146c09": "釋之。此今家消經之軌則也。妙樂又云。",
    "T49n2035_003:0146c10": "若消諸經。但用藏等。其文稍通。若釋法",
    "T49n2035_003:0146c11": "華。無頓等八。舉止失措。謂餘經但論當",
    "T49n2035_003:0146c12": "部逗機得益。故未須頓等。若釋法華。須",
    "T49n2035_003:0146c13": "明一代。故用頓等以括始終。輔行云。藏",
    "T49n2035_003:0146c14": "等四教。遍收一切大小乘經。因果顯了。各",
    "T49n2035_003:0146c15": "立教主。各被機緣。始終備足。不過此四。",
    "T49n2035_003:0146c16": "頓等四教。但是如來不思議力。布措藏等。",
    "T49n2035_003:0146c17": "盈縮調停成熟物機。破邪立正引小歸",
    "T49n2035_003:0146c18": "大。廢偏顯圓會權入實故。有諸部五",
    "T49n2035_003:0146c19": "味相生。利物無方適時出沒。",
    "T49n2035_003:0146c20": "言五時者。一華嚴時。",
    "T49n2035_003:0146c21": "具云大方廣佛華嚴經。人法譬具足立題。",
    "T49n2035_003:0146c22": "別行玄記云。大方廣是法。佛是舍那果人。",
    "T49n2035_003:0146c23": "華嚴譬諸地因華莊嚴果德(文)此經總有",
    "T49n2035_003:0146c24": "七處九會。會處不一。故以經標名。",
    "T49n2035_003:0146c25": "二鹿苑時。",
    "T49n2035_003:0146c26": "輔行引大論云。如來因地為鹿群主。波",
    "T49n2035_003:0146c27": "羅柰王入山遊獵。有母鹿懷子。當差次",
    "T49n2035_003:0146c28": "供饌。母告鹿主。枉殺其子。鹿主詣王",
    "T49n2035_003:0146c29": "求代。王說偈曰。我實人頭鹿。汝是鹿頭",
    "T49n2035_003:0147a01": "人。以理而為人。不以形為人。我從今",
    "T49n2035_003:0147a02": "日始。不食一切肉。我以無畏施。亦可",
    "T49n2035_003:0147a03": "安汝意。鹿群所居。故名鹿苑。亦名柰",
    "T49n2035_003:0147a04": "苑。從樹立名。亦名仙苑。二仙所住故。此",
    "T49n2035_003:0147a05": "以處標名酬昔行因之地。",
    "T49n2035_003:0147a06": "三方等時。",
    "T49n2035_003:0147a07": "四教並談曰方。四機俱被曰等。此從法",
    "T49n2035_003:0147a08": "得名。依部教立。故續遺紀云。方等之名",
    "T49n2035_003:0147a09": "有二意。若大經從酪出生酥。譬修多羅",
    "T49n2035_003:0147a10": "出方等。此約第三時。的從部教。即被三",
    "T49n2035_003:0147a11": "乘四教機也。若普賢觀此方等經。是諸佛",
    "T49n2035_003:0147a12": "眼。乃直明圓理。非第三時也(文)普賢方等",
    "T49n2035_003:0147a13": "乃方廣平等之義。諸部大乘談圓理處。並",
    "T49n2035_003:0147a14": "名方等。",
    "T49n2035_003:0147b01": "四般若時。",
    "T49n2035_003:0147b02": "此云智慧。五種不翻中尊貴不翻也。具云",
    "T49n2035_003:0147b03": "摩訶般若。此從經標名。",
    "T49n2035_003:0147b04": "五法華涅槃時。",
    "T49n2035_003:0147b05": "二經同明開顯並屬醍醐。故合為一時。",
    "T49n2035_003:0147b06": "此並從經標名。法華具云妙法蓮華經。",
    "T49n2035_003:0147b07": "由妙法有施開廢三者之義。故以蓮華",
    "T49n2035_003:0147b08": "為喻。涅槃者。具云摩訶般涅槃經。此翻",
    "T49n2035_003:0147b09": "大滅度。大即法身。滅即解脫。度即般若。一",
    "T49n2035_003:0147b10": "經始終。純談三德。",
    "T49n2035_003:0147b11": "是為五時。",
    "T49n2035_003:0147b12": "五時立名不出三義。華嚴從喻。鹿苑從",
    "T49n2035_003:0147b13": "處。方等般若涅槃從法。法華從法喻。",
    "T49n2035_003:0147b14": "亦名五味。",
    "T49n2035_003:0147c01": "此有相生濃淡二義。言相生者。妙玄云。",
    "T49n2035_003:0147c02": "初頓之後。次開於漸。故涅槃云。從佛出",
    "T49n2035_003:0147c03": "十二部經。從十二部經出修多羅。譬從",
    "T49n2035_003:0147c04": "牛出乳從乳出酪云云。次第相生不取",
    "T49n2035_003:0147c05": "濃淡。又云。呼為乳者。意不在淡。以初故",
    "T49n2035_003:0147c06": "本故。言濃淡者。義例云。經中五味。惟喻",
    "T49n2035_003:0147c07": "一代五時濃淡。濃淡雖殊皆從牛出。元草",
    "T49n2035_003:0147c08": "堂云。相生喻教。濃淡喻機。喻教則有次",
    "T49n2035_003:0147c09": "第。從頓開漸。漸入轉深終會於圓。喻機",
    "T49n2035_003:0147c10": "則有優劣。初自聾瘂彈訶淘汰。而卒",
    "T49n2035_003:0147c11": "至得記(文)秖一五味作兩番譬。能譬雖",
    "T49n2035_003:0147c12": "通所譬則局。今論一化次第。唯取相生",
    "T49n2035_003:0147c13": "之義。",
    "T49n2035_003:0147d01": "○三照五時五味之圖",
    "T49n2035_003:0147d02": "華嚴四喻　　　　　妙玄合四為三　釋籤開三為五　華嚴例機為五　妙玄五時　　　涅槃五味　法華五喻",
    "T49n2035_003:0147d03": "先照諸大王山○──○高山○───○高山○───○菩薩○───○華嚴○───○乳○──○即遣旁人",
    "T49n2035_003:0147d04": "次照一切大山○─┐",
    "T49n2035_003:0147d05": "　　　　　　　　│○幽谷○───○幽谷○──○聲聞○──┐",
    "T49n2035_003:0147d06": "次照金剛寶山○─┘　　　　　┌─○食時○──○緣覺○──┼─○鹿苑○───○酪○──○密遣二人",
    "T49n2035_003:0147d07": "普照一切大地○──○平地○─┼─○禺中○──○決定善根○┘",
    "T49n2035_003:0147d08": "　　　　　　　　　　　　　　│　　　　　　　　　　　　　┌─○方等○───○生酥○─○過是以後",
    "T49n2035_003:0147d09": "　　　　　　　　　　　　　　└─○正中○──○一切眾生○┼─○般若○───○熟酥○─○長者有疾",
    "T49n2035_003:0147d10": "　　　　　　　　　　　　　　　　　　　　　　　　　　　　└─○法華涅槃○─○醍醐○─○汝實我子",
    "T49n2035_003:0147e01": "華嚴性起品(舊譯)譬如日出先照諸大山王。",
    "T49n2035_003:0147f01": "次照一切大山。次照金剛寶山。然後普",
    "T49n2035_003:0147g01": "照一切大地。日光不作是念。我當先照",
    "T49n2035_003:0148a01": "諸大山王。次第乃至普照大地。但山有高",
    "T49n2035_003:0148a02": "下照有先後。如來亦復如是。成就無量",
    "T49n2035_003:0148a03": "無邊法界智光。先照菩薩。次照緣覺。次",
    "T49n2035_003:0148a04": "照聲聞。次照決定善根眾生。隨應受化",
    "T49n2035_003:0148a05": "(三藏菩薩)然後普照一切眾生云云。又云。譬",
    "T49n2035_003:0148a06": "如日月出現世間。乃至深山幽谷無不",
    "T49n2035_003:0148a07": "普照(玄文合大山寶山為幽谷。其文出此)",
    "T49n2035_003:0148a08": "涅槃經云。佛說二十五三昧。無垢藏菩薩",
    "T49n2035_003:0148a09": "白佛言。如佛所說。諸佛菩薩成就智慧",
    "T49n2035_003:0148a10": "功德。百千萬億。實不可說。我意猶謂不",
    "T49n2035_003:0148a11": "如此經能出阿耨多羅三藐三菩提。佛言",
    "T49n2035_003:0148a12": "譬如從牛出乳。從乳出酪。從酪出生",
    "T49n2035_003:0148a13": "酥。從生酥出熟酥。從熟酥出醍醐。醍醐",
    "T49n2035_003:0148a14": "最上。佛亦如是。從佛出十二部經。從十",
    "T49n2035_003:0148a15": "二部經出九部修多羅。從修多羅出方",
    "T49n2035_003:0148a16": "等典。從般若出大涅槃。醍醐譬於佛性。",
    "T49n2035_003:0148a17": "佛性即是如來。釋籤云。涅槃五味。轉變而",
    "T49n2035_003:0148a18": "秖是一乳。華嚴三照。不同而秖是一日。今",
    "T49n2035_003:0148a19": "演華嚴平地之譬。以對涅槃後之三昧。數",
    "T49n2035_003:0148a20": "雖不等其義宛齊云云。又云。華嚴但云",
    "T49n2035_003:0148a21": "平地。今離彼平地。以譬方等般若法華。",
    "T49n2035_003:0148a22": "方等如食時。般若如禺中。法華如正中。",
    "T49n2035_003:0148b01": "言八教者。頓漸祕密不定為化儀。藏通別",
    "T49n2035_003:0148b02": "圓為化法。是為八教。化儀如世藥方。化法",
    "T49n2035_003:0148b03": "如辨藥味。",
    "T49n2035_003:0148b04": "言教者。詮理化物之義。聖人被下之辭。",
    "T49n2035_003:0148b05": "化儀四教。是如來化物之儀式。故喻如",
    "T49n2035_003:0148b06": "藥方。化法四教。是眾生除病之法度。故喻",
    "T49n2035_003:0148b07": "如藥味。化儀等四教下義理。秖是藏通別",
    "T49n2035_003:0148b08": "圓。雖通名為教。其實無別有體。",
    "T49n2035_003:0148b09": "八教文證者。初化儀四教。如華嚴云。初發",
    "T49n2035_003:0148b10": "心時便成正覺。妙玄云。如日初出。先照",
    "T49n2035_003:0148b11": "高山。此如華嚴緣得大益名頓教相。無",
    "T49n2035_003:0148b12": "量義經云。從一清淨道施出二三四。妙",
    "T49n2035_003:0148b13": "玄。次照幽谷。此如三藏。次照平地。此如",
    "T49n2035_003:0148b14": "方等般若。並漸教相。大經或時說深。或時",
    "T49n2035_003:0148b15": "說淺。淨名。佛以一音眾生各解。此不定",
    "T49n2035_003:0148b16": "教。大品我見閻浮提第二法輪轉。大論云。",
    "T49n2035_003:0148b17": "今轉似初轉。此祕密教也。次化法四教者。",
    "T49n2035_003:0148b18": "妙玄引長阿含云。佛說四大教。籤云。但",
    "T49n2035_003:0148b19": "有四。非即藏等也。月燈三昧經明四種",
    "T49n2035_003:0148b20": "修多羅。其中有四種斷無明智。章安私釋",
    "T49n2035_003:0148b21": "以對四教。籤云。與四教義甚相應。然此",
    "T49n2035_003:0148b22": "並是約義以對。未見立名之的。今準四",
    "T49n2035_003:0148c01": "教義引法華云。貪著小乘三藏學者。成",
    "T49n2035_003:0148c02": "論我今正欲論三藏中實義。此並藏教名",
    "T49n2035_003:0148c03": "義。華嚴云。為說圓滿修多羅。大品云。欲",
    "T49n2035_003:0148c04": "以一切種智知一切法。當學般若。法華",
    "T49n2035_003:0148c05": "以平等大慧為大眾說。如所說者皆是",
    "T49n2035_003:0148c06": "真實。涅槃經復有一行是如來行。所謂",
    "T49n2035_003:0148c07": "大般涅槃。大論三智其實一心中得此。並",
    "T49n2035_003:0148c08": "圓教名義。",
    "T49n2035_003:0148c09": "(文)唯通別兩名。遍在諸文。是大師之所",
    "T49n2035_003:0148c10": "義立。如四教義引大品云。薩婆若智三",
    "T49n2035_003:0148c11": "乘同得。中論諸法實相三人共入。此並通",
    "T49n2035_003:0148c12": "教義通者同也。三乘共稟。故名為通。",
    "T49n2035_003:0148c13": "無量義云。摩訶般若。華嚴海空。宣說菩",
    "T49n2035_003:0148c14": "薩歷劫修行。涅槃經明五行。大論不共般",
    "T49n2035_003:0148c15": "若斷於別惑。此並別教義。別者不共之名。",
    "T49n2035_003:0148c16": "八教名義者。直說於大。時部居初名頓。",
    "T49n2035_003:0148c17": "中間三味引小向大名漸。一音異解互不",
    "T49n2035_003:0148c18": "相知名祕密。聞小證大聞大證小名不",
    "T49n2035_003:0148c19": "定。經律論三含藏法義名三藏。三乘共",
    "T49n2035_003:0148c20": "行。利根菩薩通別通圓。故名通。獨菩薩",
    "T49n2035_003:0148c21": "法次第斷證。別前藏通別後圓教。故名",
    "T49n2035_003:0148c22": "別。教理智斷行位因果一切圓融。故名圓。",
    "T49n2035_003:0148d01": "○八教對會五時圖",
    "T49n2035_003:0149a01": "妙玄釋如是我聞云。若非超八之如是。",
    "T49n2035_003:0149a02": "安為今經之所聞(文)此當以部教分之。",
    "T49n2035_003:0149a03": "約部則非兼帶之圓。故超八教。若但約",
    "T49n2035_003:0149a04": "教。則今昔圓義更無有二。故籤云。八教",
    "T49n2035_003:0149a05": "中圓教。帶偏明圓。猶屬於漸。今法華圓。",
    "T49n2035_003:0149a06": "開偏顯圓。圓外無法。",
    "T49n2035_003:0149a07": "初頓教者。即第一華嚴時。從部時味。得名",
    "T49n2035_003:0149a08": "為頓。此謂如來始成正覺。在寂滅道場。四",
    "T49n2035_003:0149a09": "十一位法身大士。及宿世根熟。天龍八部。一",
    "T49n2035_003:0149a10": "時圍遶。如雲籠月。是時如來現盧舍那身。",
    "T49n2035_003:0149a11": "說圓滿修多羅。故言頓教。",
    "T49n2035_003:0149a12": "頓教者。有約部約教二義。約部則別在",
    "T49n2035_003:0149a13": "華嚴。約教則通於餘時。今此正當約部",
    "T49n2035_003:0149a14": "明頓之教。對下三漸化儀為言也。下文",
    "T49n2035_003:0149a15": "云。從部時味得名為頓是也。華嚴為",
    "T49n2035_003:0149a16": "部。先照為時。乳為味。合此三義為部",
    "T49n2035_003:0149a17": "時味。簡餘時也。下鹿苑時。亦可得云",
    "T49n2035_003:0149a18": "從部時味得名為漸初。此後可例。",
    "T49n2035_003:0149a19": "始成正覺者。此約迹中大始而言。非本",
    "T49n2035_003:0149a20": "中初成也。寂滅道場者。寂五住煩惱滅",
    "T49n2035_003:0149a21": "二種生死。見惑一住。思惑分三。塵沙合",
    "T49n2035_003:0149a22": "無明為一住。同居土分段生死。方便實報",
    "T49n2035_003:0149a23": "土變易生死。得道之場。如世治穀之場。",
    "T49n2035_003:0149a24": "除五住糠顯實相米。新譯經菩提道場名",
    "T49n2035_003:0149a25": "異義同。四十一位者。妙玄云。華嚴明三十",
    "T49n2035_003:0149a26": "心十地佛地。為四十一位。以破無明顯",
    "T49n2035_003:0149a27": "中道法性之理。故云法身。法身有二義。",
    "T49n2035_003:0149a28": "毘盧遮那。性德法身。分破無明。至究竟",
    "T49n2035_003:0149a29": "者。名修德法身。今文在修。義兼性德。四",
    "T49n2035_003:0149b01": "念處云。華嚴前無十信後無等覺者。玉",
    "T49n2035_003:0149b02": "慧覺云。不可將部中談位而難經初列",
    "T49n2035_003:0149b03": "眾。蓋華嚴事事談十。故合等覺在十地。",
    "T49n2035_003:0149b04": "如光明記云。華嚴不開等覺。十地即等",
    "T49n2035_003:0149b05": "覺也。今言經初列眾。故有等覺。若前無",
    "T49n2035_003:0149b06": "十信者。華嚴明十梵行。即十信也。故四教",
    "T49n2035_003:0149b07": "義云。十種梵行與圓十信同。今文唯約",
    "T49n2035_003:0149b08": "法身大士。故不列十信。",
    "T49n2035_003:0149b09": "宿世根熟天龍八部者。諸經列眾有龍畜",
    "T49n2035_003:0149b10": "等者。當用涅槃四句料簡。一乘急戒緩。",
    "T49n2035_003:0149b11": "四趣聞法悟道者。二戒急乘緩。著樂人",
    "T49n2035_003:0149b12": "天不聞法者。三乘戒俱急。天人聞法得",
    "T49n2035_003:0149b13": "道者。四乘戒俱緩。四趣不聞法者。今此",
    "T49n2035_003:0149b14": "眾皆是宿世曾聞華嚴。或種或熟。今當得",
    "T49n2035_003:0149b15": "脫之眾。止觀云以三塗身值彌勒佛聞",
    "T49n2035_003:0149b16": "華嚴經。正此義也。八部如常論。",
    "T49n2035_003:0149b17": "如雲籠月者。妙玄云。法身眷屬。如陰雲",
    "T49n2035_003:0149b18": "籠月。共降母胎。此喻降胎之相。今四教",
    "T49n2035_003:0149b19": "儀。取喻轉法輪眷屬之相。其義兩可。雲以",
    "T49n2035_003:0149b20": "喻機。月喻教主。仁王經云。十五夜月。闇",
    "T49n2035_003:0149b21": "盡光圓。以喻如來智德漸圓惑闇究盡乃",
    "T49n2035_003:0149b22": "成斷結。盧舍那者。此云淨滿。諸惡盡故",
    "T49n2035_003:0149b23": "淨。萬德圓故滿。即自報身也。亦云光明遍",
    "T49n2035_003:0149b24": "照。如大論云。光明無邊。色像無邊。尊特",
    "T49n2035_003:0149b25": "之身。即他報身也。今明教主。依四明立",
    "T49n2035_003:0149b26": "義。正是樹下釋迦現起尊特。如解謗引",
    "T49n2035_003:0149b27": "經云。爾時世尊不離一切菩提樹下。而上",
    "T49n2035_003:0149b28": "升須彌向帝釋殿說法。豈非華嚴是千",
    "T49n2035_003:0149b29": "百億應身所說。修多羅者。此云契經。能說",
    "T49n2035_003:0149c01": "所說契理契機。亦十二部之總名也。文雖",
    "T49n2035_003:0149c02": "兼別。部意是圓。",
    "T49n2035_003:0149c03": "若約機約教未免兼權。謂初發心時便成",
    "T49n2035_003:0149c04": "正覺等文。為圓機說圓教。處處說行布次",
    "T49n2035_003:0149c05": "第。則為權機說別教。故約部為頓。約教",
    "T49n2035_003:0149c06": "名兼(見妙玄十及四教儀)。",
    "T49n2035_003:0149c07": "發心有三。一解行發心。五品也。二相似發",
    "T49n2035_003:0149c08": "心。十信也。三真證發心。初住也。今是真證",
    "T49n2035_003:0149c09": "發心。即是發理性三因之心分證三德之",
    "T49n2035_003:0149c10": "理。四教義云。華嚴初發心時便成正覺。即",
    "T49n2035_003:0149c11": "是發真無漏斷無明入初品。起信論云。",
    "T49n2035_003:0149c12": "菩薩發是心。隨其願力能見八相。妙樂",
    "T49n2035_003:0149c13": "云。華嚴起信彰灼明文。初住八相等文者",
    "T49n2035_003:0149c14": "普賢普眼三無差別等。皆圓文也。",
    "T49n2035_003:0149c15": "行布次第者。七處八會。故云處處。行列布",
    "T49n2035_003:0149c16": "措階位淺深。故云行布。此經所說有圓",
    "T49n2035_003:0149c17": "融行布二門。釋籤云。華嚴會處。所明行位",
    "T49n2035_003:0149c18": "不出別圓。但經意多含義難定判。始從",
    "T49n2035_003:0149c19": "住前至登地來。全是圓義。從第二住至",
    "T49n2035_003:0149c20": "第七住。文相次第又似別義。於七住中",
    "T49n2035_003:0149c21": "又辨一多相即自在。次行向地。又是差別",
    "T49n2035_003:0149c22": "次第之義。又一一位皆有普賢行布二門。",
    "T49n2035_003:0149c23": "故知兼用圓文接引。",
    "T49n2035_003:0149c24": "華嚴云。如日初出先照高山(妙玄)。",
    "T49n2035_003:0149c25": "日喻教主。高山喻別圓之機。大機當熟",
    "T49n2035_003:0149c26": "故。先蒙如來慧光所照。",
    "T49n2035_003:0149c27": "涅槃云。從牛出乳。譬從佛出十二部經",
    "T49n2035_003:0149c28": "(妙玄)。",
    "T49n2035_003:0149c29": "玄文言大機稟教即破無明行如醍醐",
    "T49n2035_003:0150a01": "者(文)此指華嚴高山王機也。涅槃言從牛",
    "T49n2035_003:0150a02": "出乳者。此約一化指聲聞聾瘂也。故玄",
    "T49n2035_003:0150a03": "文云三教分別。即名頓教。亦即醍醐五味分",
    "T49n2035_003:0150a04": "別即名乳教。今言從牛出乳者即初味也。",
    "T49n2035_003:0150a05": "信解品云。即遣旁人(如來為正。菩薩為旁。即是佛加被四菩薩說四十地。法",
    "T49n2035_003:0150a06": "慧菩薩說十住。功德林說十行。金剛幢說十向。金剛藏說十地)急追將還(直約大教擬宜小机。故",
    "T49n2035_003:0150a07": "曰急追。昔有大乘。故曰將還。又復性德本自有之。故曰將還)窮子驚愕(卒聞大教。乖心故驚。",
    "T49n2035_003:0150a08": "不識故愕)稱怨大喚(生死為苦。煩惱為怨。若聞生死即涅槃。煩惱即菩提。即苦痛稱怨大喚)",
    "T49n2035_003:0150a09": "使者執之逾急(為說怖畏。令其遠惡。即是急切)強牽將還(內既無機外逼",
    "T49n2035_003:0150a10": "大化)窮子自念。無罪而被囚執。此必定死(眾生罪故。入",
    "T49n2035_003:0150a11": "生死獄。菩薩亦同罪入獄。二乘無大悲心。令入生死。即是而被囚執。永失三乘慧命)轉更惶怖",
    "T49n2035_003:0150a12": "(思此等事)悶絕躄地(小智不解溺無明地)父遙見之(小知大遠故遙。是結緣子故見)",
    "T49n2035_003:0150a13": "而語使言(菩薩為使)不須此人(不須現尊妙身令二乘見)勿強將",
    "T49n2035_003:0150a14": "來(既無大機恐傷善根)使者語之。我今放汝(正明息化)窮子歡",
    "T49n2035_003:0150a15": "喜(不為大教所逼)往至貧里。以求衣食(於四諦中欲求道法。○以上注文",
    "T49n2035_003:0150a16": "並出文句)。此領何義。此為如來說圓頓教門。以",
    "T49n2035_003:0150a17": "大擬小。機生悶絕(妙玄十卷)。",
    "T49n2035_003:0150a18": "華嚴三名。述曰。舊以寂場時長盡未來際",
    "T49n2035_003:0150a19": "法界列為四種華嚴。又分前三屬事。後",
    "T49n2035_003:0150a20": "一屬理。此皆積代之謬。今篤論其義。秖",
    "T49n2035_003:0150a21": "有三名。一者寂場。妙玄引方便品始坐",
    "T49n2035_003:0150a22": "道場三七思惟。明釋迦最初頓說是也",
    "T49n2035_003:0150a23": "(從初卷至三十六卷。為前分)二者時長。妙玄引法性論鈍",
    "T49n2035_003:0150a24": "根三處入法界是也(從三十七卷以去為後分)三者盡未",
    "T49n2035_003:0150a25": "來際。文句云。華嚴末席始開於漸。妙樂云。",
    "T49n2035_003:0150a26": "此且寄娑婆一期設化。用通今意。應知",
    "T49n2035_003:0150a27": "華嚴盡未來際。即是此經常在靈山何殊。",
    "T49n2035_003:0150b01": "十方更互主伴(前二名見妙玄後一名見妙樂)雖有三名。而",
    "T49n2035_003:0150b02": "於所說之經。無非華嚴。所詮之理。無非",
    "T49n2035_003:0150b03": "法界。或言母胎者。妙玄云。佛從兜率下。",
    "T49n2035_003:0150b04": "與法身眷屬共降母胎。常宣妙法(文)是",
    "T49n2035_003:0150b05": "時未轉法輪。當屬盡未來際實報土相。",
    "T49n2035_003:0150b06": "專被大機者所攝(此逸堂說)有言海空者。妙",
    "T49n2035_003:0150b07": "玄引無量義經。次說般若華嚴海空。文。",
    "T49n2035_003:0150b08": "此秖是因般若入法界。時長所收。然則",
    "T49n2035_003:0150b09": "母胎海空。不當別出二名也審矣。",
    "T49n2035_003:0150b10": "時長通後。述曰。評時長通至三處者。謂",
    "T49n2035_003:0150b11": "般若海空法華佛慧涅槃心地法門是也。",
    "T49n2035_003:0150b12": "妙玄引無量義經云。次說般若歷劫修行",
    "T49n2035_003:0150b13": "華嚴海空。法華會入佛慧。即是通至二經",
    "T49n2035_003:0150b14": "(籤云。以般若亦得名華嚴。法華佛慧不殊初故。又妙樂云。當知法界論之無非華嚴。佛",
    "T49n2035_003:0150b15": "慧言之無非法華)。",
    "T49n2035_003:0150b16": "此即通般若。通法華之證也。又引像法",
    "T49n2035_003:0150b17": "決疑經云。今日座中各見不同。或見如來",
    "T49n2035_003:0150b18": "入涅槃。或見報身生蓮華藏海為千百",
    "T49n2035_003:0150b19": "億釋迦說心地法門。又妙玄云。日若垂沒",
    "T49n2035_003:0150b20": "亦應餘輝峻嶺。故蓮華藏海通至涅槃之",
    "T49n2035_003:0150b21": "後。此通涅槃之證也。又引法性論云。鈍",
    "T49n2035_003:0150b22": "根三處入法界。此即通後之文也。今更論",
    "T49n2035_003:0150b23": "之。妙玄云。因般若入法界。即是華嚴海",
    "T49n2035_003:0150b24": "空(由歷劫修學般若。今發空智得入法界。觀華嚴藏海。皆畢竟空)又云。華嚴時",
    "T49n2035_003:0150b25": "節長。昔小機未入如聾如瘂。今聞般若",
    "T49n2035_003:0150b26": "即能得入(此且舉般若得入為端。法華涅槃亦當例此得入。後人欲據此文齊至般若者。",
    "T49n2035_003:0150b27": "不知通至二經及三處入法界之文。如何消釋時長得名。正出此文)籤云。一以法",
    "T49n2035_003:0150b28": "界為華嚴(此即寂場三七及盡未來際。獨為利根大機常說華嚴圓頓之教。舉所詮法界",
    "T49n2035_003:0150b29": "之理以為名也)二以時長。通至於後(即鈍根三處入法界。其極鈍者。",
    "T49n2035_003:0150c01": "至法華開顯。方始得入也)二義並通。是故並存大機則",
    "T49n2035_003:0150c02": "華嚴不休(釋上法界之義)小機則諸教次第。是故鈍",
    "T49n2035_003:0150c03": "根猶存小見(釋上時長由根鈍存小見。故歷諸教始得入大)又妙",
    "T49n2035_003:0150c04": "樂引入佛境界品(三十八卷)文殊語舍利弗",
    "T49n2035_003:0150c05": "等六千比丘。汝等善能成就十種大心則",
    "T49n2035_003:0150c06": "得佛地。自古共云。華嚴時長乃是結集",
    "T49n2035_003:0150c07": "後教至般若來。方可得云令諸比丘成",
    "T49n2035_003:0150c08": "十大心。此乃義當轉教時也。結此等意",
    "T49n2035_003:0150c09": "入華嚴中。故云時長(文)有人據轉教時之",
    "T49n2035_003:0150c10": "言。便謂華嚴齊般若者。殊不知荊溪引",
    "T49n2035_003:0150c11": "此經後分有聲聞為時長至般若之證",
    "T49n2035_003:0150c12": "耳。初未嘗的判但齊般若。不然。荊溪釋",
    "T49n2035_003:0150c13": "玄文三處入法界。何云時長通至於後小",
    "T49n2035_003:0150c14": "機諸教次第耶。又有人云(車溪雲師)縱通涅",
    "T49n2035_003:0150c15": "槃。不當通法華。謂有妨如來調機無",
    "T49n2035_003:0150c16": "功。為之難者。若能細思會入法華佛慧",
    "T49n2035_003:0150c17": "之言。則此意自銷。何妨之有。",
    "T49n2035_003:0150c18": "華嚴教主。述曰。論華嚴教主者。準四明",
    "T49n2035_003:0150c19": "解謗之說。於尊特身有須現不須現二者",
    "T49n2035_003:0150c20": "之分故。須現則如梵網華嚴及觀經等相",
    "T49n2035_003:0150c21": "多身大。不須現即以力加。令於劣身不",
    "T49n2035_003:0150c22": "取分齊見三十一相即無有邊。以知丈",
    "T49n2035_003:0150c23": "六是法界故。今詳此說。考之經文。則有",
    "T49n2035_003:0150c24": "二義。一約補處。謂菩提樹下初成正覺。若",
    "T49n2035_003:0150c25": "非補處。豈曰初成。又偈云。迦葉曾來住",
    "T49n2035_003:0150c26": "此殿。是故此處最吉祥。如是十偈。讚過去",
    "T49n2035_003:0150c27": "十佛。既佛佛俱有補處。則知藏塵相好之",
    "T49n2035_003:0150c28": "佛。須是分段生滅之身。與同居應更無",
    "T49n2035_003:0150c29": "少異。二約上升。謂是時世尊不離菩提樹",
    "T49n2035_003:0151a01": "下上升須彌(華嚴骨目云。不動而升。赴機得處)向帝釋殿",
    "T49n2035_003:0151a02": "說法(即前迦葉十佛曾住之殿。上升即是現起之義)豈非華嚴是千",
    "T49n2035_003:0151a03": "百億應身所說。此身既被別圓之機。見是",
    "T49n2035_003:0151a04": "尊特。何須獨指華臺受職身耶。此即破",
    "T49n2035_003:0151a05": "淨覺指實報土藏塵尊特橫應同居之說。",
    "T49n2035_003:0151a06": "蓋大師說三品相海皆稱機而現。別教則",
    "T49n2035_003:0151a07": "用別修緣了。成就此相。即修成之尊特。",
    "T49n2035_003:0151a08": "故名報身。圓教能了二修即性。修德無",
    "T49n2035_003:0151a09": "功。乃性具之尊特。故名法身。據此則知。",
    "T49n2035_003:0151a10": "即性而論本名法身。取土同居則名應",
    "T49n2035_003:0151a11": "身。被機現起則名尊特。永異淨覺修成",
    "T49n2035_003:0151a12": "尊特橫應同居之說。然則今師約機約教",
    "T49n2035_003:0151a13": "以定身者。正是樹下生身現起尊特。以",
    "T49n2035_003:0151a14": "應別圓之機。正合妙玄釋迦最初頓說",
    "T49n2035_003:0151a15": "(釋迦是生身說頓是舍那)亦合四教儀如來現盧舍那身",
    "T49n2035_003:0151a16": "說法之言(如來是釋迦生身現起尊特故轉名舍那)世有取月堂",
    "T49n2035_003:0151a17": "之說云。境本定身則是釋迦。機感見相則",
    "T49n2035_003:0151a18": "是舍那。蓋有得於此云。",
    "T49n2035_003:0151a19": "然初頓未必純教法身菩薩。亦有凡夫大根",
    "T49n2035_003:0151a20": "性人。此有兩義。若當體圓頓得悟者。即破",
    "T49n2035_003:0151a21": "無明入圓初住。此是醍醐。若初心之人。雖",
    "T49n2035_003:0151a22": "聞大教始入十信。最是初味。名之為乳。呼",
    "T49n2035_003:0151a23": "為乳者。意不在淡。以初故本故(圓教內凡六根清淨。即",
    "T49n2035_003:0151a24": "是十信。初信斷見。二信至七信斷思。八信至十信斷界內外塵沙惑。以未破無明。故但名乳)若小",
    "T49n2035_003:0151a25": "根性人。大教擬小如聾如瘂。小機未轉全",
    "T49n2035_003:0151a26": "生如乳(妙玄十)。",
    "T49n2035_003:0151a27": "華嚴二味四機。述曰。自昔教初學者。為",
    "T49n2035_003:0151a28": "時味圖。上言高上下對乳味。未嘗有",
    "T49n2035_003:0151a29": "論之者。今案玄文。華嚴之時自有二味",
    "T49n2035_003:0151b01": "四機之別。一者純教法身。即是分證中道",
    "T49n2035_003:0151b02": "四十一位。此名醍醐。二者凡夫大根。入",
    "T49n2035_003:0151b03": "圓初住證一分中道以去。亦名醍醐。三",
    "T49n2035_003:0151b04": "者始入十信。雖但四住未破無明。但",
    "T49n2035_003:0151b05": "名為乳。四者小根聾瘂全生如乳。然則",
    "T49n2035_003:0151b06": "名醍醐者有二機。名為乳者亦有二機。",
    "T49n2035_003:0151b07": "玄云。於小如乳於大如醍醐。少分譬喻",
    "T49n2035_003:0151b08": "不可全求。如籤云。華嚴分喻初味。而未",
    "T49n2035_003:0151b09": "得於華嚴之頓及別圓兩教。但有五味",
    "T49n2035_003:0151b10": "次第之相(文)當知。謂華嚴為乳者。正約",
    "T49n2035_003:0151b11": "從頓開漸施設化事之意。",
    "T49n2035_003:0151b12": "三七擬機。述曰。諸文謂三七是擬機者。人",
    "T49n2035_003:0151b13": "無異論。然玄文云。於彼初分永無聲聞。",
    "T49n2035_003:0151b14": "後分則有。雖復在座如聾如瘂。故義神",
    "T49n2035_003:0151b15": "智據此非之曰。初分永無。何所擬哉。今",
    "T49n2035_003:0151b16": "作二義釋之方為盡理。一者三七初分",
    "T49n2035_003:0151b17": "永無。此如來擬宜之化意。二者後分則有。",
    "T49n2035_003:0151b18": "狀如聾瘂。此如來擬宜之化事。初言化",
    "T49n2035_003:0151b19": "意者。如方便品云始坐道場三七思惟。",
    "T49n2035_003:0151b20": "籤云。初七思惟欲說圓。次七思惟欲說",
    "T49n2035_003:0151b21": "別。三七思惟欲說通。皆無機故但說三",
    "T49n2035_003:0151b22": "藏。籤又云。約大機則寂場之時。約小機",
    "T49n2035_003:0151b23": "則成已思惟未說之時。妙樂云。小見三七",
    "T49n2035_003:0151b24": "停留。大覩始終無改。此皆如來擬宜之化",
    "T49n2035_003:0151b25": "意也。言化事者。如文句云。華嚴末席始",
    "T49n2035_003:0151b26": "開於漸。妙樂釋之云。舊經云。佛在逝多",
    "T49n2035_003:0151b27": "林入師子頻申三昧。舍利弗從祇園出。",
    "T49n2035_003:0151b28": "不見如來自在莊嚴。不見諸大菩薩眷",
    "T49n2035_003:0151b29": "屬。無智眼能見。亦不能讚歎。此即如聾",
    "T49n2035_003:0151c01": "如瘂之文。於彼末會即當漸初(文)今考",
    "T49n2035_003:0151c02": "二祖之言。皆指聾瘂在後分漸初。明知",
    "T49n2035_003:0151c03": "是鹿苑十二年中。例如妙玄謂方等彈訶",
    "T49n2035_003:0151c04": "應在十二年前。以此推之。則知逝多林",
    "T49n2035_003:0151c05": "末會正是如來擬宜之事。以由聲聞先習",
    "T49n2035_003:0151c06": "小乘未堪聞大。狀如聾瘂。故假淨名",
    "T49n2035_003:0151c07": "以激進之。是則擬宜彈訶。俱在十二年",
    "T49n2035_003:0151c08": "中。無可疑者。四教儀以聾瘂在華嚴。彈",
    "T49n2035_003:0151c09": "訶在方等。此但約部中而論。其實未為",
    "T49n2035_003:0151c10": "正義。又經云。願光明菩薩等。各說十偈",
    "T49n2035_003:0151c11": "以勸聲聞。最初一偈。彈斥之曰。一切諸",
    "T49n2035_003:0151c12": "緣覺及彼大聲聞。皆悉不能知菩薩行境",
    "T49n2035_003:0151c13": "界(此即後分攝入前例之文)此皆擬宜之化事也。昔人",
    "T49n2035_003:0151c14": "不能區別諸文。不知如來化意化事。混",
    "T49n2035_003:0151c15": "而觀之。故多異說。",
    "T49n2035_003:0151c16": "七處八會者。是舊經六十卷。晉跋陀羅譯。",
    "T49n2035_003:0151c17": "天台所引用者。若新譯八十卷。是唐實叉",
    "T49n2035_003:0151c18": "難陀譯。更加普光明一會。是為七處九",
    "T49n2035_003:0151c19": "會。三十九品。唯阿僧祇隨好光明是佛說。",
    "T49n2035_003:0151c20": "餘皆加被諸菩薩說。",
    "T49n2035_003:0151c21": "第一會。菩提場說六品○世主妙嚴(佛在摩竭提國阿蘭",
    "T49n2035_003:0151c22": "若菩提場中始成正覺。荊溪云。既異壽量久成。不同阿含菩提樹下。任運在迹。別圓教也)如來現",
    "T49n2035_003:0151c23": "相(佛白高相有菩薩。說偈云。佛身充滿於法界。云云)普賢三昧(普賢入如來藏塵三",
    "T49n2035_003:0151c24": "昧。現微塵佛剎)世界成就(普賢說世界成就。具十事十因緣)華藏世界",
    "T49n2035_003:0151c25": "(普賢說世界海。如天網分布安住虛空)毘盧遮那(普賢說此世界佛名。舊經釋迦亦名盧舍",
    "T49n2035_003:0151c26": "那。而新經名毘盧遮那。妙樂云。法報不分二三莫辨者。正此之謂也)。",
    "T49n2035_003:0151c27": "第二會。菩提場普光明殿說六品○如來",
    "T49n2035_003:0151c28": "名號(文殊說十方世界佛名)四聖諦(文殊說四諦名義)光明覺(文殊說偈",
    "T49n2035_003:0152a01": "讚佛放光)菩薩問明(文殊問覺首等破無明義。法首菩薩云。如人數他寶。自無半錢分。於",
    "T49n2035_003:0152a02": "法不修行。多聞亦如是。如人善方藥。自疾不能救。如聾奏音樂。悅彼不自聞。又賢首云。一切無碍人。一道",
    "T49n2035_003:0152a03": "出生死)淨行(文殊答智首。一切行願。若飯食時。當願眾生禪悅為食。法喜充滿○諸偈皆出此品)",
    "T49n2035_003:0152a04": "賢首(文殊問賢首。菩提心功德等。信是道元功德母)。",
    "T49n2035_003:0152a05": "第三會。忉利天宮說六品。○升須彌山(佛坐菩提",
    "T49n2035_003:0152a06": "樹。不起此座升須彌山。帝釋讚云。迦葉曾來住此殿。是故此處最吉祥。如是約過去十佛讚。皆言此處",
    "T49n2035_003:0152a07": "最吉祥。荊溪云。不動而升。赴機得處)山頂偈讚(佛坐帝釋殿。法慧等十菩薩各說偈讚佛勝",
    "T49n2035_003:0152a08": "慧云。了知一切法。自性無所有。如是解法性。則見盧舍那)十住(法慧說十住。一一住勸修十",
    "T49n2035_003:0152a09": "法)梵行(法慧說修習梵行有十法)發心功德(法慧答帝釋問。發心功德。為佛種不",
    "T49n2035_003:0152a10": "斷故。一念知廣大世界長短劫故。有佛無佛一佛多佛故。一念知三際世界成壞劫故。眾生種種差別故。",
    "T49n2035_003:0152a11": "荊溪云。發心所緣是所觀境。具三諦無性空。一切假平等中)明法(法慧說初發心菩薩離十放逸",
    "T49n2035_003:0152a12": "修十種法具大功德成就佛智。荊溪云。明謂所證。法謂方法)。",
    "T49n2035_003:0152a13": "第四會。夜摩天宮說四品○升夜摩天",
    "T49n2035_003:0152a14": "(佛升此天請佛入殿)夜摩偈讚(功德林等各說偈讚佛。覺林偈云。心如巧畫師。造種種五陰。",
    "T49n2035_003:0152a15": "一切世間中。莫過名與色。又云。如心佛亦爾。如佛眾生然。心佛及眾生。是三無差別。又若人欲了知。三世",
    "T49n2035_003:0152a16": "一切佛。應觀法界性。一切惟心造)十行(功德林說)十無盡藏(功德林說)。",
    "T49n2035_003:0152a17": "第五會。兜率天宮說三品○升兜率天(佛升此天",
    "T49n2035_003:0152a18": "請佛入殿)兜率偈讚(金剛幢等讚佛)十回向(金剛幢說偈云。法性遍在一切處。一",
    "T49n2035_003:0152a19": "切眾生及國土。三世悉在無有餘。亦無形相而可得)。",
    "T49n2035_003:0152a20": "第六會。他化天宮說一品○十地(金剛藏說。用",
    "T49n2035_003:0152a21": "十地對諸天王。如發光地對忉利天王等)。",
    "T49n2035_003:0152a22": "第七重會。普光明殿說十一品○十定(普賢說入",
    "T49n2035_003:0152a23": "十種三昧)十通(普賢說十種通)十忍(普賢說十種忍)阿僧祇(佛為心王菩薩。說阿僧",
    "T49n2035_003:0152a24": "祇無量至不可說不可說劫。稱讚普賢功德無量)壽量(心王說比校世界劫數長短)菩薩",
    "T49n2035_003:0152a25": "住處(心王說東北方清涼山。文殊與萬菩薩住處。又云震旦國有那羅延窟)佛不思",
    "T49n2035_003:0152b01": "議(蓮華藏菩薩說不思議如來妙德)十身相海(普賢說如來十身。一一皆有十華藏世",
    "T49n2035_003:0152b02": "界海微塵數大人相)如來隨好光明(佛告寶手。說隨好光明照十佛剎塵界。地獄遇",
    "T49n2035_003:0152b03": "光息苦。咸生兜率天上)普賢行(普賢說修行十法等)如來出現(佛放光名如來出現",
    "T49n2035_003:0152b04": "普賢說遮那本願)。",
    "T49n2035_003:0152b05": "第八三會。普光明殿說一品○離世間(普賢說廣",
    "T49n2035_003:0152b06": "列菩薩雜行)。",
    "T49n2035_003:0152b07": "第九會。逝多林說一品(即給孤園)○入法界(時世尊入",
    "T49n2035_003:0152b08": "師子頻申三昧。舍利弗等諸大聲聞在逝多林。皆悉不見如來神力。亦復不見菩薩大會。以善根不同故。",
    "T49n2035_003:0152b09": "本不修習見佛善根。本不讚說諸佛神變。不能見聞念等。依聞乘而出離故○文殊辭佛南行人間。時舍利弗",
    "T49n2035_003:0152b10": "與六千比丘。往文殊所。文殊以十事勸之。令行菩薩道。即得無碍眼三昧。見一切佛境界。悉見諸佛。文殊",
    "T49n2035_003:0152b11": "勸已。南行至福城東。為善財童子說法。令求菩提近善知識。從此南行。一百十城。參五十三善知識。入普",
    "T49n2035_003:0152b12": "賢道場。得一切佛剎微塵數三昧門。遍見普賢於十方界○此並依荊溪華嚴骨目出)。",
    "T49n2035_003:0152b13": "籤云。龍宮所藏三本。上本十三世界微塵",
    "T49n2035_003:0152b14": "數品。中本四十九萬八千八百偈。下本十",
    "T49n2035_003:0152b15": "萬偈四十八品。今但三十九品。則知經來",
    "T49n2035_003:0152b16": "未盡(龍樹入龍宮閱經。以上中二本非世所堪。但誦下本流行於世)。",
    "T49n2035_003:0152b17": "二月九日。如來於七日中一心思惟觀於樹",
    "T49n2035_003:0152b18": "王。而自念言。我所得法甚深難解。唯佛與",
    "T49n2035_003:0152b19": "佛乃能知之。一切眾生薄福鈍根。云何能",
    "T49n2035_003:0152b20": "解我所得法。我寧般涅槃。時大梵天王。即",
    "T49n2035_003:0152b21": "發天宮至如來所。白言。世尊。始於今者成",
    "T49n2035_003:0152b22": "無上道。云何默然而不說法。然有眾生過",
    "T49n2035_003:0152b23": "去世時植眾德本堪任聞法。唯願世尊為",
    "T49n2035_003:0152b24": "斯等故。以大悲力轉妙法輪。釋提桓因乃",
    "T49n2035_003:0152b25": "至他化自在天亦復如是。時梵王等乃至三",
    "T49n2035_003:0152b26": "請。滿於七日。默然受之。二七日。以佛眼",
    "T49n2035_003:0152b27": "觀諸眾生上中下根及諸煩惱。三七日思惟。",
    "T49n2035_003:0152b28": "今我當開甘露法門。誰先得聞。阿羅邏發",
    "T49n2035_003:0152c01": "願。道成先度。空中有言。昨日命終。又思迦",
    "T49n2035_003:0152c02": "蘭利根。亦應先聞。空中又言昨夜命終。又",
    "T49n2035_003:0152c03": "思王臣所遣五人。過去發願。應先聞法。即",
    "T49n2035_003:0152c04": "從座起。詣波羅柰(因果經○文句引因果經。三七日與法華不異。又釋籤。備引諸",
    "T49n2035_003:0152c05": "經明三七皆不同。唯因果經略同今師意。故今佛紀之文。多準此經。阿羅邏迦蘭二仙。并陳如五人。並見本紀",
    "T49n2035_003:0152c06": "二卷)。",
    "T49n2035_003:0152c07": "二月三十日。世尊到文鱗盲龍無提水邊。坐",
    "T49n2035_003:0152c08": "定七日。光照水中。龍目得開。自憶前見三",
    "T49n2035_003:0152c09": "佛光明(賢劫中。拘留。那含。迦葉三佛也)目輒得視。乃出水見",
    "T49n2035_003:0152c10": "佛。天雨七日。龍以身遶七匝。七頭羅覆以",
    "T49n2035_003:0152c11": "為障蔽。七日雨止佛從定寤。龍化少年道",
    "T49n2035_003:0152c12": "人。佛即為授三自歸法(應如提謂歸依當來僧)諸旁生中",
    "T49n2035_003:0152c13": "最先見佛(因果經)。",
    "T49n2035_003:0152c14": "三月七日。樹神知佛七日坐定(此水邊坐定樹神非菩提",
    "T49n2035_003:0152c15": "樹神)未有奉食。適五百賈客從山面過。車牛",
    "T49n2035_003:0152c16": "皆躓不行(踲音至。[橐(石/木)+是]同。礙不行也。跋前踲後)有兩大人。提",
    "T49n2035_003:0152c17": "謂。波利。俱詣樹神請福。樹神即為言。佛在",
    "T49n2035_003:0152c18": "水邊。汝曹幸先奉食。兩人即和蜜[麩夫+少]上佛。",
    "T49n2035_003:0152c19": "四天王取石中自然香鉢。各用持上(因果經○按普耀經",
    "T49n2035_003:0152c20": "云。四天王各奉一青石鉢)佛念取一鉢不快餘王意。乃",
    "T49n2035_003:0152c21": "悉受四鉢。累置左手。以右手按成一鉢。",
    "T49n2035_003:0152c22": "令四際見(瑞應經)佛為呪願。食訖即授賈人",
    "T49n2035_003:0152c23": "三歸。一歸依佛。二歸依法。三歸依將來僧",
    "T49n2035_003:0152c24": "(因果經)佛先為辨五行六甲陰陽歷數。既信服",
    "T49n2035_003:0152c25": "已令歸依佛。歸依法。歸依當來僧。時長者",
    "T49n2035_003:0152c26": "得須陀洹(此云預流初果人也)復為說五戒曰。五戒者。",
    "T49n2035_003:0152c27": "諸佛之母。欲求佛道讀是經。欲求阿羅漢",
    "T49n2035_003:0152c28": "(此云無生四果聖人)讀是經時。提謂得不起法忍。三百",
    "T49n2035_003:0152c29": "人得信忍。二百人得須陀洹。五百賈客四天",
    "T49n2035_003:0153a01": "王得柔順法忍(提謂經○補注云。據三寶錄。舊有提謂經一卷。後因魏世曇靖撰",
    "T49n2035_003:0153a02": "提謂波利經二卷。加五行五方。又云。東方泰山。漢言岱岳。不識梵魏。致後人以為偽。人當以一卷者。為正)",
    "T49n2035_003:0153a03": "佛為提謂。授記未來成佛。號密成如來",
    "T49n2035_003:0153a04": "(普耀經)。",
    "T49n2035_003:0153a05": "提謂攝屬。述曰。佛說五戒人天之教。正",
    "T49n2035_003:0153a06": "是顯露。提謂得忍聞小證大。乃是不定。",
    "T49n2035_003:0153a07": "是為顯露不定教也。若約時則當華嚴",
    "T49n2035_003:0153a08": "三七後。及水邊七日後。是為第五七日。",
    "T49n2035_003:0153a09": "如因果經所云。若收經則人天之教。三",
    "T49n2035_003:0153a10": "藏所攝。如四教義所云。",
    "T49n2035_003:0153a11": "次漸教者有三時。鹿苑漸初。方等漸中。般若",
    "T49n2035_003:0153a12": "漸末。總名為漸教。",
    "T49n2035_003:0153a13": "述曰。此為身子等一類小機華嚴無益。從",
    "T49n2035_003:0153a14": "頓開漸次第引入漸初鹿苑。四諦十二因",
    "T49n2035_003:0153a15": "緣同證小果。漸中方等。彈偏折小同慕",
    "T49n2035_003:0153a16": "大法。漸末般若。轉教付財領知家業。故總",
    "T49n2035_003:0153a17": "名為漸也。",
    "T49n2035_003:0153a18": "第二鹿苑時者。佛本以大乘擬度眾生。其",
    "T49n2035_003:0153a19": "不堪者。尋思方便趣波羅柰(此云江遶城。中印度境。鹿",
    "T49n2035_003:0153a20": "苑在城中)於一乘道分別說三。即是開三藏教",
    "T49n2035_003:0153a21": "也。非但釋迦隱其無量神德作斯漸化。去",
    "T49n2035_003:0153a22": "來諸佛亦復如是。當知初頓之後次開於",
    "T49n2035_003:0153a23": "漸。漸機於頓全生如乳。三藏中轉革凡成",
    "T49n2035_003:0153a24": "聖。喻變乳為酪。次第相生不取濃淡",
    "T49n2035_003:0153a25": "(妙玄十)為三乘根性於頓無益故。不動寂場",
    "T49n2035_003:0153a26": "而遊鹿苑。脫舍那珍御之服。著丈六弊垢",
    "T49n2035_003:0153a27": "之衣。先為五人說四諦十二因緣事六度等",
    "T49n2035_003:0153a28": "教(四教儀○文句云。過去名根。未來名性○即大而小。故云不動。尊特勝應定慧莊嚴。譬珍御服。生身",
    "T49n2035_003:0153a29": "劣應忍生法惱。譬以垢衣。佛生人中。倍勝人形。故長丈六。如彌勒三十二丈時人長十六丈)。",
    "T49n2035_003:0153b01": "若約時則次照幽谷(妙玄)若約味則從乳出",
    "T49n2035_003:0153b02": "酪。此從十二部經出九部修多羅(妙玄十)。",
    "T49n2035_003:0153b03": "信解品云。時長者將欲誘引其子(既息大化不欲孤棄)密",
    "T49n2035_003:0153b04": "遣二人(隱實為密。用權為遣。聲聞緣覺為二人)形色憔悴(二乘不修相好)無",
    "T49n2035_003:0153b05": "威德者(無十力無畏)徐語窮子(小教迂隱為徐語)顧汝除",
    "T49n2035_003:0153b06": "糞(苦集之糞)時二使人即求窮子(審知有机)既已得之",
    "T49n2035_003:0153b07": "具陳上事(陳說顧作)時窮子先取其價。尋與除",
    "T49n2035_003:0153b08": "糞(取道滅之價)其父見子愍而怪之(愍其取阿羅漢。怪其不求佛道。",
    "T49n2035_003:0153b09": "已上並是齊教領。此下為探領)又以他日於窓牖中(偏見狹小)遙見",
    "T49n2035_003:0153b10": "子身(小去大遠為遙見)羸瘦憔悴(智福力少曰羸。內怖無常曰瘦。外遭入苦曰惟悴)",
    "T49n2035_003:0153b11": "糞土塵坌(四住為糞土無知為塵坌)污穢不淨(久知方便示是玩好)即脫",
    "T49n2035_003:0153b12": "瓔珞細軟上服(隱報身戒定慧等瓔珞寂滅忍上服)更著粗弊垢膩",
    "T49n2035_003:0153b13": "之衣(丈六形為粗。生法二忍為弊。忍有情惱。名為生忍。忍無情惱。名為法忍。謂寒熱風雨等屬法○",
    "T49n2035_003:0153b14": "粗作麁俗)右手執持除糞之器(治見思有漏之法。左喻實。右喻權)語",
    "T49n2035_003:0153b15": "諸作人(親教子作)汝等勤作。好自安意。我如汝",
    "T49n2035_003:0153b16": "父(似像未實)汝今已後。如所生子(隣真逼聖即世第一位)時窮",
    "T49n2035_003:0153b17": "子雖欣此遇。猶故自謂客作賤人(自知不任紹大)",
    "T49n2035_003:0153b18": "二十年中常令除糞(見諦一解脫一無礙。思惟九解脫。九無礙。共為二十○",
    "T49n2035_003:0153b19": "已上注並出文句)此領何義。此為次頓之後隱舍那",
    "T49n2035_003:0153b20": "身作比丘像說三藏教。二十年中常令除",
    "T49n2035_003:0153b21": "糞。得一日之價。見思已斷。無漏心淨(妙玄十)。",
    "T49n2035_003:0153b22": "二十年中。述曰。信解品。二十年中之文。凡",
    "T49n2035_003:0153b23": "三處所以表法。各有其意。初二十年中常",
    "T49n2035_003:0153b24": "令除糞(科追誘譬)見諦一解脫一無礙。思惟九",
    "T49n2035_003:0153b25": "無礙九解脫。故云二十(文句此有七釋)二經二十年",
    "T49n2035_003:0153b26": "執作家事(科委領家業)住二乘位。轉大乘教(文句)三",
    "T49n2035_003:0153b27": "自見子來已二十年(科定父子天性)有二乘之機而",
    "T49n2035_003:0153c01": "來感佛(文句)前一合二十數。即是用八忍八",
    "T49n2035_003:0153c02": "智斷見。合為一解脫一無礙。用九無礙",
    "T49n2035_003:0153c03": "九解脫斷思。通之為二十也。後二但合",
    "T49n2035_003:0153c04": "二義故。妙樂云。斷見為一。斷思為一。輔",
    "T49n2035_003:0153c05": "行云。約人則二乘。約理則真俗二諦。約",
    "T49n2035_003:0153c06": "惑則見思俱破。問云。二義可爾。十義云",
    "T49n2035_003:0153c07": "何。答二乘各有十智(十智者世智他心智等)此則前後",
    "T49n2035_003:0153c08": "三文。皆見二十之義。",
    "T49n2035_003:0153c09": "三月八日。世尊前行至波羅柰國鹿野園中",
    "T49n2035_003:0153c10": "(因果經)。",
    "T49n2035_003:0153c11": "佛自二月八日成道。自九日至二十九",
    "T49n2035_003:0153c12": "日。為寂場三七滿。至三月六日。為水邊",
    "T49n2035_003:0153c13": "定。四七日滿。三月七日。受提謂長者食。",
    "T49n2035_003:0153c14": "然後至鹿野園。正五七日內。三月八日也。",
    "T49n2035_003:0153c15": "涅槃云。初生出家成道轉法輪。皆以八",
    "T49n2035_003:0153c16": "日。",
    "T49n2035_003:0153c17": "初為憍陳如說四聖諦法。汝今應當知苦",
    "T49n2035_003:0153c18": "斷集證滅修道。當佛三轉四諦十二行法",
    "T49n2035_003:0153c19": "輪(因果經○法華經。大通受請。三轉十二行法輪)。",
    "T49n2035_003:0153c20": "藏教聲聞人依生滅四諦。一苦諦者。二十",
    "T49n2035_003:0153c21": "五有依正二報(四洲。四惡趣。六欲。并梵天。四禪。四空趣。無想。五那含)",
    "T49n2035_003:0153c22": "別則二十五有。總則六道生死。二集諦者。",
    "T49n2035_003:0153c23": "即見思惑(見惑有八十八使。思惑有八十一品)三滅諦者。滅前",
    "T49n2035_003:0153c24": "苦集顯偏真理。四道諦者。略則戒定慧。",
    "T49n2035_003:0153c25": "廣則三十七道品(合為七科。一四念處。至七八正道等)前二諦",
    "T49n2035_003:0153c26": "為世間因果(苦果集因)後二諦為出世間因",
    "T49n2035_003:0153c27": "果(滅果道因○此依四教儀)三轉者。示轉。勸轉。證轉。示",
    "T49n2035_003:0153c28": "謂示其相狀。如云此是苦乃至此是道。",
    "T49n2035_003:0153c29": "勸謂勸令其修。如云此是苦汝應知。乃",
    "T49n2035_003:0154a01": "至此是道汝應修。證謂引己證彼。如云",
    "T49n2035_003:0154a02": "此是苦我已知不復更知。輪以摧碾為",
    "T49n2035_003:0154a03": "義。唯教無行豈能摧惑。教行相循共能",
    "T49n2035_003:0154a04": "摧惑(妙樂八)十二行法輪者有二釋。一約四",
    "T49n2035_003:0154a05": "諦教。謂三轉四諦為教。十二即能轉也。",
    "T49n2035_003:0154a06": "二約十六行。謂三轉皆生眼智明覺四種",
    "T49n2035_003:0154a07": "之行為行。十二即所轉也(文句○言十六行者。謂苦法忍為",
    "T49n2035_003:0154a08": "眼苦法智為智。比忍為明。比智為覺。餘三諦亦然。共成十六行)。",
    "T49n2035_003:0154a09": "時憍陳如得法眼淨(即初果也。妙經藥王品得法眼淨。妙樂云。豈王夫人與八",
    "T49n2035_003:0154a10": "萬皆持此經。而聞品得小果耶。名同義殊。善須斟酌○據此則知。法眼淨之名。通大小乘)地神歡",
    "T49n2035_003:0154a11": "喜唱言。如來今日於此轉妙法輪。虛空諸",
    "T49n2035_003:0154a12": "天。展轉唱聲至阿迦膩吒天(此云色究竟天)世尊知",
    "T49n2035_003:0154a13": "四人心念。重為廣說四諦亦得法眼淨。時",
    "T49n2035_003:0154a14": "五人白佛。欲求出家。世尊呼彼五人。善來",
    "T49n2035_003:0154a15": "比丘。須髮自落。袈裟著身。即成沙門。佛復",
    "T49n2035_003:0154a16": "為說五陰無常苦空無我。漏盡意解成阿",
    "T49n2035_003:0154a17": "羅漢。於是世間始有六阿羅漢。一阿羅漢",
    "T49n2035_003:0154a18": "為佛寶。四諦法輪為法寶。五阿羅漢為僧",
    "T49n2035_003:0154a19": "寶。三寶具足。是為人天福田(因果經)。",
    "T49n2035_003:0154a20": "五年(甲申)有長者子。名曰耶舍。聰明利根。於",
    "T49n2035_003:0154a21": "中夜見空中光。開門尋光趣鹿野苑。佛說",
    "T49n2035_003:0154a22": "四諦成阿羅漢。願求出家。佛言善來比丘。",
    "T49n2035_003:0154a23": "即成沙門。時耶舍父尋子佛所。佛為說法",
    "T49n2035_003:0154a24": "得法眼淨。受三自歸。為最初優婆塞。又耶",
    "T49n2035_003:0154a25": "舍朋類五十長者。聞耶舍出家。共詣佛所",
    "T49n2035_003:0154a26": "願求出家。佛言善來比丘。即成沙門。是時",
    "T49n2035_003:0154a27": "始有五十六羅漢。佛告諸比丘。汝等宜各遊",
    "T49n2035_003:0154a28": "方教化眾生。時諸比丘禮足辭去。世尊即",
    "T49n2035_003:0154a29": "發波羅柰趣摩竭提國。日暮寄宿優樓頻",
    "T49n2035_003:0154b01": "螺迦葉住處。降伏火龍授三歸依。置於鉢",
    "T49n2035_003:0154b02": "中以示迦葉。歎未曾有。佛知迦葉根緣漸",
    "T49n2035_003:0154b03": "熟。即趣尼連河側。時魔王求請入般涅槃。",
    "T49n2035_003:0154b04": "至於三請。世尊答曰。所應度者。皆未究竟。",
    "T49n2035_003:0154b05": "魔王聞已即還本宮。時頻螺迦葉與五百弟",
    "T49n2035_003:0154b06": "子願求出家。佛言善來比丘。即成沙門。佛",
    "T49n2035_003:0154b07": "說四諦。漸漸乃得阿羅漢果。以事火之具",
    "T49n2035_003:0154b08": "捐棄河中。時頻螺二弟。一名那提。一名伽",
    "T49n2035_003:0154b09": "耶。在河下流。見兄火具逐流而下。心大驚",
    "T49n2035_003:0154b10": "愕。即往尋兄。見兄身披袈裟。乃各與二百",
    "T49n2035_003:0154b11": "五十弟子願求出家。佛呼善來比丘。即成",
    "T49n2035_003:0154b12": "沙門得阿羅漢。世尊即與頻螺迦葉及千比",
    "T49n2035_003:0154b13": "丘往王舍城。詣頻婆娑羅王所(阿闍世王之父)。王",
    "T49n2035_003:0154b14": "與百官出城迎佛。佛為說法。王及八萬那",
    "T49n2035_003:0154b15": "由他婆羅門大臣人民得法眼淨(因果經)。國有",
    "T49n2035_003:0154b16": "長者。名曰迦陵。往詣佛所奉上竹園(按西域記",
    "T49n2035_003:0154b17": "靈山竹園。皆在王舍城旁五里)。可作精舍。王勅諸臣起諸堂",
    "T49n2035_003:0154b18": "舍。迎佛入城俱往竹園。諸王見佛。頻婆娑",
    "T49n2035_003:0154b19": "羅。最為其首。諸僧伽藍竹園為始(普耀經○案中本起",
    "T49n2035_003:0154b20": "經。迦蘭陀長者。先施尼犍。悔不奉佛。鬼師知其心念。召閱又。推逐尼犍。驚怖馳走。長者歡喜。請佛居之)。",
    "T49n2035_003:0154b21": "六年(乙酉)佛在象頭山。為龍王鬼神說法(十二",
    "T49n2035_003:0154b22": "遊經)。",
    "T49n2035_003:0154b23": "七年(丙戌)婆羅門舍利弗。路逢婆耆比丘說偈。",
    "T49n2035_003:0154b24": "得法眼淨。歸與親友目犍連。宣說偈言。亦",
    "T49n2035_003:0154b25": "得法眼淨。即各將一百弟子往詣竹園。求",
    "T49n2035_003:0154b26": "願出家。佛呼善來比丘。須髮自落袈裟被",
    "T49n2035_003:0154b27": "身。即成沙門。又復為彼二百弟子廣說四",
    "T49n2035_003:0154b28": "諦。亦成阿羅漢。時世尊即與一千二百五十",
    "T49n2035_003:0154b29": "大阿羅漢。於摩竭提國廣利眾生(因果經)時有",
    "T49n2035_003:0154c01": "婆羅門名曰迦葉。極為巨富捨家入山自",
    "T49n2035_003:0154c02": "剃須髮。空中諸天語令見佛。迦葉即趣竹",
    "T49n2035_003:0154c03": "園。佛為說法得阿羅漢。以有大威德智慧。",
    "T49n2035_003:0154c04": "名之為大迦葉(因果經)迦葉於多子塔值佛。",
    "T49n2035_003:0154c05": "乃求出家。即以弊衣奉佛為座。價直十萬",
    "T49n2035_003:0154c06": "兩金。佛即授商那納衣(阿含經○商那此云草衣。納衣者頭陀五納衣也。",
    "T49n2035_003:0154c07": "今言商那者。即是以草為衣耳)。",
    "T49n2035_003:0154c08": "八年(丁亥)冬。佛在毘舍利國。因須提那子持",
    "T49n2035_003:0154c09": "信出家。後還本村與其故二(故者舊妻二者偶也)其",
    "T49n2035_003:0154c10": "行不淨。諸比丘舉過白佛。即集眾訶責云。",
    "T49n2035_003:0154c11": "汝所為非威儀非淨行所不應為。始制",
    "T49n2035_003:0154c12": "婬戒。開初犯未結罪(僧祇律)。",
    "T49n2035_003:0154c13": "九年(戊子)舍衛國波斯匿王(此云和悅)大臣須達家居",
    "T49n2035_003:0154c14": "大富。喜濟貧乏孤老之人。因名為給孤獨。",
    "T49n2035_003:0154c15": "甞往羅閱城(即王舍城)見世尊。即為說四諦法。",
    "T49n2035_003:0154c16": "成須陀洹。乞如來降屈舍衛。世尊謂彼無",
    "T49n2035_003:0154c17": "精舍。須達曰還國當立。佛勅舍利弗共往",
    "T49n2035_003:0154c18": "案行諸地。唯太子祇陀園地(祇陀此云戰勝。太子生時父王戰勝。",
    "T49n2035_003:0154c19": "故立此名)正得其所。須達白太子欲買之。太子",
    "T49n2035_003:0154c20": "言。能以黃金布地間無空者便當相與。須",
    "T49n2035_003:0154c21": "達使人象負金出。八十頃中須臾欲滿。祇",
    "T49n2035_003:0154c22": "陀念言。佛必大德能使斯人輕寶如是。乃",
    "T49n2035_003:0154c23": "令止勿出金。園地屬卿。樹木屬我。乃自",
    "T49n2035_003:0154c24": "起門屋。共立精舍。為佛作窟。別房千二百",
    "T49n2035_003:0154c25": "處。白王遣使詣王舍城。請佛及僧。世尊放",
    "T49n2035_003:0154c26": "光動地至舍衛國。一切大集各得道迹。以",
    "T49n2035_003:0154c27": "二人同立精舍。號為太子祇樹給孤獨園",
    "T49n2035_003:0154c28": "(賢愚經)是年冬。佛在羅閱城。因檀尼迦在閑",
    "T49n2035_003:0154c29": "靜處。草屋坐禪。為人持去。乃作全成瓦屋。",
    "T49n2035_003:0155a01": "佛令打破。便詐言。王教取彼要材。為王臣",
    "T49n2035_003:0155a02": "人民。訶責無使入村。勿復安止。比丘以過",
    "T49n2035_003:0155a03": "白佛。始制盜戒。佛在毘舍離城。為諸比丘",
    "T49n2035_003:0155a04": "說不淨觀。習定已厭患身命。歎死勸死。難",
    "T49n2035_003:0155a05": "提比丘受顧殺人(顧作雇俗。漢書顧山錢義同)遂制殺戒。",
    "T49n2035_003:0155a06": "時因穀貴乞食難得。婆求河邊有安居者。",
    "T49n2035_003:0155a07": "便共稱歎得上人法。信心居士減分施之。後",
    "T49n2035_003:0155a08": "往佛所因問。訶責制妄語戒。自此以後隨",
    "T49n2035_003:0155a09": "犯隨制(僧祇律)時父王遙聞子得佛道已六年",
    "T49n2035_003:0155a10": "來。令梵志優陀耶。往迎佛曰。別濶以來十",
    "T49n2035_003:0155a11": "有二年(自出家至成道六年。自成道至今六年。共十二年)思欲一見優陀",
    "T49n2035_003:0155a12": "耶受教詣佛。願求出家即得阿羅漢。佛念。",
    "T49n2035_003:0155a13": "今將還國當度父母。乃先遣優陀耶。往至",
    "T49n2035_003:0155a14": "本國。現十八變。王益悲喜。勅群臣萬民。出",
    "T49n2035_003:0155a15": "四十里親往迎佛。佛身丈六相好光明。體紫",
    "T49n2035_003:0155a16": "金色如星中月。見諸梵志久在山中。身體",
    "T49n2035_003:0155a17": "黑臭。在佛邊侍。如黑烏在紫金山。王乃勅",
    "T49n2035_003:0155a18": "國中豪族。選五百人出為沙門。侍佛左右。",
    "T49n2035_003:0155a19": "猶如鳳凰在須彌山(普耀經)時佛入宮坐於",
    "T49n2035_003:0155a20": "殿上。王及臣民日日供養百種甘饌。佛說經",
    "T49n2035_003:0155a21": "法所度無量。耶輸夫人携子羅睺羅來詣",
    "T49n2035_003:0155a22": "問訊(時年六歲)時王僚屬咸疑。太子去國十有二",
    "T49n2035_003:0155a23": "年。何從生子。佛告群僚曰。耶輸守節無",
    "T49n2035_003:0155a24": "瑕。今當見證。於是世尊悉化眾僧皆使如",
    "T49n2035_003:0155a25": "佛。耶輸即以指印信環與羅睺言。是汝父",
    "T49n2035_003:0155a26": "者以此與之。羅睺應時直以印環而授世",
    "T49n2035_003:0155a27": "尊。王及群臣。皆言善哉真佛子也(普耀經)時阿",
    "T49n2035_003:0155a28": "那律調達難陀跋提難提等八人釋子。出家",
    "T49n2035_003:0155a29": "之日。脫寶衣付優波離曰。汝依我等以自",
    "T49n2035_003:0155b01": "存活。今以此衣與汝資生。優波離亦願出",
    "T49n2035_003:0155b02": "家。即以寶衣懸之樹上。共至佛所。那律乞",
    "T49n2035_003:0155b03": "先度波離。以除憍慢(曇無德律)難陀次第作禮。",
    "T49n2035_003:0155b04": "至波離前。念不當禮。佛言。但以受戒前後。",
    "T49n2035_003:0155b05": "不在貴賤(大莊嚴論○難提是王子為貴。波離是臣僕為賤)佛語提婆達",
    "T49n2035_003:0155b06": "多(即調達)汝宜在家分檀惠施。不宜出家。如",
    "T49n2035_003:0155b07": "是再三。提婆便生惡念。此沙門妬心。我宜",
    "T49n2035_003:0155b08": "自剃頭善修梵行。後犯五逆。有大光風繞",
    "T49n2035_003:0155b09": "提婆身。便發悔心稱南無佛。適稱南無便",
    "T49n2035_003:0155b10": "入地獄。佛語阿難。提婆在地獄經一大劫。",
    "T49n2035_003:0155b11": "命終生四天王。展轉生他化自在。最後受",
    "T49n2035_003:0155b12": "身。成辟支佛。名曰南無(增一阿含經○此言提婆出家始。自後犯五",
    "T49n2035_003:0155b13": "逆。乃是後事。相帶而言。皆是小乘經意。若法華中佛言。我因提婆達多善知識故。令我疾成菩提。又授記作天王",
    "T49n2035_003:0155b14": "佛者。此即大乘開迹顯本之意)。",
    "T49n2035_003:0155b15": "是年說殃掘摩羅經(妙玄云成道六年後說)。",
    "T49n2035_003:0155b16": "十年(己丑)佛於拘耶尼國。為婆陀和菩薩等八",
    "T49n2035_003:0155b17": "人。說般舟經明苦行事(十二遊經)。",
    "T49n2035_003:0155b18": "十一年(庚寅)阿難年八歲出家之日。得白四羯",
    "T49n2035_003:0155b19": "磨具足戒(三羯磨通前單白故云白四。羯磨翻業。謂所作善業也)度一百十阿",
    "T49n2035_003:0155b20": "羅漢。受三語戒。始以寶刀剪剃須髮。又",
    "T49n2035_003:0155b21": "囑憍陳如等。遍三天下為諸沙彌授戒",
    "T49n2035_003:0155b22": "(僧祇律)是年佛於柳山為純真陀羅王弟說法",
    "T49n2035_003:0155b23": "(十二遊經)。",
    "T49n2035_003:0155b24": "佛祖統紀卷第三上"
}