{
    "T28n1546_016:0116a02": "阿毘曇毘婆沙論卷第十六",
    "T28n1546_016:0116a04": "迦旃延子造 五百羅漢釋",
    "T28n1546_016:0116a05": "北涼天竺沙門浮陀跋摩",
    "T28n1546_016:0116a06": "共道泰等譯",
    "T28n1546_016:0116a07": "◎雜揵度愛敬品第四",
    "T28n1546_016:0116a08": "[0116a08] 云何為愛。云何為敬。乃至廣說。如此章及",
    "T28n1546_016:0116a09": "解章義。此中應廣說優婆提舍。問曰。何故作",
    "T28n1546_016:0116a10": "此論。答曰。此是佛經。佛經中說。若比丘習",
    "T28n1546_016:0116a11": "慚愧滿足。則有愛敬。雖作是說不廣分別。",
    "T28n1546_016:0116a12": "云何為愛。云何為敬。今欲說故而作此論。復",
    "T28n1546_016:0116a13": "有說者。所以作此論者。欲斷小人法現大人",
    "T28n1546_016:0116a14": "法故。其事云何。答曰。小人愛則妨敬。敬則",
    "T28n1546_016:0116a15": "妨愛。云何愛妨敬。猶如在家法。父母於子。則",
    "T28n1546_016:0116a16": "有親愛。子於父母有愛無敬。出家法中。和",
    "T28n1546_016:0116a17": "上阿闍梨。於諸弟子。則有親愛。弟子於和",
    "T28n1546_016:0116a18": "上阿闍梨。有愛無敬。是名愛妨敬云何敬妨",
    "T28n1546_016:0116a19": "愛。猶如在家法中。父母於子。教訓嚴難。欲令",
    "T28n1546_016:0116a20": "諸子遠惡修善。子於父母。有敬無愛。出家法",
    "T28n1546_016:0116a21": "中。和尚阿闍梨。於諸弟子教訓嚴難。欲令諸",
    "T28n1546_016:0116a22": "弟子遠惡修善。諸弟子於和尚阿闍梨。有敬",
    "T28n1546_016:0116a23": "無愛。如是小人愛則妨敬。敬則妨愛。大人不",
    "T28n1546_016:0116a24": "爾。若愛則加敬。敬則加愛。是故為斷小人法",
    "T28n1546_016:0116a25": "欲現威勢大人法故。而作此論。佛出世時一",
    "T28n1546_016:0116a26": "人具此二法者多。佛不出世一人具此二法",
    "T28n1546_016:0116a27": "者少。設令有者當知皆是菩薩摩訶薩。",
    "T28n1546_016:0116a28": "[0116a28] 云何為愛。答曰。若愛乃至廣說。如是等言。盡",
    "T28n1546_016:0116a29": "說愛相。問曰。愛體性是何。答曰。愛有二種一",
    "T28n1546_016:0116b01": "染污。二不染污。染污者體是渴愛。不染污者",
    "T28n1546_016:0116b02": "體是信渴。愛有二種一是渴愛。二是愛。問",
    "T28n1546_016:0116b03": "曰。若渴愛是愛耶。答曰。若渴愛則是愛。頗",
    "T28n1546_016:0116b04": "有愛非渴愛耶。答曰有。不染污愛也。信亦有",
    "T28n1546_016:0116b05": "二種。一是信。二是愛。問曰。若信是愛耶。答",
    "T28n1546_016:0116b06": "曰。或有信非愛。或有信是愛。信非愛者。信而",
    "T28n1546_016:0116b07": "不求者是也。信是愛者。亦信亦求者是也。復",
    "T28n1546_016:0116b08": "有以此義作四句者。或有信非愛。或有愛非",
    "T28n1546_016:0116b09": "信。乃至廣作四句。信非愛者。信其事而不求",
    "T28n1546_016:0116b10": "也。愛非信者。染污愛是也。亦信亦愛者。愛其",
    "T28n1546_016:0116b11": "事而求者也。非信非愛者。除上爾所事。",
    "T28n1546_016:0116b12": "[0116b12] 云何敬。若敬善敬。乃至廣說。如是等言。盡說",
    "T28n1546_016:0116b13": "敬相。問曰。此敬體性是何。答曰。體性是慚",
    "T28n1546_016:0116b14": "愧。云何愛敬。問曰。何故作此論。答曰。先雖",
    "T28n1546_016:0116b15": "說其體。未說此二法俱在一人身中。今欲說",
    "T28n1546_016:0116b16": "故復作此論。云何愛敬。答曰。猶如有一。以愛",
    "T28n1546_016:0116b17": "敬故。意常念佛。凡夫人愛敬佛者。以佛力",
    "T28n1546_016:0116b18": "故。使我得離賦役驅使種種苦事。使我復得",
    "T28n1546_016:0116b19": "種種資生隨意之物。聖人愛敬佛者。以佛力",
    "T28n1546_016:0116b20": "故。使我斷無始已來無量諸苦。盡惡道因。住",
    "T28n1546_016:0116b21": "決定法。見於真諦正見清淨。復有說者。俱愛",
    "T28n1546_016:0116b22": "敬佛。意常念之。以佛力故。使我出家得比丘",
    "T28n1546_016:0116b23": "法及餘諸善安樂之利。如尊者優陀耶言。世",
    "T28n1546_016:0116b24": "尊滅我無量惡法。益我無量善法。復次以佛",
    "T28n1546_016:0116b25": "出世故。淨三種眼。如尊者舍利弗言。若佛不",
    "T28n1546_016:0116b26": "出世。則我盲無目。過此一生。復次佛於此法",
    "T28n1546_016:0116b27": "最尊勝故。復有說者。佛是法主故。復有說者。",
    "T28n1546_016:0116b28": "無始已來七依之法。隱蔽不現。佛能開示故。",
    "T28n1546_016:0116b29": "復有說者。佛能令無數那由他眾生入涅槃",
    "T28n1546_016:0116c01": "城故。復有說者。佛世尊。獨出無明殼。轉於",
    "T28n1546_016:0116c02": "法輪故。復有說者。以世尊說法故。令無量那",
    "T28n1546_016:0116c03": "由他眾生。種諸善根。亦令成熟。使得解脫。以",
    "T28n1546_016:0116c04": "佛說法故。使有念處正斷神足根力覺道禪",
    "T28n1546_016:0116c05": "定解脫三摩提。辦如是等一切功德。盡現世",
    "T28n1546_016:0116c06": "間。以如是等事如凡夫聖人。愛敬於佛。亦",
    "T28n1546_016:0116c07": "愛敬法。意常念之。所以者何。能盡我身心等",
    "T28n1546_016:0116c08": "苦。亦依此法。能到涅槃。亦愛敬僧。意常念",
    "T28n1546_016:0116c09": "之。所以者何。以僧力故。使我出家受具足戒。",
    "T28n1546_016:0116c10": "得畜百一種物。得共和尚阿闍梨等梵行者。",
    "T28n1546_016:0116c11": "同依佛法。如是等人。我行道時。是我伴侶。",
    "T28n1546_016:0116c12": "以於如是等處有愛有敬。故名愛敬。有人有",
    "T28n1546_016:0116c13": "愛無敬。有敬無愛。乃至廣作四句。有愛無敬",
    "T28n1546_016:0116c14": "者。如在家法。父母於子。和尚阿闍梨。於諸弟",
    "T28n1546_016:0116c15": "子。有愛無敬。有敬無愛者。如於有德他師長",
    "T28n1546_016:0116c16": "所不相伏習者。有敬無愛。亦敬亦愛者。如在",
    "T28n1546_016:0116c17": "家法。子於父母。弟子於和尚阿闍梨所。無愛",
    "T28n1546_016:0116c18": "無敬者。除上爾所事。愛敬四趣中盡有。此中",
    "T28n1546_016:0116c19": "所說愛敬。是佛法中所行者也。云何為養。云",
    "T28n1546_016:0116c20": "何為敬。乃至廣說。問曰。何故作此論。答曰。",
    "T28n1546_016:0116c21": "為斷小人法現大人法故。所以者何。小人養",
    "T28n1546_016:0116c22": "則妨敬。敬則妨養。養妨敬者。如在家法。父母",
    "T28n1546_016:0116c23": "老病。以衣服飲食隨病醫藥。以養父母。而無",
    "T28n1546_016:0116c24": "有敬。出家法中。如諸弟子。威德多聞。善解法",
    "T28n1546_016:0116c25": "相。眾所知識。彼以衣服飲食隨病醫藥。以養",
    "T28n1546_016:0116c26": "和尚阿闍梨。其師或時於弟子所。受經問義。",
    "T28n1546_016:0116c27": "如是等養妨於敬。大人不爾。若養則加敬。若",
    "T28n1546_016:0116c28": "敬則加養。佛出世時一人具此二法者多。佛",
    "T28n1546_016:0116c29": "不出世一人具此二法者少。設當有者。當知",
    "T28n1546_016:0117a01": "皆是菩薩摩訶薩也。菩薩若與人養。必加其",
    "T28n1546_016:0117a02": "敬。若與其敬。必加其養。以是事故。欲斷小人",
    "T28n1546_016:0117a03": "法現大人法。甚希有故而作此論。云何為養。",
    "T28n1546_016:0117a04": "答曰養有二種。一者財。二者法。問曰財養體",
    "T28n1546_016:0117a05": "性是何。答曰或有說者。所捨物是。復有說者。",
    "T28n1546_016:0117a06": "身口業捨是。復有說者。能令諸根四大長養",
    "T28n1546_016:0117a07": "者是。評曰應作是說。財養體性是五陰。問曰",
    "T28n1546_016:0117a08": "為是何趣耶。答曰除地獄趣。餘趣盡有。復有",
    "T28n1546_016:0117a09": "說者。六欲天中無。所以者何。諸天若欲食時。",
    "T28n1546_016:0117a10": "以空金&#x9262;置前。隨其福力飲食自出。何須財",
    "T28n1546_016:0117a11": "養。復有說者。彼飲食雖等有餘財物。可以與",
    "T28n1546_016:0117a12": "他。問曰何處施誰與誰取。答曰或有說者。畜",
    "T28n1546_016:0117a13": "生趣中。還施畜生。餓鬼趣中。施於二趣。人施",
    "T28n1546_016:0117a14": "三趣。天施前三趣。復有說者。能施四趣。若人",
    "T28n1546_016:0117a15": "以饒益他意施飲食。他人食之。四大諸根而",
    "T28n1546_016:0117a16": "得長養。是名為施亦名為養。雖有饒益他意",
    "T28n1546_016:0117a17": "施他飲食。他人食之。不長養諸根四大。是名",
    "T28n1546_016:0117a18": "為施不名為養。若人害心。以雜毒食施他。他",
    "T28n1546_016:0117a19": "人以&#x546A;術藥草力。若是有德眾生。諸根四大。",
    "T28n1546_016:0117a20": "而更增長。是名為養不名為施。彼施者受不",
    "T28n1546_016:0117a21": "善報。問曰法養體是何耶。答曰或有說者。法",
    "T28n1546_016:0117a22": "養體性是名。復有說者。是語。復有說者。若聞",
    "T28n1546_016:0117a23": "法時生未曾有善巧方便。是法養體性。評曰",
    "T28n1546_016:0117a24": "應作是說。取其聞法巧便相應共生法者。體",
    "T28n1546_016:0117a25": "是五陰。問曰何處有法養耶。答曰五趣盡有。",
    "T28n1546_016:0117a26": "何以知地獄趣中有耶。答曰曾聞彌多達子",
    "T28n1546_016:0117a27": "小生地獄中謂是浴室。而便說偈。",
    "T28n1546_016:0117a28": " 人間空處受苦樂  非我非他之所作",
    "T28n1546_016:0117a29": " 若受諸觸皆緣身  無有身者誰受苦",
    "T28n1546_016:0117b01": "[0117b01] 時諸眾生聞說此偈。緣斯福故。從是命終脫",
    "T28n1546_016:0117b02": "地獄苦。云何知畜生道中亦有法養。答曰如",
    "T28n1546_016:0117b03": "迦賓闍羅鳥等。身行梵行。為他說法者是也。",
    "T28n1546_016:0117b04": "餓鬼中如畢陵迦等是也。人天中者。盡可現",
    "T28n1546_016:0117b05": "見。天中六欲天。及色界諸天。非無色界天。何",
    "T28n1546_016:0117b06": "以知色界諸天亦有耶。答曰如手天子往詣",
    "T28n1546_016:0117b07": "佛所。作如是言。如今世尊。四眾圍繞而說諸",
    "T28n1546_016:0117b08": "法。聞者歡喜奉行。我還至無熱天中。諸天圍",
    "T28n1546_016:0117b09": "繞而為說法。聞者歡喜奉行。亦復如是。以是",
    "T28n1546_016:0117b10": "事故。知色界天中亦有法養。若以饒益心。為",
    "T28n1546_016:0117b11": "他說法。他聞法已。生善巧便。是名為施亦名",
    "T28n1546_016:0117b12": "為養。若以饒益心。為他說法。他聞法已。不生",
    "T28n1546_016:0117b13": "善巧方便者。是名為施不名為養。若以譏刺",
    "T28n1546_016:0117b14": "心。為他說法。他人聞已。以智慧心。生善巧",
    "T28n1546_016:0117b15": "便。是名為養不名為施。",
    "T28n1546_016:0117b16": "[0117b16] 云何為敬。若敬重敬。乃至廣說。敬體性是慚。",
    "T28n1546_016:0117b17": "如前說。",
    "T28n1546_016:0117b18": "[0117b18] 云何敬養。問曰。何以復作此論。答曰。先已說",
    "T28n1546_016:0117b19": "敬養體性。未說一人具此二事故而作此論。",
    "T28n1546_016:0117b20": "云何敬養。答曰。猶如有一而敬養佛。問曰。",
    "T28n1546_016:0117b21": "以何敬養佛。答曰。以財敬養佛。不能以法。",
    "T28n1546_016:0117b22": "所以者何。不能生佛未曾有善巧便故。所以",
    "T28n1546_016:0117b23": "者何。以阿羅呵三藐三佛陀不受用他法。法",
    "T28n1546_016:0117b24": "應爾故。問曰。何故此中不說敬養法耶。答曰。",
    "T28n1546_016:0117b25": "作緣義。是養義。彼法離緣故。問曰。若欲施法",
    "T28n1546_016:0117b26": "當施何處。答曰。法有二種。一者名數。二者真",
    "T28n1546_016:0117b27": "實。若欲施名數法者。應施說法人。若書寫經。",
    "T28n1546_016:0117b28": "若欲施真實法者。守護此物。當如敬佛塔。云",
    "T28n1546_016:0117b29": "何施僧法養。答曰。於眾僧中。作三契經偈。",
    "T28n1546_016:0117c01": "作娑曷遮說決定義。種種問答是也。云何財",
    "T28n1546_016:0117c02": "養。答曰若以種種飲食。施作長齋。般遮于瑟",
    "T28n1546_016:0117c03": "解經法會。供養和尚阿闍梨及餘清淨梵行",
    "T28n1546_016:0117c04": "者。問曰誰施誰受。答曰佛能施一切眾生",
    "T28n1546_016:0117c05": "法養財養。一切眾生。能施佛財養。不能施法",
    "T28n1546_016:0117c06": "養。辟支佛能施一切眾生法養財養。除佛世",
    "T28n1546_016:0117c07": "尊。一切眾生能施佛施辟支佛財養。不能施",
    "T28n1546_016:0117c08": "法養。舍利弗能施一切眾生法養財養。唯除",
    "T28n1546_016:0117c09": "佛辟支佛。一切眾生能施佛辟支佛舍利弗",
    "T28n1546_016:0117c10": "財養。不能施法養。目揵連能施一切眾生財",
    "T28n1546_016:0117c11": "養法養。唯除佛辟支佛舍利弗。一切眾生能",
    "T28n1546_016:0117c12": "施佛辟支佛舍利弗目揵連財養。不能施法",
    "T28n1546_016:0117c13": "養。乃至利根者。能施鈍根者財養法養。鈍",
    "T28n1546_016:0117c14": "根者能施利根者財養。不能施法養。問曰。若",
    "T28n1546_016:0117c15": "無有能施佛法養者。世尊何故稱可阿難所",
    "T28n1546_016:0117c16": "說。讚言善哉善哉。如汝所言。精進能生菩",
    "T28n1546_016:0117c17": "提。亦稱讚億耳比丘善哉善哉。汝能以微",
    "T28n1546_016:0117c18": "妙音聲。詠誦妙法。以阿槃提國語音聲遍",
    "T28n1546_016:0117c19": "滿。其言正直易解。令多人樂聞故。此說",
    "T28n1546_016:0117c20": "復云何通。如佛告阿難。我亦增益出家閑靜",
    "T28n1546_016:0117c21": "善法。答曰何故稱讚阿難者。以阿難所說應",
    "T28n1546_016:0117c22": "時。是以稱可。何以知之。曾聞世尊遊行人",
    "T28n1546_016:0117c23": "間而患背痛。敷&#x6B1D;多羅僧枕僧伽梨。右&#x8107;",
    "T28n1546_016:0117c24": "而臥告阿難言。汝今當為諸比丘說法。爾",
    "T28n1546_016:0117c25": "時阿難為諸比丘解說覺意。諸長老如來。以",
    "T28n1546_016:0117c26": "念覺意故而得成道。亦為他說。乃至廣說。擇",
    "T28n1546_016:0117c27": "法覺意。精進覺意。當於阿難分別覺意時。世",
    "T28n1546_016:0117c28": "尊自憶念過去無數阿僧祇劫行諸方便。皆",
    "T28n1546_016:0117c29": "是精進力。以憶念故。而起喜心。令此有患",
    "T28n1546_016:0117c30": "四大速滅。無患四大速生。背痛即除。尋起加",
    "T28n1546_016:0118a01": "趺而坐告阿難言。汝說精進耶。阿難言如是。",
    "T28n1546_016:0118a02": "佛言善哉善哉。阿難實如汝所言。精進能生",
    "T28n1546_016:0118a03": "菩提。以是事故稱可阿難。稱讚億耳比丘者。",
    "T28n1546_016:0118a04": "或有說者。欲生彼比丘無畏心故。阿槃提國",
    "T28n1546_016:0118a05": "和尚大迦旃延。曾遣億耳。汝往佛所請求五",
    "T28n1546_016:0118a06": "願。所謂一求常澡浴。二求皮作敷具。三求毘",
    "T28n1546_016:0118a07": "尼師。作第五人。得受具戒。四求著二重革",
    "T28n1546_016:0118a08": "屣。五求聽畜長衣過十夜。以此五事故來詣",
    "T28n1546_016:0118a09": "佛所。世尊威德。乃至梵釋護世者。不能側近",
    "T28n1546_016:0118a10": "正觀。以是事故不敢輒求。後世尊稱美乃敢",
    "T28n1546_016:0118a11": "求之。是故為令彼比丘生無畏故。而稱讚之。",
    "T28n1546_016:0118a12": "復有說者。欲饒益彼比丘故而稱讚之。所以",
    "T28n1546_016:0118a13": "者何。彼比丘。於阿槃提土地能作佛事。欲令",
    "T28n1546_016:0118a14": "彼諸人加尊重心故而稱讚之。復有說者。以",
    "T28n1546_016:0118a15": "善能誦持優陀那波羅延眾義經等。適可佛",
    "T28n1546_016:0118a16": "意故而稱讚之。復有說者。以修淨業令言音",
    "T28n1546_016:0118a17": "清妙故而稱讚之。所言增益出家閑靜善法",
    "T28n1546_016:0118a18": "者。諸轉轉出家。得正決定。證於道果。能離愛",
    "T28n1546_016:0118a19": "欲。亦盡諸漏。種佛道因及緣覺聲聞道因。生",
    "T28n1546_016:0118a20": "於尊貴多財之家。眷屬成就。有大威勢。顏貌",
    "T28n1546_016:0118a21": "端正。能淨天道及解脫道者。皆是我力。以我",
    "T28n1546_016:0118a22": "力故。令多眾生於我法中出家。有如是等利",
    "T28n1546_016:0118a23": "而起喜心故。言我今增益出家閑靜善法。復",
    "T28n1546_016:0118a24": "有說者。欲離誹謗過故。讚歎阿尼盧頭等。欲",
    "T28n1546_016:0118a25": "令其人威德尊重故。讚歎目揵連等。欲顯有",
    "T28n1546_016:0118a26": "大功德故。讚歎舍利弗等。欲令生無畏故。讚",
    "T28n1546_016:0118a27": "歎如億耳比丘等。",
    "T28n1546_016:0118a28": "[0118a28] 云何身力。云何身力劣。乃至廣說。問曰何故",
    "T28n1546_016:0118a29": "作此論。答曰如毘婆闍婆提說。身力身力劣。",
    "T28n1546_016:0118b01": "不由於身。是心所為。為止如是說者意故。欲",
    "T28n1546_016:0118b02": "明力體是觸入故。而作此論。復有說者。所以",
    "T28n1546_016:0118b03": "作論者。欲止彌沙塞部意故。彼作是說。身力",
    "T28n1546_016:0118b04": "體是精進。身力劣體是懈怠。為止如是說者",
    "T28n1546_016:0118b05": "意故。欲明身力身力劣體是觸入。復有說者。",
    "T28n1546_016:0118b06": "所以作此論者。欲止譬喻者意故。彼作是論。",
    "T28n1546_016:0118b07": "說身力身力劣無有定體。如象力勝馬馬力",
    "T28n1546_016:0118b08": "勝牛。云何一體。即是身力。是身力劣。欲止如",
    "T28n1546_016:0118b09": "是說者意故。欲明身力身力劣是決定法故。",
    "T28n1546_016:0118b10": "若當身力非決定法。則非入所攝。非識所識。",
    "T28n1546_016:0118b11": "問曰若身力是決定者。譬喻者所說云何通。",
    "T28n1546_016:0118b12": "如象力勝馬馬力勝牛。答曰此因他故說",
    "T28n1546_016:0118b13": "勝。如馬力於象。弱四大則多。強四大則少。牛",
    "T28n1546_016:0118b14": "力於馬。弱四大則多。強四大則少。然則強力",
    "T28n1546_016:0118b15": "常強。弱力常弱。以是事故。為止他意欲顯己",
    "T28n1546_016:0118b16": "義故。乃至廣說而作此論。一切有為法。力有",
    "T28n1546_016:0118b17": "強弱。所以者何。如眼明了能見。是名強力。不",
    "T28n1546_016:0118b18": "如者名為弱力。乃至身亦如是。如意善能知",
    "T28n1546_016:0118b19": "法。是名強力。不如者名為弱力。此中說身",
    "T28n1546_016:0118b20": "力身力劣。而作此論。",
    "T28n1546_016:0118b21": "[0118b21] 云何身力。答曰若身力身勇等。乃至廣說。如",
    "T28n1546_016:0118b22": "是等名。盡顯現力相。如二力士角力。乃至",
    "T28n1546_016:0118b23": "廣說。以是義故。知身力身力劣觸入所攝。所",
    "T28n1546_016:0118b24": "以者何。由觸故。知是人力強是人力劣。猶如",
    "T28n1546_016:0118b25": "二健夫捉一力劣者。彼當捉時。展轉相知。如",
    "T28n1546_016:0118b26": "強力者捉劣力者。知其力劣。力劣捉強力者。",
    "T28n1546_016:0118b27": "亦知其力強。強力劣力。俱一入所攝。謂觸入",
    "T28n1546_016:0118b28": "二識所識。謂身識意識。身識識別相。意識識",
    "T28n1546_016:0118b29": "別相總相。以如是義。則止說身力不定者意。",
    "T28n1546_016:0118c01": "所以者何。若當身力身力劣不定者。則不應",
    "T28n1546_016:0118c02": "定說一入所攝二識識也。",
    "T28n1546_016:0118c03": "[0118c03] 問曰身力身力劣體性是何。答曰或有說者。",
    "T28n1546_016:0118c04": "體是四大。問曰若然者。何大增故身力強。何",
    "T28n1546_016:0118c05": "大增故身力劣耶。答曰或有說者。四大無增。",
    "T28n1546_016:0118c06": "自有相似四大生身力則強。有相似四大生",
    "T28n1546_016:0118c07": "身力則劣。復有說者。地大增故。身力則強。水",
    "T28n1546_016:0118c08": "大增故身力則劣。外物亦爾。如陀婆樹佉陀",
    "T28n1546_016:0118c09": "羅樹毘摩樹婆陀羅樹等。以地大偏多故則",
    "T28n1546_016:0118c10": "堅硬。如葦柳瓠胡麻[卄/幹]等。水大偏多故則",
    "T28n1546_016:0118c11": "弱。復有說者。身力力劣。觸入所攝。體非四",
    "T28n1546_016:0118c12": "大。是造色性。問曰若然者。造色性有七種。何",
    "T28n1546_016:0118c13": "者增故身力強。何者增故身力劣耶。答曰重",
    "T28n1546_016:0118c14": "偏多故身力強。輕偏多故身力劣。外物亦爾。",
    "T28n1546_016:0118c15": "重者則強。輕者則劣。復有說者。七種造色外。",
    "T28n1546_016:0118c16": "更有身力身力劣。評曰應作是說。四大身等",
    "T28n1546_016:0118c17": "身力則強。四大不等身力則劣。",
    "T28n1546_016:0118c18": "[0118c18] 如說菩薩有那羅延力。那羅延力齊量云何。",
    "T28n1546_016:0118c19": "答曰或有說者。十凡牛力。與一村天牛力等。",
    "T28n1546_016:0118c20": "十村天牛力。與一青牛力等。十青牛力。與一",
    "T28n1546_016:0118c21": "凡象力等。十凡象力。與一香象力等。十香象",
    "T28n1546_016:0118c22": "力。與一大力人力等。十大力人力。與一&#x9262;建",
    "T28n1546_016:0118c23": "陀力等。十&#x9262;建陀力。與半那羅延力等。二半",
    "T28n1546_016:0118c24": "那羅延力。與一那羅延力等。一那羅延力。與",
    "T28n1546_016:0118c25": "菩薩一節力等。是名菩薩身力。復有說者。此",
    "T28n1546_016:0118c26": "說甚少。十凡牛力。與一村天牛力等。乃至十",
    "T28n1546_016:0118c27": "凡象力。與一野象力等。十野象力。與一伽尼",
    "T28n1546_016:0118c28": "羅象力等。十伽尼羅象力。與一阿羅勒迦象",
    "T28n1546_016:0118c29": "力等。十阿羅勒迦象力。與一雪山象力等。十",
    "T28n1546_016:0119a01": "雪山象力。與一香象力等。十香象力。與一青山",
    "T28n1546_016:0119a02": "象力等。十青山象力。與一黃山象力等。如是",
    "T28n1546_016:0119a03": "次十倍。赤白優&#x9262;羅拘物頭波頭摩說亦如是。",
    "T28n1546_016:0119a04": "十波頭摩象力。與一大力人力等。十大力人力。",
    "T28n1546_016:0119a05": "與一&#x9262;建陀力等。十&#x9262;建陀力。與一沙楞伽",
    "T28n1546_016:0119a06": "力等。十沙楞伽力。與一婆楞伽力等。十婆",
    "T28n1546_016:0119a07": "楞伽力。與一章[少/兔]勒力等。十章[少/兔]勒力。與一",
    "T28n1546_016:0119a08": "婆羅章[少/兔]勒力等。十婆羅章[少/兔]勒力。與一半",
    "T28n1546_016:0119a09": "那羅延力等。二半那羅延力。與一那羅延力",
    "T28n1546_016:0119a10": "等。是名那羅延力量。復有說者。此說亦少。千",
    "T28n1546_016:0119a11": "伊那拔羅龍王力。與菩薩一節力等。曾聞三",
    "T28n1546_016:0119a12": "十三天欲遊戲時。伊那拔羅龍王。其色純白。",
    "T28n1546_016:0119a13": "如拘物頭華七枝安立。具有六牙。頭赤如因",
    "T28n1546_016:0119a14": "提具波色。左右&#x8107;各二由延半。前後各一由",
    "T28n1546_016:0119a15": "旬。如是遶身有七由延。高二由旬半。此是",
    "T28n1546_016:0119a16": "常身有八千眷屬。彼諸眷屬。其色赤白。如拘",
    "T28n1546_016:0119a17": "物頭華七枝安立。具有六牙。頭赤如因提具",
    "T28n1546_016:0119a18": "波色。三十三天欲遊戲時。伊那拔羅龍王身",
    "T28n1546_016:0119a19": "上。自然有香手現。便作是念。今者諸天須我。",
    "T28n1546_016:0119a20": "即自化身。有三十二頭。頭有六牙。頭赤如因",
    "T28n1546_016:0119a21": "提具波色。第三十三者。是其常頭。一一牙上。",
    "T28n1546_016:0119a22": "化作七池。一一池中。化作七蓮花。一一花上。",
    "T28n1546_016:0119a23": "化作七臺。一一臺上。化作七絞絡帳。一一帳",
    "T28n1546_016:0119a24": "中。有七天女。一一天女。有七侍者。一一侍者。有",
    "T28n1546_016:0119a25": "七伎女。作是化已。往至諸天城中。所化三十",
    "T28n1546_016:0119a26": "二頭。三十二輔臣。及其眷屬而乘其上。常頭",
    "T28n1546_016:0119a27": "帝釋。及其眷屬。而乘其上。如是凡有一萬諸",
    "T28n1546_016:0119a28": "天家族。其身輕舉。猶如旋風吹於草葉。乘空",
    "T28n1546_016:0119a29": "而上。詣遊戲處。爾時諸天。都不自見有前後",
    "T28n1546_016:0119b01": "者。到遊戲處。爾時諸天。各各詣遊戲園林。",
    "T28n1546_016:0119b02": "歡娛快意。爾時龍王。亦自化身。作天子形。而",
    "T28n1546_016:0119b03": "自娛樂。如是伊那拔羅龍王力。菩薩身者。有",
    "T28n1546_016:0119b04": "十八大節。一一大節。有千伊那拔羅龍王力。",
    "T28n1546_016:0119b05": "如是等名菩薩身力。復有說者此說猶少。菩",
    "T28n1546_016:0119b06": "薩身力。有十八大節。前所說者。是菩薩十八",
    "T28n1546_016:0119b07": "節中最下節力。第二所說。是菩薩次勝節力。",
    "T28n1546_016:0119b08": "第三所說。是第三節力。如是次第。各轉倍勝。",
    "T28n1546_016:0119b09": "尊者婆檀陀說曰。意力無量。當知身力亦無",
    "T28n1546_016:0119b10": "量。何以知之。如阿耨多羅三藐三菩提道在",
    "T28n1546_016:0119b11": "未來世。必生現在前。爾時三千大千世界大",
    "T28n1546_016:0119b12": "地震動。以是事故。知意力無量身力亦無量。",
    "T28n1546_016:0119b13": "問曰若然者何以言菩薩有那羅延力耶。答曰",
    "T28n1546_016:0119b14": "以那羅延力世人所尚。是以為喻。然則意力",
    "T28n1546_016:0119b15": "無量。身力亦無量。問曰以何等故。菩薩修集",
    "T28n1546_016:0119b16": "如是力耶。答曰欲現一切皆勝事故。如菩薩",
    "T28n1546_016:0119b17": "於諸世間。一切事勝。所謂色族財富眷屬積",
    "T28n1546_016:0119b18": "集功德及諸名聞力亦應爾。如色族等益於",
    "T28n1546_016:0119b19": "世間力亦應爾。復有說者。為阿耨多羅三藐",
    "T28n1546_016:0119b20": "三菩提故。所以者何。阿耨多羅三藐三菩提。",
    "T28n1546_016:0119b21": "應住如是堅牢身故。無有是處。以分別故說。",
    "T28n1546_016:0119b22": "若當阿耨多羅三藐三菩提住須彌山頂者。",
    "T28n1546_016:0119b23": "須彌山便當摧破。以力無畏甚尊重故。是以",
    "T28n1546_016:0119b24": "如來初成道時。舉足欲行。安徐蹈地。地故震",
    "T28n1546_016:0119b25": "動。復有說者。以阿耨多羅三藐三菩提故。於",
    "T28n1546_016:0119b26": "三千大千世界中閻浮提。閻浮提中有金剛座",
    "T28n1546_016:0119b27": "自然而出。菩薩坐上。成等正覺。如是亦為阿",
    "T28n1546_016:0119b28": "耨多羅三藐三菩提故。積集堅牢之身。復有",
    "T28n1546_016:0119b29": "說者。以此力引致應化眾生故。是中應說化",
    "T28n1546_016:0119c01": "力人喻諸釋子射喻般涅槃時堅石喻。曾聞世",
    "T28n1546_016:0119c02": "尊般涅槃時。詣波波村。爾時五百力士。修治",
    "T28n1546_016:0119c03": "道路。時有一石。長十二丈。廣六丈。諸力士等。",
    "T28n1546_016:0119c04": "盡其身力。不能令動。世尊既至。問諸童子。",
    "T28n1546_016:0119c05": "今何所為。答言。修治道路。世尊復問。我今",
    "T28n1546_016:0119c06": "為汝去此石耶。答言可爾。佛告諸人。汝悉遠",
    "T28n1546_016:0119c07": "去。爾時世尊。以&#x811A;拇指。舉此大石。安置右掌",
    "T28n1546_016:0119c08": "中。復以手擲置虛空中。下復接之。以口吹散。",
    "T28n1546_016:0119c09": "令如微塵。散復還合。與本無異。時諸力士。而",
    "T28n1546_016:0119c10": "問佛言。如是之事。為是何力。世尊答言。以足",
    "T28n1546_016:0119c11": "拇指。舉著掌中。是我父母生身之力。後以手",
    "T28n1546_016:0119c12": "擲置虛空中者。亦是父母生身之力。以口吹",
    "T28n1546_016:0119c13": "散。令如微塵。是神足力。散復還合。如本無異",
    "T28n1546_016:0119c14": "者。是解脫力。時諸力士。復更問佛。頗更有力",
    "T28n1546_016:0119c15": "勝於世尊如是力不。佛答言有。謂無常力。佛",
    "T28n1546_016:0119c16": "告力士。若是父母所生之力。及神足解脫力。",
    "T28n1546_016:0119c17": "今日中夜。當為無常力之所破壞。爾時力士。",
    "T28n1546_016:0119c18": "聞說是事。心生厭離。佛為說法。得見真諦。是",
    "T28n1546_016:0119c19": "故為欲引致應化眾生故。修集此力。問曰。菩",
    "T28n1546_016:0119c20": "薩何時具滿此力耶。答曰。菩薩年二十五時。",
    "T28n1546_016:0119c21": "具滿此力。從是以後至年五十。其力無減。過",
    "T28n1546_016:0119c22": "是已後。其力轉減。復有說者。其力無減。所以",
    "T28n1546_016:0119c23": "者何。意力無減故。身力亦爾。評曰應作是說。",
    "T28n1546_016:0119c24": "法身無減。生身有減。以是報故。如優陀耶言。",
    "T28n1546_016:0119c25": "今見世尊。身色損減。乃至廣說。問曰。餘眾",
    "T28n1546_016:0119c26": "生。有那羅延力不耶。答曰。如初所說菩薩力。",
    "T28n1546_016:0119c27": "餘眾生尚無。何況餘說。然世界初成時。世界",
    "T28n1546_016:0119c28": "眾生。有那羅延力者。有半那羅延力者。有&#x9262;",
    "T28n1546_016:0119c29": "建陀力者。有大力者。滿閻浮提。問曰。彼諸人",
    "T28n1546_016:0120a01": "骨節相次云何。答曰。除彼四種人。其餘眾生。",
    "T28n1546_016:0120a02": "骨節相遠。若人力與象馬等者。骨節相近。大",
    "T28n1546_016:0120a03": "力者。骨相接。&#x9262;建陀力者。骨節相鉤。那羅延",
    "T28n1546_016:0120a04": "力者。骨節連瑣。菩薩骨節。蛟龍相結。如渴",
    "T28n1546_016:0120a05": "伽角辟支佛。名曰大力。問曰。轉輪王。為有",
    "T28n1546_016:0120a06": "那羅延力無耶。答曰轉輪王。無那羅延力。隨",
    "T28n1546_016:0120a07": "輪寶德身力及餘寶亦然。若其輪是金王四",
    "T28n1546_016:0120a08": "天下。其力最勝。若其輪是銀王三天下。其力",
    "T28n1546_016:0120a09": "轉減。若其輪是銅王二天下。其力復減。若其",
    "T28n1546_016:0120a10": "輪是鐵王一天下。其力最劣。佛在世時。三人",
    "T28n1546_016:0120a11": "有&#x9262;建陀力。一是尊者阿難。二是睒彌釋子。",
    "T28n1546_016:0120a12": "三是瞿毘迦釋女。問曰。辟支佛出世。為如佛",
    "T28n1546_016:0120a13": "獨出為有俱者耶。答曰。或有說者。獨出無",
    "T28n1546_016:0120a14": "俱所以者何辟支佛根勝舍利弗。如舍利",
    "T28n1546_016:0120a15": "弗。並出於世。猶無是事。何況五百功德者一",
    "T28n1546_016:0120a16": "時俱出。問曰。若辟支佛不並出世。言有五百",
    "T28n1546_016:0120a17": "功德一時出世者為是何人耶。答曰。此皆本",
    "T28n1546_016:0120a18": "是聲聞。以緣悟菩提故。名辟支佛。若本種辟",
    "T28n1546_016:0120a19": "支佛。行成辟支佛者。獨出世間。當知如佛。◎",
    "T28n1546_016:0120a20": "[0120a20] ◎已說如來身力。今當說意力。如來有十力。",
    "T28n1546_016:0120a21": "所謂是處非處智力。乃至漏盡智力。問曰力",
    "T28n1546_016:0120a22": "體性是何。答曰體性是智體是智身。已說體",
    "T28n1546_016:0120a23": "性今當說所以。何等是力義。答曰不為他所",
    "T28n1546_016:0120a24": "伏義是力義。不為他所覆蓋義是力義。不斷",
    "T28n1546_016:0120a25": "伏義是力義。害義決定知義能擔義最勝義",
    "T28n1546_016:0120a26": "是力義。界者宿命智力。生死智力。在色界餘",
    "T28n1546_016:0120a27": "力。若是有漏是三界繫。若無漏者是不繫。",
    "T28n1546_016:0120a28": "地者宿命智力。生死智力。在根本四禪地餘",
    "T28n1546_016:0120a29": "力。有漏者在十一地無漏者在九地。依者依",
    "T28n1546_016:0120b01": "欲界身。行者是處非處智力。至一切道智力",
    "T28n1546_016:0120b02": "行十六行。亦行非行。知業法集智力。行八行。",
    "T28n1546_016:0120b03": "亦行非行。第三第四第五第六智力。行十二",
    "T28n1546_016:0120b04": "行。亦行非行。宿命智力。生死智力。行於非",
    "T28n1546_016:0120b05": "行。漏盡智力。若以境界。行於四行。若以在身。",
    "T28n1546_016:0120b06": "則行十六行。亦行非行。緣境界者。是處非處",
    "T28n1546_016:0120b07": "智力。緣一切法。知業法集智力。緣苦集諦。第",
    "T28n1546_016:0120b08": "三第四第五第六智力。緣於三諦。除滅諦。至",
    "T28n1546_016:0120b09": "一切道智力。緣於四諦。宿命智力。緣於前世",
    "T28n1546_016:0120b10": "欲色界五陰。生死智力。緣於色入。漏盡智力。",
    "T28n1546_016:0120b11": "若以境界。緣於滅諦。若以在身。緣一切法。念",
    "T28n1546_016:0120b12": "處者。知欲智力。宿命智力。是法念處。生死智",
    "T28n1546_016:0120b13": "力。是身念處。漏盡智力。若以境界。是法念",
    "T28n1546_016:0120b14": "處。若以在身。是四念處。餘力是四念處。智",
    "T28n1546_016:0120b15": "者。是處非處智力。至一切道智力是十智。知",
    "T28n1546_016:0120b16": "業法集智力是八智。除滅智道智。第三第四",
    "T28n1546_016:0120b17": "第五第六智力是九智。除滅智宿命智力。如",
    "T28n1546_016:0120b18": "舊阿毘曇人說。是等智尊者婆已說。是四智。",
    "T28n1546_016:0120b19": "法智。比智。苦智。等智。尊者瞿沙說。是六智。",
    "T28n1546_016:0120b20": "除盡智無生智滅智他心智。評曰應如前說。",
    "T28n1546_016:0120b21": "一等智者。好生死智力。舊阿毘曇人說。是一",
    "T28n1546_016:0120b22": "等智。尊者婆已說。是四智。法智。比智。集智。",
    "T28n1546_016:0120b23": "等智真實義者。是一等智漏盡智力。若以境",
    "T28n1546_016:0120b24": "界是六智。除他心智苦智集智道智。若以在",
    "T28n1546_016:0120b25": "身。則有十智。所以者何。此十智於如來身中",
    "T28n1546_016:0120b26": "盡可得故。根者總而言之。則與三根相應。過",
    "T28n1546_016:0120b27": "去未來現在者。是三世法。緣過去未來現在",
    "T28n1546_016:0120b28": "世者。是處非處智力至一切道智力。緣於三",
    "T28n1546_016:0120b29": "世。亦緣非世。第二第三第四第五第六智力。",
    "T28n1546_016:0120c01": "緣於三世。宿命智力過去現在者。緣過去世",
    "T28n1546_016:0120c02": "未來世。當生者緣過去世若不生者。緣於三",
    "T28n1546_016:0120c03": "世。生死智力過去者。緣過去世。現在者。緣現",
    "T28n1546_016:0120c04": "在世。未來當生者。緣未來世不生者。緣於三",
    "T28n1546_016:0120c05": "世。漏盡智力。若以境界。緣非世法。若以在",
    "T28n1546_016:0120c06": "身。緣於三世。亦緣非世。善不善無記者。是善",
    "T28n1546_016:0120c07": "緣善。不善無記者。知禪解脫三摩提智力。緣",
    "T28n1546_016:0120c08": "善無記。漏盡智力。若以境界緣善。若以在身",
    "T28n1546_016:0120c09": "緣善不善無記。餘力緣三種。繫者。宿命智力。",
    "T28n1546_016:0120c10": "生死智力。色界繫餘力。有漏者三界繫。無漏",
    "T28n1546_016:0120c11": "是不繫。緣三界繫者。宿命智力。生死智力。緣",
    "T28n1546_016:0120c12": "欲色界繫。知業法集智力。緣三界繫。漏盡智",
    "T28n1546_016:0120c13": "力。若以境界。緣不繫。若以在身。緣三界繫及",
    "T28n1546_016:0120c14": "不繫。餘力緣三界繫。緣不繫。是學無學非",
    "T28n1546_016:0120c15": "學非無學者。宿命智力。生死智力。是非學非",
    "T28n1546_016:0120c16": "無學。餘力若是無漏是無學。若是有漏是非",
    "T28n1546_016:0120c17": "學非無學。緣學無學非學非無學者。知業法",
    "T28n1546_016:0120c18": "集智力。宿命智力。生死智力。緣非學非無學。",
    "T28n1546_016:0120c19": "漏盡智力。若以境界。緣非學非無學。若以在",
    "T28n1546_016:0120c20": "身。能緣三種。餘力三種盡緣。見道斷修道斷",
    "T28n1546_016:0120c21": "不斷者。宿命智力。生死智力。是修道斷。餘力",
    "T28n1546_016:0120c22": "若有漏。是修道斷。若無漏。是不斷。緣見道斷",
    "T28n1546_016:0120c23": "修道斷不斷者。知業法集智力。宿命智力。緣",
    "T28n1546_016:0120c24": "見道斷修道斷。生死智力。緣修道斷。漏盡智",
    "T28n1546_016:0120c25": "力。若以境界。緣不斷。若以在身。緣於三種。",
    "T28n1546_016:0120c26": "餘力三種盡緣。緣名緣義者。知欲智力。生死",
    "T28n1546_016:0120c27": "智力。緣義漏盡智力。若以境界緣義。若以在",
    "T28n1546_016:0120c28": "身。則緣名義。餘力亦緣名亦緣義。緣自身他",
    "T28n1546_016:0120c29": "身非身者。是處非處智力。至一切道智力。緣",
    "T28n1546_016:0121a01": "自身他身。亦緣非身法。漏盡智力。若以境界。",
    "T28n1546_016:0121a02": "緣於非身。若以在身。三種盡緣。餘力緣自身",
    "T28n1546_016:0121a03": "他身。問曰。此諸力。為從方便生。為從離欲得",
    "T28n1546_016:0121a04": "耶。答曰。可言從方便生亦從離欲得。所以者",
    "T28n1546_016:0121a05": "何。以從三阿僧祇劫積集方便生故。言從方",
    "T28n1546_016:0121a06": "便生。以從離非想非非想處欲得故。言從離",
    "T28n1546_016:0121a07": "欲得。問曰。何處生此力。答曰。依欲界身。生",
    "T28n1546_016:0121a08": "閻浮提非餘方。依男子身非女身。問曰。知業",
    "T28n1546_016:0121a09": "法集智力。生死智力。有何差別。答曰。從&#x9E81;至",
    "T28n1546_016:0121a10": "細是生死智力。從細至&#x9E81;是知業法集智力。",
    "T28n1546_016:0121a11": "如&#x9E81;細現見不現見因果。當知亦如是。已說",
    "T28n1546_016:0121a12": "力無畏。今當說三藐三佛陀有四無所畏。乃",
    "T28n1546_016:0121a13": "至廣說。問曰。無畏體性是何。答曰。體性是慧",
    "T28n1546_016:0121a14": "身。初力是初無畏。第十力是第二無畏。第二",
    "T28n1546_016:0121a15": "力是第三無畏。第七力是第四無畏。一一力",
    "T28n1546_016:0121a16": "攝四無畏。一一無畏攝十力。則有四十力四",
    "T28n1546_016:0121a17": "十無畏。佛略說故。我成就十力四無所畏。廣",
    "T28n1546_016:0121a18": "說則成就四十力四十無畏。已說體性。所以",
    "T28n1546_016:0121a19": "今當說。何等是無畏義。答曰。不可動義是無",
    "T28n1546_016:0121a20": "畏義。勇猛義是無畏義。不怯弱義是無畏義。",
    "T28n1546_016:0121a21": "安隱義清淨義純白義是無畏義。",
    "T28n1546_016:0121a22": "[0121a22] 問曰。力即是無畏。為異無畏耶。答曰諸力即",
    "T28n1546_016:0121a23": "是諸無畏。如先所說。初力即初無畏。乃至廣",
    "T28n1546_016:0121a24": "說。問曰。若然者力與無畏。有何差別。答曰。",
    "T28n1546_016:0121a25": "無有差別。如說無畏即力力即無畏。復有說",
    "T28n1546_016:0121a26": "者。名即差別。所以者何是名為力是名無畏。",
    "T28n1546_016:0121a27": "復有說者。初立是力。已立不動是無畏。復次",
    "T28n1546_016:0121a28": "有堅強是力。勇決是無畏。復次不為他所伏",
    "T28n1546_016:0121a29": "是力。不怯弱是無畏。復次智是力。辦是無",
    "T28n1546_016:0121b01": "畏。復次因是力。果是無畏。復次不為他所蓋",
    "T28n1546_016:0121b02": "是力。能蓋他是無畏。復次自饒益是力。饒益",
    "T28n1546_016:0121b03": "他是無畏。自利利他亦爾。復次自覺是力。為",
    "T28n1546_016:0121b04": "他說是無畏。積集是力。受用是無畏。受財義",
    "T28n1546_016:0121b05": "是力。分財義是無畏。復次知醫方是力。治他",
    "T28n1546_016:0121b06": "病是無畏。復次法義無礙是力。辭樂說無礙",
    "T28n1546_016:0121b07": "是無畏。復次讚求法義無礙是力。讚求辭樂",
    "T28n1546_016:0121b08": "說無礙是無畏。諸餘分別如力中說。",
    "T28n1546_016:0121b09": "[0121b09] 如來有大悲。問曰。大悲體性是何。答曰。是",
    "T28n1546_016:0121b10": "慧。復有說者是照。評曰不應作是說。如前說",
    "T28n1546_016:0121b11": "者好。大悲當知即是是處非處力。地者是第",
    "T28n1546_016:0121b12": "四禪地。其餘分別。應隨相說。問曰此中何以",
    "T28n1546_016:0121b13": "唯說力無畏大悲。不說三念處耶。答曰是三",
    "T28n1546_016:0121b14": "種於說法分中。勝三念處不爾。說力則顯",
    "T28n1546_016:0121b15": "現自義。說無畏則現摧伏他義。大悲則生欲",
    "T28n1546_016:0121b16": "說法心。三念處不爾。是故不說。",
    "T28n1546_016:0121b17": "[0121b17] 如來亦說成就七法。彼七法者。當知即是是",
    "T28n1546_016:0121b18": "處非處力。如來若更有餘不共法者。當知盡",
    "T28n1546_016:0121b19": "是是處非處力。問曰。此七為是幾智性耶。答",
    "T28n1546_016:0121b20": "曰知法知量知眾。此是一等智。知義者諸作",
    "T28n1546_016:0121b21": "是說。涅槃是第一義者。是六智性。除苦集智",
    "T28n1546_016:0121b22": "他心智道智。諸作是說。一切法是第一義者。",
    "T28n1546_016:0121b23": "是十智性。知時知人。是九智性。除滅智。自知",
    "T28n1546_016:0121b24": "是八知性。除滅智他心智。尊者婆已說曰。自",
    "T28n1546_016:0121b25": "知是四智性。謂法智比智道智等智。評曰如",
    "T28n1546_016:0121b26": "此諸所說。可有是理。但彼經所說七法義。是",
    "T28n1546_016:0121b27": "一等智。如來有五聖智三昧。此亦是是處非",
    "T28n1546_016:0121b28": "處力。五智者。法智比智道智盡智無生智。◎"
}