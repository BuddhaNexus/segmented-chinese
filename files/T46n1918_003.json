{
    "T46n1918_003:0567a15": "四念處卷第三",
    "T46n1918_003:0567a17": "隋天台山修禪寺智者大師說",
    "T46n1918_003:0567a18": "門人章安灌頂記",
    "T46n1918_003:0567a19": "[0567a19] 開章為三。一大意。二五停。三念處。大意者。",
    "T46n1918_003:0567a20": "四句雖略。網羅罄盡若絕若說。若世出世已",
    "T46n1918_003:0567a21": "如上辯。今依不生生而明別也。中論名假名",
    "T46n1918_003:0567a22": "即此句也。別家四門且指大。經云佛。性如闇",
    "T46n1918_003:0567a23": "室瓶盆井中七寶有門也。眾生佛性猶如虛",
    "T46n1918_003:0567a24": "空。畢竟清淨無門也。譬如乳中亦有酪性。亦",
    "T46n1918_003:0567a25": "無酪性亦有亦無門也。佛性非空非有第四",
    "T46n1918_003:0567a26": "門也。雖列四門若說若行。多用亦有亦無門",
    "T46n1918_003:0567a27": "也。問有門可明佛性。空門云何有性復濫通",
    "T46n1918_003:0567a28": "家。答別教是不但空。所以得見佛性。通家",
    "T46n1918_003:0567a29": "但空局不但空廣廣局。云何相濫眾經諸門。",
    "T46n1918_003:0567b01": "列位位數增減。華嚴初無十信。後無等覺。於",
    "T46n1918_003:0567b02": "十住中多明圓義。於登。地中多明別義。若住",
    "T46n1918_003:0567b03": "若地皆說界外行位不語界內(云云)。方等前分",
    "T46n1918_003:0567b04": "對緣。散說得道而已。未論地位。至瓔珞總結",
    "T46n1918_003:0567b05": "階級。明五十二地。前後數整界內。亦分明諸",
    "T46n1918_003:0567b06": "般若前分。亦對緣散說亦未有階次。勝天王",
    "T46n1918_003:0567b07": "但明十地。前無三十心。後無等覺。新金光",
    "T46n1918_003:0567b08": "明無前無後但明十地。仁王般若。明五十一",
    "T46n1918_003:0567b09": "位。無等覺。推諸經意如軍師蕩寇竟。方敘勳",
    "T46n1918_003:0567b10": "勞。定其爵祿。所以前散後結。問法華是後經",
    "T46n1918_003:0567b11": "那不明位。答前明一部之前後。法華是一期",
    "T46n1918_003:0567b12": "之後。良以。瓔珞結諸方等仁王結般若竟。法",
    "T46n1918_003:0567b13": "華在後不明次位。但決了諸權而入於實。涅",
    "T46n1918_003:0567b14": "槃亦不明次位。同開佛性入祕密藏。但地義",
    "T46n1918_003:0567b15": "深微非聖證不了凡下莫知。對緣增減隨機",
    "T46n1918_003:0567b16": "廣略出沒宜爾。但順佛語依修多羅。不得執",
    "T46n1918_003:0567b17": "此訶彼。各興諍競非法毀人誣佛謗典(云云)。",
    "T46n1918_003:0567b18": "南岳師。釋大品三處明位。初四十二字門初",
    "T46n1918_003:0567b19": "阿後茶。皆具一切法。判屬圓教四十二位也。",
    "T46n1918_003:0567b20": "次明初地修治地業。乃至第十修治地業。判",
    "T46n1918_003:0567b21": "屬別教位。後明乾慧地乃至佛地。判屬通教",
    "T46n1918_003:0567b22": "位。此深得經意文義朗然。然佛一期諸大",
    "T46n1918_003:0567b23": "經。門門不同位位數異。行人採用各異。若論",
    "T46n1918_003:0567b24": "數整須依瓔珞。若扶三觀次第。須依大品。若",
    "T46n1918_003:0567b25": "凡夫得。預須依涅槃數整可解。扶三觀者。",
    "T46n1918_003:0567b26": "欲以道慧具足道種慧。當學般若。欲以道種",
    "T46n1918_003:0567b27": "慧具足一切智。當學般若。欲以一切智具足",
    "T46n1918_003:0567b28": "一切種智。當學般若。欲以一切種智斷煩惱",
    "T46n1918_003:0567b29": "及習。當學般若。初五方便伏見思從假入空",
    "T46n1918_003:0567c01": "觀。十住是道慧斷見思。從空入假學道種慧",
    "T46n1918_003:0567c02": "斷塵沙。若從假入空破遍假。從空入假破",
    "T46n1918_003:0567c03": "偏空。至十迴向中。學不假不空一切智伏無",
    "T46n1918_003:0567c04": "明。登地得一切種智。若至等覺一時斷煩惱",
    "T46n1918_003:0567c05": "及習。若不明等覺。只十地斷煩惱習也。是以",
    "T46n1918_003:0567c06": "三觀相扶(云云)若瓔珞明十信十住為習種",
    "T46n1918_003:0567c07": "性。十行為道種性。十迴向為性種性。十地聖",
    "T46n1918_003:0567c08": "種性。等覺性。妙覺性。略則七位廣說五十二",
    "T46n1918_003:0567c09": "位也。依涅槃五行十功五味。半滿次第。相扶",
    "T46n1918_003:0567c10": "始自凡夫得預修學。具有別圓界內界外。四",
    "T46n1918_003:0567c11": "四諦意。菩薩住堪忍地。鐵輪位中修生滅四",
    "T46n1918_003:0567c12": "諦。十住中修無生四諦。十行中修無量四諦。",
    "T46n1918_003:0567c13": "十迴向中修相似。無作四諦。登地見中。得一",
    "T46n1918_003:0567c14": "切種智。五行十功。間藏通云何得入涅槃中",
    "T46n1918_003:0567c15": "修學耶。答涅槃扶律而說故名贖命。若別圓",
    "T46n1918_003:0567c16": "有法身慧命。何須贖命贖命。意在藏通灰斷",
    "T46n1918_003:0567c17": "之命。令得法身常住也。問三藏生滅慧。云何",
    "T46n1918_003:0567c18": "贖成常住慧。答今涅槃引藏通中昔日灰斷",
    "T46n1918_003:0567c19": "不明佛性。今俱引見佛性。當知三慧被決不",
    "T46n1918_003:0567c20": "同。先曰若論戒則五支諸戒小乘所無也。若",
    "T46n1918_003:0567c21": "論定從八背捨。十信中伏通惑住堪忍地。教",
    "T46n1918_003:0567c22": "化眾生豈同二乘。問何以得知答。一以義推",
    "T46n1918_003:0567c23": "可見二。以聲聞相異問。別教登地猶用界內",
    "T46n1918_003:0567c24": "通。名名四依義何。意不用界內方便耶。答即",
    "T46n1918_003:0567c25": "得用既以通名名斷道。何意不得用方便伏",
    "T46n1918_003:0567c26": "道暖等位耶。又復佛法名教。通用小乘名",
    "T46n1918_003:0567c27": "教在方便中尚用大乘。方便道見諦斷道何",
    "T46n1918_003:0567c28": "意不用耶。所言別教其義有八。謂理教智斷",
    "T46n1918_003:0567c29": "行位因果(云云)。理別者。三諦之理。理隔不融",
    "T46n1918_003:0568a01": "信而修之。從淺至深歷別有異。從淺與後",
    "T46n1918_003:0568a02": "別。深與前別。當體間隔。是名理別。教別者。",
    "T46n1918_003:0568a03": "佛日先照菩薩。二乘聾&#x7602;。豈況凡夫瓔珞仁",
    "T46n1918_003:0568a04": "王。地論。攝論不明界內故凡聖異聞。大論明",
    "T46n1918_003:0568a05": "一與聲聞共說。二不共說。不共說即教別",
    "T46n1918_003:0568a06": "也。大經五行不融。大品三慧屬三人。釋論",
    "T46n1918_003:0568a07": "釋之實是一法。為向人說令易解故。三慧為",
    "T46n1918_003:0568a08": "三。如一時說三相此即教別也。智別者。圓",
    "T46n1918_003:0568a09": "意難顯。要假方便然後可見。如因作入無作",
    "T46n1918_003:0568a10": "因。無常以入常外人難因無常果云何常。佛",
    "T46n1918_003:0568a11": "答汝因是常而果無常。何故不聽我法中因",
    "T46n1918_003:0568a12": "無常而果是常(云云)。別菩薩欲學常住佛性。",
    "T46n1918_003:0568a13": "先修無量四聖諦。後觀諸法實相中道。佛性",
    "T46n1918_003:0568a14": "不生不滅。不垢不淨。次第梯&#x96A5;先觀空。次",
    "T46n1918_003:0568a15": "學恒沙佛法。後開如來藏。次第修三眼三智。",
    "T46n1918_003:0568a16": "是名智別斷惑別者。如無量義云。眾生欲性",
    "T46n1918_003:0568a17": "無量。欲性無量說法無量。說法無量故藥病",
    "T46n1918_003:0568a18": "無量。藥病無量故通塞無量。分別校計生滅",
    "T46n1918_003:0568a19": "無生滅。無量無作苦集滅道皆無量。覆如來",
    "T46n1918_003:0568a20": "藏藏闇故造作二十五有業。受諸生死。愍此",
    "T46n1918_003:0568a21": "長夜發菩提心。興四弘誓自脫無量繫縛。亦",
    "T46n1918_003:0568a22": "脫眾生無量繫縛。是名斷惑別行位因果等",
    "T46n1918_003:0568a23": "別可知也。問無作既勝。何不緣無作發菩提",
    "T46n1918_003:0568a24": "心。答別家以無作是果。果不通因故。非發心",
    "T46n1918_003:0568a25": "正意。意者緣無量發心。至果方成無作耳。問",
    "T46n1918_003:0568a26": "若爾初地已得無作。何意不緣發心耶。答初",
    "T46n1918_003:0568a27": "地分得妙覺時乃究竟。例如三藏初生滅果",
    "T46n1918_003:0568a28": "方無生。通則不爾。發心即觀無生。別人初",
    "T46n1918_003:0568a29": "緣無量後乃無作。圓人發心初則無作大意",
    "T46n1918_003:0568b01": "竟(云云)。二停心者。前三藏數息不淨等。停心",
    "T46n1918_003:0568b02": "&#x758E;遠事偽。通以觀息不生不滅。停心即事而",
    "T46n1918_003:0568b03": "理近密真。今別教以持戒之根本。若我住世",
    "T46n1918_003:0568b04": "無異此也。即佛依此而住即僧雖爾。望於三",
    "T46n1918_003:0568b05": "藏是密是真。望於實相非近非密非真非理。",
    "T46n1918_003:0568b06": "與前別後別。居季孟之間。此義可知(云云)。大",
    "T46n1918_003:0568b07": "經云。菩薩作是思惟。出家間曠猶若虛空。一",
    "T46n1918_003:0568b08": "切善法因之增長。在家逼迫猶如牢獄。一切",
    "T46n1918_003:0568b09": "惡法因之而生。往詣僧坊聞佛有無上道。無",
    "T46n1918_003:0568b10": "上正法。大眾正行即求出家。佛是非果之果",
    "T46n1918_003:0568b11": "人也。無上道是慧。聖行正法是定。聖行大眾",
    "T46n1918_003:0568b12": "是戒。聖行此是非因之因也。菩薩受持時如",
    "T46n1918_003:0568b13": "秉浮囊度於大海。爾時愛見羅剎來乞浮囊。",
    "T46n1918_003:0568b14": "若全若半若手若指若塵。令汝安隱得入涅",
    "T46n1918_003:0568b15": "槃。謂稱情暢樂名涅槃。鈍使造惡多墮三塗。",
    "T46n1918_003:0568b16": "利使執見破戒亦墮三塗。或執見修善多牽",
    "T46n1918_003:0568b17": "天上。久後還墮。若不隨愛見能生五支諸",
    "T46n1918_003:0568b18": "戒。一根本業清淨戒。謂四重也。二前後眷屬",
    "T46n1918_003:0568b19": "餘清淨戒。前後是方便偷蘭遮等。餘是諸四",
    "T46n1918_003:0568b20": "篇等也。非諸惡覺覺清淨戒。定共戒也。護",
    "T46n1918_003:0568b21": "持正念念清淨戒。道共戒也。迴向菩提大乘",
    "T46n1918_003:0568b22": "戒也。後有九種與釋論十種相似。一清淨戒",
    "T46n1918_003:0568b23": "謂受得清淨也。二善法戒。謂動不動皆毘尼",
    "T46n1918_003:0568b24": "也。若護持不犯生止行兩善謂法也。三不缺",
    "T46n1918_003:0568b25": "戒。謂五篇不破也。四不析戒。析假入空體",
    "T46n1918_003:0568b26": "假入空皆道共戒也。五大乘戒。即菩薩初信",
    "T46n1918_003:0568b27": "心。經云。汝等但發菩提心。則出家禁戒具足",
    "T46n1918_003:0568b28": "也。六不退戒。即十住不退也。七隨順戒。對十",
    "T46n1918_003:0568b29": "行隨道戒也。八究竟戒。九迴向戒。斷界內",
    "T46n1918_003:0568c01": "正習也。十具足諸波羅蜜戒者。登初地乃至",
    "T46n1918_003:0568c02": "等覺也。於一戒中具足爾許法門。即是別家",
    "T46n1918_003:0568c03": "停心如前數息。身命之要。今戒為法本道之",
    "T46n1918_003:0568c04": "根源。故以戒為停心也。菩薩雖信佛法。常",
    "T46n1918_003:0568c05": "住之理內解分明。猶自覺觀不住是直而非",
    "T46n1918_003:0568c06": "善。爾時更學定聖行停心。即共念處也。依經",
    "T46n1918_003:0568c07": "即是隨息停心。此知阿那出息入息。繩長知",
    "T46n1918_003:0568c08": "長繩短知短。元治覺觀發根本淨。特勝通",
    "T46n1918_003:0568c09": "明等。淨如開倉見穀粟。經云。復有梵行。謂見",
    "T46n1918_003:0568c10": "身中三十六物是修念處實觀也。次不淨觀",
    "T46n1918_003:0568c11": "治貪欲。經云。復有聖行。謂除&#x5374;皮肉。諦觀白",
    "T46n1918_003:0568c12": "骨一一節間有我不耶。作此觀時即見骨中",
    "T46n1918_003:0568c13": "青黃赤鴿。色是背捨欲界定相四色轉明。心",
    "T46n1918_003:0568c14": "與色青合。故一切皆青。餘亦爾。是未到地",
    "T46n1918_003:0568c15": "相。爾時不壞內色不壞外色。內外俱不滅色",
    "T46n1918_003:0568c16": "相。以是不淨心觀內外色。即見額上骨中八",
    "T46n1918_003:0568c17": "色。光明煜煜而出照天下。即初禪覺支相。聲",
    "T46n1918_003:0568c18": "聞但有光不見。佛菩薩多修念佛見佛。或為",
    "T46n1918_003:0568c19": "說法。即初背捨。初禪攝內無色相。以是不淨",
    "T46n1918_003:0568c20": "心觀外色者。內滅&#x5374;骨人以不淨心觀外色。",
    "T46n1918_003:0568c21": "外色有二。一身外之色即是死屍等。二骨人",
    "T46n1918_003:0568c22": "所放八色光明。是界外之色。所以須觀者。去",
    "T46n1918_003:0568c23": "欲界近用以防過。故界內色外色皆不淨。故",
    "T46n1918_003:0568c24": "言以不淨心觀外色。若作修家方便。自有觀",
    "T46n1918_003:0568c25": "法滅&#x5374;骨人。今但言證法見骨人。自然消磨",
    "T46n1918_003:0568c26": "不見。但有八色及外不淨。故言內無色外觀",
    "T46n1918_003:0568c27": "色。此骨人滅時即有未到地相。亦是初禪謝。",
    "T46n1918_003:0568c28": "二禪內淨起。起時八色一陪更明。青黃赤鴿",
    "T46n1918_003:0568c29": "非復前比。亦有內淨喜樂一心。四支不同根",
    "T46n1918_003:0569a01": "本。特勝通明中是為二背捨二禪攝也(云云)。",
    "T46n1918_003:0569a02": "三淨背捨身作證時是三禪相。舊云。三禪無",
    "T46n1918_003:0569a03": "勝處。四禪無背捨。釋論明淨背捨身作證。三",
    "T46n1918_003:0569a04": "禪&#x5FA7;身樂得為證。四禪無樂。何所為身作",
    "T46n1918_003:0569a05": "證。成論人以三禪共為一淨背捨。今用三四",
    "T46n1918_003:0569a06": "兩禪。從容共為一淨背捨無嫌。三禪身證為",
    "T46n1918_003:0569a07": "淨背初門。成就在第四禪。第四禪具足勝處",
    "T46n1918_003:0569a08": "也。何故言淨。大論云。緣淨故淨。八色是淨。",
    "T46n1918_003:0569a09": "法未被練不得淨。今三禪四禪法。起來觸",
    "T46n1918_003:0569a10": "此八色為作淨緣。三四禪等此是色界極淨",
    "T46n1918_003:0569a11": "之色。用此為緣故言緣淨觸。八色更淨故言",
    "T46n1918_003:0569a12": "緣淨是樂。遍身受故知是三禪中淨有四義。",
    "T46n1918_003:0569a13": "三如前兩背捨即是緣淨故淨此意也。四空",
    "T46n1918_003:0569a14": "四背捨無色更無別法但以空無相心修。若",
    "T46n1918_003:0569a15": "凡夫人自地地愛染。聖人深心智慧利直去",
    "T46n1918_003:0569a16": "不迴。故名背捨。問舊云。此無別法但以無",
    "T46n1918_003:0569a17": "漏修此可然。前何意無別法。不可指舊禪為",
    "T46n1918_003:0569a18": "別法。不可指邪禪鬼定外道。事為別法(云云)。",
    "T46n1918_003:0569a19": "今次四禪得修若不得禪。作觀不成設修。雖",
    "T46n1918_003:0569a20": "不發無漏亦名修背捨。而不名解脫。若有宿",
    "T46n1918_003:0569a21": "習發此何嫌。但滅受一背捨不得無漏修則",
    "T46n1918_003:0569a22": "不成。故不論發宿習也。九次第師子超越等。",
    "T46n1918_003:0569a23": "三藏中無有凡夫修得此定。大乘或有(云云)。次",
    "T46n1918_003:0569a24": "大不淨。亦名大背捨。良以。假想厭力小。若假",
    "T46n1918_003:0569a25": "想厭背大。皆由緣處廣狹。若觀骨人不淨",
    "T46n1918_003:0569a26": "除&#x5374;皮肉。或觀一屍一兩城邑聚落等所有",
    "T46n1918_003:0569a27": "正報。故言小不淨小背捨。若大不淨。絓是",
    "T46n1918_003:0569a28": "依報國土。錢財穀帛山川林園。江河池沼大",
    "T46n1918_003:0569a29": "地一切色法悉皆不淨。蟲膿流出臭腥流潰。",
    "T46n1918_003:0569b01": "山如聚膿。河海穢濁。衣服如臭屍皮。飲食",
    "T46n1918_003:0569b02": "皆蟲汁。大經云。觀好美羹作穢汁想。飯如",
    "T46n1918_003:0569b03": "蟲聚。宅如塚墓。大地無可愛處。若幻術誑人",
    "T46n1918_003:0569b04": "今神通得法道理。故酥蠟金鐵遇暖則流。遇",
    "T46n1918_003:0569b05": "冷&#x6C37;結。凡夫遇淨緣成淨。遇不淨緣便不淨。",
    "T46n1918_003:0569b06": "達此道理得其轉變。良以。昔曾修得今發宿",
    "T46n1918_003:0569b07": "習。故大地依正悉是不淨。初學乍有興廢。數",
    "T46n1918_003:0569b08": "習成性任運不淨。譬如鑽火發不擇薪。乃至",
    "T46n1918_003:0569b09": "江河乾竭。此觀亦爾。初止一屍二屍一兩聚",
    "T46n1918_003:0569b10": "落。若成大勢一切依正無非不淨。故言大不",
    "T46n1918_003:0569b11": "淨觀也。又福人感色淨。又人心著淨重於穢",
    "T46n1918_003:0569b12": "輕。破此大著皆為不淨。不可定執。山河國",
    "T46n1918_003:0569b13": "土而言為淨。如僧護見地獄。一百二十五所。",
    "T46n1918_003:0569b14": "所見大地是身為他所耕。叫喚苦惱。是名田",
    "T46n1918_003:0569b15": "地獄。又見身是樹眾苦競集。宛轉呼&#x54A4;若山",
    "T46n1918_003:0569b16": "若屋。衣裳浴室房法事等悉皆受苦。何者",
    "T46n1918_003:0569b17": "昔觸境生著起愛。今觸境穢惡受苦。今為轉",
    "T46n1918_003:0569b18": "此愛染修大不淨觀。破淨顛倒亦名大不淨",
    "T46n1918_003:0569b19": "大背捨。若凡夫所修八禪。但除下地不能除",
    "T46n1918_003:0569b20": "自地。佛弟子所修能除下地亦除自地。未是",
    "T46n1918_003:0569b21": "無漏不能除上。地若無漏緣通則自地下上",
    "T46n1918_003:0569b22": "皆能除也。若內觀骨人外觀色名初背捨。初",
    "T46n1918_003:0569b23": "禪攝若。內無色外觀色外。八色正依皆不淨",
    "T46n1918_003:0569b24": "時名二背捨。二禪攝。此兩背約依正判大小。",
    "T46n1918_003:0569b25": "若三禪入淨背捨則不論。何者根本是小所",
    "T46n1918_003:0569b26": "得。不淨成小背捨。若根本是大成大背捨。乃",
    "T46n1918_003:0569b27": "至四空滅受例如此(云云)。若約兩不淨為勝處。",
    "T46n1918_003:0569b28": "還依依正判大小。若約多少好醜成小勝處。",
    "T46n1918_003:0569b29": "亦約依正。多少好醜成大勝處。所以厭背",
    "T46n1918_003:0569c01": "心未能轉變自在。勝處更來熟之。一屍少二",
    "T46n1918_003:0569c02": "屍多。十少百多一國少大千多。衣食多少亦",
    "T46n1918_003:0569c03": "爾。初未能多少。少習既成即能多。今發還爾。",
    "T46n1918_003:0569c04": "若好若醜者。此約兩報為好醜。端陋慧愚富",
    "T46n1918_003:0569c05": "貧貴賤。而論好醜。好醜皆不淨。此亦小不",
    "T46n1918_003:0569c06": "淨耳。大則好山惡山好國惡國好醜皆不淨。",
    "T46n1918_003:0569c07": "此則大也。次依正俱醜骨人所放八色為好。",
    "T46n1918_003:0569c08": "此兩俱不淨者而名好醜。此為勝處。初禪攝。",
    "T46n1918_003:0569c09": "若內無色外觀色。若多若少若好若醜。勝知",
    "T46n1918_003:0569c10": "勝見二禪攝。雖無骨人。而外有八色。復有依",
    "T46n1918_003:0569c11": "正。若多若少好醜如前(云云)。勝知勝見者。了",
    "T46n1918_003:0569c12": "此心於色不為色所縛。心能轉色故言勝知",
    "T46n1918_003:0569c13": "勝見。淨不淨等皆於己心能得自在觀解成",
    "T46n1918_003:0569c14": "就故言勝知勝見。行者如此觀勝之時。豈更",
    "T46n1918_003:0569c15": "貪世己身尚不惜。何容貪他。上古賢隱推位",
    "T46n1918_003:0569c16": "讓國。還牛洗耳。皆昔經成此。今於五欲無",
    "T46n1918_003:0569c17": "復染意。若不得此心貪之至死後。四勝處在",
    "T46n1918_003:0569c18": "四禪中。三禪味樂多不能轉變。於聲聞法如",
    "T46n1918_003:0569c19": "此。菩薩豈無勝處耶。大論云。青黃赤白。瓔",
    "T46n1918_003:0569c20": "珞云。地水火風。此亦無在。四色是名地水是",
    "T46n1918_003:0569c21": "其體。此中但多少轉變無好醜。何以故。內外",
    "T46n1918_003:0569c22": "色盡故。但八色流光故無好醜。四勝處在第",
    "T46n1918_003:0569c23": "四禪中。十一切處亦在四禪中。初禪覺觀多。",
    "T46n1918_003:0569c24": "二禪喜動三禪樂動。不得廣一切處。唯此不",
    "T46n1918_003:0569c25": "動念慧則能一切處。以一青遍十方皆青。餘",
    "T46n1918_003:0569c26": "色亦如是。若一切入者。將一青色入一黃色",
    "T46n1918_003:0569c27": "遍一切處。一黃入黃亦遍一切處。而青黃",
    "T46n1918_003:0569c28": "不失。餘色相入亦如是為一切入。此是內心",
    "T46n1918_003:0569c29": "所放八色遍一切處。那言取少樹葉為緣遍",
    "T46n1918_003:0570a01": "一切處。若內心無此力外不能遍。不應取外",
    "T46n1918_003:0570a02": "色為緣也。大論取優&#x9262;羅華者。為人不解借",
    "T46n1918_003:0570a03": "外諭內。不可以諭為是。亦有此義。若通明觀",
    "T46n1918_003:0570a04": "中無骨人不放八色。是時修八解脫。借外為",
    "T46n1918_003:0570a05": "緣可爾。今不壞法人有八色自不用之。取外",
    "T46n1918_003:0570a06": "樹葉此不成義。今不用(云云)。次明菩薩修緣",
    "T46n1918_003:0570a07": "念處。於依正中轉變自在具諸波羅蜜。慳心",
    "T46n1918_003:0570a08": "既破尚不惜身。何得為身貪求他物是名檀。",
    "T46n1918_003:0570a09": "得是觀時終不為。此依正。偷殺妄語。危他自",
    "T46n1918_003:0570a10": "安。順理行心名尸。若彼觸己終不生瞋。發",
    "T46n1918_003:0570a11": "言動身口加報。是名忍辱。終不倚此不淨生",
    "T46n1918_003:0570a12": "身。懈逸耽著恣情以自穢雜。是名精進。善巧",
    "T46n1918_003:0570a13": "方便四隨得所。所觀調適念慧現前。或不",
    "T46n1918_003:0570a14": "淨背捨勝處神通變化。願智熏修絓是諸禪。",
    "T46n1918_003:0570a15": "於中轉變得成三昧。百千變化一切道一切",
    "T46n1918_003:0570a16": "定。皆在此禪而得具足。是名為禪。作此觀",
    "T46n1918_003:0570a17": "時身受心法。非因非果非世出世。若苦集滅",
    "T46n1918_003:0570a18": "道悉皆不淨。能觀所觀一切諸法皆不可得",
    "T46n1918_003:0570a19": "無所有故。畢竟清淨無一可得。不生不滅。名",
    "T46n1918_003:0570a20": "般若波羅蜜。是名於勝處中轉變為一切法",
    "T46n1918_003:0570a21": "門。是心定故隨意自在。隨作隨成勝處之觀。",
    "T46n1918_003:0570a22": "如好馬能破前陣。復能調制其馬。欲去欲住",
    "T46n1918_003:0570a23": "迴轉自在。作諸法門亦復如是不可窮盡。是",
    "T46n1918_003:0570a24": "名菩薩於四念處修勝處觀。觀中廣修諸法。",
    "T46n1918_003:0570a25": "悉於勝處修習。若發宿世善根時。亦於勝處",
    "T46n1918_003:0570a26": "中發。是時觀淨無魔入壞此法。何以故。心",
    "T46n1918_003:0570a27": "得自在。無障礙故。作於心師心使於魔。魔",
    "T46n1918_003:0570a28": "不能破心也。行四三昧人多轉入五種佛子",
    "T46n1918_003:0570a29": "之位。或即入五品弟子之位。何故爾。並是",
    "T46n1918_003:0570b01": "助道力大。大助開門入清涼池劑。此是觀禪",
    "T46n1918_003:0570b02": "發相也。若九次第定師子越越等。有二位依",
    "T46n1918_003:0570b03": "三藏。阿那含人得無漏。心地調柔方能修九",
    "T46n1918_003:0570b04": "定。凡人修不得。大乘人修習者。如發心二",
    "T46n1918_003:0570b05": "不別。別教菩薩。歷別修習但不取證也。若案",
    "T46n1918_003:0570b06": "經前有持戒對數息。次有不淨觀。一一節間",
    "T46n1918_003:0570b07": "求我不得。即對界方便。光中見佛即是念佛",
    "T46n1918_003:0570b08": "停心劑。此是性念處對四停心也。次修緣念",
    "T46n1918_003:0570b09": "處觀。學四無量心。修法緣慈定分明開發觀",
    "T46n1918_003:0570b10": "法無我不可得故是界方便。觀四無量心者。",
    "T46n1918_003:0570b11": "通論慈悲始終皆有無緣即以實相為慈。慈",
    "T46n1918_003:0570b12": "即如來。慈即解脫。慈即法身。此乃實相之理",
    "T46n1918_003:0570b13": "無緣之慈。不修眾生法緣之慈。不修眾生法",
    "T46n1918_003:0570b14": "緣事慈。正修無緣大慈事慈自發。應須識知",
    "T46n1918_003:0570b15": "所言事慈者。即眾生緣慈發有兩義。一發此",
    "T46n1918_003:0570b16": "慈熏定。定法轉深因此慈定即發根本。二者",
    "T46n1918_003:0570b17": "或先得欲界。或得未到地。或得根本。於根本",
    "T46n1918_003:0570b18": "中有慈。亦言發此慈一切眾生得樂之相。無",
    "T46n1918_003:0570b19": "怨無惱。歡喜稱心適意。或得人中樂。或得",
    "T46n1918_003:0570b20": "天中樂。若修得慈定分明想其得樂。無一眾",
    "T46n1918_003:0570b21": "生而不得樂。此名慈心定。但此定緣眾生有",
    "T46n1918_003:0570b22": "三種。若緣親人得樂名為廣。緣中人得樂",
    "T46n1918_003:0570b23": "名為大。緣怨人得樂。與親人等名無量。又緣",
    "T46n1918_003:0570b24": "一方眾生得樂名為廣。緣四維名為大。緣十",
    "T46n1918_003:0570b25": "方名無量。此定有兩。一隱沒。二不隱沒。若緣",
    "T46n1918_003:0570b26": "眾生得樂。心中明淨決定所緣之處。實不見",
    "T46n1918_003:0570b27": "此眾生得受於樂。但想而已。是為內不隱沒",
    "T46n1918_003:0570b28": "而外隱沒。自有內心明淨作得樂想。而外所",
    "T46n1918_003:0570b29": "緣十方眾生。分明見其得樂。或得人中。或得",
    "T46n1918_003:0570c01": "天中。其相分明。是名內外不隱沒。若慈定中。",
    "T46n1918_003:0570c02": "見三種人得此樂相後。始復發根本五支。五",
    "T46n1918_003:0570c03": "支功德倍勝根本。如砂糖石蜜和水。豈方單",
    "T46n1918_003:0570c04": "冷悲喜捨。附定起亦如是。菩薩修此禪定內",
    "T46n1918_003:0570c05": "思力強故。住堪忍地。在十信位。中靡所不",
    "T46n1918_003:0570c06": "作。故迦葉問。菩薩有緣得破戒不。答有緣亦",
    "T46n1918_003:0570c07": "得。如仙豫殺五百。施甘露鼓十劫之壽。乃",
    "T46n1918_003:0570c08": "至為眾生地獄(云云)。次性共念處。合修生滅",
    "T46n1918_003:0570c09": "四諦。調心探觀無生四諦助伏見惑。至斷見",
    "T46n1918_003:0570c10": "時還用無生四諦斷。故大經云。苦是逼迫相。",
    "T46n1918_003:0570c11": "集是能生相。滅是寂滅相。道是大乘相。如",
    "T46n1918_003:0570c12": "三藏中。要須禪助伏見惑。暖法方得發。今亦",
    "T46n1918_003:0570c13": "如此。菩薩知此惑障深重。不可即斷。借生",
    "T46n1918_003:0570c14": "滅方便發十住暖法也。問十住十信中退不。",
    "T46n1918_003:0570c15": "答經明六心退七心不退。問別教只用此戒。",
    "T46n1918_003:0570c16": "與聲聞異不。答雖同而異。菩薩戒具足五支",
    "T46n1918_003:0570c17": "及究竟諸波羅蜜。二乘不能究竟。或身智俱",
    "T46n1918_003:0570c18": "亡入無餘灰斷。問禪復若為。答聲聞法中斷",
    "T46n1918_003:0570c19": "欲界方得修初禪。菩薩不爾。於十信修共念",
    "T46n1918_003:0570c20": "處觀。學背捨安忍成就。為眾生修一切護持",
    "T46n1918_003:0570c21": "正法。畏於二乘道如惜命者。二乘豈能如此。",
    "T46n1918_003:0570c22": "菩薩修十信。初心即具十行。經云。十法為",
    "T46n1918_003:0570c23": "道。一信有十。十信有百。乃至十地只是十",
    "T46n1918_003:0570c24": "法。但一受不失勝者受名耳。四念處亦如此。",
    "T46n1918_003:0570c25": "只是觀解轉深。名轉勝。即是別家乾慧地初",
    "T46n1918_003:0570c26": "賢位。問此十信與圓十信云何。答圓伏無明",
    "T46n1918_003:0570c27": "見思自盡。六根清淨皆能互用。故言若干種",
    "T46n1918_003:0570c28": "一時皆悉知。身如淨明鏡能現諸色像。唯獨",
    "T46n1918_003:0570c29": "自明了餘人所不見問別與通十觀若為。答",
    "T46n1918_003:0571a01": "通用十法傳傳簡別。若三藏十法。止破外道",
    "T46n1918_003:0571a02": "成三乘人。外人不知暖法人所行處。況有十",
    "T46n1918_003:0571a03": "法。通教十法異三藏。三藏後心亦不知通家",
    "T46n1918_003:0571a04": "初心。通家初心亦不知別教初心。況後心耶。",
    "T46n1918_003:0571a05": "別教十法異者。一善識正因緣。無明佛性之",
    "T46n1918_003:0571a06": "境。通教但識無生真諦幻化境耳。二真正發",
    "T46n1918_003:0571a07": "真正。無量四聖諦。心求常住佛果。能度法",
    "T46n1918_003:0571a08": "界眾生。通家只發心緣無生四真。令得有餘",
    "T46n1918_003:0571a09": "涅槃。度界內眾生。三止觀調適者。止成一切",
    "T46n1918_003:0571a10": "禪。觀成一切種智。通家但通三乘共止觀。願",
    "T46n1918_003:0571a11": "智頂禪耳。四破法遍者。破界內界外法。次",
    "T46n1918_003:0571a12": "第遍。通家止破界內二諦遍耳。五善識通",
    "T46n1918_003:0571a13": "塞者。如來藏顯為通。取相塵沙遮障為塞。通",
    "T46n1918_003:0571a14": "家只約四諦見愛中論通塞耳。六三十七道",
    "T46n1918_003:0571a15": "品調適者。大經云。修無量三十七品。是大",
    "T46n1918_003:0571a16": "涅槃因。通家但是偏真。小涅槃因耳。七善修",
    "T46n1918_003:0571a17": "助道者。修十波羅蜜。一切萬行恒沙佛法。開",
    "T46n1918_003:0571a18": "三脫門。通家但開四諦。助三脫門耳。八善",
    "T46n1918_003:0571a19": "識。五十二地七位廣略皆知。通家只三乘共",
    "T46n1918_003:0571a20": "十位耳。九安忍強軟兩賊者。忍法界眾生。二",
    "T46n1918_003:0571a21": "十五有。有空強軟。通家只忍愛見為強軟耳。",
    "T46n1918_003:0571a22": "十順道法愛不生者。於大涅槃不生貪著。況",
    "T46n1918_003:0571a23": "小涅槃。通家守果愛小涅槃。是生死貪著故。",
    "T46n1918_003:0571a24": "如此分別十法大異。又具十番觀門。入十信",
    "T46n1918_003:0571a25": "成堪忍。地上菩薩位亦可以十法對十信。菩",
    "T46n1918_003:0571a26": "薩修三種念處發諸境界種種諸法。或真或",
    "T46n1918_003:0571a27": "偽或益或損不出於十。十者謂陰界入。煩惱",
    "T46n1918_003:0571a28": "病患業相魔禪見慢二乘菩薩等今不委釋。",
    "T46n1918_003:0571a29": "如彼具明。若不頂墮得入初賢位。問別教六",
    "T46n1918_003:0571b01": "即如何。答中道佛性為理即。解五十二地。文",
    "T46n1918_003:0571b02": "義通暢無礙名字即。十信為觀行即。三十",
    "T46n1918_003:0571b03": "心為相似即。登地至等覺為分真即。妙覺為",
    "T46n1918_003:0571b04": "究竟即也。第三念處觀者。遠緣如來藏理。其",
    "T46n1918_003:0571b05": "理難明而假方便。真實得開。至如三藏通教。",
    "T46n1918_003:0571b06": "用世間方法世間行人五種七種。以為方便。",
    "T46n1918_003:0571b07": "別教以出世方法出世行人三十心等。以為方",
    "T46n1918_003:0571b08": "便。譬如鑽火暖在前出。亦如入海先見平相。",
    "T46n1918_003:0571b09": "法華。以無漏為涅槃相。當知析假是三藏",
    "T46n1918_003:0571b10": "方便。體假是無生方便。析體無量是別方便",
    "T46n1918_003:0571b11": "方便性念處。顯真實性念處。方便共念處。顯",
    "T46n1918_003:0571b12": "真實共念處。方便緣念處。顯真實緣念處。生",
    "T46n1918_003:0571b13": "滅無生滅無量。皆是別家方便。方便若成可",
    "T46n1918_003:0571b14": "稱火相平相。方便不成無暖無平大海。難得",
    "T46n1918_003:0571b15": "其觀。云何初以五停心遮煩惱風。善直成就",
    "T46n1918_003:0571b16": "慧燈照了。陰身不淨。五種穢惡。受有百八。",
    "T46n1918_003:0571b17": "悉皆是苦。介爾違順念念無常。善中無我。惡",
    "T46n1918_003:0571b18": "中亦無我。非善非惡何處有我。別相總相循",
    "T46n1918_003:0571b19": "環宛轉寂入涅槃。此觀成時開五停成十信。",
    "T46n1918_003:0571b20": "亦名外凡。亦名乾慧地。亦名善有漏五陰。能",
    "T46n1918_003:0571b21": "伏界內淨等四顛倒。帖然不動。聲聞厭苦欲",
    "T46n1918_003:0571b22": "速涅槃。菩薩不爾。捨生滅四諦觀。正修無生",
    "T46n1918_003:0571b23": "四諦觀。觀苦本不生。不生故。不滅。不生故不",
    "T46n1918_003:0571b24": "有。不滅故不無。不常不斷畢竟清淨。淨若",
    "T46n1918_003:0571b25": "虛空尚無有苦。云何顛倒受想行識亦復如",
    "T46n1918_003:0571b26": "是。是觀成時進入十住。入理解心名為內凡。",
    "T46n1918_003:0571b27": "亦名暖法亦名不有漏亦無漏。約界內名亦",
    "T46n1918_003:0571b28": "無漏。約界外名亦有漏。故名似解十行十迴",
    "T46n1918_003:0571b29": "向。似解亦漏無漏。登地乃名無漏。正用無生",
    "T46n1918_003:0571c01": "四諦慧。斷界內見思。故大經云。菩薩解苦無",
    "T46n1918_003:0571c02": "苦而有。於真三諦亦如是。故云入理般若名",
    "T46n1918_003:0571c03": "為住。有二種般若。若發中道是圓般若。若發",
    "T46n1918_003:0571c04": "空是偏般若。於界內為真於界外為假。亦名",
    "T46n1918_003:0571c05": "一品相似中道。論其所斷。斷界內通惑盡。與",
    "T46n1918_003:0571c06": "通七地齊。亦得界外相似慧眼。故須菩提云。",
    "T46n1918_003:0571c07": "我從昔來所得慧眼。未曾得聞如是經典。即",
    "T46n1918_003:0571c08": "此義也。又斷界外上品塵沙。又伏無明。猶",
    "T46n1918_003:0571c09": "是暖法內凡也。地人以五佛子。謂四果。支佛",
    "T46n1918_003:0571c10": "開五為十。對十住。今不爾。大論云。先於五佛",
    "T46n1918_003:0571c11": "子果人中歎。今何故獨歎菩薩。答聲聞諸",
    "T46n1918_003:0571c12": "菩薩未得果。大乘菩薩得果。故獨歎菩薩。今",
    "T46n1918_003:0571c13": "不用前五佛子對十住。若欲作者。取法華五",
    "T46n1918_003:0571c14": "品弟子。開五品為十。對十信。故仁王云。十善",
    "T46n1918_003:0571c15": "菩薩發大心。長別三界苦輪海。十善即十信。",
    "T46n1918_003:0571c16": "十信尚斷惑。況十住耶(云云)。若欲前進。應捨",
    "T46n1918_003:0571c17": "無生四諦正修無量四諦。無明與法性合。起",
    "T46n1918_003:0571c18": "無量取相。感無量生死。無量塵沙招無量果",
    "T46n1918_003:0571c19": "報。無量無明受無量報身。則有色受想行識。",
    "T46n1918_003:0571c20": "皆是苦諦。無量受陰所有煩惱皆是集諦。無",
    "T46n1918_003:0571c21": "量能觀之智皆是道諦。無量集盡苦除皆是",
    "T46n1918_003:0571c22": "滅諦。如是無量根性。無量藥無量授藥法。",
    "T46n1918_003:0571c23": "無量方便。菩薩為此而起大悲。發四弘誓。未",
    "T46n1918_003:0571c24": "度界內外五陰。乃至餘有一生在者皆令得",
    "T46n1918_003:0571c25": "度。未解通別見思四諦塵沙無明者。皆令得",
    "T46n1918_003:0571c26": "解。未安偏道者。並令得安。未入小涅槃者。皆",
    "T46n1918_003:0571c27": "令得入。常樂我淨四德具足。修是觀時進入",
    "T46n1918_003:0571c28": "十行。從理進趣。方修一切眾行。故名為行。亦",
    "T46n1918_003:0571c29": "名登頂。斷界外中品塵沙。得界外相似法眼。",
    "T46n1918_003:0572a01": "見恒沙佛法相似如來藏(云云)。若進入十迴向",
    "T46n1918_003:0572a02": "者。應捨無量四諦。正觀無作四諦。云何觀初",
    "T46n1918_003:0572a03": "從有門觀佛性。但無明重故不見。大品云。諸",
    "T46n1918_003:0572a04": "法如是有。如是無。所以是事不知名曰無明。",
    "T46n1918_003:0572a05": "無明覆心不見佛性。四門俱塞巧用四隨。四",
    "T46n1918_003:0572a06": "門俱開。門雖有四。只是不二法門也。觀此",
    "T46n1918_003:0572a07": "無明。為從無明生。為從法性生。瓔珞及地論",
    "T46n1918_003:0572a08": "皆解云。從法性生。攝論云。從無明生。依阿",
    "T46n1918_003:0572a09": "黎耶識起。此識是無記。如地有金土。依染",
    "T46n1918_003:0572a10": "如土。依淨如金。故言依他也。黎耶識依業",
    "T46n1918_003:0572a11": "生。故言依他也。若他依者。六識所起善惡業。",
    "T46n1918_003:0572a12": "六識謝滅種子。依黎耶攝持得生。故名他",
    "T46n1918_003:0572a13": "依。彼論偈言。此識無始時一切所依止。三藏",
    "T46n1918_003:0572a14": "學士述難小乘人云。汝六識中起善惡業。六",
    "T46n1918_003:0572a15": "識謝過。善惡亦應隨滅。若滅現不得起。若不",
    "T46n1918_003:0572a16": "滅無。黎耶依何攝持。今還難之。汝偈道他",
    "T46n1918_003:0572a17": "依汝那道依黎耶。黎耶是無明。客法為他法",
    "T46n1918_003:0572a18": "性是本。法為自。若法性為自。黎耶成他。但依",
    "T46n1918_003:0572a19": "地何處有自。若他等是客法喚六識為他。何",
    "T46n1918_003:0572a20": "意不得喚黎耶為他。又難六識依黎耶六識",
    "T46n1918_003:0572a21": "為他。黎耶依法性黎耶亦是他(云云)。若黎耶他",
    "T46n1918_003:0572a22": "是自性。自性應是他。如此定時。隨彼意答。若",
    "T46n1918_003:0572a23": "自若他俱被破耳。問一切善惡從無明生。法",
    "T46n1918_003:0572a24": "性生無明。法性共生為離無明。法性生法",
    "T46n1918_003:0572a25": "性生是自生。無明生是他性生。無明法性合",
    "T46n1918_003:0572a26": "故生是共性生。離無明離法性生者。是無因",
    "T46n1918_003:0572a27": "生。諸法不自生。亦不從他生。不共不無因。",
    "T46n1918_003:0572a28": "是故說無生。無生說生。假生非生。但有名字",
    "T46n1918_003:0572a29": "是字不住。亦不不住。是字無所有。故無明",
    "T46n1918_003:0572b01": "為自。法性為他者。亦作此破(云云)。師云。雖四",
    "T46n1918_003:0572b02": "句不立。而人多執共生。譬如眠法與眠心合",
    "T46n1918_003:0572b03": "即生眠。眠故有無量夢事起(云云)。無明與法",
    "T46n1918_003:0572b04": "性。合生無量六道事。六道事皆從無量煩惱",
    "T46n1918_003:0572b05": "生。又生無量不思議塵沙煩惱。起無量界外",
    "T46n1918_003:0572b06": "事。菩薩修四念處。尋此無量煩惱。無量事相",
    "T46n1918_003:0572b07": "依無明起。若得無明即得法性。得法性故見",
    "T46n1918_003:0572b08": "佛性。若通教只尋六識。如幻如化即空之觀。",
    "T46n1918_003:0572b09": "但斷枝條。不尋根本無明。不見如來藏。以不",
    "T46n1918_003:0572b10": "見故不得無明不得法性。不得無明不得法",
    "T46n1918_003:0572b11": "性故。不見佛性。如尋夢得眠。不得眠心。良由",
    "T46n1918_003:0572b12": "六識中觀淺。但是化城止息。不能深觀。如來",
    "T46n1918_003:0572b13": "藏恒沙佛法。菩薩深觀如來藏。破無量取相。",
    "T46n1918_003:0572b14": "破無量塵沙。破無量無明。破無量身相。破無",
    "T46n1918_003:0572b15": "量受相。無量心相。無量法相。識無量病相。知",
    "T46n1918_003:0572b16": "無量藥。作此觀時即入十迴向。迴因向果迴",
    "T46n1918_003:0572b17": "事向理。迴己濟他故名迴向。此位正是解行",
    "T46n1918_003:0572b18": "終心。&#x9E81;惑已融似中慧淨。斷界外下品塵沙。",
    "T46n1918_003:0572b19": "伏無明轉強。如向山趣前漸易見。相似中道",
    "T46n1918_003:0572b20": "見恒沙佛法。斷恒沙煩惱入相似是自行。出",
    "T46n1918_003:0572b21": "界假是化他。他持解自性禪。是三十心位。未",
    "T46n1918_003:0572b22": "至初地大經明初依之人。具煩惱性。能知如",
    "T46n1918_003:0572b23": "來祕密之藏。未得第二第三住處。正是三十",
    "T46n1918_003:0572b24": "心位。又地持明三十心為三分。一觀分。二止",
    "T46n1918_003:0572b25": "分。三二分同類。正是地前方便道中。修三種",
    "T46n1918_003:0572b26": "念處。觀分是修性念處。止分是修共念處。二",
    "T46n1918_003:0572b27": "分同類。是修緣念處也。相似中道觀。於一",
    "T46n1918_003:0572b28": "剎那頃。真解開發。登於初地。斷一品無明。得",
    "T46n1918_003:0572b29": "一分無作。四諦解五行。成就諸功德滿。若通",
    "T46n1918_003:0572c01": "對位。一一位中各有三種念處。若別對者。十",
    "T46n1918_003:0572c02": "住修性念處觀。十行修共念處觀。十迴向迴",
    "T46n1918_003:0572c03": "別向圓。修緣念處觀。至初地。三種念處。分成",
    "T46n1918_003:0572c04": "就。若對大品。欲以道慧。當學般若對十住。性",
    "T46n1918_003:0572c05": "念處位。欲以道慧。具足道種慧對十行。共念",
    "T46n1918_003:0572c06": "處位。欲以道種慧。具足一切智。對十迴向緣",
    "T46n1918_003:0572c07": "念處位。欲以一切智。具足一切種智。對十地",
    "T46n1918_003:0572c08": "位。一往如此。若登地中道顯時。真性法身。",
    "T46n1918_003:0572c09": "分成就一切禪。一切禪有三。一現法樂禪。",
    "T46n1918_003:0572c10": "二出生三昧禪。三利益眾生禪。登初地時。",
    "T46n1918_003:0572c11": "名味皆轉觀分轉。名現法樂禪。能生十力種",
    "T46n1918_003:0572c12": "性。三摩跋提破無明。法身顯現佛性。一法",
    "T46n1918_003:0572c13": "界一切法界。一切法界一法界。非一非一切。",
    "T46n1918_003:0572c14": "二諦自在。能百佛世界作佛。諸佛加之。能",
    "T46n1918_003:0572c15": "為十地菩薩說法。菩薩不諦謂是真極。法華",
    "T46n1918_003:0572c16": "中佛加聲聞。為菩薩說法。諸佛子等從我聞",
    "T46n1918_003:0572c17": "法佛為授記。汝於來世當得作佛。諸聲聞尚",
    "T46n1918_003:0572c18": "爾。況加諸菩薩等。色心神通相好光。天動",
    "T46n1918_003:0572c19": "地形聲兩益。法眼開朗知眾生根。有機即應",
    "T46n1918_003:0572c20": "善巧分別。猶如虛空不可窮盡。聞說法者皆",
    "T46n1918_003:0572c21": "得道果。此是觀分。亦是觀身內。法性理顯",
    "T46n1918_003:0572c22": "名性念處力也。止分轉。名出生三昧禪。出生",
    "T46n1918_003:0572c23": "百八三昧。普現色身。名三昧王。一切三昧悉",
    "T46n1918_003:0572c24": "入其中。住首楞嚴修治。於心猶如虛空。能",
    "T46n1918_003:0572c25": "一法門一切法門。一切法門一法門。非一非",
    "T46n1918_003:0572c26": "一切。無礙自在。破無明顯真我性。十波羅",
    "T46n1918_003:0572c27": "蜜。諸陀羅尼門。如來藏海理內之事。皆悉明",
    "T46n1918_003:0572c28": "顯。若化眾生。假作名字。說種種五陰。破種種",
    "T46n1918_003:0572c29": "顛倒。說種種法藥。破種種病。作無量醫王。應",
    "T46n1918_003:0573a01": "病與藥令得服行。皆令悟入菩薩正位。是名",
    "T46n1918_003:0573a02": "檀波羅蜜。以施眾生。故經言。有法門名無盡",
    "T46n1918_003:0573a03": "燈。即此意也。下九波羅蜜例爾。彼解十波羅",
    "T46n1918_003:0573a04": "蜜對十地。初檀滿但是約位耳。直於禪中修。",
    "T46n1918_003:0573a05": "具百波羅蜜觀法界。神通遍照。法界一切眾",
    "T46n1918_003:0573a06": "生。眾生蒙光。罪垢煩惱皆悉除滅。是名止分。",
    "T46n1918_003:0573a07": "亦是共念處力(云云)。二分同類。以修緣念處",
    "T46n1918_003:0573a08": "觀。得法界緣起。以無緣慈悲修身。赴機得如",
    "T46n1918_003:0573a09": "來一身。為無量身。無量身為一身。非一非無",
    "T46n1918_003:0573a10": "量。自在能現十法界像。處處應現。往只同是",
    "T46n1918_003:0573a11": "一五陰。用有強弱。界內力弱。只見偏真。界外",
    "T46n1918_003:0573a12": "力強能見圓滿。今時三種念處。具足三德。性",
    "T46n1918_003:0573a13": "念處顯為法身。共念處顯名摩訶般若。緣念",
    "T46n1918_003:0573a14": "處顯名解脫。所調伏眾生之處名為解脫。復",
    "T46n1918_003:0573a15": "次亦以性念處為般若。共念處為解脫。緣念",
    "T46n1918_003:0573a16": "處為法身。法身即法性。見法性即見佛性。即",
    "T46n1918_003:0573a17": "得中道。得中道即得菩提。得菩提即住大涅",
    "T46n1918_003:0573a18": "槃。即得諸佛法界。法界即法身。法身遍法",
    "T46n1918_003:0573a19": "界用故住大涅槃。種種示現三種念處名三",
    "T46n1918_003:0573a20": "點。不縱不橫為大涅槃。得色解脫。受想行識",
    "T46n1918_003:0573a21": "五種涅槃具二十德。名四念處。坐道場轉法",
    "T46n1918_003:0573a22": "輪。若圓為雙樹。非偏非圓中間入涅槃。諸行",
    "T46n1918_003:0573a23": "功德莊嚴。名常樂我淨。是稱歎新醫。從遠方",
    "T46n1918_003:0573a24": "來曉八種術。遠方者。從法身地。起慈悲誓",
    "T46n1918_003:0573a25": "願應眾生。眾生根緣不同。是以現種種身。說",
    "T46n1918_003:0573a26": "種種法。法華云。長者驚入火宅。為度眾生生",
    "T46n1918_003:0573a27": "老病死憂悲苦惱愚蔽三毒之火。教化令得",
    "T46n1918_003:0573a28": "三菩提(云云)。登初地時。得二十五三昧。凡十",
    "T46n1918_003:0573a29": "番破二十五有。破二十五空。破二十五無",
    "T46n1918_003:0573b01": "明。得無畏地。不畏三惡四趣有邊。不畏聲聞",
    "T46n1918_003:0573b02": "緣覺空邊。不畏大眾威德。二邊中間皆不畏。",
    "T46n1918_003:0573b03": "以修性念處故(云云)。得自在地。若至地獄不受",
    "T46n1918_003:0573b04": "熾然碎身等苦。至一切處無一切苦。能以須",
    "T46n1918_003:0573b05": "彌入芥子。芥子含須彌。毛孔注滿四海。海內",
    "T46n1918_003:0573b06": "一毛孔。以修共念處力(云云)。得二十五三昧。",
    "T46n1918_003:0573b07": "一切三昧悉入其中。一切事一切理。皆無所",
    "T46n1918_003:0573b08": "畏。皆自在皆名王三昧。以本修緣念處故。初",
    "T46n1918_003:0573b09": "地既如此。從二地乃至妙覺。可以意知。不俟",
    "T46n1918_003:0573b10": "更說。當知四念處。有如此大功德力。何況",
    "T46n1918_003:0573b11": "後諸法門耶。有眼有意者。自當耽味。何俟",
    "T46n1918_003:0573b12": "囑耶。"
}