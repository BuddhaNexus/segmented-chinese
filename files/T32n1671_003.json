{
    "T32n1671_003:0723a03": "福蓋正行所集經卷第三",
    "T32n1671_003:0723a05": "龍樹菩薩集",
    "T32n1671_003:0723a06": "西天譯經三藏朝散大夫試鴻臚卿",
    "T32n1671_003:0723a07": "宣梵大師賜紫沙門臣日稱等",
    "T32n1671_003:0723a08": "奉　詔譯",
    "T32n1671_003:0723a09": "爾時帝釋天主白佛言。世尊。唯願安住此王",
    "T32n1671_003:0723a10": "舍城。我當供給飲食衣服。臥具醫藥。令無所",
    "T32n1671_003:0723a11": "乏。佛言。天主。且止斯事。有諸人民。以清淨",
    "T32n1671_003:0723a12": "心。咸欲於我興其福業。是時帝釋復白佛言。",
    "T32n1671_003:0723a13": "唯願於此。五夏安居。受我供養。作是說已。佛",
    "T32n1671_003:0723a14": "復止之。帝釋復言我今請佛。五日供養。唯願",
    "T32n1671_003:0723a15": "大慈受我虔請。爾時世尊。愍惻天主。現福力",
    "T32n1671_003:0723a16": "故。令於未來。善因相續。默然許可。于時帝",
    "T32n1671_003:0723a17": "釋知佛受請。心大忻悅。即還天宮。召集工",
    "T32n1671_003:0723a18": "巧敏匠天子。而謂之曰。卿等當知。我今欲於",
    "T32n1671_003:0723a19": "王舍城。迦蘭陀竹園。建大精舍。嚴辦四事。",
    "T32n1671_003:0723a20": "供養如來。及諸弟子。汝當持取最上摩尼。金",
    "T32n1671_003:0723a21": "銀瑠璃。珊瑚玻璃。帝青寶等。詣彼造作殊勝",
    "T32n1671_003:0723a22": "清淨廣大宮殿。要如天中。等無有異。是諸天",
    "T32n1671_003:0723a23": "子盡意工巧。造立宮殿。廊廡柱栿。戶牖欄檻。",
    "T32n1671_003:0723a24": "悉以眾寶。間錯莊嚴。如千日光。更相顯照。",
    "T32n1671_003:0723a25": "復以雕飾諸妙珍禽。真珠花鬘。綜雜羅列。燒",
    "T32n1671_003:0723a26": "微妙香。散眾名華。氤氳普薰。靡不周遍。又復",
    "T32n1671_003:0723a27": "造作重門樓閣。峻峙嚴麗。亦以百寶。而裝校",
    "T32n1671_003:0723a28": "之。諸妙摩尼。以為其戶。彼諸寶柱。一一皆用",
    "T32n1671_003:0723a29": "金剛諸珍。而共合成。無數寶鑑。淨無瑕垢。懸",
    "T32n1671_003:0723b01": "挂空中。如百千月。復以鎔金。作三足床。殊妙",
    "T32n1671_003:0723b02": "天衣。以敷其上。又復刻成眾妙天女。容止端",
    "T32n1671_003:0723b03": "雅。如能往來。手持蓮花。而以奉獻。妙玻璃",
    "T32n1671_003:0723b04": "寶。以甃其地。有妙池沼。蓮華莊嚴。黃金為",
    "T32n1671_003:0723b05": "葉。綠寶為幹。無數天女。住立其中。作眾伎",
    "T32n1671_003:0723b06": "樂。而為供養。表剎高顯。懸眾繒幡。迴旋空",
    "T32n1671_003:0723b07": "中。遠邇皆覩。有諸力士。守護閈閎。持青寶",
    "T32n1671_003:0723b08": "杖。行列左右。處處皆植曼陀羅華。龍自在華。",
    "T32n1671_003:0723b09": "芬馥開榮。繽紛于地。翠葉交映。時飄香風。有",
    "T32n1671_003:0723b10": "諸天子。形體光潔。顏貌熙怡。遊憩其下。又諸",
    "T32n1671_003:0723b11": "天女。姝妙無比。徐步鳴璫。聲韻和雅。諸藥叉",
    "T32n1671_003:0723b12": "女。嬉遊林內。美目四盼。遺花墜香。有諸龍",
    "T32n1671_003:0723b13": "象。徐行林中。舉鼻嚙枝。宛轉為戲。及諸飛",
    "T32n1671_003:0723b14": "禽。其羽五色。鼓翼自若。喙啄花葩。復以金",
    "T32n1671_003:0723b15": "籠。置妙鸚鵡。美音清巧。其舌如簧。復有河",
    "T32n1671_003:0723b16": "源。清泠可愛流泉激響。蛙黽驚避。又有廣大",
    "T32n1671_003:0723b17": "清淨池沼。七寶雜廁。以為階岸。其水彌滿。澄",
    "T32n1671_003:0723b18": "湛無垢。優鉢羅花。酤牟那花。行列開敷。眾",
    "T32n1671_003:0723b19": "色相雜。翡翠鸂鷘。翔集其中。有諸戲魚。往",
    "T32n1671_003:0723b20": "來遊泳。騰躍翻浪。鷗鷺驚翥。復有水鳥。鸛鶴",
    "T32n1671_003:0723b21": "鳧鴈。舉聲嘹唳。人所樂聞。於池四岸。有劫",
    "T32n1671_003:0723b22": "波木。柔條拂水。生清涼風。叢植諸花。脩藤",
    "T32n1671_003:0723b23": "滋布。枝葉繁盛。其香遠聞。有諸遊蜂。競採",
    "T32n1671_003:0723b24": "其蘂。發聲微響。猶如詠歌。復有金河。周匝圍",
    "T32n1671_003:0723b25": "繞。流注園囿。縈紆不絕。時諸人民。迭相呼",
    "T32n1671_003:0723b26": "籲。親屬朋友。咸共往觀。有諸仕族。富樂莊",
    "T32n1671_003:0723b27": "嚴。僕從雍容。執持幰蓋。作諸伎樂。具設餚",
    "T32n1671_003:0723b28": "膳。遊行周覽。心無厭捨。其地柔軟。如兜羅",
    "T32n1671_003:0723b29": "綿。徘徊往來。足無疲惰。如是最勝廣大園",
    "T32n1671_003:0723c01": "林。清淨池沼。唯除天中餘無及者。",
    "T32n1671_003:0723c02": "是時工巧諸天子等。所作已辦。即詣天宮。前",
    "T32n1671_003:0723c03": "白帝釋。聞是說已。心生忻慶。得未曾有。即與",
    "T32n1671_003:0723c04": "無量百千天子。前後圍遶。作眾伎樂。簫笛箜",
    "T32n1671_003:0723c05": "篌。琴瑟鼓吹。一時具奏。從空而下。時彼天",
    "T32n1671_003:0723c06": "主。身出光明。照諸山川。皆悉盈爛。戴摩尼",
    "T32n1671_003:0723c07": "冠。諸珍嚴瑩。其光晃耀。如日盛明。面貌端",
    "T32n1671_003:0723c08": "嚴。額廣平正。其目紺長。鼻修高直。頤頰鮮",
    "T32n1671_003:0723c09": "白。紅潤無比。耳帶寶璫。頸垂纓珞。指環臂",
    "T32n1671_003:0723c10": "釧。眾寶所成。展轉舒光。其猶珂月。形儀挺",
    "T32n1671_003:0723c11": "特。常如盛年。修短充實。各得其宜。公酤摩",
    "T32n1671_003:0723c12": "香。及多摩羅跋旃檀香。以塗其身。柔軟光澤。",
    "T32n1671_003:0723c13": "手指纖圓。甲如銅葉。發語巧妙。清徹遠聞。如",
    "T32n1671_003:0723c14": "迦陵音。聽者無厭。復以上妙奇絕細[疊*毛]。研金",
    "T32n1671_003:0723c15": "飾之。以為其服。諸妙珍琦。為其束帶。眾寶",
    "T32n1671_003:0723c16": "間錯。成光明聚。復以天上諸妙花鬘。以嚴其",
    "T32n1671_003:0723c17": "身。周匝埀委。行步平正。猶如象王。進止優",
    "T32n1671_003:0723c18": "遊。不假扶掖。時諸人民。咸獲瞻奉。懷瞋恚",
    "T32n1671_003:0723c19": "者。即生歡悅。起怨惡者。即發慈心。妉睡眠",
    "T32n1671_003:0723c20": "者。即得惺寤。是時天主至彼園已。遍觀所作。",
    "T32n1671_003:0723c21": "皆悉如意。踊躍無量。乃易舊稱迦蘭陀。名為",
    "T32n1671_003:0723c22": "歡喜園。即以上妙眾色茵褥。遍覆其地。復以",
    "T32n1671_003:0723c23": "金銀。真珠摩尼。帝青瑠璃。末囉迦寶。為高",
    "T32n1671_003:0723c24": "廣座。請佛世尊。安處其上。眾寶為几。以承",
    "T32n1671_003:0723c25": "其足。五色繒線。設為眾位。命諸比丘。亦各",
    "T32n1671_003:0723c26": "就坐。是時天主合掌恭敬。尊重讚歎。頂禮佛",
    "T32n1671_003:0723c27": "足。具設天中上饌美味。是時如來舒金色臂。",
    "T32n1671_003:0723c28": "如象王鼻。而受其食。食已置鉢。盥掌澡漱。安",
    "T32n1671_003:0723c29": "住威儀。寂然清淨。時彼天主。與諸眷屬。生希",
    "T32n1671_003:0724a01": "有心。樂欲聞法。自處卑座。專注肅然。爾時",
    "T32n1671_003:0724a02": "世尊。以大方便。為說法要。讚施等行。示教",
    "T32n1671_003:0724a03": "利喜。令生信解。如是供養。經于四日。時阿",
    "T32n1671_003:0724a04": "闍世王。聞是事已。即陞宮中最上樓閣。俯視",
    "T32n1671_003:0724a05": "諦觀。見佛世尊。及諸弟子。在竹林園。寂靜",
    "T32n1671_003:0724a06": "安隱。嚴設供養。作大佛事。是時國王。心生",
    "T32n1671_003:0724a07": "覺悟。悔過自責。我大愚癡。無智錯謬。造極",
    "T32n1671_003:0724a08": "重罪。如須彌山。今佛世尊。出現于世。具足",
    "T32n1671_003:0724a09": "廣大清淨功德。而我不能信受教誨。由此業",
    "T32n1671_003:0724a10": "緣。必墮苦處。彼諸天子。尚捨天中上妙欲",
    "T32n1671_003:0724a11": "樂。來詣佛所。我等云何不興善利。作是語已。",
    "T32n1671_003:0724a12": "即嚴寶駕。往詣佛所。頭面禮足。心懷憂惱。涕",
    "T32n1671_003:0724a13": "淚悲泣。懺謝先咎。時王舍城清信士女。高聲",
    "T32n1671_003:0724a14": "唱言。善哉國王。於佛法中。得大覺悟。我等今",
    "T32n1671_003:0724a15": "者同獲善利。是時國王鳴鐘宣令。召集一切",
    "T32n1671_003:0724a16": "大臣人民。及諸眷屬。而告之曰。我佛出世。難",
    "T32n1671_003:0724a17": "得遭遻。今既獲覩。當發淨心。供養恭敬。樂聞",
    "T32n1671_003:0724a18": "正法。即以上妙香花燈明。塗香末香。及諸花",
    "T32n1671_003:0724a19": "鬘。珍玩衣服。種種莊嚴。而為供養。作是事",
    "T32n1671_003:0724a20": "已。心大歡悅。是時如來以梵音聲。為彼時會。",
    "T32n1671_003:0724a21": "開示演說苦集滅道四聖諦法。無量人天。聞",
    "T32n1671_003:0724a22": "法解了。得真實見。時佛世尊。問諸比丘。汝等",
    "T32n1671_003:0724a23": "見是諸天人民。今於我前。廣大施設供養已",
    "T32n1671_003:0724a24": "不。時諸比丘。合掌頂上。歎未曾有。唯然已",
    "T32n1671_003:0724a25": "見。佛言。於我法中。若人淨心。於他福業。生",
    "T32n1671_003:0724a26": "隨喜者。當知是人得不壞信。具淨智眼。",
    "T32n1671_003:0724a27": "諸比丘。我念往昔無量生中。有佛出世。名曰",
    "T32n1671_003:0724a28": "寶山如來應供正遍知明行足善逝世間解無",
    "T32n1671_003:0724a29": "上士調御丈夫天人師。佛世尊。住世說法。饒",
    "T32n1671_003:0724b01": "益眾生。爾時有王。請彼如來。及諸弟子。於王",
    "T32n1671_003:0724b02": "宮中。度夏三月。即以種種飲食衣服。恭敬供",
    "T32n1671_003:0724b03": "養。過是已後彼諸人民。咸詣佛所。請佛五年。",
    "T32n1671_003:0724b04": "設諸供養。一切所須。無不充足。諸比丘。於",
    "T32n1671_003:0724b05": "意云何。往昔國王供彼佛者。則我身是。由曩",
    "T32n1671_003:0724b06": "植因。今方成熟。得諸人天廣興供養。宿因今",
    "T32n1671_003:0724b07": "果。不差毫髮。由因感果。果如其因。於此正",
    "T32n1671_003:0724b08": "知。除諸疑網。善惡業報。決定不虛。猶如瀑",
    "T32n1671_003:0724b09": "流。勢不可制。彼業力故。各招其報。地界水",
    "T32n1671_003:0724b10": "界。火界風界。及蘊處等。自作福因。則受樂",
    "T32n1671_003:0724b11": "果。于時世尊說伽陀曰。",
    "T32n1671_003:0724b12": "　經於百千劫　　彼業不可壞",
    "T32n1671_003:0724b13": "　因緣和合時　　果報決定受",
    "T32n1671_003:0724b14": "諸比丘。是名福蓋正行。汝當受持。勤修施戒。",
    "T32n1671_003:0724b15": "及諸禪定。受用福蓋。得離熱惱。",
    "T32n1671_003:0724b16": "此義略明先佛所說。結集契經。緣起行相。最",
    "T32n1671_003:0724b17": "初經首。標其如是我聞之言。由何所以。稱如",
    "T32n1671_003:0724b18": "是耶。如佛所說。無別異故。何義名我。指現",
    "T32n1671_003:0724b19": "在身。順世俗故。何義為聞。謂耳發識。現前了",
    "T32n1671_003:0724b20": "知若文若義。離於增減顛倒失故。最初結集。",
    "T32n1671_003:0724b21": "謂梵網經。是時眾集。大阿羅漢。數有四百九",
    "T32n1671_003:0724b22": "十九人。唯除阿難獨居學地。及餘一切天龍",
    "T32n1671_003:0724b23": "鬼神。初聞唱言如是我聞。舉聲悲泣。不能自",
    "T32n1671_003:0724b24": "勝。我等在昔。親覩世尊具足十力。四無所畏。",
    "T32n1671_003:0724b25": "以梵音聲。為眾演說。如何今者乃稱我聞。將",
    "T32n1671_003:0724b26": "知無常。力不可脫。時彼眾會。皆得覺悟。離三",
    "T32n1671_003:0724b27": "毒垢。安住正念。任持不忘。何義稱一。乃數之",
    "T32n1671_003:0724b28": "始。謂一聖生。一出離法。一遊止處。一淨梵",
    "T32n1671_003:0724b29": "行。一解脫音。皆悉同故。何義名時。依世俗",
    "T32n1671_003:0724c01": "立。說經事已。大眾喜懌。名為一時。如來說",
    "T32n1671_003:0724c02": "法。如日照世。破三有暗。今出離故。諸魔外",
    "T32n1671_003:0724c03": "道。毀謗正法。今佛顯現甚深希有難得之法。",
    "T32n1671_003:0724c04": "令降伏故。何義稱薄伽梵。具足殊勝廣大名",
    "T32n1671_003:0724c05": "聞。世出世間。無與等者。畢竟超越界趣輪",
    "T32n1671_003:0724c06": "迴。應受人天妙供養故。云何舍衛城。豐諸妙",
    "T32n1671_003:0724c07": "物。及文行士。清信士女。豪富長者。受用勝",
    "T32n1671_003:0724c08": "故。何義名住。遊化依止。離諸思構。若遠若",
    "T32n1671_003:0724c09": "近。隨意至故。",
    "T32n1671_003:0724c10": "福蓋正行所集經卷第三"
}