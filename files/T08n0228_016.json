{
    "T08n0228_016:0641a04": "佛說佛母出生三法藏般若",
    "T08n0228_016:0641a05": "波羅蜜多經卷第十六",
    "T08n0228_016:0641a07": "西天譯經三藏朝奉大夫試光祿卿",
    "T08n0228_016:0641a08": "傳法大師賜紫臣施護奉 詔譯",
    "T08n0228_016:0641a09": "不退轉菩薩相品第十七",
    "T08n0228_016:0641a10": "[0641a10] 爾時，尊者須菩提白佛言：「世尊！不退轉菩薩",
    "T08n0228_016:0641a11": "摩訶薩當有何相？我等云何而能識知是不",
    "T08n0228_016:0641a12": "退轉者？」[0641a12] 佛告須菩提言：「汝今當知，不退轉菩",
    "T08n0228_016:0641a13": "薩摩訶薩有種種相。須菩提！所有異生地、聲",
    "T08n0228_016:0641a14": "聞地、緣覺地、菩薩地、如來地，如是諸地於真",
    "T08n0228_016:0641a15": "如中無二無別無疑無壞。菩薩從是真如入",
    "T08n0228_016:0641a16": "諸法性，雖入是法而亦於中不生分別：『此是",
    "T08n0228_016:0641a17": "真如，此真如相。』出是如已設聞餘法，亦復於",
    "T08n0228_016:0641a18": "中不疑不難、不悔不沒，無是法、無非法，菩薩",
    "T08n0228_016:0641a19": "隨諸法相入諸法性。須菩提！當知不退轉菩",
    "T08n0228_016:0641a20": "薩摩訶薩於一切時諸所言說有義有利，而",
    "T08n0228_016:0641a21": "終不說無益語言，亦不觀察他人美惡長短。",
    "T08n0228_016:0641a22": "須菩提！若有具足如是相者，是為不退轉菩",
    "T08n0228_016:0641a23": "薩摩訶薩。",
    "T08n0228_016:0641a24": "[0641a24] 「復次，須菩提！當知彼不退轉菩薩摩訶薩雖",
    "T08n0228_016:0641a25": "聞諸餘沙門、婆羅門、外道等眾所說語言，而",
    "T08n0228_016:0641a26": "不取為實知實見；是菩薩亦不禮事諸餘天",
    "T08n0228_016:0641a27": "等，不以香華燈塗、飲食衣服種種供具供養",
    "T08n0228_016:0641a28": "彼等，亦復於彼不生信敬。須菩提！若有具足",
    "T08n0228_016:0641b01": "如是相者，是為不退轉菩薩摩訶薩。",
    "T08n0228_016:0641b02": "[0641b02] 「復次，須菩提！彼不退轉菩薩摩訶薩，畢竟不",
    "T08n0228_016:0641b03": "墮諸惡趣中，不受女人之身。又，須菩提！是菩",
    "T08n0228_016:0641b04": "薩於一切時常行十善道，所謂自不殺生，復",
    "T08n0228_016:0641b05": "教他人持不殺生；自不偷盜，復教他人持不",
    "T08n0228_016:0641b06": "偷盜；自不邪染，復教他人持不邪染；自不妄",
    "T08n0228_016:0641b07": "言，復教他人持不妄言；自不兩舌，復教他人",
    "T08n0228_016:0641b08": "持不兩舌；自不惡口，復教他人持不惡口；自",
    "T08n0228_016:0641b09": "不無義語，復教他人持不無義語；自不貪愛，",
    "T08n0228_016:0641b10": "復教他人持不貪愛；自不瞋恚，復教他人持",
    "T08n0228_016:0641b11": "不瞋恚；自不邪見，復教他人不起邪見。如是",
    "T08n0228_016:0641b12": "不退轉菩薩摩訶薩自行十善道，復以此法",
    "T08n0228_016:0641b13": "廣為他人如理表示、如實教授、如所利益、如",
    "T08n0228_016:0641b14": "理生喜。是菩薩於十善法堅固而行無所退",
    "T08n0228_016:0641b15": "失，於一切行、一切種、一切時、一切處不生瞋",
    "T08n0228_016:0641b16": "恚心，乃至夢中亦行十善，而不暫起十不善",
    "T08n0228_016:0641b17": "行。須菩提！若有具足如是相者，是為不退轉",
    "T08n0228_016:0641b18": "菩薩摩訶薩。",
    "T08n0228_016:0641b19": "[0641b19] 「復次，須菩提！彼不退轉菩薩摩訶薩，隨自所",
    "T08n0228_016:0641b20": "聞所得一切法門，即為一切眾生如理宣說，",
    "T08n0228_016:0641b21": "令諸眾生得大利樂。菩薩以是法施，隨諸眾",
    "T08n0228_016:0641b22": "生心所樂欲，普令眾生圓滿意願。菩薩自所",
    "T08n0228_016:0641b23": "得法，與一切眾生共之。須菩提！若有具足如",
    "T08n0228_016:0641b24": "是相者，是為不退轉菩薩摩訶薩。",
    "T08n0228_016:0641b25": "[0641b25] 「復次，須菩提！彼不退轉菩薩摩訶薩，聞甚深",
    "T08n0228_016:0641b26": "法不疑不悔心生信解，是菩薩於一切時，語",
    "T08n0228_016:0641b27": "言柔和善順，少於惛沈睡眠，行住坐臥威儀",
    "T08n0228_016:0641b28": "具足，諸根調寂離諸動亂，行不卒疾平足履",
    "T08n0228_016:0641b29": "地，安詳徐步視地而行，所向方處離諸過失。",
    "T08n0228_016:0641c01": "又，須菩提！彼不退轉菩薩摩訶薩，身所著衣",
    "T08n0228_016:0641c02": "及諸臥具，清淨香潔無有垢穢，身得安隱離",
    "T08n0228_016:0641c03": "諸病惱。又人身中有八萬戶大小諸蟲，菩薩",
    "T08n0228_016:0641c04": "身中無是諸蟲。何以故？菩薩善根超出世間",
    "T08n0228_016:0641c05": "廣大增長，隨其善根所增長已，菩薩即得身",
    "T08n0228_016:0641c06": "清淨，身既清淨心亦清淨。」[0641c06] 須菩提白佛言：「世",
    "T08n0228_016:0641c07": "尊！云何名為菩薩心清淨？」[0641c07] 佛言：「須菩提！隨其",
    "T08n0228_016:0641c08": "菩薩所有善根既增長已，即彼一切諂曲欺",
    "T08n0228_016:0641c09": "誑諸不善法而自銷滅，以是滅故得心清淨。",
    "T08n0228_016:0641c10": "由心清淨故，即能過於聲聞、緣覺之地，如是",
    "T08n0228_016:0641c11": "名為菩薩心清淨。須菩提！若有具足如是相",
    "T08n0228_016:0641c12": "者，是為不退轉菩薩摩訶薩。",
    "T08n0228_016:0641c13": "[0641c13] 「復次，須菩提！彼不退轉菩薩摩訶薩，遠離貪",
    "T08n0228_016:0641c14": "愛無慳嫉心，不求世間名聞利養，不樂多畜",
    "T08n0228_016:0641c15": "飲食衣服臥具醫藥及餘資具，而但愛樂甚",
    "T08n0228_016:0641c16": "深正法，於深法門能一心聽不生驚怖，智慧",
    "T08n0228_016:0641c17": "堅固諦信諦受，隨所聞法皆與般若波羅蜜",
    "T08n0228_016:0641c18": "多相應。菩薩因般若波羅蜜多故，乃至世間",
    "T08n0228_016:0641c19": "一切種事，而不見有與般若波羅蜜多不相",
    "T08n0228_016:0641c20": "應者，皆悉安住實相法中。須菩提！若有具",
    "T08n0228_016:0641c21": "足如是相者，是為不退轉菩薩摩訶薩。",
    "T08n0228_016:0641c22": "[0641c22] 「復次，須菩提！有諸惡魔來菩薩所，化作八大",
    "T08n0228_016:0641c23": "地獄，一一地獄，其中各有百千萬數不退轉",
    "T08n0228_016:0641c24": "菩薩，魔作是言：『汝今當知，此諸菩薩皆是住",
    "T08n0228_016:0641c25": "不退轉者，如來一一已為授記，今還生此大",
    "T08n0228_016:0641c26": "地獄中。汝今亦復如是住不退轉地，如來已",
    "T08n0228_016:0641c27": "為授記，汝亦當生此大地獄。汝今若能悔是",
    "T08n0228_016:0641c28": "心者，當得不墮地獄轉生天上。』須菩提！若菩",
    "T08n0228_016:0641c29": "薩聞是語已，心不動轉即作是念：『若不退轉",
    "T08n0228_016:0642a01": "菩薩摩訶薩墮地獄者，無有是處。我今覺知",
    "T08n0228_016:0642a02": "斯為魔事。』須菩提！若有具足如是相者，是為",
    "T08n0228_016:0642a03": "不退轉菩薩摩訶薩。",
    "T08n0228_016:0642a04": "[0642a04] 「復次，須菩提！有諸惡魔化沙門相，來菩薩所",
    "T08n0228_016:0642a05": "作如是言：『汝先所聞可讀誦者，皆不真實非",
    "T08n0228_016:0642a06": "佛所說，汝應悔捨勿復受持。汝今若能悔先",
    "T08n0228_016:0642a07": "所聞，我當常時來詣汝所，以我所聞共相習",
    "T08n0228_016:0642a08": "誦，我所聞者真是佛說。』若菩薩聞是說已心",
    "T08n0228_016:0642a09": "動轉者，當知是菩薩未從諸佛得授阿耨多",
    "T08n0228_016:0642a10": "羅三藐三菩提記，未能安住不退轉性。若有",
    "T08n0228_016:0642a11": "菩薩聞是說已，心不動轉住法實相，不生不",
    "T08n0228_016:0642a12": "滅不起不作，其心堅固不隨他語。譬如漏盡",
    "T08n0228_016:0642a13": "阿羅漢現前證法實相，不生不滅不起不作，",
    "T08n0228_016:0642a14": "不隨他語，不為惡魔所能動轉。菩薩亦然，已",
    "T08n0228_016:0642a15": "得安住不退轉者，不為聲聞、緣覺法門而能",
    "T08n0228_016:0642a16": "動轉，終不取證聲聞、緣覺之果，決定趣求阿",
    "T08n0228_016:0642a17": "耨多羅三藐三菩提成就一切智，安住不退",
    "T08n0228_016:0642a18": "轉性。須菩提！若有具足如是相者，是為不退",
    "T08n0228_016:0642a19": "轉菩薩摩訶薩。",
    "T08n0228_016:0642a20": "[0642a20] 「復次，須菩提！有諸惡魔來菩薩所，作如是言：",
    "T08n0228_016:0642a21": "『汝所修行是輪迴行，非菩薩行。汝今宜應於",
    "T08n0228_016:0642a22": "現生中盡苦邊際、取證涅盤，勿復於是生死",
    "T08n0228_016:0642a23": "法中受諸苦惱。汝今若不此生盡苦取涅盤",
    "T08n0228_016:0642a24": "樂，何能更受後世身耶？』須菩提！若菩薩聞是",
    "T08n0228_016:0642a25": "說已，覺知魔事心無動轉，其魔即時復作是",
    "T08n0228_016:0642a26": "言：『汝豈不見彼諸菩薩摩訶薩眾，各各於其",
    "T08n0228_016:0642a27": "兢伽沙數劫中親近諸佛，以其飲食衣服臥",
    "T08n0228_016:0642a28": "具醫藥供養兢伽沙數諸佛世尊，於諸佛所",
    "T08n0228_016:0642a29": "修持梵行，敬事諸佛聽受正法，為菩提故於",
    "T08n0228_016:0642b01": "諸佛所，請問菩薩所行道法，應云何住？云何",
    "T08n0228_016:0642b02": "行？云何學？隨其所應，諸佛為說，菩薩當如是",
    "T08n0228_016:0642b03": "住，如是行，如是學。是諸菩薩隨諸佛教，如理",
    "T08n0228_016:0642b04": "修行求一切智。如是勤行尚不能得，況復汝",
    "T08n0228_016:0642b05": "今云何能得阿耨多羅三藐三菩提耶？』須菩",
    "T08n0228_016:0642b06": "提！若菩薩聞是說已，覺知魔事心無動轉，其",
    "T08n0228_016:0642b07": "魔即時復化作彼諸苾芻眾，住菩薩前，魔作",
    "T08n0228_016:0642b08": "是言：『此等苾芻皆是漏盡阿羅漢，先發道意",
    "T08n0228_016:0642b09": "各各為求阿耨多羅三藐三菩提而不能得，",
    "T08n0228_016:0642b10": "今還取證如是阿羅漢果，況復汝今云何能",
    "T08n0228_016:0642b11": "得阿耨多羅三藐三菩提耶？』須菩提！是菩薩",
    "T08n0228_016:0642b12": "聞是說已，無所動轉不生異想，而能覺知斯",
    "T08n0228_016:0642b13": "為魔事，即作是念：『若菩薩摩訶薩隨諸佛教",
    "T08n0228_016:0642b14": "如理修學如實安住，諸有所作應諸波羅蜜",
    "T08n0228_016:0642b15": "多，不離是道、不離是念，若不得一切智者，無",
    "T08n0228_016:0642b16": "有是處。』菩薩作是思惟已，其心決定轉復堅",
    "T08n0228_016:0642b17": "固，而諸惡魔不得其便。是菩薩覺知如是諸",
    "T08n0228_016:0642b18": "魔事已，於彼所聞而無所失。須菩提！若有具",
    "T08n0228_016:0642b19": "足如是相者，是為不退轉菩薩摩訶薩。",
    "T08n0228_016:0642b20": "[0642b20] 「復次，須菩提！彼不退轉菩薩摩訶薩，於諸法",
    "T08n0228_016:0642b21": "中不作色想、不生色想，不作受、想、行、識想，不",
    "T08n0228_016:0642b22": "生受、想、行、識想。何以故？是菩薩了知諸法自",
    "T08n0228_016:0642b23": "相空故，於一切法畢竟無所得、無作無生，於",
    "T08n0228_016:0642b24": "諸法中得無生忍。須菩提！若有具足如是相",
    "T08n0228_016:0642b25": "者，是為不退轉菩薩摩訶薩。",
    "T08n0228_016:0642b26": "[0642b26] 「復次，須菩提！有諸惡魔化苾芻相，來菩薩所",
    "T08n0228_016:0642b27": "作如是言：『當知一切智同彼虛空，無所生、無",
    "T08n0228_016:0642b28": "所成、無所得法、無所用法、無知者、無證者、無",
    "T08n0228_016:0642b29": "得法者、無用法者，如是觀一切智同虛空已，",
    "T08n0228_016:0642c01": "汝所趣求為無義利。若有人言得阿耨多羅",
    "T08n0228_016:0642c02": "三藐三菩提者，當知彼說是為魔事非佛所",
    "T08n0228_016:0642c03": "說。』須菩提！彼菩薩聞是說已即起是念：『今此",
    "T08n0228_016:0642c04": "說者令我遠離一切智果，是為魔事。』菩薩即",
    "T08n0228_016:0642c05": "時起堅固心、無動心、無壞心，彼諸魔眾不得",
    "T08n0228_016:0642c06": "其便。須菩提！若有具足如是相者，是為不退",
    "T08n0228_016:0642c07": "轉菩薩摩訶薩。",
    "T08n0228_016:0642c08": "[0642c08] 「復次，須菩提！彼不退轉菩薩摩訶薩，為求一",
    "T08n0228_016:0642c09": "切智故，不隨聲聞、緣覺地轉。是菩薩若欲入",
    "T08n0228_016:0642c10": "初禪、二禪、三禪、四禪諸定，於是諸定心轉調",
    "T08n0228_016:0642c11": "柔隨意能入，雖入是諸定而不隨禪生還取",
    "T08n0228_016:0642c12": "欲界法。須菩提！若有具足如是相者，是為",
    "T08n0228_016:0642c13": "不退轉菩薩摩訶薩。",
    "T08n0228_016:0642c14": "[0642c14] 「復次，須菩提！彼不退轉菩薩摩訶薩，不著世",
    "T08n0228_016:0642c15": "間名聞利養，亦不愛樂稱揚讚歎，於諸眾生",
    "T08n0228_016:0642c16": "心無恚礙，常於眾生起利樂心，若來若去若",
    "T08n0228_016:0642c17": "動若止，心不散亂威儀具足，菩薩雖復在家",
    "T08n0228_016:0642c18": "不著諸欲，於諸欲境不生愛樂，設受諸欲常",
    "T08n0228_016:0642c19": "生怖畏。譬如有人經過險難多諸賊盜，於險",
    "T08n0228_016:0642c20": "難中雖有飲食常生怖畏，但念何時過斯險",
    "T08n0228_016:0642c21": "難？彼不退轉菩薩摩訶薩亦復如是。雖復在",
    "T08n0228_016:0642c22": "家受諸欲境，而常覺知諸欲過失為眾苦本，",
    "T08n0228_016:0642c23": "不生愛樂常所怖畏而生厭捨，不以邪命非",
    "T08n0228_016:0642c24": "法自活，寧失身命於諸眾生而不損惱。何以",
    "T08n0228_016:0642c25": "故？在家菩薩是名正士，亦名大丈夫，亦名可",
    "T08n0228_016:0642c26": "愛士夫，亦名最上士夫，亦名善相士夫，亦",
    "T08n0228_016:0642c27": "名士夫中僊，亦名吉祥士夫，亦名士夫中眾",
    "T08n0228_016:0642c28": "色蓮華，亦名士夫中白蓮華，亦名士夫正知",
    "T08n0228_016:0642c29": "者，亦名人中龍，亦名人中師子，亦名調御者。",
    "T08n0228_016:0643a01": "菩薩雖復在家而能成就種種功德，常樂利",
    "T08n0228_016:0643a02": "樂一切眾生，菩薩以其般若波羅蜜多力故，",
    "T08n0228_016:0643a03": "獲得一切勝相成就。須菩提！若有具足如是",
    "T08n0228_016:0643a04": "相者，是為不退轉菩薩摩訶薩。",
    "T08n0228_016:0643a05": "[0643a05] 「復次，須菩提！彼不退轉菩薩摩訶薩，於一切",
    "T08n0228_016:0643a06": "時有執金剛大藥叉主常隨衛護，不令非人",
    "T08n0228_016:0643a07": "伺得其便。是菩薩心不散亂威儀寂靜，諸根",
    "T08n0228_016:0643a08": "具足無所缺減，人中牛王諸相圓滿，修賢善",
    "T08n0228_016:0643a09": "行常行正法，不以世間邪幻&#x546A;術藥草等事",
    "T08n0228_016:0643a10": "引接於人，不為他人占相所有，若吉祥事不",
    "T08n0228_016:0643a11": "吉祥事，亦不與人占相世間男女生長如是",
    "T08n0228_016:0643a12": "相如是事若善若惡，亦復不於女人而生敬",
    "T08n0228_016:0643a13": "愛，常修淨命不邪命活，遠離一切&#x9B2A;戰諍訟，",
    "T08n0228_016:0643a14": "不壞正見戒行具足。菩薩於諸惡法不自所",
    "T08n0228_016:0643a15": "作、不勸他作，於一切時離諸過失。須菩提！若",
    "T08n0228_016:0643a16": "有具足如是相者，是為不退轉菩薩摩訶薩。",
    "T08n0228_016:0643a17": "[0643a17] 「復次，須菩提！彼不退轉菩薩摩訶薩，於一切",
    "T08n0228_016:0643a18": "時不說世間種種雜事，所謂不說王事，不說",
    "T08n0228_016:0643a19": "盜賊事，不說軍眾事，不說戰陣事，不說國城",
    "T08n0228_016:0643a20": "聚落方處等事，不說父母親族男女等事，不",
    "T08n0228_016:0643a21": "說園林臺觀池沼諸悅意事，不說龍神夜叉",
    "T08n0228_016:0643a22": "鬼魅非人等事，不說飲食衣服香華瓔珞莊",
    "T08n0228_016:0643a23": "嚴等事，不說歌舞倡伎嬉戲等事，不說大海",
    "T08n0228_016:0643a24": "洲渚江河等事，不說諸異生事。菩薩不說如",
    "T08n0228_016:0643a25": "是世間種種雜事，但樂宣說蘊、處、界等與般",
    "T08n0228_016:0643a26": "若波羅蜜多相應諸法。常不離一切智如理",
    "T08n0228_016:0643a27": "作意，常樂正法不樂非法，樂和諍訟不樂讒",
    "T08n0228_016:0643a28": "謗，樂近善友不樂怨惡，樂說利益語不說無",
    "T08n0228_016:0643a29": "義語，樂生他方清淨佛剎親近諸佛如來，瞻",
    "T08n0228_016:0643b01": "禮恭敬尊重供養，常得見佛不暫遠離。須菩",
    "T08n0228_016:0643b02": "提！若有具足如是相者，是為不退轉菩薩摩",
    "T08n0228_016:0643b03": "訶薩。",
    "T08n0228_016:0643b04": "[0643b04] 「復次，須菩提！當知不退轉菩薩摩訶薩，多從",
    "T08n0228_016:0643b05": "欲界、色界諸天命終，而來生此閻浮提中。當",
    "T08n0228_016:0643b06": "知是菩薩少生邊地，設復生者亦在大國，明",
    "T08n0228_016:0643b07": "解世間經書伎術，工巧等事無不通達。須菩",
    "T08n0228_016:0643b08": "提！若有具足如是相者，是為不退轉菩薩摩",
    "T08n0228_016:0643b09": "訶薩。",
    "T08n0228_016:0643b10": "[0643b10] 「復次，須菩提！彼不退轉菩薩摩訶薩，不自生",
    "T08n0228_016:0643b11": "疑：『我是不退轉者？我非不退轉者？』菩薩於其",
    "T08n0228_016:0643b12": "自地所證法中決定無疑。譬如須陀洹人於",
    "T08n0228_016:0643b13": "自地中證所得果決定無疑。須菩提！不退轉",
    "T08n0228_016:0643b14": "菩薩摩訶薩亦復如是，自所證法已得安住，",
    "T08n0228_016:0643b15": "決定不退無復生疑，隨諸魔事悉能覺知，覺",
    "T08n0228_016:0643b16": "已不隨。須菩提！又如有人造無間罪常生疑",
    "T08n0228_016:0643b17": "懼，乃至命盡，不能捨離如是罪心。彼不退轉",
    "T08n0228_016:0643b18": "菩薩摩訶薩亦復如是，已得安住不退轉性，",
    "T08n0228_016:0643b19": "於其自地所證法中，決定堅固無所退失，不",
    "T08n0228_016:0643b20": "為世間天、人、阿修羅等而能動轉。隨諸魔事",
    "T08n0228_016:0643b21": "悉能覺知，覺已不隨，乃至轉身亦復不疑更",
    "T08n0228_016:0643b22": "發聲聞、緣覺之心，乃至轉身亦復不疑不得",
    "T08n0228_016:0643b23": "阿耨多羅三藐三菩提。何以故？菩薩已得不",
    "T08n0228_016:0643b24": "壞智、已住不壞心故。又，須菩提！若諸惡魔化",
    "T08n0228_016:0643b25": "作佛身，來菩薩所，作如是言：『汝當取證阿羅",
    "T08n0228_016:0643b26": "漢果，何用勤求阿耨多羅三藐三菩提耶？何",
    "T08n0228_016:0643b27": "以故？諸求阿耨多羅三藐三菩提者有菩提",
    "T08n0228_016:0643b28": "相，汝今無如是相，唐設其功終不可得。』是菩",
    "T08n0228_016:0643b29": "薩聞作是說，若於自心有異轉者，當知未從",
    "T08n0228_016:0643c01": "先佛如來、應供、正等正覺所而得授記，未能",
    "T08n0228_016:0643c02": "安住不退轉性。須菩提！若菩薩聞作是說，心",
    "T08n0228_016:0643c03": "無異轉，即作是念：『此為異相，非佛所說。是佛",
    "T08n0228_016:0643c04": "說者應無有異，當知皆是彼惡魔眾，化作佛",
    "T08n0228_016:0643c05": "身來住我前作如是說，意欲令我遠離阿耨",
    "T08n0228_016:0643c06": "多羅三藐三菩提。』菩薩作是念已，其魔即時",
    "T08n0228_016:0643c07": "伺不得便隱復魔身。須菩提！當知是菩薩已",
    "T08n0228_016:0643c08": "從先佛如來得授阿耨多羅三藐三菩提記，",
    "T08n0228_016:0643c09": "已能安住不退轉性。",
    "T08n0228_016:0643c10": "[0643c10] 「復次，須菩提！彼不退轉菩薩摩訶薩作是念：",
    "T08n0228_016:0643c11": "『我常護持過去現在諸佛正法，為菩提故勤",
    "T08n0228_016:0643c12": "行精進，為正法故不惜身命，以守護正法故，",
    "T08n0228_016:0643c13": "是即尊重恭敬諸佛法身。』須菩提！是菩薩摩",
    "T08n0228_016:0643c14": "訶薩而不但護過去現在諸佛正法，亦護未",
    "T08n0228_016:0643c15": "來諸佛正法。何以故？彼菩薩作是念：『我亦",
    "T08n0228_016:0643c16": "在於未來數中，亦當得授阿耨多羅三藐三",
    "T08n0228_016:0643c17": "菩提記，是故我當守護未來諸佛正法，縱經",
    "T08n0228_016:0643c18": "長時亦不懈怠，乃至不惜身命而不退轉。』須",
    "T08n0228_016:0643c19": "菩提！若有具足如是相者，是為不退轉菩薩",
    "T08n0228_016:0643c20": "摩訶薩。",
    "T08n0228_016:0643c21": "[0643c21] 「復次，須菩提！彼不退轉菩薩摩訶薩，得聞如",
    "T08n0228_016:0643c22": "來、應供、正等正覺宣說正法，隨所聞已，不疑",
    "T08n0228_016:0643c23": "不悔深生信解。」[0643c23] 須菩提白佛言：「世尊！彼菩",
    "T08n0228_016:0643c24": "薩摩訶薩但聞佛所說法不生疑悔，亦聞餘",
    "T08n0228_016:0643c25": "法不疑悔耶？」[0643c25] 佛告須菩提言：「彼菩薩摩訶薩",
    "T08n0228_016:0643c26": "設聞聲聞人所說諸法亦不疑悔。何以故？彼",
    "T08n0228_016:0643c27": "菩薩摩訶薩已得無生法忍，於一切法離諸",
    "T08n0228_016:0643c28": "疑悔，入諸法性住法平等。須菩提！若有具足",
    "T08n0228_016:0643c29": "如是相者，是為不退轉菩薩摩訶薩。須菩提！",
    "T08n0228_016:0644a01": "若菩薩摩訶薩成就如是等種種相者，當知",
    "T08n0228_016:0644a02": "是菩薩佛所護念，先佛如來、應供、正等正覺",
    "T08n0228_016:0644a03": "已為授記，而能決定堅固安住不退轉性。何",
    "T08n0228_016:0644a04": "以故？惡魔所作皆為異相。菩薩隨諸異相悉",
    "T08n0228_016:0644a05": "能覺知，覺已不隨，不為諸魔而能動轉。須菩",
    "T08n0228_016:0644a06": "提！以是相故汝當識知，是為不退轉菩薩摩",
    "T08n0228_016:0644a07": "訶薩。」",
    "T08n0228_016:0644a08": "佛說佛母出生三法藏般若波羅蜜多經卷"
}