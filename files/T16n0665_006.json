{
    "T16n0665_006:0427b16": "金光明最勝王經卷第六",
    "T16n0665_006:0427b18": "大唐三藏沙門義淨奉　制譯",
    "T16n0665_006:0427b19": "四天王護國品第十二",
    "T16n0665_006:0427b20": "爾時，世尊聞四天王恭敬供養《金光明經》，",
    "T16n0665_006:0427b21": "及能擁護諸持經者，讚言：「善哉！善哉！汝等四",
    "T16n0665_006:0427b22": "王已於過去無量百千萬億佛所，恭敬供養，",
    "T16n0665_006:0427b23": "尊重讚歎，植諸善根，修行正法，常說正法，",
    "T16n0665_006:0427b24": "以法化世。汝等長夜於諸眾生常思利益，",
    "T16n0665_006:0427b25": "起大慈心，願與安樂，以是因緣，能令汝等",
    "T16n0665_006:0427b26": "現受勝報。若有人王恭敬供養此《金光明》",
    "T16n0665_006:0427b27": "最勝經典，汝等應當勤加守護，令得安隱。",
    "T16n0665_006:0427b28": "汝諸四王及餘眷屬無量無數百千藥叉護",
    "T16n0665_006:0427b29": "是經者，即是護持去、來、現在諸佛正法。汝",
    "T16n0665_006:0427c01": "等四王及餘天眾并諸藥叉，與阿蘇羅共鬪",
    "T16n0665_006:0427c02": "戰時，常得勝利；汝等若能護持是經，由經",
    "T16n0665_006:0427c03": "力故，能除眾苦、怨賊、飢饉及諸疾疫。是故",
    "T16n0665_006:0427c04": "汝等若見四眾受持讀誦此經王者，亦",
    "T16n0665_006:0427c05": "應勤心共加守護，為除衰惱，施與安樂。」",
    "T16n0665_006:0427c06": "爾時，四天王即從座起，偏袒右肩，右膝著",
    "T16n0665_006:0427c07": "地，合掌恭敬白佛言：「世尊！此《金光明最勝",
    "T16n0665_006:0427c08": "經王》，於未來世，若有國土城邑聚落、山林",
    "T16n0665_006:0427c09": "曠野，隨所至處流布之時，若彼國王於",
    "T16n0665_006:0427c10": "此經典至心聽受，稱歎供養，并復供給受持",
    "T16n0665_006:0427c11": "是經四部之眾，深心擁護，令離衰惱，以是",
    "T16n0665_006:0427c12": "因緣，我護彼王及諸人眾，皆令安隱，遠離",
    "T16n0665_006:0427c13": "憂苦，增益壽命，威德具足。世尊！若彼國王",
    "T16n0665_006:0427c14": "見於四眾受持經者，恭敬守護猶如父母，",
    "T16n0665_006:0427c15": "一切所須悉皆供給，我等四王常為守護，",
    "T16n0665_006:0427c16": "令諸有情無不尊敬。是故我等并與無量",
    "T16n0665_006:0427c17": "藥叉諸神，隨此經王所流布處，潛身擁護，",
    "T16n0665_006:0427c18": "令無留難，亦當護念聽是經人諸國王",
    "T16n0665_006:0427c19": "等，除其衰患，悉令安隱，他方怨賊皆使退",
    "T16n0665_006:0427c20": "散。若有人王聽是經時，隣國怨敵興如",
    "T16n0665_006:0427c21": "是念：『當具四兵壞彼國土。』世尊！以是經",
    "T16n0665_006:0427c22": "王威神力故，是時隣敵更有異怨，而來侵",
    "T16n0665_006:0427c23": "擾於其境界，多諸災變疫病流行。時王見",
    "T16n0665_006:0427c24": "已即嚴四兵，發向彼國欲為討罰。我等",
    "T16n0665_006:0427c25": "爾時當與眷屬無量無邊藥叉諸神，各自隱",
    "T16n0665_006:0427c26": "形為作護助，令彼怨敵自然降伏，尚不敢",
    "T16n0665_006:0427c27": "來至其國界，豈復得有兵戈相罰。」",
    "T16n0665_006:0427c28": "爾時，佛告四天王：「善哉！善哉！汝等四王，乃",
    "T16n0665_006:0427c29": "能擁護如是經典。我於過去百千俱胝",
    "T16n0665_006:0428a01": "那庾多劫，修諸苦行，得阿耨多羅三藐三菩",
    "T16n0665_006:0428a02": "提，證一切智，今說是法。若有人王受持",
    "T16n0665_006:0428a03": "是經，恭敬供養者，為消衰患，令其安隱，亦",
    "T16n0665_006:0428a04": "復擁護城邑聚落，乃至怨賊悉令退散，亦",
    "T16n0665_006:0428a05": "令一切贍部洲內所有諸王，永無衰惱鬪諍",
    "T16n0665_006:0428a06": "之事。四王當知！此贍部洲八萬四千城邑",
    "T16n0665_006:0428a07": "聚落、八萬四千諸人王等，各於其國受諸",
    "T16n0665_006:0428a08": "快樂，皆得自在，所有財寶豐足受用，不相侵",
    "T16n0665_006:0428a09": "奪，隨彼宿因而受其報，不起惡念貪求",
    "T16n0665_006:0428a10": "他國，咸生少欲利樂之心，無有鬪戰繫縛",
    "T16n0665_006:0428a11": "等苦。其土人民自生愛樂，上下和穆，猶如",
    "T16n0665_006:0428a12": "水乳，情相愛重，歡喜遊戲，慈悲謙讓，增長善",
    "T16n0665_006:0428a13": "根。以是因緣，此贍部洲安隱豐樂，人民熾",
    "T16n0665_006:0428a14": "盛，大地沃壤，寒暑調和，時不乖序，日月星",
    "T16n0665_006:0428a15": "宿常度無虧，風雨隨時，離諸災橫，資產財",
    "T16n0665_006:0428a16": "寶皆悉豐盈，心無慳鄙，常行慧施，具十善",
    "T16n0665_006:0428a17": "業，若人命終，多生天上，增益天眾。大王！若",
    "T16n0665_006:0428a18": "未來世有諸人王聽受是經，恭敬供養并",
    "T16n0665_006:0428a19": "受持是經，四部之眾尊重稱讚。復欲安樂",
    "T16n0665_006:0428a20": "饒益汝等及諸眷屬無量百千諸藥叉眾，是",
    "T16n0665_006:0428a21": "故彼王常當聽受是妙經王，由得聞此正",
    "T16n0665_006:0428a22": "法之水甘露上味，增益汝等身心勢力，精進",
    "T16n0665_006:0428a23": "勇猛，福德威光悉令充滿。是諸人王若能",
    "T16n0665_006:0428a24": "至心聽受是經，則為廣大希有供養，供養",
    "T16n0665_006:0428a25": "於我釋迦牟尼應、正等覺。若供養我，則是",
    "T16n0665_006:0428a26": "供養過去、未來、現在百千俱胝那庾多佛。若",
    "T16n0665_006:0428a27": "能供養三世諸佛，則得無量不可思議功德",
    "T16n0665_006:0428a28": "之聚。以是因緣，汝等應當擁護彼王后妃",
    "T16n0665_006:0428a29": "眷屬，令無衰惱，及宮宅神常受安樂，功德",
    "T16n0665_006:0428b01": "難思，是諸國土所有人民，亦受種種五欲",
    "T16n0665_006:0428b02": "之樂，一切惡事皆令消殄。」",
    "T16n0665_006:0428b03": "爾時，四天王白佛言：「世尊！於未來世，若有",
    "T16n0665_006:0428b04": "人王，樂聽如是《金光明經》，為欲擁護自身、",
    "T16n0665_006:0428b05": "后妃、王子，乃至內宮諸婇女等，城邑宮殿，皆",
    "T16n0665_006:0428b06": "得第一不可思議最上歡喜寂靜安樂，於現",
    "T16n0665_006:0428b07": "世中，王位尊高，自在昌盛，常得增長，復欲",
    "T16n0665_006:0428b08": "攝受無量無邊難思福聚，於自國土令無",
    "T16n0665_006:0428b09": "怨敵及諸憂惱災厄事者。世尊！如是人王",
    "T16n0665_006:0428b10": "不應放逸令心散亂，當生恭敬至誠殷",
    "T16n0665_006:0428b11": "重，聽受如是最勝經王。欲聽之時，先當",
    "T16n0665_006:0428b12": "莊嚴最上宮室，王所愛重顯敞之處，香水灑",
    "T16n0665_006:0428b13": "地，散眾名花，安置師子殊勝法座，以諸珍",
    "T16n0665_006:0428b14": "寶而為挍飾，張施種種寶蓋幢幡，燒無",
    "T16n0665_006:0428b15": "價香，奏諸音樂。其王爾時當淨澡浴，以香",
    "T16n0665_006:0428b16": "塗身，著新淨衣及諸瓔珞，坐小卑座，不生",
    "T16n0665_006:0428b17": "高舉，捨自在位，離諸憍慢，端心正念，聽是",
    "T16n0665_006:0428b18": "經王；於法師所，起大師想。復於宮內后妃",
    "T16n0665_006:0428b19": "王子婇女眷屬生慈愍心，喜悅相視，和顏",
    "T16n0665_006:0428b20": "軟語，於自身心大喜充遍。作如是念：『我",
    "T16n0665_006:0428b21": "今獲得難思殊勝廣大利益，於此經王，盛",
    "T16n0665_006:0428b22": "興供養。』既敷設已，見法師至，當起虔敬渴",
    "T16n0665_006:0428b23": "仰之心。」",
    "T16n0665_006:0428b24": "爾時，佛告四天王：「不應如是不迎法師。時",
    "T16n0665_006:0428b25": "彼人王應著純淨鮮潔之衣，種種瓔珞以",
    "T16n0665_006:0428b26": "為嚴飾，自持白蓋及以香花，備整軍儀，盛",
    "T16n0665_006:0428b27": "陳音樂，步出城闕迎彼法師，運想虔恭為",
    "T16n0665_006:0428b28": "吉祥事。四王！以何因緣令彼人王親作",
    "T16n0665_006:0428b29": "如是恭敬供養？由彼人王舉足下足，步步",
    "T16n0665_006:0428c01": "即是恭敬供養、承事尊重百千萬億那庾多",
    "T16n0665_006:0428c02": "諸佛世尊，復得超越如是劫數生死之苦，",
    "T16n0665_006:0428c03": "復於來世如是劫數，當受輪王殊勝尊",
    "T16n0665_006:0428c04": "位。隨其步步，亦於現世福德增長自在為",
    "T16n0665_006:0428c05": "王，感應難思，眾所欽重；當於無量百千億",
    "T16n0665_006:0428c06": "劫人天受用七寶宮殿，所在生處常得為",
    "T16n0665_006:0428c07": "王，增益壽命，言詞辯了，人天信受，無所畏",
    "T16n0665_006:0428c08": "懼，有大名稱，咸共瞻仰，天上人中受勝妙",
    "T16n0665_006:0428c09": "樂，獲大力勢，有大威德，身相奇妙，端嚴無",
    "T16n0665_006:0428c10": "比，值天人師，遇善知識，成就具足無量福",
    "T16n0665_006:0428c11": "聚。四王當知！彼諸人王見如是等種種無",
    "T16n0665_006:0428c12": "量功德利益故，應自往奉迎法師。若一踰",
    "T16n0665_006:0428c13": "繕那，乃至百千踰繕那，於說法師應生佛",
    "T16n0665_006:0428c14": "想，還至城已，作如是念：『今日釋迦牟尼如",
    "T16n0665_006:0428c15": "來、應、正等覺入我宮中，受我供養，為我說",
    "T16n0665_006:0428c16": "法。我聞法已，即於阿耨多羅三藐三菩提",
    "T16n0665_006:0428c17": "不復退轉，即是值遇百千萬億那庾多諸佛",
    "T16n0665_006:0428c18": "世尊。我於今日即是種種廣大殊勝上妙",
    "T16n0665_006:0428c19": "樂具，供養過去、未來、現在諸佛。我於今日",
    "T16n0665_006:0428c20": "即是永拔琰摩王界、地獄、餓鬼、傍生之苦。便",
    "T16n0665_006:0428c21": "為已種無量百千萬億轉輪聖王、釋梵天主",
    "T16n0665_006:0428c22": "善根種子。當令無量百千萬億眾生，出",
    "T16n0665_006:0428c23": "生死苦，得涅槃樂，積集無量無邊不可思",
    "T16n0665_006:0428c24": "議福德之聚，後宮眷屬及諸人民皆蒙安隱，",
    "T16n0665_006:0428c25": "國土清泰，無諸災厄、毒害、惡人，他方怨敵",
    "T16n0665_006:0428c26": "不來侵擾，遠離憂患。』四王當知！時彼人王",
    "T16n0665_006:0428c27": "應作如是尊重正法，亦於受持是妙經典",
    "T16n0665_006:0428c28": "苾芻、苾芻尼、鄔波索迦、鄔波斯迦，供養恭敬",
    "T16n0665_006:0428c29": "尊重讚歎，所獲善根，先以勝福施與汝",
    "T16n0665_006:0429a01": "等及諸眷屬。彼之人王，有大福德善業因",
    "T16n0665_006:0429a02": "緣，於現世中得大自在增益威光，吉祥",
    "T16n0665_006:0429a03": "妙相皆悉莊嚴，一切怨敵能以正法而摧伏",
    "T16n0665_006:0429a04": "之。」",
    "T16n0665_006:0429a05": "爾時，四天王白佛言：「世尊！若有人王能作",
    "T16n0665_006:0429a06": "如是恭敬正法，聽此經王，并於四眾持經",
    "T16n0665_006:0429a07": "之人，恭敬供養，尊重讚歎。時彼人王欲為",
    "T16n0665_006:0429a08": "我等生歡喜故，當在一邊，近於法座，香",
    "T16n0665_006:0429a09": "水灑地，散眾名花，安置處所，設四王座，我",
    "T16n0665_006:0429a10": "與彼王共聽正法。其王所有自利善根，亦",
    "T16n0665_006:0429a11": "以福分施及我等。世尊！時彼人王請說法",
    "T16n0665_006:0429a12": "者，昇座之時，便為我等燒眾名香，供養是",
    "T16n0665_006:0429a13": "經。世尊！時彼香煙於一念頃，上昇虛空，即",
    "T16n0665_006:0429a14": "至我等諸天宮殿，於虛空中變成香蓋。我",
    "T16n0665_006:0429a15": "等天眾聞彼妙香，香有金光照曜我等所",
    "T16n0665_006:0429a16": "居宮殿，乃至梵宮及以帝釋、大辯才天、大",
    "T16n0665_006:0429a17": "吉祥天、堅牢地神、正了知大將、二十八",
    "T16n0665_006:0429a18": "部諸藥叉神、大自在天、金剛密主、寶賢大",
    "T16n0665_006:0429a19": "將、訶利底母五百眷屬、無熱惱池龍王、大",
    "T16n0665_006:0429a20": "海龍王所居之處。世尊！如是等眾於自宮",
    "T16n0665_006:0429a21": "殿見彼香煙，一剎那頃變成香蓋，聞香芬",
    "T16n0665_006:0429a22": "馥，覩色光明，遍至一切諸天神宮。」佛告四",
    "T16n0665_006:0429a23": "天王：「是香光明非但至此宮殿，變成香蓋，",
    "T16n0665_006:0429a24": "放大光明；由彼人王手擎香鑪，燒眾名",
    "T16n0665_006:0429a25": "香供養經時，其香煙氣於一念頃遍至三",
    "T16n0665_006:0429a26": "千大千世界，百億日月、百億妙高山王、百億",
    "T16n0665_006:0429a27": "四洲，於此三千大千世界一切天、龍、藥叉、健",
    "T16n0665_006:0429a28": "闥婆、阿蘇羅、揭路茶、緊那羅、莫呼洛伽宮殿",
    "T16n0665_006:0429a29": "之所，於虛空中充滿而住。種種香煙變成",
    "T16n0665_006:0429b01": "雲蓋，其蓋金色普照天宮。如是三千大",
    "T16n0665_006:0429b02": "千世界所有種種香雲香蓋，皆是《金光明最",
    "T16n0665_006:0429b03": "勝王經》威神之力。是諸人王手持香鑪",
    "T16n0665_006:0429b04": "供養經時，種種香氣非但遍此三千大千",
    "T16n0665_006:0429b05": "世界，於一念頃亦遍十方無量無邊恒河沙",
    "T16n0665_006:0429b06": "等百千萬億諸佛國土，於諸佛上虛空之",
    "T16n0665_006:0429b07": "中變成香蓋，金色普照亦復如是。時彼諸",
    "T16n0665_006:0429b08": "佛聞此妙香，覩斯雲蓋及以金色，於十方",
    "T16n0665_006:0429b09": "界恒河沙等諸佛世尊現神變已，彼諸世",
    "T16n0665_006:0429b10": "尊悉共觀察，異口同音讚法師曰：『善哉！善",
    "T16n0665_006:0429b11": "哉！汝大丈夫！能廣流布如是甚深微妙經",
    "T16n0665_006:0429b12": "典，則為成就無量無邊不可思議福德之聚。",
    "T16n0665_006:0429b13": "若有聽聞如是經者，所獲功德其量甚多，",
    "T16n0665_006:0429b14": "何況書寫、受持、讀誦、為他敷演、如說修行。",
    "T16n0665_006:0429b15": "何以故？善男子！若有眾生聞此《金光明最",
    "T16n0665_006:0429b16": "勝王經》者，即於阿耨多羅三藐三菩提不",
    "T16n0665_006:0429b17": "復退轉。』」",
    "T16n0665_006:0429b18": "爾時，十方有百千俱胝那庾多無量無數恒",
    "T16n0665_006:0429b19": "河沙等諸佛剎土，彼諸剎土一切如來異口",
    "T16n0665_006:0429b20": "同音，於法座上讚彼法師言：「善哉！善哉！",
    "T16n0665_006:0429b21": "善男子！汝於來世，以精勤力，當修無量百",
    "T16n0665_006:0429b22": "千苦行，具足資糧，超諸聖眾，出過三界，為",
    "T16n0665_006:0429b23": "最勝尊，當坐菩提樹王之下，殊勝莊嚴，能",
    "T16n0665_006:0429b24": "救三千大千世界有緣眾生，善能摧伏可",
    "T16n0665_006:0429b25": "畏形儀諸魔軍眾，覺了諸法最勝清淨甚深",
    "T16n0665_006:0429b26": "無上正等菩提。善男子！汝當坐於金剛之",
    "T16n0665_006:0429b27": "座，轉於無上諸佛所讚十二妙行甚深法輪，",
    "T16n0665_006:0429b28": "能擊無上最大法鼓，能吹無上極妙法螺，",
    "T16n0665_006:0429b29": "能建無上殊勝法幢，能然無上極明法炬，",
    "T16n0665_006:0429c01": "能降無上甘露法雨，能斷無量煩惱怨結，能",
    "T16n0665_006:0429c02": "令無量百千萬億那庾多有情，渡於無涯",
    "T16n0665_006:0429c03": "可畏大海，解脫生死無際輪迴，值遇無量",
    "T16n0665_006:0429c04": "百千萬億那庾多佛。」",
    "T16n0665_006:0429c05": "爾時，四天王復白佛言：「世尊！是《金光明最勝",
    "T16n0665_006:0429c06": "王經》，能於未來現在成就如是無量功德，",
    "T16n0665_006:0429c07": "是故人王若得聞是微妙經典，即是已於",
    "T16n0665_006:0429c08": "百千萬億無量佛所種諸善根，於彼人王",
    "T16n0665_006:0429c09": "我當護念。復見無量福德利故，我等四王",
    "T16n0665_006:0429c10": "及餘眷屬無量百千萬億諸神，於自宮殿見",
    "T16n0665_006:0429c11": "是種種香煙雲蓋神變之時，我當隱蔽不現",
    "T16n0665_006:0429c12": "其身，為聽法故，當至是王清淨嚴飾所止",
    "T16n0665_006:0429c13": "宮殿講法之處。如是乃至梵宮、帝釋、大辯才",
    "T16n0665_006:0429c14": "天、大吉祥天、堅牢地神、正了知神大將、二",
    "T16n0665_006:0429c15": "十八部諸藥叉神、大自在天、金剛密主、寶賢",
    "T16n0665_006:0429c16": "大將、訶利底母五百眷屬、無熱惱池龍王、大",
    "T16n0665_006:0429c17": "海龍王、無量百千萬億那庾多諸天藥叉，如",
    "T16n0665_006:0429c18": "是等眾為聽法故，皆不現身，至彼人王殊",
    "T16n0665_006:0429c19": "勝宮殿莊嚴高座說法之所。世尊！我等四王",
    "T16n0665_006:0429c20": "及餘眷屬藥叉諸神，皆當一心共彼人王為",
    "T16n0665_006:0429c21": "善知識，因是無上大法施主，以甘露味充",
    "T16n0665_006:0429c22": "足於我，是故我等擁護是王，除其衰患，令",
    "T16n0665_006:0429c23": "得安隱，及其宮殿城邑國土諸惡災變悉",
    "T16n0665_006:0429c24": "令消滅。」爾時，四天王俱共合掌白佛言：「世",
    "T16n0665_006:0429c25": "尊！若有人王於其國土，雖有此經，未常",
    "T16n0665_006:0429c26": "流布，心生捨離，不樂聽聞，亦不供養尊重",
    "T16n0665_006:0429c27": "讚歎，見四部眾持經之人，亦復不能尊重供",
    "T16n0665_006:0429c28": "養，遂令我等及餘眷屬無量諸天，不得聞",
    "T16n0665_006:0429c29": "此甚深妙法，背甘露味，失正法流，無有",
    "T16n0665_006:0430a01": "威光及以勢力，增長惡趣，損減人天，墜生",
    "T16n0665_006:0430a02": "死河，乖涅槃路。世尊！我等四王并諸眷屬",
    "T16n0665_006:0430a03": "及藥叉等，見如斯事，捨其國土，無擁護心。",
    "T16n0665_006:0430a04": "非但我等捨棄是王，亦有無量守護國土諸",
    "T16n0665_006:0430a05": "大善神悉皆捨去。既捨離已，其國當有種",
    "T16n0665_006:0430a06": "種災禍，喪失國位，一切人眾皆無善心，惟",
    "T16n0665_006:0430a07": "有繫縛，殺害瞋諍，互相讒諂，抂及無辜，疾疫",
    "T16n0665_006:0430a08": "流行，彗星數出，兩日並現，博蝕無恒，黑",
    "T16n0665_006:0430a09": "白二虹表不祥相，星流地動，井內發聲，暴",
    "T16n0665_006:0430a10": "雨惡風不依時節，常遭飢饉，苗實不成，",
    "T16n0665_006:0430a11": "多有他方怨賊侵掠，國內人民受諸苦惱，",
    "T16n0665_006:0430a12": "土地無有可樂之處。世尊！我等四王及與",
    "T16n0665_006:0430a13": "無量百千天神，并護國土諸舊善神遠離去",
    "T16n0665_006:0430a14": "時，生如是等無量百千災怪惡事。世尊！若",
    "T16n0665_006:0430a15": "有人王欲護國土，常受快樂，欲令眾生",
    "T16n0665_006:0430a16": "咸蒙安隱，欲得摧伏一切外敵，於自國境",
    "T16n0665_006:0430a17": "永得昌盛，欲令正教流布世間，苦惱惡法",
    "T16n0665_006:0430a18": "皆除滅者。世尊！是諸國主必當聽受是妙",
    "T16n0665_006:0430a19": "經王，亦應恭敬供養讀誦受持經者。我等",
    "T16n0665_006:0430a20": "及餘無量天眾以是聽法善根威力，得服",
    "T16n0665_006:0430a21": "無上甘露法味，增益我等所有眷屬，并餘天",
    "T16n0665_006:0430a22": "神皆得勝利。何以故？以是人王至心聽受",
    "T16n0665_006:0430a23": "是經典故。世尊！如大梵天於諸有情常為",
    "T16n0665_006:0430a24": "宣說世出世論，帝釋復說種種諸論，五通神",
    "T16n0665_006:0430a25": "仙亦說諸論。世尊！梵天、帝釋、五通仙人雖",
    "T16n0665_006:0430a26": "有百千俱胝那庾多無量諸論，然佛世尊慈",
    "T16n0665_006:0430a27": "悲哀愍，為人天眾說《金光明》微妙經典，比",
    "T16n0665_006:0430a28": "前所說，勝彼百千俱胝那庾多倍不可為",
    "T16n0665_006:0430a29": "喻。何以故？由此能令諸贍部洲所有王等",
    "T16n0665_006:0430b01": "正法化世，能與眾生安樂之事，為護自",
    "T16n0665_006:0430b02": "身及諸眷屬，令無苦惱，又無他方怨賊侵",
    "T16n0665_006:0430b03": "害，所有諸惡悉皆遠去，亦令國土災厄屏除，",
    "T16n0665_006:0430b04": "化以正法無有諍訟。是故人王各於國土，",
    "T16n0665_006:0430b05": "當然法炬，明照無邊，增益天眾并諸眷屬。",
    "T16n0665_006:0430b06": "世尊！我等四王無量天神藥叉之眾，贍部洲",
    "T16n0665_006:0430b07": "內所有天神，以是因緣得服無上甘露",
    "T16n0665_006:0430b08": "法味，獲大威德勢力光明無不具足，一",
    "T16n0665_006:0430b09": "切眾生皆得安隱，復於來世無量百千不可",
    "T16n0665_006:0430b10": "思議那庾多劫常受快樂，復得值遇無量",
    "T16n0665_006:0430b11": "諸佛，種諸善根，然後證得阿耨多羅三藐三",
    "T16n0665_006:0430b12": "菩提。如是無量無邊勝利，皆是如來、應、正等",
    "T16n0665_006:0430b13": "覺，以大慈悲過諸梵眾，以大智慧逾於帝",
    "T16n0665_006:0430b14": "釋，修諸苦行勝五通仙，百千萬億那庾多",
    "T16n0665_006:0430b15": "倍不可稱計，為諸眾生演說如是微妙經",
    "T16n0665_006:0430b16": "典，令贍部洲一切國主及諸人眾，明了世",
    "T16n0665_006:0430b17": "間所有法式，治國化人勸導之事，由此",
    "T16n0665_006:0430b18": "經王流通力故，普得安樂。此等福利，皆是",
    "T16n0665_006:0430b19": "釋迦大師於此經典廣為流通慈悲力",
    "T16n0665_006:0430b20": "故。世尊！以是因緣，諸人王等皆應受持，",
    "T16n0665_006:0430b21": "供養恭敬，尊重讚歎此妙經王。何以故？",
    "T16n0665_006:0430b22": "以如是等不可思議殊勝功德利益一切，",
    "T16n0665_006:0430b23": "是故名曰最勝經王。」",
    "T16n0665_006:0430b24": "爾時，世尊復告四天王：「汝等四王及餘眷屬，",
    "T16n0665_006:0430b25": "無量百千俱胝那庾多諸天大眾，見彼人王，",
    "T16n0665_006:0430b26": "若能至心聽是經典，供養恭敬、尊重讚歎者，",
    "T16n0665_006:0430b27": "應當擁護，除其衰患，能令汝等亦受安樂；",
    "T16n0665_006:0430b28": "若四部眾能廣流布是經王者，於人天中",
    "T16n0665_006:0430b29": "廣作佛事，普能利益無量眾生，如是之人，",
    "T16n0665_006:0430c01": "汝等四王常當擁護。如是四眾，勿使他緣",
    "T16n0665_006:0430c02": "共相侵擾，令彼身心寂靜安樂，於此經王",
    "T16n0665_006:0430c03": "廣宣流布，令不斷絕，利益有情，盡未來",
    "T16n0665_006:0430c04": "際。」",
    "T16n0665_006:0430c05": "爾時，多聞天王從座而起，白佛言：「世尊！我",
    "T16n0665_006:0430c06": "有如意寶珠陀羅尼法，若有眾生樂受持",
    "T16n0665_006:0430c07": "者，功德無量。我常擁護令彼眾生離苦得",
    "T16n0665_006:0430c08": "樂，能成福智二種資糧。欲受持者先當誦",
    "T16n0665_006:0430c09": "此護身之呪。」即說呪曰：",
    "T16n0665_006:0430c10": "「南謨薜室囉末拏也莫訶曷囉闍也　怛姪",
    "T16n0665_006:0430c11": "他　囉囉囉囉　矩怒矩怒　區怒區怒　寠",
    "T16n0665_006:0430c12": "怒寠怒　颯嚩颯嚩羯囉　羯囉莫訶毘羯",
    "T16n0665_006:0430c13": "喇麼　莫訶毘羯喇麼　莫訶曷囉社　曷",
    "T16n0665_006:0430c14": "[口*洛]叉曷[口*洛]叉　覩漫(自稱己名)　薩婆薩埵難者　莎",
    "T16n0665_006:0430c15": "訶",
    "T16n0665_006:0430c16": "「世尊！誦此呪者，當以白線呪之七遍，一遍",
    "T16n0665_006:0430c17": "一結，繫之肘後，其事必成；應取諸香，所謂",
    "T16n0665_006:0430c18": "安息、栴檀、龍腦、蘇合、多揭羅、熏陸，皆須等分，",
    "T16n0665_006:0430c19": "和合一處，手執香爐，燒香供養，清淨澡浴，",
    "T16n0665_006:0430c20": "著鮮潔衣，於一靜室，可誦神呪",
    "T16n0665_006:0430c21": "請我薜室囉末拏天王。」即說呪曰：",
    "T16n0665_006:0430c22": "「南謨薜室囉末拏(引)也",
    "T16n0665_006:0430c23": "「南謨檀那馱也　檀泥說囉(引)也　阿揭撦",
    "T16n0665_006:0430c24": "　阿鉢[口*賴]弭哆　檀泥說囉　鉢囉麼　迦留",
    "T16n0665_006:0430c25": "尼迦　薩婆薩埵　呬哆振哆　麼麼(己名)檀那",
    "T16n0665_006:0430c26": "末奴鉢喇拽撦　碎閻摩揭撦　莎訶",
    "T16n0665_006:0430c27": "「此呪誦滿一七遍已，次誦本呪。欲誦呪時，",
    "T16n0665_006:0430c28": "先當稱名敬禮三寶，及薜室羅末拏天王。",
    "T16n0665_006:0430c29": "能施財物，令諸眾生所求願滿，悉能成就，",
    "T16n0665_006:0431a01": "與其安樂。如是禮已，次誦薜室羅末拏天",
    "T16n0665_006:0431a02": "王如意末尼寶心神呪，能施眾生隨意安樂。」",
    "T16n0665_006:0431a03": "爾時，多聞天王即於佛前，說如意末尼寶心",
    "T16n0665_006:0431a04": "呪曰：",
    "T16n0665_006:0431a05": "「南謨曷喇怛娜　怛喇夜野(引)南謨薜室囉",
    "T16n0665_006:0431a06": "末拏(引)也",
    "T16n0665_006:0431a07": "「莫訶囉闍(引)也　怛姪他　四弭四弭　蘇母",
    "T16n0665_006:0431a08": "蘇母　栴茶栴茶　折囉折囉　薩囉薩囉",
    "T16n0665_006:0431a09": "羯囉羯囉　枳哩枳哩　矩嚕矩嚕　母嚕母",
    "T16n0665_006:0431a10": "嚕　主嚕主嚕　娑大也頞貪　我名某甲",
    "T16n0665_006:0431a11": "　昵店頞他　達達覩莎訶　南謨薜室囉末",
    "T16n0665_006:0431a12": "拏也莎訶檀那馱也莎訶　曼奴喇他鉢唎脯",
    "T16n0665_006:0431a13": "喇迦(引)也莎訶",
    "T16n0665_006:0431a14": "「受持呪時，先誦千遍，然後於淨室中瞿摩",
    "T16n0665_006:0431a15": "塗地作小壇場，隨時飲食，一心供養，常",
    "T16n0665_006:0431a16": "然妙香，令烟不絕。誦前心呪晝夜繫心，",
    "T16n0665_006:0431a17": "惟自耳聞，勿令他解。時有薜室囉末拏王",
    "T16n0665_006:0431a18": "子名禪膩師，現童子形，來至其所。問言：",
    "T16n0665_006:0431a19": "『何故須喚我父？』即可報言：『我為供養三寶，",
    "T16n0665_006:0431a20": "事須財物，願當施與。』時禪膩師聞是語已，",
    "T16n0665_006:0431a21": "即還父所，白其父言：『今有善人發至誠",
    "T16n0665_006:0431a22": "心，供養三寶，少乏財物，為斯請召。』其父",
    "T16n0665_006:0431a23": "報曰：『汝可速去，日日與彼一百迦利沙波",
    "T16n0665_006:0431a24": "拏(此是根本梵音，惟目貝齒而隨方不定，或是貝齒，或是金銀銅鐵等錢，然摩揭陀現今通用一迦利沙",
    "T16n0665_006:0431a25": "波拏有一千六百貝齒，總數可以准知，若准物直隨處不定。若人持呪得成就者，獲物之時自知其數。有本云：每日與一",
    "T16n0665_006:0431a26": "百陳那羅，即金錢也。乃至盡形日日常得，西方求者多有神驗，除不至心也)。』",
    "T16n0665_006:0431a27": "「其持呪者見是相已，知事得成。當須獨",
    "T16n0665_006:0431a28": "處淨室，燒香而臥。可於床邊置一香篋，每",
    "T16n0665_006:0431a29": "至天曉，觀其篋中獲所求物。每得物時，",
    "T16n0665_006:0431b01": "當日即須供養三寶，香花飲食兼施貧乏，",
    "T16n0665_006:0431b02": "皆令罄盡，不得停留。於諸有情起慈悲",
    "T16n0665_006:0431b03": "念，勿生瞋誑諂害之心。若起瞋者，即失神",
    "T16n0665_006:0431b04": "驗，常可護心，勿令瞋恚。又持此呪者，於",
    "T16n0665_006:0431b05": "每日中憶我多聞天王，及男女眷屬稱揚讚",
    "T16n0665_006:0431b06": "歎，恒以十善共相資助，令彼天等福力增",
    "T16n0665_006:0431b07": "明，眾善普臻證菩提處。彼諸天眾見是事",
    "T16n0665_006:0431b08": "已，皆大歡喜，共來擁衛持呪之人。又持呪",
    "T16n0665_006:0431b09": "者壽命長遠，經無量歲，永離三塗，常無災",
    "T16n0665_006:0431b10": "厄，亦令獲得如意寶珠及以伏藏，神通自",
    "T16n0665_006:0431b11": "在，所願皆成。若求官榮，無不稱意，亦解",
    "T16n0665_006:0431b12": "一切禽獸之語。",
    "T16n0665_006:0431b13": "「世尊！若持呪時，欲得見我自身現者，可",
    "T16n0665_006:0431b14": "於月八日或十五日，於白疊上畫佛形",
    "T16n0665_006:0431b15": "像，當用木膠雜彩莊飾，其畫像人為受",
    "T16n0665_006:0431b16": "八戒。於佛左邊作吉祥天女像，於佛右邊",
    "T16n0665_006:0431b17": "作我多聞天像，并畫男女眷屬之類。安置",
    "T16n0665_006:0431b18": "座處咸令如法，布列花彩，燒眾名香，然",
    "T16n0665_006:0431b19": "燈續明，晝夜無歇，上妙飲食種種珍奇，發",
    "T16n0665_006:0431b20": "殷重心隨時供養，受持神呪，不得輕心。",
    "T16n0665_006:0431b21": "請召我時應誦此呪：",
    "T16n0665_006:0431b22": "「南謨室利健那也　勃陀(引)也　南謨",
    "T16n0665_006:0431b23": "薜室囉末拏也　藥叉囉闍(引)也　莫訶囉闍",
    "T16n0665_006:0431b24": "阿地囉闍也　南麼室唎耶裔　莫訶提弊(引)",
    "T16n0665_006:0431b25": "裔　怛姪他　怛囉怛囉　咄嚕咄嚕　末囉",
    "T16n0665_006:0431b26": "末囉　宰卛吐宰卛吐　漢娜漢娜　末尼",
    "T16n0665_006:0431b27": "羯諾迦　跋折囉薜琉璃也　目底迦楞訖[口*栗]",
    "T16n0665_006:0431b28": "哆　設唎囉裔　蒲(引)薩婆薩埵呬哆迦摩",
    "T16n0665_006:0431b29": "薜室囉末拏　室唎夜提鼻　跋[口*臘]婆也",
    "T16n0665_006:0431c01": "　醫呬醫呬磨毘藍婆　瞿[口*栗]拏瞿[口*栗]拏[袖由+未]",
    "T16n0665_006:0431c02": "(麻八反)喇娑[袖由+未]喇娑　達馱呬麼麼　阿目迦那",
    "T16n0665_006:0431c03": "末寫(自稱己名)達哩設那迦末寫達哩設南　麼麼",
    "T16n0665_006:0431c04": "末那　鉢喇曷囉大也　莎訶",
    "T16n0665_006:0431c05": "「世尊！我若見此誦呪之人，復見如是盛興",
    "T16n0665_006:0431c06": "供養，即生慈愛歡喜之心。我即變身作小",
    "T16n0665_006:0431c07": "兒形，或作老人、苾芻之像，手持如意末尼寶",
    "T16n0665_006:0431c08": "珠，并持金囊入道場內，身現恭敬，口稱",
    "T16n0665_006:0431c09": "佛名，語持呪者曰：『隨汝所求，皆令如願。』",
    "T16n0665_006:0431c10": "或隱林藪，或造寶珠，或欲眾人愛寵，或",
    "T16n0665_006:0431c11": "求金銀等物，欲持諸呪，皆令有驗。或欲",
    "T16n0665_006:0431c12": "神通壽命長遠，及勝妙樂，無不稱心。我今",
    "T16n0665_006:0431c13": "且說如是之事，若更求餘，皆隨所願，悉",
    "T16n0665_006:0431c14": "得成就，寶藏無盡，功德無窮。假使日月墜",
    "T16n0665_006:0431c15": "墮于地，或可大地有時移轉，我此實語終",
    "T16n0665_006:0431c16": "不虛然，常得安隱，隨心快樂。世尊！若有",
    "T16n0665_006:0431c17": "人能受持讀誦是經王者，誦此呪時，不",
    "T16n0665_006:0431c18": "假疲勞，法速成就。世尊！我今為彼貧窮困",
    "T16n0665_006:0431c19": "厄苦惱眾生，說此神呪，令獲大利，皆得",
    "T16n0665_006:0431c20": "富樂，自在無患，乃至盡形，我當擁護，隨",
    "T16n0665_006:0432a01": "逐是人，為除災厄。亦復令此持《金光明最",
    "T16n0665_006:0432a02": "勝王經》流通之者，及持呪人，於百步內光",
    "T16n0665_006:0432a03": "明照燭，我之所有千藥叉神亦常侍衛，隨欲",
    "T16n0665_006:0432a04": "驅使，無不遂心。我說實語，無有虛誑，",
    "T16n0665_006:0432a05": "惟佛證知。」時多聞天王說此呪已，佛言：",
    "T16n0665_006:0432a06": "「善哉！天王！汝能破裂一切眾生貧窮苦網，",
    "T16n0665_006:0432a07": "令得富樂，說是神呪，復令此經廣行於世。」",
    "T16n0665_006:0432a08": "時四天王俱從座起，偏袒一肩，頂禮雙",
    "T16n0665_006:0432a09": "足，右膝著地，合掌恭敬，以妙伽他讚佛功",
    "T16n0665_006:0432a10": "德：",
    "T16n0665_006:0432a11": "「佛面猶如淨滿月，　　亦如千日放光明；",
    "T16n0665_006:0432a12": "　目淨脩廣若青蓮，　　齒白齊密猶珂雪。",
    "T16n0665_006:0432a13": "　佛德無邊如大海，　　無限妙寶積其中；",
    "T16n0665_006:0432a14": "　智慧德水鎮恒盈，　　百千勝定咸充滿。",
    "T16n0665_006:0432a15": "　足下輪相皆嚴飾，　　轂輞千輻悉齊平；",
    "T16n0665_006:0432a16": "　手足鞔網遍莊嚴，　　猶如鵝王相具足。",
    "T16n0665_006:0432a17": "　佛身光曜等金山，　　清淨殊特無倫匹；",
    "T16n0665_006:0432a18": "　亦如妙高功德滿，　　故我稽首佛山王。",
    "T16n0665_006:0432a19": "　相好如空不可測，　　逾於千月放光明；",
    "T16n0665_006:0432a20": "　皆如焰幻不思議，　　故我稽首心無著。」",
    "T16n0665_006:0432a21": "爾時，四天王讚歎佛已，世尊亦以伽他而答",
    "T16n0665_006:0432a22": "之曰：",
    "T16n0665_006:0432a23": "「此《金光明》最勝經，　　無上十力之所說；",
    "T16n0665_006:0432a24": "　汝等四王常擁護，　　應生勇猛不退心。",
    "T16n0665_006:0432a25": "　此妙經寶極甚深，　　能與一切有情樂；",
    "T16n0665_006:0432a26": "　由彼有情安樂故，　　常得流通贍部洲。",
    "T16n0665_006:0432a27": "　於此大千世界中，　　所有一切有情類；",
    "T16n0665_006:0432a28": "　餓鬼傍生及地獄，　　如是苦趣悉皆除。",
    "T16n0665_006:0432a29": "　住此南洲諸國王，　　及餘一切有情類；",
    "T16n0665_006:0432b01": "　由經威力常歡喜，　　皆蒙擁護得安寧。",
    "T16n0665_006:0432b02": "　亦使此中諸有情，　　除眾病苦無賊盜；",
    "T16n0665_006:0432b03": "　賴此國土弘經故，　　安隱豐樂無違惱。",
    "T16n0665_006:0432b04": "　若人聽受此經王，　　欲求尊貴及財利；",
    "T16n0665_006:0432b05": "　國土豐樂無違諍，　　隨心所願悉皆從。",
    "T16n0665_006:0432b06": "　能令他方賊退散，　　於自國界常安隱；",
    "T16n0665_006:0432b07": "　由此最勝經王力，　　離諸苦惱無憂怖。",
    "T16n0665_006:0432b08": "　如寶樹王在宅內，　　能生一切諸樂具；",
    "T16n0665_006:0432b09": "　最勝經王亦復然，　　能與人王勝功德。",
    "T16n0665_006:0432b10": "　譬如澄潔清冷水，　　能除飢渴諸熱惱；",
    "T16n0665_006:0432b11": "　最勝經王亦復然，　　令樂福者心滿足。",
    "T16n0665_006:0432b12": "　如人室有妙寶篋，　　隨所受用悉從心；",
    "T16n0665_006:0432b13": "　最勝經王亦復然，　　福德隨心無所乏。",
    "T16n0665_006:0432b14": "　汝等天主及天眾，　　應當供養此經王；",
    "T16n0665_006:0432b15": "　若能依教奉持經，　　智慧威神皆具足。",
    "T16n0665_006:0432b16": "　現在十方一切佛，　　咸共護念此經王；",
    "T16n0665_006:0432b17": "　見有讀誦及受持，　　稱歎善哉甚希有。",
    "T16n0665_006:0432b18": "　若有人能聽此經，　　身心踊躍生歡喜；",
    "T16n0665_006:0432b19": "　常有百千藥叉眾，　　隨所住處護斯人。",
    "T16n0665_006:0432b20": "　於此世界諸天眾，　　其數無量不思議；",
    "T16n0665_006:0432b21": "　悉共聽受此經王，　　歡喜護持無退轉。",
    "T16n0665_006:0432b22": "　若人聽受此經王，　　威德勇猛常自在；",
    "T16n0665_006:0432b23": "　增益一切人天眾，　　令離衰惱益光明。」",
    "T16n0665_006:0432b24": "爾時四天王聞是頌已，歡喜踊躍，白佛言：",
    "T16n0665_006:0432b25": "「世尊！我從昔來未曾得聞如是甚深微妙",
    "T16n0665_006:0432b26": "之法。」心生悲喜，涕淚交流，舉身戰動，",
    "T16n0665_006:0432b27": "證不思議希有之事，以天曼陀羅花、摩訶曼",
    "T16n0665_006:0432b28": "陀羅花而散佛上。作是殊勝供養佛已，",
    "T16n0665_006:0432b29": "白佛言：「世尊！我等四王各有五百藥叉眷",
    "T16n0665_006:0432c01": "屬，常當處處擁護是經及說法師，以智光",
    "T16n0665_006:0432c02": "明而為助衛。若於此經所有句義忘失之",
    "T16n0665_006:0432c03": "處，我皆令彼憶念不忘，并與陀羅尼殊勝",
    "T16n0665_006:0432c04": "法門令得具足。復欲令此最勝經王所在",
    "T16n0665_006:0432c05": "之處，為諸眾生廣宣流布，不速隱沒。」爾時，",
    "T16n0665_006:0432c06": "世尊於大眾中說是法時，無量眾生皆",
    "T16n0665_006:0432c07": "得大智聰叡辯才，攝受無量福德之聚，離",
    "T16n0665_006:0432c08": "諸憂惱，發喜樂心，善明眾論，登出離道，",
    "T16n0665_006:0432c09": "不復退轉，速證菩提。",
    "T16n0665_006:0432c10": "金光明最勝王經卷第六"
}