{
    "T13n0402_006:0562c14": "寶星陀羅尼經卷第六",
    "T13n0402_006:0562c16": "唐天竺三藏波羅頗蜜多羅譯",
    "T13n0402_006:0562c17": "陀羅尼品第六之一",
    "T13n0402_006:0562c18": "爾時，於彼東方之分，有世界名可樂，佛名阿",
    "T13n0402_006:0562c19": "閦，與無量無數菩薩摩訶薩俱，諸佛境界種",
    "T13n0402_006:0562c20": "種加護神通力故，於一剎那頃從彼發來，到",
    "T13n0402_006:0562c21": "此釋迦如來、阿羅訶、三藐三佛陀中四天下所",
    "T13n0402_006:0562c22": "住之處。時阿閦佛，如自所化坐蓮華座。彼",
    "T13n0402_006:0562c23": "諸菩薩摩訶薩亦如己功德神通之力，化作",
    "T13n0402_006:0562c24": "蓮華微妙法座，於蓮華臺向佛而坐。如是東",
    "T13n0402_006:0562c25": "方無量無數微塵等佛剎眾首，諸佛世尊住",
    "T13n0402_006:0562c26": "世將養，於剎那頃，一一如來與無量無數菩",
    "T13n0402_006:0562c27": "薩摩訶薩，百千俱胝那由他聲聞大眾，從彼",
    "T13n0402_006:0562c28": "發來，到此釋迦如來、阿羅訶、三藐三佛陀於",
    "T13n0402_006:0562c29": "中四天下所住之處。彼來大眾如己神通，化",
    "T13n0402_006:0563a01": "作蓮華微妙法座，於蓮華臺向佛而坐。",
    "T13n0402_006:0563a02": "爾時，於彼南方之分，如來名寶星，乃至廣",
    "T13n0402_006:0563a03": "說，於蓮華臺向佛而坐。爾時，於彼西方之",
    "T13n0402_006:0563a04": "分，有佛名阿彌陀，乃至廣說，於蓮華臺向",
    "T13n0402_006:0563a05": "佛而坐。如是北方有佛，名曰鼓音；下方有",
    "T13n0402_006:0563a06": "佛，名毘盧遮那，乃至於彼蓮華臺上，廣說",
    "T13n0402_006:0563a07": "如前。上方如來名曰智光，與無量無數百",
    "T13n0402_006:0563a08": "千俱胝那由他如恒河沙佛剎微塵等菩薩摩",
    "T13n0402_006:0563a09": "訶薩俱，以諸佛境界種種加護，於一剎那頃",
    "T13n0402_006:0563a10": "從彼發來，到此佛剎中四天下釋迦如來、阿",
    "T13n0402_006:0563a11": "羅訶、三藐三佛陀所住之處。時智光佛到已，",
    "T13n0402_006:0563a12": "如自所化坐蓮華座。彼諸菩薩摩訶薩等既",
    "T13n0402_006:0563a13": "到此已，各各如己所量功德神通之力，化作",
    "T13n0402_006:0563a14": "蓮華微妙法座，於蓮華臺向佛而坐。",
    "T13n0402_006:0563a15": "時彼十方諸來菩薩普集會者，或有雨於閻",
    "T13n0402_006:0563a16": "浮檀金，為供養事供養世尊，乃至廣作如前",
    "T13n0402_006:0563a17": "所說。或有右遶一切佛剎者，或有渴仰合掌",
    "T13n0402_006:0563a18": "佛前如法聽者，或有以己常所行善根之分",
    "T13n0402_006:0563a19": "思惟住者。爾時，須菩提童真恭敬合掌，以己",
    "T13n0402_006:0563a20": "神通及佛神力加護持故，於一切佛剎法聲",
    "T13n0402_006:0563a21": "遍滿，說如是偈：",
    "T13n0402_006:0563a22": "「一切疑斷者，　　牟尼月普來，",
    "T13n0402_006:0563a23": "　此昔未見聞，　　眾成就悉現。",
    "T13n0402_006:0563a24": "　一切諸佛滿，　　及淨戒菩薩，",
    "T13n0402_006:0563a25": "　佛剎如塔廟，　　一切皆禮拜。",
    "T13n0402_006:0563a26": "　佛今非無因，　　牟尼佛日來，",
    "T13n0402_006:0563a27": "　此土五濁惡，　　眾生可穢污。",
    "T13n0402_006:0563a28": "　今當降伏魔，　　黑暗黨破壞，",
    "T13n0402_006:0563a29": "　攝受諸善行，　　為此今故來。",
    "T13n0402_006:0563b01": "　聽聞寂滅法，　　魔眾悉摧散，",
    "T13n0402_006:0563b02": "　生起清淨意，　　當得三佛陀。",
    "T13n0402_006:0563b03": "　行於大乘道，　　汝應披忍鎧，",
    "T13n0402_006:0563b04": "　及為盡諸惑，　　汝聽陀羅尼，",
    "T13n0402_006:0563b05": "　各坐蓮華座。　　同聲請導師，",
    "T13n0402_006:0563b06": "　說此擁護法，　　攝持一切法，",
    "T13n0402_006:0563b07": "　不退陀羅尼，　　為正法久住，",
    "T13n0402_006:0563b08": "　一切障銷滅。」",
    "T13n0402_006:0563b09": "爾時，無量無數得忍菩薩摩訶薩等，咸共同",
    "T13n0402_006:0563b10": "聲，作如是言：「唯願世尊坐蓮華座，今大悲",
    "T13n0402_006:0563b11": "者為無上忍大慈所薰，依無畏說攝持一切",
    "T13n0402_006:0563b12": "法，除諸怖畏門，過諸魔道，摧倒魔幢，建",
    "T13n0402_006:0563b13": "立法幢，滅諸煩惱，降一切怨，斷一切疑，入",
    "T13n0402_006:0563b14": "一切智，解脫怖畏，於諸護中為最上護，能",
    "T13n0402_006:0563b15": "示菩薩一切法。所謂若念、若慧、若道、若持、若",
    "T13n0402_006:0563b16": "不忘、若巧方便，乃至一切行安樂成就福德",
    "T13n0402_006:0563b17": "所依加護三摩提羼提陀羅尼，入巧明智，乃",
    "T13n0402_006:0563b18": "至持三十七助道法心。為諸眾生光色怡悅",
    "T13n0402_006:0563b19": "故，力名聞故，樂獨住故，樂說辯念令增長",
    "T13n0402_006:0563b20": "故，聞持不忘故，一切怨退故，五穀成熟故，",
    "T13n0402_006:0563b21": "持淨戒故，念器成故，行成就故，到菩提故。",
    "T13n0402_006:0563b22": "「世尊！今為我說此陀羅尼法，正法隨攝久住",
    "T13n0402_006:0563b23": "故，三寶種不斷故，示現無上菩提道故，真",
    "T13n0402_006:0563b24": "際如如虛空無差別故，一切明闇相此彼分",
    "T13n0402_006:0563b25": "別無分別故，眾生壽命養育我人無差別故，",
    "T13n0402_006:0563b26": "不生不起不滅一切法平等相無體真際如如",
    "T13n0402_006:0563b27": "無差別故，地水火風虛空識界無差別故。「諸",
    "T13n0402_006:0563b28": "佛世尊！我今說此一切法性出生道場陀羅",
    "T13n0402_006:0563b29": "尼時，無量無數百千俱胝那由他等眾生即",
    "T13n0402_006:0563c01": "聞法時，無量眾生於三寶中得不壞信，諸眾",
    "T13n0402_006:0563c02": "生等為善知識共相利益，及無量無數眾生",
    "T13n0402_006:0563c03": "當發阿耨多羅三藐三菩提心，得不退轉而",
    "T13n0402_006:0563c04": "得受記，",
    "T13n0402_006:0563c05": "普請一切諸佛世尊說大法故。」彼諸佛等默",
    "T13n0402_006:0563c06": "受請已，即時於彼蓮華臺上端身正坐，即入",
    "T13n0402_006:0563c07": "如諸佛境界入平等願三昧。入三昧已，欲令",
    "T13n0402_006:0563c08": "一切諸佛剎內，諸來會眾一切眾生，一切諸",
    "T13n0402_006:0563c09": "苦皆悉銷滅，一切善根皆得圓滿，及得信",
    "T13n0402_006:0563c10": "淨念解成就。諸佛世尊即見如是，此佛剎",
    "T13n0402_006:0563c11": "內諸來眾生，貪瞋癡等見慢醉高，身見疑取",
    "T13n0402_006:0563c12": "有愛沈下等過，諸心心數皆悉銷滅，一一",
    "T13n0402_006:0563c13": "眾生皆如是解；唯我一人，於如來前正身聽",
    "T13n0402_006:0563c14": "法，不為餘人；唯我一人，如來以一切思，觀",
    "T13n0402_006:0563c15": "我一切心，一切熱惱皆得銷滅，更無餘人",
    "T13n0402_006:0563c16": "為聽法故，請如來說。",
    "T13n0402_006:0563c17": "爾時，所有此佛剎內，一切眾生普來會者諸",
    "T13n0402_006:0563c18": "根猛利，合掌同聲白佛言：「世尊！為我等說",
    "T13n0402_006:0563c19": "法。大德善逝！為我等說法，我等當共隨順",
    "T13n0402_006:0563c20": "成就佛世尊法。」爾時，釋迦如來以香莊嚴最",
    "T13n0402_006:0563c21": "上勝妙出過一切遍滿一切諸佛剎土，為供",
    "T13n0402_006:0563c22": "養諸餘佛世尊故，住諸佛前，及一切諸佛剎",
    "T13n0402_006:0563c23": "內。諸來大眾一切眾生，復以種種寶、種種",
    "T13n0402_006:0563c24": "華、種種鬘、種種香、種種蓋、種種幢、種種",
    "T13n0402_006:0563c25": "幡、種種莊嚴捧持滿掬，現諸佛前以為供養。",
    "T13n0402_006:0563c26": "爾時，釋迦如來作如是言：「諸佛世尊一心念",
    "T13n0402_006:0563c27": "我，所有現在十方世界各各世尊，餘世界中",
    "T13n0402_006:0563c28": "普來問我。我於往昔本願如是，於種種穢惡",
    "T13n0402_006:0563c29": "五濁世界，得阿耨多羅三藐三菩提。是諸眾",
    "T13n0402_006:0564a01": "生失所依止，失三乘道，無明暗室煩惱暗翳，",
    "T13n0402_006:0564a02": "不善法聚纏繞一切，捨遠善法趣三惡道，遠",
    "T13n0402_006:0564a03": "離一切聰慧之者，作諸惡逆者，謗毀正法者，",
    "T13n0402_006:0564a04": "謗毀聖人者，依無慈悲者，我為慈愍此等眾",
    "T13n0402_006:0564a05": "生故，發大悲力大精進力，於彼寒熱疲勞諸",
    "T13n0402_006:0564a06": "苦，我忍受之。「城邑國土道路宮室足步遊行，",
    "T13n0402_006:0564a07": "為欲利益諸眾生故。乏少麁澁少味飲食，最",
    "T13n0402_006:0564a08": "可厭惡不喜之食，為諸眾生殖善根故。忍",
    "T13n0402_006:0564a09": "受種種麁澁苦觸，舍那劫貝麁麻衣服，以如",
    "T13n0402_006:0564a10": "是等糞掃之衣而取著之。山谷林藪空舍塚",
    "T13n0402_006:0564a11": "間依此止住，乃至受草舍那麁麻樹葉，澁臭",
    "T13n0402_006:0564a12": "惡觸諸惡臥具，以巧方便我著大悲精進之",
    "T13n0402_006:0564a13": "鎧。「為諸眾生說示種種，為剎利王說自在法，",
    "T13n0402_006:0564a14": "為婆羅門說四毘陀星論等法，為諸大臣說於",
    "T13n0402_006:0564a15": "教導眾生等法，為諸醫師說諸藥性所宜之",
    "T13n0402_006:0564a16": "法，為諸商人說賣買法，為諸農夫說田種法，",
    "T13n0402_006:0564a17": "為諸女人說於嚴飾養育自在無他行法，",
    "T13n0402_006:0564a18": "為諸沙門說忍辱柔和坐禪誦經勸營眾事。",
    "T13n0402_006:0564a19": "為欲示誨成熟眾生，未到者令到故，未證者",
    "T13n0402_006:0564a20": "令證故，未脫者令脫故，忍受種種諸苦惱事，",
    "T13n0402_006:0564a21": "成就眾生故遊於人間。",
    "T13n0402_006:0564a22": "「我今猶被此諸眾生，因嫉妬故罵詈毀呰，以",
    "T13n0402_006:0564a23": "婬欲法謗毀於我，復以惡言誹謗於我，道我",
    "T13n0402_006:0564a24": "詭言擊讚詐諂幻偽妄言麁穬，共諸女人說",
    "T13n0402_006:0564a25": "愛欲語。復以惡事加害於我，塵土坌污刀毒",
    "T13n0402_006:0564a26": "火輪，鐵搥箭矟鉞斧大石惡器仗等雨害",
    "T13n0402_006:0564a27": "於我，狂象毒蛇師子虎狼水牛惡牛，以大",
    "T13n0402_006:0564a28": "力士悉共打擲來害於我。",
    "T13n0402_006:0564a29": "「於我房舍止息之處及僧伽藍，以不淨臭穢",
    "T13n0402_006:0564b01": "污滿其中。我諸聲聞入城內時，此非法眾",
    "T13n0402_006:0564b02": "生，以非法歌舞，勸請聲聞為非法事。以無",
    "T13n0402_006:0564b03": "量百千方便欲害於我，為欲隱蔽正法故，欲",
    "T13n0402_006:0564b04": "滅法燈故，欲破法船故，欲散我法會故，欲",
    "T13n0402_006:0564b05": "倒我法幢故。」",
    "T13n0402_006:0564b06": "爾時，釋迦如來作如是言：「當觀過去諸佛法",
    "T13n0402_006:0564b07": "式，如彼諸佛，於此穢惡五濁惡世，普大集",
    "T13n0402_006:0564b08": "會作妙法式，為令妙法久住故，於一切魔諸",
    "T13n0402_006:0564b09": "惡境界令摧碎故，三寶種不斷故，為諸眾生",
    "T13n0402_006:0564b10": "增長善根故，一切外道所有言論以法摧伏",
    "T13n0402_006:0564b11": "故。為諸眾生飢饉荒亂鬪訟疫病，他方怨敵",
    "T13n0402_006:0564b12": "禁縛言訟，不時寒，不時熱，不時風，不時雨，",
    "T13n0402_006:0564b13": "身口意業諸過惡見令銷滅故。",
    "T13n0402_006:0564b14": "「為令一切天龍夜叉人非人等正迴向故，一",
    "T13n0402_006:0564b15": "切家宅聚落城邑，衢路諸處悉擁護故。一切",
    "T13n0402_006:0564b16": "諂毒蠱道惛悶，惡夢災相悉令壞故。一切",
    "T13n0402_006:0564b17": "五穀藥草華果滋味令資養故，剎利、婆羅門、",
    "T13n0402_006:0564b18": "毘舍、首陀誨示善行故，菩提心令滋茂故，勤",
    "T13n0402_006:0564b19": "修諸波羅蜜故，為令菩薩摩訶薩巧方便智",
    "T13n0402_006:0564b20": "念行勇猛樂說辯才得增長故，受佛職位安",
    "T13n0402_006:0564b21": "慰入智度彼岸故。如彼往昔如來、阿羅訶、三",
    "T13n0402_006:0564b22": "藐三佛陀，說此金剛法等因緣法心建立摧",
    "T13n0402_006:0564b23": "碎陀羅尼印句入差別記法門，演說受持互",
    "T13n0402_006:0564b24": "相隨喜。善哉！善哉！如是，如是。",
    "T13n0402_006:0564b25": "「於今現在所有十方諸佛世尊住世將養者，",
    "T13n0402_006:0564b26": "悉來到此娑婆佛剎五濁惡世，來問訊我，各在",
    "T13n0402_006:0564b27": "華座。彼諸佛等擁護此佛剎內諸眾生故，應",
    "T13n0402_006:0564b28": "說此金剛法等因緣法心建立摧碎陀羅尼印",
    "T13n0402_006:0564b29": "句入差別記法門，演說受持互相隨喜，令妙",
    "T13n0402_006:0564c01": "法久住故，一切諸魔惡境界力令磨滅故，如",
    "T13n0402_006:0564c02": "前廣說，乃至無障礙智度彼岸故，慈愍攝受",
    "T13n0402_006:0564c03": "及受我請故，為令此佛剎內說妙法門得久",
    "T13n0402_006:0564c04": "住故，一切外道不能過故，得不壞法及三寶",
    "T13n0402_006:0564c05": "種不斷絕故，一切眾生得受法味故。」爾時，一",
    "T13n0402_006:0564c06": "切諸佛世尊咸如是言：「如是，如是。我等決定",
    "T13n0402_006:0564c07": "作如是事，於此佛剎護持妙法令久住故，一",
    "T13n0402_006:0564c08": "切諸魔惡境界力令摧碎故，乃至無障礙智",
    "T13n0402_006:0564c09": "度彼岸故。我等當說此金剛法等因緣法心",
    "T13n0402_006:0564c10": "建立摧碎陀羅尼印句差別門記大持法門，",
    "T13n0402_006:0564c11": "汝等大眾今當諦聽。」一切諸佛大集此剎，說",
    "T13n0402_006:0564c12": "如是呪：",
    "T13n0402_006:0564c13": "「◎多地也他鴦伽邏鴦伽邏(一)　崩伽邏(二)　鉢囉朋",
    "T13n0402_006:0564c14": "迦邏(三)　婆耶弭呵弭哆藍婆斯(四)　阿嵠阿佉門",
    "T13n0402_006:0564c15": "跋利度迷(五)　徒曼帝(六)　雞跋嚌雞榆利(七)　三摩",
    "T13n0402_006:0564c16": "婆呵泥(去音)(八)　三曼多跋達利(九)　達迷達迷(十)　駄",
    "T13n0402_006:0564c17": "摩雞(十一)　闇破隸(十二)　弭哆囉丑破隸(十三)　破囉婆帝",
    "T13n0402_006:0564c18": "(十四)　伽尼(膩宜反)(十五)　伽拏婆藍帝(十六)　哂利底利(十七)　哂",
    "T13n0402_006:0564c19": "囉呬囉雞(十八)　闍婆帝闍婆帝(十九)　吒迦斯(二十)　吒建",
    "T13n0402_006:0564c20": "帝(二十一)　吒迦婆藍(二十二)　迦拏婆漠帝(二十三)　哂藺帝",
    "T13n0402_006:0564c21": "(二十四)　始藺帝(二十五)　嬪頭婆帝(二十六)　衢婆(去音)醯(二十七)",
    "T13n0402_006:0564c22": "　受離(二十八)　弭多囉受離(二十九)　受履(三十)　阿伽離(三十一)",
    "T13n0402_006:0564c23": "　阿婆迷(三十二)　娑寫多他當(三十三)　呼盧哂離(三十四)　栴",
    "T13n0402_006:0564c24": "涕隸(三十五)　三摩達迷(三十六)　駄迷(三十七)　俱朱盧(三十八)",
    "T13n0402_006:0564c25": "　謩朱盧(三十九)　阿質吒(四十)　至離(四十一)　至離(四十二)　遮婆",
    "T13n0402_006:0564c26": "呵(四十三)　朱盧朱盧(四十四)　弭多囉婆呵(四十五)　俱盧俱",
    "T13n0402_006:0564c27": "盧(四十六)　娑囉娑囉(四十七)　俱[打丁+朱]俱[打丁+朱](四十八)　摩呵薩囉",
    "T13n0402_006:0564c28": "(四十九)　都[打丁+朱]都[打丁+朱](五十)　磨呵薩底耶離駄耶晡澁箄",
    "T13n0402_006:0564c29": "(五十一)　蘇晡澁箄(五十二)　度磨鉢離呵隷(五十三)　阿婆曳",
    "T13n0402_006:0565a01": "(五十四)　盧至泥(五十五)　迦樂差(五十六)　阿婆耶磨薩都毘",
    "T13n0402_006:0565a02": "婆呵底隷(五十七)　磨隷磨隷(五十八)　鉢濕縛呿(五十九)　尸",
    "T13n0402_006:0565a03": "尸囉(六十)　盧迦毘那耶迦(六十一)　跋時隸(六十二)　跋時跋",
    "T13n0402_006:0565a04": "時囉達離(六十三)　跋時囉婆帝(六十四)　跋時囉馱提(六十",
    "T13n0402_006:0565a05": "五)　斫乞囉跋時隷(六十六)　斫乞隸(六十七)　遮婆泥(六十八)",
    "T13n0402_006:0565a06": "　達隸達隷(六十九)　婆隸婆隸(七十)　布隸(七十一)　吒隷(七十二)",
    "T13n0402_006:0565a07": "　呼呼隸(七十三)　傍伽嬪婆隷(七十四)　舍隣舍(七十五)　至離",
    "T13n0402_006:0565a08": "(七十六)　朱離(七十七)　慕隷(七十八)　漫茶隷(七十九)　漫茶泥(八十)",
    "T13n0402_006:0565a09": "　伽伽離(八十一)　慕茶泥(八十二)　薩波謩茶泥(八十三)　地地",
    "T13n0402_006:0565a10": "囉耶泥(八十四)　磨醯濕縛囉(八十五)　羅耶泥(八十六)　離莘",
    "T13n0402_006:0565a11": "闍泥(八十七)　馱婆婆至(八十八)　栴茶羅栖迷(八十九)　薩婆",
    "T13n0402_006:0565a12": "薩寫阿地瑟魑(去音)多(九十)　叱電都婆呵那磨弭泥",
    "T13n0402_006:0565a13": "(九十一)　波羅囉底(九十二)　烏闍惡伽隸(九十三)　毘至泥(九十",
    "T13n0402_006:0565a14": "四)　婆遮那囉呵(九十五)　蒱隸蒱隸(九十六)　瞿盧瞿盧(九十",
    "T13n0402_006:0565a15": "七)　慕盧慕盧(九十八)　哂離哂離(九十九)　呵囉呵囉(一百)",
    "T13n0402_006:0565a16": "　迦建茶婆呵(百一)　哂哂當(百二)　阿喻那建茶時縛羅",
    "T13n0402_006:0565a17": "婆栖(百三)　揭馱泥(百四)　阿陀阿泥(百五)　末伽阿毘盧呵",
    "T13n0402_006:0565a18": "泥(百六)　破羅薩底曳(百七)　阿盧呵婆底(百八)　哂離哂離",
    "T13n0402_006:0565a19": "(百九)　耶陀婆闍耶薩縛惡伽囉(百十)　耶陀波蘭者離",
    "T13n0402_006:0565a20": "馱耶婆呵(百十一)　薩底耶鉢離婆婆(百十二)　末伽避盧",
    "T13n0402_006:0565a21": "呵泥(百十三)　阿遮羅勃提(百十四)　馱馱鉢囉遮囉(百十五)",
    "T13n0402_006:0565a22": "　波遮耶(百十六)　賓茶離馱耶(百十七)　栴達囉遮囉拏(百十",
    "T13n0402_006:0565a23": "八)　阿遮隷(百十九)　輸達泥(百二十)　鉢囉乞離底耶末",
    "T13n0402_006:0565a24": "伽(百二十一)　伊羅伽離梨(百二十二)　鉢囉弊(百二十三)　娑囉勃囉",
    "T13n0402_006:0565a25": "帝(百二十四)　薩婆哆囉哆他多(百二十五)　薩底耶阿奴伽帝",
    "T13n0402_006:0565a26": "(百二十六)　阿那婆囉那勃囉帝(百二十七)　阿羅多(百二十八)　鴦瞿",
    "T13n0402_006:0565a27": "隸(百二十九)　奢彌泥(百三十)　毘勃囉磨婆喻哂(百三十一)　阿哂",
    "T13n0402_006:0565a28": "多阿婆囉(百三十二)　尼囉婆耶婆(百三十三)　阿質囉末伽(百三",
    "T13n0402_006:0565a29": "十四)　羅那羅瞿薩隸(百三十五)　底離囉多那傍世(百三十六)　達",
    "T13n0402_006:0565b01": "磨迦時縛羅[旃方+示]達隸(百三十七)　三沒達囉婆底(百三十八)　磨",
    "T13n0402_006:0565b02": "呵馱步多毘耶(百三十九)　三沒達囉鞞伽婆底陀羅",
    "T13n0402_006:0565b03": "尼沒達隷拏(百四十)　磨佡沒達囉蘇囉鉢囉底三",
    "T13n0402_006:0565b04": "毘陀沒達囉(百四十一)　阿跋多尼(百四十二)　三跋多尼(百四十三)",
    "T13n0402_006:0565b05": "　三慕賀塞迦囉(百四十四)　毘地喻多囉栖那廁底沒",
    "T13n0402_006:0565b06": "達離都呬(百四十五)　曳雞質畢利地毘婆呵(百四十六)　婆婆",
    "T13n0402_006:0565b07": "婆呵呵呵(百四十七)　雞吒迦婆吒(百四十八)　世羅鉢囉底底",
    "T13n0402_006:0565b08": "離多曳那沒達離多(百四十九)　陀囉尼(百五十)　駄囉駄囉",
    "T13n0402_006:0565b09": "駄囉(百五十一)　檀地羅檀地羅呼色(百五十二)　迦薩婆離馱",
    "T13n0402_006:0565b10": "耶沒達離都呬(百五十三)　闍茶闍跋吒(百五十四)　闍呿娑吒",
    "T13n0402_006:0565b11": "(百五十五)　蘇末底末底(百五十六)　磨呵馱步多沒達離多(百五",
    "T13n0402_006:0565b12": "十七)　曳雞質殺阿耶單那尼失離多步多(百五十八)　伽",
    "T13n0402_006:0565b13": "尼弭尼(百五十九)　薩遮尼(百六十)　瞿沙薩遮尼(百六十一)　沒達",
    "T13n0402_006:0565b14": "離多(百六十二)　遮離耶阿地瑟侘那(百六十三)　婆迦鉢他(百六",
    "T13n0402_006:0565b15": "十四)　那阿溺他(百六十五)　磨呵布尼(百六十六)　沒遮耶阿婆多",
    "T13n0402_006:0565b16": "囉(百六十七)　磨呵迦盧拏耶(百六十八)　沒達離多(百六十九)　薩婆",
    "T13n0402_006:0565b17": "三藐(百七十)　鉢囉底鉢地(百七十一)　至囉囉多藍(百七十二)　時",
    "T13n0402_006:0565b18": "縛羅都(百七十三)　達磨泥底離(百七十四)　薩鞞慕尼(百七十五)　勃",
    "T13n0402_006:0565b19": "離娑婆(百七十六)　磨呵迦盧拏(百七十七)　三磨提(百七十八)　若那",
    "T13n0402_006:0565b20": "羅婆跋隷那(百七十九)　梅底離(百八十)　底耶伽阿底毘離",
    "T13n0402_006:0565b21": "耶跋隷那(百八十一)　阿地瑟魑多(百八十二)　薩婆步都(百八十三)",
    "T13n0402_006:0565b22": "　烏波遮耶也(百八十四)　薩婆呵(百八十五)」",
    "T13n0402_006:0565b23": "爾時，一切諸佛土中所有大眾，至此佛剎普",
    "T13n0402_006:0565b24": "來會者，皆共同聲，作如是言：「南無一切諸佛！",
    "T13n0402_006:0565b25": "南無一切諸佛！」皆共三反，作如是言：「怪哉！牟",
    "T13n0402_006:0565b26": "尼眾集甚大希有！大菩薩集甚大希有！大聲",
    "T13n0402_006:0565b27": "聞集甚大希有！如是希有實未曾有！我昔未",
    "T13n0402_006:0565b28": "聞此金剛法等因緣法心建立一切法摧碎陀",
    "T13n0402_006:0565b29": "羅尼印句差別法門，一切教師正法住持，三",
    "T13n0402_006:0565c01": "寶種不斷絕，悉能摧破魔境界力，斷魔羂縛",
    "T13n0402_006:0565c02": "降伏魔怨，建立法幢護持法分，乃至能滿諸",
    "T13n0402_006:0565c03": "佛境界故。今一切諸佛世尊說此陀羅尼印",
    "T13n0402_006:0565c04": "句差別法門記，是一切眾生心印大希有行，",
    "T13n0402_006:0565c05": "調伏六入，乃至令一切眾生得無上涅槃故。」",
    "T13n0402_006:0565c06": "說此陀羅尼印記法時，三十恒河沙等菩薩",
    "T13n0402_006:0565c07": "摩訶薩，成就此陀羅尼得三昧忍。",
    "T13n0402_006:0565c08": "爾時，月光童子即從坐起，合掌普觀佛加護",
    "T13n0402_006:0565c09": "故，及自神通力出大法聲，悉皆遍滿此佛剎",
    "T13n0402_006:0565c10": "內，說如是偈：",
    "T13n0402_006:0565c11": "「佛月難得值，　　值是眾亦難，",
    "T13n0402_006:0565c12": "　聰慧眾難得，　　及菩薩行者，",
    "T13n0402_006:0565c13": "　如是妙法印，　　第一難得聞。",
    "T13n0402_006:0565c14": "　如來大悲者，　　能護持正法，",
    "T13n0402_006:0565c15": "　摧一切魔黨，　　及退諸怨敵，",
    "T13n0402_006:0565c16": "　三寶永不斷，　　諸佛受持故。",
    "T13n0402_006:0565c17": "　一切障壞破，　　忍辱柔和增，",
    "T13n0402_006:0565c18": "　及眾生迴向，　　護王并國土，",
    "T13n0402_006:0565c19": "　遮諸作惡者，　　及斷諸惡見。",
    "T13n0402_006:0565c20": "　安慰諸菩薩，　　示現菩提道，",
    "T13n0402_006:0565c21": "　增長波羅蜜，　　賢善行滿足，",
    "T13n0402_006:0565c22": "　樂說方便智，　　如是等增長，",
    "T13n0402_006:0565c23": "　皆受持佛語，　　攝持諸白法，",
    "T13n0402_006:0565c24": "　擁護陀羅尼，　　明淨菩提道，",
    "T13n0402_006:0565c25": "　熾然證實法。　　汝等一切眾，",
    "T13n0402_006:0565c26": "　皆當斷疑網，　　信於陀羅尼，",
    "T13n0402_006:0565c27": "　此是滿足道，　　所謂得菩提，",
    "T13n0402_006:0565c28": "　我等復欲說，　　擁護陀羅尼。",
    "T13n0402_006:0565c29": "　守護說法者，　　增長聞慧故，",
    "T13n0402_006:0566a01": "　誰有與欲者，　　菩薩大名聞，",
    "T13n0402_006:0566a02": "　及得無障故，　　能令諸眾生，",
    "T13n0402_006:0566a03": "　利益增長故。」",
    "T13n0402_006:0566a04": "爾時，恒河沙等童真菩薩摩訶薩，咸共同聲，",
    "T13n0402_006:0566a05": "作如是言：「我等今者，與此受持陀羅尼欲，若",
    "T13n0402_006:0566a06": "有善男子、善女人、比丘、比丘尼、優婆塞、優婆",
    "T13n0402_006:0566a07": "夷，當淨洗浴著淨衣服，用種種華莊嚴為",
    "T13n0402_006:0566a08": "帳，燒種種香，設種種食，種種衣服安置敷",
    "T13n0402_006:0566a09": "設，嚴飾綺繡，竪立種種微妙幡幢及諸華",
    "T13n0402_006:0566a10": "蓋，莊嚴道場，昇軟妙觸師子之座，開示分",
    "T13n0402_006:0566a11": "別此陀羅尼者，於彼無有心亂者，四大亂身",
    "T13n0402_006:0566a12": "亂意亂，無有毒氣噓觸其身。無有能令頭痛",
    "T13n0402_006:0566a13": "者，內外身分及以四支悉無病惱，無有能令",
    "T13n0402_006:0566a14": "音聲蹇澁。「若彼法師，往昔所有不善之業，四",
    "T13n0402_006:0566a15": "大亂聲亂者，若彼法師讀此陀羅尼故，一",
    "T13n0402_006:0566a16": "切業障盡滅無餘得安隱住，有來聽者亦無",
    "T13n0402_006:0566a17": "四大亂及以聲亂。若有聞此陀羅尼者，彼不",
    "T13n0402_006:0566a18": "善業四大長病，及聲亂者一切皆滅。」是時，月",
    "T13n0402_006:0566a19": "光童子瞻仰無量恒河沙等諸佛世尊，諸大",
    "T13n0402_006:0566a20": "菩薩之所圍遶。月光童子曲躬合掌，作如是",
    "T13n0402_006:0566a21": "言：「諸佛世尊慈悲念我，當與我欲，今當說此",
    "T13n0402_006:0566a22": "陀羅尼呪。」即於佛前說大明呪：",
    "T13n0402_006:0566a23": "「◎多地也他羼帝(一)　阿娑摩路卑(二)　彌哆離(三)",
    "T13n0402_006:0566a24": "　蘇摩婆坻(四)　縊呬娜婆軍闍脾(五)　娜婆軍闍娜",
    "T13n0402_006:0566a25": "婆軍闍脾(六)　茂羅輸陀泥(七)　婆茶呿婆茶呿(八)",
    "T13n0402_006:0566a26": "　婆茶呿摩囉婆(九)　哆他多跛履侈陀(十)　婆婆婆",
    "T13n0402_006:0566a27": "頗頗頗娑娑娑(十一)　阿茂羅(十二)　阿者離(十三)　陀陀波",
    "T13n0402_006:0566a28": "囉者羅(十四)　脾地離(十五)　縊迦娜耶跛履侈陀(十六)　栴",
    "T13n0402_006:0566a29": "陀那抵履尼(十七)　菩薩離(十八)　菩薩囉抵履尼(十九)　呿",
    "T13n0402_006:0566b01": "伽藪囉抵履尼(二十)　娑娜婆藪囉抵履尼(二十一)　復",
    "T13n0402_006:0566b02": "哆句胝跛履侈陀(二十二)　闍閜(來可反)闍閜呿呿(二十三)",
    "T13n0402_006:0566b03": "　婆栘闍閜呿(二十四)　娜摩佉沙呿(二十五)　迦迦佉(二十六)",
    "T13n0402_006:0566b04": "　呵呵呵呵(二十七)　虎虎虎(二十八)　娑波履奢脾陀娜(二十",
    "T13n0402_006:0566b05": "九)　波履侈陀(三十)　阿摩摩(三十一)　儞也摩摩(三十二)　棄也",
    "T13n0402_006:0566b06": "摩摩(三十三)　娑母陀囉母陀囉婆佉(三十四)　僧塞迦囉",
    "T13n0402_006:0566b07": "孃跋履侈陀(三十五)　菩提娑(上音)乞史坻脾摩(三十六)　摩",
    "T13n0402_006:0566b08": "訶脾摩(三十七)　部(去音)哆句胝(三十八)　阿迦捨始婆娑跛",
    "T13n0402_006:0566b09": "履侈陀(三十九)　娑婆呵(四十)」",
    "T13n0402_006:0566b10": "爾時，一切他方佛土諸佛世尊、菩薩摩訶薩，",
    "T13n0402_006:0566b11": "及大聲聞、釋梵護世、天、龍、夜叉、乾闥婆等，諸",
    "T13n0402_006:0566b12": "大神王大威德者，咸共稱讚：「善哉！善哉！」白諸",
    "T13n0402_006:0566b13": "佛言：「世尊！此陀羅尼甚大迅疾有大力勢，能",
    "T13n0402_006:0566b14": "遮一切怨敵怖畏病患諸難，惡夢惡相皆悉",
    "T13n0402_006:0566b15": "解脫，乃至無障智無上智大福智聚之所依",
    "T13n0402_006:0566b16": "故，說此陀羅尼。」",
    "T13n0402_006:0566b17": "爾時，世自在主大梵天王，以大梵力境界莊",
    "T13n0402_006:0566b18": "嚴，變為女人，於無量壽佛前坐。第一端正",
    "T13n0402_006:0566b19": "色相圓滿勝過於天，第一具足衣服莊嚴，華",
    "T13n0402_006:0566b20": "鬘塗香持用嚴飾。時世自在大梵天王，即從",
    "T13n0402_006:0566b21": "坐起合掌恭敬，作如是言：「世尊！當擁護我圓",
    "T13n0402_006:0566b22": "音演說，如是音聲悉能遍滿一切佛剎，普得",
    "T13n0402_006:0566b23": "聞知而無障礙。如我今者，如此呪句，善能護",
    "T13n0402_006:0566b24": "持說法法師及聽法者。若於後時，若魔、若魔",
    "T13n0402_006:0566b25": "眷屬、若天、若天男女，或龍、龍女、或龍父母",
    "T13n0402_006:0566b26": "男女眷屬，乃至毘舍遮女、毘舍遮父母男女",
    "T13n0402_006:0566b27": "大小并其眷屬、人、非人等，於說法師及聽法",
    "T13n0402_006:0566b28": "者伺求其短，實作怨家詐為親友。於說法師",
    "T13n0402_006:0566b29": "及聽法者，乃至惱害損觸一毛，或奪精氣，或",
    "T13n0402_006:0566c01": "毒氣噓，或惡心視，乃至一念頃，我於彼等",
    "T13n0402_006:0566c02": "人若非人，諸魔鬼輩禁止斷除，令彼昏濁與",
    "T13n0402_006:0566c03": "其要誓：『我當擁護諸佛世尊圓音演說，能以",
    "T13n0402_006:0566c04": "法聲滿諸佛剎，唯願世尊當念助我。』」時無量",
    "T13n0402_006:0566c05": "壽佛默然受請。時，大眾中。有一釋天名曰持",
    "T13n0402_006:0566c06": "髻，以金天冠勝妙光明莊嚴其身，在於佛前",
    "T13n0402_006:0566c07": "不遠而坐。",
    "T13n0402_006:0566c08": "爾時，持髻釋天告自在如是言：「姊妹！勿以",
    "T13n0402_006:0566c09": "染污之心於無量壽如來座前而坐，勿惱世",
    "T13n0402_006:0566c10": "尊。何以故？樂戲論者是凡夫法，如來世尊",
    "T13n0402_006:0566c11": "永無戲論，有為暫現是起盡相，一切名色句",
    "T13n0402_006:0566c12": "差別如如，汝若如是或倒如來。姊妹！如來",
    "T13n0402_006:0566c13": "平等無違無諍，一味如如等虛空界，虛空亦",
    "T13n0402_006:0566c14": "不妄置，三行盡相，如虛空不分別無分別，諸",
    "T13n0402_006:0566c15": "行如是，如來如是。諸欲功德，不為戲論，不",
    "T13n0402_006:0566c16": "分別無不分別，而無所住不受不取，如是無",
    "T13n0402_006:0566c17": "命無生者，無養育無人無陰界入，無取無戲",
    "T13n0402_006:0566c18": "論。姊妹！汝今云何於如來前而作戲論？」",
    "T13n0402_006:0566c19": "爾時，無量壽如來告天主言：「汝應審諦，然後",
    "T13n0402_006:0566c20": "發言，勿作不如法語，令汝得罪受不愛果。此",
    "T13n0402_006:0566c21": "是大善丈夫，為無量諸佛之所注意，於諸佛",
    "T13n0402_006:0566c22": "所種諸善根。又此善丈夫，為欲供養如來事",
    "T13n0402_006:0566c23": "故，現女人相妙飾莊嚴，汝勿於此說言是女。」",
    "T13n0402_006:0566c24": "時，持髻釋天白世自在梵天言：「善男子！當起",
    "T13n0402_006:0566c25": "慈悲攝受於我，施我歡喜，莫令我今以此麁",
    "T13n0402_006:0566c26": "言得惡果報。」爾時，懷樂菩薩白無量壽佛言：",
    "T13n0402_006:0566c27": "「世尊！若此釋天不悔此語時，得何果報？」時無",
    "T13n0402_006:0566c28": "量壽佛告懷樂菩薩言：「善男子！今此釋天若",
    "T13n0402_006:0566c29": "不悔過，於未來世八萬四千生中，作草驢身",
    "T13n0402_006:0567a01": "為他輕賤。是故，善男子等！常須慎意護此口",
    "T13n0402_006:0567a02": "業。」",
    "T13n0402_006:0567a03": "爾時，佛告世自在梵天言：「善男子！隨汝樂說，",
    "T13n0402_006:0567a04": "我已擁護汝所說也。」世自在梵天既蒙護念",
    "T13n0402_006:0567a05": "歡喜合掌，遍觀十方，作如是言：「唯願，世尊！一",
    "T13n0402_006:0567a06": "心念我。若佛菩薩及聲聞眾，天、龍、夜叉、乾闥",
    "T13n0402_006:0567a07": "婆、阿修羅、迦樓羅、緊那羅、摩睺羅伽，欲令正",
    "T13n0402_006:0567a08": "法久住世者，願於此處同與我欲。若法師及",
    "T13n0402_006:0567a09": "聽眾，欲得隨順相應無惱亂者，當與我欲。",
    "T13n0402_006:0567a10": "若彼惡魔人非人等，未來之世於說法者及",
    "T13n0402_006:0567a11": "眾生類，作惱亂時，我當遮障與彼要誓斷其",
    "T13n0402_006:0567a12": "惡心。」自在梵天作是語時，所出音聲遍滿一",
    "T13n0402_006:0567a13": "切諸佛世界。爾時，一切諸梵天王，一時同聲",
    "T13n0402_006:0567a14": "作，如是言：「我等亦以此陀羅尼同共與欲。所",
    "T13n0402_006:0567a15": "以者何？我等於後亦當受持此陀羅尼，亦當",
    "T13n0402_006:0567a16": "擁護未來之世善男子等，有能開示演說如",
    "T13n0402_006:0567a17": "是法門及聽法眾，我當令彼隨順相應得如",
    "T13n0402_006:0567a18": "所願。我等今於佛世尊、菩薩摩訶薩及大聲",
    "T13n0402_006:0567a19": "聞眾前，與此陀羅尼欲。」時，彼自在梵天作如",
    "T13n0402_006:0567a20": "是言：「唯願，世尊及菩薩、聲聞大弟子眾，擁",
    "T13n0402_006:0567a21": "護於我。」即說呪曰：",
    "T13n0402_006:0567a22": "「多地也他(一)　阿摩離(二)　毘摩離(三)　伽拏山",
    "T13n0402_006:0567a23": "地(四)　呵離(五)　氈地(六)　摩呵氈地(七)　遮彌(八)",
    "T13n0402_006:0567a24": "　摩呵遮彌(九)　蘇彌(十)　薩他彌(十一)　阿婆呵(十二)　毘",
    "T13n0402_006:0567a25": "婆呵(十三)　鴦伽闍(十四)　泥哆囉佉毘(十五)　茂羅波履侈",
    "T13n0402_006:0567a26": "啼(十六)　藥叉氈馳(十七)　毘舍遮氈馳(十八)　阿跋哆泥(十九)",
    "T13n0402_006:0567a27": "　三跋哆泥(二十)　僧塞迦囉泥(二十一)　讇波泥(二十二)",
    "T13n0402_006:0567a28": "　摸呵泥(二十三)　嘔遮吒泥(二十四)　呵摩呵(二十五)　呵摩呵",
    "T13n0402_006:0567a29": "呵摩呵(二十六)　阿軍遮泥(二十七)　佉伽舍婆(二十八)　阿摩",
    "T13n0402_006:0567b01": "羅(二十九)　阿茂羅(三十)　茂羅波履跋坻(三十一)　阿婆羅",
    "T13n0402_006:0567b02": "佉婆(三十二)　娑婆呵(三十三)",
    "T13n0402_006:0567b03": "「世尊！若有男子、女人，違逆不行聖眾大集所",
    "T13n0402_006:0567b04": "說神呪者，眼睛墮落，頭頂破裂，支節分散。」",
    "T13n0402_006:0567b05": "復說呪曰：",
    "T13n0402_006:0567b06": "「多地也他阿者者(一)　阿婆呵者者(二)　帚迦囉",
    "T13n0402_006:0567b07": "叉(三)　遮遮吒(四)　佉遮遮(五)　那佉伽遮遮(六)　遮遮",
    "T13n0402_006:0567b08": "遮遮(七)　那遮呵茂羅遮遮(八)　遮茂羅(九)　遮遮",
    "T13n0402_006:0567b09": "呵摩茂羅遮遮(十)　呵牟呵牟(十一)　婆茶婆呵(十二)　娑",
    "T13n0402_006:0567b10": "婆呵(十三)」",
    "T13n0402_006:0567b11": "爾時，一切梵王乃至毘舍遮王，聞是說已，皆",
    "T13n0402_006:0567b12": "唱：「善哉！」作如是言：「假使鬼神有大威力雄猛",
    "T13n0402_006:0567b13": "迅疾，所向摧碎力能過千，我今以此陀羅尼",
    "T13n0402_006:0567b14": "章句悉令羂著。如是一切諸惡鬼神，能與眾",
    "T13n0402_006:0567b15": "生作不利者，皆使潛滅無逃活處。」自在梵天",
    "T13n0402_006:0567b16": "復作是言：「若有住惡無慈愍心，不知恩德惱",
    "T13n0402_006:0567b17": "眾生者，若鬼、若魔及其眷屬常來伺求受灌",
    "T13n0402_006:0567b18": "頂職剎利王等，或伺求妃后王子王女及綵",
    "T13n0402_006:0567b19": "女等，乃至宰相官屬并餘民庶，於佛法中得",
    "T13n0402_006:0567b20": "清淨信者，若男、若女、童男、童女、優婆塞、優婆",
    "T13n0402_006:0567b21": "夷，樂聽法者，比丘、比丘尼禪誦精進不放逸",
    "T13n0402_006:0567b22": "者，如是鬼、魔、人、非人等求其長短，我當擁護，",
    "T13n0402_006:0567b23": "乃至能令一剎那頃惡心不起，況復於彼一",
    "T13n0402_006:0567b24": "毛惱亂？「若起惡心惱亂破壞，奪其精氣以毒",
    "T13n0402_006:0567b25": "噓身，如是伺求覔其過者，以此陀羅尼威神",
    "T13n0402_006:0567b26": "力故，若魔眷屬人非人等頭破作七分，眼精",
    "T13n0402_006:0567b27": "殞墜心水乾枯，得白癩病其身臭爛，失本神",
    "T13n0402_006:0567b28": "通陷沒於地，復為惡風所吹，擲置四方無人",
    "T13n0402_006:0567b29": "之處，塵土坌身狂迷心亂周慞馳走，所行之",
    "T13n0402_006:0567c01": "地地皆破裂隨墮其中，深八萬四千由旬，於",
    "T13n0402_006:0567c02": "彼命終。「若是魔等，違背此呪水行之類，於佛",
    "T13n0402_006:0567c03": "聖教得清淨信者，勤營僧事比丘比丘尼等，",
    "T13n0402_006:0567c04": "彼諸鬼神作惱亂者，亦得如上所說惡報，頭",
    "T13n0402_006:0567c05": "破七分及以命終。若是不退魔場陀羅尼，隨",
    "T13n0402_006:0567c06": "所在處，我等當勤加護，所有一切樂法眾生，",
    "T13n0402_006:0567c07": "我當勤心晝夜守護，及彼一切惡毒夜叉、富",
    "T13n0402_006:0567c08": "單那等，我當驅逐出其境界。「若陀羅尼所在",
    "T13n0402_006:0567c09": "之處，一切國土鬪諍飢饉他方怨敵、非時風",
    "T13n0402_006:0567c10": "雨寒熱疫病，我當除斷令無有餘，亦令其國",
    "T13n0402_006:0567c11": "一切人民善根成就，隨順和合安隱豐饒，能",
    "T13n0402_006:0567c12": "令法師及聽法者，名聞高遠無有病苦，亦為",
    "T13n0402_006:0567c13": "勸勵四輩檀越，利養供給。」◎",
    "T13n0402_006:0567c14": "寶星陀羅尼經卷第六"
}