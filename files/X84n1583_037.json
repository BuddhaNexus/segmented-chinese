{
    "X84n1583_037:0616b03": "續燈正統卷三十七",
    "X84n1583_037:0616b05": "南海普陀嗣祖沙門西蜀　性統　編集",
    "X84n1583_037:0616b06": "　　曹洞宗",
    "X84n1583_037:0616b07": "大鑑下第二十八世",
    "X84n1583_037:0616b08": "香嚴材禪師法嗣",
    "X84n1583_037:0616b09": "南陽府萬安松庭子嚴禪師河南之古緱氏縣樊氏",
    "X84n1583_037:0616b10": "子。幼多病。父母許以從釋。十八秉具。博通內外典。凡",
    "X84n1583_037:0616b11": "詩文辭賦。皆不學而能。初參江月照息菴讓。皆有所",
    "X84n1583_037:0616b12": "發。次參淳[矢*出]呈所解。[矢*出]曰。子不聞。蠱毒之家。水莫甞",
    "X84n1583_037:0616b13": "邪。師曰。也須吞得入吐得出。始見好肚皮。[矢*出]曰。蒼天",
    "X84n1583_037:0616b14": "中更添冤苦。師曰。却謝和尚記莂。復以寶鏡三昧。反",
    "X84n1583_037:0616b15": "覆徵辯。豁然無疑。[矢*出]遂以大事囑之。有五乳峰前獅",
    "X84n1583_037:0616b16": "子子光前耀後自超群之句。適萬安虗席。延師開法",
    "X84n1583_037:0616b17": "瓣香。為香嚴拈出也。次遷鄭州普照。又遷大都天寧。",
    "X84n1583_037:0616b18": "後退居浙之杭州雲福。次領西京天慶。洪武己酉主",
    "X84n1583_037:0616b19": "少室。僧問。地藏栽田博飰。與和尚是同是別。師曰。闌",
    "X84n1583_037:0616b20": "干雖共倚。山色不同觀。曰百丈開田說大義。但展兩",
    "X84n1583_037:0616b21": "手意旨如何。師曰。一般無語處。誰識聲如雷。問和尚",
    "X84n1583_037:0616b22": "陞座。人天駢集秦封槐。為甚不來聽法。師曰。闍黎聽",
    "X84n1583_037:0616b23": "他說法有分。其對機直截類是。上堂。瞿曇道。唯一",
    "X84n1583_037:0616b24": "堅密身。一切塵中。現山河大地。鵲噪鴉鳴。折旋俯仰。",
    "X84n1583_037:0616c01": "展缽開單。豈不是一切塵。諸人還見堅密身麼。良久",
    "X84n1583_037:0616c02": "曰。若教頻下淚。滄海也須乾。上堂。今朝二月半。百",
    "X84n1583_037:0616c03": "花開爛熳。透過祖師關。一一從頭判。即心即佛。狐狸",
    "X84n1583_037:0616c04": "戀窟。非心非佛。抱贓呌屈。不是心。不是佛。不是物。一",
    "X84n1583_037:0616c05": "船明月。一竿竹釣。盡五湖歸去來。上堂。作麼作麼。",
    "X84n1583_037:0616c06": "夜叉呈獸面如是如是。小兒誑閻羅。恁麼中不恁麼。",
    "X84n1583_037:0616c07": "靈龜曳尾。不恁麼中却恁麼。癩獺下深潭丈夫漢。向",
    "X84n1583_037:0616c08": "者裡一趯趯翻。上無衝天之計。下無入地之謀。不說",
    "X84n1583_037:0616c09": "常光現前。自然壁立萬仞。三世諸佛。是甚[尸@豕]沸盌鳴",
    "X84n1583_037:0616c10": "聲。一大藏教。盡是拭瘡疣故紙。天下老和尚。盡是奴",
    "X84n1583_037:0616c11": "兒婢子。且道。普照到者裡。合作麼生。良久曰。將此深",
    "X84n1583_037:0616c12": "心奉塵剎。是則名為報佛恩。上堂。大道無難。言端",
    "X84n1583_037:0616c13": "語端。倚門傍戶者。食人涎唾。丹霄獨步者。宇宙宏寬。",
    "X84n1583_037:0616c14": "寒鴉棲古木。白鷺立沙灘。紅蓼映寒水。蘆花雪滿天。",
    "X84n1583_037:0616c15": "傅大士。忘却門槌拍版。寶志公。失却鏡尺剪刀。拍手",
    "X84n1583_037:0616c16": "仰天開口笑。鴈行斜處桂輪高。上堂。萬壑春歸綠",
    "X84n1583_037:0616c17": "陰。徧野榴花吐火。鶯囀喬林。安排不得處。却自現成。",
    "X84n1583_037:0616c18": "著意追求。時還成錯過。所以道。大道體寬。無易無難。",
    "X84n1583_037:0616c19": "小見狐疑。轉急轉遲。如是則放得下時無一事。擬思",
    "X84n1583_037:0616c20": "量處隔千山。大眾祇如不擬議。不思量。又作麼生。一",
    "X84n1583_037:0616c21": "枕夢回新雨後。數峰高插暮天寒。上堂。拈拄杖曰。",
    "X84n1583_037:0616c22": "竪去橫來。該天括地。頂[寧*頁]上一向壁立。無古無今脚",
    "X84n1583_037:0616c23": "跟下。不露絲毫。絕凡絕聖。不是心。不是佛。不是物。漆",
    "X84n1583_037:0616c24": "桶放光。非風動。非幡動。非心動。野狐吐氣。直饒聞佛",
    "X84n1583_037:0617a01": "掩耳。聞法[口*敕]口。掀倒禪牀。驀面便唾也。是鸕鶿語鶴。",
    "X84n1583_037:0617a02": "總不恁麼。未免尊體無頓處。無頓處有來由。寒風纔",
    "X84n1583_037:0617a03": "凜冽。花發舊枝頭。卓拄杖下座。壬戌冬。周王殿下。",
    "X84n1583_037:0617a04": "請師說法。薦國母慈孝皇后。賜僧伽黎。旌異甚至。年",
    "X84n1583_037:0617a05": "七十。乃作退休計。",
    "X84n1583_037:0617a06": "河南府登封嵩山竹菴子忍禪師鄧州內鄉王氏子。",
    "X84n1583_037:0617a07": "上堂舉。法鐙欽開堂曰。法鐙本欲棲藏巖。竇養[矢*出]過",
    "X84n1583_037:0617a08": "時奈緣。先師有未了底公案。出來與他了却。僧遽問。",
    "X84n1583_037:0617a09": "如何是先師未了底公案。鐙便打曰。祖禰不了。殃及",
    "X84n1583_037:0617a10": "兒孫。曰過在甚麼處。鐙曰。過在我。殃及你天童覺。曰",
    "X84n1583_037:0617a11": "者僧若是箇漢出來。便與掀倒禪牀。不惟自己有出",
    "X84n1583_037:0617a12": "身之路。亦免見祖禰不了。殃及兒孫。師曰。山僧則不",
    "X84n1583_037:0617a13": "然。今日若有問。如何是不了底公案。拈拄杖便打曰。",
    "X84n1583_037:0617a14": "獅子咬人。韓獹逐塊。",
    "X84n1583_037:0617a15": "佛巖稔禪師上堂。英雄識英雄。豪傑喜豪傑。山僧非",
    "X84n1583_037:0617a16": "二者。一生友難結。獨有七尺藤。相憐還相悅。夜來忽",
    "X84n1583_037:0617a17": "反目。要椎我腰折諸兄弟。你道他為何如。此謂我太",
    "X84n1583_037:0617a18": "把達磨。心髓為人都漏洩。",
    "X84n1583_037:0617a19": "河南府登封華嚴遇禪師上堂。說到不如行到。行到",
    "X84n1583_037:0617a20": "不如忘套。且道。作麼生始得忘套去。乃靠却拄杖曰。",
    "X84n1583_037:0617a21": "白雲不約來青嶂。綠水無心弄碧蟾。",
    "X84n1583_037:0617a22": "古蔡元禪師小參。今夜不答話。僧出。師曰。討棒喫的",
    "X84n1583_037:0617a23": "漢。有甚了期。僧曰。何不便棒。師曰。賊是小人。拽拄杖",
    "X84n1583_037:0617a24": "便歸方丈。",
    "X84n1583_037:0617b01": "空相珪禪師法嗣",
    "X84n1583_037:0617b02": "河南府天寧壽禪師上堂。驢事未了。馬事到來。忙忙",
    "X84n1583_037:0617b03": "大地。誰是放懷。阿呵呵歸去來。無根樹子清風起。不",
    "X84n1583_037:0617b04": "待春回花自開。",
    "X84n1583_037:0617b05": "天慶讓禪師法嗣",
    "X84n1583_037:0617b06": "河南府陝州熊耳山崧溪子定禪師偃師馬氏子。七",
    "X84n1583_037:0617b07": "歲禮古巖祝髮。巖化往參息菴讓。讓命典藏鑰。因白",
    "X84n1583_037:0617b08": "事次。言下豁然大悟。出住熊耳。有年其入室。勘辨凜",
    "X84n1583_037:0617b09": "凜然。若秋霜烈日。隨機應對。則又如盤走珠。小參",
    "X84n1583_037:0617b10": "宗門中事。號曰單傳。一心之外。更無餘法。只為你好。",
    "X84n1583_037:0617b11": "在言句裡。著倒甘在道理坑埋。殺於一心。法轉增迷",
    "X84n1583_037:0617b12": "悶。所以祖師西來。特為你打翻。舊日窠臼。闢開別樣",
    "X84n1583_037:0617b13": "乾坤。非是好奇立異。祇是見病與藥。要人平復。如故",
    "X84n1583_037:0617b14": "而已。豈有他哉。如始到少林。九年壁立。萬仞坐斷。千",
    "X84n1583_037:0617b15": "差單提。向上一機。直使你窺伺無門。鑽研沒縫者裡。",
    "X84n1583_037:0617b16": "還許你以有言會麼。還許你以無言會麼。全彰諸佛",
    "X84n1583_037:0617b17": "之法印。直顯列祖之大機。按一指則地轉天旋。行一",
    "X84n1583_037:0617b18": "令則山崩海竭。又安同彼。割截虗空。巧立門戶輩。而",
    "X84n1583_037:0617b19": "終日隨波逐浪。妄生枝節者哉。大眾還會麼。就是洞",
    "X84n1583_037:0617b20": "山玉線金針也。是花前弄影。臨濟主賓玄要。無乃醉",
    "X84n1583_037:0617b21": "後添盃。諸人還覰得破麼。良久曰。夜靜水寒魚不餌。",
    "X84n1583_037:0617b22": "滿船空載月明歸。一日謂門人曰。吾順化時。至汝",
    "X84n1583_037:0617b23": "輩甚。勿以世情眷戀。有乖道誼。末後一句。聽吾分付。",
    "X84n1583_037:0617b24": "言訖就枕。泊然而逝。",
    "X84n1583_037:0617c01": "大鑑下第二十九世",
    "X84n1583_037:0617c02": "萬安嚴禪師法嗣",
    "X84n1583_037:0617c03": "河南府嵩山凝然了改禪師嵩陽金店任氏子。齠年",
    "X84n1583_037:0617c04": "繫念空宗。依止少林訓剃落。二十納具。初參月印於",
    "X84n1583_037:0617c05": "香山。鮮克契入。會松庭主天慶。師往依之。師舉。印示",
    "X84n1583_037:0617c06": "眾。路逢死蛇莫打殺。無底籃兒盛將歸。與麼說話。若",
    "X84n1583_037:0617c07": "是鹵莾禪和者裡。如何透得語。問曰。者箇莫是背觸",
    "X84n1583_037:0617c08": "不得底意麼。庭曰。笑破山僧口。師罔措。庭曰。你在鬼",
    "X84n1583_037:0617c09": "窟裡。討甚麼盌。師愈不安。一日庭上堂曰。一言逈脫",
    "X84n1583_037:0617c10": "獨拔當時。師當下釋然。尋匿迹二祖菴。洪武庚午。繼",
    "X84n1583_037:0617c11": "席少林。上堂。莫向言中取則。直須句外明宗。擲拄",
    "X84n1583_037:0617c12": "杖便下座。上堂。祖師心印。不是有言。不是無言。不",
    "X84n1583_037:0617c13": "屬有知。不屬無知。豈可向句下。研窮意中揣度。復舉",
    "X84n1583_037:0617c14": "可大師問初祖。弟子心不安。乞師與我安心。祖曰。將",
    "X84n1583_037:0617c15": "心來我與你安。可曰。覓心了不可得。祖曰。我與你安",
    "X84n1583_037:0617c16": "心竟。師曰。缺齒胡販得箇。陳年滯貨。攤向街頭。若不",
    "X84n1583_037:0617c17": "得箇。孟八郎承虗接響。幾乎無著落處。總好與三十",
    "X84n1583_037:0617c18": "棒。永樂辛丑無恙。忽集眾敘別。說偈曰。行年八十",
    "X84n1583_037:0617c19": "七。相為在今夕。撒手威音前。金烏呌天碧。偈畢儼然",
    "X84n1583_037:0617c20": "而寂。師行止端莊。毫無放逸。雖密室如對大賓。周蜀",
    "X84n1583_037:0617c21": "伊三殿下。甞登山。尊以師禮。珍錫甚至。師皆泊如也。",
    "X84n1583_037:0617c22": "大鑑下第三十世",
    "X84n1583_037:0617c23": "嵩山改禪師法嗣",
    "X84n1583_037:0617c24": "河南府嵩山俱空契斌禪師晉毫邑王氏子。從重興",
    "X84n1583_037:0618a01": "院無相薙染。永樂丙申。參凝然求示心要。然曰。你向",
    "X84n1583_037:0618a02": "達磨未西來。時道一句看。師窘無以對。於是疑之。不",
    "X84n1583_037:0618a03": "知飲食之為何味者久之。一日覩秦封槐。豁然契悟。",
    "X84n1583_037:0618a04": "上丈室擬呈似。然遽曰。契斌參得禪也。師便喝。然曰。",
    "X84n1583_037:0618a05": "作麼。師曰。和尚何得贓誣平人。自是愈加鍛鍊。日新",
    "X84n1583_037:0618a06": "日益。一日然問。趙州勘破婆子。婆子敗缺。在甚麼處。",
    "X84n1583_037:0618a07": "師曰。一對無孔鐵錘。曰趙州意。又作麼生。師曰。荊棘",
    "X84n1583_037:0618a08": "林中。重加陷穽。曰石頭道。書亦不達。信亦不通。是何",
    "X84n1583_037:0618a09": "意旨。師曰。千里同風。曰青原垂足。又作麼生。師曰。禍",
    "X84n1583_037:0618a10": "事禍事。然為點首曰。洞上一宗。在汝躬矣。正統戊辰。",
    "X84n1583_037:0618a11": "出領嵩山院事。僧問如何是君。師曰。九重深密敢",
    "X84n1583_037:0618a12": "誰窺。曰如何是臣。師曰。萬里殷勤宣至化。曰如何是",
    "X84n1583_037:0618a13": "君視臣。師曰。寶殿光含萬化新。曰如何是臣向君。師",
    "X84n1583_037:0618a14": "曰。玉階仙杖覲龍顏。曰如何是君臣道合。師曰。端拱",
    "X84n1583_037:0618a15": "無為天下治。曰還有向上事也無。師曰有。曰如何是",
    "X84n1583_037:0618a16": "向上事。師曰。請闍黎尊重。問如何是正中偏。師曰。",
    "X84n1583_037:0618a17": "夜半烏雞帶雪眠。曰如何是偏中正。師曰。老翁曉抱",
    "X84n1583_037:0618a18": "石烏龜。曰如何是正中來。師曰。出匣吹毛寒偪天。曰",
    "X84n1583_037:0618a19": "如何是兼中至。師曰。公孫舞劍難思議。曰如何是兼",
    "X84n1583_037:0618a20": "中到。師曰。黑狗銀蹄無處討。曰五位既蒙師指示。少",
    "X84n1583_037:0618a21": "林直指事如何。師曰。砂裡無油。麥中有麵。問如何",
    "X84n1583_037:0618a22": "是空劫已前自己。師曰。烏龜向火。曰如何是成劫已",
    "X84n1583_037:0618a23": "後底事。師曰。龍馬負圖。師以景泰壬申示寂。塔於",
    "X84n1583_037:0618a24": "少林西塢。世壽七十。",
    "X84n1583_037:0618b01": "鄭州福禪師僧問。鄭州棃。何似青州棗。師曰。多[此/束]阿",
    "X84n1583_037:0618b02": "師慣潦草。曰和尚也。須別垂一隻手。師曰。那討閒錢",
    "X84n1583_037:0618b03": "賞落花。",
    "X84n1583_037:0618b04": "汝州風穴古潭本深禪師山西絳州張氏子。處胎時。",
    "X84n1583_037:0618b05": "母數夢異光入口。父恠之。髫齓捨金臺村大覺洪處",
    "X84n1583_037:0618b06": "出家。二十五。參凝然於少室。執侍一紀。受衣囑。永樂",
    "X84n1583_037:0618b07": "甲午。奉敕校證藏經。宣德丁未。主風穴。庚戌八月十",
    "X84n1583_037:0618b08": "五。集眾辭世。說偈曰。雲來雲去天元淨。漚滅漚生體",
    "X84n1583_037:0618b09": "自同。若問箇中端的意。一輪明月伴清風。遂化去。門",
    "X84n1583_037:0618b10": "人建塔於開山沼公之壟西。",
    "X84n1583_037:0618b11": "大鑑下第三十一世",
    "X84n1583_037:0618b12": "嵩山斌禪師法嗣",
    "X84n1583_037:0618b13": "河南府定國寺無方可從禪師洛陽許氏子。投福先",
    "X84n1583_037:0618b14": "芘峰剃落。初參嵩陽龍潭順密縣超化宗。入室參請。",
    "X84n1583_037:0618b15": "俱有契入。後乃參俱空於嵩山。山以綿密閫奧。重加",
    "X84n1583_037:0618b16": "淘鍊。一日舉。天衣以五行者。俱召實上座因緣。師當",
    "X84n1583_037:0618b17": "下。於五位奧旨親證。無遺受囑。後隱於郟鄏定國寺。",
    "X84n1583_037:0618b18": "尋開法菩提。明成化癸巳。主法少室。示眾。向上宗",
    "X84n1583_037:0618b19": "乘。本無言說。當人一著。非假外求。直須向自己胸襟",
    "X84n1583_037:0618b20": "中迸出。偏不附物。正不立玄。不涉程途。方得到家穩",
    "X84n1583_037:0618b21": "坐。雖然你還知。九峰不肯首座麼。百丈五百生。墮在",
    "X84n1583_037:0618b22": "狐窩麼。金鎞刮膜。擬則成乖有志。此宗大須。仔細珍",
    "X84n1583_037:0618b23": "重。成化壬寅。鈞州徽藩。聘住觀音寺。六月示寂。世",
    "X84n1583_037:0618b24": "壽六十四。臘四十塔。全身於少室祖墳。",
    "X84n1583_037:0618c01": "大鑑下第三十二世",
    "X84n1583_037:0618c02": "定國從禪師法嗣",
    "X84n1583_037:0618c03": "河南府嵩山月舟文載禪師別號虗白。北通州人。世",
    "X84n1583_037:0618c04": "系蔚州廣寧王氏子。祖才[一/(尸@邕)]從明成祖。靖內難。贈武",
    "X84n1583_037:0618c05": "德將軍。遂居通州。生師於景泰甲戌。時父夢僧寄宿。",
    "X84n1583_037:0618c06": "翌日得誕師。成化丙戌。脫白於本州萬安寺。師白菴",
    "X84n1583_037:0618c07": "空。癸巳詣杭納具。丙申北還掩關。閱萬松拈提從上",
    "X84n1583_037:0618c08": "古德機緣竟。若面牆。一日忽省曰。此宗非絕後再甦。",
    "X84n1583_037:0618c09": "懸崖撒手者。要望他針線。細密盤旋。回互不觸。當頭",
    "X84n1583_037:0618c10": "兔子搆牛奶。萬萬不可得。既而翻然出關。參無方從",
    "X84n1583_037:0618c11": "問。承師有言。當人一著。非假外求。直須向自己胸襟",
    "X84n1583_037:0618c12": "中迸出。方得到家。祇如本無自己。當體全空的人來。",
    "X84n1583_037:0618c13": "如何接他語。未絕從劈面。便掌曰。你恁麼那。師大悟。",
    "X84n1583_037:0618c14": "呈偈曰。劈面攔腮。電光石火。立命安身絕影蹤。臘月",
    "X84n1583_037:0618c15": "蓮花開朵朵。一日從問。二祖三拜歸位。是何意旨。師",
    "X84n1583_037:0618c16": "曰。褊衫破衲襖。從曰。未在更道。師曰。草履著羶靴。從",
    "X84n1583_037:0618c17": "喝曰怪事。師拂袖便出。從撫而印之曰。子異日支吾",
    "X84n1583_037:0618c18": "宗。當大播天下。慎之哉無忽也。弘治壬戌。開法登封",
    "X84n1583_037:0618c19": "華嚴。正德改元丙寅。奉敕遷少林。參徒雲集。撾鼓無",
    "X84n1583_037:0618c20": "虗日。上堂舉。金峰因僧問訊。次乃把住曰。輙不得",
    "X84n1583_037:0618c21": "向人道。我有一則因緣舉似。你僧作聽勢。峰與一掌。",
    "X84n1583_037:0618c22": "僧曰。為什麼打某甲。峰曰。我要者話行。師曰。鴟啄腐",
    "X84n1583_037:0618c23": "鼠。鷹銜死蛇。葢緣種類洿下。只作者般伎倆。累他金",
    "X84n1583_037:0618c24": "峰却成話柄。當時華嚴。若見他道輙不得。向人道。我",
    "X84n1583_037:0619a01": "有一則因緣舉似。你即掩耳而出。為什麼不見道。師",
    "X84n1583_037:0619a02": "子翻身處。金剛正眼開。上堂。世人住處我不住。世",
    "X84n1583_037:0619a03": "人行處我不行。不是與人難共住。大都緇素要分明。",
    "X84n1583_037:0619a04": "古人恁麼。兢兢業業。日日惟新。只解登高。不能放下。",
    "X84n1583_037:0619a05": "大似抱橋柱洗澡。若是山僧即不然。是非海裡橫身",
    "X84n1583_037:0619a06": "入。聲色場中信脚行。烈焰亘天休覓火。誰教日午打",
    "X84n1583_037:0619a07": "三更。舉僧問石門。年窮歲盡時如何。門曰。東村王",
    "X84n1583_037:0619a08": "老夜燒錢話。頌曰。東村王老夜燒錢。喚鬼呼神到曰",
    "X84n1583_037:0619a09": "前。黑漆崑崙戴紙帽。夜明簾外打鞦韆。舉女子出",
    "X84n1583_037:0619a10": "定話。頌曰。三間茅草屋。六箇大煙熜。驀地瞋心發。遍",
    "X84n1583_037:0619a11": "界煖烘烘。示眾。達磨西來。以一乘法。直指單傳。令",
    "X84n1583_037:0619a12": "人見性成佛。至我少室。如九鼎繫以單絲。言之魄墮。",
    "X84n1583_037:0619a13": "汝諸人趂。色力康健。打辦箇事。急須努力莫閒。過日",
    "X84n1583_037:0619a14": "大眾。且喚什麼。作一乘法聻。良久曰。切忌喚甕作鐘。",
    "X84n1583_037:0619a15": "伊鄭徽三府。嚮師德風。勤從問道。而師之法道益。",
    "X84n1583_037:0619a16": "可想見矣。嘉靖甲申。年七十有一。倦接納乃命門人。",
    "X84n1583_037:0619a17": "於三十六峰煙霞中。結菴投老焉。",
    "X84n1583_037:0619a18": "大鑑下第三十三世",
    "X84n1583_037:0619a19": "嵩山載禪師法嗣",
    "X84n1583_037:0619a20": "順天府宗鏡菴大章宗書禪師別號小山。順德南和",
    "X84n1583_037:0619a21": "李氏子。生明孝宗弘冶庚申時。與羣兒戲。好作佛事。",
    "X84n1583_037:0619a22": "十歲能通經史大義。一日忽置卷歎曰。此治世事。非",
    "X84n1583_037:0619a23": "出世間了生脫死法。遂白父。投郡之開元法堂鈿薙",
    "X84n1583_037:0619a24": "染。聞月舟道眼精明。往參焉入室請益。潛淘密踐者",
    "X84n1583_037:0619b01": "八載。一日因看舟語錄。見定國投機悟道因緣有省。",
    "X84n1583_037:0619b02": "私計曰。此赤眼撞著。火柴頭耳。即入室。問面壁九年",
    "X84n1583_037:0619b03": "即不問。斷臂安心事若何。舟曰。只為當初留毒害兒",
    "X84n1583_037:0619b04": "孫。洗土不成泥。師曰。不因和尚舉。怎見少林人。舟便",
    "X84n1583_037:0619b05": "噓兩噓。師曰。不奈船何打破。戽斗便出。又一日入室。",
    "X84n1583_037:0619b06": "舟問。入門須有語。莫將問來問。師曰。日面佛月面佛。",
    "X84n1583_037:0619b07": "舟曰。腦後見腮。師曰。和尚也須仔細。舟縮身曰。山僧",
    "X84n1583_037:0619b08": "行年在坎。師禮拜曰。某甲罪過。舟乃以大法囑累焉。",
    "X84n1583_037:0619b09": "壬辰開法興德。次主天慶五臺。世宗嘉靖丁巳。少室",
    "X84n1583_037:0619b10": "疏請再四。師乃歎曰。先師化後三十年。宗風逮弱盡",
    "X84n1583_037:0619b11": "前輩。有言禪林下衰。弘法者多。假我偷安。不急急撐",
    "X84n1583_037:0619b12": "拄之。其崩隤可須也。某雖慙付囑。其如付囑何。遂欣",
    "X84n1583_037:0619b13": "然主之。丙寅上京。主宗鏡隆慶。改元丁卯。遊西山至",
    "X84n1583_037:0619b14": "谷集山三學洞。師喜其幽寂。遂結夏焉。至冬疾作。臘",
    "X84n1583_037:0619b15": "月十六日。索筆書偈。儼然坐脫。世壽六十八。僧臘三",
    "X84n1583_037:0619b16": "十六。茶毗身骨分為三處。一留宗鏡。一送順德祖塋。",
    "X84n1583_037:0619b17": "一歸少室。先是謝院。日法鼓墮地。疾作日秦。槐枝摧",
    "X84n1583_037:0619b18": "寂後樹竟仆。師之去世。其關法運如此。",
    "X84n1583_037:0619b19": "開封府鄢陵顯慶曙菴悟寅禪師幼祝髮禮僧。可標",
    "X84n1583_037:0619b20": "為師。參月舟有契。囑以偈。嘉靖己丑。住栢梁。尚書劉",
    "X84n1583_037:0619b21": "訒請上堂。師登座曰。月落星疎夜色濃。日華迥揭帝",
    "X84n1583_037:0619b22": "京東。翻經自愛虗窓白。入定空搖蠟炬紅。禪榻擁蒲",
    "X84n1583_037:0619b23": "青鬱鬱。曉山臨水碧溶溶。客來石鼎堪聯句。簾卷晴",
    "X84n1583_037:0619b24": "嵐滿座中。便下座。丙辰四月十三。示眾辭謝畢。說偈",
    "X84n1583_037:0619c01": "泊然而逝。",
    "X84n1583_037:0619c02": "順德府內丘表善觀音院金山德寶禪師山東陽津",
    "X84n1583_037:0619c03": "劉氏子。幼從北京海眼寺惟安剃染。受學三載。乃參",
    "X84n1583_037:0619c04": "無念於山西榆次縣。依七載大有發明。次參月舟於",
    "X84n1583_037:0619c05": "嵩少。又九載得法。後趙燕聞師之道。相迎開堂無虗",
    "X84n1583_037:0619c06": "日。坐道場凡二十有餘。末乃就觀音休老焉。忽一日",
    "X84n1583_037:0619c07": "將道具盡付門人。祖通代揚法化。乃說偈辭世曰。來",
    "X84n1583_037:0619c08": "時無影去無踪。生死輪迴好說空。今日翻身雲外路。",
    "X84n1583_037:0619c09": "一輪明月任西東。遽瞑目而逝。門人塔於舊隱之南",
    "X84n1583_037:0619c10": "礪水之北。寂日當隆慶庚午三月初四。世壽八十有",
    "X84n1583_037:0619c11": "五。",
    "X84n1583_037:0619c12": "大鑑下第三十四世",
    "X84n1583_037:0619c13": "宗鏡書禪師法嗣",
    "X84n1583_037:0619c14": "河南府登封嵩山少室幻休常潤禪師字大千。南昌",
    "X84n1583_037:0619c15": "進賢黃氏子。幼失二親。從從父遊。甞目攝群優灑然。",
    "X84n1583_037:0619c16": "若有所創。諸幻皆局也。無常謂何。乃入伏牛禮坦然",
    "X84n1583_037:0619c17": "平祝髮。居三載。初攝心如浮瓜。起滅相乘。茫無所厝。",
    "X84n1583_037:0619c18": "始南參萬松林於徑山。通所疑。林詰曰。疑是何人。厝",
    "X84n1583_037:0619c19": "者何物。師未諭。抵九華。一夕覺身同虗空。就客質之。",
    "X84n1583_037:0619c20": "客以為理障。閱楞嚴。至圓明了知不因心念處有省。",
    "X84n1583_037:0619c21": "廓然如鏡中象。不落幻空。乃知前境。直塵勞一息耳。",
    "X84n1583_037:0619c22": "次參大方蓮。問現鏡中象時如何。蓮曰。直須打破。師",
    "X84n1583_037:0619c23": "曰。打破後如何。蓮曰。亦未離心境。師亦未決。聞小山",
    "X84n1583_037:0619c24": "書法道異諸方。往參焉。舉前話。書曰。何必打破。師曰。",
    "X84n1583_037:0620a01": "其奈鏡象何。書曰。鏡象安在。師默而已。一日書問疇",
    "X84n1583_037:0620a02": "昔之疑決不。師舉掌。書曰。毋以罔象問景耶。師曰。此",
    "X84n1583_037:0620a03": "外更復何有。書曰。子試披衣檢看。師於是益加精進。",
    "X84n1583_037:0620a04": "力究者二年。書一日舉洞山偈。問曰。既不是渠畢竟",
    "X84n1583_037:0620a05": "是何人。師豁然契悟。呈偈曰。若要識此人。有箇真消",
    "X84n1583_037:0620a06": "息。無相滿虗空。有形沒踪跡。曾為佛祖師。常作乾坤。",
    "X84n1583_037:0620a07": "則龜毛拂子清風生。兔角杖挑明月出。書復把住曰。",
    "X84n1583_037:0620a08": "子毋勦說。更須自入悟門。師曰。尚不借緣。何從門入。",
    "X84n1583_037:0620a09": "書曰。既不借緣。何為至此。師曰。因不借緣。所以至此。",
    "X84n1583_037:0620a10": "書曰。就不借緣一語。為我道看。師曰。彩鳳翻飛身自",
    "X84n1583_037:0620a11": "在。鐵牛奔[口*后]意常閒。書乃付以大法。有定作人天主。",
    "X84n1583_037:0620a12": "當思少室秋之句。師後應詔過獲嘉。止一精舍。諸僧",
    "X84n1583_037:0620a13": "預設至恭。師詢所以。諸僧曰。昨夢伽藍。神掃門云旦",
    "X84n1583_037:0620a14": "日有祖師過此。師曰。祖師過去久矣。逮書遷化。輿議",
    "X84n1583_037:0620a15": "繼席者非。師不可。眾再請。師再却。有舉書。所以付囑",
    "X84n1583_037:0620a16": "意。師始允之。以萬曆甲戌秋。入院拈提說法。人皆歎",
    "X84n1583_037:0620a17": "未曾有。臨眾肅然。有上古風。度司馬汪道昆謂。師魁",
    "X84n1583_037:0620a18": "然修碩容止莊嚴。其響應如洪鐘。其溥渡如廣筏。其",
    "X84n1583_037:0620a19": "砥波流如山立。其隨機而顯化。如珠走盤。至其秉大",
    "X84n1583_037:0620a20": "覺。覺群迷日。孳孳然。以道自任。(云云)葢實錄也。乙酉",
    "X84n1583_037:0620a21": "四月七日。說偈告寂。備載全錄。宗伯陸樹聲文其石。",
    "X84n1583_037:0620a22": "塔本山。",
    "X84n1583_037:0620a23": "建昌府廩山蘊空常忠禪師本郡□氏子。從鶴林老",
    "X84n1583_037:0620a24": "宿剃落。甲子參少林小山。值山外出。乃前問曰。達磨",
    "X84n1583_037:0620b01": "面壁石何在。山指那青青黯黯處。師曰。指東話西作",
    "X84n1583_037:0620b02": "麼。山曰。杜撰禪和。如麻似粟。師曰。者老漢在者裡。魔",
    "X84n1583_037:0620b03": "魅人那。山便打。侍山遷宗鏡師。服勤三載。受囑還旴",
    "X84n1583_037:0620b04": "江隱從姑。山日唯趺坐。有問者。師但搖手曰。汝不會",
    "X84n1583_037:0620b05": "我語。曰試說看。師曰。南城城外水。滔滔向北流。問者",
    "X84n1583_037:0620b06": "目瞪。師曰。向道汝不會我語。後縛茅廩山二十年。不",
    "X84n1583_037:0620b07": "與世接。縉紳過謁。唯默坐而已。羅近溪輩。相與論理",
    "X84n1583_037:0620b08": "學。師則以向上語直掃之。僧有以經論旨趣見難者。",
    "X84n1583_037:0620b09": "師呵曰。宗眼不明。非為究竟。僧便問。如何是宗眼。師",
    "X84n1583_037:0620b10": "振衣而起。無明參呈所得。師曰。悟則不無更須受",
    "X84n1583_037:0620b11": "用得著。始得不然。祇是箇汞銀禪。遂舉南泉打破鍋",
    "X84n1583_037:0620b12": "因緣。問曰。古人意在甚處明。曰拂袖便行鈎有餌。鍋",
    "X84n1583_037:0620b13": "兒打破玉無瑕。師曰。去牧牛場上。待汝久在。萬曆",
    "X84n1583_037:0620b14": "戊子。忽一日告眾曰。我有件要了底大事。汝等須知。",
    "X84n1583_037:0620b15": "眾茫然。師竪拳曰會麼。眾無對。乃揮案一下曰。吽吽",
    "X84n1583_037:0620b16": "為汝了去。遂趨寂。塔於本山之麓。壽七十五。臘五十。",
    "X84n1583_037:0620b17": "生平言行縝密。非有真心為法者。槩不輕示。",
    "X84n1583_037:0620b18": "順德府蓬鵲山石河菴天然圓佐禪師字少溪。本郡",
    "X84n1583_037:0620b19": "仙人鄉范氏子。幼從普利灜祝髮。性好學。偕大方。往",
    "X84n1583_037:0620b20": "參小山於少室。機契受大法之託。歸里隱蓬鵲山。堅",
    "X84n1583_037:0620b21": "不赴請。柱史蓬巖吳。相勸請再四。始起而從之。上",
    "X84n1583_037:0620b22": "堂。諸葛昔年稱隱者。茅廬堅請出山來。松花若也沾",
    "X84n1583_037:0620b23": "春力。根在深巖也著開。我豈敢哉。古葢如此。今既推",
    "X84n1583_037:0620b24": "委無由。只得與諸人眉毛廝結。以拂子。作圓相曰。會",
    "X84n1583_037:0620c01": "麼向上一路。千聖不傳。學者勞形。如猿捉影。苟非忘",
    "X84n1583_037:0620c02": "形去智喪。耦息機到。虗靈不昧。了了常知的田地。過",
    "X84n1583_037:0620c03": "來要見他拈花之旨。面壁之宗。大似數他。桃李宮牆",
    "X84n1583_037:0620c04": "外。終非己有。諸人還要知佛祖。直指的消息麼。乃以",
    "X84n1583_037:0620c05": "拂擊案曰。適來山僧。已自告報了也。便下座　僧問。",
    "X84n1583_037:0620c06": "拈椎竪拂。舉古明今。皆是止啼。黃葉如何是金錢。師",
    "X84n1583_037:0620c07": "曰。只見雷霆施號令。那知星斗煥文章。曰和尚是把",
    "X84n1583_037:0620c08": "火行。其如學人何。師曰。閉目中秋坐。却怨月無光。",
    "X84n1583_037:0620c09": "吳蓬巖問。如何是般若體。師曰。寂然不動。曰如何是",
    "X84n1583_037:0620c10": "般若用。師曰。感而遂通。曰如何是下手得力處。師曰。",
    "X84n1583_037:0620c11": "罔象到時光燦爛。曰如何是不得力處。師曰。離婁行",
    "X84n1583_037:0620c12": "處浪滔天。曰恁麼則儒釋未始有異也。師指空曰。此",
    "X84n1583_037:0620c13": "儒耶釋耶。同耶異耶。巖作禮曰。謝指示。自是畿南河",
    "X84n1583_037:0620c14": "北。靡不望風而歸。萬曆乙酉亥月。坐化於本菴。門人",
    "X84n1583_037:0620c15": "建塔於受業舊隱。",
    "X84n1583_037:0620c16": "大名府大伾山興國如進禪師廣平永年陳氏子。年",
    "X84n1583_037:0620c17": "十七投東山曉。剃染受具。抵京都遊講肆。知非究竟。",
    "X84n1583_037:0620c18": "於是抽身南遊。結伴渡河。參小山於少室。久之。有所",
    "X84n1583_037:0620c19": "得。室中徵詰。皆當仁不讓山慮。師性不通情。甞誡之",
    "X84n1583_037:0620c20": "曰。吾宗漸與世異。慧命如一絲之繫九鼎。貴有得力。",
    "X84n1583_037:0620c21": "兒孫深心保護。子既知石龜夜步。可如木馬遊春。直",
    "X84n1583_037:0620c22": "須處處忘機。方見頭頭顯露。然尚有向上一路。猶當",
    "X84n1583_037:0620c23": "審悉。嗣囑偈曰。長羽石龜月下行。渠今覿面得分明。",
    "X84n1583_037:0620c24": "直須收斂藏箱篋。不遇知音決莫呈。尋隱舊里。影不",
    "X84n1583_037:0621a01": "出山。不喜見內客。久之開法。機如走珠。衲子日益盛。",
    "X84n1583_037:0621a02": "一日應聘北上。途宿三教堂。堂西壁向。有憨布袋像。",
    "X84n1583_037:0621a03": "後為羽士。居安雙髻。改呼鍾離。權遷供東壁。每以緇",
    "X84n1583_037:0621a04": "衣黃冠一樣。兩人爭衡代位妖孽。一方住僧。求師除",
    "X84n1583_037:0621a05": "之。師以杖指像曰。者塊泥團。變怪無端。髠頭了髻。魔",
    "X84n1583_037:0621a06": "魅閭閻。妄生喜怒。東那西遷。不遇老僧。親點破空教。",
    "X84n1583_037:0621a07": "冷地受牽纏咄。四大各復識取本源。從此長安風月",
    "X84n1583_037:0621a08": "舊大家。安享太平年。遂連棒像為粉碎。法化聞帝闕。",
    "X84n1583_037:0621a09": "賜紫伽黎。褒寵甚至。寂後塔於寺左。",
    "X84n1583_037:0621a10": "懷慶府龍岡寺大方如遷禪師號松谷。生鳳翔岐山",
    "X84n1583_037:0621a11": "落星里。族李氏。有夙根。見佛寺如舊居。年十七。父母",
    "X84n1583_037:0621a12": "從其志乃捨。依本郡無蹤本剃染。嘉靖丁巳。以己躬",
    "X84n1583_037:0621a13": "下事未明。首參悅菴。喜力究向上一路。秉具後尋入",
    "X84n1583_037:0621a14": "青峰山。弔影苦參。忽有省。辛酉走少林。謁大章。決擇",
    "X84n1583_037:0621a15": "大事。朝夕入室。陶鎔從上。機緣久之蒙印可。有鍼頭",
    "X84n1583_037:0621a16": "玉線海底風牛之囑。且系以偈曰。帶子鐵牛海底藏。",
    "X84n1583_037:0621a17": "憑伊尋得細調降。既欣性善歸牢圈。異日肥充耕大",
    "X84n1583_037:0621a18": "邦。於是徧參諸方。回京窮性相宗旨。末抵懷慶。鄭世",
    "X84n1583_037:0621a19": "子讓國。潛修白業。聞師至。致禮參請。深相印契。乃於",
    "X84n1583_037:0621a20": "府城北。建龍岡精舍。延師弘法。四方學者。由是麇至。",
    "X84n1583_037:0621a21": "萬曆丁亥。遷大都慈雲。戊子遷千佛寺。庚寅奉聖母",
    "X84n1583_037:0621a22": "慈聖皇太后懿旨。領大慈壽寺。間及淨土。唯心法門。",
    "X84n1583_037:0621a23": "眾盈千餘。欽頒大藏法寶御書。大法寶藏四字。甲午",
    "X84n1583_037:0621a24": "春。送回龍岡安供。戊戌八月十一示寂。世壽六十一。",
    "X84n1583_037:0621b01": "臘四十五。全身塔於龍岡寺西原　舉萬松問雪庭",
    "X84n1583_037:0621b02": "曰。從何得箇消息便恁麼來。庭曰。老老大大向學人",
    "X84n1583_037:0621b03": "納敗闕。松曰。老僧過在甚處。庭曰。學人且禮拜。暫為",
    "X84n1583_037:0621b04": "和尚葢覆却。頌曰。襁褓纔離便放驕。還他家世擅英",
    "X84n1583_037:0621b05": "標。堪矜巖桂秋風好。萬斛天香透紫霄。",
    "X84n1583_037:0621b06": "大鑑下第三十五世",
    "X84n1583_037:0621b07": "少室潤禪師法嗣",
    "X84n1583_037:0621b08": "順天府大覺寺慈舟方念禪師別號清涼。古唐楊氏",
    "X84n1583_037:0621b09": "子。生嘉靖壬子。十歲失父。投京廣德大慈義為師。十",
    "X84n1583_037:0621b10": "五剃染登具。廿一遊講肆。知文字非究竟法。乃參幻",
    "X84n1583_037:0621b11": "休於少林。休問。甚處來。師曰北方。休曰。北方法道。何",
    "X84n1583_037:0621b12": "似此間。師曰。水分千派。流出一源。休曰。恁麼何用到",
    "X84n1583_037:0621b13": "此。師曰。流出一源。水分千派。休可之。命典維那。一日",
    "X84n1583_037:0621b14": "遊初祖面壁處。忽然大悟乃曰。五乳峰前。好箇消息。",
    "X84n1583_037:0621b15": "大小石頭。塊塊著地。呈休。休知為克家種草。遂囑曰。",
    "X84n1583_037:0621b16": "從上佛祖。以自己所證。遞相承襲。欲令一切人知有",
    "X84n1583_037:0621b17": "此事。余得之。小山先師。今授於汝。汝當體佛祖心。紹",
    "X84n1583_037:0621b18": "續慧命。然尚宜晦跡林泉。乘時而出。付以偈曰。無上",
    "X84n1583_037:0621b19": "涅槃心。佛祖相分付。吾今授受時。雲淨峰頭露。時年",
    "X84n1583_037:0621b20": "方二十八。既而以差別智。不可不明。遂徧參諸方。備",
    "X84n1583_037:0621b21": "行苦行。明萬曆丁亥在古華嚴石城。精厲過分。雙口",
    "X84n1583_037:0621b22": "失明。乃思惟曰。幻身非有病。從何來身心。一齊收下。",
    "X84n1583_037:0621b23": "端坐七晝夜。眼仍平復如常。尋入吳渡江歷補陀。辛",
    "X84n1583_037:0621b24": "卯說法。越之止風塗廣濟蘭若。有澄鐵[此/束]者。以所得",
    "X84n1583_037:0621c01": "來見師勘驗。間知為法門樑棟。乃出休所授囑累焉。",
    "X84n1583_037:0621c02": "有五乳峰前。無鏃箭射。得南方半箇兒之句。師以大",
    "X84n1583_037:0621c03": "法。肩承得人。可謂無事。乃遊吳抵秀州福城。整飭東",
    "X84n1583_037:0621c04": "塔。次走江西雲居匡廬。將赴臺山。請而越中緇白。力",
    "X84n1583_037:0621c05": "挽之主寶林。當萬曆甲午也。未幾示寂。嗣子迎遺骨。",
    "X84n1583_037:0621c06": "塔於顯聖之南山。先是師在越。以寶林眷眷於懷。汰",
    "X84n1583_037:0621c07": "如河公。以為必清涼後身。乃載之高僧傳焉。",
    "X84n1583_037:0621c08": "河南府嵩山少室無言正道禪師洪都新建胡氏子。",
    "X84n1583_037:0621c09": "投上藍璘薙染。十五遇老宿知休。指示禪要。從其遊",
    "X84n1583_037:0621c10": "憩南嶽淨瓶巖。力事參究。一日休。以張[矢*出]頌示師。師",
    "X84n1583_037:0621c11": "曰。真如尚不可趨。何頌之有。休奇之。乃指往參嵩山",
    "X84n1583_037:0621c12": "幻休。休一日上堂。師出問。如何是洞上家風。休曰。月",
    "X84n1583_037:0621c13": "下三花樹。峰前雙桂枝。師曰。和尚還有否。休曰。唯此",
    "X84n1583_037:0621c14": "一事實。無二亦無三。師言下頓契。呈偈曰。雲攢絕頂。",
    "X84n1583_037:0621c15": "月鎖幽巖。石人撫掌。木女舒顏。休可之。乃印以偈曰。",
    "X84n1583_037:0621c16": "無言的旨不離言。玄唱玄提妙有傳。今日單傳親印",
    "X84n1583_037:0621c17": "授芬芳雙桂利人天。明萬曆庚寅。主少林。時汴梁周",
    "X84n1583_037:0621c18": "籓。汝寧崇籓。皆請師說法。崇籓有世子。患足非杖不",
    "X84n1583_037:0621c19": "立。師為引之。周行七步。而足疾頓瘳。其道德動人如",
    "X84n1583_037:0621c20": "此。僧問。外道問世尊。不問有言。不問無言。而世尊",
    "X84n1583_037:0621c21": "但良久。意旨如何。師曰。動容揚古路。不墮悄然機。",
    "X84n1583_037:0621c22": "問如何是新年頭佛法。師曰。靈春已有新條令。不必",
    "X84n1583_037:0621c23": "重重為指陳。有老宿問如何是無言。師曰。四時行",
    "X84n1583_037:0621c24": "焉。又一老宿問。如何是無言。師曰。萬物生焉。師之對",
    "X84n1583_037:0622a01": "機敏捷有如是。生平襟懷磊落。誨人真實。初無浮華。",
    "X84n1583_037:0622a02": "示寂。門人塔全身於本山祖塋之側。",
    "X84n1583_037:0622a03": "保寧府廣元漢王山實相善真禪師南昌熊氏子。幼",
    "X84n1583_037:0622a04": "業儒。甞以三教誰尊為問。人以佛對。遂往廬山。禮湛",
    "X84n1583_037:0622a05": "堂落[髟/采]。入武夷。聽默菴拈提。無所入。乃之楚興國。州",
    "X84n1583_037:0622a06": "建寺安眾。道望聞州牧。俄捨去參幻休於少林。有間",
    "X84n1583_037:0622a07": "事徧參。縛茅頂山獨棲。雪夜負薪。忽大悟。嗣入終南。",
    "X84n1583_037:0622a08": "居九坪。旋聞休訃。為位哭之。乃入蜀。興復漢王山。不",
    "X84n1583_037:0622a09": "數年頓成叢林。以萬曆戊戌五月示寂。有樂去論。一",
    "X84n1583_037:0622a10": "行三昧說。山房夜話。及詩偈行世。",
    "X84n1583_037:0622a12": "續燈正統卷三十七"
}