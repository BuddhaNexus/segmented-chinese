{
    "T50n2063_003:0941c06": "比丘尼傳卷第三(齊)",
    "T50n2063_003:0941c08": "大莊嚴寺釋寶唱撰",
    "T50n2063_003:0941c09": "[0941c09] 東官曾成法緣尼傳一",
    "T50n2063_003:0941c10": "[0941c10] 南永安寺曇徹尼傳二",
    "T50n2063_003:0941c11": "[0941c11] 崇聖寺僧敬尼傳三",
    "T50n2063_003:0941c12": "[0941c12] 鹽官齊明寺僧猛尼傳四",
    "T50n2063_003:0941c13": "[0941c13] 華嚴寺妙智尼傳五",
    "T50n2063_003:0941c14": "[0941c14] 建福寺智勝尼傳六",
    "T50n2063_003:0941c15": "[0941c15] 禪基寺僧蓋尼傳七",
    "T50n2063_003:0941c16": "[0941c16] 東青園寺法全尼傳八",
    "T50n2063_003:0941c17": "[0941c17] 普賢寺淨暉尼傳九",
    "T50n2063_003:0941c18": "[0941c18] 法音寺曇簡尼傳十",
    "T50n2063_003:0941c19": "[0941c19] 法音寺淨珪尼傳十一",
    "T50n2063_003:0941c20": "[0941c20] 集善寺慧緒尼傳十二",
    "T50n2063_003:0941c21": "[0941c21] 錢塘齊明寺超明尼傳十三",
    "T50n2063_003:0941c22": "[0941c22] 法音寺曇勇尼傳十四",
    "T50n2063_003:0941c23": "[0941c23] 剡齊興寺德樂尼傳十五",
    "T50n2063_003:0941c24": "東官曾成法緣尼傳第一",
    "T50n2063_003:0941c25": "[0941c25] 法緣。本姓侖。東官曾成人也。宋元嘉九",
    "T50n2063_003:0941c26": "年。年十歲。妹法綵年九歲。未識經法。忽以",
    "T50n2063_003:0941c27": "其年二月八日俱失所在。經三日而歸。說至",
    "T50n2063_003:0941c28": "淨土天宮見佛。佛為開化。至九月十五日又",
    "T50n2063_003:0941c29": "去一旬乃還。便能作外國書語及誦經。見",
    "T50n2063_003:0942a01": "西域人言謔善相了解。十年正月十五日又",
    "T50n2063_003:0942a02": "復失去。田中作人見其隨風飄颺上天。父母",
    "T50n2063_003:0942a03": "憂之祀神求福。既而經月乃返。返已出家披",
    "T50n2063_003:0942a04": "著法服持髮而歸。自說見佛及比丘尼。語云。",
    "T50n2063_003:0942a05": "汝前世因緣應為我弟子。舉手摩頭髮自墮",
    "T50n2063_003:0942a06": "落。為立法名大名法緣。小曰法綵。臨遣",
    "T50n2063_003:0942a07": "還曰。可作精舍。當與汝經。法也緣等還家",
    "T50n2063_003:0942a08": "即毀神座繕立精廬。晝夜講誦。夕中每有五",
    "T50n2063_003:0942a09": "色光明。流泛&#x5CEF;嶺有若燈燭。自此以後容止",
    "T50n2063_003:0942a10": "華雅音制詮正。上京諷誦不能過也。刺史韋",
    "T50n2063_003:0942a11": "朗孔默並屈供養。聞其談說甚敬異焉。因是",
    "T50n2063_003:0942a12": "土人皆事正法。年五十六。建元中卒也。",
    "T50n2063_003:0942a13": "南永安寺曇徹尼傳二",
    "T50n2063_003:0942a14": "[0942a14] 曇徹尼。未詳何許人也。少為普要尼弟子。隨",
    "T50n2063_003:0942a15": "要住南永安寺。要道潔學優有聞當世。徹秉",
    "T50n2063_003:0942a16": "操無矯習業不休。佛法奧義必欲總採。未及",
    "T50n2063_003:0942a17": "成戒已究經論。具足已後遍習毘尼。才堪機",
    "T50n2063_003:0942a18": "務尤能講說。剖毫析滯探賾幽隱。諸尼大小",
    "T50n2063_003:0942a19": "皆請北面。隨方應會負帙成群。五侯七貴婦",
    "T50n2063_003:0942a20": "女以下莫不修敬。年六十三。齊永明二年卒",
    "T50n2063_003:0942a21": "矣。",
    "T50n2063_003:0942a22": "崇聖寺僧敬尼傳三",
    "T50n2063_003:0942a23": "[0942a23] 僧敬。本姓李。會稽人也。寓居秣陵。僧敬在孕",
    "T50n2063_003:0942a24": "家人設會。請瓦官寺僧超西寺曇芝尼。使二",
    "T50n2063_003:0942a25": "人指腹呼胎中兒為弟子。母代兒喚二人為",
    "T50n2063_003:0942a26": "師。約不問男女必令出家。將產之日母夢神",
    "T50n2063_003:0942a27": "人語之曰。可建八關。即命經始。僧像未集",
    "T50n2063_003:0942a28": "敬便生焉。聞空中語曰。可與建安寺白尼作",
    "T50n2063_003:0942a29": "弟子。母即從之。及年五六歲聞人經唄輒能",
    "T50n2063_003:0942b01": "誦憶。讀經數百卷妙解日深。菜蔬刻已清風",
    "T50n2063_003:0942b02": "漸著。逮元嘉中魯郡孔默出鎮廣州。&#x643A;與同",
    "T50n2063_003:0942b03": "行。遇見外國鐵薩羅尼等來向宋都。並風節",
    "T50n2063_003:0942b04": "&#x5CE7;異。更從受戒深悟無常。乃欲乘船泛海",
    "T50n2063_003:0942b05": "尋求聖跡。道俗禁閉。留滯嶺南三十餘載。風",
    "T50n2063_003:0942b06": "流所漸獷俗移心。捨園宅施之者十有三家。",
    "T50n2063_003:0942b07": "共為立寺於潮亭。名曰眾造。宋明帝聞之遠",
    "T50n2063_003:0942b08": "遣徵迎。番禺道俗大相悲戀。還都&#x52C5;住崇聖",
    "T50n2063_003:0942b09": "寺。道俗服其進止。丹陽樂遵為敬捨宅立寺",
    "T50n2063_003:0942b10": "後遷居之。齊文惠帝竟陵文宣王。並欽風德",
    "T50n2063_003:0942b11": "嚫施無闕。年八十四。永明四年二月三日",
    "T50n2063_003:0942b12": "卒。葬于鍾山之陽。弟子造碑。中書侍郎吳興",
    "T50n2063_003:0942b13": "沈約製其文焉。",
    "T50n2063_003:0942b14": "鹽官齊明寺僧猛尼傳四",
    "T50n2063_003:0942b15": "[0942b15] 僧猛。本姓岑。南陽人也。遷居鹽官縣。至猛五",
    "T50n2063_003:0942b16": "世矣。曾祖率晉正員郎餘抗令。世事黃老加",
    "T50n2063_003:0942b17": "信敬邪神。猛幼而慨然有拔俗之志。年十二",
    "T50n2063_003:0942b18": "父亡。號哭吐血絕而復蘇。三年告終。示不",
    "T50n2063_003:0942b19": "滅性。辭母出家。行已清潔奉師恭肅。蔬糲",
    "T50n2063_003:0942b20": "之食止存支命。行道禮懺未嘗疲怠。說悔先",
    "T50n2063_003:0942b21": "罪精懇流淚。能行人所不能行。益州刺史吳",
    "T50n2063_003:0942b22": "郡張岱聞風貴敬。請為門師。宋元徽元年淨",
    "T50n2063_003:0942b23": "度尼入吳。&#x643A;出京城。仍住建福寺。歷觀眾",
    "T50n2063_003:0942b24": "經以日係夜。隨逐講說心無厭&#x52CC;。多聞強記",
    "T50n2063_003:0942b25": "經耳必憶。由是經律皆悉研明。澄情宴坐泊",
    "T50n2063_003:0942b26": "然不測。齊建元四年母病。乃捨東宅為寺。",
    "T50n2063_003:0942b27": "名曰齊明。締搆殿宇列植竹樹。內外清靖狀",
    "T50n2063_003:0942b28": "若仙居。飢者撤&#x994D;以施之。寒者解衣而與之。",
    "T50n2063_003:0942b29": "嘗有獵者近於寺南。飛禽走獸競來投猛。而",
    "T50n2063_003:0942c01": "鷹犬馳逐相去咫尺。猛以身手遮遏。雖體被",
    "T50n2063_003:0942c02": "啄嚙。而投者獲免。同止數十人。三十餘載未",
    "T50n2063_003:0942c03": "嘗見其慍怒之色。年七十二。永明七年卒。時",
    "T50n2063_003:0942c04": "又有僧瑗尼。猛之從弟女也。亦以孝聞。業行",
    "T50n2063_003:0942c05": "高邈慧悟凝深也。",
    "T50n2063_003:0942c06": "華嚴寺妙智尼傳五",
    "T50n2063_003:0942c07": "[0942c07] 妙智。本姓曹。河內人也。稟性柔明陶心大化。",
    "T50n2063_003:0942c08": "執持禁範如護明珠。心勤忍辱與物無忤。雖",
    "T50n2063_003:0942c09": "有毀惱必以和顏。下帷窮年終日無悶。精達",
    "T50n2063_003:0942c10": "法相。物共宗之。禪堂初建。齊武皇帝&#x52C5;請",
    "T50n2063_003:0942c11": "妙智講勝鬘淨名開題。及講帝數親臨。詔問",
    "T50n2063_003:0942c12": "無方。智連環剖析初無遺滯。帝屢稱善。四眾",
    "T50n2063_003:0942c13": "雅服。齊竟陵文宣王疆界鍾山集葬名德。年",
    "T50n2063_003:0942c14": "六十四。建武二年卒葬于定林寺。南齊侍中",
    "T50n2063_003:0942c15": "瑯&#x7458;王倫妻江氏為著石讚文序立于墓左",
    "T50n2063_003:0942c16": "耳。",
    "T50n2063_003:0942c17": "建福寺智勝尼傳六",
    "T50n2063_003:0942c18": "[0942c18] 智勝。本姓徐。長安人也。寓居會稽于其三",
    "T50n2063_003:0942c19": "世。六歲而隨王母出都遊瓦官寺。見招提整",
    "T50n2063_003:0942c20": "峻寶飾嚴華。&#x6F98;然泣涕。仍祈剪落。王母問之",
    "T50n2063_003:0942c21": "具述此意。謂其幼稚而未許之也。宋季多難",
    "T50n2063_003:0942c22": "四民失業。時事紛紜奄冉積載。年將二十方",
    "T50n2063_003:0942c23": "得出家住建福寺。獨行無倫絕塵難範。聽受",
    "T50n2063_003:0942c24": "大涅槃經一聞能持。後研律藏功不再受。總",
    "T50n2063_003:0942c25": "持之譽僉然改目。自製數十卷義疏。辭約而",
    "T50n2063_003:0942c26": "旨遠。義隱而理妙。逢涅不淄遇磨不磷。大",
    "T50n2063_003:0942c27": "明中有一男子。詭期抱梁欲規不遜。勝剋意",
    "T50n2063_003:0942c28": "淵深雅操壁立。正色告眾。眾錄付官。守戒",
    "T50n2063_003:0942c29": "清淨如護明珠。時莊嚴寺曇斌法師弟子僧",
    "T50n2063_003:0943a01": "宗玄趣。共直佛殿慢藏致盜。乃失菩薩瓔珞",
    "T50n2063_003:0943a02": "及七寶澡罐斌衣&#x9262;之外室如懸磬。無以",
    "T50n2063_003:0943a03": "為備。憂慨輟講。閉房三日。勝宣告四部旬",
    "T50n2063_003:0943a04": "月備辦。德感化行皆類此也。齊文惠帝聞風",
    "T50n2063_003:0943a05": "雅相接召。每延入宮講說眾經。司徒竟陵文",
    "T50n2063_003:0943a06": "宣王倍崇敬焉。勝志貞南金心皎比雪。裁",
    "T50n2063_003:0943a07": "箴尼眾實允物望。令旨仍使為寺主闔眾愛",
    "T50n2063_003:0943a08": "敬如奉嚴尊。從定林寺僧遠法師受菩薩戒。",
    "T50n2063_003:0943a09": "座側常置香鑪。勝乃捻香。遠止之曰。不取火",
    "T50n2063_003:0943a10": "已信宿矣。所置之香遂氛氳流煙。咸歎其肅",
    "T50n2063_003:0943a11": "恭表應若斯也。永明中作聖僧齋攝心祈想。",
    "T50n2063_003:0943a12": "忽聞空中彈指合掌側聽。勝居寺三十年。未",
    "T50n2063_003:0943a13": "嘗赴齋會遊踐貴。勝每重閑靜處係念思惟。",
    "T50n2063_003:0943a14": "故流芳不遠。文惠帝特加供俸。日月充盈。",
    "T50n2063_003:0943a15": "締搆房宇。闔寺崇華。勝捨衣&#x9262;為宋齊七帝",
    "T50n2063_003:0943a16": "造攝山寺石像。永明十年寢疾。忽見金車玉",
    "T50n2063_003:0943a17": "宇悉來迎接。到四月五日告諸弟子曰。吾今",
    "T50n2063_003:0943a18": "逝矣。弟子皆泣。乃披衣出胸。胸有草書佛",
    "T50n2063_003:0943a19": "字。字體鮮白色相明潤。八日正中而卒也。",
    "T50n2063_003:0943a20": "年六十六。葬于鍾山。文帝給其湯藥。凶事",
    "T50n2063_003:0943a21": "所須並宜官備也。",
    "T50n2063_003:0943a22": "禪基寺僧蓋尼傳七",
    "T50n2063_003:0943a23": "[0943a23] 僧蓋。本姓田。趙國均仁人也。父宏梁天水",
    "T50n2063_003:0943a24": "太守。蓋幼出家為僧志尼弟子住彭城華林",
    "T50n2063_003:0943a25": "寺。忘利養惔毀譽。永徽元年索虜侵州。與同",
    "T50n2063_003:0943a26": "學法進南遊京室。住妙相尼寺。博聽經律深",
    "T50n2063_003:0943a27": "究旨歸。專修禪定惟日不足。寒暑不變衣",
    "T50n2063_003:0943a28": "裳。四時無新飲食。但資一菜中飯而已。",
    "T50n2063_003:0943a29": "受業於隱審二禪師。禪師皆歎其易悟。齊永",
    "T50n2063_003:0943b01": "明中。移止禪基寺。欲廣弘觀道。道俗諮訪。更",
    "T50n2063_003:0943b02": "成紛動。乃別立禪房於寺之左。宴默其中。出",
    "T50n2063_003:0943b03": "則善誘諄諄不&#x52CC;。齊竟陵文宣王蕭子良。四",
    "T50n2063_003:0943b04": "時資給。雖已耆艾而志向不衰。終日清虛",
    "T50n2063_003:0943b05": "通夜不寐。年六十四。永明十一年卒也。時",
    "T50n2063_003:0943b06": "寺又有法延者。本姓許。高陽人也。精進有",
    "T50n2063_003:0943b07": "行業。亦以禪定顯聞也。",
    "T50n2063_003:0943b08": "青園東寺法全尼傳八",
    "T50n2063_003:0943b09": "[0943b09] 法全本姓戴。丹陽人也。端莊好靜雅勤定慧。",
    "T50n2063_003:0943b10": "初隨宗瑗博綜眾經。後師審隱遍遊禪觀。晝",
    "T50n2063_003:0943b11": "則披文遠思。夕則歷觀妙境。大乘奧典皆能",
    "T50n2063_003:0943b12": "宣講。三昧祕門並為師匠。食但蔬菜衣止蔽",
    "T50n2063_003:0943b13": "形。訓誘未聞獎成後學。聽者修行功益甚眾。",
    "T50n2063_003:0943b14": "寺既廣大閱理為難。泰始三年眾議欲分為",
    "T50n2063_003:0943b15": "二寺。時寶嬰尼求於東面起立禪房更搆靈",
    "T50n2063_003:0943b16": "塔。於是始分為東青園寺。昇明二年嬰卒。眾",
    "T50n2063_003:0943b17": "既新分人望未緝。乃以全為寺主。於是大小",
    "T50n2063_003:0943b18": "愛悅情無纖介。年八十三。隆昌元年卒。時",
    "T50n2063_003:0943b19": "寺復有淨練僧律慧形。並以學顯名也。",
    "T50n2063_003:0943b20": "普賢寺淨暉尼傳九",
    "T50n2063_003:0943b21": "[0943b21] 淨暉本姓楊。建康人也。志道專誠樂法翹",
    "T50n2063_003:0943b22": "懇。具戒之初從濟瑗稟學。精思研求究大乘",
    "T50n2063_003:0943b23": "之奧。十臘之後便為宗匠。齊文惠帝竟陵文",
    "T50n2063_003:0943b24": "宣王莫不服膺。永明八年竟陵王請於第講",
    "T50n2063_003:0943b25": "維摩經。後為寺主。二十餘年。長幼崇奉如",
    "T50n2063_003:0943b26": "事父母。從為弟子者四百餘人。年七十二。永",
    "T50n2063_003:0943b27": "明十年卒也。時寺又有僧要光淨。並學行",
    "T50n2063_003:0943b28": "有聞也。",
    "T50n2063_003:0943b29": "法音寺曇簡尼傳十",
    "T50n2063_003:0943c01": "[0943c01] 曇簡。本姓張。清河人也。為法淨尼弟子住",
    "T50n2063_003:0943c02": "寺。遊學淮海弘宣正法。先人後己志在廣",
    "T50n2063_003:0943c03": "濟。以齊建元四年立法音精舍。禪思靜默通",
    "T50n2063_003:0943c04": "達三昧。德聲遐布功化自遠。道俗敬仰盛修",
    "T50n2063_003:0943c05": "供施。時有慧明法師。深愛寂靜。本住道林寺。",
    "T50n2063_003:0943c06": "永明時為文惠帝竟陵文宣王之所修飾。僧",
    "T50n2063_003:0943c07": "多義學累講經論。去來諠動明欲去之。簡以",
    "T50n2063_003:0943c08": "寺為施因移白山。更立草菴以蔽風雨。應時",
    "T50n2063_003:0943c09": "行乞。取給所資。常聚樵木。云營功德。以建",
    "T50n2063_003:0943c10": "武元年二月十八日夜。登此積薪引火自焚。",
    "T50n2063_003:0943c11": "捨生死身供養三寶。近村見火競來赴救。及",
    "T50n2063_003:0943c12": "至簡已遷滅。道俗哀慟聲振山谷。即聚所餘",
    "T50n2063_003:0943c13": "為立墳剎也。",
    "T50n2063_003:0943c14": "法音寺淨珪尼傳十一",
    "T50n2063_003:0943c15": "[0943c15] 淨珪。本姓周。晉陵人也。寓居建康縣三世矣。",
    "T50n2063_003:0943c16": "珪幼而聰&#x9834;一聞多悟。性不狎俗早願出家。",
    "T50n2063_003:0943c17": "父母怜之不違其志。為法淨尼弟子住法音",
    "T50n2063_003:0943c18": "寺。德行純邃經律博通。三業禪祕無不善",
    "T50n2063_003:0943c19": "達。神量淵遠物莫能窺。遺身忘味常自枯槁。",
    "T50n2063_003:0943c20": "其精進總持為世法則。傳授訓誘多能導利",
    "T50n2063_003:0943c21": "當世歸心。與曇簡尼同憩法音寺。後移白山",
    "T50n2063_003:0943c22": "栖託樹下。功化轉弘。以建武元年二月八",
    "T50n2063_003:0943c23": "日。與曇簡同夜燒身。道俗哀赴莫不哽咽。",
    "T50n2063_003:0943c24": "收其舍利樹封墳剎焉。",
    "T50n2063_003:0943c25": "集善寺慧緒尼傳十二",
    "T50n2063_003:0943c26": "[0943c26] 慧緒。本姓周。閭丘高平人也。為人高率&#x758E;",
    "T50n2063_003:0944a01": "遠。見之如丈夫不似婦人。發言吐論甚自方",
    "T50n2063_003:0944a02": "直。略無所迴避。七歲便蔬食持齋志節勇",
    "T50n2063_003:0944a03": "猛。十八出家住荊州三層寺。戒業具足道俗",
    "T50n2063_003:0944a04": "所美。時江陵有隱尼。西土德望。見緒而異",
    "T50n2063_003:0944a05": "之。遂忘年契意相&#x643A;行道。嘗同居一夏。共習",
    "T50n2063_003:0944a06": "般舟。心形勤苦晝夜不息。沈攸之為刺史普",
    "T50n2063_003:0944a07": "沙簡僧尼。緒乃避難下都。及沈破敗後復還",
    "T50n2063_003:0944a08": "西。齊太尉大司馬豫章王蕭嶷。以宋昇明末出",
    "T50n2063_003:0944a09": "鎮荊陝。知其有道行迎請入內。備盡四事。時",
    "T50n2063_003:0944a10": "有玄暢禪師。從蜀下荊。緒就受禪法究極精",
    "T50n2063_003:0944a11": "妙。暢每稱其宿習不淺。緒既善解禪行兼菜",
    "T50n2063_003:0944a12": "蔬勵節。豫章王妃及內眷屬。敬信甚深從受",
    "T50n2063_003:0944a13": "禪法。每有嚫施。受已隨散。不嘗儲畜意。志",
    "T50n2063_003:0944a14": "高遠都。不以生業關懷蕭。王要共還都。為起",
    "T50n2063_003:0944a15": "精舍在第東田之東。名曰福田寺。常入第行",
    "T50n2063_003:0944a16": "道。永明九年自稱忽忽苦病亦無正惡。唯不",
    "T50n2063_003:0944a17": "復肯食。顏貌憔&#x9847;苦求還寺。還寺即平愈。旬",
    "T50n2063_003:0944a18": "日中輒復請入。入轉如前。咸不知所以。俄",
    "T50n2063_003:0944a19": "而王薨禍故相續。武皇帝以東田郊&#x9008;更起",
    "T50n2063_003:0944a20": "集善寺。悉移諸尼還集善。而以福田寺別安",
    "T50n2063_003:0944a21": "外國道人阿梨。第中還復供養善讀誦&#x546A;。緒",
    "T50n2063_003:0944a22": "自移集善寺以後。足不復入第者數年。時內",
    "T50n2063_003:0944a23": "外既敬重此尼。每勸其暫至後第內。竺夫人",
    "T50n2063_003:0944a24": "欲建禪齋。遣信先諮請。尼云甚善。貧道年惡。",
    "T50n2063_003:0944a25": "此&#x53DA;實願一入第與諸夫娘別。既入齋。齋竟",
    "T50n2063_003:0944a26": "自索紙筆作詩曰。世人或不知。呼我作老周。",
    "T50n2063_003:0944a27": "忽請作七日。禪齋不得休(後復有十字道別今忘之)作詩",
    "T50n2063_003:0944a28": "竟言笑接人。了不異常日高傲也。因具敘離",
    "T50n2063_003:0944a29": "云。此&#x53DA;出寺方為永別。年老無復能入第理。",
    "T50n2063_003:0944b01": "時體中甚康健。出寺月餘。便云病。乃無有",
    "T50n2063_003:0944b02": "異於恒少日而卒也。是永元元年十一月",
    "T50n2063_003:0944b03": "二十日卒。時年六十九周捨為立序贊。又",
    "T50n2063_003:0944b04": "有德盛尼。德合志同為法眷屬。行道習觀",
    "T50n2063_003:0944b05": "親承音旨也。",
    "T50n2063_003:0944b06": "錢塘齊明寺超明尼傳十三",
    "T50n2063_003:0944b07": "[0944b07] 超明本姓范。錢塘人。父先少為國子生。世",
    "T50n2063_003:0944b08": "奉大法。明幼聰&#x9834;雅有志尚。讀五經善文義。",
    "T50n2063_003:0944b09": "方正有禮內外敬之。年二十一夫亡寡居。鄉",
    "T50n2063_003:0944b10": "&#x96A3;求嫂誓而弗許。因遂出家住崇隱寺。神理",
    "T50n2063_003:0944b11": "明徹道識清悟。聞吳縣北張寺有曇整法師",
    "T50n2063_003:0944b12": "道行精苦從受具足。後往塗山聽慧基法師。",
    "T50n2063_003:0944b13": "講說眾經便究義旨。一經於耳退無不記。三",
    "T50n2063_003:0944b14": "吳士庶內外崇敬。尋還錢塘移憩齊明寺。年",
    "T50n2063_003:0944b15": "六十餘。建武五年而卒也。時又有法藏尼。",
    "T50n2063_003:0944b16": "亦以學行馳名也。",
    "T50n2063_003:0944b17": "法音寺曇勇尼傳第十四",
    "T50n2063_003:0944b18": "[0944b18] 曇勇者。曇簡尼之姊也。為性剛直不隨物以",
    "T50n2063_003:0944b19": "傾動。常以禪律為務。不以衣食經懷。憩法音",
    "T50n2063_003:0944b20": "精舍。深悟無常高崇我樂。以建武元年隨簡",
    "T50n2063_003:0944b21": "同移白山。永元三年二月十五日夜積薪自",
    "T50n2063_003:0944b22": "燒以身供養。當時聞見咸發道心。共聚遺燼",
    "T50n2063_003:0944b23": "以立墳剎云。",
    "T50n2063_003:0944b24": "剡齊興寺德樂尼傳十五",
    "T50n2063_003:0944b25": "[0944b25] 德樂。本姓孫。毘陵人也。高祖毓晉豫州刺史。",
    "T50n2063_003:0944b26": "樂生而口有二牙。及長常於闇室不假燈燭",
    "T50n2063_003:0944b27": "了了能見。願樂離俗。父母愛惜而不敢遮。至",
    "T50n2063_003:0944b28": "年八歲許。其姊妹同時入道。為晉陵光尼弟",
    "T50n2063_003:0944b29": "子。具足以後並遊學京師。住南永安寺。篤",
    "T50n2063_003:0944c01": "志精勤以晝繼夜。窮研經律言談典雅。宋文",
    "T50n2063_003:0944c02": "帝善之。元嘉七年外國沙門求那跋摩。宋大",
    "T50n2063_003:0944c03": "將軍立王園寺(在枳園寺路北也)請移住焉。到十",
    "T50n2063_003:0944c04": "一年有師子國比丘尼十餘人至。重從僧伽跋",
    "T50n2063_003:0944c05": "摩受具足戒。至二十一年。同寺尼法淨曇覽。",
    "T50n2063_003:0944c06": "染孔熙先謀人。身窮法毀壞寺舍。諸尼離散。",
    "T50n2063_003:0944c07": "德樂移憩東青園。樂諮請深禪窮究妙境。",
    "T50n2063_003:0944c08": "及文帝崩。東遊會稽。止于剡之白山照明精",
    "T50n2063_003:0944c09": "舍。學眾雲集從容教授。道盛東南矣。齊永明",
    "T50n2063_003:0944c10": "五年陳留阮儉篤信士也。捨所居宅立齊興",
    "T50n2063_003:0944c11": "精舍。樂綱紀大小悅服遠近欽風。皆願依止。",
    "T50n2063_003:0944c12": "徒眾二百餘人。不聚嚫施歲建大講。僧尼",
    "T50n2063_003:0944c13": "不限平等資供。年八十一。永元三年卒剡。",
    "T50n2063_003:0944c14": "有僧茂尼。本姓王。彭城人也。節食單蔬勤苦",
    "T50n2063_003:0944c15": "為業。用其嚫遺紀竹園精舍焉。"
}