{
    "T11n0316_012:0806c17": "佛說大乘菩薩藏正法經卷第十",
    "T11n0316_012:0806c18": "二",
    "T11n0316_012:0806c20": "譯經三藏朝散大夫試光祿卿光梵",
    "T11n0316_012:0806c21": "大師賜紫沙門臣惟淨等奉 詔譯",
    "T11n0316_012:0806c22": "如來不思議品第四之六",
    "T11n0316_012:0806c23": "[0806c23] ◎爾時世尊重明斯義說伽陀曰：",
    "T11n0316_012:0806c24": "「佛善了知至處力，  諸正定聚知彼因，",
    "T11n0316_012:0806c25": " 及不定聚諸眾生，  彼成熟相皆明了。",
    "T11n0316_012:0806c26": " 三種貪處佛善了，  瞋癡三種亦復然，",
    "T11n0316_012:0806c27": " 三種煩惱差別門，  佛悉了知因緣處。",
    "T11n0316_012:0806c28": " 苦處了知利根性，  遲緩神通柔軟根，",
    "T11n0316_012:0806c29": " 樂處利根亦復然，  佛悉了知遲緩相。",
    "T11n0316_012:0807a01": " 有遲緩處遲緩力，  或遲緩處利根性，",
    "T11n0316_012:0807a02": " 或迅速處遲緩根，  迅速神通無異相。",
    "T11n0316_012:0807a03": " 有決擇力無修力，  或有修力決擇無，",
    "T11n0316_012:0807a04": " 決擇修力或俱圓，  二種俱無皆明了。",
    "T11n0316_012:0807a05": " 有處意樂或圓具，  而復行業未能圓，",
    "T11n0316_012:0807a06": " 俱有俱無二種門，  佛能遍觀皆明了。",
    "T11n0316_012:0807a07": " 有處身業得清淨，  非語非心淨亦然，",
    "T11n0316_012:0807a08": " 或復語身清淨時，  非心清淨義如是。",
    "T11n0316_012:0807a09": " 或有清淨於心業，  非語非身義亦然，",
    "T11n0316_012:0807a10": " 或復語心清淨時，  非身清淨義如是。",
    "T11n0316_012:0807a11": " 身語心業皆清淨，  佛遍觀察悉能知，",
    "T11n0316_012:0807a12": " 如其所成寂靜門，  此佛第六勝智力。",
    "T11n0316_012:0807a13": "[0807a13] 「舍利子！此是如來第六至處道智力，如來以",
    "T11n0316_012:0807a14": "具勝智力故了知勝處，乃至世間無與如來",
    "T11n0316_012:0807a15": "同其法者。",
    "T11n0316_012:0807a16": "[0807a16] 「復次舍利子！云何名為如來禪定解脫等持",
    "T11n0316_012:0807a17": "等至染淨所起智力？謂佛如來於自於他所",
    "T11n0316_012:0807a18": "有禪定解脫、等持等至、染淨等法，悉如實知。",
    "T11n0316_012:0807a19": "云何能知？所有一切眾生諸雜染法，若因若",
    "T11n0316_012:0807a20": "緣，悉如實知。及彼眾生諸清淨法，若因若緣，",
    "T11n0316_012:0807a21": "亦如實知。云何是因？云何是緣？謂即一切眾",
    "T11n0316_012:0807a22": "生諸雜染中，不如理作意是因、無明是緣，無",
    "T11n0316_012:0807a23": "明為因、行為緣，行為因、識為緣，識為因、名色",
    "T11n0316_012:0807a24": "為緣，名色為因、六處為緣，六處為因、觸為緣，",
    "T11n0316_012:0807a25": "觸為因、受為緣，受為因、愛為緣，愛為因、取為",
    "T11n0316_012:0807a26": "緣，取為因、有為緣，有為因、生為緣，生為因、所",
    "T11n0316_012:0807a27": "緣為緣，煩惱為因、業為緣，見為因、愛為緣，隨",
    "T11n0316_012:0807a28": "眠為因、所起為緣，一切眾生諸雜染處，此如",
    "T11n0316_012:0807a29": "是因、此如是緣，如來一一皆如實知。又因緣",
    "T11n0316_012:0807b01": "者，所有一切眾生於清淨法中有二因二緣，",
    "T11n0316_012:0807b02": "若諸眾生聞他隨順語言音聲，即能各各深",
    "T11n0316_012:0807b03": "固作意，於三摩地能善觀想，善住心一境性。",
    "T11n0316_012:0807b04": "又二因二緣者，謂所起智及未起智。又二因",
    "T11n0316_012:0807b05": "二緣者，謂伺察生法不證涅盤。又二因二緣",
    "T11n0316_012:0807b06": "者，謂明行具足取證解脫。又二因二緣者，謂",
    "T11n0316_012:0807b07": "修習解脫門自性解脫智。又二因二緣者，謂",
    "T11n0316_012:0807b08": "盡智無生智。又二因二緣者，謂真實覺了真",
    "T11n0316_012:0807b09": "實所得。如是一切眾生於清淨法中，有如是",
    "T11n0316_012:0807b10": "因、有如是緣，如來一一皆如實知。又舍利子！",
    "T11n0316_012:0807b11": "所有一切眾生，有其多種清淨所緣、雜染所",
    "T11n0316_012:0807b12": "緣，有取清淨所緣者，如實伺察故；有取雜染",
    "T11n0316_012:0807b13": "所緣者，如實伺察故；有雜染所緣中取清淨",
    "T11n0316_012:0807b14": "所緣者，如實伺察故；有清淨所緣中取雜染",
    "T11n0316_012:0807b15": "所緣者，增上慢所執故。舍利子！如來勝智廣",
    "T11n0316_012:0807b16": "大無邊而能遍轉如實遍知，所謂離諸罪業",
    "T11n0316_012:0807b17": "尋伺善法，入離生喜樂初禪定門，從初禪定",
    "T11n0316_012:0807b18": "入至滅受想定起，乃至從滅受想定入還至",
    "T11n0316_012:0807b19": "初禪定起。八解脫者，謂順入、逆入及逆順入。",
    "T11n0316_012:0807b20": "何等為八？一者有色觀諸色解脫，二者內無",
    "T11n0316_012:0807b21": "色想觀外諸色解脫，三者淨解脫身作證具",
    "T11n0316_012:0807b22": "足住，四者空無邊處解脫，五者識無邊處解",
    "T11n0316_012:0807b23": "脫，六者無所有處解脫，七者非想非非想處",
    "T11n0316_012:0807b24": "解脫，八者滅受想解脫。此八解脫若順若逆，",
    "T11n0316_012:0807b25": "等持等至及三昧耶皆能觀想。然佛如來於",
    "T11n0316_012:0807b26": "三摩地悉無分別，亦無所緣及彼所入。如來",
    "T11n0316_012:0807b27": "於一三摩地中遍入一切三摩地門，從一定",
    "T11n0316_012:0807b28": "起，諸定亦然。如來於等引心，無相續轉、無所",
    "T11n0316_012:0807b29": "得心、無能觀心。所有一切緣覺三摩地，出過",
    "T11n0316_012:0807c01": "聲聞三摩地；菩薩三摩地，出過緣覺三摩地；",
    "T11n0316_012:0807c02": "諸佛三摩地，出過菩薩三摩地。何以故？如來",
    "T11n0316_012:0807c03": "增上勝智悉遍轉故。若發聲聞心者，諸有語",
    "T11n0316_012:0807c04": "言及教授法，如來悉知。若發緣覺心者，若發",
    "T11n0316_012:0807c05": "菩薩心者，亦如實知，隨其所應說法教授。舍",
    "T11n0316_012:0807c06": "利子！此是如來第七禪定解脫等持等至染",
    "T11n0316_012:0807c07": "淨所起智力，無邊無際與虛空等。諸住信菩",
    "T11n0316_012:0807c08": "薩聞已淨信，超越分別、離諸疑惑，後復生起",
    "T11n0316_012:0807c09": "身喜心喜適悅之相，發希有想。」",
    "T11n0316_012:0807c10": "[0807c10] 爾時世尊重明斯義說伽陀曰：",
    "T11n0316_012:0807c11": "「諸有眾生雜染性，  及諸眾生清淨因，",
    "T11n0316_012:0807c12": " 大無畏尊悉了知，  知已隨應為說法。",
    "T11n0316_012:0807c13": " 而諸煩惱所因者，  從彼無明緣所生，",
    "T11n0316_012:0807c14": " 無明為因行為緣，  乃至有支生諸苦。",
    "T11n0316_012:0807c15": " 一切煩惱諸根本，  源由不如理作意，",
    "T11n0316_012:0807c16": " 從是因緣生有支，  佛善了故為開曉。",
    "T11n0316_012:0807c17": " 諸業根本所謂行，  無明及識而為緣，",
    "T11n0316_012:0807c18": " 乃至諸苦有支生，  隨他音聲起諸法。",
    "T11n0316_012:0807c19": " 深固作意而內觀，  審知二因及二緣，",
    "T11n0316_012:0807c20": " 眾生如實覺了因，  以彼因故能寂止。",
    "T11n0316_012:0807c21": " 眾生若求解脫因，  應當善觀諸緣法，",
    "T11n0316_012:0807c22": " 調御聖尊悉了知，  深固安住戒清淨。",
    "T11n0316_012:0807c23": " 如應審諦觀空法，  而善修習解脫門，",
    "T11n0316_012:0807c24": " 解脫三有苦難中，  如實清淨善開曉。",
    "T11n0316_012:0807c25": " 眾生信佛清淨法，  空無相願解脫門，",
    "T11n0316_012:0807c26": " 三摩&#x9262;底復善宣，  聲聞緣覺諸禪定。",
    "T11n0316_012:0807c27": " 眾生備具諸煩惱，  佛說禪定解脫門，",
    "T11n0316_012:0807c28": " 無染第七力圓成，  能調難調佛善說。",
    "T11n0316_012:0807c29": "[0807c29] 「舍利子！如是如來第七智力，如來以具勝智",
    "T11n0316_012:0808a01": "力故了知勝處，乃至無與如來同其法者。",
    "T11n0316_012:0808a02": "[0808a02] 「復次舍利子！云何名為如來宿住隨念智力？",
    "T11n0316_012:0808a03": "謂佛如來以無上智，若自若他無數多種諸",
    "T11n0316_012:0808a04": "宿住事，隨念了知。若一生若二生、三四五生、",
    "T11n0316_012:0808a05": "若十二十三四五十、百生千生及百千生，乃",
    "T11n0316_012:0808a06": "至無數俱胝那庾多百千生事，隨念悉知。若",
    "T11n0316_012:0808a07": "成劫、若壞劫、若成壞劫，乃至無數成壞劫中，",
    "T11n0316_012:0808a08": "於某方某處，往昔世中諸有眾生，如是名字、",
    "T11n0316_012:0808a09": "如是種族、如是姓氏、如是狀貌、如是色相、",
    "T11n0316_012:0808a10": "如是形體、如是壽量、如是久住、如是苦受、如",
    "T11n0316_012:0808a11": "是樂受，於某處滅、於某處生，復於某處滅已",
    "T11n0316_012:0808a12": "復某處生，若有表示、若無表示，若自若他，",
    "T11n0316_012:0808a13": "有無數多種宿住隨念等事。若諸眾生有如",
    "T11n0316_012:0808a14": "是因，由彼因故諸所從來，如來一一如實了",
    "T11n0316_012:0808a15": "知，知已為說法要。所有一切眾生過去心行，",
    "T11n0316_012:0808a16": "如來悉能任持了知，若心相續、若心所緣、",
    "T11n0316_012:0808a17": "若心生起，於所緣心不壞不滅。舍利子！如來",
    "T11n0316_012:0808a18": "於一眾生心相續知故，乃至於何等心而悉",
    "T11n0316_012:0808a19": "相續如實了知。從某心起，設經殑伽沙數等",
    "T11n0316_012:0808a20": "劫說不能盡。是故應知，諸佛如來了知一切",
    "T11n0316_012:0808a21": "眾生心行，無其邊際，經俱胝劫說不能盡。如",
    "T11n0316_012:0808a22": "來無上勝智亦無邊際。舍利子！如是如來宿",
    "T11n0316_012:0808a23": "住隨念作證智力，不可思議、無有等比、無其",
    "T11n0316_012:0808a24": "限量、不可算數、不可記說。於諸眾生無邊際",
    "T11n0316_012:0808a25": "處，以佛神通智力隨念能知。若諸眾生隨所",
    "T11n0316_012:0808a26": "生起種諸善根，若佛乘、若緣覺乘、若聲聞乘、",
    "T11n0316_012:0808a27": "若諸善法，如來隨念而悉能知。如來以大威",
    "T11n0316_012:0808a28": "力，隨諸眾生善根所緣，即為說法，令彼眾生",
    "T11n0316_012:0808a29": "不退轉於阿耨多羅三藐三菩提果，如其信",
    "T11n0316_012:0808b01": "解皆得出離，若發聲聞乘心、若發緣覺乘心、",
    "T11n0316_012:0808b02": "若發無上正等菩提之心。舍利子！此是如來",
    "T11n0316_012:0808b03": "第八宿住隨念作證智力，無其邊際與虛空",
    "T11n0316_012:0808b04": "等。諸住信菩薩聞已淨信，超越分別、離諸疑",
    "T11n0316_012:0808b05": "惑，乃至發希有想。」",
    "T11n0316_012:0808b06": "[0808b06] 爾時世尊重明斯義說伽陀曰：",
    "T11n0316_012:0808b07": "「百俱胝劫無邊際，  佛世燈照宿住事，",
    "T11n0316_012:0808b08": " 遍知自他五類心，  如觀掌中菴摩&#x83D3;。",
    "T11n0316_012:0808b09": " 壽量劫數及色相，  生滅眾生所起因，",
    "T11n0316_012:0808b10": " 具法器者亦悉知，  過去無邊無際等。",
    "T11n0316_012:0808b11": " 世間眾生心心所，  相續所生無間斷，",
    "T11n0316_012:0808b12": " 聖尊大智遍了知，  過去無量諸心法。",
    "T11n0316_012:0808b13": " 一眾生心佛知已，  殑伽沙數等亦然，",
    "T11n0316_012:0808b14": " 三有無際復無邊，  乃至後際不可盡。",
    "T11n0316_012:0808b15": " 如是所行智無盡，  無數亦復無限量，",
    "T11n0316_012:0808b16": " 世尊智海廣無邊，  悉知眾生善意樂。",
    "T11n0316_012:0808b17": " 尊重能仁具無量，  神通智力悉廣大，",
    "T11n0316_012:0808b18": " 如昔所修善法因，  以威神力能思念。",
    "T11n0316_012:0808b19": " 如是無量大福事，  三種智通善思念，",
    "T11n0316_012:0808b20": " 安住不退轉大心，  已修勝行解脫道。",
    "T11n0316_012:0808b21": " 善逝正智無邊量，  能知一切眾生心，",
    "T11n0316_012:0808b22": " 第八智力廣無邊，  佛子當生清淨信。",
    "T11n0316_012:0808b23": "[0808b23] 「舍利子！如是如來第八智力，如來以具勝智",
    "T11n0316_012:0808b24": "力故了知勝處，乃至無與如來同其法者。",
    "T11n0316_012:0808b25": "[0808b25] 「復次舍利子！云何名為如來天眼隨念作證",
    "T11n0316_012:0808b26": "智力？謂佛如來以無上智清淨天眼過於肉",
    "T11n0316_012:0808b27": "眼，觀見世間一切眾生，生時滅時、尊貴卑賤、",
    "T11n0316_012:0808b28": "善相惡相、趣向善趣趣向惡趣，隨諸眾生業",
    "T11n0316_012:0808b29": "報成熟所受其果，如來悉知。又若眾生身語",
    "T11n0316_012:0808c01": "意業作諸不善，毀謗賢聖起諸邪見，以其積",
    "T11n0316_012:0808c02": "集邪見因故，身壞命終墮於惡趣地獄、餓鬼、",
    "T11n0316_012:0808c03": "傍生趣中。若諸眾生身語意業作諸善行，不",
    "T11n0316_012:0808c04": "謗賢聖起於正見，以其積集正見因故，身壞",
    "T11n0316_012:0808c05": "命終生天界中。又復如來清淨天眼遍觀十",
    "T11n0316_012:0808c06": "方一切佛剎，如虛空界無其邊際，亦如法界",
    "T11n0316_012:0808c07": "無有限量。不可記說所有十方殑伽沙數等",
    "T11n0316_012:0808c08": "一切佛剎，如來智光而悉照現。或見一切大",
    "T11n0316_012:0808c09": "火炎熾，或見一切成壞等相，或見眾生光明",
    "T11n0316_012:0808c10": "中來，或見眾生生時滅時，或見菩薩光明中",
    "T11n0316_012:0808c11": "現，或見菩薩從兜率天沒、來生人間降神母",
    "T11n0316_012:0808c12": "胎，菩薩生已即行七步，所有菩薩住胎入胎",
    "T11n0316_012:0808c13": "悉能觀見。或見諸佛世尊光明中現，或見菩",
    "T11n0316_012:0808c14": "薩成正覺果，或見諸佛轉大法輪，或見諸佛",
    "T11n0316_012:0808c15": "厭捨壽命所有緣行入大涅盤。或見諸聲聞",
    "T11n0316_012:0808c16": "眾光明中現，又見聲聞趣證涅盤。或見諸緣",
    "T11n0316_012:0808c17": "覺眾光明中現，又見緣覺現諸神通作大清",
    "T11n0316_012:0808c18": "淨。或有眾生不能乘佛光明來者，謂外道眾",
    "T11n0316_012:0808c19": "及五通仙眾，不與聲聞緣覺菩薩相等，是故",
    "T11n0316_012:0808c20": "不能乘光而來；以佛清淨最上天眼智力光",
    "T11n0316_012:0808c21": "明，亦悉乘光而來。或復如來現車輪量廣大",
    "T11n0316_012:0808c22": "光明，有諸眾生乘光而來。如是乃至三千大",
    "T11n0316_012:0808c23": "千世界無量無邊遍眾生界，一切天人悉於",
    "T11n0316_012:0808c24": "如來智光中現。",
    "T11n0316_012:0808c25": "[0808c25] 「又舍利子！如來清淨天眼，遍觀一切佛剎諸",
    "T11n0316_012:0808c26": "眾生界，何等眾生所應化度，隨其觀已有應",
    "T11n0316_012:0808c27": "度者，佛即為現其前而化度之。是彼眾生既",
    "T11n0316_012:0808c28": "得度已，餘諸眾生亦悉不知。舍利子！此是如",
    "T11n0316_012:0808c29": "來第九天眼作證智力，無其邊際與虛空等。",
    "T11n0316_012:0809a01": "諸住信菩薩聞已淨信，廣說乃至發希有想。」",
    "T11n0316_012:0809a02": "[0809a02] 爾時世尊重明斯義說伽陀曰：",
    "T11n0316_012:0809a03": "「善逝天眼淨無垢，  俱胝劫集善業因，",
    "T11n0316_012:0809a04": " 佛眼觀照遍十方，  佛剎廣大不思議。",
    "T11n0316_012:0809a05": " 若成若壞諸事相，  或見炎熾大火鬘，",
    "T11n0316_012:0809a06": " 或見多界渾然空，  佛自然智皆明照。",
    "T11n0316_012:0809a07": " 廣大難思眾生界，  若色無色亦復然，",
    "T11n0316_012:0809a08": " 或墮善趣惡趣中，  佛自然智皆明照。",
    "T11n0316_012:0809a09": " 現在俱胝諸如來，  及已涅盤諸聖尊，",
    "T11n0316_012:0809a10": " 并諸緣覺與聲聞，  佛自然智皆明照。",
    "T11n0316_012:0809a11": " 菩薩為欲利眾生，  諸所修行菩提行，",
    "T11n0316_012:0809a12": " 覺智明達無攝藏，  佛自然智皆明照。",
    "T11n0316_012:0809a13": " 如是善逝無垢眼，  眾生微細悉能觀，",
    "T11n0316_012:0809a14": " 第九智眼力難思，  佛子應當生淨信。",
    "T11n0316_012:0809a15": "[0809a15] 「舍利子！如是如來第九智力，如來以具勝智",
    "T11n0316_012:0809a16": "力故了知勝處，乃至無與如來同其法者。",
    "T11n0316_012:0809a17": "[0809a17] 「復次舍利子！云何名為如來漏盡作證智力？",
    "T11n0316_012:0809a18": "謂佛如來以無上智力，諸漏悉盡非漏隨增，",
    "T11n0316_012:0809a19": "心善解脫、慧善解脫，證自通已隨諸所行，我",
    "T11n0316_012:0809a20": "生已盡、梵行已立、所作已辦、不受後有。如來",
    "T11n0316_012:0809a21": "以是漏盡智力清淨明亮，悉斷一切種子習",
    "T11n0316_012:0809a22": "氣，不與一切聲聞、緣覺而相等比。聲聞漏盡",
    "T11n0316_012:0809a23": "者，有其限量不斷習氣。緣覺漏盡者亦有限",
    "T11n0316_012:0809a24": "量，捨離大悲及離辯才。如來漏盡者，諸相具",
    "T11n0316_012:0809a25": "足，一切種子習氣皆悉除斷，大悲攝受無畏",
    "T11n0316_012:0809a26": "辯才深善伺察，一切世間無勝過者。住一心",
    "T11n0316_012:0809a27": "相和合所成。何以故？如來已無業種子故、無",
    "T11n0316_012:0809a28": "煩惱種故、於威儀道無過失故，其猶虛空清",
    "T11n0316_012:0809a29": "淨澄瑩，煙雲塵霧悉不能染。如來漏盡智力",
    "T11n0316_012:0809b01": "亦復如是，一切煩惱種子悉不能染。如來安",
    "T11n0316_012:0809b02": "住如是清淨漏盡智力，已盡諸漏說漏盡法，",
    "T11n0316_012:0809b03": "亦復宣說斷取著法，令諸眾生了知一切，虛",
    "T11n0316_012:0809b04": "妄分別諸所取著而悉不起，普令眾生如實",
    "T11n0316_012:0809b05": "伺察。如來以善方便說譬喻法，令諸眾生於",
    "T11n0316_012:0809b06": "彼諸漏不實法中如實知已，於一切法無少",
    "T11n0316_012:0809b07": "法可取，於諸取著而悉寂止。舍利子！如來了",
    "T11n0316_012:0809b08": "知一切眾生諸漏所集、諸漏滅法、諸漏向滅",
    "T11n0316_012:0809b09": "之道。如來如實知已，隨其所應為說法要。諸",
    "T11n0316_012:0809b10": "住信菩薩，於佛如來漏盡作證智力，聞已淨",
    "T11n0316_012:0809b11": "信，超越分別、離諸疑惑，乃至發希有想。」",
    "T11n0316_012:0809b12": "[0809b12] 爾時世尊重明斯義說伽陀曰：",
    "T11n0316_012:0809b13": "「漏盡智力佛圓具，  廣大無量淨無障，",
    "T11n0316_012:0809b14": " 成滿十力勝智門，  趣證無上菩提果。",
    "T11n0316_012:0809b15": " 不同聲聞漏盡智，  種習限量結縛障，",
    "T11n0316_012:0809b16": " 人中最上最勝尊，  蠲除種習及限量。",
    "T11n0316_012:0809b17": " 所有緣覺漏盡智，  捐捨大悲及辯才，",
    "T11n0316_012:0809b18": " 世尊漏盡智圓成，  大悲辯才皆無量。",
    "T11n0316_012:0809b19": " 佛善安住漏盡智，  悉知世間漏不實，",
    "T11n0316_012:0809b20": " 於一切法虛妄中，  此理如應皆善了。",
    "T11n0316_012:0809b21": " 悲念世間極苦惱，  說法無我空無常，",
    "T11n0316_012:0809b22": " 虛假不實諸相中，  應觀最上寂靜地。",
    "T11n0316_012:0809b23": " 無我無人無眾生，  作者受者悉皆無，",
    "T11n0316_012:0809b24": " 於一切法虛妄中，  佛悲心觀解脫道。",
    "T11n0316_012:0809b25": " 如來已離諸疲懈，  實智亦無忘失法，",
    "T11n0316_012:0809b26": " 能仁常住相應門，  廣利世間宣正法。",
    "T11n0316_012:0809b27": " 十力能摧於他法，  十力無邊等虛空，",
    "T11n0316_012:0809b28": " 善能安住十力尊，  轉最上輪無等比。",
    "T11n0316_012:0809b29": "[0809b29] 「舍利子！如是如來十種智力，如來以具十智",
    "T11n0316_012:0809c01": "力故了知勝處，於天人世間能師子吼轉妙",
    "T11n0316_012:0809c02": "梵輪，所有一切天人魔梵悉不能轉，無與如",
    "T11n0316_012:0809c03": "來同其法者。諸住信菩薩，於佛如來不可思",
    "T11n0316_012:0809c04": "議最勝智力，應當淨信，超越分別、離諸疑惑，",
    "T11n0316_012:0809c05": "後復生起身喜心喜適悅之相，發希有想。"
}