{
    "T16n0714_001:0827b23": "No. 714 [Nos. 713, 715]",
    "T16n0714_001:0827b24": "緣起聖道經",
    "T16n0714_001:0827b26": "大唐三藏法師玄奘奉 詔譯",
    "T16n0714_001:0827b27": "[0827b27] 如是我聞：[0827b27] 一時薄伽梵在室羅筏國，住誓多",
    "T16n0714_001:0827b28": "林給孤獨園，與大苾芻眾千二百五十人俱，",
    "T16n0714_001:0827b29": "及諸菩薩摩訶薩等無量大眾。",
    "T16n0714_001:0827c01": "[0827c01] 爾時世尊告諸大眾：「吾未證得三菩提時，獨",
    "T16n0714_001:0827c02": "處空閑，寂然宴坐，發意思惟：『甚奇！世間沈淪",
    "T16n0714_001:0827c03": "苦海，都不覺知出離之法，深可哀愍。謂雖",
    "T16n0714_001:0827c04": "有生、有老、有死，此沒、彼生，而諸有情不能如",
    "T16n0714_001:0827c05": "實知生、老死出離之法。』",
    "T16n0714_001:0827c06": "[0827c06] 「我復思惟：『由誰有故而有老死？如是老死復",
    "T16n0714_001:0827c07": "由何緣？』我於此事如理思時，便生如是如實",
    "T16n0714_001:0827c08": "現觀：『由有生故便有老死。如是老死由生為",
    "T16n0714_001:0827c09": "緣。』[0827c09] 「我復思惟：『由誰有故而得有生？如是生",
    "T16n0714_001:0827c10": "者復由何緣？』我於此事如理思時，便生如是",
    "T16n0714_001:0827c11": "如實現觀：『由有有故便得有生。如是生者由",
    "T16n0714_001:0827c12": "有為緣。』[0827c12] 「我復思惟：『由誰有故而得有有？如",
    "T16n0714_001:0827c13": "是有者復由何緣？』我於此事如理思時，便生",
    "T16n0714_001:0827c14": "如是如實現觀：『由有取故便得有有。如是有",
    "T16n0714_001:0827c15": "者由取為緣。』[0827c15] 「我復思惟：『由誰有故而得有取？",
    "T16n0714_001:0827c16": "如是取者復由何緣？』我於此事如理思時，便",
    "T16n0714_001:0827c17": "生如是如實現觀：『由有愛故便得有取。如是",
    "T16n0714_001:0827c18": "取者由愛為緣。』[0827c18] 「我復思惟：『由誰有故而得有",
    "T16n0714_001:0827c19": "愛？如是愛者復由何緣？』我於此事如理思時，",
    "T16n0714_001:0827c20": "便生如是如實現觀：『由有受故便得有愛。如",
    "T16n0714_001:0827c21": "是愛者由受為緣。』[0827c21] 「我復思惟：『由誰有故而得",
    "T16n0714_001:0827c22": "有受？如是受者復由何緣？』我於此事如理思",
    "T16n0714_001:0827c23": "時，便生如是如實現觀：『由有觸故便得有受。",
    "T16n0714_001:0827c24": "如是受者由觸為緣。』[0827c24] 「我復思惟：『由誰有故而",
    "T16n0714_001:0827c25": "得有觸？如是觸者復由何緣？』我於此事如理",
    "T16n0714_001:0827c26": "思時，便生如是如實現觀：『由有六處便得有",
    "T16n0714_001:0827c27": "觸。如是觸者六處為緣。』[0827c27] 「我復思惟：『由誰有",
    "T16n0714_001:0827c28": "故而有六處？如是六處復由何緣？』我於此事",
    "T16n0714_001:0827c29": "如理思時，便生如是如實現觀：『由有名色便",
    "T16n0714_001:0828a01": "有六處。如是六處名色為緣。』[0828a01] 「我復思惟：『由",
    "T16n0714_001:0828a02": "誰有故而有名色？如是名色復由何緣？』我",
    "T16n0714_001:0828a03": "於此事如理思時，便生如是如實現觀：『由有",
    "T16n0714_001:0828a04": "識故便有名色。如是名色由識為緣。』[0828a04] 「我齊此",
    "T16n0714_001:0828a05": "識，意便退還，不越度轉，謂：『識為緣而有名色；",
    "T16n0714_001:0828a06": "名色為緣而有六處；六處為緣而有其觸；觸",
    "T16n0714_001:0828a07": "為緣受；受為緣愛；愛為緣取；取為緣有；有",
    "T16n0714_001:0828a08": "為緣生；生為緣故便有老死、愁、歎、憂、苦、擾、惱",
    "T16n0714_001:0828a09": "生起。如是積集純大苦聚。』",
    "T16n0714_001:0828a10": "[0828a10] 「我復思惟：『無有誰故而無老死？由誰滅故老",
    "T16n0714_001:0828a11": "死隨滅？』我即於此如理思時，便生如是如實",
    "T16n0714_001:0828a12": "現觀：『無有生故便無老死。由生滅故老死隨",
    "T16n0714_001:0828a13": "滅。』[0828a13] 「我復思惟：『無有誰故而無有生？由誰滅",
    "T16n0714_001:0828a14": "故此生隨滅？』我即於此如理思時，便生如是",
    "T16n0714_001:0828a15": "如實現觀：『無有有故便無有生。由有滅故生",
    "T16n0714_001:0828a16": "即隨滅。』[0828a16] 「我復思惟：『無有誰故而無有有？由",
    "T16n0714_001:0828a17": "誰滅故此有隨滅？』我即於此如理思時，便生",
    "T16n0714_001:0828a18": "如是如實現觀：『無有取故便無有有？由取滅",
    "T16n0714_001:0828a19": "故有即隨滅？』[0828a19] 「我復思惟：『無有誰故而無有取？",
    "T16n0714_001:0828a20": "由誰滅故此取隨滅？』我即於此如理思時，便",
    "T16n0714_001:0828a21": "生如是如實現觀：『無有愛故便無有取。由愛",
    "T16n0714_001:0828a22": "滅故取即隨滅。』[0828a22] 「我復思惟：『無有誰故而無有",
    "T16n0714_001:0828a23": "愛？由誰滅故此愛隨滅？』我即於此如理思時，",
    "T16n0714_001:0828a24": "便生如是如實現觀：『無有受故便無有愛。由",
    "T16n0714_001:0828a25": "受滅故愛即隨滅。』[0828a25] 「我復思惟：『無有誰故而無",
    "T16n0714_001:0828a26": "有受？由誰滅故此受隨滅？』我即於此如理思",
    "T16n0714_001:0828a27": "時，便生如是如實現觀：『無有觸故便無有受。",
    "T16n0714_001:0828a28": "由觸滅故受即隨滅。』[0828a28] 「我復思惟：『無有誰故而",
    "T16n0714_001:0828a29": "無有觸？由誰滅故此觸隨滅？』我即於此如理",
    "T16n0714_001:0828b01": "思時，便生如是如實現觀：『無六處故便無有",
    "T16n0714_001:0828b02": "觸。六處滅故觸即隨滅。』[0828b02] 「我復思惟：『無有誰",
    "T16n0714_001:0828b03": "故而無六處？由誰滅故六處隨滅？』我即於此",
    "T16n0714_001:0828b04": "如理思時，便生如是如實現觀：『無名色故便",
    "T16n0714_001:0828b05": "無六處。名色滅故六處隨滅。』[0828b05] 「我復思惟：『無有",
    "T16n0714_001:0828b06": "誰故而無名色？由誰滅故名色隨滅？』我即於",
    "T16n0714_001:0828b07": "此如理思時，便生如是如實現觀：『無有識故",
    "T16n0714_001:0828b08": "便無名色。由識滅故名色隨滅。』[0828b08] 「我復思惟：『無",
    "T16n0714_001:0828b09": "有誰故而無有識？由誰滅故此識隨滅？』我即",
    "T16n0714_001:0828b10": "於此如理思時，便生如是如實現觀：『無有行",
    "T16n0714_001:0828b11": "故便無有識。由行滅故識即隨滅。』[0828b11] 「我復思惟：",
    "T16n0714_001:0828b12": "『無有誰故而無有行？由誰滅故此行隨滅？』我",
    "T16n0714_001:0828b13": "即於此如理思時，便生如是如實現觀：『無無",
    "T16n0714_001:0828b14": "明故便無有行。無明滅故行即隨滅；由行滅",
    "T16n0714_001:0828b15": "故識亦隨滅；由識滅故名色隨滅；名色滅故",
    "T16n0714_001:0828b16": "六處隨滅；六處滅故觸亦隨滅；由觸滅故受",
    "T16n0714_001:0828b17": "亦隨滅；由受滅故愛亦隨滅；由愛滅故取亦",
    "T16n0714_001:0828b18": "隨滅；由取滅故有亦隨滅；由有滅故生亦隨",
    "T16n0714_001:0828b19": "滅；由生滅故老死、愁、歎、憂、苦、擾、惱皆亦隨滅。",
    "T16n0714_001:0828b20": "如是永滅純大苦聚。』",
    "T16n0714_001:0828b21": "[0828b21] 「我復思惟：『我今證得舊道、舊徑、舊所行跡、古",
    "T16n0714_001:0828b22": "昔諸仙之所遊履。』",
    "T16n0714_001:0828b23": "[0828b23] 「譬如有人遊行曠野、嶮穢、稠林，&#x6B58;然值遇舊",
    "T16n0714_001:0828b24": "道、舊徑、舊所行跡、古昔諸人&#x751E;所遊履。彼即",
    "T16n0714_001:0828b25": "尋行。既尋行已，見舊城郭、古昔王都，園林、池",
    "T16n0714_001:0828b26": "沼無不具足，淨妙街衢甚可愛樂。其人見已，",
    "T16n0714_001:0828b27": "如是思惟：『我今宜應速詣王所，啟白斯事。』爾",
    "T16n0714_001:0828b28": "時彼人便到王所，啟白王言：『大王當知！我有",
    "T16n0714_001:0828b29": "因緣遊行曠野、嶮穢、稠林，&#x6B58;然值遇舊道、舊",
    "T16n0714_001:0828c01": "徑、舊所行跡、古昔諸人&#x751E;所遊履。我即尋行。",
    "T16n0714_001:0828c02": "既尋行已，見舊城郭、古昔王都，園林池沼無",
    "T16n0714_001:0828c03": "不具足，淨妙街衢甚可愛樂。大王！今者若都",
    "T16n0714_001:0828c04": "彼城，定使大王昌隆廣大，安隱，豐樂，人民熾",
    "T16n0714_001:0828c05": "盛。』爾時其王便都彼城。後時王都昌隆廣大，",
    "T16n0714_001:0828c06": "安隱，豐樂，人民熾盛。",
    "T16n0714_001:0828c07": "[0828c07] 「我亦如是。今已證得舊道、舊徑、舊所行跡、古",
    "T16n0714_001:0828c08": "昔諸仙&#x751E;所遊履。何等名為舊道、舊徑、舊所",
    "T16n0714_001:0828c09": "行跡、古昔諸仙&#x751E;所遊履？當知即是八支聖",
    "T16n0714_001:0828c10": "道，謂初正見，次正思惟、正語、正業、正命、正",
    "T16n0714_001:0828c11": "勤、正念、正定，惟至第八。如是名為舊道、舊",
    "T16n0714_001:0828c12": "徑、舊所行跡、古昔諸仙&#x751E;所遊履。我昔尋行。",
    "T16n0714_001:0828c13": "既尋行已，曾見老死，見老死集，見老死滅，",
    "T16n0714_001:0828c14": "見於老死趣滅行跡。如是曾見生、有、取、愛、受、",
    "T16n0714_001:0828c15": "觸、六處、名色、識、行，曾見行集，曾見行滅，曾",
    "T16n0714_001:0828c16": "見於行趣滅行跡。我於此法自然通達。現等",
    "T16n0714_001:0828c17": "覺已，告諸苾芻、諸苾芻尼、鄔波索迦、鄔波斯",
    "T16n0714_001:0828c18": "迦，及告種種外道、沙門、諸婆羅門、雜出家類",
    "T16n0714_001:0828c19": "無量大眾。是諸苾芻若於此中能正修行",
    "T16n0714_001:0828c20": "成能證者，便能證得正理法善。諸苾芻、苾芻",
    "T16n0714_001:0828c21": "尼、鄔波索迦、鄔波斯迦無量大眾，若於此中",
    "T16n0714_001:0828c22": "能正修行成能證者，便能證得正理法善。如",
    "T16n0714_001:0828c23": "是乃能增廣梵行，亦當饒益無量眾生，為諸",
    "T16n0714_001:0828c24": "天人正善開示。」[0828c24] 時諸苾芻及諸菩薩摩訶薩",
    "T16n0714_001:0828c25": "等無量大眾，聞佛所說，歎未曾有，皆大歡喜，",
    "T16n0714_001:0828c26": "信受奉行。"
}