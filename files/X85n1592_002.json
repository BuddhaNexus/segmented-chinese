{
    "X85n1592_002:0281c13": "揞黑豆集卷二",
    "X85n1592_002:0281c15": "心圓居士　拈別",
    "X85n1592_002:0281c16": "火蓮居士　集梓",
    "X85n1592_002:0281c17": "六祖下第二十一世",
    "X85n1592_002:0281c18": "袁州府仰山雪巖祖欽禪師一字慧朗。閩漳州人。五",
    "X85n1592_002:0281c19": "歲出家。十六薙染。十八行脚。初參雙林。洎妙峰善石",
    "X85n1592_002:0281c20": "田薰諸老。無所發明。聞滅翁住淨慈。懷香請益。翁示",
    "X85n1592_002:0281c21": "臨濟三頓痛棒話。亦無所入。遂上徑山謁無準。銳志",
    "X85n1592_002:0281c22": "咨參。封被脇不至席者數載。一日上蒲團。忽然面前",
    "X85n1592_002:0281c23": "豁開如地陷。時中淨倮倮地。靜悄悄地。浮逼逼地。動",
    "X85n1592_002:0281c24": "相不生者半月餘。自茲坐定。礙膺十年。尋常入室。遇",
    "X85n1592_002:0282a01": "舉主人公話。便可打[跳兆+孛]跳。若教舉起衲僧巴鼻。佛祖",
    "X85n1592_002:0282a02": "爪牙。更無下口處。後同忠石梁過天目。擡眸見古柏。",
    "X85n1592_002:0282a03": "觸著向來所得境界。和底一時颺下礙膺之物。始爆",
    "X85n1592_002:0282a04": "然而散。從此不疑生。不疑死。不疑佛。不疑祖。徹見徑",
    "X85n1592_002:0282a05": "山老人立地處　上堂。一見便見。一得永得。展手曰。",
    "X85n1592_002:0282a06": "撒開兩手大家看。畢竟明明是何物。潭州內外有一",
    "X85n1592_002:0282a07": "十八座城門。白日行人。千千萬萬。往往來來。一任東",
    "X85n1592_002:0282a08": "西南北(不得動著。動著即頭角生)　上堂。石門巇嶮。玉峽潺湲。未",
    "X85n1592_002:0282a09": "到此間。(此間是甚麼所在。不見道一十八座城門。白日行人千萬徃來。一任東西南北)不妨",
    "X85n1592_002:0282a10": "疑著。到則到矣。(不動步者)平展一句又作麼生。古路鐵蛇",
    "X85n1592_002:0282a11": "橫(擬議則喪身失命)　上堂。水不洗水。金不博金。青天白日。",
    "X85n1592_002:0282a12": "自古自今。山僧到者裏。直是插手不入。汝等諸人還",
    "X85n1592_002:0282a13": "肯信自己是仰山麼。曹谿波浪如相似。(一人一曹谿。如何得相似)",
    "X85n1592_002:0282a14": "無限平人被陸沈(曹谿元是陸地波。無限平人水浸殺)　上堂。海水不",
    "X85n1592_002:0282a15": "可斗量。虗空不可尺度。淨地不可撒沙。爛泥不可著",
    "X85n1592_002:0282a16": "脚。者四轉語。轉轉有落處。且道落在甚麼處。(劈面便掌。何故。",
    "X85n1592_002:0282a17": "要使芭蕉長怒雷)東京大相國寺裏有樹芭焦。風吹雨打。一",
    "X85n1592_002:0282a18": "似破袈裟　上堂。有句無句。如藤倚樹。白鷺下田千",
    "X85n1592_002:0282a19": "點雪。黃鸝上樹一枝華。三千里外賣却布單。不遠而",
    "X85n1592_002:0282a20": "來。因甚放下泥盤。呵呵大笑。毗婆尸佛早留心。直至",
    "X85n1592_002:0282a21": "如今不得妙(瞞潭州城裏人不得。潭州城裏人亦瞞心圓不得。心圓亦瞞大眾不得。會麼。留",
    "X85n1592_002:0282a22": "心不得妙。得妙不留心)　上堂。箇事本成現。覓則不可見。白圭",
    "X85n1592_002:0282a23": "本無瑕。(出得陰界。纔是白圭)琢磨翻成玷。執之以實法。(陰界不出)空",
    "X85n1592_002:0282a24": "中生閃電。視之為等閒。(未出陰界)脚下添紅綫。珍重學道",
    "X85n1592_002:0282b01": "人。好好看方便。(但識病。莫執藥)作麼生。急須著眼看仙人。莫",
    "X85n1592_002:0282b02": "看仙人手中扇(打殺仙人裂破扇。要見仙人還隔面)。",
    "X85n1592_002:0282b03": "嘉興府天寧楚石梵琦禪師明州象山朱氏子。母夢",
    "X85n1592_002:0282b04": "日墜懷而生。方襁褓。有神僧摩師頂曰。此兒佛日也。",
    "X85n1592_002:0282b05": "他日當振揚佛法。燭照昏衢。因以曇曜字之。早失怙",
    "X85n1592_002:0282b06": "恃。九歲入永祚寺受業。十六受具戒。一日閱楞嚴。至",
    "X85n1592_002:0282b07": "緣見因明。暗成無見。不明自發。則諸暗相。永不能昏",
    "X85n1592_002:0282b08": "處。有省。歷覽羣籍。恍如宿契。時元叟唱道雙徑。師往",
    "X85n1592_002:0282b09": "參之。問如何是言發非聲。色前不物。叟遽曰。言發非",
    "X85n1592_002:0282b10": "聲。色前不物。(明明道出矣。却沒交涉在)速道。師擬進語。叟震威一",
    "X85n1592_002:0282b11": "喝。師錯愕而退。(如今師家多是被學人問著。跟著學人轉。倒像他來考驗師家一般。直饒",
    "X85n1592_002:0282b12": "雲興缾瀉。答到彌勒下生。關甚痛癢。若是真正宗師。剛待學人進箇問頭。便奪却轉問。待伊擬答。即棒出喝出。",
    "X85n1592_002:0282b13": "何等披肝露膽痛切相為。所以痛棒到三頓。為汝得徹困也。更須知與麼提持得。與麼承當得。檢點本分。已是",
    "X85n1592_002:0282b14": "白雲萬里。遍地葛藤。何况聚集一班念話。社家開張一箇往來飯鋪。向十字街頭。鼓弄男女。羅致衣冠。以盲贊",
    "X85n1592_002:0282b15": "盲。以瞎印瞎謬為佛法在是。豈非邪師過謬。非弟子咎乎)會英宗召高衲金書大",
    "X85n1592_002:0282b16": "藏。師應詔入京。一夕睡起。聞彩樓鼓聲。豁然大悟。拊",
    "X85n1592_002:0282b17": "几笑曰。徑山敗缺處。為我識破了也。(恁麼撇脫。猶是病眼見空花。有",
    "X85n1592_002:0282b18": "般不知香臭漢。便問如何便不是病眼見空花。拄杖打折。未放伊在)因成偈曰。崇天門",
    "X85n1592_002:0282b19": "外鼓騰騰。驀劄虗空就地崩。拾得紅爐一點雪。却是",
    "X85n1592_002:0282b20": "黃河六月冰。(打破徑山柄杷子。元來是箇野狐精)後歸徑山。叟迎笑曰。",
    "X85n1592_002:0282b21": "西來密意。喜子已得之矣。處以第二座。泰定中。出世",
    "X85n1592_002:0282b22": "海鹽福臻。天歷戊辰。遷天寧。至元乙亥。遷杭報國。僧",
    "X85n1592_002:0282b23": "問如何是山裏禪。師云。猢猻上樹尾連顛。曰如何是",
    "X85n1592_002:0282b24": "城裏禪。師云。十字街頭一片甎。曰如何是村裏禪。師",
    "X85n1592_002:0282c01": "曰。扶桑人種陝西田。曰謝師答話。師云。蒼天蒼天",
    "X85n1592_002:0282c02": "　一日索麵次。有僧來參。師引麵示之。僧珍重便去。師",
    "X85n1592_002:0282c03": "召大德。僧應諾回首。師曰。有口不得喫麵者多(我說箇譬",
    "X85n1592_002:0282c04": "喻。有人見一毒蛇。疾走避之。蛇忽化女。呼與狎暱。其人不覺。直前接吻。毒氣攻腹。即便命終。此猶為護惜性命",
    "X85n1592_002:0282c05": "者言之。若亡命之徒。十二時中。無不死時也)　上堂。通身是眼。為甚麼看",
    "X85n1592_002:0282c06": "不見。通身是耳。為甚麼聽不聞。通身是口。為甚麼說",
    "X85n1592_002:0282c07": "不到。通身是心。為甚麼鑑不出。報恩有一道聰明神",
    "X85n1592_002:0282c08": "呪。布施諸人去也。便下座(琦公者一道聰明神呪。如一塊堅石。毫無縫罅。有人",
    "X85n1592_002:0282c09": "能於堅石上。栽得入花去者。不許犯著絲毫心意識道理。陰界依通。鬼家活計。宗門窠臼。出來下箇注脚。能令",
    "X85n1592_002:0282c10": "學者立地桶底脫去。琦公不是作家。三世諸佛歷代祖師。一齊讓位。心圓捨四大以為牀座。供養此人。有麼有",
    "X85n1592_002:0282c11": "麼。請出來著語看)　一日座主參。師問講甚麼經。主曰法華。",
    "X85n1592_002:0282c12": "師曰。經中道。是真精進。是名真法供養如來。是否。曰",
    "X85n1592_002:0282c13": "是。師曰。供養即不無。如何是真法。曰具在藥王品。師",
    "X85n1592_002:0282c14": "曰。將謂是金毛師子。元來是野犴眷屬。主却問如何",
    "X85n1592_002:0282c15": "是真法。師曰。汝豈不從天台來。主曰是。師曰。天台山",
    "X85n1592_002:0282c16": "高一萬八千丈。頂上著得幾人坐。(琦公被者擔板漢一問。直得左支右",
    "X85n1592_002:0282c17": "吾。滿口分疎不下)主無對。師曰。喫茶去(自知錯謬)　上堂。僧問。不",
    "X85n1592_002:0282c18": "愁念起。惟恐覺遲。如何是覺。師曰。牛角馬角。曰如何",
    "X85n1592_002:0282c19": "是念。(過去了也)師曰。四五二十也不識　問一大藏教。是",
    "X85n1592_002:0282c20": "箇切脚。未審切箇甚麼字。師曰。切箇不字。曰只如不",
    "X85n1592_002:0282c21": "字。又切箇甚麼字。師曰。莫錯舉似人。曰謝師指示。師",
    "X85n1592_002:0282c22": "曰。石羊頭子向東看　問佛祖因緣即不問。君臣慶",
    "X85n1592_002:0282c23": "會事如何。師曰。瑞草生嘉運。靈華結早春。曰如何是",
    "X85n1592_002:0282c24": "君。師曰。莫觸龍顏。曰如何是臣。師曰。量材補職。曰如",
    "X85n1592_002:0283a01": "何是臣向君。師曰。赤心片片。曰如何是君視臣。師曰。",
    "X85n1592_002:0283a02": "如月入水。曰如何是君臣道合。師曰。俱(琦公處錄君臣語一則。及",
    "X85n1592_002:0283a03": "公處錄賓主語一則。備員而已。大法若明。便都會得。不見圜悟請益五祖演臨濟四料揀語。演曰。也祇是箇程",
    "X85n1592_002:0283a04": "限。是甚麼閒。我者裏如馬前相撲。倒便休。至言也)　問晷運推移。日南長至。",
    "X85n1592_002:0283a05": "阿那箇是常住法。師曰。冬不寒。臘後看。曰教學人如",
    "X85n1592_002:0283a06": "何履踐。師曰。獨木橋子　問西天以蠟人為驗。未審",
    "X85n1592_002:0283a07": "此間以何為驗。師曰。驗甚麼盌。曰和尚豈無方便。師",
    "X85n1592_002:0283a08": "曰。鷂子過新羅　問一年將盡夜。萬里未歸人。還許",
    "X85n1592_002:0283a09": "歸去也無。師曰。十里長亭。五里短亭。曰與麼則不歸",
    "X85n1592_002:0283a10": "去也。師曰。直須歸去。曰作麼生是到家一句。師曰。天",
    "X85n1592_002:0283a11": "寒日短。兩人共一盌　問日從東上。月向西沒。作麼",
    "X85n1592_002:0283a12": "生是不遷義。師曰。柳絮隨風。自西自東。曰年年是好",
    "X85n1592_002:0283a13": "年。日日是好日。師曰。瞎老婆吹火　問護明大士未",
    "X85n1592_002:0283a14": "降王宮。釋迦老子在甚麼處。師曰。眨上眉毛。曰謝師",
    "X85n1592_002:0283a15": "答話。師曰。恰值拄杖不在　問盡大地是箇佛身。向",
    "X85n1592_002:0283a16": "甚麼處安居禁足。師曰。錦上鋪華又一重。曰竹密不",
    "X85n1592_002:0283a17": "妨流水過。山高豈礙白雲飛。師曰。劈開華嶽連天色。",
    "X85n1592_002:0283a18": "放出黃河到海聲。曰如何是先用後照。師曰。劒為不",
    "X85n1592_002:0283a19": "平離寶匣。藥因救病出金缾。曰如何是照用同時。師",
    "X85n1592_002:0283a20": "曰。定光金地遙招手。智者江陵暗點頭。曰如何是照",
    "X85n1592_002:0283a21": "用不同時。師曰。三月懶游華下路。一家愁閉雨中門。",
    "X85n1592_002:0283a22": "僧禮拜。師曰。更問一轉豈不好　問大悲菩薩用許",
    "X85n1592_002:0283a23": "多手眼作甚麼。師曰。春風不褁頭　修佛殿次。師問",
    "X85n1592_002:0283a24": "掌事僧。者殿是甚麼年中蓋造。僧摑露柱曰。何不祇",
    "X85n1592_002:0283b01": "對和尚。師曰。克繇尀耐。倒來者裏捋虎鬚。三十棒一",
    "X85n1592_002:0283b02": "棒也不恕。曰容某甲伸說。便禮拜。師曰。且放過一著",
    "X85n1592_002:0283b03": "　芟草次。僧問。有根草任和尚芟。無根草作麼生芟。",
    "X85n1592_002:0283b04": "師鋤地一下。僧便放身倒。(釣得半箇鰍。失卻一雙鯉)師曰。諸方火",
    "X85n1592_002:0283b05": "葬。我者裏活埋。(諸方斬草除根。我者裏土也須拈卻)僧起走。師呵呵大",
    "X85n1592_002:0283b06": "笑　上堂。未離兜率。已降皇宮。未出母胎。度人已畢。",
    "X85n1592_002:0283b07": "三世諸佛。歷代祖師。天下老和尚。說心說性。舉古舉",
    "X85n1592_002:0283b08": "今。總是無風匝匝之波。實情好與二十拄杖。新福臻",
    "X85n1592_002:0283b09": "今日不是盡法無民。打頭不遇作家。到底翻成骨董。",
    "X85n1592_002:0283b10": "若相委悉。拈却炙脂帽子。脫却鶻臭布衫。其或未然。",
    "X85n1592_002:0283b11": "明朝後日。大有事在(陰界中道理。盡是骨董。直饒說箇超佛超祖。骨董不少。甚麼處",
    "X85n1592_002:0283b12": "是拄杖打不著底所在。於斯薦得。便見諸佛祖師立地處。正好與二十拄杖。心圓恁麼道。也好與二十拄杖)",
    "X85n1592_002:0283b13": "　上堂。巖頭道。須是一一從自己胸中流出。與我蓋",
    "X85n1592_002:0283b14": "天蓋地去。恁麼道。被他掘窖深埋了也。茫茫宇宙人",
    "X85n1592_002:0283b15": "無數。那箇男兒是丈夫。男兒丈夫。相去多少。待你出",
    "X85n1592_002:0283b16": "窖來。却向你道　上堂。彌勒真彌勒。分身千百億。時",
    "X85n1592_002:0283b17": "時示時人。時人自不識。拈拄杖曰。衝開碧落松千尺。",
    "X85n1592_002:0283b18": "截斷紅塵水一谿　上堂。米裏有蟲。麥裏有麵。廚庫",
    "X85n1592_002:0283b19": "僧堂。山門佛殿。盞子撲落地。楪子成七片　上堂。若",
    "X85n1592_002:0283b20": "論生佛未具以前一段大事。只在諸人脚跟下。動便",
    "X85n1592_002:0283b21": "踏著。只是不知起處。你道從甚麼處起。掀翻四大海。",
    "X85n1592_002:0283b22": "踢倒五須彌。正覓起處不得。豈不見東山演祖道。山",
    "X85n1592_002:0283b23": "僧昨夜入城。見一棚傀儡。不免近前看。或見端嚴奇",
    "X85n1592_002:0283b24": "特。或見醜陋不堪。動轉行坐。青黃赤白。一一見了。仔",
    "X85n1592_002:0283c01": "細看來。元來青布幕裏有人。(眼花了也)山僧忍俊不禁。乃",
    "X85n1592_002:0283c02": "問長史高姓。他道老和尚看便了。問甚麼姓。師曰。誰",
    "X85n1592_002:0283c03": "家別館池塘裏。一對鴛鴦畫不成(莫動著。動著便飛去)　上堂。",
    "X85n1592_002:0283c04": "眉毛雖長不礙眼。鼻孔雖高不礙面。諸佛雖悟無二",
    "X85n1592_002:0283c05": "心。眾生雖迷無二見。見不見。倒騎牛兮入佛殿　上",
    "X85n1592_002:0283c06": "堂。兔角不用無。牛角不用有。兩兩不成雙。三三亦非",
    "X85n1592_002:0283c07": "九。夜來空手把鋤頭。天明面南看北斗　上堂。大樹",
    "X85n1592_002:0283c08": "大皮褁。小樹小皮纏。若不同牀睡。焉知被底穿　上",
    "X85n1592_002:0283c09": "堂。驢事未去。馬事到來。貓兒上露柱。鐵鋸舞三臺。大",
    "X85n1592_002:0283c10": "唐天子呵呵笑。移取眉毛眼上栽　上堂。舉祖師道。",
    "X85n1592_002:0283c11": "在胎名身。處世名人。在眼曰見。在耳曰聞。在鼻齅香。",
    "X85n1592_002:0283c12": "在舌談論。在手執捉。在足運奔。徧現俱該法界。收攝",
    "X85n1592_002:0283c13": "在一微塵。識者知是佛性。不識喚作精魂。師曰。書頭",
    "X85n1592_002:0283c14": "教孃勤作息。書尾教孃莫瞌睡。還識孃面[此/束]麼。玉容",
    "X85n1592_002:0283c15": "寂寞淚闌干。棃華一枝春帶雨。(上窮碧落下黃泉。兩處茫茫皆不見)喝",
    "X85n1592_002:0283c16": "一喝　上堂。一道圓光。阿誰無分。貓兒若無分。為甚",
    "X85n1592_002:0283c17": "麼解捉老鼠。若有分。為甚麼做貓兒。千年田。八百主",
    "X85n1592_002:0283c18": "　浴佛上堂。清淨法身。簸土揚塵。圓滿報身。倚富欺",
    "X85n1592_002:0283c19": "貧。千百億化身。弄假像真。三身中浴那一身。謝三孃",
    "X85n1592_002:0283c20": "秤銀　上堂。頭上是天。脚下是地。青山是青山。白雲",
    "X85n1592_002:0283c21": "是白雲。你若會得。有馬騎馬。無馬步行。若不會。夜行",
    "X85n1592_002:0283c22": "莫踏白。不是水便是石　上堂。無手人行拳。無舌人",
    "X85n1592_002:0283c23": "解語。忽若無手人打無舌人。無舌人連忙道箇不必。",
    "X85n1592_002:0283c24": "良久曰。只箇不必。天下衲僧跳不出　上堂。箇箇抱",
    "X85n1592_002:0284a01": "荊山之璧。人人懷滄海之珠。斡旋佛祖樞機。提掇衲",
    "X85n1592_002:0284a02": "僧巴鼻。盡謂頂門眼正。肘後符靈。殊不知靈龜負圖。",
    "X85n1592_002:0284a03": "自取喪身之兆。出格一句作麼生。朝霞不出市。暮霞",
    "X85n1592_002:0284a04": "行千里(拈云。和尚閉卻嘴。某甲懶得聽)　上堂。黃檗手中棒。剜肉作",
    "X85n1592_002:0284a05": "瘡。大愚肋下拳。喫鹽救渴。速則易改。久則難追。選佛",
    "X85n1592_002:0284a06": "若無如是眼。假饒千載亦奚為。喝一喝　上堂。拈却",
    "X85n1592_002:0284a07": "缽盂匙箸。喫飯不得。屏却咽喉脣吻。出氣不得。色身",
    "X85n1592_002:0284a08": "安。法身不可不安。法身色身。是一是二。華須連夜發。",
    "X85n1592_002:0284a09": "莫待曉風吹　上堂。俱胝豎一箇指頭。雪峰輥三箇",
    "X85n1592_002:0284a10": "木毬。石鞏張弓架箭。華亭短棹孤舟。鳳山無法可說。",
    "X85n1592_002:0284a11": "不妨坐斷杭州。就中却有箇好處。好在甚麼處。四五",
    "X85n1592_002:0284a12": "百條華柳巷。二三千所管絃樓(和尚恁麼道。爭奈有一人不肯)　上",
    "X85n1592_002:0284a13": "堂。大事未明。如喪考妣。大事已明。如喪考妣。你道有",
    "X85n1592_002:0284a14": "成褫。無成褫。常因送客處。憶得別家時(貧兒思舊債)　上",
    "X85n1592_002:0284a15": "堂。聞聲悟道。塞却你耳根。見色明心。換却你眼睛。蒲",
    "X85n1592_002:0284a16": "團上端坐。鍼眼裏穿綫。西風一陣來。落葉兩三片",
    "X85n1592_002:0284a17": "　至正甲申。遷禾之本覺。丁亥。帝師錫號佛日普照慧",
    "X85n1592_002:0284a18": "辯禪師。適符昔日神僧之言。後自光孝退歸天寧。上",
    "X85n1592_002:0284a19": "堂。一毫吞却山河大地則易。山河大地吞却一毫則",
    "X85n1592_002:0284a20": "難。也不難。也不易。鋪箇破席日裏睡。料想上方兜率",
    "X85n1592_002:0284a21": "宮。也無如此日炙背　築西齋為終老計。自號西齋",
    "X85n1592_002:0284a22": "老人。洪武戊申。秋九月。詔江南大浮屠十餘人。於蔣",
    "X85n1592_002:0284a23": "山建大法會。命師陞座說法。上悅。己酉春。復召師說",
    "X85n1592_002:0284a24": "法。賜齋文樓下。親承顧問。暨行。出內府白金以賜。庚",
    "X85n1592_002:0284b01": "戌秋。上以鬼神情狀幽微難測。召問僧中博通三藏",
    "X85n1592_002:0284b02": "者。師與夢堂噩行中仁等應詔至京。館大天界寺。師",
    "X85n1592_002:0284b03": "援經據論。成書將進。忽示微疾。越四日。沐浴更衣。索",
    "X85n1592_002:0284b04": "筆書偈曰。真性圓明。本無生滅。木馬夜鳴。西方日出。",
    "X85n1592_002:0284b05": "書畢。謂夢堂曰。我去矣。堂曰。何處去。師曰。西方去。堂",
    "X85n1592_002:0284b06": "曰。西方有佛。東方無佛耶。(瞎漢。好痛與三十棒。可惜放過)師乃震聲",
    "X85n1592_002:0284b07": "一喝而逝。時辛亥七月二十六日也。上聞。嗟悼久之。",
    "X85n1592_002:0284b08": "時禁火葬。以師故特從闍維例。火餘。齒舌數珠不壞。",
    "X85n1592_002:0284b09": "舍利五色。紛綴遺骼。弟子文晟。奉骼及諸不壞者。歸",
    "X85n1592_002:0284b10": "西齋塔焉。計世壽七十五。僧臘六十三。",
    "X85n1592_002:0284b11": "杭州府徑山愚菴智及禪師字以中。別號西麓。蘇之",
    "X85n1592_002:0284b12": "吳縣顧氏子。幼出家穹窿海雲院。受具。聽賢首法師",
    "X85n1592_002:0284b13": "講法界觀。未終篇。輒笑曰。一真法界。圓同太虗。但涉",
    "X85n1592_002:0284b14": "言詞。即成賸法。縱獲天雨寶華。於我奚益哉。遂謁笑",
    "X85n1592_002:0284b15": "隱於建業。隱文章道德。傾動一時。師微露文彩。得交",
    "X85n1592_002:0284b16": "相延譽。有嶼上人訶曰。子才若此。不思擔荷正法。乃",
    "X85n1592_002:0284b17": "甘作騷壇奴隸乎。師舌噤不能答。旋歸海雲。胸襟礙",
    "X85n1592_002:0284b18": "塞。目不交睫者踰月。忽一日見秋葉墜庭。豁然有省。",
    "X85n1592_002:0284b19": "走雙徑謁寂照。呈所證。照可之至正。壬午。出世昌國",
    "X85n1592_002:0284b20": "之隆教。尋領普慈。戊戌。遷淨慈。後領徑山。僧問。不與",
    "X85n1592_002:0284b21": "萬法為侶者是甚麼人。師曰。十字街頭石敢當。僧擬",
    "X85n1592_002:0284b22": "再問。師曰。更要第二杓惡水在　問如何是賓中賓。",
    "X85n1592_002:0284b23": "師曰。君向瀟湘我向秦。曰如何是賓中主。師曰。常在",
    "X85n1592_002:0284b24": "途中。不離家舍。曰如何是主中賓。師曰。常在家舍。不",
    "X85n1592_002:0284c01": "離途中。曰如何是主中主。師曰。橫按鏌鎁全正令。太",
    "X85n1592_002:0284c02": "平寰宇斬癡頑。曰賓主已蒙師指示。向上宗乘事若",
    "X85n1592_002:0284c03": "何。師曰。三年一閏。九日重陽(與麼道即不可)　問眾生為解",
    "X85n1592_002:0284c04": "礙。菩薩未離覺。和尚作麼生。師曰。天寒日短。兩人共",
    "X85n1592_002:0284c05": "一盌　問釋迦已滅。彌勒未生。正當今日。佛法委付何",
    "X85n1592_002:0284c06": "人。師曰。老僧打退鼓。曰前迦釋無。後無彌勒。還有參學",
    "X85n1592_002:0284c07": "分也無。師曰。風不來。樹不動　問佛法禪道。相去多",
    "X85n1592_002:0284c08": "少。師舉手曰。展則成掌。握則成拳。僧禮拜。師曰。狂狗",
    "X85n1592_002:0284c09": "趁塊　問如何是毗盧師。師曰。斷跟草鞋。曰如何是",
    "X85n1592_002:0284c10": "法身主。師曰。尖簷席帽。曰學人不會。師曰。現成行貨。",
    "X85n1592_002:0284c11": "有甚麼不會。僧擬議。師便喝　問至道無難。唯嫌揀",
    "X85n1592_002:0284c12": "擇。不揀擇時如何。師曰。遇飯即飯。遇茶即茶。僧禮拜。",
    "X85n1592_002:0284c13": "師曰。放汝三十棒　問蓮華未出水時如何。師曰。寒",
    "X85n1592_002:0284c14": "則普天普地寒。曰出水後如何。師曰。熱則普天普地",
    "X85n1592_002:0284c15": "熱。曰如何是佛法大意。師曰。門前一湖水　問心佛",
    "X85n1592_002:0284c16": "及眾生。是三無差別。還端的也無。師曰的。曰不是心。",
    "X85n1592_002:0284c17": "不是佛。不是物。是箇甚麼。師曰。不識　問佛身無為。",
    "X85n1592_002:0284c18": "不墮諸數。因甚有千百億化身。師豎拂子曰。你道者",
    "X85n1592_002:0284c19": "箇是第幾身。僧擬進語。師便喝　問如何是本身盧",
    "X85n1592_002:0284c20": "舍那。師曰。不離闍黎所問。曰如何保任。師曰。彼自無",
    "X85n1592_002:0284c21": "瘡。勿傷之也　問不起一念時如何。師曰。道者合如",
    "X85n1592_002:0284c22": "是。曰與麼則依而行之。師曰。虗生浪死漢　問如何",
    "X85n1592_002:0284c23": "是一句中具三元。師曰。萬仞峯頭駕鐵船。曰如何是",
    "X85n1592_002:0284c24": "一元中具三要。師曰。眼裏瞳人吹木呌　問牛頭未",
    "X85n1592_002:0285a01": "見四祖時如何。師曰。深山藏毒虎。曰見後如何。師曰。",
    "X85n1592_002:0285a02": "淺草露羣蛇。曰見與未見時如何。師曰。日出東方夜",
    "X85n1592_002:0285a03": "落西　問三世諸佛不知有。貍奴白牯却知有。未審",
    "X85n1592_002:0285a04": "知有箇甚麼。師曰。師姑元是女人做(拈云。師姑易見。女人難見)",
    "X85n1592_002:0285a05": "　問聲聞見性。如夜見月。菩薩見性。如晝見日。和尚見",
    "X85n1592_002:0285a06": "性。如箇甚麼。師曰。黃河九曲。水出崑崙。曰直指人心。",
    "X85n1592_002:0285a07": "見性成佛。還端的也無。師曰。問取達磨大師。僧擬議。",
    "X85n1592_002:0285a08": "師曰。鷂子過新羅　問達磨未來時如何。師曰。眼在",
    "X85n1592_002:0285a09": "鼻上。曰來後如何。師曰。脚在肚下　問如何是學人",
    "X85n1592_002:0285a10": "自己。師曰。脚板大如手掌。曰如何是衲僧行脚事。師",
    "X85n1592_002:0285a11": "曰。緊峭草鞋　上堂。冬至月頭。賣被買牛。冬至月尾。",
    "X85n1592_002:0285a12": "賣牛買被。一年三百六旬有六日。以閏月定四時。成",
    "X85n1592_002:0285a13": "歲。移易一絲毫不得。東頭買貴。西頭買賤。三十年後",
    "X85n1592_002:0285a14": "破草鞋向甚處著(即今宜挂向壁角頭)　上堂。時維三月。節屆",
    "X85n1592_002:0285a15": "清明。不寒不暖。半陰半晴。落華啼鳥一聲聲。驀拈拄",
    "X85n1592_002:0285a16": "杖曰。穿却解空鼻孔。戳瞎達磨眼睛。踏破草鞋赤脚",
    "X85n1592_002:0285a17": "走。好山猶在最高層　佛成道日上堂。舉趙州問南",
    "X85n1592_002:0285a18": "泉。如何是道。泉曰。平常心是道。州曰。還假趨向否。泉",
    "X85n1592_002:0285a19": "曰。擬向即乖。州曰。不擬爭知是道。泉曰。道不屬知。不",
    "X85n1592_002:0285a20": "屬不知。知是妄覺。不知是無記。若真達不疑之地。廓",
    "X85n1592_002:0285a21": "如太虗。豈可強是非耶。師曰。王老師過犯彌天。將釋",
    "X85n1592_002:0285a22": "迦世尊。六年雪山。千苦萬辛。所得無上大道。等閒華",
    "X85n1592_002:0285a23": "劈殆盡。合與二十拄杖。當時趙州眼光爍破四天下。",
    "X85n1592_002:0285a24": "面被熱瞞則且置。今日眾中莫有為世尊拔本底麼。",
    "X85n1592_002:0285b01": "如無。隆教不是為他閒事長無明。忝為遺教遠孫。未",
    "X85n1592_002:0285b02": "免出隻手去也。拽拄杖下座一時打散(愚菴恁麼道。亦被世尊熱",
    "X85n1592_002:0285b03": "瞞不少。咄)　上堂。世尊三昧。迦葉不知。迦葉三昧。阿難不",
    "X85n1592_002:0285b04": "知。阿難三昧。商那和修不知。普慈三昧。諸人不知。諸",
    "X85n1592_002:0285b05": "人三昧。各各不知。所以道。譬如河中水。川流競奔逝。",
    "X85n1592_002:0285b06": "各各不相知。諸法亦如是。喝一喝曰。將謂合有與麼",
    "X85n1592_002:0285b07": "說話　上堂。舉東山演示眾曰。祖師說不著。諸佛看",
    "X85n1592_002:0285b08": "不見。四面老婆心。為君通一綫。師曰。若教頻下淚。滄",
    "X85n1592_002:0285b09": "海也須乾。",
    "X85n1592_002:0285b10": "盧州府無為州天寧無能教禪師門懸一牌云。謹防",
    "X85n1592_002:0285b11": "惡犬。竺源參。纔跨門。便曰老和尚為我趕狗。師便入",
    "X85n1592_002:0285b12": "去閉却門。智首座出迎同坐。少時方丈會茶。智起白",
    "X85n1592_002:0285b13": "曰。此上人得得來見和尚。師曰。已相見了也(舉問歇齋云。和",
    "X85n1592_002:0285b14": "尚是看狗奴。畢竟如何是狗。歇與一掌。圓云。也是狗奴。歇又掌。圓休去)。",
    "X85n1592_002:0285b15": "六祖下第二十二世",
    "X85n1592_002:0285b16": "杭州天目高峯原妙禪師蘇之吳江人。姓徐氏。母夢",
    "X85n1592_002:0285b17": "僧投宿而生。甫離襁褓。輒喜趺坐。遇僧入門。便愛戀",
    "X85n1592_002:0285b18": "欲從之。年十五。懇請父母。出家於嘉禾密印寺。十六",
    "X85n1592_002:0285b19": "薙染。二十受具。翼歲習天台教。復入淨慈。立三年死",
    "X85n1592_002:0285b20": "限工夫。及後請益斷橋倫和尚。令參生從何來死從",
    "X85n1592_002:0285b21": "何去話。於是意分兩路。心不歸一。又不曾得聞說做",
    "X85n1592_002:0285b22": "工夫處分曉。看看躭擱至一年有餘。每日只如箇迷",
    "X85n1592_002:0285b23": "路人相似。每遇同參告言。雪巖和尚常問。你做工夫。",
    "X85n1592_002:0285b24": "何不去一轉。於是欣然懷香往謁。方問訊插香。即被",
    "X85n1592_002:0285c01": "打出。(盡力接不上)閉却門。一路垂淚。再往始得親近。即問",
    "X85n1592_002:0285c02": "已前做處。(沒奈何只得層層鈍置矣)師一一供吐。當下便蒙剿除",
    "X85n1592_002:0285c03": "日前所積之病。却令看箇無字。從頭開發做工夫一",
    "X85n1592_002:0285c04": "遍。自此參叩無虗日。後見師說得工夫有緒。竟不問",
    "X85n1592_002:0285c05": "做處。凡入門。欽便問。阿誰與你拖者箇死屍來。聲未",
    "X85n1592_002:0285c06": "絕便打。(稍遲則禍生)總不契其機。後值欽赴南明。師上雙",
    "X85n1592_002:0285c07": "徑。參堂方半月。偶夢中忽憶斷橋室內所舉萬法歸",
    "X85n1592_002:0285c08": "一一歸何處話。疑情頓發。三晝夜目不交睫。值少林",
    "X85n1592_002:0285c09": "忌。隨眾詣三塔諷經次。擡頭忽覩五祖演和尚像讚",
    "X85n1592_002:0285c10": "曰。百年三萬六千朝。反覆元來是者漢。(山河大地及虗空。畐塞元",
    "X85n1592_002:0285c11": "來是者漢)驀然打破拖死屍之疑。時年二十四矣。解夏詣",
    "X85n1592_002:0285c12": "南明。欽一見。便問阿誰與你拖箇死屍到者裏來。師",
    "X85n1592_002:0285c13": "便喝。欽拈棒。師把住曰。今日打某甲不得。欽曰。為甚",
    "X85n1592_002:0285c14": "麼打不得。師拂袖便出。翼日欽問。萬法歸一。一歸何",
    "X85n1592_002:0285c15": "處。師曰。狗舐熱油鐺。欽曰。你那裏學得者虗頭來。師",
    "X85n1592_002:0285c16": "曰。正要和尚疑著。欽休去。自是機鋒不讓。次年江心",
    "X85n1592_002:0285c17": "度夏。過雪竇。見希叟曇。曇問曰。那裏來。師拋下蒲團。",
    "X85n1592_002:0285c18": "曇曰。狗子無佛性。上座作麼生。師曰。拋出大家看。曇",
    "X85n1592_002:0285c19": "乃自送歸堂。師自此於古今公案明得。不受人瞞。然",
    "X85n1592_002:0285c20": "於日用中。尚不得自由。(瞞得別人。瞞不得自己。到者裏。公案全用不著。奈何)暨",
    "X85n1592_002:0285c21": "欽開法於天寧。師又隨侍服勞。一日欽問。日間浩浩",
    "X85n1592_002:0285c22": "時還作得主麼。師曰。作得主。又問睡夢中作得主麼。",
    "X85n1592_002:0285c23": "師曰。作得主。復問正睡著時。無夢無想。無見無聞。主",
    "X85n1592_002:0285c24": "在甚麼處。師無語。欽囑曰。從今日去。也不要你學佛",
    "X85n1592_002:0286a01": "學法。也不要你窮古窮今。但只饑來喫飯。困來打睡。",
    "X85n1592_002:0286a02": "纔眠覺來。却抖擻精神。我者一覺。主人公畢竟在甚",
    "X85n1592_002:0286a03": "麻處安身立命。師遂奮志入臨安龍鬚。自誓曰。拚一",
    "X85n1592_002:0286a04": "生做箇癡獃漢。決要者一著子明白。越五載。因同宿",
    "X85n1592_002:0286a05": "道友。推枕墮地作聲。廓然大徹。自謂如往泗洲見大",
    "X85n1592_002:0286a06": "聖。遠客還故鄉。元來只是舊時人。不改舊時行履處",
    "X85n1592_002:0286a07": "　住龍鬚九年。縛柴為龕。風穿日炙。冬夏一衲。不扇",
    "X85n1592_002:0286a08": "不爐。日搗松和糜。延息而已　德祐丙子春。大兵至",
    "X85n1592_002:0286a09": "雙髻。師掩關危坐自若。事定。戶履紛至。師腰包宵遁。",
    "X85n1592_002:0286a10": "直入西天目之獅子巖。拔地千仞。崖石林立。師即洞",
    "X85n1592_002:0286a11": "營小室丈許。榜曰死關。悉屏給侍服用。破甕為鐺。併",
    "X85n1592_002:0286a12": "日一食。洞梯山以升。雖弟子亦罕得見。共築師子院。",
    "X85n1592_002:0286a13": "請師開堂　上堂。談元談妙。說性說心。攢花簇錦。巧",
    "X85n1592_002:0286a14": "妙尖新。如蔴似粟。從古至今。莫不皆是乘虗接響底",
    "X85n1592_002:0286a15": "漢。倚草附木精靈。山僧雖是他家種草。決定不向者",
    "X85n1592_002:0286a16": "裏藏身。既然如是。且道今日為眾開堂。斬新條令一",
    "X85n1592_002:0286a17": "句又作麼生。喝一喝云。符到奉行(只者四字。衲僧家會不得。參學人作",
    "X85n1592_002:0286a18": "麼生會。不惜眉毛。下箇注解。普)　示眾。有一物。明歷歷。佛祖覷不破。",
    "X85n1592_002:0286a19": "大地無人識。常在舌頭尖。盡力吐不出。吐得出。也是",
    "X85n1592_002:0286a20": "胡餅裏呷汁　示眾。三世諸佛說不到。開口道著。歷",
    "X85n1592_002:0286a21": "代祖師行不到。動步踏著。行說俱到時如何。正好行",
    "X85n1592_002:0286a22": "脚　示眾。百千諸佛。歷代祖師。乃至天下老和尚。以",
    "X85n1592_002:0286a23": "拂子擊禪牀一下云。總向者裏墮坑落塹。還有跳得",
    "X85n1592_002:0286a24": "出者麼。又擊一下云。三生六十劫(有麼有麼。無無。忽有人呌云。何不放",
    "X85n1592_002:0286b01": "下拂子。別通箇消息。向伊云。且喜癩兒得伴)　示眾。以拄杖橫肩顧左右",
    "X85n1592_002:0286b02": "云。大眾會麼。楖[木*栗]橫肩不顧人。直入千峰萬峰去",
    "X85n1592_002:0286b03": "　上堂。萬法歸一。一歸何處。乃顧視左右下座(大用不揚眉。高",
    "X85n1592_002:0286b04": "峰作恁般手脚。遠之遠矣。又云。好箇箭垛。無人飲羽)　結制上堂。大限九旬。小",
    "X85n1592_002:0286b05": "限七日。麤中有細。細中有密。密密無間。纖塵不立。正",
    "X85n1592_002:0286b06": "恁麼時。銀山鐵壁。進則無門。退之則失。如墮萬丈深",
    "X85n1592_002:0286b07": "坑。四面懸崖荊棘。切須猛力英雄。直要翻身跳出。若",
    "X85n1592_002:0286b08": "還一念遲疑。佛亦救你不得。此是最上元門。普請大",
    "X85n1592_002:0286b09": "家著力。山僧雖則不管閒非。越例與諸人通箇消息。",
    "X85n1592_002:0286b10": "[○@川]㊂[○@(、/(、*、))](好箇消息。人從揚州來。不得湖州信。即今通也。分明河北人。卻說山東話)　上堂。",
    "X85n1592_002:0286b11": "昨夜夢中作得一偈。舉似大眾。良久云。忘却了也。驀",
    "X85n1592_002:0286b12": "拈拄杖云。拄杖子還記得麼。良久云。同坑無異土(畢竟",
    "X85n1592_002:0286b13": "拄杖子記得)　上堂。以拂子[(中口+○)│+卜]云。四十五日前薦得。非特",
    "X85n1592_002:0286b14": "日消萬兩黃金。亦乃能應四天下供養。四十五日後",
    "X85n1592_002:0286b15": "薦得。寸絲滴水。也當牽犁拽耙還他。以拂子擊禪牀",
    "X85n1592_002:0286b16": "一下云。曾經巴峽猿啼處。不是愁人也斷腸(那裏是四十五",
    "X85n1592_002:0286b17": "日前。喝一喝云。驢年去)　上堂。海底泥牛銜月走。巖前石虎抱",
    "X85n1592_002:0286b18": "兒眠。鐵蛇鑽入金剛眼。崑崙騎象鷺鷥牽。此四句內。",
    "X85n1592_002:0286b19": "有一句能殺能活。能縱能奪。若撿點得出。許汝一生",
    "X85n1592_002:0286b20": "參學事畢(撿點得出。更買草鞋行脚三十年。撿點不出。參學事畢。乃云。我為汝撿出了也)",
    "X85n1592_002:0286b21": "　中夏上堂。豎拂子召大眾云。到者裏進前一步也不",
    "X85n1592_002:0286b22": "得。退後一步也不得。總不恁麼也不得。畢竟如何。不",
    "X85n1592_002:0286b23": "得不得(進前一步也不得。恰好退後一步也不得恰好總不恁麼也不得。恰好畢竟如何。不得不",
    "X85n1592_002:0286b24": "得。恰好恰好。召大眾云。既到者裏。須猛著精彩始得○又云。者裏是甚麼所在參)　上堂。喫",
    "X85n1592_002:0286c01": "粥了也。洗鉢盂去。矢上加尖。一場敗露。西峰今日忍",
    "X85n1592_002:0286c02": "俊不禁。却要向鷺鷥腿上割股。良久云。便恁麼去(大小",
    "X85n1592_002:0286c03": "祖師。龍頭蛇尾。心圓今日擬向鷺鷥腿上割股。良久云。鷺鷥聻)　開爐上堂。豎起拂",
    "X85n1592_002:0286c04": "子云。者些火種。(謾語謾語)自靈山傳至西峰。(不然不然)已得二",
    "X85n1592_002:0286c05": "千二百三十餘載。(錯記錯記)今日幸遇開爐。(沒事沒事)特為諸",
    "X85n1592_002:0286c06": "人拈出。(不能不能)以拂子吹一吹。(作麼作麼)乃擲下云。(幾乎幾乎)照",
    "X85n1592_002:0286c07": "顧燒却眉毛(果然果然)　臘八上堂。黃面瞿曇。夜半成道。",
    "X85n1592_002:0286c08": "正是喚奴作郎。贏得一場好笑。山僧恁麼告報。也是",
    "X85n1592_002:0286c09": "細姑賺嫂(知即得)　冬至上堂。世間動不動法。皆屬陰",
    "X85n1592_002:0286c10": "陽遷變。驀拈拄杖云。惟有山僧木上座。能為萬象主。",
    "X85n1592_002:0286c11": "不逐四時淍。乃靠拄杖云。無形本寂寥　上堂。低頭",
    "X85n1592_002:0286c12": "覓天。仰面尋地。波波挈挈。遠之遠矣。驀然撞著徐十",
    "X85n1592_002:0286c13": "三郎。嗄。元來只在者裏。以手拍膝一下云。在者裏。臘",
    "X85n1592_002:0286c14": "月三十日到來。也是開眼見鬼　上堂舉百丈和尚",
    "X85n1592_002:0286c15": "問溈山云。併却咽喉脣吻道將一句來。向他道柴荒",
    "X85n1592_002:0286c16": "米貴。忍饑無暇祇對　晚參。身貧道貧。無法可親。一",
    "X85n1592_002:0286c17": "味盲枷瞎棒。見者莫不生瞋。卓拄杖云。黃金自有黃",
    "X85n1592_002:0286c18": "金價。終不和沙賣與人　雪巖和尚忌日拈香。巴陵",
    "X85n1592_002:0286c19": "設忌三轉語。西峰單單只一句。且道是那一句聻。遂",
    "X85n1592_002:0286c20": "插香。逢人切忌錯舉(心長老今日錯舉了也。大眾側耳)　佛誕上堂。",
    "X85n1592_002:0286c21": "指天指地。一棒打殺。鴆屎砒霜。合造毒藥。颺在三千",
    "X85n1592_002:0286c22": "世界中。不知那箇親遭著。卓拄杖一下　晚參。萬法",
    "X85n1592_002:0286c23": "歸一。一歸何處狹路相逢。兩手分付。逴得便行。黃河",
    "X85n1592_002:0286c24": "三千年一度清(逴得便行。跳下黃河洗不清)　上堂。意句不到。宗",
    "X85n1592_002:0287a01": "說不通。盲龜跛鼈。意句俱到。宗說俱通。盲龜跛鼈。西",
    "X85n1592_002:0287a02": "峰恁麼告報。莫有離此之外。別有生涯底麼。盲龜跛",
    "X85n1592_002:0287a03": "鼈　薌林居士至。上堂。此事如欲登天目大山相似。",
    "X85n1592_002:0287a04": "未到山時。不免蘊一座山於八識田中。洎至一到。所",
    "X85n1592_002:0287a05": "蘊之山。恍焉消殞。因甚如此。豎拂子云。只緣身在此",
    "X85n1592_002:0287a06": "山中(高峰話墮。既是身在此山中。說甚未到洎到)　上堂。舉雲門大師到",
    "X85n1592_002:0287a07": "乾峰云。請師答話。含血噴人。先汙其口。峰云。到老僧",
    "X85n1592_002:0287a08": "也未赤眼撞著火柴頭。門云。與麼那與麼那。河裏失",
    "X85n1592_002:0287a09": "錢河裏摝。峰云。將謂候白。更有候黑。好手手中呈好",
    "X85n1592_002:0287a10": "手。紅心心裏中紅心　上堂。舉僧問長慶。眾手掏金。",
    "X85n1592_002:0287a11": "誰是得者。慶云。有伎倆者得。僧云。學人還得也無。慶",
    "X85n1592_002:0287a12": "云。大遠在。西峰則不然。今日忽有人問。眾手掏金。誰",
    "X85n1592_002:0287a13": "是得者。只向他道。阿誰無分。又云。學人還得也無。猶",
    "X85n1592_002:0287a14": "嫌少在　復舉芙蓉一日告辭馬祖。祖云。裝却包了",
    "X85n1592_002:0287a15": "來。與你說一上佛法。芙蓉於次日至方丈侍立。少頃。",
    "X85n1592_002:0287a16": "祖云。時寒。善為道路。芙蓉至法堂上。忽然有省。師拈",
    "X85n1592_002:0287a17": "云。馬祖佛法恁麼流布。拈花微笑。命若懸絲。今日凡",
    "X85n1592_002:0287a18": "有人來告辭。總與草鞋一緉　上堂。今朝八月一。行",
    "X85n1592_002:0287a19": "脚禪和出。不識自家珍。却向途中覓。直饒走遍一百",
    "X85n1592_002:0287a20": "一十城。參見五十三善知識。功超十地三乘。位等釋",
    "X85n1592_002:0287a21": "迦彌勒。若還來到西峰。未免一棒打折你驢脊　示",
    "X85n1592_002:0287a22": "眾。若論此事。如大火聚。烈焰亘天。曾無少間。世間所",
    "X85n1592_002:0287a23": "有之物。悉皆投至。猶如片雪。點著便消。爭容毫末。若",
    "X85n1592_002:0287a24": "能恁麼提持。尅日之功。萬不失一。儻不然者。縱經塵",
    "X85n1592_002:0287b01": "劫。徒受勞矣　若論此一段奇特之事。人人本具。箇",
    "X85n1592_002:0287b02": "箇圓成。如握拳展掌。渾不犯纖毫之力。祇為心猿擾",
    "X85n1592_002:0287b03": "擾。意馬喧喧。恣縱三毒無明。妄執人我等相。如水澆",
    "X85n1592_002:0287b04": "冰。愈加濃厚。障却自己靈光。決定無由得現。若是生",
    "X85n1592_002:0287b05": "鐵鑄就底漢。的實要明。亦非造次。直須發大志。立大",
    "X85n1592_002:0287b06": "願。殺却心猿意馬。斷除妄想塵勞。如在急水灘頭泊",
    "X85n1592_002:0287b07": "舟相似。不顧危亡得失。人我是非。忘寢忘餐。絕思絕",
    "X85n1592_002:0287b08": "慮。晝三夜三。心心相次。念念相續。劄定脚頭。咬定牙",
    "X85n1592_002:0287b09": "關。牢牢把定繩頭。更不容絲毫走作。假使有人取你",
    "X85n1592_002:0287b10": "頭。除你手足。剜你心肝。乃至命終。誠不可捨。到這裏",
    "X85n1592_002:0287b11": "方有少分做工夫氣味。嗟乎。末法去聖時遙。多有一",
    "X85n1592_002:0287b12": "等泛泛之流。竟不信有悟門。但只向遮邊穿鑿。那邊",
    "X85n1592_002:0287b13": "計較。直饒計較得成。穿鑿得就。眼光落地時。還用得",
    "X85n1592_002:0287b14": "著也無。若用得著。世尊雪山六年。達磨少林九載。長",
    "X85n1592_002:0287b15": "慶坐破七箇蒲團。香林四十年方成一片。趙州三十",
    "X85n1592_002:0287b16": "年不雜用心。何須討許多生受喫。更有一等。成十年",
    "X85n1592_002:0287b17": "二十年用工。不曾有箇入處者。只為他宿無靈骨。志",
    "X85n1592_002:0287b18": "不堅固。半信半疑。或起或倒。弄來弄去。世情轉轉純",
    "X85n1592_002:0287b19": "熟。道念漸漸生疎。十二時中。難有一箇時辰把捉得",
    "X85n1592_002:0287b20": "定。打成一片。似遮般底。直饒弄到彌勒下生。也有甚",
    "X85n1592_002:0287b21": "麼交涉。若是真正本色行脚高士。不肯胡亂。打頭便",
    "X85n1592_002:0287b22": "要尋箇作家。纔聞舉著。一言半句。更不擬議。直下便",
    "X85n1592_002:0287b23": "恁麼信得及。作得主。把得定。孤迥迥。峭巍巍。凈躶躶。",
    "X85n1592_002:0287b24": "赤洒洒。更不問危亡得失。只恁麼捱將去。驀然繩斷",
    "X85n1592_002:0287c01": "喫攧。絕後再甦。看他本地風光。何處更覓佛矣。又有",
    "X85n1592_002:0287c02": "一偈。舉似大眾。急水灘頭泊小舟。切須牢把遮繩頭。",
    "X85n1592_002:0287c03": "驀然繩斷難迴避。直得通身血迸流　兄弟家。成十",
    "X85n1592_002:0287c04": "年二十年。撥草瞻風。不見佛性。往往皆謂被昏沈掉",
    "X85n1592_002:0287c05": "舉之所籠罩。殊不知只遮昏沈掉舉四字。當體即是",
    "X85n1592_002:0287c06": "佛性。堪嗟迷人不了。妄自執法為病。以病攻病。致使",
    "X85n1592_002:0287c07": "佛性愈求愈遠。轉急轉遲。設使一箇半箇回光返照。",
    "X85n1592_002:0287c08": "直下知非。廓然藥病兩忘。眼睛露出。洞明達磨單傳。",
    "X85n1592_002:0287c09": "徹見本來佛性。若據西峰點檢將來。猶是生死岸頭",
    "X85n1592_002:0287c10": "事。若曰向上一路。須知更在青山外　若論此事。如",
    "X85n1592_002:0287c11": "萬丈深潭中投一塊石相似。透頂透底。了無絲毫間",
    "X85n1592_002:0287c12": "隔。誠能如是用工。如是無間。一七日中若無倒斷。妙",
    "X85n1592_002:0287c13": "上座永墮阿鼻地獄　十二時中。四威儀內。寶劒全",
    "X85n1592_002:0287c14": "提。如臨大陣。纔有絲毫念起。當急剉之。一斷永斷。莫",
    "X85n1592_002:0287c15": "令再續。若能如是用工。管取干戈永息。天下太平。有",
    "X85n1592_002:0287c16": "志之士。思之避之。夜後參前。遞相警勵　師自雙峰",
    "X85n1592_002:0287c17": "而至死關。風勵學者。入室不以時。每見一期將終上",
    "X85n1592_002:0287c18": "堂誨示諄諄。甚至繼以悲泣。平居誨人世出世法。皆",
    "X85n1592_002:0287c19": "懇懇切至。軟語咄咄。和易如坐春風中。使人醉心悅",
    "X85n1592_002:0287c20": "服。咸自謂得師意。及室中握三尺黑蛇。鞭笞四海龍",
    "X85n1592_002:0287c21": "象。則絲毫無少容借。來者如登萬仞山。而躋冰崖雪",
    "X85n1592_002:0287c22": "磴。進無所依。退無所據。莫不凜然失其所執。設有不",
    "X85n1592_002:0287c23": "顧性命。強爭鋒者。師必據其案欵。盡底搜詰。破石驗",
    "X85n1592_002:0287c24": "璞。刮骨見髓。勘其深淺真偽。定其是非與奪。卸僧伽",
    "X85n1592_002:0288a01": "黎。痛決烏藤。以明正其賞罰。嘗語學者曰。今人負一",
    "X85n1592_002:0288a02": "知半解。所以不能了徹此事者。病在甚處。只為坐在",
    "X85n1592_002:0288a03": "不疑之地。自謂千七百則公案。不消一喝。及乎坐却",
    "X85n1592_002:0288a04": "曲彔牀子。被參徒下一喝。則不能辯其邪正。往往一",
    "X85n1592_002:0288a05": "句來。一句去如小兒相撲伎倆。蓋是從前得處莽鹵",
    "X85n1592_002:0288a06": "故也。直須參到大徹之地。親見親證。明得差別智。方",
    "X85n1592_002:0288a07": "能勘辨得人。方能殺活得人。此是喫折脚鐺中飯底",
    "X85n1592_002:0288a08": "工夫做到。未易以口舌爭勝負也。假如兩人從門外",
    "X85n1592_002:0288a09": "來。未見其面。同時下一喝。且道那一箇有眼。那一箇",
    "X85n1592_002:0288a10": "無眼。那一箇深。那一箇淺。還辨得出麼。師之機用不",
    "X85n1592_002:0288a11": "可湊泊。下語少所許可。其門戶險絕如此。復念今時",
    "X85n1592_002:0288a12": "學者。不能以戒自律。縱有妙語。亦難取信於人。乃有",
    "X85n1592_002:0288a13": "毗尼方便之說焉。師寓南竺日。嘗誤踏一筍。取而食",
    "X85n1592_002:0288a14": "之。其後賣衣告償。析薪擘果見蟲。復全而置之。濾水",
    "X85n1592_002:0288a15": "囊終身不廢。師之細行。涅南山之竹莫能殫。姑舉是",
    "X85n1592_002:0288a16": "數端。以識其梗概。使後之欲見師而不可得者。亦足",
    "X85n1592_002:0288a17": "以景仰遺風於萬一云耳　師患胃疾已久。適雍來",
    "X85n1592_002:0288a18": "省。師囑以後事。元貞乙未十二月朔。黎明陞座辭眾",
    "X85n1592_002:0288a19": "曰。西峰三十年妄談般若。罪犯彌天。未後有一句子。",
    "X85n1592_002:0288a20": "不敢累及諸人。自領去也。眾中還有知落處者麼。良",
    "X85n1592_002:0288a21": "久曰。毫釐有差。天地懸隔。辰巳間。復說偈曰。來不入",
    "X85n1592_002:0288a22": "死關。去不出死關。鐵蛇鑽入海。撞倒須彌山。泊然而",
    "X85n1592_002:0288a23": "寂。遺命塔全身於死關。壽五十八。臘四十三。",
    "X85n1592_002:0288a24": "杭州府徑山南石文琇禪師崑山李氏子　上堂。今",
    "X85n1592_002:0288b01": "朝七月初一。門前金風淅瀝。特地打鼓陞堂。一字也",
    "X85n1592_002:0288b02": "道不出。露柱禮拜釋迦。燈籠問訊智積。獨有無事衲",
    "X85n1592_002:0288b03": "僧。依然眼橫鼻直。敢問大眾。那箇是無事衲僧。良久",
    "X85n1592_002:0288b04": "曰。[此/束]長三尺　徑山上堂。森羅及萬象。一法之所印。",
    "X85n1592_002:0288b05": "前面是缽盂峰。後面是凌霄峰。中間是佛殿。喚甚麼",
    "X85n1592_002:0288b06": "作一法。良久曰。國一祖師。元是崑山人　上堂。馬大",
    "X85n1592_002:0288b07": "師道。自從胡亂後。三十年不少鹽醬。此地無金二兩。",
    "X85n1592_002:0288b08": "俗人沽酒三升(傷鹽費醬)　上堂。但參活句。莫參死句。頭",
    "X85n1592_002:0288b09": "頭上顯。物物上明。是死句。舉步踏著南辰。轉身觸翻",
    "X85n1592_002:0288b10": "北斗。是死句。作麼生是活句。蘇州街。雨過著繡鞵。眾",
    "X85n1592_002:0288b11": "擬議。(可惜一雙鳳頭鞵子。被泥涴了)擲拂子下座　見僧庭中過。師",
    "X85n1592_002:0288b12": "厲聲曰。屋簷坍下來也僧仰望。(髑髏打得粉碎)師曰鷂子過",
    "X85n1592_002:0288b13": "新羅　見僧入門便曰。你者踏州縣漢。脚跟下好與",
    "X85n1592_002:0288b14": "三十棒曰。某甲話也未問。便蒙賜棒。師曰。待你開口。",
    "X85n1592_002:0288b15": "堪作甚麼。僧擬議。師便喝出(卻不道和尚三十棒堪作甚麼。乃呵呵云。仁義",
    "X85n1592_002:0288b16": "道中。且放過一著)　上堂。一句子。墨漆黑。無把柄。有準則。良",
    "X85n1592_002:0288b17": "久曰。會麼碓搗東南。磨推西北。",
    "X85n1592_002:0288b18": "蘇州府邱徑閒極雲禪師久依虗堂於徑山。居第一",
    "X85n1592_002:0288b19": "座。一日寶葉源請益虗堂德山末後句曰。若謂之有。",
    "X85n1592_002:0288b20": "德山焉得不會。若謂之無。巖頭又道德山未會。乞和",
    "X85n1592_002:0288b21": "尚慈悲指示。堂曰。我不會。汝去問首座。源詣師。值師",
    "X85n1592_002:0288b22": "遊山歸。索水濯足。源亟進水。復委身為師摩捋。因仰",
    "X85n1592_002:0288b23": "面舉前話叩之。師乃掬水澆潑曰。有甚麼末後句。源",
    "X85n1592_002:0288b24": "不契。復上見堂。堂曰。首座如何向汝道。源舉似前話。",
    "X85n1592_002:0288c01": "堂曰那那。我向你道他會得。源於是釋然領旨(有底道。寶",
    "X85n1592_002:0288c02": "葉無端被雲老澆一杓惡水。有底道。堂公更向虗空裏添箇楔子。恁麼會去。心圓更不說伊不是。只向伊道。喫",
    "X85n1592_002:0288c03": "別人底洗脚水。有甚滋味)。",
    "X85n1592_002:0288c04": "西白虗谷希陵禪師嘗垂三語以驗來學。曰。三乘十",
    "X85n1592_002:0288c05": "二分教。拈向一邊。蝦蟇口裏道將一句來。狗子聞蛙",
    "X85n1592_002:0288c06": "聲。因甚咬破庫堂前露柱。獺徑橋吞却集雲峰。是第",
    "X85n1592_002:0288c07": "幾機　鐵關樞行脚時。嘗叩師。值冬至小參。師舉雲",
    "X85n1592_002:0288c08": "門餬餅因緣。關呈四偈以進。師問你是誰。關曰。樞上",
    "X85n1592_002:0288c09": "座。師曰。從那裏來。關曰。雲門。師曰。你是顛是狂。關曰。",
    "X85n1592_002:0288c10": "和尚眼在甚麼處。師便喝。關亦喝。師揮一拳。關進前",
    "X85n1592_002:0288c11": "迎住曰。打即且置。雲門餬餅意作麼生。師奮手掠去",
    "X85n1592_002:0288c12": "關帽。關曰。錯師連揮數拳。關曰。拳頭無眼。向後遭人",
    "X85n1592_002:0288c13": "檢點在。師去關七條。踏翻在地。攔腰數棒。曰教你知",
    "X85n1592_002:0288c14": "我手段。關曰。屈棒屈棒。師高聲喚直歲。鎻者漢送庫",
    "X85n1592_002:0288c15": "司著。",
    "X85n1592_002:0288c16": "瑞巖方山寶禪師一日為眾挂牌入室。垂語曰。南泉",
    "X85n1592_002:0288c17": "斬却貓兒時如何。眾下語。皆不契。適有一僕在旁。曰",
    "X85n1592_002:0288c18": "老鼠做大。(諸公要見貓兒則易要見老鼠却難)師曰。好一轉語。只是不",
    "X85n1592_002:0288c19": "合從你口裏出。",
    "X85n1592_002:0288c20": "袁州府慈化鐵山瓊禪師謁蒙山。屢入室呈解。山但",
    "X85n1592_002:0288c21": "曰只是欠在。一日忽觸著欠字。身心豁然。徹骨徹髓。",
    "X85n1592_002:0288c22": "乃跳下禪牀。擒住山曰。我欠少箇甚麼。山打三掌。師",
    "X85n1592_002:0288c23": "禮拜。(猶欠在)山然之。",
    "X85n1592_002:0288c24": "南陽府鄧州香嚴淳[矢*出]文材禪師上堂。滿盤打算",
    "X85n1592_002:0289a01": "了。只有者一著最便宜。敢問諸人。且道是那一著。卓",
    "X85n1592_002:0289a02": "拄杖曰。切忌卜度。",
    "X85n1592_002:0289a03": "六祖下第二十三世",
    "X85n1592_002:0289a04": "杭州府天目中峯明本禪師錢塘孫氏子。從高峯薙",
    "X85n1592_002:0289a05": "染。觀流泉有省。詣峯求證。峯為打趁出。既而民間譌",
    "X85n1592_002:0289a06": "傳官選童男女。師因問。忽有人來問和尚討童男女",
    "X85n1592_002:0289a07": "時如何。峯曰。我但度竹篦子與他。師於言下洞然。徹",
    "X85n1592_002:0289a08": "法源底(將謂高峯有多少奇特○拈云。中峯語錄。近二十萬言。皆從者一句流出。諸公聽得破戒",
    "X85n1592_002:0289a09": "與麼道。未免三三兩兩。競聚頭來。向竹篦子上啗啄。乃震聲一喝曰。莫妄想○一日問歇齋。高峯度竹篦子話。",
    "X85n1592_002:0289a10": "意旨如何。歇曰。賣死貓頭。圓曰。你端的得一回汗出也。歇曰。一度被蛇咬。怕見斷井索。又舉問湄菴。湄曰。鈍置",
    "X85n1592_002:0289a11": "中峯圓曰。你又作麼生。湄曰。向伊道素手難見親家面。又一日覺非至。圓舉前問。覺拈起茶碗劈面擲。圓曰。好",
    "X85n1592_002:0289a12": "好借問。惡發作麼。覺拂袖曰。好心不得好報。便出。圓乃吐舌)。",
    "X85n1592_002:0289a13": "蘇州府靈巖南堂了菴清欲禪師台州臨海朱氏子",
    "X85n1592_002:0289a14": "　問曹溪流。非止水。一滴忽來。千波競起時如何。師",
    "X85n1592_002:0289a15": "曰。退後退後。曰平生不解藏人善。到處逢人說項斯。",
    "X85n1592_002:0289a16": "師曰。莫謗山僧好　問單傳直指。已涉離微。坐斷千",
    "X85n1592_002:0289a17": "差。請師答話。師曰。破鏡不重照。落華難上枝。曰便恁",
    "X85n1592_002:0289a18": "麼去時如何。師曰。烏龜鑽敗。壁曰。即色明心。附物顯",
    "X85n1592_002:0289a19": "理時如何。師曰。癩馬繫枯樁。曰三九二十七。牛頭南。",
    "X85n1592_002:0289a20": "馬頭北。如何是接手句。師曰。百花深處鷓鴣啼　問",
    "X85n1592_002:0289a21": "一不做。二不休時如何。師曰。水底撈明月。曰退一步",
    "X85n1592_002:0289a22": "又作麼生。師曰。相逢盡道休官去。林下何曾見一人",
    "X85n1592_002:0289a23": "　問如何是佛。師曰。面前案山子。曰法即不問。如何",
    "X85n1592_002:0289a24": "是僧。師曰。三頭兩面得人。憎僧禮拜。師却問曰。如何",
    "X85n1592_002:0289b01": "是法。僧曰。明年更有新條在。惱亂春風卒未休。師曰。",
    "X85n1592_002:0289b02": "洎不問過　問陰極陽生則不問。祖師門下事如何。",
    "X85n1592_002:0289b03": "師曰。石筍抽條長丈二。曰牛頭未見四祖時如何。師",
    "X85n1592_002:0289b04": "曰華陰山前百尺井。曰見後如何。師曰。祝融峯頂萬",
    "X85n1592_002:0289b05": "年松。曰去此二途。願聞法要。師曰。休將閒學解。埋沒",
    "X85n1592_002:0289b06": "祖師心　問舉一不得舉二。放過一著。落在第二時",
    "X85n1592_002:0289b07": "如何。師曰。懷州牛喫禾。益州馬腹脹。曰雲門扇子[跳兆+孛]",
    "X85n1592_002:0289b08": "跳上三十三天。築著帝釋鼻孔。東海鯉魚打一棒。雨",
    "X85n1592_002:0289b09": "似盆傾。又作麼生。師曰。西川斬畫像。陝府人頭落",
    "X85n1592_002:0289b10": "　問說法不應機。總是非時語。作麼生得應機去。師曰。",
    "X85n1592_002:0289b11": "夜半起來失却牛。天明起來失却火　問如何是通",
    "X85n1592_002:0289b12": "宗通途。師曰。東去西去。曰如何是叶帶叶路。師曰。南",
    "X85n1592_002:0289b13": "來北來　問蟭螟蟲吞却虎時如何。師曰。賞你大膽。",
    "X85n1592_002:0289b14": "曰恁麼則退身三步。師曰。漳泉福建。頭匾如扇。僧擬",
    "X85n1592_002:0289b15": "議。師便打曰。一任舉似諸方　問如何是德山棒。師",
    "X85n1592_002:0289b16": "曰。義出豐年。曰如何是臨濟喝。師曰。儉生不孝　問",
    "X85n1592_002:0289b17": "蠟人冰。鐵彈子。即且置。如何是金剛圈。栗棘蓬。師曰。",
    "X85n1592_002:0289b18": "我早知你吞透不下。曰豈無方便。師喝曰。棒上不成",
    "X85n1592_002:0289b19": "龍　問佛未出世時如何。師曰。釋迦自釋迦。曰出世",
    "X85n1592_002:0289b20": "後如何。師曰。彌勒自彌勒。曰承師有言。釋迦不受然",
    "X85n1592_002:0289b21": "燈記。畢竟受甚麼人記。師曰。自家肚皮自家畫　問",
    "X85n1592_002:0289b22": "離四句。絕百非。請師直指西來意。師曰。拈燈籠來佛",
    "X85n1592_002:0289b23": "殿裏。將山門安燈籠上。曰還有為人處也無。師曰。若",
    "X85n1592_002:0289b24": "無舉鼎拔山力。千里烏騅不易騎　問雲門放洞山",
    "X85n1592_002:0289c01": "三頓棒。意旨如何。師曰。沙裏無油。曰鳥窠吹起布毛。",
    "X85n1592_002:0289c02": "又作麼生。師曰。石中有髓　上堂。夜來州中琴堂上",
    "X85n1592_002:0289c03": "般雜劇。也有端嚴奇特。也有醜陋不堪。鬼面神頭。亦",
    "X85n1592_002:0289c04": "自好笑。且道笑箇甚麼。我觀世間人。是箇大雜劇。所",
    "X85n1592_002:0289c05": "謂文武醫卜。士農工商。各逞己能。互相欺誑。逗到臘",
    "X85n1592_002:0289c06": "月盡頭。不覺一場敗闕。具眼旁觀。掩口不暇。喝一喝",
    "X85n1592_002:0289c07": "曰。元正啟祚。萬物咸新。岸柳搖金梅破玉。萬邦一氣",
    "X85n1592_002:0289c08": "轉洪鈞。下座巡堂喫茶　清明上堂。冬至寒食一百",
    "X85n1592_002:0289c09": "五。今朝正是三月六。山又青。水又綠。一聲欵乃漁家",
    "X85n1592_002:0289c10": "曲。山僧昨日偶爾郊行。作得一偈。舉似大眾。華冠不",
    "X85n1592_002:0289c11": "整舍那衣。禿帚還隨破畚箕。五箇老婆三箇醜。一雙",
    "X85n1592_002:0289c12": "紅杏換消棃下座　上堂。春日晴黃鶯鳴。大藏小藏。",
    "X85n1592_002:0289c13": "鼻孔眼睛。木馬嘶。泥牛舞。壽山不打者破鼓。便下座",
    "X85n1592_002:0289c14": "　上堂。一大藏教。束之高閣。長期短期。無繩自縛。莫",
    "X85n1592_002:0289c15": "更紛紛紜紜。直須灑灑落落。楊岐一頭驢。只有三隻",
    "X85n1592_002:0289c16": "脚。潘閬倒騎歸。攧殺黃番綽。五味拈來饡。秤錘別有",
    "X85n1592_002:0289c17": "香風滿寥廓。喝一喝。",
    "X85n1592_002:0289c18": "杭州府天目正宗斷崖了義禪師湖州德清湯氏子。",
    "X85n1592_002:0289c19": "能食。不茹葷。盡六歲。始能言。但從其母誦法華經。於",
    "X85n1592_002:0289c20": "人世事。懵無所知。姿貌巍然。志若有所待。年十七。有",
    "X85n1592_002:0289c21": "禪者過之。誦高峯上堂語曰。欲窮千里目。更上一層",
    "X85n1592_002:0289c22": "樓。師忽言曰。此大善知識。必能為人拔釘去楔。爾能",
    "X85n1592_002:0289c23": "與我往見之乎。母驚異之。各具衣裝與之行。見高峯",
    "X85n1592_002:0289c24": "於天目山師子巖之死關。為童。峯謂之曰。汝所持何",
    "X85n1592_002:0290a01": "多為。師曰。以待寒暑。峯曰。學佛者不如是。師即刻盡",
    "X85n1592_002:0290a02": "以散諸人。乃令提萬法歸一一歸何處話。因名之曰",
    "X85n1592_002:0290a03": "從一。他日峯為僧舉牛過窗櫺話。師聞之。忽生疑。參",
    "X85n1592_002:0290a04": "究不倦。一日告峯曰。上極天宮。下窮水際。盡大地一",
    "X85n1592_002:0290a05": "琉璃瓶。峯曰。莫作聖解。他日過鉢盂塘。見松上雪墜。",
    "X85n1592_002:0290a06": "有省。即詣峯呈頌曰。不問南北與東西。大地山河一",
    "X85n1592_002:0290a07": "片雪。聲未絕。峯痛棒之。(眼高於頂者。視眉下眼皆可憐憫。故此痛棒。真大慈悲父",
    "X85n1592_002:0290a08": "也)不覺隕身崖下。懸崖壁立。人意其必死。同學明通。",
    "X85n1592_002:0290a09": "捫蘿接磴以救之。則師已出半山。無所苦也。謂通曰。",
    "X85n1592_002:0290a10": "我往江西見欽公去也。通曰。汝孤負老漢棒矣。力挽",
    "X85n1592_002:0290a11": "之還。即與通還山之西禪菴。自誓曰。七日不證。則決",
    "X85n1592_002:0290a12": "去矣。遂端直堅壁。忘廢寢食。夜則攀樹露立達旦。未",
    "X85n1592_002:0290a13": "至所期。豁然大悟。馳至死關呼曰。老和尚今日謾我",
    "X85n1592_002:0290a14": "不得也。呈頌曰。大地山河一片雪。太陽一照便無蹤。",
    "X85n1592_002:0290a15": "(錯下名言。三十棒一棒也。較不得)自此不疑諸佛祖。更無南北與東",
    "X85n1592_002:0290a16": "西。峯上堂云。我布縵天大網。打鳳羅龍。不曾遇得一",
    "X85n1592_002:0290a17": "鰕一蠏。今日有蟭螟蟲撞入。三十年後向孤峯絕頂。",
    "X85n1592_002:0290a18": "揚聲大呌。且道呌箇甚麼。舉拂子云大地山河一片",
    "X85n1592_002:0290a19": "雪。(是他太陽一照無踪呌出。若呌太陽一照無踪。便不是了也)師便奪峯拂子。為",
    "X85n1592_002:0290a20": "眾舉揚。訶勵同學。辭不少遜。復曰盡大地有一人發",
    "X85n1592_002:0290a21": "真歸元。從一皆知之。峯歎其俊快。僧有參峯次。峯令",
    "X85n1592_002:0290a22": "見師。師曰。驀直去。其出言大抵如此。久參者愧之。幾",
    "X85n1592_002:0290a23": "有命若懸絲之慮。遂歸德清。其母為賣簪珥。同入武",
    "X85n1592_002:0290a24": "康。上柏山結茅以居。人見其混俗。罔測其意。越五年。",
    "X85n1592_002:0290b01": "還山。峯云。大有人道你拖泥帶水。師曰。兩眼對兩眼。",
    "X85n1592_002:0290b02": "遂薙落。峯改其名曰。了義。元貞乙未。高峯示寂。師亦",
    "X85n1592_002:0290b03": "韜晦。或遊禪林。頹然居下板。孤峭嚴峻。不假借人辭",
    "X85n1592_002:0290b04": "色。或觸其機鋒發言如奔雷。諸方宿衲。莫不驚歎。居",
    "X85n1592_002:0290b05": "不擇地。隨寓而休。而律範大閑。凜如冰雪。所至四眾",
    "X85n1592_002:0290b06": "歸重。公侯貴人。爭相迎奉無虗日。師子正宗禪寺。累",
    "X85n1592_002:0290b07": "請住持。師若不聞。亦未嘗受請立僧。而咸尊之曰義",
    "X85n1592_002:0290b08": "首座云。中峯本公。大揚高峯之道。烜赫昭著。法席之",
    "X85n1592_002:0290b09": "盛。中外罕及。至治癸亥。棄眾而化。同門布衲雍公。見",
    "X85n1592_002:0290b10": "地明白。提唱超卓。而去世更久。後太定三年。師勉徇",
    "X85n1592_002:0290b11": "眾請。歸坐祖庭者一載。所謂正宗禪寺者也。參學之",
    "X85n1592_002:0290b12": "眾。輻輳而至。或示眾曰。除却語默動靜。道將一句來。",
    "X85n1592_002:0290b13": "又嘗曰。一息不來。向何處安身立命。然或嬉笑怒罵。",
    "X85n1592_002:0290b14": "觕言穢語。人所不堪。或不因勸請。自肆談說。或作偈",
    "X85n1592_002:0290b15": "頌。不待思維。應機而發。人所莫測。元統元年歲除日。",
    "X85n1592_002:0290b16": "師忽謂從者曰。有一件事。天來大。你還委悉麼。良久",
    "X85n1592_002:0290b17": "云。明日是年期。正月六日乙未。詣法雲塔西。指空地",
    "X85n1592_002:0290b18": "曰。更好立箇無縫塔。其晚與禪者談笑至夜分。乃曰。",
    "X85n1592_002:0290b19": "老僧明日天台去也。禪者曰。某甲隨師去。師曰。你走",
    "X85n1592_002:0290b20": "馬也趁我不及。翌午。跏趺而化。世壽七十二。僧臘四",
    "X85n1592_002:0290b21": "十有九。後七日。藏其全身於師子巖之後雲深菴。化",
    "X85n1592_002:0290b22": "之日。雷砰雨射。白晝晦暝。葬之日。雪花繽紛。林木縞",
    "X85n1592_002:0290b23": "素。送葬者數千人。悲痛哀戀。聲撼山谷。初本公示寂。",
    "X85n1592_002:0290b24": "會葬齋次。笑謂眾曰。後十二年。更為老僧一會。至是",
    "X85n1592_002:0290c01": "十二年矣。",
    "X85n1592_002:0290c02": "日本國南禪夢窗智曤國師本國勢州源氏。宇多天",
    "X85n1592_002:0290c03": "王九世孫。九歲出家。十八為僧。每夢遊中國疎山石",
    "X85n1592_002:0290c04": "頭二剎。一老僧授以達磨像。遂名疎石。乃決志參方。",
    "X85n1592_002:0290c05": "初謁無隱範。次見一山寧。備陳求法之誠。山曰。我宗",
    "X85n1592_002:0290c06": "無語句。亦無一法與人。師曰。豈無方便乎。山曰。本來",
    "X85n1592_002:0290c07": "廓然。是大方便。師疑悶不輟。復謁高峰。峰曰。一山有",
    "X85n1592_002:0290c08": "何指示。師述前語。峰厲聲喝曰。何不道和尚漏逗不",
    "X85n1592_002:0290c09": "少。師於言下有省。益自奮勵。一夕坐久。忽倚壁身踣。",
    "X85n1592_002:0290c10": "豁然大悟。作偈有等閒擊破虗空骨之句。呈似峯。峯",
    "X85n1592_002:0290c11": "為印可。乃出無學元公淵源以[田/廾]之。後於本國大宏",
    "X85n1592_002:0290c12": "宗教。賜號普濟國師。師志在煙霞。聘至皆力辭之。其",
    "X85n1592_002:0290c13": "國主起師主南禪。入見。引坐求退。王曰。吾非有他。欲",
    "X85n1592_002:0290c14": "期朝夕問道耳。復強師入天龍。錫師號手書。後於兜",
    "X85n1592_002:0290c15": "率內院示寂。世壽七十九。僧臘六十。全身塔於院之",
    "X85n1592_002:0290c16": "後。存日所翦爪髮瘞雲居者。髮中累累生舍利。",
    "X85n1592_002:0290c17": "太原府五臺山靈鷲碧峯寶金禪師乾州永壽石氏",
    "X85n1592_002:0290c18": "子。為邑名胄。父母崇善。有桑門授以觀音像。未幾生",
    "X85n1592_002:0290c19": "師。誕時白光盈室。甫六歲。即命出家。薙染後。徧歷講",
    "X85n1592_002:0290c20": "肆。忽歎為非。遂更衣謁如海真於縉雲。晝夜精勤。偶",
    "X85n1592_002:0290c21": "攜筐擷蔬。忽凝坐不動。歷三時方寤。真曰入定耶。師曰。",
    "X85n1592_002:0290c22": "然。真曰。何所見。師曰。有所悟。真曰。悟處如何。師舉筐",
    "X85n1592_002:0290c23": "示之。真曰。不是。師置筐於地。拱手而立。真又曰。不是。",
    "X85n1592_002:0290c24": "師便喝。真攔胸擒住曰。道道。師揑拳便築。真曰。未在。",
    "X85n1592_002:0291a01": "此塵勞暫息耳。必使心路絕。祖關透。然後大法始明。",
    "X85n1592_002:0291a02": "師由是脅不沾席者三年。一日聞伐木聲。汗下如雨。",
    "X85n1592_002:0291a03": "乃曰。古人道大悟一十八遍。小悟無數。豈欺我哉。未",
    "X85n1592_002:0291a04": "生前事。今日方知。亟見真。真不諾。師掀倒禪牀而出。",
    "X85n1592_002:0291a05": "翌日復見真。真於地上畫一圓相。師以袖拂去。真復",
    "X85n1592_002:0291a06": "畫一圓相。師於圓相中畫一畫。又拂去。真再畫一圓",
    "X85n1592_002:0291a07": "相。師於圓相中畫十字。又拂去。真復畫如前。師於十",
    "X85n1592_002:0291a08": "字隅作卍字。又拂去。真大笑曰。參學悟者。世豈無之。",
    "X85n1592_002:0291a09": "能明大機用。寧復幾人。遂授記莂。命往朔方。道當大",
    "X85n1592_002:0291a10": "行。先是師嘗於定中見一山秀麗。重樓傑閣。金碧絢",
    "X85n1592_002:0291a11": "爛。諸菩薩行道其中。有招師者曰。此秘魔巖也。爾修",
    "X85n1592_002:0291a12": "道其中。何遽忘之。後師遊臺山。道逢蓬首女子。身被",
    "X85n1592_002:0291a13": "五彩。弊衣赤足。徐行。一黑獒隨後。師問何之。答曰。入",
    "X85n1592_002:0291a14": "山。師曰。入山何為。答曰一切不為。言訖而沒。叩同行",
    "X85n1592_002:0291a15": "者皆不見。知為文殊化身也。師因就山建靈鷲菴以",
    "X85n1592_002:0291a16": "待方來。僧俗聞風趨赴。常至萬指。至正戊子冬。召入",
    "X85n1592_002:0291a17": "內廷。值大雪。夜有紅光。自師室中直透霄漢。上驚歎",
    "X85n1592_002:0291a18": "賜金襴伽黎。明年禱雨輒應。敕賜寂照圓明大禪師",
    "X85n1592_002:0291a19": "號。詔住海印寺。洪武初。詔師至京。住天界。問法稱旨。",
    "X85n1592_002:0291a20": "辛亥。設普濟會於鍾山。命師涖其事。賜伊蒲饌。上親",
    "X85n1592_002:0291a21": "幸臨。御翰賜詩。壬子六月。沐浴更衣。集眾言別。弟子",
    "X85n1592_002:0291a22": "請偈。師曰。三藏十二部。尚為故紙。吾言何為。端坐遂",
    "X85n1592_002:0291a23": "瞑目。世壽六十五。僧臘五十九。茶毗舍利成五色。",
    "X85n1592_002:0291a24": "汝州香嚴無聞思聰禪師香山人。初參獨峯。令看不",
    "X85n1592_002:0291b01": "是心不是佛不是物話。同雲峯月山等六人立盟。互",
    "X85n1592_002:0291b02": "相究竟。次見淮西無能教。教示無字話。令參。一日晤",
    "X85n1592_002:0291b03": "同參敬上座。敬問你六七年來。有甚見處。師曰。每日",
    "X85n1592_002:0291b04": "只是目前無一物。敬曰。你者一絡索。從甚處來。師罔",
    "X85n1592_002:0291b05": "然。乃問畢竟明此大事。應作麼生。敬曰。不見道要知",
    "X85n1592_002:0291b06": "端的意。北斗面南看。說了更去。師被一拶。直得不知",
    "X85n1592_002:0291b07": "行坐者七日。偶到淨頭寮。疑情不解。食頃。乃覺胸次",
    "X85n1592_002:0291b08": "輕清。目前人物一切不見。直是通身汗流。遂見敬。敬",
    "X85n1592_002:0291b09": "舉扇曰。速道速道。師遽曰。舉起分明也妙哉。清風匝",
    "X85n1592_002:0291b10": "匝透人懷。箇中消息無多子。直得通身歡喜來。自此",
    "X85n1592_002:0291b11": "下語作頌。都無滯礙。及至向上一路。又不得灑落。乃",
    "X85n1592_002:0291b12": "入香嚴山過夏。復謁無方普。普問萬法歸一。一歸何",
    "X85n1592_002:0291b13": "處。師曰。鼻豎眼橫。普曰。者是學得底。師曰。雞寒上樹。",
    "X85n1592_002:0291b14": "鴨寒下水。普曰。不問者箇。如何是你父母未生前面",
    "X85n1592_002:0291b15": "目。師豎起拳曰看。普曰。好與三十拄杖。師拂袖便出。",
    "X85n1592_002:0291b16": "適值鐵山從高麗回。至石霜。師往見。山問仙府何處。",
    "X85n1592_002:0291b17": "師曰。汝州。山曰。風穴面目如何。師將二十年工夫通",
    "X85n1592_002:0291b18": "說一遍。山把定咽喉。問如何是無字。師曰。近從潭州",
    "X85n1592_002:0291b19": "來。不得湖北信。山曰。未在。更道。師曰。和尚幾時離高",
    "X85n1592_002:0291b20": "麗。山曰。未在。更道。師喝一喝。拂袖便出。山曰。者兄弟",
    "X85n1592_002:0291b21": "都好。只一件大病。道我發明了。師聞而感激。復入光",
    "X85n1592_002:0291b22": "州山中。十七年方得頴脫。常示眾曰。法無定相。遇緣",
    "X85n1592_002:0291b23": "即宗。秉金剛劒。吞栗棘蓬。截斷衲僧舌頭。坐却毗盧",
    "X85n1592_002:0291b24": "頂[寧*頁]。拈一莖草。作丈六金身。將丈六金身作一莖草。",
    "X85n1592_002:0291c01": "直教寸絲不挂。月冷秋空。寒灰發燄。到者裏喚作佛",
    "X85n1592_002:0291c02": "法。入地獄如箭射。不喚作佛法。入地獄如箭射。諸仁",
    "X85n1592_002:0291c03": "者。畢竟作麼生會。不見船子道。藏身處沒蹤跡。沒蹤",
    "X85n1592_002:0291c04": "跡處莫藏身。雖然恁麼。正眼觀來。盡是閒家具。衲僧",
    "X85n1592_002:0291c05": "分上。料掉沒交涉。",
    "X85n1592_002:0291c06": "六祖下第二十四世",
    "X85n1592_002:0291c07": "金華府義烏伏龍無明千巖元長禪師蕭山董氏子。",
    "X85n1592_002:0291c08": "年七歲。從諸父比邱曇芳於富陽法門院。十九薙髮。",
    "X85n1592_002:0291c09": "受具戒。學律於靈芝。會行丞相府飯僧。中峰適在座。",
    "X85n1592_002:0291c10": "遙見師。呼而問曰。汝日用如何。師曰。念佛。峰曰。佛今",
    "X85n1592_002:0291c11": "何在。師擬議。峰厲聲叱之。師作禮。求示法要。峰以狗",
    "X85n1592_002:0291c12": "子無佛性話授之。縛茅靈隱。脇不沾席者三年。一日",
    "X85n1592_002:0291c13": "聞雀聲有省。亟往見峰。峰復叱之。師憤然歸。夜靜忽",
    "X85n1592_002:0291c14": "鼠翻貓食器。墮地作聲。恍然開悟。復往質峰。峰曰。趙",
    "X85n1592_002:0291c15": "州何故云無。師曰。鼠餐貓飯。峰曰。未也。師曰飯器破",
    "X85n1592_002:0291c16": "矣。峰曰。破後如何。師曰。築碎方甓。峰乃微笑。囑曰。善",
    "X85n1592_002:0291c17": "自護持。時節若至。其理自彰。師受囑。隱天龍之東菴。",
    "X85n1592_002:0291c18": "笑隱主中竺。力薦起之。宣政院脫歡。亦遣使見迫。師",
    "X85n1592_002:0291c19": "皆不諾。居無何。諸山爭相勸請。師度不為時所容。遂",
    "X85n1592_002:0291c20": "杖錫踰濤江。東至義烏之伏龍山。山如青蓮華。乃卓",
    "X85n1592_002:0291c21": "錫巖際曰。山有水。吾將止焉。俄山泉溢出。作白乳色。",
    "X85n1592_002:0291c22": "師遂依大樹以居。時泰定丁卯十月也。初山有禪寺。",
    "X85n1592_002:0291c23": "名聖壽。久荒廢。師入山。鄉民咸夢異僧來。遂相率為",
    "X85n1592_002:0291c24": "伐木構精廬。尋因舊號。成大伽藍。朝廷三遣重臣降",
    "X85n1592_002:0292a01": "香。錫號佛慧圓鑒普濟禪師。并賜金襴法衣　僧問",
    "X85n1592_002:0292a02": "如何是祖師西來意。師曰。野馬入牛欄　問如何是",
    "X85n1592_002:0292a03": "佛。師曰。今日好雨。曰如何是道。師曰。此去義烏不遠。",
    "X85n1592_002:0292a04": "(鈍置煞人)　問如何是賓中賓。師曰。當胸叉手問他人。曰",
    "X85n1592_002:0292a05": "如何是賓中主。師曰。堂上坐來日正午。曰如何是主",
    "X85n1592_002:0292a06": "中賓。師曰。有時歡喜有時瞋。曰如何是主中主。師曰。",
    "X85n1592_002:0292a07": "橫按鏌鎁無佛祖(但總答云貓)　問如何是露地白牛。師",
    "X85n1592_002:0292a08": "曰。草裏臥。曰甚麼人騎得。師曰。無髭鬚鬍子。曰三身",
    "X85n1592_002:0292a09": "中那身說法。師曰。賣油婆子水梳頭。曰德山棒。臨濟",
    "X85n1592_002:0292a10": "喝。意旨如何。師曰。惡人先做大　問如何是和尚家",
    "X85n1592_002:0292a11": "風。師曰。無力豎拳頭(連臂墮落也)　問達磨面壁。意旨如",
    "X85n1592_002:0292a12": "何。師曰。有口開不得(舌頭已拖地)　問浩浩塵中。如何辨",
    "X85n1592_002:0292a13": "主。師舉拳示之。(莫鈍置)曰辨後如何。師曰。你主在甚麼",
    "X85n1592_002:0292a14": "處　問釋迦彌勒。猶是他奴。未審他是阿誰。師曰。糞",
    "X85n1592_002:0292a15": "掃堆頭破苕帚。曰學人不會。師曰。問取淨頭(問取簸箕)",
    "X85n1592_002:0292a16": "　上堂。僧問如何是第一句。師曰。有口如啞。曰如何是",
    "X85n1592_002:0292a17": "第二句。師曰。有眼如盲。曰如何是第三句。師曰。棒折",
    "X85n1592_002:0292a18": "也未放你在。乃擲下拂子曰。此是老僧第二句。如何",
    "X85n1592_002:0292a19": "是第一句。便下座　上堂。僧問如何是奪人不奪境。",
    "X85n1592_002:0292a20": "師曰。日照山河影動搖。曰如何是奪境不奪人。師曰。",
    "X85n1592_002:0292a21": "背水陣圓增勇健。曰如何是人境俱奪。師曰。任是鋒",
    "X85n1592_002:0292a22": "刀常坦坦。假饒毒藥也閒閒。曰如何是人境俱不奪。",
    "X85n1592_002:0292a23": "師曰。野老不知堯舜力鼕鼕打鼓祭江神。僧禮拜。師",
    "X85n1592_002:0292a24": "曰。有麝自然香。何用當風立。乃曰。轉山河國土歸自",
    "X85n1592_002:0292b01": "己則易轉。自己歸山河國土則難。拈了也。父母未生",
    "X85n1592_002:0292b02": "前道將一句來(道了也。拈出看)　示眾。今朝初一。上殿已畢。",
    "X85n1592_002:0292b03": "喝囉怛那。西方日出(今朝初一。上殿已畢。一字入公門。九牛拔不出)　示眾。",
    "X85n1592_002:0292b04": "舉德山托缽因緣。拈曰。末後句子。德山巖頭雪峰總",
    "X85n1592_002:0292b05": "跳不出。乃喝一喝曰。大丈夫當作真王。何以假為",
    "X85n1592_002:0292b06": "　示眾良久曰。大眾會麼。會則事同一家。不會則萬別",
    "X85n1592_002:0292b07": "千差。臨濟道。我在黃檗喫六十痛棒。如蒿枝拂相似。",
    "X85n1592_002:0292b08": "如今更思量一頓。誰為下手。時有僧出曰。某甲下手。",
    "X85n1592_002:0292b09": "濟度杖於僧。僧擬接。濟便打。看他的的顯示者些子。",
    "X85n1592_002:0292b10": "無你近傍處。豈常情所能測。老僧尋常痛口罵你。痛",
    "X85n1592_002:0292b11": "棒打你。你不作無明會。便作佛法會。又何曾夢見我",
    "X85n1592_002:0292b12": "先祖門風。所以古人云。臨濟之道。將墜於地。痛哉。正",
    "X85n1592_002:0292b13": "與麼時。合作麼生。超羣須是英靈漢。敵勝還他師子",
    "X85n1592_002:0292b14": "兒　示眾傅大士曰。夜夜抱佛眠。朝朝還共起。起坐",
    "X85n1592_002:0292b15": "鎮相隨。語默同居止。分毫不相離。如形影相似。欲識",
    "X85n1592_002:0292b16": "佛去處。只者語聲是。元沙曰。大小傅大士祇認得箇",
    "X85n1592_002:0292b17": "昭昭靈靈。洞山聰曰。且道衲僧家日裏還曾睡也無。",
    "X85n1592_002:0292b18": "保寧勇曰。要眠時即眠。要起時即起。水洗面皮光。啜",
    "X85n1592_002:0292b19": "茶濕却[此/束]。大海紅塵生。平地波濤起。呵呵阿呵呵。哩",
    "X85n1592_002:0292b20": "哩哩囉哩。三尊宿大似徐六擔板。傅大士又俗氣不",
    "X85n1592_002:0292b21": "除。若論向上宗乘。總欠悟在。且道無明具甚麼眼目。",
    "X85n1592_002:0292b22": "不見道。直須揮劒。若不揮劒。漁父棲巢(切實指示。不用窠臼語佳",
    "X85n1592_002:0292b23": "則佳矣。敢問大眾劒在甚麼處。莫孤負好)　示眾。舉瑯琊覺有句無句。如",
    "X85n1592_002:0292b24": "藤倚樹。樹倒藤枯。好一堆爛柴。大慧曰。作賊人心虗。",
    "X85n1592_002:0292c01": "雖然如是。恩大難酬。師曰。一人作佛法商量。一人作",
    "X85n1592_002:0292c02": "世諦流布。撿點將來。總欠悟在。無明見處。也要諸人",
    "X85n1592_002:0292c03": "共知。有句無句。如藤倚樹。樹倒藤枯。響　示眾。江月",
    "X85n1592_002:0292c04": "照。松風吹。面面青山展笑眉。經有經師。論有論師。莫",
    "X85n1592_002:0292c05": "怪老僧無法說。勞汝諸人立片時(面皮厚多少)　示眾。一",
    "X85n1592_002:0292c06": "喝分賓主。照用一時行。要會箇中意。日午打三更。諸",
    "X85n1592_002:0292c07": "禪德。與麼說話。四稜塌地了也。乃喝一喝曰。且道是",
    "X85n1592_002:0292c08": "賓是主。是照是用。又喝一喝曰。只者是賓。只者是主。",
    "X85n1592_002:0292c09": "只者是照。只者是用。又喝一喝曰。且不是賓。且不是",
    "X85n1592_002:0292c10": "主。且不是照。且不是用。是箇甚麼。又喝一喝曰進前",
    "X85n1592_002:0292c11": "求解會。特地斬精靈(費盡娘生氣力要且沒交涉)　示眾。龍門水",
    "X85n1592_002:0292c12": "急。一句截流。茅屋風高。千山起浪。三世諸佛。望風結",
    "X85n1592_002:0292c13": "舌。六代祖師。斫額有分。天下老和尚。仰羨不及。是汝",
    "X85n1592_002:0292c14": "諸人到者裏。作麼生與無明相見。驀拈拄杖曰。與麼",
    "X85n1592_002:0292c15": "與麼。人境俱奪。不與麼不與麼。照用同時。卓一下曰",
    "X85n1592_002:0292c16": "龍生金鳳子。衝破碧瑠璃。喝一喝　示眾。世尊拈華。",
    "X85n1592_002:0292c17": "眼裏撒沙。迦葉微笑。全身落草。達磨面壁。皇天苦屈。",
    "X85n1592_002:0292c18": "二祖安心。老鼠居金。德山行棒。莽莽蕩蕩。臨濟下喝。",
    "X85n1592_002:0292c19": "喫鹽止渴。溈山水牯。泥裏洗土。仰山插鍬。性命難逃。",
    "X85n1592_002:0292c20": "俱胝豎指。是何道理。雪峰輥毬。老不知羞。石鞏張弓。",
    "X85n1592_002:0292c21": "誑謼盲聾。趙州勘婆。大有誵譌。元沙未徹。話作兩橛。",
    "X85n1592_002:0292c22": "者一隊不唧[口*留]老凍儂。生前鹵莽。死後顢頇。罪犯彌",
    "X85n1592_002:0292c23": "天。髑髏徧野。無明忍俊不禁。與渠一坑埋却。拈拄杖",
    "X85n1592_002:0292c24": "卓一下曰。直得十方世界。風凜凜地。法堂前何止草",
    "X85n1592_002:0293a01": "深一丈。汝諸人向甚麼處出氣。良久曰。擬心湊泊。二",
    "X85n1592_002:0293a02": "鐵圍山。放之自然。七穿八穴。復卓一下(出盡別人醜自羞遮不得。",
    "X85n1592_002:0293a03": "心圓今日忍俊不禁。待欲上前相救。乃云。休休)　客至上堂。披衣登法座。道",
    "X85n1592_002:0293a04": "者是高僧。將謂多奇特。元來百不能。西風吹細雨。落",
    "X85n1592_002:0293a05": "葉滿空庭。有客來相訪。青山自送迎　日本國請法",
    "X85n1592_002:0293a06": "衣上堂。舉石門聰曰。西天二十八祖。盡得傳衣付法。",
    "X85n1592_002:0293a07": "東土六祖之後。得道者多。只傳其法。不傳其衣。無明",
    "X85n1592_002:0293a08": "則不然。衣以表法。故謂之法衣。人能宏道。故謂之法",
    "X85n1592_002:0293a09": "身。無處不徧。無處不明。故謂之法眼。高峯老祖法衣",
    "X85n1592_002:0293a10": "一頂。今日對眾請與高麗國金剛山供養去也。幻住",
    "X85n1592_002:0293a11": "先師法衣一頂。我得來三十年矣。如今大拙首座。又",
    "X85n1592_002:0293a12": "要請歸供養。雖然如是。從上諸祖。各各有三十棒分。",
    "X85n1592_002:0293a13": "無明亦有三十棒分。眾中莫有下得者般毒手者麼。",
    "X85n1592_002:0293a14": "有則出來。如無。他時後日。不得向背地裏呌苦呌屈。",
    "X85n1592_002:0293a15": "擊拂下座(大似作賊人自首。爭奈事主不鑒)　至正丁酉六月十四",
    "X85n1592_002:0293a16": "日。示微疾。沐浴更衣。集眾說偈曰。平生饒舌。今日敗",
    "X85n1592_002:0293a17": "闕。一句轟天。正法眼滅。奄然而逝(平生敗闕。今日遮羞。正法眼滅。臨濟",
    "X85n1592_002:0293a18": "出頭)師世壽七十四。僧臘五十六。弟子用陶龕。奉全身",
    "X85n1592_002:0293a19": "瘞於青松菴。諡佛慧鑑禪師。",
    "X85n1592_002:0293a20": "蘇州府師子林天如惟則禪師吉安廬陵譚氏子。受",
    "X85n1592_002:0293a21": "業禾山。得法中峰。住後。僧問佛佛授手。祖祖相傳。畢",
    "X85n1592_002:0293a22": "竟傳箇甚麼。師曰。脚未跨門。與你三十棒了也　問",
    "X85n1592_002:0293a23": "達磨不來東土。二祖不往西天。還有為人處也無。師",
    "X85n1592_002:0293a24": "曰。有。曰如何是為人處。師曰。浴院裏燈籠。笑破半邊",
    "X85n1592_002:0293b01": "口。曰莫便是學人轉身處麼。師曰。上天無路。入地無",
    "X85n1592_002:0293b02": "門。曰今日多幸得聞師子吼也。師便喝。僧禮拜。師曰。",
    "X85n1592_002:0293b03": "拜則任你拜。者一喝不曾倒地在(既不倒地用扶作麼)　問如",
    "X85n1592_002:0293b04": "來一音演說法。眾生隨類各得解。未審和尚如何為",
    "X85n1592_002:0293b05": "人。曰蝦蟆[跳兆+孛]跳上天。蚯蚓驀過東海。曰恁麼則超佛",
    "X85n1592_002:0293b06": "越祖去也。師曰。你向那裏見得。曰今古應無墜。分明",
    "X85n1592_002:0293b07": "在目前。師曰。杜撰禪和　華嚴會。僧問無邊剎境。自",
    "X85n1592_002:0293b08": "他不隔於毫端。既有自他。如何不隔。師曰。懷州牛喫",
    "X85n1592_002:0293b09": "禾。益州馬腹脹。曰十世古今。始終不離於當念。既有",
    "X85n1592_002:0293b10": "始終。如何不離。師曰。天下覓醫人。灸豬左膊上。曰此",
    "X85n1592_002:0293b11": "會翻宣教典。毋勞說禪。且望和尚直譚教文。師曰。山",
    "X85n1592_002:0293b12": "僧無兩箇舌頭。曰一真法界。十種元門。還有自他終",
    "X85n1592_002:0293b13": "始也無。師喝曰。那得許多骨董來。曰既無許多骨董。",
    "X85n1592_002:0293b14": "畢竟華嚴所說何義。師曰。說華嚴。曰離却法界元門。",
    "X85n1592_002:0293b15": "華嚴經在甚處。師曰。在你諸人手裏。曰與麼則信受",
    "X85n1592_002:0293b16": "奉行去也。師曰。贈你三文買草鞋　問德山小參不",
    "X85n1592_002:0293b17": "答話。問話者三十棒。意作麼生。師曰。我者裏不打。有",
    "X85n1592_002:0293b18": "問即答。曰無法可說。是名說法。又作麼生。師拈棒。僧",
    "X85n1592_002:0293b19": "便走。師曰。作賊人心虗　問禪門一派。分為五宗。其",
    "X85n1592_002:0293b20": "間還有優劣也無。師曰。五五二十五。曰臨濟一宗。兒",
    "X85n1592_002:0293b21": "孫徧地。他有何長處。師曰。細魚齩斷鸕鶿脚。白鷺驚",
    "X85n1592_002:0293b22": "飛上樹梢。曰涅槃心易曉。差別知難明。五宗異同。請",
    "X85n1592_002:0293b23": "師開示。師曰。退後三步　示眾。趙州道箇無字。開口",
    "X85n1592_002:0293b24": "見心肝。因甚諸人自生障礙。有僧請益曰。蠢動含靈。",
    "X85n1592_002:0293c01": "皆有佛性。為甚狗子獨無。師曰。莫說狗子。直饒你問",
    "X85n1592_002:0293c02": "他釋迦彌勒還有佛性也無。他也道無。僧曰。趙州禪",
    "X85n1592_002:0293c03": "在口脣邊。因甚只會道箇無字。師曰。趙州見處只到",
    "X85n1592_002:0293c04": "者裏。僧曰。和尚不肯趙州那。師曰。是。僧曰。趙州是古",
    "X85n1592_002:0293c05": "佛。因甚不肯他。師曰。趙州在那裏。隨後便喝　示眾。",
    "X85n1592_002:0293c06": "諸方有海蠡禪。海蚌禪。鐵剗禪。老僧者裏却似水上",
    "X85n1592_002:0293c07": "葫蘆。觸著便動。捺著便轉。活鱍鱍地。無你奈何處。昨",
    "X85n1592_002:0293c08": "日一陽來復。見說生根了也。諸人為我提起看　示",
    "X85n1592_002:0293c09": "眾。有時伸出佛手。有時放出驢脚。錯。有時拍禪牀。有",
    "X85n1592_002:0293c10": "時擊香桌。錯。有時舌生毛。脣生醭。拄杖長年靠壁角。",
    "X85n1592_002:0293c11": "臨濟德山鼻孔。一時穿却。錯。諸禪德。向者三箇錯處。",
    "X85n1592_002:0293c12": "認得老僧。請你喫無麵餺飥。(眼裏少瞳腦後沒骨。剮之無皮。殺之無血。只有",
    "X85n1592_002:0293c13": "者張臭嘴。左看也看不得。右看也看不得。商量沒處安放他送到寶珠巷口。朱三益家雜貨作坊架子下。壁角",
    "X85n1592_002:0293c14": "落頭。做箇徒弟老師撒急尿底大瓦鼈)　示眾。臨濟大師道。我者裏是",
    "X85n1592_002:0293c15": "活祖師西來意。一切臨時。要用便用。遂拈拂子搖曳",
    "X85n1592_002:0293c16": "曰。我者裏也是活底。要用便用。一切臨時。且道與臨",
    "X85n1592_002:0293c17": "濟底是同是別。擊一擊。擲下曰。臨濟大師。猶欠者一",
    "X85n1592_002:0293c18": "著在(者。者。者。心圓今日何故口門窄)　示眾。佛祖行不到處。行取一",
    "X85n1592_002:0293c19": "步。佛祖說不到處。說取一句。召眾曰。一鋪是九里。三",
    "X85n1592_002:0293c20": "鋪廿七里。者箇是佛祖行不到處。老僧行到。今日初",
    "X85n1592_002:0293c21": "三。明日初四。後日初五。者箇是佛祖說不到處。老僧",
    "X85n1592_002:0293c22": "說到。喝一喝曰。寧與有智人廝罵。莫與無智人說話",
    "X85n1592_002:0293c23": "　示眾。跛者命在杖。渡者命在舟。有來由。沒來由。一",
    "X85n1592_002:0293c24": "身還有一身愁。衲僧門下。奪食驅牛。擬著眼看。便與",
    "X85n1592_002:0294a01": "閉却戶牖。擬開口道。便與塞却咽喉。夜廊無月不點",
    "X85n1592_002:0294a02": "火。露柱從教撞破頭　示眾。慈悲不是佛。忿怒不是",
    "X85n1592_002:0294a03": "魔。明州布袋。橫拖豎拖。人人自屎不覺臭。淨潔地上",
    "X85n1592_002:0294a04": "正好放屙。金窠草窠。相去幾何。歲寒落葉無人掃。一",
    "X85n1592_002:0294a05": "任門前堆積多　示眾。天如老漢一箇獃僧爭。奈諸",
    "X85n1592_002:0294a06": "人認他不著。道他卓卓巍巍。他却藞藞[卄/磋][卄/磋]道他藞",
    "X85n1592_002:0294a07": "藞[卄/磋][卄/磋]。他又卓卓巍巍。或時做善知識模樣談元說",
    "X85n1592_002:0294a08": "妙。或時現三頭六臂。發瞋發惡。如是等處。一一認他",
    "X85n1592_002:0294a09": "不著。殊不知老漢不在諸人眼睛裏。却在諸人鼻孔",
    "X85n1592_002:0294a10": "裏。諸人不信。伸手摸看。總饒摸他不著。也摸著自家",
    "X85n1592_002:0294a11": "鼻孔　示眾。舉臨濟道。我在黃檗先師處喫六十痛",
    "X85n1592_002:0294a12": "棒。如蒿枝拂相似。師曰。好箇頑皮癩骨。不知痛癢底",
    "X85n1592_002:0294a13": "麤漢。何似近代兒孫。箇箇皮下有血。動著他絲毫不",
    "X85n1592_002:0294a14": "得也。奇哉　示眾。舉百丈野狐因緣。師曰。前云不落。",
    "X85n1592_002:0294a15": "後云不昧。引得野狐。隨羣逐隊。當時若下得者一喝。",
    "X85n1592_002:0294a16": "前後五百生一時粉碎　示眾。釋迦老子推不開。達",
    "X85n1592_002:0294a17": "磨大師趕不出。引得一畮之田。三蛇九鼠。盡道呼蛇",
    "X85n1592_002:0294a18": "易。遣蛇難。拍膝曰。有甚麼難。家有白澤之圖。必無如",
    "X85n1592_002:0294a19": "是妖怪　示眾。女子臨出嫁時。治家作活之法。一一",
    "X85n1592_002:0294a20": "請教父母。惟有生子養子。不待教而自能。所以俗書",
    "X85n1592_002:0294a21": "曰。未有學養子。而後嫁者也。誠哉。近代宗門衲子則",
    "X85n1592_002:0294a22": "不然。先學說法。然後學做佛。寧可不做得佛。不可不",
    "X85n1592_002:0294a23": "會說法。怪哉　師不領院事。居恒隨機開導。行省平",
    "X85n1592_002:0294a24": "章。咸稽顙執弟子禮。屢起浙江諸名山。堅却不赴。遁",
    "X85n1592_002:0294b01": "跡吳淞間。弟子就吳中構地結屋。如叢林規制。名師",
    "X85n1592_002:0294b02": "子林。居十有三年。道價日振。至正甲午。帝師錫以佛",
    "X85n1592_002:0294b03": "心普濟文慧大辨禪師號。兼賜金襴法衣。示寂後。塔",
    "X85n1592_002:0294b04": "於水西原。",
    "X85n1592_002:0294b05": "杭州府徑山呆菴敬中普莊禪師台之仙居袁氏子。",
    "X85n1592_002:0294b06": "依天童左菴芟染。久之不契。出遊。參了堂於天寧。堂",
    "X85n1592_002:0294b07": "問何來。師曰。天童。堂曰。冒雨衝寒。著甚死急。師曰。正",
    "X85n1592_002:0294b08": "為生死事急。堂曰。如何是生死事。師以坐具作摵勢。",
    "X85n1592_002:0294b09": "堂曰。敢來者裏捋虎鬚。參堂去。一日室中舉庭前柏",
    "X85n1592_002:0294b10": "樹子話。師擬開口。堂劈口便掌。從此悟入。初出世撫",
    "X85n1592_002:0294b11": "州北禪。後遷雲居　問新到。我者裏虎狼塞路。荊棘",
    "X85n1592_002:0294b12": "參天。上人到來。有何忙事。曰特來禮拜和尚。師曰。入",
    "X85n1592_002:0294b13": "門一句則不問。脚跟下草鞋甚處得來。僧擬議。師便",
    "X85n1592_002:0294b14": "喝。又問昨離何處。曰廬山。師曰。不勞再勘　師嘗勘",
    "X85n1592_002:0294b15": "僧曰。近奉公文。務要打點上座。僧曰。某甲不是奸細。",
    "X85n1592_002:0294b16": "師曰。也須勘過始得。曰和尚莫倚勢欺人。師展手曰。",
    "X85n1592_002:0294b17": "把將公驗來。僧擬議。師便掌。一僧曰。久聞和尚有此",
    "X85n1592_002:0294b18": "機要。師曰。山僧失利。一僧問承聞和尚有打點之機。",
    "X85n1592_002:0294b19": "是否。師熟視曰。汝來自首那曰。學人掀倒禪牀去也。",
    "X85n1592_002:0294b20": "師曰。汝是甚處人。曰高著眼。師曰。者依草附木底精",
    "X85n1592_002:0294b21": "靈　鏟草次。僧問。者片田地。幾時鉏得乾淨。師舉起",
    "X85n1592_002:0294b22": "鋤頭曰。未審上座喚作甚麼。僧無語。師拋下鋤頭曰。",
    "X85n1592_002:0294b23": "者片田地。幾時剗得乾淨　問騎虎頭。收虎尾。中間",
    "X85n1592_002:0294b24": "事作麼生。師曰。渠儂得自由。曰只如古人道我也弄",
    "X85n1592_002:0294c01": "不出。意旨如何。師曰。入水見長人　僧請益。師曰。汝",
    "X85n1592_002:0294c02": "自己分上少箇甚麼。却來請益。僧擬對。師曰。缽盂口",
    "X85n1592_002:0294c03": "向天。曰此是古人底。師曰。老僧用得恰好。曰如何是",
    "X85n1592_002:0294c04": "奇特事。師曰。千年田。八百主。曰學人不會。師曰。至今",
    "X85n1592_002:0294c05": "將不去。留與老農耕　問如何是道。師曰。木落崖石",
    "X85n1592_002:0294c06": "出。曰只如先德云。山上有鯉魚。井底有蓬塵。意作麼",
    "X85n1592_002:0294c07": "生。師曰。見之不取。思之千里　示眾。宗師家不得已。",
    "X85n1592_002:0294c08": "一言半句。無非為學者抽釘拔楔。解粘去縛。如善舞",
    "X85n1592_002:0294c09": "太阿。自然不傷其手。近代據師位。訓學徒。記持文字。",
    "X85n1592_002:0294c10": "崇飾語言。誇耀後來。增長惡習。不知有自己出身路。",
    "X85n1592_002:0294c11": "如衣壞絮行棘林中。不能自由。少林直指之宗。於此",
    "X85n1592_002:0294c12": "墜地。良可痛傷。汝輩行脚。各須帶眼。莫教墮他網中。",
    "X85n1592_002:0294c13": "出頭不得。只如古人道。入此門來。莫存知解。若約山",
    "X85n1592_002:0294c14": "僧見處。直饒知解頓忘。猶是門外漢。到者裏。須辨緇",
    "X85n1592_002:0294c15": "素始得。珍重　上堂。老僧開荒時。於法堂基上。掘得",
    "X85n1592_002:0294c16": "一箇鈯斧子。久聚兄弟。若用得著者。兩手分付。若是",
    "X85n1592_002:0294c17": "荷負不去。老僧收得來。著甚死急。不如颺向擸[打丁+(天/韭)]堆",
    "X85n1592_002:0294c18": "頭。從他日炙風吹去也。驀拈拄杖卓一下曰。鞭起鐵",
    "X85n1592_002:0294c19": "牛耕大地。誰能井底種林檎　上堂。舉盤山示眾。心",
    "X85n1592_002:0294c20": "月孤圓。光吞萬象。光非照境。境亦非存。光境俱忘。復",
    "X85n1592_002:0294c21": "是何物。洞山曰。光境未忘。復是何物。師曰。二尊宿弄",
    "X85n1592_002:0294c22": "物不知名。各與二十拄杖。不見道。見義不為。何勇之",
    "X85n1592_002:0294c23": "有。永樂癸未十月二十三日。示寂於不動軒。世壽五",
    "X85n1592_002:0294c24": "十八。僧臘四十五。闍維。煙焰所至。舍利如貫珠。塔於"
}