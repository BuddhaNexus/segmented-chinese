{
    "X25n0499_004:0641c04": "金剛般若波羅蜜經懸判疏鈔卷之四",
    "X25n0499_004:0641c05": "敕建西天寺武林後學沙門性起述",
    "X25n0499_004:0641c06": "△四乘所被三。初標。",
    "X25n0499_004:0641c07": "第四乘所被機者。",
    "X25n0499_004:0641c08": "△二開列章。文二。初通括大意分五。初生佛均體。",
    "X25n0499_004:0641c09": "夫以物我無虧。人人本具。是以般若空慧。上至聖人。",
    "X25n0499_004:0641c10": "下至凡流。均本同源。照體獨立。",
    "X25n0499_004:0641c11": "鈔。古德云。天地與我同庚。萬物與吾同體。故一切",
    "X25n0499_004:0641c12": "聖．凡皆以般若空慧而為其本。故曰。均本同源。照",
    "X25n0499_004:0641c13": "體獨立。以從本以來不變易故。△二迷悟有殊。",
    "X25n0499_004:0641c14": "迷之者永劫沉淪。悟之者剎那而得。",
    "X25n0499_004:0641c15": "鈔。迷者即是眾生。悟者即是諸佛。固能達本同源。",
    "X25n0499_004:0641c16": "了妄即真。奚有生佛之可異哉。△三見聞成種。",
    "X25n0499_004:0641c17": "奈生迷而不覺。故聞說無生之義。或驚或疑。或信或",
    "X25n0499_004:0641c18": "不信者。皆成般若之緣種也。何況信受奉持。如說修",
    "X25n0499_004:0641c19": "行等。自然直至道場。無迂曲故。",
    "X25n0499_004:0641c20": "△四徵何機得入。",
    "X25n0499_004:0641c21": "然此經者。既惟一代時教。始終一味。未知被何等機",
    "X25n0499_004:0641c22": "而能可入。",
    "X25n0499_004:0641c23": "△五被機列數文。",
    "X25n0499_004:0641c24": "然法雖一味。機分有十。前五揀非器。後五彰所為。",
    "X25n0499_004:0642a01": "△二正釋文二。各五。初科。揀五非器文中。一揀無",
    "X25n0499_004:0642a02": "信非器二。初正揀。",
    "X25n0499_004:0642a03": "一無信非器。以聞般若空義不解。反生誹謗。",
    "X25n0499_004:0642a04": "鈔。佛能度一切眾。不能度不信人及無緣人。是以",
    "X25n0499_004:0642a05": "陳東老母與佛同生。尚不受化。況餘者乎。故曰。無",
    "X25n0499_004:0642a06": "信非器。不堪領聞般若。設或聞者不生信解。反生",
    "X25n0499_004:0642a07": "誹謗。法華云。破法不信故。墮於三惡道。我寧不說",
    "X25n0499_004:0642a08": "法。疾入于涅槃。△二引經證義。",
    "X25n0499_004:0642a09": "下經云。我若具說者。或有人聞。心即狂亂。狐疑不信。",
    "X25n0499_004:0642a10": "墮惡道故。",
    "X25n0499_004:0642a11": "鈔。我若具說下。證成不信之義。△二揀違真非器",
    "X25n0499_004:0642a12": "二。初正揀。",
    "X25n0499_004:0642a13": "二。違真非器。依傍此經。以求名利。不淨說法。集邪善",
    "X25n0499_004:0642a14": "故。",
    "X25n0499_004:0642a15": "鈔。違真下。心地不朗。單依語言文字。而不求於真",
    "X25n0499_004:0642a16": "實第一義諦。唯尚希求名聞利養恭敬而說法故。",
    "X25n0499_004:0642a17": "所以心不淨也。故爾心清淨故。不為利養。乃至沙",
    "X25n0499_004:0642a18": "彌。以求真實。第一義諦。是佛說也。倘有絲毫為利",
    "X25n0499_004:0642a19": "說法。是魔說也。故云集邪善故。△二引經證義。",
    "X25n0499_004:0642a20": "下經云。若心取相。即著我人眾生壽者相故。",
    "X25n0499_004:0642a21": "△三揀乖實非器二。初正揀。",
    "X25n0499_004:0642a22": "三。乖實非器。謂如言取文。超情至理。不入心者。",
    "X25n0499_004:0642a23": "鈔。乖實非器下。乖違真實第一義諦故。所以違實",
    "X25n0499_004:0642a24": "義者。謂此人專依語言文字。執取見解。墮落筌蹄。",
    "X25n0499_004:0642b01": "故不能超情量．脫見解。謂于至極玄妙理趣。未得",
    "X25n0499_004:0642b02": "入于心故。△二引經論證三。初先引論證。",
    "X25n0499_004:0642b03": "故論云。隨聲取義。有五種過。",
    "X25n0499_004:0642b04": "鈔。隨聲取義者。古德云。隨文生解。三世佛冤。離經",
    "X25n0499_004:0642b05": "一字。即是魔說。有五種過者。一不正解．二退勇猛．",
    "X25n0499_004:0642b06": "三誑他．四者謗佛．五者輕法。△二引經證義。",
    "X25n0499_004:0642b07": "下文云。若取法相。即著我人眾生壽者相故。",
    "X25n0499_004:0642b08": "△三結上三機。",
    "X25n0499_004:0642b09": "上三凡愚非其器故。",
    "X25n0499_004:0642b10": "△四狹劣非器二。初揀機。",
    "X25n0499_004:0642b11": "四狹劣非器。謂一切二乘墮無為坑者。皆不入故。",
    "X25n0499_004:0642b12": "鈔。狹劣非器下。華嚴經云。如來智慧大藥樹。唯除",
    "X25n0499_004:0642b13": "二處。不能為作生長利益。所謂一切二乘。墮於無",
    "X25n0499_004:0642b14": "為廣大深坑。及壞善根非器眾生。溺大邪見貪愛",
    "X25n0499_004:0642b15": "之水。然亦於彼。曾無厭捨。△二引經證義。",
    "X25n0499_004:0642b16": "下文云。若樂小法者。著我見人見眾生見壽者見。即",
    "X25n0499_004:0642b17": "於此經。不能聽受讀誦。為人解說故。",
    "X25n0499_004:0642b18": "△五守權非器二。初正揀守權。",
    "X25n0499_004:0642b19": "五守權非器。謂有權教大士。經無量劫。每日三時行",
    "X25n0499_004:0642b20": "施捨身命故。以及七寶滿大千界。",
    "X25n0499_004:0642b21": "鈔。法華經中。智積菩薩云。我見釋迦如來于三千",
    "X25n0499_004:0642b22": "世界。乃至無有如芥子許。非是菩薩捨身命處。斯",
    "X25n0499_004:0642b23": "則內施無盡。以及七寶下外施不竭。由是內外弘",
    "X25n0499_004:0642b24": "施無量。所謂檀度之勝無可比也。△二非器假名。",
    "X25n0499_004:0642c01": "若未聞般若無我之法。或時聞已。不信不解不順不",
    "X25n0499_004:0642c02": "入者。是等猶為假名諸菩薩故。",
    "X25n0499_004:0642c03": "鈔。雖廣行施。亦在大士之數。若未有二種善根。是",
    "X25n0499_004:0642c04": "為假名菩薩。一者未聞般若。由未聞故。云何了知",
    "X25n0499_004:0642c05": "無我．法也。二者已聞般若。雖聞般若。不信。由不信",
    "X25n0499_004:0642c06": "故不解。由不解故。不順不入。是為朦修狹劣之輩。",
    "X25n0499_004:0642c07": "豈超十地五忍之果哉。△後五彰所為中。分五。初",
    "X25n0499_004:0642c08": "正為機三。初正揀。",
    "X25n0499_004:0642c09": "一正為。謂一乘頓妙之法。原非下劣機宜可能承受。",
    "X25n0499_004:0642c10": "鈔。法大機小。不能契合。機大法小。亦不能契合。是",
    "X25n0499_004:0642c11": "以圓頓機契合圓頓法。而承受之。△二引經證義",
    "X25n0499_004:0642c12": "三。初為發大心機。",
    "X25n0499_004:0642c13": "故經云。如來為發大乘者說。為最上乘者說。",
    "X25n0499_004:0642c14": "△次證由具法器。",
    "X25n0499_004:0642c15": "又云。如來悉知是人。具大法器。成就無量不可思議",
    "X25n0499_004:0642c16": "功德。如是人等。荷擔如來阿耨多羅三藐三菩提故。",
    "X25n0499_004:0642c17": "△三證久種善因。",
    "X25n0499_004:0642c18": "又云。若有持戒修福者。于此章句能生信心。以此為",
    "X25n0499_004:0642c19": "實。當知是人已於無量千萬佛所種諸善根。",
    "X25n0499_004:0642c20": "△三結歎。",
    "X25n0499_004:0642c21": "良以多生入正定聚。故聽文字般若。即入觀照。生信",
    "X25n0499_004:0642c22": "了悟真常。苟非廣多供佛具善根者。何能成就者乎。",
    "X25n0499_004:0642c23": "鈔。一十信未滿。名為未入定聚。于六塵中。心不空",
    "X25n0499_004:0642c24": "寂。故聞般若妙旨而不解故。專信十善因果。親覲",
    "X25n0499_004:0643a01": "大乘知識。種諸善根熏習之力。故未入定聚。二者",
    "X25n0499_004:0643a02": "已入信位。頓發大心。故聞般若之法。一言之下。心",
    "X25n0499_004:0643a03": "地開通。于六塵境。廓徹清淨。了達自性。本來即佛。",
    "X25n0499_004:0643a04": "無用外求。名為入正定聚。故聽文字般若。即入觀",
    "X25n0499_004:0643a05": "照生信。了悟真常。苟非廣多下。由多生佛前。勤修",
    "X25n0499_004:0643a06": "戒定慧等。具諸善根般若種力。未得心地開悟。今",
    "X25n0499_004:0643a07": "復重聞。自然於聲色境。觸處圓明。照體獨立耳。△",
    "X25n0499_004:0643a08": "二兼為。分三。初正揀。",
    "X25n0499_004:0643a09": "二兼為。謂或有人敬信此法。聽聞受持讀誦。雖未悟",
    "X25n0499_004:0643a10": "入。而能信向成種。如人食少金剛等。",
    "X25n0499_004:0643a11": "鈔。問。經得意旨。心領神會。方能信向成種。今既單",
    "X25n0499_004:0643a12": "信語言文字。奚能信向成種乎。答。雖聞語言文字。",
    "X25n0499_004:0643a13": "般若信向成種者。即無漏妙法。熏入第八識有漏",
    "X25n0499_004:0643a14": "心中。或敬．或信．或受持．或讀誦．或供養。皆斯親厚",
    "X25n0499_004:0643a15": "般若之法力也。由今生有漏心中熏入。至于因圓",
    "X25n0499_004:0643a16": "果熟。即成無漏之種子也。如人食少金剛等。等者",
    "X25n0499_004:0643a17": "等餘文。故普賢大士告如來性啟菩薩云。如人食",
    "X25n0499_004:0643a18": "少金剛。必竟要穿於身。出在其外。何以故。金剛不",
    "X25n0499_004:0643a19": "與肉身而同住故。菩薩摩訶薩。亦復如是。若聽聞",
    "X25n0499_004:0643a20": "諸佛妙法。必竟要穿一切有為身過。到於無為一",
    "X25n0499_004:0643a21": "切智地。故曰金剛種入如來藏等(云云)。△二引經",
    "X25n0499_004:0643a22": "證義。",
    "X25n0499_004:0643a23": "故經云。乃至一念生淨信者。如來悉知悉見等。是諸",
    "X25n0499_004:0643a24": "眾生得如是無量諸福德故。雖今未解。後必得入。",
    "X25n0499_004:0643b01": "鈔。淨信有二。一者宿生多修施戒。少聽大乘般若。",
    "X25n0499_004:0643b02": "今生雖聽唯信大乘。未得深悟。亦名淨信。二者宿",
    "X25n0499_004:0643b03": "生已信大乘。深解般若。今又重聞。得法眼淨。名為",
    "X25n0499_004:0643b04": "淨信。今此淨信。簡非久熏。即以凡夫有漏心中。新",
    "X25n0499_004:0643b05": "熏無漏文句之法。雖未明悟。即熏成文字般若。而",
    "X25n0499_004:0643b06": "漸成無漏之福德耳。故云。如來悉知悉見得如是",
    "X25n0499_004:0643b07": "無量諸福德故。所以然者。以無漏福德。即達摩所",
    "X25n0499_004:0643b08": "云淨智妙圓。體自空寂。如是功德。不向外求。則為",
    "X25n0499_004:0643b09": "自性中。常光受用之福德。法華經云。佛子住此地。",
    "X25n0499_004:0643b10": "是則佛受用。常在于其中。經行及坐臥。故云。雖今",
    "X25n0499_004:0643b11": "未解。後必得入。△三結歎。",
    "X25n0499_004:0643b12": "當知是人聞熏種子。不可思議。果報亦不可思議。",
    "X25n0499_004:0643b13": "鈔。唯識論云。種子有三。一聞熏種子。二修習種子。",
    "X25n0499_004:0643b14": "三果德種子。今此三種種子義中。復有其二。一者",
    "X25n0499_004:0643b15": "有漏種子。二者無漏種子。夫熏有漏種子。即是人",
    "X25n0499_004:0643b16": "天十善因果之法。若熏無漏種子。即是文字般若",
    "X25n0499_004:0643b17": "無漏妙法。是知欲入道者。先得聞熏般若無漏種",
    "X25n0499_004:0643b18": "子。後得修習及果德種子而成就也。故云。聞熏種",
    "X25n0499_004:0643b19": "子不可思議。果報亦不可思議矣。又聞熏種子。即",
    "X25n0499_004:0643b20": "是因不可思議。以熏無漏法故。果報。即果德種子。",
    "X25n0499_004:0643b21": "以成菩提涅槃常樂我淨諸果德故。即果德不可",
    "X25n0499_004:0643b22": "思議也。雖不云修習。而聞熏及果德二種種子。義",
    "X25n0499_004:0643b23": "含在其內。故不云耳。△三引為機二。初正揀。",
    "X25n0499_004:0643b24": "三引為。謂即前權教。取相菩薩未能入者。故借大權",
    "X25n0499_004:0643c01": "示現在小乘位者。啟請般若妙門。重重詳究。令破諸",
    "X25n0499_004:0643c02": "疑。深契無生。豁然頓悟。感傷悲泣。俾令權教大士。自",
    "X25n0499_004:0643c03": "生慚愧。小乘尚以聞悟。況大乘乎。",
    "X25n0499_004:0643c04": "△二引經證義。",
    "X25n0499_004:0643c05": "故下文中尊者涕淚悲泣而白佛言。我從昔來所得",
    "X25n0499_004:0643c06": "慧眼。未曾得聞如是之經故。",
    "X25n0499_004:0643c07": "△四權為機二。初正揀。",
    "X25n0499_004:0643c08": "四權為。即一乘取相凡夫。謂既不聞。況能受持。故諸",
    "X25n0499_004:0643c09": "菩薩權示聲聞。或在法會。如聾若啞。五百之徒。彰其",
    "X25n0499_004:0643c10": "絕分。",
    "X25n0499_004:0643c11": "鈔。即一乘取相凡夫者。即人天小教及聲聞機眾",
    "X25n0499_004:0643c12": "之類。謂既不聞下。由是取相凡夫可知。總在心外",
    "X25n0499_004:0643c13": "有法。並不知諸法。從本以來常自寂滅相。故諸菩",
    "X25n0499_004:0643c14": "薩下。謂諸大士等權示聲聞。影響大化。利濟小乘。",
    "X25n0499_004:0643c15": "諸群類眾。令彼聲聞回心向大。故法華經中佛讚",
    "X25n0499_004:0643c16": "富樓那等云。諸比丘諦聽。佛子所行道。善學方便",
    "X25n0499_004:0643c17": "故。不可得思議。知眾樂小法。而畏於大智。是故諸",
    "X25n0499_004:0643c18": "菩薩。作聲聞緣覺。以無數方便。化諸眾生類。自說",
    "X25n0499_004:0643c19": "是聲聞。去佛道甚遠。度脫無量眾。皆悉得成就等。",
    "X25n0499_004:0643c20": "其文非一。或在法會下。即華嚴會上有富樓那．須",
    "X25n0499_004:0643c21": "菩提及大迦葉等五百之眾。在佛法座。如聾若啞。",
    "X25n0499_004:0643c22": "有眼不見。有耳不聞。故曰。五百之徒。彰其絕分。非",
    "X25n0499_004:0643c23": "實在法會而不聞也。△二引經證義。",
    "X25n0499_004:0643c24": "或示在道而啟悟者。如須菩提等即斯類故。",
    "X25n0499_004:0644a01": "鈔。謂須菩提等。本自現住小乘位中。單明偏真生",
    "X25n0499_004:0644a02": "空之法。未達二空真如妙理。然斯尊者久證無生。",
    "X25n0499_004:0644a03": "善通佛慧。因見小乘羅漢等未達大乘妙理。故須",
    "X25n0499_004:0644a04": "菩提等權示聲聞。未解二空。啟請如來般若妙門。",
    "X25n0499_004:0644a05": "重重詳究。自破諸疑。引令悟入。奇哉。觀彼須菩提",
    "X25n0499_004:0644a06": "等向我同類。亦是小乘。尚已聞悟。而我等輩。豈無",
    "X25n0499_004:0644a07": "仰攀。焉不悟入。若如斯者。入大乘位。豈不快哉。故",
    "X25n0499_004:0644a08": "古德云。彼既丈夫。我亦爾。何得自生而退怯。誠哉",
    "X25n0499_004:0644a09": "斯語也。△五遠為三。初正揀。",
    "X25n0499_004:0644a10": "五遠為。諸凡夫．外道．闡提。悉有佛性。邪知傍見。自稱",
    "X25n0499_004:0644a11": "教法。或混亂佛宗。法說非法。非法說法。求其利養。雖",
    "X25n0499_004:0644a12": "今不解。後必得入。",
    "X25n0499_004:0644a13": "鈔。遠為機者。現遇正法未解。反以錯謬。亦作未來",
    "X25n0499_004:0644a14": "利益因緣。名為遠為。由種般若力故。謂諸凡夫．外",
    "X25n0499_004:0644a15": "道．闡提下。西天有九十五種外道。永斷善根。不信",
    "X25n0499_004:0644a16": "正法。名為外道闡提。疏云。邪知傍見。自稱教法者。",
    "X25n0499_004:0644a17": "或計冥諦為宗。或想梵天為本。或謂時方微塵虗",
    "X25n0499_004:0644a18": "空等。而為世間及涅槃本。廣如華嚴玄談中說。或",
    "X25n0499_004:0644a19": "混亂佛宗下。即此方攻乎異見之類也。或計無為",
    "X25n0499_004:0644a20": "為宗。或想天主為本。或稱彌勒為因。或說無生老",
    "X25n0499_004:0644a21": "母。遠在靈山。妄立三乘二乘大乘教法。或說圓明",
    "X25n0499_004:0644a22": "妙道為本。如斯等種種因緣。混亂佛宗。法說非法。",
    "X25n0499_004:0644a23": "非法說法。所謂非法說法者。或立虗空斷滅之性。",
    "X25n0499_004:0644a24": "而作常住無生之法。法說非法者。反以妄剝施等",
    "X25n0499_004:0644b01": "六度。是為有漏之因。唯以一念無生。即是涅槃本",
    "X25n0499_004:0644b02": "際。奚得徒勞苦行。反修無益之因。故取諸祖語錄。",
    "X25n0499_004:0644b03": "極易解者。以作憑據。及取金剛大乘妙典之文。亦",
    "X25n0499_004:0644b04": "謂自云辟邪顯正。又恐世人未解深語。故拈取佛",
    "X25n0499_004:0644b05": "典妙句。編作粗陋之言。而令世人種種易解。引入",
    "X25n0499_004:0644b06": "他宗。又復採取玄門修身鍊氣之法。以為每日自",
    "X25n0499_004:0644b07": "修工夫。還有種種異說。難以盡舉。更引儒門無極",
    "X25n0499_004:0644b08": "而太極等語。發明各人本來面目。并引歷代祖師",
    "X25n0499_004:0644b09": "妙句等語。皆係參詳在內。混亂佛宗。穿作一處。謂",
    "X25n0499_004:0644b10": "之三教同源。可以廣化迷流。共成正覺。廣如此方",
    "X25n0499_004:0644b11": "外道。似佛弟子。非佛弟子等。或以無為為宗。及三",
    "X25n0499_004:0644b12": "乘等教。五部六冊書內等說。又復彼教雖談空理。",
    "X25n0499_004:0644b13": "的指目前虗空以為無生大道。故爾妄闢施戒等",
    "X25n0499_004:0644b14": "事。則為無益之行。貶斥小乘羅漢。實非大道。而有",
    "X25n0499_004:0644b15": "令人獨坐。妄思修學。醍醐灌頂。腦後拔門。眼為明",
    "X25n0499_004:0644b16": "珠寶。乃至身為現世寶等。是為七寶。在人身中。若",
    "X25n0499_004:0644b17": "是識得。立地成佛。無施多力。毒哉。真魔說也。夫既",
    "X25n0499_004:0644b18": "深信因果。求出苦輪。故爾等妄求一念無生。到歸",
    "X25n0499_004:0644b19": "元處。永無生滅。云何而有令人醍醐灌頂。身中七",
    "X25n0499_004:0644b20": "寶等說。若如斯者。豈非乃犯自語相違之過。又云",
    "X25n0499_004:0644b21": "無生。焉得有生。爾既又念生死苦惱。痛恨貪嗔癡",
    "X25n0499_004:0644b22": "等。而為根本。云何執定。不用出家以修道果。乃至",
    "X25n0499_004:0644b23": "妻子五欲不礙菩提。既云妻子五欲不礙菩提。云",
    "X25n0499_004:0644b24": "何專又教人戒殺。永斷葷酒。夫五欲者。是生死之",
    "X25n0499_004:0644c01": "毒蛇。出五欲者。離煩惱之火宅。若不出家。云何能",
    "X25n0499_004:0644c02": "裂斷愛網。絕諸五欲。設不出家。共同妻子五欲眷",
    "X25n0499_004:0644c03": "屬。總然修行得證道果者。無有是處。如非久證無",
    "X25n0499_004:0644c04": "生。即若龐公．王日休之類者。百中無一二。若我等",
    "X25n0499_004:0644c05": "果如龐公．日休高士之類。總然塵境修行。亦何有",
    "X25n0499_004:0644c06": "礙。故文殊飛簡于裴國相云。大士入俗。小士出塵。",
    "X25n0499_004:0644c07": "苟無此力。故古德云。毫釐繫念。三塗業因。故須要",
    "X25n0499_004:0644c08": "永斷淫殺盜妄飲酒食肉之戒。方有出塵消息。如",
    "X25n0499_004:0644c09": "不然者。若不投禮明師。廣通經論。即若蒸沙作飯。",
    "X25n0499_004:0644c10": "必無實果。故云。寧之千生不悟。不可一生著邪。然",
    "X25n0499_004:0644c11": "雖如是。亦能遠作菩提。故曰雖今未解。後必得入。",
    "X25n0499_004:0644c12": "△二引經證義。",
    "X25n0499_004:0644c13": "故經云。或有人聞。心即狂亂。不生正解。起斷滅見。或",
    "X25n0499_004:0644c14": "執邪見。狐疑不解。竟謗毀者。必墮惡道。罪報若竟。一",
    "X25n0499_004:0644c15": "經於耳。果報緣種。亦不可思議耶。",
    "X25n0499_004:0644c16": "△三釋通妨難四。初問。",
    "X25n0499_004:0644c17": "問。既聞妙旨。不解生謗。何得還成果報之不思議耶。",
    "X25n0499_004:0644c18": "△次答難。",
    "X25n0499_004:0644c19": "答。先聞妙旨。不解生謗。是以罪報盡而福報生。由此",
    "X25n0499_004:0644c20": "而增信入者也。",
    "X25n0499_004:0644c21": "△三引證義。",
    "X25n0499_004:0644c22": "故法華經中。四眾聞常不輕語。謗墮苦處。罪報得出。",
    "X25n0499_004:0644c23": "還遇不輕教化。豈非般若緣種深妙也哉。",
    "X25n0499_004:0644c24": "△四結歎。",
    "X25n0499_004:0645a01": "況一切眾生。本具如來智慧德相。感應道交不可思",
    "X25n0499_004:0645a02": "議。無一眾生而非不可被也。",
    "X25n0499_004:0645a03": "鈔。華嚴云。如來成正覺時作如是念。奇哉怪哉。一",
    "X25n0499_004:0645a04": "切眾生皆具如來智慧德相。只因妄想執著。不能",
    "X25n0499_004:0645a05": "證得。若離妄想。一切智．自然智．無礙智。即得現前。",
    "X25n0499_004:0645a06": "故曰。無一眾生而不可被也。△三結。",
    "X25n0499_004:0645a07": "以上第四教所被機一科已竟。",
    "X25n0499_004:0645a08": "金剛般若波羅蜜經懸判疏鈔卷之四"
}