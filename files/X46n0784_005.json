{
    "X46n0784_005:0573b19": "大乘四論玄義記卷第五",
    "X46n0784_005:0573b21": "二諦義有十重。第一明大意。第二明釋名。第三論立",
    "X46n0784_005:0573b22": "名。第四明有無。第五辨觀行。第六論相即。第七明體",
    "X46n0784_005:0573b23": "相。第八辨絕名。第九明攝法。第十明同異。",
    "X46n0784_005:0573b24": "第一明大意。二諦者。實是非前非後。復非一時。豈",
    "X46n0784_005:0573c01": "有重數。但對破開善寺十重。故無差別差別。十重釋",
    "X46n0784_005:0573c02": "之。解二諦大意。置師辭不同。略有五家。有所得成實",
    "X46n0784_005:0573c03": "論小乘師。第一光宅寺雲法師云。二諦者。乃是聖教",
    "X46n0784_005:0573c04": "之幽宗。靈智之淵府也。第二莊嚴寺旻法師云。二諦",
    "X46n0784_005:0573c05": "者。蓋是却惑之勝境。入道之要津也。第三開善寺藏",
    "X46n0784_005:0573c06": "法師云。二諦者。蓋是法性之旨歸。一真不二之極理",
    "X46n0784_005:0573c07": "也。第四宗國北多寶寺廣州大亮法師云。二諦者。蓋",
    "X46n0784_005:0573c08": "是言教之通詮。相待之假稱。非窮宗之實因也。第五",
    "X46n0784_005:0573c09": "攝嶺西霞寺無所得三論大意大師詮法師云。二諦",
    "X46n0784_005:0573c10": "者蓋是表理之極說。文言之妙教。體非有無。有無不",
    "X46n0784_005:0573c11": "永於體。理非一二。一二不違於理之。今依大師說。所",
    "X46n0784_005:0573c12": "言真俗二諦者。即是有無。有無共顯一道。佛隨緣說",
    "X46n0784_005:0573c13": "有無二教。貫於眾經。華嚴經有十重二諦十種四諦",
    "X46n0784_005:0573c14": "等。菩薩瓔珞本業經十卷云。世諦有故不空。真諦空",
    "X46n0784_005:0573c15": "故不有。以有於凡是有故不空。以無於聖是空故不",
    "X46n0784_005:0573c16": "有。有即是世諦。無即是真諦。所以隨二緣。故說於二",
    "X46n0784_005:0573c17": "諦。大經中文殊問云。世諦之中有第一義諦不。第一",
    "X46n0784_005:0573c18": "義中有世諦不。如其有者。即是一諦。如其無者。將非",
    "X46n0784_005:0573c19": "如來虗妄說耶。佛答云。世諦者。即是第一義諦。但有",
    "X46n0784_005:0573c20": "善方便。隨順眾生。說有二諦。所以明真俗二諦者。欲",
    "X46n0784_005:0573c21": "有所表故。有表不有。表無不無。所以非有非無。是所",
    "X46n0784_005:0573c22": "表之道。有無二諦。是能表之教。教能表理。理能應教。",
    "X46n0784_005:0573c23": "教理相稱。故名如是。故經云。一切有無法。了達非有",
    "X46n0784_005:0573c24": "非無。不著不二法。以無一二故。華嚴經云。諸佛聖主",
    "X46n0784_005:0574a01": "道。微妙甚難解。非思量境界。唯智者行處。此明無所",
    "X46n0784_005:0574a02": "得二諦非二乘凡夫境界。乃是佛菩薩行處。雖非凡",
    "X46n0784_005:0574a03": "夫二乘境界。而亦可得聖凡境界。雖言是佛菩薩行",
    "X46n0784_005:0574a04": "處。而非有所得佛菩薩行處。故大經云。有所得者名",
    "X46n0784_005:0574a05": "為無明。無所得者名為智慧。乃至有所得者是二乘。",
    "X46n0784_005:0574a06": "無所得者是大乘。有所得者名為二十五有。無所得",
    "X46n0784_005:0574a07": "者是大涅槃。有所得者無道無果。無所得者有道有",
    "X46n0784_005:0574a08": "果也。大品三慧品云。諸有二者。名為有所得。無有二",
    "X46n0784_005:0574a09": "者。名為無所得。何等為二。所謂眼色為二。若言眼為",
    "X46n0784_005:0574a10": "能見。便成異於色。色為所見。必殊於眼等。即名為有",
    "X46n0784_005:0574a11": "所得也。若成論家義。有亦是有。無亦是無。故以三□",
    "X46n0784_005:0574a12": "有為俗。即物之無為真。此有無既住有無處。故無所",
    "X46n0784_005:0574a13": "表。既無所表。即無理應教。教無此表理。教即無能詮",
    "X46n0784_005:0574a14": "理。不能詮理即非理教。理不應教即非教理。非教理",
    "X46n0784_005:0574a15": "故即無理。非理教故即非教。故以世間法者有字無",
    "X46n0784_005:0574a16": "義也。今則有無二教。表非有非無之道。非有非無之",
    "X46n0784_005:0574a17": "道。故有有無二教。故經云。出間法者。有字有義也。山",
    "X46n0784_005:0574a18": "門義。與成論等師。常有異義。成論等云。境智是二。各",
    "X46n0784_005:0574a19": "不相關。境自稱空。有二諦智。自是權實二智。智自生",
    "X46n0784_005:0574a20": "自滅。境無生滅。一往大判如之。若復細而論之境智",
    "X46n0784_005:0574a21": "並有生滅無生滅。何者。彼明真諦境無生滅。俗諦境",
    "X46n0784_005:0574a22": "生滅。因中智有生滅。果上智則無生滅也。如斯之義。",
    "X46n0784_005:0574a23": "非唯是有所得。亦復不能所緣之義。故淨名訶云。莫",
    "X46n0784_005:0574a24": "以生滅心行說於實相法。今寧得以生滅行心緣於",
    "X46n0784_005:0574b01": "實相境也今謂境智不二相因。故有境智。如同虗空。",
    "X46n0784_005:0574b02": "虗空是無生無滅。智亦無生無滅。故華嚴經云。諸佛",
    "X46n0784_005:0574b03": "妙境界。其如虗空。此明境同虗空。大品經三慧品云。",
    "X46n0784_005:0574b04": "虗空生故般若生等。空品云。般若空等。明此智同虗空。",
    "X46n0784_005:0574b05": "非直無生無滅同於虗空。生滅亦同虗空。以虗空無",
    "X46n0784_005:0574b06": "生無滅。而有生滅之用。境智亦無生無滅。而有生滅",
    "X46n0784_005:0574b07": "之用。以其有同虗空故。以虗空之有為俗諦。無同虗",
    "X46n0784_005:0574b08": "空。故以虗空之無為真諦。亦以有同虗空故。虗空之",
    "X46n0784_005:0574b09": "有為權。無同虗空故。虗空之無為實。有無既通境智。",
    "X46n0784_005:0574b10": "生滅亦通境智。但此生滅亦同虗空。故以虗空生滅",
    "X46n0784_005:0574b11": "為境智生滅。故大品經云。如虗空生故般若生。此意",
    "X46n0784_005:0574b12": "欲明虗空以無生為生。般若以無生為生。故十地經",
    "X46n0784_005:0574b13": "云。地行如虗空。彼文先解境同虗空不生不滅。出過",
    "X46n0784_005:0574b14": "三界。後舉地行。始明地行亦如是。不生不滅。出過三",
    "X46n0784_005:0574b15": "界。山門意。境智並不生不滅。與數論等永異也。如數",
    "X46n0784_005:0574b16": "論等云。若有表有。無表無者。此即各有相。有相故有",
    "X46n0784_005:0574b17": "所得。有所得則名為理外。若有表不有。無表不無。非",
    "X46n0784_005:0574b18": "有非無。名為無相。既有表不有。故無有有相。無表不",
    "X46n0784_005:0574b19": "無。故無無相。以無有有無相。故名無所得。無所得者",
    "X46n0784_005:0574b20": "即名理內也。了義不了義者。若有表不有。無表不無。",
    "X46n0784_005:0574b21": "則名為了義。若有表有。無表無者。則名不了義。亦有",
    "X46n0784_005:0574b22": "是有。無是無者。則名為秘藏。有表不有。無表不無者。",
    "X46n0784_005:0574b23": "則名開秘。開秘則名了義。秘藏即名不了義。不了義",
    "X46n0784_005:0574b24": "者則名為半字。了義者名為滿字。滿字名曰大乘。半",
    "X46n0784_005:0574c01": "字名曰小乘。以小乘不了義故。名為有所得。了義故",
    "X46n0784_005:0574c02": "名為無所得。故有。無二諦。凡聖佛菩薩共行。而有得",
    "X46n0784_005:0574c03": "有失。若有是有。無是無者。則名為失。若有表不有。無",
    "X46n0784_005:0574c04": "表不無。則名為得。以了有表不有故。則名為聖。□有",
    "X46n0784_005:0574c05": "是有故。名為凡夫。所以道未曾二。但約得失兩明。故",
    "X46n0784_005:0574c06": "成凡聖。乃至有生死涅槃之異。故大品經云。方等亦",
    "X46n0784_005:0574c07": "名甘露。亦名毒藥。服消則為藥。不消即為毒。一藥未",
    "X46n0784_005:0574c08": "曾甘毒。但為有方便無方便兩緣。故成毒藥甘露之",
    "X46n0784_005:0574c09": "殊耳。問數論師等亦云。二諦之境是凡聖共行。今時",
    "X46n0784_005:0574c10": "亦言凡聖共行。與彼云何異。答彼云八法世諦境無",
    "X46n0784_005:0574c11": "異。但凡夫取相故著。聖人從真觀出被道無漏心行",
    "X46n0784_005:0574c12": "故不著。為異。今明凡夫則言有可有無可無。聖人知",
    "X46n0784_005:0574c13": "有非有。知無非無。故異彼也。問若聖人有無表非有",
    "X46n0784_005:0574c14": "非無。凡夫有無只表於有無者。凡聖頓永理教殊別。",
    "X46n0784_005:0574c15": "寧言二諦是凡聖共行耶。答二諦名雖同。而意大異。",
    "X46n0784_005:0574c16": "凡夫有則表有。無則表無。聖人有則表不有。無則表",
    "X46n0784_005:0574c17": "不無。故在名雖同。而隨凡聖兩人有無異。凡夫既有",
    "X46n0784_005:0574c18": "表有。有不得轉為不有。今既不得轉為不有。凡亦不",
    "X46n0784_005:0574c19": "得轉為聖。聖人有既表於不有。無既表於不無。故",
    "X46n0784_005:0574c20": "有得轉為不有。凡得轉為聖人。凡人有既是有。故煩",
    "X46n0784_005:0574c21": "惱即是煩惱。不得為無煩惱。今聖人說有表不有。即",
    "X46n0784_005:0574c22": "煩惱轉為不煩惱。故雖有煩惱。如無煩惱。而煩惱性",
    "X46n0784_005:0574c23": "本自不有。無所有故。假名無明。所以有得轉為非有",
    "X46n0784_005:0574c24": "也。問說有無為表非有非無。令眾生因有無之教。悟",
    "X46n0784_005:0575a01": "非有非無之正道者。何意不直說非有非無中道。令",
    "X46n0784_005:0575a02": "其得悟。而說有無。令人於有無成病耶。乃似故欲令",
    "X46n0784_005:0575a03": "眾生煩惱因緣住理外人地獄也。答眾生顛倒。或心",
    "X46n0784_005:0575a04": "不可頓悟。以漸法門化之。但眾生聞有著有。聞無滯",
    "X46n0784_005:0575a05": "無。則為說非有非無。則便不受化。故佛與眾生同源。",
    "X46n0784_005:0575a06": "不於僧那故聖人慈悲方便甫化。譬如長者脫珍御",
    "X46n0784_005:0575a07": "服。著垢膩衣。同子糞作。即是隨緣。假令聖人方便甫",
    "X46n0784_005:0575a08": "同眾生。故世間說有我亦說有。世間說無我亦說無。",
    "X46n0784_005:0575a09": "後則就求其有無相不可得。令其悟此有無非有非",
    "X46n0784_005:0575a10": "無。則是有無非有無。非有無有無也。問若以有無。表",
    "X46n0784_005:0575a11": "非有非無。令得悟非有非無之中道時。有無兩教癈",
    "X46n0784_005:0575a12": "去不。若悟理教癈。教癈故理。亦應癈。若悟非有非無",
    "X46n0784_005:0575a13": "時。有無教不癈。故從非有非無之理有。起無二教者。",
    "X46n0784_005:0575a14": "與舊折俗入真。從真出俗。及地論息妄還真。從真起",
    "X46n0784_005:0575a15": "用。有何異耶。答彼師等。所執有真俗二境。故折俗入",
    "X46n0784_005:0575a16": "真。復從真出俗。息妄亦然。今明有不有。為破有病。明",
    "X46n0784_005:0575a17": "無不無。為破無病。有無兩病若除。復有何二教之可",
    "X46n0784_005:0575a18": "得。既無二教可得。復有何非有非無之理可會耶。故",
    "X46n0784_005:0575a19": "非有非無。亦非非有非非無。故有無非有非無。泯然",
    "X46n0784_005:0575a20": "無際。故居士經云。不離文字說解脫義也。大品經云。",
    "X46n0784_005:0575a21": "是字不住亦非不住。是字無所有故。問若然只見破",
    "X46n0784_005:0575a22": "外人有無教。言非有非無。那得云是佛二諦教以表",
    "X46n0784_005:0575a23": "非有非無之道耶。答只教令其識有是非有。無是非",
    "X46n0784_005:0575a24": "無。即是破復是教。又一切諸法本若是有。可表非有",
    "X46n0784_005:0575b01": "時。或得或失。而今本來不有。而假名說為有。只有本",
    "X46n0784_005:0575b02": "不有。不有假名說有。故大品經云。善吉不壞假名。說",
    "X46n0784_005:0575b03": "實相義。不動實相。而說假名。故於有無心動搖也。問",
    "X46n0784_005:0575b04": "本藉有無二教。得悟非有非無之道。今若有無非有",
    "X46n0784_005:0575b05": "非無俱盡者。寧非墮於耶見耶。答本為謂有無可有",
    "X46n0784_005:0575b06": "無。故明有表非有。無表非無。以有無之教表非有非",
    "X46n0784_005:0575b07": "無之道。今若無有無二病。復用二教何為。既不論教。",
    "X46n0784_005:0575b08": "復有何非有非無之理可得。故理教有無非有非無。",
    "X46n0784_005:0575b09": "本性清淨。但顛倒眾生。所怖畏處。故百論云。畏處何",
    "X46n0784_005:0575b10": "染也。問若理教俱盡淨者。何須說二諦教耶。答具如",
    "X46n0784_005:0575b11": "前說。治眾生病故須說。但言方為說言有不住有言",
    "X46n0784_005:0575b12": "空。不住有說有。不住空說空。詺空為有。詺有為空。此",
    "X46n0784_005:0575b13": "有不有。有此空不空空。空有為世諦。有空為真諦也。",
    "X46n0784_005:0575b14": "故大品經云。開宗以不住法住般若波羅蜜中。大經",
    "X46n0784_005:0575b15": "第五卷末云。善男子。如來或時說一為三。說三為一。",
    "X46n0784_005:0575b16": "又梵行品云。如來世尊有大方便。無常說常。常說無",
    "X46n0784_005:0575b17": "常。說樂為苦。說苦為樂。我淨等一切法類爾也。又德",
    "X46n0784_005:0575b18": "王云。永斷二十五有。故得名淨。淨則是涅槃。亦如是",
    "X46n0784_005:0575b19": "涅槃得名有。而是涅槃實非是有。諸佛如來隨俗故",
    "X46n0784_005:0575b20": "說涅槃是有。如世人非父言父。非母言母。涅槃亦爾。",
    "X46n0784_005:0575b21": "隨俗故說。言諸佛有大涅槃也。華嚴經云。一無量。無",
    "X46n0784_005:0575b22": "量一。多一多一等。",
    "X46n0784_005:0575b23": "第二釋名。所言二諦者。謂真諦亦名第一義諦。俗諦",
    "X46n0784_005:0575b24": "亦名世諦也。按字釋名。真以實為義。則有之無。體無",
    "X46n0784_005:0575c01": "虗偽故。稱為真諦。第一義理極莫過。謂之第一。旨趣",
    "X46n0784_005:0575c02": "實爾故稱義。俗者以虗偽為義。有非性實。賴眾緣成。",
    "X46n0784_005:0575c03": "無自故稱俗也。世者以有隔別。名相不同。故曰世。問",
    "X46n0784_005:0575c04": "此釋名以成論何異。答名雖同。其意大異。若以義釋",
    "X46n0784_005:0575c05": "名。有三種勢。一橫論顯發。二竪論表理。三當體釋名。",
    "X46n0784_005:0575c06": "所言橫論顯發者。欲顯。俗是真為義。真是俗為義。何",
    "X46n0784_005:0575c07": "故俗是真為義者。欲顯真是俗家之所以。故言俗是",
    "X46n0784_005:0575c08": "真為義。欲顯俗是真家之所以。故言俗是真為義。故",
    "X46n0784_005:0575c09": "大經梵行品云。欲令眾生深識世諦。是故如來宣說",
    "X46n0784_005:0575c10": "第一義諦。欲令眾生深識第一義諦。是故如來宣說",
    "X46n0784_005:0575c11": "世諦。為此義故言橫論顯發也。竪論表理者。真是不",
    "X46n0784_005:0575c12": "真為義。俗是不俗為義。故居士經云。五受陰洞達空",
    "X46n0784_005:0575c13": "是苦義。諸法畢竟不生不滅。是無常義。此則是以非",
    "X46n0784_005:0575c14": "苦釋苦。不無常明無常也。大經聖行品云。知苦非苦。",
    "X46n0784_005:0575c15": "苦聖諦。知集非集。集聖諦等。故言竪論表理也。當體",
    "X46n0784_005:0575c16": "釋名中是實為義等釋也。亦得言當體從他為義。苦",
    "X46n0784_005:0575c17": "隨空故為俗。實故為真。隔別故名世。理極稱第一。則",
    "X46n0784_005:0575c18": "是當體釋名。若隨俗人所知名俗。真智所知名真。世",
    "X46n0784_005:0575c19": "人所知名世。第一智所知名第一。須他為名也。所以",
    "X46n0784_005:0575c20": "明真俗意者。為表非真非俗。即是名表於無名。無名",
    "X46n0784_005:0575c21": "之道。有何不名。所以有無之名。本於無名。無名而名",
    "X46n0784_005:0575c22": "故。名為有無。有名俗諦。無名真諦。真以實為義。俗以",
    "X46n0784_005:0575c23": "浮虗為義。此名是義名。義是名義。即是一名無量名。",
    "X46n0784_005:0575c24": "無量名一名。故有一名無量義。一義無量名。無量名",
    "X46n0784_005:0576a01": "無量義。一名一義。俗亦名世。真亦名第一義。世是伐",
    "X46n0784_005:0576a02": "謝為義。第一莫過為旨。故真俗是虗實相待。世與第",
    "X46n0784_005:0576a03": "一從褒貶為名也。通秤諦者。成論師云。有三家。一光",
    "X46n0784_005:0576a04": "宅云。言教為諦。理本自實。說有耶有正。正言中理無",
    "X46n0784_005:0576a05": "有永謬。為之審諦。耶說永宗。呼為不諦。諦與不諦。關",
    "X46n0784_005:0576a06": "近者之言。在理不異。俱稱實也。二莊嚴云。如四諦知",
    "X46n0784_005:0576a07": "是諦。引大經四諦品云。佛告迦葉。所言苦者。不名苦",
    "X46n0784_005:0576a08": "聖諦。何以故。若言苦是苦聖諦者。一切畜生及地獄",
    "X46n0784_005:0576a09": "眾生。應有苦聖諦。又言凡夫有苦無諦。聲聞緣覺有",
    "X46n0784_005:0576a10": "苦有諦。復結云是名知苦非苦名苦聖諦。是則凡夫",
    "X46n0784_005:0576a11": "但有苦境。而無苦智。故云無諦。二乘有照苦之智。故",
    "X46n0784_005:0576a12": "言有諦。若爾知能尋求秤境。故知為諦。三龍光傳開",
    "X46n0784_005:0576a13": "善云。實名在理。諦有三義。實義釋諦。此即在理。審當",
    "X46n0784_005:0576a14": "釋諦。從言教為目。推審釋諦。推審就解。解能推於理。",
    "X46n0784_005:0576a15": "雖有三種秤。而在理為正宗。審有此理。故秤諦。今謂",
    "X46n0784_005:0576a16": "不然。彼有教境行三法異故。各執不同。大乘義望之。",
    "X46n0784_005:0576a17": "並是有所得二見之說。第一師境智既非諦。豈有能",
    "X46n0784_005:0576a18": "說之文得是諦耶。文言何所詮而得諦耶。第二師解",
    "X46n0784_005:0576a19": "智為諦者。所觀之境。既非諦。豈有能觀之智得是諦",
    "X46n0784_005:0576a20": "耶。第三師境為諦者。大經已破。故不用也。今大乘明",
    "X46n0784_005:0576a21": "義。無二為二。說一往亦得言以教為諦。而實大異三",
    "X46n0784_005:0576a22": "師說。前雖言以教為諦。而經明諦名目。理教得諦名。",
    "X46n0784_005:0576a23": "若言教當體諦。而文是詮理。文不自表。又異於境行。",
    "X46n0784_005:0576a24": "故大異也。今謂理乃是非諦。教正是諦。但諦名不自",
    "X46n0784_005:0576b01": "待非諦而得。就教中為言。境與智並是教。亦悉得是",
    "X46n0784_005:0576b02": "諦。後兩家境智悉自是理非教。今明境智並是教。理",
    "X46n0784_005:0576b03": "即非境。非智非教。故異於三說也。問山門宗理說非",
    "X46n0784_005:0576b04": "有非無。教乃是有無者。理異於教。教理相乖。何得名",
    "X46n0784_005:0576b05": "諦。此即非諦也。答有二意。一今釋諦名本以不諦為",
    "X46n0784_005:0576b06": "義。所以雖言有有無。為詮非有非無。方自得故是諦",
    "X46n0784_005:0576b07": "也。二亦不必須道諦是不諦。直置有無。詮非有非無。",
    "X46n0784_005:0576b08": "自是諦義。何者。若有無不詮非有非無。可是非諦。今",
    "X46n0784_005:0576b09": "有無不乖非有非無。非有非無。亦不乖有無。所以相",
    "X46n0784_005:0576b10": "表故得諦也。今明無有此能。亦無此所。乃至人法等。",
    "X46n0784_005:0576b11": "但假名因緣。故名能所。能所則通亦長。故一切諸法。",
    "X46n0784_005:0576b12": "不出於能所。因果即短亦別。若非能無以成所。非所",
    "X46n0784_005:0576b13": "無以成能。故能必待所。所必帶能。但世間受名有便",
    "X46n0784_005:0576b14": "不便。或在能為便所則不便。或在所為便。能則不便。",
    "X46n0784_005:0576b15": "乃至能所合論。則便。單能所則不便。何者如體中能",
    "X46n0784_005:0576b16": "為便所為便者。如好精美食。宜在所能所合為便者。",
    "X46n0784_005:0576b17": "如水洗物非淨故。物淨。能所俱名為淨也。今明通名",
    "X46n0784_005:0576b18": "諦者。諦以審當義。但一家釋諦有二義。一說有無二",
    "X46n0784_005:0576b19": "教當於理故。審當。二當機緣故審當。則片二乘凡夫",
    "X46n0784_005:0576b20": "無理可當無機照也。若如百論云。真俗相待故。二諦",
    "X46n0784_005:0576b21": "皆實。所以真待於俗。世待於第一。故百論云。如[木*奈]待",
    "X46n0784_005:0576b22": "棗為大。待苽為小。二俱為實。今諸法於凡謂實有。於",
    "X46n0784_005:0576b23": "定謂無。故名為諦。如凡愚小兒看所作約事為實有。",
    "X46n0784_005:0576b24": "於彼便為諦。幻師知其實無所有。亦是為諦。諸法亦",
    "X46n0784_005:0576c01": "然。凡隨為實。於凡為諦。聖知有非有。知無非無。有無",
    "X46n0784_005:0576c02": "畢竟。無所有。於聖為諦。故諦待不諦。實待不實。真待",
    "X46n0784_005:0576c03": "於不真。不真名為俗。俗待於不俗。不俗名為真。故凡",
    "X46n0784_005:0576c04": "真則聖俗。聖真即凡俗。俗名真俗。真名俗真。俗真非",
    "X46n0784_005:0576c05": "真。真俗非俗。故非真非俗名為中道。第一義諦通釋",
    "X46n0784_005:0576c06": "於教二諦意也。問他既約虗實釋二諦。今亦就虗實",
    "X46n0784_005:0576c07": "明二諦。與他何異。答彼明虗實。而虗實並安二諦理。",
    "X46n0784_005:0576c08": "如鼈鼻論虗實二諦。今明虗實迭伐明虗實二諦。如",
    "X46n0784_005:0576c09": "[木*奈]待棗為大。此則為實。望苽為小。則便不實。諸法於",
    "X46n0784_005:0576c10": "凡是為有。即名為實。於聖不有。則名不實也。問他家",
    "X46n0784_005:0576c11": "虗實並安可論相待。今山門虗實迭伐者。應無相待。答",
    "X46n0784_005:0576c12": "彼虗實並論。如鼈鼻故。不得明相待。兩法性實自有。",
    "X46n0784_005:0576c13": "何須論相成。長短等並類然。今明無名無相中。虗實",
    "X46n0784_005:0576c14": "迭伐相由成立。方復是相待義彰。如[木*奈]於棗為大名",
    "X46n0784_005:0576c15": "實。望苽為小則名虗。[木*奈]實不當大小。相因成大小。一",
    "X46n0784_005:0576c16": "切諸法於凡隨有。故名為實。聖知有不有。故名為虗",
    "X46n0784_005:0576c17": "也。問若然唯應有一諦。寧言二諦相待。答理實應然。",
    "X46n0784_005:0576c18": "故大經云。世諦者則第一義諦。但隨順眾生故說二",
    "X46n0784_005:0576c19": "諦也。問如彼經者只成一諦。寧言二諦相待耶。答實",
    "X46n0784_005:0576c20": "論無兩一。但於凡聖二人。故說二諦。二諦有何失耶。",
    "X46n0784_005:0576c21": "如凡夫謂諸法實有則名為世諦。於聖人不有。不有",
    "X46n0784_005:0576c22": "於凡名不諦。於聖則名諦。有既轉為不有。故凡轉為",
    "X46n0784_005:0576c23": "成聖。故有二諦。若如彼義。有不作無。無不轉為有。性",
    "X46n0784_005:0576c24": "實不改。故失一無量。無量一。展轉生無礙解脫法門",
    "X46n0784_005:0577a01": "義也。問若言於凡是實名為世諦。次悟不實名為真",
    "X46n0784_005:0577a02": "諦者。唯見約凡聖二人辨二諦。真俗二諦相待在何",
    "X46n0784_005:0577a03": "耶。答約二人。則是相待。人法悉相待故也。十二門論",
    "X46n0784_005:0577a04": "云。因世諦得第一義。第一義諦得涅槃。則是因俗悟",
    "X46n0784_005:0577a05": "真。因真悟。非真非俗中道第一義諦。中道第一義諦",
    "X46n0784_005:0577a06": "則是涅槃。故言因第一義諦得涅槃也。又釋純陀疑",
    "X46n0784_005:0577a07": "問論云。二諦是相待也。問若然唯是一諦。何一諦。答",
    "X46n0784_005:0577a08": "於凡是實。即是凡一諦。次於聖是實。即是聖一諦。次",
    "X46n0784_005:0577a09": "轉悟非真非俗。則是中道第一義諦也。問於諦教諦。",
    "X46n0784_005:0577a10": "何諦正宗。答各有正宗。百說於諦為正宗。教諦即傍。",
    "X46n0784_005:0577a11": "中論教諦為正宗。於諦即傍也。問若然百論應是性。",
    "X46n0784_005:0577a12": "中論應是假。百論應是當。中論可是無當。若使兩論",
    "X46n0784_005:0577a13": "皆是無當。兩論皆是假。則應兩論並是教諦。寧言一",
    "X46n0784_005:0577a14": "教一於一假一性耶。答若望論主邊。恒是教。恒是無",
    "X46n0784_005:0577a15": "當恒假。是就緣明之。有迷有悟。故有教有於。有無當",
    "X46n0784_005:0577a16": "有。當有假有性也。問若然中論。可是因緣知。百論應",
    "X46n0784_005:0577a17": "是非因緣智。答亦約論主悉是因緣。就緣假因緣不",
    "X46n0784_005:0577a18": "因緣。大判如此耳。問於兩諦皆表不。答得有此義。問",
    "X46n0784_005:0577a19": "若為是於。表耶。答遠望為論。變有不有及無不無。得有",
    "X46n0784_005:0577a20": "於表義。問變有無非有無。正是教表。何關於表。復次",
    "X46n0784_005:0577a21": "當執有無時。是於。若爾當執非無時表耶。若當執有",
    "X46n0784_005:0577a22": "無時。不表。變故方表。故知有表不表。有諦不諦也。答",
    "X46n0784_005:0577a23": "得如前說當相如問。但通別為異耳。問中論四諦品",
    "X46n0784_005:0577a24": "云。佛依二諦說法。若俗諦於俗俗諦。真諦於真真諦。",
    "X46n0784_005:0577b01": "為二於諦者。此兩於諦並是病迷不。答悉是病迷。問",
    "X46n0784_005:0577b02": "若為是病迷。答並乖道。道未曾有無。作性實有無解",
    "X46n0784_005:0577b03": "故。有無悉乖道。故是病迷也。問若言皆是病迷者。並",
    "X46n0784_005:0577b04": "應是俗是凡耶。答望道為論。亦得悉是凡是俗也。問",
    "X46n0784_005:0577b05": "若望道為語。亦得言是凡是俗者。亦得應有俗二名。",
    "X46n0784_005:0577b06": "答望道論之。皆是俗而於俗中。自有真俗也。問若於",
    "X46n0784_005:0577b07": "俗中自相望有真俗者。亦望道道自有真俗耶。答不",
    "X46n0784_005:0577b08": "例於中道不二。故不論二。於俗中開淺深故得二也。",
    "X46n0784_005:0577b09": "問二諦並破性不。答亦得明二於諦。不論教諦也。問",
    "X46n0784_005:0577b10": "若此中不論教諦者。何故前云佛依二諦說法耶。答",
    "X46n0784_005:0577b11": "二諦語通故爾。問若二諦通者。外人不迷於諦。何故",
    "X46n0784_005:0577b12": "明迷諦耶。答今明二諦者。出外人二心教故兩雙迷。",
    "X46n0784_005:0577b13": "既迷教諦故。於迷為於諦也。問若得言並迷二諦。亦",
    "X46n0784_005:0577b14": "應並迷有無。而識有不識無者。識於不識教耶。答不",
    "X46n0784_005:0577b15": "例。今兩雙失有無明之。問意執一不執一。故不列之。",
    "X46n0784_005:0577b16": "前云有無兩雙失者。不識有亦不識無。若識有即識",
    "X46n0784_005:0577b17": "無也。",
    "X46n0784_005:0577b18": "第三立名。所言立名者。如來隨機設教。其名無量。",
    "X46n0784_005:0577b19": "故如真如實際無生。施離鈍淨平等涅槃。無相無作",
    "X46n0784_005:0577b20": "無願。第一義空也。俗諦名者。世事物有差別陰界入",
    "X46n0784_005:0577b21": "等也。但經論所盛說徧明之。各有二種。雖明二種。",
    "X46n0784_005:0577b22": "唯成一種。二何者。真與俗是一種二。世與第一復一",
    "X46n0784_005:0577b23": "種二也。真是真實為義。俗是浮虗為義。第一莫過為",
    "X46n0784_005:0577b24": "義。世是隔別名相。代謝不同。曰世義。此四種諦通表",
    "X46n0784_005:0577c01": "於道。而有相兼之義。何者世諦須從第一義為名。第",
    "X46n0784_005:0577c02": "一義須從世受秤。真待俗為目。俗因真為名。而真俗",
    "X46n0784_005:0577c03": "義通。世第一則別。何者真俗通明方便有無二教。故",
    "X46n0784_005:0577c04": "通世與第一。於真俗上。褒貶之義。故別名也。真貞實",
    "X46n0784_005:0577c05": "近道。故名為第一。俗浮虗遠道。故名為世。第一附真。",
    "X46n0784_005:0577c06": "故當褒名。世附於俗。故受貶名。所以世與第一。還是",
    "X46n0784_005:0577c07": "褒貶。於真俗故。唯成真俗一種二也。故真俗為表非",
    "X46n0784_005:0577c08": "真非俗之道。道尚非真非俗。豈是第一與世耶。若欲",
    "X46n0784_005:0577c09": "隨緣作名有無量隨。世與第一。虗實真俗有無等名。",
    "X46n0784_005:0577c10": "但一種教門。指假名說真俗相資。不如他三假有為",
    "X46n0784_005:0577c11": "俗。無相理為真。真俗二理。鼈鼻竝安。殊別無有相資",
    "X46n0784_005:0577c12": "義也。今山門義。因俗故真。即是俗資於真。因真故俗。",
    "X46n0784_005:0577c13": "即是真資於俗。以俗資真故。得轉凡為聖。以真資俗",
    "X46n0784_005:0577c14": "故。得改聖為凡。既資俗故。真則非真。所以名為俗真。",
    "X46n0784_005:0577c15": "既資真故俗則非俗。所以名為真俗。真俗非俗。俗真",
    "X46n0784_005:0577c16": "非真。非真非俗。共顯法實。既改凡聖即非聖。所以名",
    "X46n0784_005:0577c17": "為凡聖。改聖為凡即非凡。所以名為聖凡。聖凡則非",
    "X46n0784_005:0577c18": "凡。凡聖則非聖。非凡非。共顯法實。則是中道一實諦",
    "X46n0784_005:0577c19": "也。故竺道生法師云。物須因緣無自性故非有。順因",
    "X46n0784_005:0577c20": "緣起故非無。非有非無。共明法實。實故名真。不謬故",
    "X46n0784_005:0577c21": "秤諦。乖真故名俗。不實故非諦。是故虗實相待。真俗",
    "X46n0784_005:0577c22": "名生也。前所明四名。依般若經。只是有無二諦。世與",
    "X46n0784_005:0577c23": "俗。是有名。真與第一。是無名。但此有無。並是因緣假。",
    "X46n0784_005:0577c24": "假有不名有。只是非有。假無不名無。只是非無。非有",
    "X46n0784_005:0578a01": "非無則有無。有無只一非有非無。而四名只是有無",
    "X46n0784_005:0578a02": "有無二諦。二諦只是一非有非無中道。於非有非無。",
    "X46n0784_005:0578a03": "立無為真。於非無非有。立有為俗。此則有無屬能表",
    "X46n0784_005:0578a04": "之教。非有非無屬所表之理。是則無名相中假名說。",
    "X46n0784_005:0578a05": "須中出假也。問若然與有所得以成論師。體用別。能",
    "X46n0784_005:0578a06": "所之異。復何殊耶。答大異彼明體用別能所殊。今明",
    "X46n0784_005:0578a07": "體用能所不二。只指體為用。指用為體。能所亦爾。若",
    "X46n0784_005:0578a08": "然豈同從來有此法。然後立名等義耶。成論師等舊",
    "X46n0784_005:0578a09": "云。俗體有此體皃。故秤為相。真理則無故曰無相。俗",
    "X46n0784_005:0578a10": "不勉名相故秤為有。真絕名相故名為無。而尋二諦",
    "X46n0784_005:0578a11": "之理皆絕名。絕名不同真理。無可名之相。名無能名",
    "X46n0784_005:0578a12": "之功故絕名也。俗有有絕名。通有五家。一本無名故",
    "X46n0784_005:0578a13": "絕。二無定名故絕。三互絕故絕。四則真故絕。五冥真",
    "X46n0784_005:0578a14": "故絕也。問真俗二諦。皆假為立名。何故常言真絕名",
    "X46n0784_005:0578a15": "耶。答解不同。一仙師云世諦之名。與所名法。有不一",
    "X46n0784_005:0578a16": "異義。故俗不絕名。將真覓真。去真彌遠。故真絕名也。",
    "X46n0784_005:0578a17": "二云當相論俗。本無名及定一名。而非無可詺。假故",
    "X46n0784_005:0578a18": "不絕名。真無可詺之體。故絕名。三報恩師云。真一向",
    "X46n0784_005:0578a19": "絕名。俗不施名。所以然者。承名取得俗故俗不絕名。",
    "X46n0784_005:0578a20": "承名取不可得真故絕名。此三說雖言方有異。義不",
    "X46n0784_005:0578a21": "殊也。還就俗中。復有絕不絕。何者。如有為法。應名有。",
    "X46n0784_005:0578a22": "隨名去來故。有為法。不絕於名。無為法不逐名動轉",
    "X46n0784_005:0578a23": "去來。故絕名也。還約有為法中。有是名字者。為不絕",
    "X46n0784_005:0578a24": "名。若爾眾生及心無作等非是名字法故。為絕名也。",
    "X46n0784_005:0578b01": "又成論師等云。有寄名不寄名。但以字約他曰寄。若",
    "X46n0784_005:0578b02": "爾一往真俗分門。言方不同。一云真無名故寄。俗有",
    "X46n0784_005:0578b03": "名故不寄也。二云真名寄。俗名不寄名。所以然者。真",
    "X46n0784_005:0578b04": "空非名。俗有有名。故有寄不寄。若爾。非止是寄真名",
    "X46n0784_005:0578b05": "在俗。亦是寄真在俗。所以然者。真不真故真在俗也。",
    "X46n0784_005:0578b06": "亦有人言。不以真寄俗。但以真名寄在俗中也。問若",
    "X46n0784_005:0578b07": "然真非名耶。答真非名也。問若爾真非字耶。若真非",
    "X46n0784_005:0578b08": "字也。問若爾苦樂非名不。汝若苦樂是名者。真何不",
    "X46n0784_005:0578b09": "名。若爾真亦得寄也。還就俗中。復有寄與不寄。若約",
    "X46n0784_005:0578b10": "八法之中。七法寄名。色法不寄名。所以然者。一切法",
    "X46n0784_005:0578b11": "名皆是色故也。若還就色中。凡有十五種色若此一",
    "X46n0784_005:0578b12": "化門三色有寄不寄。若是十二色一問是寄名十二",
    "X46n0784_005:0578b13": "色不詮辨故。三色有寄有不寄。何者。三色之中各說",
    "X46n0784_005:0578b14": "三色。此則不寄。若隨一色之中說三色。則兩色是寄。",
    "X46n0784_005:0578b15": "故言三色有寄不寄也。約三色中。還自說三色。復有",
    "X46n0784_005:0578b16": "寄不寄。若黑色還說黑者。此則非寄。若就黑色中。說",
    "X46n0784_005:0578b17": "青黃等色是寄也。四聲五音冷燸等觸凝然也。又彼",
    "X46n0784_005:0578b18": "師等云。真一向是借名。俗不借名。所以然者。真無名",
    "X46n0784_005:0578b19": "無相故。就俗借真以目真故說無生為真也。若爾如",
    "X46n0784_005:0578b20": "實際等詺皆是借也。又俗中亦有牙借名。如因中說",
    "X46n0784_005:0578b21": "果。果中說因。如斯之類。悉是借名。如黑者說白。白者",
    "X46n0784_005:0578b22": "說黑。短者說長。長者說短等。並是借名也。今謂如佛",
    "X46n0784_005:0578b23": "藏經云。以無名相中為名相說。如經言。無為法中。而",
    "X46n0784_005:0578b24": "有差別。並有此義。而不如彼存法多種相說。今意望",
    "X46n0784_005:0578c01": "彼。彼皆是有所得斷常理外心相顛倒也。一家意。說",
    "X46n0784_005:0578c02": "真為俗。說俗為真。說境為智。說智為境。說黑為白。說",
    "X46n0784_005:0578c03": "白為黑等。如空中識羅虗中識絞等無有蹤跡。故大",
    "X46n0784_005:0578c04": "品經句義品云。如鳥飛空跡不可尋。又云。無句義為",
    "X46n0784_005:0578c05": "菩薩句義等也。般若經云。凡所有相皆是虗妄。若見",
    "X46n0784_005:0578c06": "諸相非相。即見如來也。",
    "X46n0784_005:0578c07": "第四有無。自有兩。第一明奢論有無。第二明功論有",
    "X46n0784_005:0578c08": "無。",
    "X46n0784_005:0578c09": "第一明奢論有無。成論等師云。一切諸法雖曠而無",
    "X46n0784_005:0578c10": "邊。深而無底。以有無往收。罄無不盡。有則四有為。無",
    "X46n0784_005:0578c11": "則四無為。四有為法者。謂色心無作眾生也。色或有",
    "X46n0784_005:0578c12": "十四種。或十五種色。並有形方。故有質礙。質礙故如",
    "X46n0784_005:0578c13": "為釋摩男說色當體惱壞。如癕如瘡如病等。故須厭",
    "X46n0784_005:0578c14": "離也。心者能緣為義。能緣為體。無作者數論解不同",
    "X46n0784_005:0578c15": "數云色入所攝故。彼云十種隨色無作無教假色也。",
    "X46n0784_005:0578c16": "成論云。無作。非色非心法。明其一作已復更作。非身",
    "X46n0784_005:0578c17": "口動心作而常生。故言無作也。眾生者。數論解不同。",
    "X46n0784_005:0578c18": "數云。眾生無別用。但有名字。如黑中兌白等也。成論",
    "X46n0784_005:0578c19": "師云。三聚法共成一假用也。四無為者。謂虗空非數",
    "X46n0784_005:0578c20": "緣。數緣妙有也。虗空無為。數論家解不同。數云無為",
    "X46n0784_005:0578c21": "虗空。謂大虗也。有為虗空。井穴門向空色入所攝也。",
    "X46n0784_005:0578c22": "成論師云。虗空一向無為法。井穴門向等並是有異",
    "X46n0784_005:0578c23": "法色入所攝也。今謂如中論說。虗空非有亦非無也。",
    "X46n0784_005:0578c24": "非數緣無為。亦數論不同。毗曇云。未來緣差為非數",
    "X46n0784_005:0579a01": "緣。成論師云。同數者舊五方便以解所得以非數緣",
    "X46n0784_005:0579a02": "也。數緣無為。又數論解不同。數云真慧數治道所得",
    "X46n0784_005:0579a03": "善有法。為數緣無為。論云真解所得無為。為數緣無",
    "X46n0784_005:0579a04": "為也。妙有無為者。毗曇義正申小乘宗故。末及妙有",
    "X46n0784_005:0579a05": "常住。論云統解大乘故妙有常住無為也。數云三無",
    "X46n0784_005:0579a06": "為並本有各體各得得。繫屬行人。數緣無為是善有",
    "X46n0784_005:0579a07": "法。二無為。是無記非善也。成論師云。三無為為一體。",
    "X46n0784_005:0579a08": "一虗空無為為體無為實不當善惡緣由不無善惡",
    "X46n0784_005:0579a09": "虗空通本始二無為但始有也。亦不明得繩不相應",
    "X46n0784_005:0579a10": "行法也。今大乘明義所明顛倒。欲拔出虗妄眾生。隨",
    "X46n0784_005:0579a11": "緣說從多名之。亦可有此義。語同而意大異。但大異",
    "X46n0784_005:0579a12": "為無為是因緣義。是有為無為。無為有為。離有為無",
    "X46n0784_005:0579a13": "別無為。離無為無別有為。故大品三假品云。離有為",
    "X46n0784_005:0579a14": "無無為。中論常結云。因有為說無為等也。有為無為。",
    "X46n0784_005:0579a15": "不曾一異。有為空有為。無為空無為。空有為故生而",
    "X46n0784_005:0579a16": "非有。空無為故。滅而非無也成論師有得家義。生死",
    "X46n0784_005:0579a17": "是有為。涅槃是無為。從多為論。世諦是有為。真諦是",
    "X46n0784_005:0579a18": "無為。此則離有為有無為。離無為有有為。如斯義意。",
    "X46n0784_005:0579a19": "並是二見有所得。不離斷常心也。今無所得義。生死",
    "X46n0784_005:0579a20": "涅槃但是有為。非生死非涅槃。乃名無為。真之與俗",
    "X46n0784_005:0579a21": "並是有為。非真非俗乃名無為。故大品經序品云。到",
    "X46n0784_005:0579a22": "有為無為彼岸。又法稱品云。有為法者。謂有漏無漏。",
    "X46n0784_005:0579a23": "乃至世間出世間。無為法者不生不滅。非世間非出",
    "X46n0784_005:0579a24": "世間也。中論涅槃品云。有無是有為也。又往往云。有",
    "X46n0784_005:0579b01": "為空故。無為亦空也。十二門論。有果無果門末云。有",
    "X46n0784_005:0579b02": "為空故。無為亦空也。問無漏出世間。自通有為生死",
    "X46n0784_005:0579b03": "與無為涅槃。寧得此經證耶。答彼宗涅槃生死有為",
    "X46n0784_005:0579b04": "無為。為異法別體。故勉三相。或為無為涅槃有三相。",
    "X46n0784_005:0579b05": "或有為有漏作如此心者。並有所得斷常心。今明無",
    "X46n0784_005:0579b06": "別生死涅槃有為無為異。只悟生死涅槃為無為。畢",
    "X46n0784_005:0579b07": "竟不起無蹤跡。名為無為。故若生死若涅槃。則名世",
    "X46n0784_005:0579b08": "諦。非生死非涅槃。乃名真諦。真俗有無。有是無有。無",
    "X46n0784_005:0579b09": "是有無。故假有以明非有。假無以明非無。若一而二。",
    "X46n0784_005:0579b10": "其文有似而不同。若苟欲令其同。即不異而無同。若",
    "X46n0784_005:0579b11": "苟欲令其異。則無同而不異。故今果有。其所以不有",
    "X46n0784_005:0579b12": "而明有。亦果無其所以不無而明無。不如數論師等",
    "X46n0784_005:0579b13": "義。有不關無。無不關有。今明無無可異有。無有可異",
    "X46n0784_005:0579b14": "無。故借有以明無。借無以顯有。故真俗之名。寄有無",
    "X46n0784_005:0579b15": "明之。故大品經云。非有為非無為。有為無為皆不可",
    "X46n0784_005:0579b16": "得。所以要因有故說無為。要因無故說有為。數論地",
    "X46n0784_005:0579b17": "論等義。有為無為異此。則離有為有無為。離無為有",
    "X46n0784_005:0579b18": "有為。既離無為有有為。故則是離無相有有相。既離",
    "X46n0784_005:0579b19": "無為有有為。故即是離有相有無相。離無相有有相。",
    "X46n0784_005:0579b20": "今大乘明義。因緣義。離有為。不得說無為。離無為不",
    "X46n0784_005:0579b21": "得說有為。故以有為無為。為世諦。非有為非無為。名",
    "X46n0784_005:0579b22": "為第一義諦。故世諦則有成有得。第一義諦則無成",
    "X46n0784_005:0579b23": "無得。所以成得是無得。是無得是成得。無得之偽號",
    "X46n0784_005:0579b24": "有成得。成得之真號為無得。故得而無得偽號故。假",
    "X46n0784_005:0579c01": "而非無。無得而得真號故。實而非有。故非偽非真供。",
    "X46n0784_005:0579c02": "顯法實也。",
    "X46n0784_005:0579c03": "第二功辨有無。數論地論等義。彼云一剎那明之。",
    "X46n0784_005:0579c04": "因緣合故諸法有。因緣離故諸法無。云剎那者。此云",
    "X46n0784_005:0579c05": "急促。是時節之名。明時與法俱。法與時俱。明一剎那",
    "X46n0784_005:0579c06": "時中法合則有。一剎那時中法離壞則無。此是即法",
    "X46n0784_005:0579c07": "沙門義。彼見因緣合故是有。見因緣離故是無。所以",
    "X46n0784_005:0579c08": "彼見無異有之無。見有離無之有。有作有解。無作無",
    "X46n0784_005:0579c09": "解也。此中廣解折法觀義。而二觀中廣釋也。今大乘",
    "X46n0784_005:0579c10": "明義。有無是因緣義辨也。假無故有。假有故無。假有",
    "X46n0784_005:0579c11": "故無。得以有待無。假無故有。得以無待有。以無待有",
    "X46n0784_005:0579c12": "故。得無為有。以有待無故。得有為無也。數論等義有",
    "X46n0784_005:0579c13": "無既異。故則不得以無為有。亦不得以有為無。亦離",
    "X46n0784_005:0579c14": "合有離。異離異離有合。彼雖云不合。不合即是離。彼",
    "X46n0784_005:0579c15": "雖云不離不離則是合。合不得名離。離不得為合。今",
    "X46n0784_005:0579c16": "明既以有為無。以無為有。故以合為離。以離為合。既",
    "X46n0784_005:0579c17": "以有為無。豈得離有有無。既以無為有。豈得離無有",
    "X46n0784_005:0579c18": "有。乃至既以合為離。豈異合有離。又以雖為合。豈得",
    "X46n0784_005:0579c19": "離離有合。既不得異離有合。豈得即離有合。乃至既",
    "X46n0784_005:0579c20": "不得離有有無。豈得即有有無。即故有無合離。不得",
    "X46n0784_005:0579c21": "是一。亦不得是異。故合離不得各行。亦合離不得合",
    "X46n0784_005:0579c22": "行。但明假名故云離。既假云其離。豈真俗有異哉。亦",
    "X46n0784_005:0579c23": "假名言合。豈真俗有合哉。故假一異合離共顯正法",
    "X46n0784_005:0579c24": "實也。問詺有為有。詺無為無。復有何妨。而言有為無。",
    "X46n0784_005:0580a01": "言無為有耶。答得意無二。為言迷得。但有所得家言。",
    "X46n0784_005:0580a02": "有為世諦。有此虗假理。無為真諦有此無名無相理",
    "X46n0784_005:0580a03": "遂成拔。故今欲拔此病展轉抖揀。乍離乍合。今彼心",
    "X46n0784_005:0580a04": "無蹤跡。顯於正法。故復此說也。",
    "X46n0784_005:0580a05": "第五明中道。解中道義。略據有三家。一者外道辨",
    "X46n0784_005:0580a06": "中道。如百論云。迦毗羅弟子。誦僧伽經云。泥團非瓶",
    "X46n0784_005:0580a07": "非不瓶者。泥團異於瓶故非瓶。而不離於泥團有瓶。",
    "X46n0784_005:0580a08": "故非不瓶。故言非瓶非非瓶。名為中道。亦得泥團不",
    "X46n0784_005:0580a09": "則瓶故非有。不離泥團有瓶。故非無。非有非無。名為",
    "X46n0784_005:0580a10": "中道。同開善俗諦中道則因非果故非有。非無作果",
    "X46n0784_005:0580a11": "故非無。此非有非無。俗諦中道也。優樓伽弟子。誦衛",
    "X46n0784_005:0580a12": "世師經云。聲非大非小。如順大質所出故言大聲。順",
    "X46n0784_005:0580a13": "小質所出。故言小聲也。勒沙婆弟子。誦尼徤經云。光",
    "X46n0784_005:0580a14": "非明非闇也。二者成實論師。解中道略據有三家。一",
    "X46n0784_005:0580a15": "延秨定法師云。八法為中道。於八法家。有無用為二",
    "X46n0784_005:0580a16": "諦。如鳥身為中道。兩翅為二諦故。二諦一中道為體",
    "X46n0784_005:0580a17": "也。何者。彼云通是中用通非中。別是中事別非中。何",
    "X46n0784_005:0580a18": "者有無是通於諸法而用。故而非中。色心等是中而",
    "X46n0784_005:0580a19": "別事故非中。所以非通非別。平正是中道也。問平正",
    "X46n0784_005:0580a20": "是中平正何物耶。答色心等是平正。問若色心等八",
    "X46n0784_005:0580a21": "法是平正者。色心等八法是中道耶。答舉法明之。色",
    "X46n0784_005:0580a22": "心等八法是中。故前云別是中。而功論之非中。故前",
    "X46n0784_005:0580a23": "云別事非中也。至論八法家平正通義是中。如正因",
    "X46n0784_005:0580a24": "佛性義也。問色心等八法家平正是中者。平正是色",
    "X46n0784_005:0580b01": "等家用。若然中用色心等八法是體。豈非倒耶。答非",
    "X46n0784_005:0580b02": "倒。似如毗曇義。色心等是。若空無常無我用。而此用",
    "X46n0784_005:0580b03": "為理。以色心等為體。而用此體名為事也。問行人心",
    "X46n0784_005:0580b04": "會平正時。却或用有無用時除或。答會有無之時斷",
    "X46n0784_005:0580b05": "或。問若爾體翻成不反用也。答法相如磬如心是體。",
    "X46n0784_005:0580b06": "而體上解用能斷或。若然豈言用勝體弱耶。故此義",
    "X46n0784_005:0580b07": "宗中道有別彰。白馬報恩法師並傳此說也。二龍光",
    "X46n0784_005:0580b08": "云。二諦二體故。論十號品云。佛不說世諦為第一義",
    "X46n0784_005:0580b09": "諦。不說第一義諦為世諦。論既云二諦理寧非二體",
    "X46n0784_005:0580b10": "也。故法師云。約兩理明二中。合而論之。一中也。三開",
    "X46n0784_005:0580b11": "善云。假自無體。故生而非有。俗即是真。無體故。可假",
    "X46n0784_005:0580b12": "真則是俗。真則是俗。離無無有。俗則是真。離有無無。",
    "X46n0784_005:0580b13": "故真俗不二不二而二。二則不二。不二而二。二諦理",
    "X46n0784_005:0580b14": "明。二則不二。是一中道也。諸學士法師。傳述開善意。",
    "X46n0784_005:0580b15": "二諦一中道為體。而明二諦者。對世諦。開立為真諦。",
    "X46n0784_005:0580b16": "故為真俗二諦。故龍樹觀性門。第八十二門論云。因世",
    "X46n0784_005:0580b17": "諦得說第一義諦。若不因世諦。即不得說第一義諦。文",
    "X46n0784_005:0580b18": "即是待假義。至論第一義空。何曾是有無。何曾是待",
    "X46n0784_005:0580b19": "不待。絕待絕絕。故言語道斷。心行處滅。是淨亦淨則",
    "X46n0784_005:0580b20": "是一真中道。如虗空因長短故。虗空有長短。至論虗",
    "X46n0784_005:0580b21": "空。何曾是長短。今亦相由說故二諦。至論何曾是兩。",
    "X46n0784_005:0580b22": "故一真中道也。故開善意。慧受會一真中道時。遣或",
    "X46n0784_005:0580b23": "雖言。契中時却成。而真則中道。故亦得會真諦斷或。",
    "X46n0784_005:0580b24": "故中道無別境。無別彰還是真空之彰亦可別彰也。",
    "X46n0784_005:0580c01": "此三師五說。義望大乘意。並是有所得斷常心行。自",
    "X46n0784_005:0580c02": "是顛倒豈能遣或也。第一家平正是中道。既言中道",
    "X46n0784_005:0580c03": "不能却或。復此中道何為經云中道第一義諦。寧言",
    "X46n0784_005:0580c04": "平正是耶。第二家大經自明聲聞緣覺但見空。不見",
    "X46n0784_005:0580c05": "不空。所以不行於中道。不見不空故不行中道。故不",
    "X46n0784_005:0580c06": "見佛性。若爾豈有兩理二體。若合而明之。為中道者。",
    "X46n0784_005:0580c07": "兩理終是二片。云何一中道。一中道安何處。安真上。",
    "X46n0784_005:0580c08": "為安俗上。安真上。非中道。目俗上亦非中道。合則如",
    "X46n0784_005:0580c09": "上非也。又假自無體故生。而非有者。生是有是無。若",
    "X46n0784_005:0580c10": "言是有有自有故不得言生者。若言是無無法本不",
    "X46n0784_005:0580c11": "起。故非生。生體故可假亦然。真即是俗。離無無有者。",
    "X46n0784_005:0580c12": "兩理不相離。離無無有。即是之是離無無有耶。若言",
    "X46n0784_005:0580c13": "兩理明之。終是相離也。若則是之是者。照真是照俗。",
    "X46n0784_005:0580c14": "照俗是照真。若異則是二照兩境。終是二片物。寧言",
    "X46n0784_005:0580c15": "一中耶故。菩薩瓔珞本業經第二卷集散品。敬首菩",
    "X46n0784_005:0580c16": "薩問佛云。二諦法性為一。為二。為有。為無。第一義諦",
    "X46n0784_005:0580c17": "復云何。佛答云。隨有諦無諦中道第一義諦。一切諸",
    "X46n0784_005:0580c18": "佛菩薩智母。乃至法亦是諸佛菩薩智母。所以者。諸",
    "X46n0784_005:0580c19": "佛菩薩須法生故。佛子二諦者。世諦有故不空。真諦",
    "X46n0784_005:0580c20": "空故不有。二諦常爾。故不一。聖照空故不二。有佛無",
    "X46n0784_005:0580c21": "佛。法界不變故不空。第一無二故不有。有佛無佛法",
    "X46n0784_005:0580c22": "界一相。故不一。諸法常清淨故不二。佛還為凡夫說",
    "X46n0784_005:0580c23": "故不空。無無故不有。空實故不一。本際不生故不二。",
    "X46n0784_005:0580c24": "不壞假名說諸法相也。是二理者。豈是中道耶。第三",
    "X46n0784_005:0581a01": "家不二而二。二諦理明。既云兩理明。寧復言一中道",
    "X46n0784_005:0581a02": "耶。若一中道理。雖無名無相洞遣百非。而不得云無",
    "X46n0784_005:0581a03": "此理。若無此則是撥無耶見。有此理故。智契會時。隔",
    "X46n0784_005:0581a04": "凡成聖。於是不勉有所得心也。妙勝定經。佛自云。我",
    "X46n0784_005:0581a05": "昔作多聞士時。共文殊諍有無二諦。文殊言有。我言",
    "X46n0784_005:0581a06": "無也。同此諍論故。而不能定二諦有無。死墮三惡道。",
    "X46n0784_005:0581a07": "復服熱鐵丸。逕無量劫。從地獄出。值迦葉佛。為我解",
    "X46n0784_005:0581a08": "說有無二諦。佛言一切法皆無性。汝言有無是義不",
    "X46n0784_005:0581a09": "然。何以故。若一切萬法。皆悉空寂。此二諦者。亦有亦",
    "X46n0784_005:0581a10": "無。汝今解者。但解文字義。不解深義。若爾豈言兩理",
    "X46n0784_005:0581a11": "二體侈一理一體也。今明中道義。有兩意。一論得失",
    "X46n0784_005:0581a12": "大意。二正明中道也。明得失大意者。涅槃經云。佛性",
    "X46n0784_005:0581a13": "中道遠離二邊。而說真法。大品經云。諸法實性不生",
    "X46n0784_005:0581a14": "不滅。不增不減。中論云。因緣所生法。我說即是無。亦",
    "X46n0784_005:0581a15": "為是假名。亦是中道義。其文甚多。今略舉之。欲明諸",
    "X46n0784_005:0581a16": "法非有非無。聖人於假名中道說有無。眾生不解意。",
    "X46n0784_005:0581a17": "多生執著。聞有言定有。有即是常見。聞無言定無。無",
    "X46n0784_005:0581a18": "即是斷見。乃至六十二見。因此而生。失於中道。亦復",
    "X46n0784_005:0581a19": "迷於假用。大經言。聲聞緣覺但見於空。不見不空。不",
    "X46n0784_005:0581a20": "行中道。不行中道。故不見佛性。此文證失中道。又言",
    "X46n0784_005:0581a21": "我於一時。與彌勒菩薩共論世諦。五百聲聞了然不",
    "X46n0784_005:0581a22": "解世諦。近事尚自不解。真諦深遠豈此識之。則證迷",
    "X46n0784_005:0581a23": "假名也。若迷中或假。即有五失。一失諸法不二成二",
    "X46n0784_005:0581a24": "義。二失諸法假名成性實。三失諸法相待成自性。四",
    "X46n0784_005:0581b01": "失諸法皆空成性有。五失中道成邊見。若人久脩方",
    "X46n0784_005:0581b02": "便了非有非無之道。六識所行處。知有是不有。無是",
    "X46n0784_005:0581b03": "不無。非有非無。二不二。始是至道。故大經云。智者見",
    "X46n0784_005:0581b04": "空及與不空。行中道見佛性。既解中識假。還有五得",
    "X46n0784_005:0581b05": "對前失。一解諸法不二也。二知諸法假名也。三解諸",
    "X46n0784_005:0581b06": "法相待也。四悟諸法皆空。五見於中道也。山門義即",
    "X46n0784_005:0581b07": "是無所得觀行。小是大小。如百論所明。大小乘觀行。",
    "X46n0784_005:0581b08": "此是正法。非大非小故。假名相待。明於大小也。若非",
    "X46n0784_005:0581b09": "大非小。而大而小者。此則是竪論之。若待小故大。待",
    "X46n0784_005:0581b10": "大故小。此即是橫論。所以大名小大。小名大小。亦待",
    "X46n0784_005:0581b11": "有故無。因無故有。有名生在於無名。無名生在於有",
    "X46n0784_005:0581b12": "名。是故有無名為無有也。以無有名為世諦。有無名",
    "X46n0784_005:0581b13": "為真諦。此二諦假名有無。而眾生顛倒於不有有。作",
    "X46n0784_005:0581b14": "有有解。既隨有是有。則見色是色。乃至見心是心。既",
    "X46n0784_005:0581b15": "見色有色。心則為色心諸有所傳若正著有顛倒時",
    "X46n0784_005:0581b16": "不可化也。但著有勞役後時厭苦欲求出離時。佛乃",
    "X46n0784_005:0581b17": "爾云。有本不有其始。得悟不有得離心色有等一重",
    "X46n0784_005:0581b18": "轉也。次復隨諸法無有即成斷見故。二乘著空。凡夫",
    "X46n0784_005:0581b19": "滯有。今更為說空不空。彼乃得悟一色乃至一香。須",
    "X46n0784_005:0581b20": "本已來。非有非無。悟中道正觀。今約觀悟宜作觀名",
    "X46n0784_005:0581b21": "不名中道也。次非有非無而假名無有。名為世諦。明",
    "X46n0784_005:0581b22": "假有不有不名有。假有不名不有。只明世諦假有。非",
    "X46n0784_005:0581b23": "有非不有。備截斷常二見。名為世諦觀也。次因世諦",
    "X46n0784_005:0581b24": "故名真諦。因假有故真諦名假無。假無不名無。假無",
    "X46n0784_005:0581c01": "不名不無。故真諦假無觀。亦備截斷常兩見。假名真",
    "X46n0784_005:0581c02": "諦。真諦既爾。乃至假名佛性涅槃等類然。却截故名",
    "X46n0784_005:0581c03": "中道。中道約法。則有無量。然中道尚不可一。豈可有",
    "X46n0784_005:0581c04": "多師。今約法明中道。明一切諸法假名類。此既明真",
    "X46n0784_005:0581c05": "俗觀。物隨應有二諦中道觀。今明俗真。尚自非真非",
    "X46n0784_005:0581c06": "不真。真俗尚非俗非不俗。真俗尚無。豈有二諦中道",
    "X46n0784_005:0581c07": "可得。故非真非俗。故實無三觀義。故大品經平等品",
    "X46n0784_005:0581c08": "云。諸法平等相一切聖人。皆不能行。不能到。故仁王",
    "X46n0784_005:0581c09": "經菩薩教化品云。世佛出世前。無名字。無義名。無體",
    "X46n0784_005:0581c10": "相。無三界名字。善惡六道等。但佛出世為眾生故。說",
    "X46n0784_005:0581c11": "三界六道等。若爾何處有二諦理天然耶。",
    "X46n0784_005:0581c12": "第六二諦相即。二諦相即。備出眾經。如大經第十",
    "X46n0784_005:0581c13": "二卷。佛答文殊云。世諦者。即第一義諦。大品經奉鉢",
    "X46n0784_005:0581c14": "品云。色即是空。空即是色。餘經相即義可尋。次若言",
    "X46n0784_005:0581c15": "真即俗。俗即真者。此是奢論。若言色即是空。空即是",
    "X46n0784_005:0581c16": "色。此即是切論。雖復奢切。同辨相即義。但成論師解。",
    "X46n0784_005:0581c17": "相即有兩種。一云二諦異體而同處。故名相即。二云",
    "X46n0784_005:0581c18": "一體故言相即。即是即是之即也。故開善云。假自無",
    "X46n0784_005:0581c19": "體。生而非有。俗即真。無體故可假。真即是俗也。今謂",
    "X46n0784_005:0581c20": "不然。二諦既言一體。七地已還。寧有出入觀耶。八地",
    "X46n0784_005:0581c21": "已上寧有二諦。可竝觀耶。又若為因緣生者。即是相",
    "X46n0784_005:0581c22": "即。若不須因生即不相即。若順虗妄因生則有相即。",
    "X46n0784_005:0581c23": "若為真實因所辨則不相即。如莊嚴家云。涅槃妙有。",
    "X46n0784_005:0581c24": "出二諦外。此妙有不即於無。虗空不為業因所得。常",
    "X46n0784_005:0582a01": "爾具遍故。不即於有也。開善等云。佛果二諦所攝。猶",
    "X46n0784_005:0582a02": "是讀待二假成故得云相即。今謂不然。兩因所成法。",
    "X46n0784_005:0582a03": "寧得非因所成因體相即耶。又俗即真。若猶有俗者。",
    "X46n0784_005:0582a04": "俗便出真外。那得即真。若即真。與真不異者。寧復得",
    "X46n0784_005:0582a05": "強分別有俗。若強分別真為俗者。便以空分別色。色",
    "X46n0784_005:0582a06": "分別空。若然豈不乖經耶。今隨假名名有。此是不有",
    "X46n0784_005:0582a07": "之有。故名為俗諦也。假名名無。此是不無之無。故為",
    "X46n0784_005:0582a08": "真諦也。有既是不有之有。故非是離無之有。無既是",
    "X46n0784_005:0582a09": "不無之無。故非是離有之無。無既非是離有之無。故",
    "X46n0784_005:0582a10": "無有外之無。有既非異無之有。故無無外之有。無無",
    "X46n0784_005:0582a11": "外有。有則是離無。無有有外無。無則是離有。無無既",
    "X46n0784_005:0582a12": "離有無。無即有。亦無無。離無既無。有即無。亦無有故。",
    "X46n0784_005:0582a13": "非無非有。非真非俗。而明真俗。俗是真俗。真是俗真。",
    "X46n0784_005:0582a14": "故無即於有。非是雖無之有故。有即於無。既非離有",
    "X46n0784_005:0582a15": "之無故。名為有無。非是雖無之有故。名為無有。若無",
    "X46n0784_005:0582a16": "非有即是離有之無。若有非無。即是離無之有。如三",
    "X46n0784_005:0582a17": "假之有。即是離無之有。虗空等無。即是異有之無也。",
    "X46n0784_005:0582a18": "今謂有既是不有之有故。有即是無。無既是不無之",
    "X46n0784_005:0582a19": "無故。無即是有也。若他有異無之有。異有之無。異有",
    "X46n0784_005:0582a20": "之無。故用有分別無。是異無之有故用無分別有。無",
    "X46n0784_005:0582a21": "既是離有無故。無名但生在於無。有既是異無之有",
    "X46n0784_005:0582a22": "故。有名生在於有。有無二名。既其不通。真俗兩體。豈",
    "X46n0784_005:0582a23": "得相即耶。故真俗名一用一則不論相即。名異用異",
    "X46n0784_005:0582a24": "亦不論即也。今大乘無所得義。一而異故。所以論即。",
    "X46n0784_005:0582b01": "異一而故所以論則。若一而有異。二諦一體二用。則",
    "X46n0784_005:0582b02": "不論則。若有異而一。如二用一體。亦不論即。何者體",
    "X46n0784_005:0582b03": "一一無即義二用理異。亦無有即義也。今謂名一而",
    "X46n0784_005:0582b04": "用異故即。用一而名異故即。此是名用用名。一異相",
    "X46n0784_005:0582b05": "即也。若有可有有不即空。空若可空空不即有。此則",
    "X46n0784_005:0582b06": "空有名用俱異今明相即者。須洗前令盡淨。然後可",
    "X46n0784_005:0582b07": "說之。若色與空相即義彰。餘法類可尋。何者言色非",
    "X46n0784_005:0582b08": "色故。色非色之空色。空非空故空非空之色空。故空",
    "X46n0784_005:0582b09": "色可相即也。有不有故有有可即空。空是不空空。空",
    "X46n0784_005:0582b10": "可即有。可即有故。名為空有。有可即空故。名為有空",
    "X46n0784_005:0582b11": "者。有空故異有無空。空有故。異空無有。若有非空有。",
    "X46n0784_005:0582b12": "有不即空。空不有空。空不即有不即有。則不得辨相",
    "X46n0784_005:0582b13": "即。有不即空。亦無有相即。故空有既異。則無相即義",
    "X46n0784_005:0582b14": "也。成論師等云。因緣即體不可得。名為真。真即俗。俗",
    "X46n0784_005:0582b15": "即真。離真無俗。離俗無真也。今謂不然。汝真即是俗",
    "X46n0784_005:0582b16": "者。則失真。俗即是真。則失俗。真俗牙相失者。復有何",
    "X46n0784_005:0582b17": "俗可即也。又無相為真。有相為俗者。今問汝有非空",
    "X46n0784_005:0582b18": "有。有則離空。空非有空。空則離有。空既離有。有出空",
    "X46n0784_005:0582b19": "外。有既離空。有出空外。有出空外云何相即。若不出",
    "X46n0784_005:0582b20": "外者。七地已還。何勞出入觀耶。有無既異。故不得相",
    "X46n0784_005:0582b21": "即也。今無所得義。空不自空。故名為有空。有不自有。",
    "X46n0784_005:0582b22": "故為為空有。既是空有故離空無有。空是有空故。離",
    "X46n0784_005:0582b23": "有無空。離有無空故。有即是空。離空無有故。空即是",
    "X46n0784_005:0582b24": "有。故言色即是空。空即是色。離色無空。離空無色也。",
    "X46n0784_005:0582c01": "舊釋淨名經大品經。色則是空。非色滅空。色性自空。",
    "X46n0784_005:0582c02": "云色即體是空。非是壞色得空。明此色本性即於空。",
    "X46n0784_005:0582c03": "如色是好而好非色屬法塵。今謂不然。色即是空。如",
    "X46n0784_005:0582c04": "色塵法塵者。燒色等時。法塵應不燒。若二並被燒者。",
    "X46n0784_005:0582c05": "據此為例。若色空二者。一燒一不當燒不燒。又二種",
    "X46n0784_005:0582c06": "悉是色故也。今明此經文直是正義。色即是空。非色",
    "X46n0784_005:0582c07": "滅空者。此色是空色。空是色空。色空故色性自是空。",
    "X46n0784_005:0582c08": "空色故空性自是色。名為空色。空與色。非一非異。非",
    "X46n0784_005:0582c09": "有非無。假名開為空色。故名空為色。目色為空。故色",
    "X46n0784_005:0582c10": "即是空。空即是色。非色滅為空。故色性自空也。問俗",
    "X46n0784_005:0582c11": "即真者。如車輪轉時。真亦被轉不。答舊云俗車時。真",
    "X46n0784_005:0582c12": "不當轉不轉也。問若然者。不明相即。既言相即。是則",
    "X46n0784_005:0582c13": "應被轉。一轉一不轉即不即是也。又如色等本有今",
    "X46n0784_005:0582c14": "無時。真空亦始有之。若真空本有者。此空何所空。亦",
    "X46n0784_005:0582c15": "不相即是。若言真空不當本始者。亦不當即不即。理",
    "X46n0784_005:0582c16": "不理。諦不諦等。寄諸諦等本始相即者。寄等言。前本",
    "X46n0784_005:0582c17": "空有色等。始後有故。不相即等也。今謂空色真空不",
    "X46n0784_005:0582c18": "相妨。故無礙也。",
    "X46n0784_005:0582c19": "第七辨體相。所言二諦體。師說不同。具如五重中",
    "X46n0784_005:0582c20": "道中說也。今更明之。一云二諦以有為體。空是其義。",
    "X46n0784_005:0582c21": "所以然者。緣有故空。豈非就有上論空。空以有為其",
    "X46n0784_005:0582c22": "體。有以空為義用。故居士經云。五受陰洞達空是苦",
    "X46n0784_005:0582c23": "義也。今謂不然。若言以有為體。則應以有為理。若不",
    "X46n0784_005:0582c24": "是理空則非理。亦應有是諦。無非無諦也。二云二諦",
    "X46n0784_005:0583a01": "以空為體。有是義用。故大品經淨名經等。空為諸法",
    "X46n0784_005:0583a02": "本也。今亦不然。亦類破之。亦有無既異。常無常異。寧",
    "X46n0784_005:0583a03": "得為體也。三二諦各有體。有以有為體。空以空為體。",
    "X46n0784_005:0583a04": "今隨不然。各有二諦體。則成兩理別異。不應相即。而",
    "X46n0784_005:0583a05": "今經中言。色即是空。空即是色。那得有兩體也。四二",
    "X46n0784_005:0583a06": "諦共一體。隨兩義取。若將有來約。則以有為體。若將",
    "X46n0784_005:0583a07": "無來約。則以無為體也。今謂不同。若言一理隨兩義",
    "X46n0784_005:0583a08": "約者。為是一理而兩義約。為是兩理而兩義約。若是",
    "X46n0784_005:0583a09": "一理則成一諦。若有二理。則應兩體也。五二諦中道",
    "X46n0784_005:0583a10": "為體。有無為義。今謂不然。為當合此中道之體而有。",
    "X46n0784_005:0583a11": "有無兩用。為當離此中道而有。有無兩用。若合此中",
    "X46n0784_005:0583a12": "道。唯應有一用。不應二用。若離此中道為兩用者。中",
    "X46n0784_005:0583a13": "道既被離即非復中道故。二諦自有二體。何得同以",
    "X46n0784_005:0583a14": "一中道為體。雖有五解。終在四句。第一即是有句為",
    "X46n0784_005:0583a15": "體。第二解即以無句為體。第三解第四解。是半有半",
    "X46n0784_005:0583a16": "無。是第三句亦無為體。第五解是以非有非無是第",
    "X46n0784_005:0583a17": "四句為體。今明二諦體豈是以四句往求得也。今大",
    "X46n0784_005:0583a18": "乘明義。二諦體此是假為作名。如坘羅波夷。實不食",
    "X46n0784_005:0583a19": "油。強名食油。今明假名二諦體亦然也。關河相傳明。",
    "X46n0784_005:0583a20": "二諦方便者。本為顯一道故耳。若不為顯一道則無",
    "X46n0784_005:0583a21": "所論也。華嚴經云。如難陀龍王。以憐愍眾生故。從大",
    "X46n0784_005:0583a22": "海出。雨於大雨。今佛世尊亦然。從慈悲大海出。雨大",
    "X46n0784_005:0583a23": "法。法雨者。即是二諦教門。能諦為諦也。若常途師等",
    "X46n0784_005:0583a24": "所說。有是有故有。有還表有。無是無故無還表無。無",
    "X46n0784_005:0583b01": "還表無故無名在於無。有還表有故。有名唯在於有。",
    "X46n0784_005:0583b02": "此有無既自還表有無。故有無則不能表道。不能表",
    "X46n0784_005:0583b03": "道故。則不名理教。今時明無別二諦體。二諦體經中",
    "X46n0784_005:0583b04": "無別說。而今須辨者。為他明二諦體故。今對彼論也。",
    "X46n0784_005:0583b05": "今謂二諦名。是假名。名無得物之功。亦假名體。名體",
    "X46n0784_005:0583b06": "無應名實。故非名非體。但由用故明體假。因體故辨",
    "X46n0784_005:0583b07": "用。假名名有。假名名無。假名名無。名為有無。假名名",
    "X46n0784_005:0583b08": "有故名無有。無有非有。有無非無。非有非無。假名為",
    "X46n0784_005:0583b09": "體。乃明有無假名為用。欲以表非真非俗。非真非俗",
    "X46n0784_005:0583b10": "強假名為體。可得有耶。故因緣有無教。乃表非有非",
    "X46n0784_005:0583b11": "無之道。所以說有為表非有。說無為表非無。故有無",
    "X46n0784_005:0583b12": "兩教門。表非有非無之道也。若因有無。得悟非有非",
    "X46n0784_005:0583b13": "無道者。則有無二教。眇然無蹤跡。假名為理。或名中",
    "X46n0784_005:0583b14": "道。乃至正觀等種種名。豈復別非有非無理。為二諦",
    "X46n0784_005:0583b15": "體也。為因有無。悟非有非無。則名為中道正觀。中論",
    "X46n0784_005:0583b16": "辨中觀者。即是明有無。顯非有非無正觀。故名為正",
    "X46n0784_005:0583b17": "觀。故名為正觀。約此正觀。明昧等三種勢。假名說為",
    "X46n0784_005:0583b18": "十地勝劣等。若始破斷常。即名為初地。若斷常畢竟",
    "X46n0784_005:0583b19": "不起。名正觀觀。若淨乃名第十地也。今明有無二教。",
    "X46n0784_005:0583b20": "表非有非無之理。故得言二諦一體。舊師等有無既",
    "X46n0784_005:0583b21": "是二故不得辨一體也。故今明二諦以不二為體。二",
    "X46n0784_005:0583b22": "諦是有無。不二是非有非每。但二非二故二。此二是",
    "X46n0784_005:0583b23": "不二二故。是二諦不二之用。不二非不二故。二故不",
    "X46n0784_005:0583b24": "二。此不二是二不二故。不二是二諦之體。此即是體。",
    "X46n0784_005:0583c01": "亦言理。亦言中。亦言本也。用亦言教。亦言假。亦言未。",
    "X46n0784_005:0583c02": "各有所對。所以立名。名是則體非有為有體。體非無",
    "X46n0784_005:0583c03": "為無體。將二來約體亦言兩體。以非有為一體。非無",
    "X46n0784_005:0583c04": "為一體。若將一體來望。用亦言一用。同是假名用也。",
    "X46n0784_005:0583c05": "問何文證二諦是教耶。答十二門論觀性門云。因世",
    "X46n0784_005:0583c06": "諦得說第一義諦。若不因世諦。則不得說第一義諦。",
    "X46n0784_005:0583c07": "若不得說第一義諦。則不得涅槃。又云。欲知世諦。則",
    "X46n0784_005:0583c08": "知第一義諦。知第一義諦。則知世諦也。又云。諸佛因",
    "X46n0784_005:0583c09": "緣法。名為甚深第一諦。是因緣法。故知二諦是教也。",
    "X46n0784_005:0583c10": "又四諦品云。諸法雖無生。而有二諦。又經云。如來常",
    "X46n0784_005:0583c11": "行中道為眾生說有也。問二諦中道為體。出經論耶。",
    "X46n0784_005:0583c12": "答菩薩瓔珞本業經下卷云。二諦義者。不一亦不二。",
    "X46n0784_005:0583c13": "不常亦不斷。不來亦不去。不生亦不滅。而二相即。聖",
    "X46n0784_005:0583c14": "知無二故。是諸佛菩薩知母也。又大經云。涅槃之體。",
    "X46n0784_005:0583c15": "非有非無。亦有亦無。故今明不但二諦以中道為體。",
    "X46n0784_005:0583c16": "涅槃佛性等。悉以中道為體。中論青目序云。末世眾",
    "X46n0784_005:0583c17": "生。聞不生不滅畢竟空。便失二諦。故知論主悟解不",
    "X46n0784_005:0583c18": "生不滅。即具二諦。又論四諦品云。諸法雖無生。而有",
    "X46n0784_005:0583c19": "二諦也。肇師論云。當其未有則非有非無。非有非無",
    "X46n0784_005:0583c20": "而為有無之體。立一切法。是則二諦相待得名。非相",
    "X46n0784_005:0583c21": "待得體名是有無故。可論相待。體非有無。所以不論",
    "X46n0784_005:0583c22": "相待也。今據三文為證。一淨名經云。法無有比。無相",
    "X46n0784_005:0583c23": "待故。法無屬因。不在緣故。此即是明中道法也。二大",
    "X46n0784_005:0583c24": "經云。譬如大空不因小空名為大空。涅槃亦爾不因",
    "X46n0784_005:0584a01": "小相名為大相。即是名體。為大涅槃也。三中論燃可",
    "X46n0784_005:0584a02": "燃品云。若法因待成。是法還成待。此還據用。今則無",
    "X46n0784_005:0584a03": "因待。亦無所成法。此據體也。雖復一往大判如斯。若",
    "X46n0784_005:0584a04": "更論其義。復有四句。第一用有待有不待者。復有四",
    "X46n0784_005:0584a05": "句。一者二則論具待。不二則不待。如色空為二。論其",
    "X46n0784_005:0584a06": "待。色空不二。不論其待。論其相即。沒其待義。二者還",
    "X46n0784_005:0584a07": "就二中復有待不待義。若作有無兩名。則是相待。若",
    "X46n0784_005:0584a08": "作色空兩名。則不相待。何者正言有必因無。無必待",
    "X46n0784_005:0584a09": "有。若作色名未必因空。亦可因心等法。作空名未必",
    "X46n0784_005:0584a10": "因色。亦可因心等也。三者若言空待不空。此即是待。",
    "X46n0784_005:0584a11": "若言空待於有。則翻成不待。所以爾者。正言相待假",
    "X46n0784_005:0584a12": "名一切法上。皆得於待。若必以有待空者。一切法上",
    "X46n0784_005:0584a13": "未必盡有。別名相對。如常我瓶衣等名。則無別對。若",
    "X46n0784_005:0584a14": "作空待不空。有待不有。即無法而不得者。常則待於",
    "X46n0784_005:0584a15": "不常。乃至衣不衣也。四者若言空待成空之不空。此",
    "X46n0784_005:0584a16": "即是待。若直云空待不空。此即非待。故自有未必相",
    "X46n0784_005:0584a17": "待者。如言衣待不衣。何必是成衣之非衣。今道相成",
    "X46n0784_005:0584a18": "者。方得相待。所以加之成字此字方得足言也。此四",
    "X46n0784_005:0584a19": "種皆是明用中有待不相待。若中道體非二不二。空。",
    "X46n0784_005:0584a20": "不空。所以非待非不待也。第二階云用中有待有不",
    "X46n0784_005:0584a21": "待。相與并是待中也。體中非待非不待相與并不待。",
    "X46n0784_005:0584a22": "所以爾者。用中待既待不待。不待還是待。待不待相",
    "X46n0784_005:0584a23": "與成大待。體中既非待非不待。即無待之不待。無不",
    "X46n0784_005:0584a24": "待之待。體相與成大不待也。第三階云將用未望體。",
    "X46n0784_005:0584b01": "體用皆是待。將體來望用。用體皆不待。所以爾者。既",
    "X46n0784_005:0584b02": "論其待。待不可自待。必須待於體。體用悉是待。體既",
    "X46n0784_005:0584b03": "言不待。即不待於用。用雖言是待。此待竟待誰。所以",
    "X46n0784_005:0584b04": "用體皆不待也。第四階云雖復體用悉是待。待名終",
    "X46n0784_005:0584b05": "在用。雖復體用悉不待。不待終在體。所以爾者。恒將",
    "X46n0784_005:0584b06": "用義來約體。所以言體待。體何曾是待。故待名終在",
    "X46n0784_005:0584b07": "用。恒將體義約用。故言不待。用何曾不待。所以不待",
    "X46n0784_005:0584b08": "終在體也。問若真俗無二體者。寧得出入觀耶。答我",
    "X46n0784_005:0584b09": "正觀。非有非無道者。則名入觀。若在斷常心不作觀",
    "X46n0784_005:0584b10": "者。名出觀。十地經云。愛佛功德。不名無煩惱者。至七",
    "X46n0784_005:0584b11": "地也。若無差別為差別。約語嘿動靜。為出入觀者。從",
    "X46n0784_005:0584b12": "初發心經佛辨出入觀也。問他有二諦者。可有並觀。",
    "X46n0784_005:0584b13": "汝無二諦理。寧得並觀耶。答我約二緣並觀有無二",
    "X46n0784_005:0584b14": "教。故名為並。又今大乘明義。非真無以明俗。非俗無",
    "X46n0784_005:0584b15": "以明真。故名說俗已辨真。說真已明俗。故了俗即悟",
    "X46n0784_005:0584b16": "真。了真即明俗。故可名並觀。俗是真俗。真是俗真。故",
    "X46n0784_005:0584b17": "如成論等宗。真俗既異。了真知終不解俗。悟俗知終",
    "X46n0784_005:0584b18": "不解真。真俗既不相關。何有並觀義也。此悟非有非",
    "X46n0784_005:0584b19": "無道者。復有何並與不並也。問說有令悟非有。說無",
    "X46n0784_005:0584b20": "令悟非無。非有非無之道。復無有無者。與梁武天子",
    "X46n0784_005:0584b21": "義夢虗空華至覺則無虗義何異。何者彼明生死以",
    "X46n0784_005:0584b22": "還唯是大夢。故見有森羅萬像。若得佛時譬如大覺。",
    "X46n0784_005:0584b23": "則不復見有一切諸法。汝今說俗諦。於凡是有。若得",
    "X46n0784_005:0584b24": "聖時了此有畢竟不有。即名為第一義諦者。與彼何",
    "X46n0784_005:0584c01": "異耶。又山門義凡本謂有。聖本謂無。今凡悟有表不",
    "X46n0784_005:0584c02": "有。聖悟無表不無。名為中道第一義諦。則畢竟無復",
    "X46n0784_005:0584c03": "有無者。此與彼悟第一義諦無復有世諦何異耶。答",
    "X46n0784_005:0584c04": "舊解不同。或云雖得第一義。猶不失世諦。但世諦是",
    "X46n0784_005:0584c05": "假無復有實。如鼠婁栗也。或云有無二諦。舉體論。類",
    "X46n0784_005:0584c06": "如安瓜舉體出舉體沒。後廣明諸師說也。今大乘義",
    "X46n0784_005:0584c07": "二諦。似語而意不同。超然逈出其外。何者梁武云。金",
    "X46n0784_005:0584c08": "剛心以下有虗妄病故有世諦諸法。以得佛時則唯",
    "X46n0784_005:0584c09": "真而無俗。今謂不然。若得佛果。唯真無俗者。流來之",
    "X46n0784_005:0584c10": "初。但俗無真耶。若至佛唯真。真諦非果。寧得萬行感",
    "X46n0784_005:0584c11": "耶。若佛果唯空。空無應照之能。則化道所也。今明凡",
    "X46n0784_005:0584c12": "謂實有。此得聖已。即悟有畢竟不有。此處如同。而亦",
    "X46n0784_005:0584c13": "不失假有。故異彼也。問若爾彼亦說有何異耶。答彼",
    "X46n0784_005:0584c14": "明假名有是有。今謂假有不有。何得類耶。只此諸語。",
    "X46n0784_005:0584c15": "則簡異諸家也。今明本為凡謂有故說不有。為聖謂",
    "X46n0784_005:0584c16": "無故說不無。如凡不了無夢。得聖為覺。比悟有不復",
    "X46n0784_005:0584c17": "有。亦悟無非是無。故因有無。得非有非無。非凡非聖。",
    "X46n0784_005:0584c18": "非夢非覺之道。乃識有無方便之教故。不同他釋也。",
    "X46n0784_005:0584c19": "問若欲令眾生悟非有非無之道。故說有無者。何故",
    "X46n0784_005:0584c20": "非直說非有非無之道。而方便說有無耶。答前釋名",
    "X46n0784_005:0584c21": "中。已有此問。今更說之。前釋名不定。今明體不定。故",
    "X46n0784_005:0584c22": "來意各異也。何者。明聖人說教緣由及具不具。何者",
    "X46n0784_005:0584c23": "明凡本謂有是有。及聖人謂諸法是無。今且同其說",
    "X46n0784_005:0584c24": "有無。次令其悟有非是有。有而是無。悟無不是。無而",
    "X46n0784_005:0585a01": "是有。無而是有故非有。有而是無故非無。始可得悟",
    "X46n0784_005:0585a02": "非有非無之道也。問他有三種中道應是三諦。今真",
    "X46n0784_005:0585a03": "俗表非真非俗道者。亦應三諦耶。答三種中道如八",
    "X46n0784_005:0585a04": "不義中說。但彼有真俗二諦理。復有非真非俗中道",
    "X46n0784_005:0585a05": "理。義論有三諦。今明真俗是教。以表非真非俗之道。",
    "X46n0784_005:0585a06": "無別二諦理。豈有三理。又二教秤諦時。理猶未諦。此",
    "X46n0784_005:0585a07": "所表理受諦名時。二教諦名癈己。何事三諦。而隨緣",
    "X46n0784_005:0585a08": "說。亦得三諦。故菩薩瓔珞本業經下卷云。慧有三緣。",
    "X46n0784_005:0585a09": "一照有諦。二照無諦。三照中道第一義也。問世間樂",
    "X46n0784_005:0585a10": "小法者。鈍根之人好問大乘二諦。與開善何異耶。答",
    "X46n0784_005:0585a11": "此是無識人也。未入大乘甘露法門。苟執其非只言",
    "X46n0784_005:0585a12": "是也。如私[收ㄆ+　]格官解。若悟大乘味。還嗤昔戇也。開善",
    "X46n0784_005:0585a13": "二諦理是天然境。今明二諦是教。彼宗二諦是理一",
    "X46n0784_005:0585a14": "者相。一無相。一名生。一亦無生。今謂兩俱生。兩俱不",
    "X46n0784_005:0585a15": "生。一生一無生。一無生一生。四句。彼義二諦是一說",
    "X46n0784_005:0585a16": "一不說。今意二諦亦得四句說不說也。彼義真無名。",
    "X46n0784_005:0585a17": "俗有名。今謂俱名等四句也。彼宗二諦一是假。一不",
    "X46n0784_005:0585a18": "假。今明俱是假也。彼宗二諦是理。今謂一諦是事。彼",
    "X46n0784_005:0585a19": "義二諦。一借名。一不借名。二諦。一寄名。一不寄名。今",
    "X46n0784_005:0585a20": "明當體名也。彼宗聖智契真境時。至忘而彌存。故只",
    "X46n0784_005:0585a21": "得心生苦。不得稱真理生惱用能逼所逼知不智異。",
    "X46n0784_005:0585a22": "故彼論云。聖人入滅盡定。蹔息勞務也。今謂能所俱",
    "X46n0784_005:0585a23": "寂。非能非所。故經云。知苦非苦。名苦聖諦等。何處彌",
    "X46n0784_005:0585a24": "存性二也。彼宗真理是真。虗通理是俗。兩理定處死",
    "X46n0784_005:0585b01": "故。今謂說真為俗。說俗為真。說境為智。說智為境。彼",
    "X46n0784_005:0585b02": "宗有此無名無相理。若無此理。即是撥無邪見。決不",
    "X46n0784_005:0585b03": "得秤無有無生理。如言樹上有神而不得定莖枝葉",
    "X46n0784_005:0585b04": "處有。今謂因事故明理。何處有如彼理。若爾言同開",
    "X46n0784_005:0585b05": "善二諦者。豈非無識人乎哉。又開善等眾師異口同",
    "X46n0784_005:0585b06": "說。至理是非有非無。今大乘明義。非有無是理。若理",
    "X46n0784_005:0585b07": "是非有無。即有理之可理。今明非有無是理。則無理",
    "X46n0784_005:0585b08": "之可理。若有理之可理。理是理故理也。故云無理之",
    "X46n0784_005:0585b09": "可理。是理非理之理。若理是理故。理則有理異非理。",
    "X46n0784_005:0585b10": "有非理異理也。今明理是不理理。無非理異理。無理",
    "X46n0784_005:0585b11": "異非理。若有理異非理。非理異理。則非有不關有。非",
    "X46n0784_005:0585b12": "無不關無也。今謂無理異非理非理異理。非有即是",
    "X46n0784_005:0585b13": "有。非無即是無也。",
    "X46n0784_005:0585b14": "第八辨絕名。",
    "X46n0784_005:0585b15": "無依無得大乘四論玄義記卷第五"
}