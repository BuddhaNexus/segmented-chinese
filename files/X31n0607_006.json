{
    "X31n0607_006:0303a01": "妙法蓮華經科註卷第六",
    "X31n0607_006:0303a02": "姚秦三藏法師　鳩摩羅什奉　詔譯",
    "X31n0607_006:0303a03": "上天竺講寺住山比丘　一如　集註",
    "X31n0607_006:0303a04": "妙法蓮華經隨喜功德品第十八",
    "X31n0607_006:0303a05": "隨喜者隨順事理無二無別喜是慶己慶人聞深",
    "X31n0607_006:0303a06": "奧法順理有實功德順事有權功德慶己有智慧",
    "X31n0607_006:0303a07": "慶人有慈悲權實智斷合而說之故言隨喜功德",
    "X31n0607_006:0303a08": "品此約世界悉檀釋也又順理者聞佛本地深遠",
    "X31n0607_006:0303a09": "信順不逆而無一毫疑滯順事者聞佛三世益物",
    "X31n0607_006:0303a10": "橫竪該亘徧一切處亦無一毫疑滯即廣事而達",
    "X31n0607_006:0303a11": "深理即深理而達廣事不二而二不別而別雖二",
    "X31n0607_006:0303a12": "雖別無二無別如此信解名之為隨如來出世四",
    "X31n0607_006:0303a13": "十餘年不顯真實於七方便不語誠諦今經開顯",
    "X31n0607_006:0303a14": "慶我及人以凡夫心等佛所知用所生眼同如來",
    "X31n0607_006:0303a15": "見如此知見究竟法界更無過上是名為喜佛今",
    "X31n0607_006:0303a16": "說此我得聞此故名隨喜功德品此約對治悉檀",
    "X31n0607_006:0303a17": "釋也第五十人是五品位中初隨喜品之初心但",
    "X31n0607_006:0303a18": "有一念理解但有一念慶己慶他未有事行恩不",
    "X31n0607_006:0303a19": "及人所獲功德如來巧喻功葢無學況復最初於",
    "X31n0607_006:0303a20": "會中聞者況復二三四五品者如來說此深妙功",
    "X31n0607_006:0303a21": "德令人景慕故言隨喜功德品此約為人悉檀釋",
    "X31n0607_006:0303a22": "也上法師品及持品分別功德品中四信五品稱",
    "X31n0607_006:0303a23": "美持經功德時眾不測初心功德之大咸謂已入",
    "X31n0607_006:0303a24": "真因之位故今示彼行淺功深以顯經力輕疑釋",
    "X31n0607_006:0303b01": "然故名隨喜功德品此約第一義悉檀釋也妙樂",
    "X31n0607_006:0303b02": "云初釋隨中事理祗是權實異名了此權實即非",
    "X31n0607_006:0303b03": "權實故無二無別即隨順開權顯實之事理也權",
    "X31n0607_006:0303b04": "實智斷合說者權實結隨智斷結喜且以自他事",
    "X31n0607_006:0303b05": "理慶喜故屬世界悉檀也本地深遠者理深時遠",
    "X31n0607_006:0303b06": "也廣事達深理者即施迹近事見遠本理也佛今",
    "X31n0607_006:0303b07": "下結成品名除事理疑故屬對治悉檀也如來巧",
    "X31n0607_006:0303b08": "喻者即下文四百萬億等是也如來下結經勸意",
    "X31n0607_006:0303b09": "以立品名令進理入位能生理善故屬為人悉檀",
    "X31n0607_006:0303b10": "也聖言親讚使推功疑除故舉釋然以擬第一義",
    "X31n0607_006:0303b11": "悉檀也五品位中後之四人前分別功德品末節",
    "X31n0607_006:0303b12": "節自校量訖唯初隨喜品文於彼但標人相未有",
    "X31n0607_006:0303b13": "校量故使彌勒乘機扣佛廣校初品方知後四功",
    "X31n0607_006:0303b14": "大故有此品之來也。△二隨喜品格量初品功德",
    "X31n0607_006:0303b15": "二初問。",
    "X31n0607_006:0303b16": "爾時彌勒菩薩摩訶薩(至)得幾所福而說偈言。",
    "X31n0607_006:0303b17": "世尊滅度後其有聞是經若能隨喜者為得幾所福。",
    "X31n0607_006:0303b18": "△二答二初長行二初答內心隨喜人五初展轉",
    "X31n0607_006:0303b19": "教。",
    "X31n0607_006:0303b20": "爾時佛告彌勒菩薩摩訶薩(至)如是展轉至第五十。",
    "X31n0607_006:0303b21": "東北二家解五十人不會經旨今解為二一橫約",
    "X31n0607_006:0303b22": "諸教四眾二直約圓教數之橫約諸教者如三藏",
    "X31n0607_006:0303b23": "有四門一一門有比丘等四眾更開沙彌沙彌尼",
    "X31n0607_006:0303b24": "合六人四門則二十四人更約信行法行則四十",
    "X31n0607_006:0303c01": "八人最初最後合五十人通別二教四門亦如是",
    "X31n0607_006:0303c02": "直就圓門數者數法有小七大七大七有七七四",
    "X31n0607_006:0303c03": "十九皆是師弟展轉相教皆具自行化他之德唯",
    "X31n0607_006:0303c04": "最後一人但是自解無教他德故格下以顯上耳",
    "X31n0607_006:0303c05": "妙樂云以由古人作十地乃至十信五十位解之",
    "X31n0607_006:0303c06": "傷文失理故今助之暫寄教門以立人數所以二",
    "X31n0607_006:0303c07": "解者初約三教義當昔教有五十人至今聞圓二",
    "X31n0607_006:0303c08": "者至今復成五十皆被開顯全成圓人故圓舉數",
    "X31n0607_006:0303c09": "無可以辯且寄數法以一七而止七中從大故四",
    "X31n0607_006:0303c10": "十九并最後一人即成五十補註云皆是師弟等",
    "X31n0607_006:0303c11": "者受前人教為弟子復教後人即是師也圓數無",
    "X31n0607_006:0303c12": "可以辯者謂前之三教且可約人約門等辯五十",
    "X31n0607_006:0303c13": "人今經開後無復差異豈可如上以辯數耶故且",
    "X31n0607_006:0303c14": "寄大七成經數也。△二格量本。",
    "X31n0607_006:0303c15": "阿逸多其第五十善男子(至)皆得自在具八解脫。",
    "X31n0607_006:0303c16": "補註云六趣者六即六道趣即往趣謂眾生隨所",
    "X31n0607_006:0303c17": "作業趣往六道也四生即胎卵濕化俱舍論頌云",
    "X31n0607_006:0303c18": "人旁生具四地獄及諸天中有唯化生鬼通胎化",
    "X31n0607_006:0303c19": "二若有形等示四生體相及住止之處有形謂欲",
    "X31n0607_006:0303c20": "界色界無形謂無色界有想謂空處識處無想謂",
    "X31n0607_006:0303c21": "無所有處非有想非無想者非識處之有想非無",
    "X31n0607_006:0303c22": "所有處之無想即無色界第四天也爾雅云無足",
    "X31n0607_006:0303c23": "謂之豸有足謂之虫二足四足可知多足如蜈蚣",
    "X31n0607_006:0303c24": "等。○示教利喜註見前化城喻品八解脫見前及",
    "X31n0607_006:0304a01": "界次第。△三舉意問。",
    "X31n0607_006:0304a02": "於汝意云何是大施主所得功德寧為多不。",
    "X31n0607_006:0304a03": "△四誠實答。",
    "X31n0607_006:0304a04": "彌勒白佛言世尊(至)何況令得阿羅漢果。",
    "X31n0607_006:0304a05": "△五正格量。",
    "X31n0607_006:0304a06": "佛告彌勒我今分明語汝(至)阿僧祇不可得比。",
    "X31n0607_006:0304a07": "格量中先與世樂拔果苦後與涅槃拔生死苦此",
    "X31n0607_006:0304a08": "是略舉梵福而為校量若更廣說滿閻浮提人福",
    "X31n0607_006:0304a09": "不及西瞿耶尼一人福滿西瞿人福不及東弗婆",
    "X31n0607_006:0304a10": "提一人福滿三天下人福不及北鬱單越一人福",
    "X31n0607_006:0304a11": "滿四天下人福不及一四天王四天王不及一帝",
    "X31n0607_006:0304a12": "釋乃至第六天不及一梵天福滿梵天福不及藏",
    "X31n0607_006:0304a13": "教三乘聖福藏不及通通不及別別不及圓教聞",
    "X31n0607_006:0304a14": "法華經初隨喜品福何以故彼前三教是三乘法",
    "X31n0607_006:0304a15": "非佛法故是權非實故是偏非圓故雖住後果不",
    "X31n0607_006:0304a16": "及我初心其義如是妙樂云今聞妙經隨喜初心",
    "X31n0607_006:0304a17": "尚過彼之後聖何況初聖自非吾佛大聖嚴旨安",
    "X31n0607_006:0304a18": "能信斯希奇若此者哉。△二直明外聽法人四初",
    "X31n0607_006:0304a19": "自往聽。",
    "X31n0607_006:0304a20": "又阿逸多若人為是經故往詣僧坊(至)及乘天宮。",
    "X31n0607_006:0304a21": "△二分座坐。",
    "X31n0607_006:0304a22": "若復有人於講法處坐(至)若轉輪聖王所坐之處。",
    "X31n0607_006:0304a23": "△三勸他聽。",
    "X31n0607_006:0304a24": "阿逸多若復有人(至)見佛聞法信受教誨。",
    "X31n0607_006:0304b01": "章安云此文亦有六根功德利根智慧是意功德",
    "X31n0607_006:0304b02": "不瘖啞是舌功德鼻修高直是鼻功德見佛是眼",
    "X31n0607_006:0304b03": "功德聞法是耳功德餘是身功德前是相似位功",
    "X31n0607_006:0304b04": "德今是相似位前功德耳妙樂云前是相似位功",
    "X31n0607_006:0304b05": "德等者指前分別功德品中云滅後五品大師有",
    "X31n0607_006:0304b06": "時依普賢觀經判五品位在六根內故云相似此",
    "X31n0607_006:0304b07": "中校量初品復是第五十人初法會聞容是初品",
    "X31n0607_006:0304b08": "第五十人必在隨喜品初人也然品題隨喜不的",
    "X31n0607_006:0304b09": "局初通該五十人。○胗(章忍切)咼(口懷切)區(卑典切)[匚@虒](湯奚",
    "X31n0607_006:0304b10": "切)[穴/爪](鳥瓜切)。△四具聽修。",
    "X31n0607_006:0304b11": "阿逸多汝且觀是(至)為人分別如說修行。",
    "X31n0607_006:0304b12": "△二偈頌二初頌內隨喜人三初頌五十人。",
    "X31n0607_006:0304b13": "爾時世尊欲重宣此義而說偈言。",
    "X31n0607_006:0304b14": "若人於法會(至)如是展轉教至於第五十。",
    "X31n0607_006:0304b15": "△二頌格量本。",
    "X31n0607_006:0304b16": "最後人獲福今當分別之(至)三明八解脫。",
    "X31n0607_006:0304b17": "六通中宿命等三獨得名明註見譬喻品。△三正",
    "X31n0607_006:0304b18": "頌格量。",
    "X31n0607_006:0304b19": "最後第五十聞一偈隨喜(至)初聞隨喜者。",
    "X31n0607_006:0304b20": "△二頌外聽法人四初超頌勸聽。",
    "X31n0607_006:0304b21": "若有勸一人將引聽法華(至)常從其口出。",
    "X31n0607_006:0304b22": "△二追頌自往。",
    "X31n0607_006:0304b23": "若故詣僧坊欲聽法華經(至)及乘天宮殿。",
    "X31n0607_006:0304b24": "△三頌分座坐。",
    "X31n0607_006:0304c01": "若於講法處勸人坐聽經是福因緣得釋梵轉輪座。",
    "X31n0607_006:0304c02": "△四正頌聽修行。",
    "X31n0607_006:0304c03": "何況一心聽解說其義趣如說而修行其福不可限。",
    "X31n0607_006:0304c04": "妙法蓮華經法師功德品第十九",
    "X31n0607_006:0304c05": "法師義如法師品中說功德者前品隨喜功德謂",
    "X31n0607_006:0304c06": "五品中初品之初功德在相似位前也今品法師",
    "X31n0607_006:0304c07": "功德謂五品之上六根清淨之功德即十信相似",
    "X31n0607_006:0304c08": "位也以此功德內外莊嚴五根清淨名外莊嚴意",
    "X31n0607_006:0304c09": "根清淨名內莊嚴又從地獄已上至佛一切色像",
    "X31n0607_006:0304c10": "悉於身中現者名內莊嚴從地獄至佛一切色像",
    "X31n0607_006:0304c11": "以普現三昧而外化者名外莊嚴身根既爾餘五",
    "X31n0607_006:0304c12": "根亦然讀誦獲六根清淨既爾受持解說書寫亦",
    "X31n0607_006:0304c13": "然五品中初品六根清淨既爾後之四品加然相",
    "X31n0607_006:0304c14": "似六根清淨既爾分真倍然此約世界悉檀釋也",
    "X31n0607_006:0304c15": "行者聞說此功德利喜不自勝勤求無厭信進倍",
    "X31n0607_006:0304c16": "增此約為人悉檀釋也明識大乘有大勢力決無",
    "X31n0607_006:0304c17": "疑網此約對治悉檀釋也似解之初初過二乘之",
    "X31n0607_006:0304c18": "極極百千萬倍指始顯終懸解究竟第一義諦不",
    "X31n0607_006:0304c19": "可思議此約第一義悉檀釋也此品所明備斯四",
    "X31n0607_006:0304c20": "意是法師之功德故言法師功德品也妙樂云法",
    "X31n0607_006:0304c21": "師之稱既通不隔四信五品故指彼文用申品目",
    "X31n0607_006:0304c22": "問書寫何以淨六根耶答同資正解故四品加然",
    "X31n0607_006:0304c23": "者明發不定始自初隨喜終至第五正行六度皆",
    "X31n0607_006:0304c24": "發六根清淨何必過五品方入相似言加然者以",
    "X31n0607_006:0305a01": "初望後初尚得入後四加前似解初初者依普賢",
    "X31n0607_006:0305a02": "觀經隨喜已當似解之首第五十人復在初隨喜",
    "X31n0607_006:0305a03": "品之初故云初初過二乘極極者羅漢已極無疑",
    "X31n0607_006:0305a04": "又極故云極極縱是無疑亦不能及初隨喜人百",
    "X31n0607_006:0305a05": "千萬倍如前校量指始顯終者以隨喜始顯妙覺",
    "X31n0607_006:0305a06": "終也。△三法師功德品明初品果功德勸流通二",
    "X31n0607_006:0305a07": "初總列六根功德盈縮。",
    "X31n0607_006:0305a08": "爾時佛告常精進(至)莊嚴六根皆令清淨。",
    "X31n0607_006:0305a09": "大品云色淨故般若淨般若淨故色淨色淨故五",
    "X31n0607_006:0305a10": "根淨般若淨故意根淨正法華整足具六千功德",
    "X31n0607_006:0305a11": "大經云如來一根則能見色聞聲齅香別味覺觸",
    "X31n0607_006:0305a12": "知法今經六根清淨與大品同以是功德莊嚴六",
    "X31n0607_006:0305a13": "根與正法華同鼻見色聞聲覺知與大經同疏中",
    "X31n0607_006:0305a14": "雖為破斥他師偏釋不當引同三經意且正明六",
    "X31n0607_006:0305a15": "根等有一千功德也若明六千功德數者按三業",
    "X31n0607_006:0305a16": "安樂行即有十善一善有十即百善百善中一一",
    "X31n0607_006:0305a17": "有十如即千善就自行化他為二千約如來室如",
    "X31n0607_006:0305a18": "來衣如來座即成六千五種法師悉具六根清淨",
    "X31n0607_006:0305a19": "一一根皆有一千功德也(此約弘經方軌明等有一千也)復次一",
    "X31n0607_006:0305a20": "心中具十法界一一界皆有十如即成一百一根",
    "X31n0607_006:0305a21": "通取六塵即有六百約定慧二莊嚴即成一千二",
    "X31n0607_006:0305a22": "百根根悉具定慧莊嚴等有千二百也(此約理境等千二百)",
    "X31n0607_006:0305a23": "若論六根清淨清淨則不言功德若多若少若言",
    "X31n0607_006:0305a24": "莊嚴能盈能縮復能平等平等莊嚴者根根六千",
    "X31n0607_006:0305b01": "若言千二百顯其能盈若言八百顯其能縮若言",
    "X31n0607_006:0305b02": "清淨無盈無縮無等六根互用根自在故不可思",
    "X31n0607_006:0305b03": "議妙樂云今依安樂行以明三業正當法師依於",
    "X31n0607_006:0305b04": "弘經方軌故令獲得六根清淨又云此中三業即",
    "X31n0607_006:0305b05": "是六根故不更對六根三業功成即六根淨若言",
    "X31n0607_006:0305b06": "千二百下次辯盈縮即在今經秖於向等而論盈",
    "X31n0607_006:0305b07": "縮若言清淨是牒前大品六根互用是牒前大經",
    "X31n0607_006:0305b08": "箋難據孤山明楞嚴經中流變三疊謂是發覺初",
    "X31n0607_006:0305b09": "心令知顛倒處所故示凡夫六根優劣之用意在",
    "X31n0607_006:0305b10": "阿難擇取耳根以為修證之地今以流通法華之",
    "X31n0607_006:0305b11": "力至十信相似之位獲得六根清淨互用無妨不",
    "X31n0607_006:0305b12": "可例同。△二別作六章當分解釋六初眼根二初",
    "X31n0607_006:0305b13": "長行。",
    "X31n0607_006:0305b14": "是善男子善女人(至)果報生處悉見悉知。",
    "X31n0607_006:0305b15": "△二偈頌。",
    "X31n0607_006:0305b16": "爾時世尊欲重宣此義而說偈言。",
    "X31n0607_006:0305b17": "若於大眾中以無所畏心(至)肉眼力如是。",
    "X31n0607_006:0305b18": "父母所生名肉眼能見大千世界內外則是所見",
    "X31n0607_006:0305b19": "過於天眼梵王報得天眼在己界徧見大千大千",
    "X31n0607_006:0305b20": "外有風輪與眼作障不能見外若在他界則不徧",
    "X31n0607_006:0305b21": "見大千非所統故小羅漢見小千大羅漢見大千",
    "X31n0607_006:0305b22": "辟支佛見百佛世界不以風輪為礙亦無己他界",
    "X31n0607_006:0305b23": "隔今經論眼能見大千內外應是天眼猶名肉眼",
    "X31n0607_006:0305b24": "者圓教相似位中因經之力有勝根用既未發真",
    "X31n0607_006:0305c01": "不得稱天眼雖稱肉眼具五眼用見大千內外天",
    "X31n0607_006:0305c02": "眼用見一切眾生及業因緣法眼用其目甚清淨",
    "X31n0607_006:0305c03": "慧眼用一時悉見大千內外見業見淨又圓伏障",
    "X31n0607_006:0305c04": "中道無明之惑佛眼用大經云雖有肉眼名為佛",
    "X31n0607_006:0305c05": "眼佛眼故名清淨具五眼故故言莊嚴能盈能縮",
    "X31n0607_006:0305c06": "名勝根用名根自在豈可秪作八百千二百解耶",
    "X31n0607_006:0305c07": "妙樂云初眼根中未論修發真天眼等直以肉眼",
    "X31n0607_006:0305c08": "能見大千故云父母所生若論其用已過天眼故",
    "X31n0607_006:0305c09": "今應云相似佛眼乃至相似五眼故亦應云見於",
    "X31n0607_006:0305c10": "二乘及菩薩佛等以準耳鼻經文必合有故見大",
    "X31n0607_006:0305c11": "千內外為天眼者且約見於麤細色邊見業見淨",
    "X31n0607_006:0305c12": "者業有差別淨無差別雙見二境即表中智又能",
    "X31n0607_006:0305c13": "圓伏故是佛眼。○翻譯名義云有人謂彌樓此云",
    "X31n0607_006:0305c14": "光明七金山也金色光明故若準第一義法勝經",
    "X31n0607_006:0305c15": "云須彌樓山則彌樓是須彌山舊譯俱舍須彌亦",
    "X31n0607_006:0305c16": "云彌樓是則梵音有異若據今經云內外彌樓山",
    "X31n0607_006:0305c17": "須彌及鐵圍則是兩山名體皆異也。△二耳根二",
    "X31n0607_006:0305c18": "初長行。",
    "X31n0607_006:0305c19": "復次常精進(至)種種音聲而不壞耳根。",
    "X31n0607_006:0305c20": "△二偈頌。",
    "X31n0607_006:0305c21": "爾時世尊欲重宣此義而說偈言。",
    "X31n0607_006:0305c22": "父母所生耳清淨無濁穢(至)功德已如是。",
    "X31n0607_006:0305c23": "耳根亦具五耳之用故能徧聞大千內外十法界",
    "X31n0607_006:0305c24": "音聲也聞六道聲即肉天二耳聞二乘聲即慧耳",
    "X31n0607_006:0306a01": "聞菩薩聲即法耳聞佛聲即佛耳又父母所生即",
    "X31n0607_006:0306a02": "肉耳能聞內外即天耳聽之不著即慧耳悉能分",
    "X31n0607_006:0306a03": "別即法耳一時互聞即佛耳以耳例眼眼亦如是",
    "X31n0607_006:0306a04": "見人天是肉天二眼見二乘是慧眼見菩薩是法",
    "X31n0607_006:0306a05": "眼見佛是佛眼補註云迦陵頻伽此翻好聲鳥此",
    "X31n0607_006:0306a06": "鳥在[穀禾+卵]聲勝諸鳥命命者寶藏經云雪山有鳥名",
    "X31n0607_006:0306a07": "為共命一身二頭神識各異報命則同故云命命",
    "X31n0607_006:0306a08": "小彌陀經云共命之鳥勝天王經云生生之鳥涅",
    "X31n0607_006:0306a09": "槃經云耆婆耆婆皆此鳥也光音二禪中第三天",
    "X31n0607_006:0306a10": "徧淨三禪中第三天也有頂即色界究竟天也。△",
    "X31n0607_006:0306a11": "三鼻根二初長行。",
    "X31n0607_006:0306a12": "復次常精進(至)若欲分別為他人說憶念不謬。",
    "X31n0607_006:0306a13": "△二偈頌。",
    "X31n0607_006:0306a14": "爾時世尊欲重宣此義而說偈言。",
    "X31n0607_006:0306a15": "是人鼻清淨於此世界中(至)先得此鼻相。",
    "X31n0607_006:0306a16": "鼻根亦具五鼻之用父母所生即肉鼻聞大千內",
    "X31n0607_006:0306a17": "外諸香即天鼻不染不著即慧鼻分別不謬即法",
    "X31n0607_006:0306a18": "鼻一時互用即佛鼻鼻根互用者鼻知好惡別貴",
    "X31n0607_006:0306a19": "賤覩天宮莊嚴等則鼻有眼用讀經說法聞香能",
    "X31n0607_006:0306a20": "知則鼻有耳用知諸華果實及蘇油香氣則鼻有",
    "X31n0607_006:0306a21": "舌用入禪出禪禪有八觸五欲嬉戲亦是觸法聞",
    "X31n0607_006:0306a22": "香能知則鼻有身用知染欲癡恚心亦知修善等",
    "X31n0607_006:0306a23": "則鼻有意用鼻根自在勝用若茲例五根亦如是",
    "X31n0607_006:0306a24": "妙樂云鼻根明互用經文最委悉準例餘根亦應",
    "X31n0607_006:0306b01": "如是但是文略八觸者動痒輕重冷煗澁滑止觀",
    "X31n0607_006:0306b02": "云入定一月不散即發八觸而來觸身。○須曼那",
    "X31n0607_006:0306b03": "見前闍提此云金錢華末利亦云摩利此云鬘華",
    "X31n0607_006:0306b04": "此華堪作鬘故波羅羅此云重生多摩羅跋此云",
    "X31n0607_006:0306b05": "性無垢多伽羅此云根大論云木香樹也波利質",
    "X31n0607_006:0306b06": "多羅此云圓生樹其根莖枝葉逆風薰五十由旬",
    "X31n0607_006:0306b07": "順風百由旬拘鞞陀羅此云大遊戲地勝殿妙法",
    "X31n0607_006:0306b08": "堂皆帝釋所居處也妙法亦云善法四齋日帝釋",
    "X31n0607_006:0306b09": "與諸天於此堂中集議人間如法不如法事。△四",
    "X31n0607_006:0306b10": "舌根二初長行。",
    "X31n0607_006:0306b11": "復次常精進(至)又能出於深妙法音。",
    "X31n0607_006:0306b12": "舌根亦具五舌之用能作六道語即肉天二舌能",
    "X31n0607_006:0306b13": "作二乘語即慧舌能作菩薩語即法舌一時互用",
    "X31n0607_006:0306b14": "即佛舌。○七寶者補註云若轉輪聖王出世七寶",
    "X31n0607_006:0306b15": "自然而現一論二珠三象四馬五主兵大臣六主",
    "X31n0607_006:0306b16": "藏大臣七玉女。△二偈頌。",
    "X31n0607_006:0306b17": "爾時世尊欲重宣此義而說偈言。",
    "X31n0607_006:0306b18": "是人舌根淨終不受惡味(至)或時為現身。",
    "X31n0607_006:0306b19": "自在即他化自在天居欲界頂乃魔王也大自在",
    "X31n0607_006:0306b20": "即魔醯首羅色界頂天也此依觀音義疏所釋與",
    "X31n0607_006:0306b21": "前列眾中不同。△五身根二初長行。",
    "X31n0607_006:0306b22": "復次常精進(至)皆於身中現其色像。",
    "X31n0607_006:0306b23": "身根具五身之用世界所有皆於身中現肉身用",
    "X31n0607_006:0306b24": "也上至有頂於身中現天身用也二乘於身中現",
    "X31n0607_006:0306c01": "慧身用也菩薩於身中現法身用也佛於身中現",
    "X31n0607_006:0306c02": "佛身用也一時圓現一時互用一時無謬一時無",
    "X31n0607_006:0306c03": "著妙樂云無謬假也無著空也俱照名中。△二偈",
    "X31n0607_006:0306c04": "頌。",
    "X31n0607_006:0306c05": "爾時世尊欲重宣此義而說偈言。",
    "X31n0607_006:0306c06": "若持法華者其身甚清淨(至)一切於中現。",
    "X31n0607_006:0306c07": "△六意根二初長行。",
    "X31n0607_006:0306c08": "復次常精進(至)亦是先佛經中所說。",
    "X31n0607_006:0306c09": "意根亦具五意之用世間治生產業皆順正法即",
    "X31n0607_006:0306c10": "人意淨天心所行天所動作即天意淨四月即四",
    "X31n0607_006:0306c11": "諦一歲是十二月即十二因緣與實相不相違背",
    "X31n0607_006:0306c12": "即慧意淨一月即一乘即菩薩意淨有所籌量皆",
    "X31n0607_006:0306c13": "是先佛經中所說即佛意淨一時圓明一時圓互",
    "X31n0607_006:0306c14": "一時無染一時無謬根用自在能盈能縮能等能",
    "X31n0607_006:0306c15": "淨私謂佛戒不許習學外道經書手筆今何云若",
    "X31n0607_006:0306c16": "說俗間經書等耶答輔行四下云若外學者小乘",
    "X31n0607_006:0306c17": "教中為伏外道許十二時中一時習外若大乘中",
    "X31n0607_006:0306c18": "初心菩薩一向不許淨名云若好雜句文飾者多",
    "X31n0607_006:0306c19": "是新發意菩薩此斥不許習外且令進行至六根",
    "X31n0607_006:0306c20": "淨學應不難(文)今此正當六根清淨之位或說俗",
    "X31n0607_006:0306c21": "間經書故能皆順正法也。△二偈頌。",
    "X31n0607_006:0306c22": "爾時世尊欲重宣此義而說偈言。",
    "X31n0607_006:0306c23": "是人意清淨明利無濁穢(至)持法華經故。",
    "X31n0607_006:0306c24": "上中下法見前安樂行品。",
    "X31n0607_006:0307a01": "妙法蓮華經常不輕菩薩品第二十",
    "X31n0607_006:0307a02": "內懷不輕之解外敬不輕之境身立不輕之行口",
    "X31n0607_006:0307a03": "宣不輕之教人作不輕之目不輕之解者法華論",
    "X31n0607_006:0307a04": "云此菩薩知眾生有佛性不敢輕之佛性有五正",
    "X31n0607_006:0307a05": "因佛性通亘本當緣了佛性種子本有非適今也",
    "X31n0607_006:0307a06": "果性果果性定當得之決不虗也是名不輕之解",
    "X31n0607_006:0307a07": "將解以歷人彼亦如此是名敬不輕之境敬此境",
    "X31n0607_006:0307a08": "故名不輕之行宣此語故名不輕之教昔毀者以",
    "X31n0607_006:0307a09": "此目人今經家以此目品此品引人為證證五品",
    "X31n0607_006:0307a10": "功德深六根報重令知佛昔隨喜獲現生後報以",
    "X31n0607_006:0307a11": "募流通也妙樂云正因通亘等者性德通於迷悟",
    "X31n0607_006:0307a12": "因果故也緣了云種子本有者還約性德以明二",
    "X31n0607_006:0307a13": "因以對新熏成修德故此三為因轉因成果果中",
    "X31n0607_006:0307a14": "菩提及以涅槃名為果性果果性也若對性辯脩",
    "X31n0607_006:0307a15": "秪是脩德緣了至果名為菩提涅槃了秪是智智",
    "X31n0607_006:0307a16": "名菩提即是果性緣秪是斷斷名涅槃即是果果",
    "X31n0607_006:0307a17": "性若云眾生具有因果性者則五佛性皆在眾生",
    "X31n0607_006:0307a18": "但住因之日果性名因在果之時攬因名果名雖",
    "X31n0607_006:0307a19": "互得其法恒如獲現生後報者文云臨欲終時具",
    "X31n0607_006:0307a20": "聞威音王佛說法華經得六根淨更增壽命即現",
    "X31n0607_006:0307a21": "報也命終之後復值二千億佛同號日月燈明即",
    "X31n0607_006:0307a22": "生報也以是因緣復值二千億佛同號雲自在燈",
    "X31n0607_006:0307a23": "王復值千萬億佛即後報也於現報中獲六根淨",
    "X31n0607_006:0307a24": "是故弘經其功不淺說此三益意在流通昔時不",
    "X31n0607_006:0307b01": "輕三報宛爾今日豈得不流通耶。△三常不輕品",
    "X31n0607_006:0307b02": "引信毀罪福者證勸流通二初長行三初雙指前",
    "X31n0607_006:0307b03": "品罪福二初指罪。",
    "X31n0607_006:0307b04": "爾時佛告得大勢菩薩(至)獲大罪報如前所說。",
    "X31n0607_006:0307b05": "如前所說者前法師品云若有惡人以不善心常",
    "X31n0607_006:0307b06": "毀罵佛其罪尚輕若人以一惡言毀呰在家出家",
    "X31n0607_006:0307b07": "讀誦法華經者其罪甚重是也。△二指福。",
    "X31n0607_006:0307b08": "其所得功德如向所說眼耳鼻舌身意清淨。",
    "X31n0607_006:0307b09": "如向所說者向即上法師功德品中說六根清淨",
    "X31n0607_006:0307b10": "是也。△二雙開今品信毀二初明事本七初時節。",
    "X31n0607_006:0307b11": "得大勢乃往古昔過無量無邊不可思議阿僧祇劫。",
    "X31n0607_006:0307b12": "此下總科云事本者通舉往昔威音王佛為不輕",
    "X31n0607_006:0307b13": "事之本名為事本。△二名號。",
    "X31n0607_006:0307b14": "有佛名威音王(至)調御丈夫天人師佛世尊。",
    "X31n0607_006:0307b15": "△三劫國。",
    "X31n0607_006:0307b16": "劫名離衰國名大成。",
    "X31n0607_006:0307b17": "△四說法。",
    "X31n0607_006:0307b18": "其威音王佛(至)說應六波羅蜜法究竟佛慧。",
    "X31n0607_006:0307b19": "為求聲聞等註見前。△五壽命。",
    "X31n0607_006:0307b20": "得大勢是威音王佛壽四十萬億那由他恒河沙劫。",
    "X31n0607_006:0307b21": "△六正像。",
    "X31n0607_006:0307b22": "正法住世劫數如一閻浮提微塵(至)然後滅度。",
    "X31n0607_006:0307b23": "△七後佛。",
    "X31n0607_006:0307b24": "正法像法滅盡之後(至)有二萬億佛皆同一號。",
    "X31n0607_006:0307c01": "△二明本事三初總指時節。",
    "X31n0607_006:0307c02": "最初威音王如來既已滅度正法滅後。",
    "X31n0607_006:0307c03": "此下通科為本事者上既通舉往昔威音王佛為",
    "X31n0607_006:0307c04": "不輕之事本今別以最初威音王佛時不輕之事",
    "X31n0607_006:0307c05": "為本事。△二雙標人名。",
    "X31n0607_006:0307c06": "於像法中增上慢比丘有大勢力(至)名常不輕。",
    "X31n0607_006:0307c07": "毀者因時名增上慢信者因時名常不輕。△三雙",
    "X31n0607_006:0307c08": "明得失二初就信者論得。",
    "X31n0607_006:0307c09": "得大勢以何因緣名常不輕(至)汝等皆當作佛。",
    "X31n0607_006:0307c10": "總科云雙明得失今初就信者論得得正說之宏",
    "X31n0607_006:0307c11": "宗得流通之妙益名常不輕是人一凡有所見是",
    "X31n0607_006:0307c12": "理一皆悉禮拜是行一而作是言是教一此是迹",
    "X31n0607_006:0307c13": "門開權顯實之四一也從乃至遠見下是本理一",
    "X31n0607_006:0307c14": "故往禮拜是本行一而作是言是本教一少人一",
    "X31n0607_006:0307c15": "其義可解此是本門開近顯遠之四一也不專讀",
    "X31n0607_006:0307c16": "誦經典但行禮拜者此是初隨喜人之位也隨喜",
    "X31n0607_006:0307c17": "一切法悉有安樂性皆一實相隨喜一切人皆有",
    "X31n0607_006:0307c18": "三佛性讀誦經典即了因性皆行菩薩道即緣因",
    "X31n0607_006:0307c19": "性不敢輕慢而復深敬者即正因性敬人敬法不",
    "X31n0607_006:0307c20": "起諍競即隨喜意也又不輕深敬是如來座也忍",
    "X31n0607_006:0307c21": "於打罵是如來衣也以慈悲心常行不替即如來",
    "X31n0607_006:0307c22": "室也又深敬是意業不輕之說是口業故往禮拜",
    "X31n0607_006:0307c23": "是身業此三與慈悲俱即誓願安樂也如此三四",
    "X31n0607_006:0307c24": "豈非流通之妙益耶妙樂云得正說宏宗者宏寬",
    "X31n0607_006:0308a01": "大也宗尊高也本迹二文四一三佛性正說大宗",
    "X31n0607_006:0308a02": "不過實相實相秪是常住佛性此指宗極之宗非",
    "X31n0607_006:0308a03": "宗體之宗一代雖說或兼或帶或純小教或雜助",
    "X31n0607_006:0308a04": "門或抑或覆文寬事廣教教不同味味意別不輕",
    "X31n0607_006:0308a05": "但宣我深敬汝等至當得作佛二十四字具述因",
    "X31n0607_006:0308a06": "果因既三性果即三德況以四一兼益自他直指",
    "X31n0607_006:0308a07": "三因以為不輕所宣之法故云宏宗。△二明毀者",
    "X31n0607_006:0308a08": "之失。",
    "X31n0607_006:0308a09": "四眾之中有生瞋恚心不淨者(至)號之為常不輕。",
    "X31n0607_006:0308a10": "此明毀者之失有生瞋恚心不淨者即不受四一",
    "X31n0607_006:0308a11": "也罵言無智智知於理既言無智即不受理一也",
    "X31n0607_006:0308a12": "比丘即不受人一也從何所來即不受行一也虗",
    "X31n0607_006:0308a13": "妄授記即不受教一也經歷多年常被罵詈結不",
    "X31n0607_006:0308a14": "受開權顯實迹中之四一也避走遠住高聲唱言",
    "X31n0607_006:0308a15": "亦復不受此不受開近顯遠本地之四一也常作",
    "X31n0607_006:0308a16": "是語故此結信者深信不休也四眾為作不輕名",
    "X31n0607_006:0308a17": "者此結毀者呰毀不止也問釋迦出世踟蹰不說",
    "X31n0607_006:0308a18": "常不輕一見造次而言何也答釋迦所化者昔曾",
    "X31n0607_006:0308a19": "下種本已有善故以小乘而將護之不即為說大",
    "X31n0607_006:0308a20": "也不輕所化者本未有善欲與下種故以大法而",
    "X31n0607_006:0308a21": "強毒之。△三雙勸後二逆順亦名雙明信毀果報",
    "X31n0607_006:0308a22": "三初明信者果報二初明得果報。",
    "X31n0607_006:0308a23": "是比丘臨欲終時(至)功德成就當得作佛。",
    "X31n0607_006:0308a24": "是比丘是菩薩皆指不輕也此文就信者論三報",
    "X31n0607_006:0308b01": "一現報謂得六根清淨二生報謂值燈明佛三後",
    "X31n0607_006:0308b02": "報謂值二千億佛等神通力是身業淨樂說辯力",
    "X31n0607_006:0308b03": "是口業淨善寂力是意業淨又神通即慈悲室說",
    "X31n0607_006:0308b04": "辯即法空座善寂即忍辱衣也。△二結會古今二",
    "X31n0607_006:0308b05": "初正結會古今。",
    "X31n0607_006:0308b06": "得大勢於意云何(至)豈異人乎則我身是。",
    "X31n0607_006:0308b07": "△二舉信而勸順。",
    "X31n0607_006:0308b08": "若我於宿世(至)疾得阿耨多羅三藐三菩提。",
    "X31n0607_006:0308b09": "△二明毀者果報二初明得果。",
    "X31n0607_006:0308b10": "得大勢彼時四眾(至)教化阿耨多羅三藐三菩提。",
    "X31n0607_006:0308b11": "此明毀者得善惡兩果報由謗罵故千劫受苦是",
    "X31n0607_006:0308b12": "惡果報由聞佛性名下大乘種復遇不輕教化菩",
    "X31n0607_006:0308b13": "提是善果報妙樂云由謗罵之辜墮於惡道聞順",
    "X31n0607_006:0308b14": "從之力還遇不輕乃至今日還令會入以是義故",
    "X31n0607_006:0308b15": "上慢尚成遠因聞信寧無現益問若因謗墮苦菩",
    "X31n0607_006:0308b16": "薩何故為作苦因答其無善因不謗亦墮因謗墮",
    "X31n0607_006:0308b17": "惡必由得益如人倒地還從地起故以正謗接於",
    "X31n0607_006:0308b18": "邪墮。△二結古今二初正結會。",
    "X31n0607_006:0308b19": "得大勢於汝意云何(至)三藐三菩提不退轉者是。",
    "X31n0607_006:0308b20": "跋陀婆羅大論翻為善守思益經云若眾生聞名",
    "X31n0607_006:0308b21": "畢竟得三菩提故云善守或云賢首位居等覺為",
    "X31n0607_006:0308b22": "眾賢之首也補註云有人作五百比丘尼節句者",
    "X31n0607_006:0308b23": "大有所妨其意謂出家二眾但舉比丘在家二眾",
    "X31n0607_006:0308b24": "但舉優婆塞又謂千佛因緣經但云思佛等恐缺",
    "X31n0607_006:0308c01": "略尼字又據正法華云師子月等五百比丘比丘",
    "X31n0607_006:0308c02": "尼則師子月自是比丘不應稱之為尼故云大有",
    "X31n0607_006:0308c03": "所妨今考因緣經云思佛千優婆塞等得無生忍",
    "X31n0607_006:0308c04": "鬱多羅母善賢比丘尼等五百比丘尼不受諸漏",
    "X31n0607_006:0308c05": "成阿羅漢且因緣經亦是什譯豈敢定謂缺略尼",
    "X31n0607_006:0308c06": "字又尼思佛之名未見他經所出故今且以尼字",
    "X31n0607_006:0308c07": "另逗為句但四眾缺優婆夷耳後若見尼思佛名",
    "X31n0607_006:0308c08": "有所出者則不必另逗為句也。△二舉逆勸。",
    "X31n0607_006:0308c09": "得大勢當知是法華經(至)讀誦解說書寫是經。",
    "X31n0607_006:0308c10": "此乃舉逆以顯順勸持以遮毀經有大力終感大",
    "X31n0607_006:0308c11": "果務當勤習五種之行妙樂云五種行者即五種",
    "X31n0607_006:0308c12": "法師行也。△二偈頌二初但頌信毀因果二初總",
    "X31n0607_006:0308c13": "頌事本。",
    "X31n0607_006:0308c14": "爾時世尊欲重宣此義而說偈言。",
    "X31n0607_006:0308c15": "過去有佛號威音王(至)天人龍神所共供養。",
    "X31n0607_006:0308c16": "△二別頌本事三初頌雙標二人。",
    "X31n0607_006:0308c17": "是佛滅後法欲盡時(至)時諸四眾計著於法。",
    "X31n0607_006:0308c18": "著法者是法不可示若定謂是有即是著法乃至",
    "X31n0607_006:0308c19": "定謂是非有非無亦名著法者佛藏經云刀輪害",
    "X31n0607_006:0308c20": "閻浮人其失猶少有所得心說大乘者其罪過彼",
    "X31n0607_006:0308c21": "也大論云執有與無諍乃至執非有非無與有無",
    "X31n0607_006:0308c22": "諍如牛皮龍繩俱不免患中論云諸佛說空法本",
    "X31n0607_006:0308c23": "為化於有若有著空者諸佛所不化若定言諸法",
    "X31n0607_006:0308c24": "非有非無者是名愚癡論若失四悉檀意自行化",
    "X31n0607_006:0309a01": "他皆名著法若得四悉檀意自他俱無著也妙樂",
    "X31n0607_006:0309a02": "云若定謂等者此乃不專判於邪外佛權實教執",
    "X31n0607_006:0309a03": "皆名著以著心著無著教如龍鬚縛身入水轉痛",
    "X31n0607_006:0309a04": "牛皮繫體向日彌堅亡失正法猶如損體故稟方",
    "X31n0607_006:0309a05": "便教者於外凡位並未免謗。△二頌雙明得失三",
    "X31n0607_006:0309a06": "初頌其得。",
    "X31n0607_006:0309a07": "不輕菩薩往到其所(至)汝等行道皆當作佛。",
    "X31n0607_006:0309a08": "△二頌其失。",
    "X31n0607_006:0309a09": "諸人聞已輕毀罵詈。",
    "X31n0607_006:0309a10": "△三重明得。",
    "X31n0607_006:0309a11": "不輕菩薩能忍受之。",
    "X31n0607_006:0309a12": "△三舉信毀結會二初果報。",
    "X31n0607_006:0309a13": "其罪畢已臨命終時(至)漸具功德疾成佛道。",
    "X31n0607_006:0309a14": "此舉信毀果報及結會古今也補註云其罪畢已",
    "X31n0607_006:0309a15": "者此謂常不輕也以由四眾輕賤作不輕名又以",
    "X31n0607_006:0309a16": "瓦石打擲悉能忍之所有罪業因茲畢盡是故臨",
    "X31n0607_006:0309a17": "終具聞威音王佛說法華經即得六根清淨如金",
    "X31n0607_006:0309a18": "剛經云是人先世罪業應墮惡道以今世人輕賤",
    "X31n0607_006:0309a19": "故先世罪業即得消滅同也。△二結會。",
    "X31n0607_006:0309a20": "彼時不輕則我身是(至)世世受持如是經典。",
    "X31n0607_006:0309a21": "△二頌勸受持果報。",
    "X31n0607_006:0309a22": "億億萬劫至不可議(至)世世值佛疾成佛道。",
    "X31n0607_006:0309a23": "妙法蓮華經如來神力品第二十一",
    "X31n0607_006:0309a24": "如來之義如上壽量品釋神力者神名不測力名",
    "X31n0607_006:0309b01": "幹用不測則天然之體深幹用則轉變之力大此",
    "X31n0607_006:0309b02": "中為付囑深法現十種大用故名神力品自此品",
    "X31n0607_006:0309b03": "下凡有八品皆是付囑流通今品明菩薩受命弘",
    "X31n0607_006:0309b04": "經次品是如來摩頂付囑妙樂云神力者神在於",
    "X31n0607_006:0309b05": "內即體宗也力名幹用即是用也佛說本迹口輪",
    "X31n0607_006:0309b06": "力用已竟於前今復身輪現此勝用令眾流通本",
    "X31n0607_006:0309b07": "迹之教故云體深力大。△二神力品下八品明付",
    "X31n0607_006:0309b08": "囑流通三初神力囑累二品明囑累流通二初神",
    "X31n0607_006:0309b09": "力品明菩薩受命弘經二初長行三初菩薩受命",
    "X31n0607_006:0309b10": "二初經家敘儀。",
    "X31n0607_006:0309b11": "爾時千世界微塵等菩薩(至)一心合掌瞻仰尊顏。",
    "X31n0607_006:0309b12": "△二發誓弘經三初時節。",
    "X31n0607_006:0309b13": "而白佛言世尊我等於佛滅後。",
    "X31n0607_006:0309b14": "△二處所。",
    "X31n0607_006:0309b15": "世尊分身所在國土滅度之處。",
    "X31n0607_006:0309b16": "△三誓願。",
    "X31n0607_006:0309b17": "當廣說此經所以者何(至)解說書寫而供養之。",
    "X31n0607_006:0309b18": "非但奉命益他亦自願得此真淨大法自他兼濟",
    "X31n0607_006:0309b19": "俱美也。△二佛現神力二初所對之眾。",
    "X31n0607_006:0309b20": "爾時世尊於文殊師利等(至)人非人等一切眾前。",
    "X31n0607_006:0309b21": "於文殊等者迹中所化之眾也舊住者下方本化",
    "X31n0607_006:0309b22": "之眾也一切眾者即他方來者及從分身佛來者",
    "X31n0607_006:0309b23": "并此四眾八部皆是也。△二正現神力十初吐長",
    "X31n0607_006:0309b24": "舌相。",
    "X31n0607_006:0309c01": "現大神力出廣長舌上至梵世。",
    "X31n0607_006:0309c02": "此第一神力也吐舌相者今經所演開三顯一開",
    "X31n0607_006:0309c03": "近顯遠三世益物皆誠諦不虗福德人舌至鼻三",
    "X31n0607_006:0309c04": "藏佛舌至髮際今至梵天出過凡聖之外極於淨",
    "X31n0607_006:0309c05": "天之頂相既殊常說彌可信。△二通身放光。",
    "X31n0607_006:0309c06": "一切毛孔放於無量無數色光(至)滿百千歲。",
    "X31n0607_006:0309c07": "此第二神力也通身毛孔徧體放光周徧十方無",
    "X31n0607_006:0309c08": "處不明表二門理一智境究竟也上迹門白毫吐",
    "X31n0607_006:0309c09": "耀始在東方表七方便初見一理今本門既竟放",
    "X31n0607_006:0309c10": "一切光照一切土能令初心因位終於等覺究竟",
    "X31n0607_006:0309c11": "佛慧分身諸佛亦復如是妙樂云分身等者此相",
    "X31n0607_006:0309c12": "既同各於其土利益亦爾。△三謦欬之聲。",
    "X31n0607_006:0309c13": "然後還攝舌相一時謦欬。",
    "X31n0607_006:0309c14": "此第三神力也謦欬者將語之狀亦是通暢之相",
    "X31n0607_006:0309c15": "表二門教暢即是教一四十餘年隱秘真實今獲",
    "X31n0607_006:0309c16": "伸舒無有遺滯出世大事於今通暢是故謦欬又",
    "X31n0607_006:0309c17": "欲以此法付諸菩薩令於後世導利眾生將語斯",
    "X31n0607_006:0309c18": "事是故謦欬謦欬具二義一謦欬事了二謦欬付",
    "X31n0607_006:0309c19": "他也。△四彈指之聲。",
    "X31n0607_006:0309c20": "俱共彈指。",
    "X31n0607_006:0309c21": "此第四神力也彈指者隨喜也隨喜七方便同入",
    "X31n0607_006:0309c22": "圓道隨喜圓道增智損生隨喜諸菩薩持真淨大",
    "X31n0607_006:0309c23": "法隨喜後世獲無上寶此一彈指竪徹三世橫亘",
    "X31n0607_006:0309c24": "十方表二門入實即是教一。△五地六種動。",
    "X31n0607_006:0310a01": "是二音聲徧至十方諸佛世界地皆六種震動。",
    "X31n0607_006:0310a02": "此第五神力也二音聲者謦欬彈指也地六種動",
    "X31n0607_006:0310a03": "者表住行向地等妙六番動無明惑上已動竟今",
    "X31n0607_006:0310a04": "明復動者即是一切人六根令得清淨表二門破",
    "X31n0607_006:0310a05": "惑即是行一。△六普見大會。",
    "X31n0607_006:0310a06": "其中眾生天龍夜叉(至)皆大歡喜得未曾有。",
    "X31n0607_006:0310a07": "此第六神力也普見大會者表諸佛道同也而今",
    "X31n0607_006:0310a08": "而後亦復如是上五千退去三變被移既失本心",
    "X31n0607_006:0310a09": "不能現在得益宜以非滅現滅從諸菩薩弘經得",
    "X31n0607_006:0310a10": "道入於佛慧如今會無異亦表未來有機一也妙",
    "X31n0607_006:0310a11": "樂云既指起去被移失心三類人者如此三例即",
    "X31n0607_006:0310a12": "是滅後得益之人所言機一者機義當總總於未",
    "X31n0607_006:0310a13": "來四一故也即是得於四一之益。△七空中唱聲。",
    "X31n0607_006:0310a14": "即時諸天於虗空中(至)亦當禮拜供養釋迦牟尼佛。",
    "X31n0607_006:0310a15": "此第七神力也空中唱聲者表於未來有教一也。",
    "X31n0607_006:0310a16": "△八咸皆歸命。",
    "X31n0607_006:0310a17": "彼諸眾生聞虗空中聲已(至)南無釋迦牟尼佛。",
    "X31n0607_006:0310a18": "此第八神力也南無此云歸命為佛弟子表於未",
    "X31n0607_006:0310a19": "來有人一也。△九遙散諸物。",
    "X31n0607_006:0310a20": "以種種華香瓔珞幡葢(至)徧覆此間諸佛之上。",
    "X31n0607_006:0310a21": "此第九神力也遙散諸物雲聚而來者表於未來",
    "X31n0607_006:0310a22": "有行一也。△十同一佛土。",
    "X31n0607_006:0310a23": "于時十方世界通達無礙如一佛土。",
    "X31n0607_006:0310a24": "此第十神力也十方通同如一佛土者表理一也",
    "X31n0607_006:0310b01": "問何以知十相表現在四一復表將來四一答下",
    "X31n0607_006:0310b02": "文云若我以是神力於無量劫為囑累故說此經",
    "X31n0607_006:0310b03": "功德猶不能盡表現表將其義明矣妙樂云十神",
    "X31n0607_006:0310b04": "力者前五正明現在流通本迹後五總表未來不",
    "X31n0607_006:0310b05": "已又云下去四相別表未來四一四但云一不言",
    "X31n0607_006:0310b06": "本迹者在未來故尚未入實誰論其本若見實者",
    "X31n0607_006:0310b07": "亦見其本。△三結要勸持四初稱歎付囑。",
    "X31n0607_006:0310b08": "爾時佛告上行等菩薩大眾(至)猶不能盡。",
    "X31n0607_006:0310b09": "△二結要付囑。",
    "X31n0607_006:0310b10": "以要言之如來一切(至)皆於此經宣示顯說。",
    "X31n0607_006:0310b11": "結要有四句一切法者一切皆佛法也此結一切",
    "X31n0607_006:0310b12": "皆妙名也一切力者通達無礙具八自在此結妙",
    "X31n0607_006:0310b13": "用也一切秘藏者徧一切處皆是實相此結妙體",
    "X31n0607_006:0310b14": "也甚深事者因果是深事此結妙宗也皆於此經",
    "X31n0607_006:0310b15": "宣示顯說者總結一經唯四而已撮其樞柄而授",
    "X31n0607_006:0310b16": "與之令流通也妙樂云結要有四句者本迹二門",
    "X31n0607_006:0310b17": "各有宗用(宗謂迹因迹果本因本果用謂斷權疑生實信斷近疑生遠信)二門之",
    "X31n0607_006:0310b18": "體兩處不殊名冠此三而總於三一部之要豈過",
    "X31n0607_006:0310b19": "於此故總攬之以成流通格言云開顯既畢故結",
    "X31n0607_006:0310b20": "要以付之言如來者舉果語極言一切者通悟通",
    "X31n0607_006:0310b21": "迷即不思議之妙法也且一切法結妙名者即眾",
    "X31n0607_006:0310b22": "生本有性德之法亦如來久遠脩極之法雖在纏",
    "X31n0607_006:0310b23": "出纏之異而其法體真淨融妙泯絕強云妙法即",
    "X31n0607_006:0310b24": "名也一切力結妙用者眾生具而尚迷如來證而",
    "X31n0607_006:0310c01": "不息以自在力三輪設化駭動物情將說此法故",
    "X31n0607_006:0310c02": "次名而說用也一切秘藏結妙體者此實相體如",
    "X31n0607_006:0310c03": "來已得今為說法亦令眾生同得此體故次用而",
    "X31n0607_006:0310c04": "示體也一切深事結妙宗者宗本因果之法佛既",
    "X31n0607_006:0310c05": "脩證眾生亦然故次體而結宗也此順如來起教",
    "X31n0607_006:0310c06": "次第故先名次用次體次宗故妙玄第一引今結",
    "X31n0607_006:0310c07": "要以證約教五章之次第也。△三勸獎付囑。",
    "X31n0607_006:0310c08": "是故汝等於如來滅後(至)是中皆應起塔供養。",
    "X31n0607_006:0310c09": "△四釋付囑意。",
    "X31n0607_006:0310c10": "所以者何當知是處(至)諸佛於此而般涅槃。",
    "X31n0607_006:0310c11": "上云經卷所在之處皆應起塔經中要說要在四",
    "X31n0607_006:0310c12": "事道場釋上甚深之事得菩提釋上秘藏轉法輪",
    "X31n0607_006:0310c13": "釋上一切法入涅槃釋上神力此之四要攝經文",
    "X31n0607_006:0310c14": "盡故皆應起塔也所言要者得菩提是法身轉法",
    "X31n0607_006:0310c15": "輪是般若入涅槃是解脫三法成秘密藏佛住其",
    "X31n0607_006:0310c16": "中即是塔義也阿含經云佛出世唯四處起塔生",
    "X31n0607_006:0310c17": "處得道處轉法輪處入涅槃處坐道場是法身生",
    "X31n0607_006:0310c18": "處餘悉如文妙樂云道場釋上甚深事者事是因",
    "X31n0607_006:0310c19": "果今道場是果果必有因以菩提釋藏者菩提是",
    "X31n0607_006:0310c20": "能契之智必有所照之境境即秘藏以能顯所也",
    "X31n0607_006:0310c21": "以轉法輪釋一切法者有所轉法法必有名以涅",
    "X31n0607_006:0310c22": "槃釋力用者滿理釋權疑唱滅釋近疑宗雖近遠",
    "X31n0607_006:0310c23": "同名因果不復別判引阿含者借小證大彼則從",
    "X31n0607_006:0310c24": "事今借證圓開小即大故可為證。△二偈頌二初",
    "X31n0607_006:0311a01": "頌現十神力。",
    "X31n0607_006:0311a02": "爾時世尊欲重宣此義而說偈言。",
    "X31n0607_006:0311a03": "諸佛救世者住於大神通(至)現無量神力。",
    "X31n0607_006:0311a04": "妙樂云頌十神力中但有五者闕後五也前五現",
    "X31n0607_006:0311a05": "見逐要存之前後二五現未異耳舉現例未是故",
    "X31n0607_006:0311a06": "略之。△二頌結要囑累三初總頌四法。",
    "X31n0607_006:0311a07": "囑累是經故讚美受持者(至)不可得邊際。",
    "X31n0607_006:0311a08": "妙樂云總頌四法但云囑累至得邊際具含四義",
    "X31n0607_006:0311a09": "四義皆是無邊際故。△二別頌四法四初頌一切",
    "X31n0607_006:0311a10": "之法。",
    "X31n0607_006:0311a11": "能持是經者則為已見我(至)教化諸菩薩。",
    "X31n0607_006:0311a12": "持法即持佛身妙樂云一切法不出能化能證及",
    "X31n0607_006:0311a13": "所化故也。△二頌自在神力。",
    "X31n0607_006:0311a14": "能持是經者令我及分身(至)亦令得歡喜。",
    "X31n0607_006:0311a15": "妙樂云頌神力者既云歡喜即是自在用暢。△三",
    "X31n0607_006:0311a16": "頌秘要之藏。",
    "X31n0607_006:0311a17": "諸佛坐道場所得秘要法能持是經者不久亦當得。",
    "X31n0607_006:0311a18": "△四頌甚深之事。",
    "X31n0607_006:0311a19": "能持是經者於諸法之義(至)畢竟住一乘。",
    "X31n0607_006:0311a20": "說法破暗入一乘是佛甚深之事也妙樂云頌深",
    "X31n0607_006:0311a21": "事者教化諸菩薩畢竟住一乘乘是因果因果屬",
    "X31n0607_006:0311a22": "事故也。△三總頌結意。",
    "X31n0607_006:0311a23": "是故有智者聞此功德利(至)決定無有疑。",
    "X31n0607_006:0311a24": "妙樂云此頌總結四法言若能持四法也。",
    "X31n0607_006:0311b01": "妙法蓮華經囑累品第二十二",
    "X31n0607_006:0311b02": "昔慈恩基師安國涉師並令移此品於勸發品後",
    "X31n0607_006:0311b03": "若在於此有八相違十不可之說荊溪尊者於記",
    "X31n0607_006:0311b04": "文中一一敘破文繁不錄今正釋者囑是佛所付",
    "X31n0607_006:0311b05": "囑累是煩爾宣傳此從聖旨得名故言囑累又囑",
    "X31n0607_006:0311b06": "是頂受所囑累是甘而弗勞此從菩薩敬順得名",
    "X31n0607_006:0311b07": "故言囑累又囑是如來金口所囑累是菩薩丹心",
    "X31n0607_006:0311b08": "頂荷此從授受合論故言囑累又如來躬從座起",
    "X31n0607_006:0311b09": "申手摩頂授以難得之法大眾曲躬合掌如世尊",
    "X31n0607_006:0311b10": "勅當具奉行殷勤授受故言囑累品也妙樂云正",
    "X31n0607_006:0311b11": "釋品中亦具四悉初約得名以釋品得名事別即",
    "X31n0607_006:0311b12": "世界也又累者連及也煩爾者爾即汝也謂累汝",
    "X31n0607_006:0311b13": "後代如帶累也此是如來適時而化示有謙詞又",
    "X31n0607_006:0311b14": "令於三世傳法不絕三世不同亦世界也又菩薩",
    "X31n0607_006:0311b15": "敬順後世宣布生人之善即為人也又金口所囑",
    "X31n0607_006:0311b16": "菩薩頂荷令後世不失治其失惡即對治也又殷",
    "X31n0607_006:0311b17": "勤授受令後代人奉旨入住入住證真即第一義",
    "X31n0607_006:0311b18": "也。△二囑累品明如來摩頂付囑二初正明付囑",
    "X31n0607_006:0311b19": "二初如來付囑三初正付。",
    "X31n0607_006:0311b20": "爾時釋迦牟尼佛(至)令一切眾生普得聞知。",
    "X31n0607_006:0311b21": "以一手一時徧摩諸菩薩頂故名大神力佛以一",
    "X31n0607_006:0311b22": "權智善巧之手摩三千三百那由他國土畟塞虗",
    "X31n0607_006:0311b23": "空諸菩薩實智之頂如來授道化他故名權智手",
    "X31n0607_006:0311b24": "也菩薩自行受道故名實智頂也若申手摩頂即",
    "X31n0607_006:0311c01": "身付囑也權智臨實智即意付囑也而作是言即",
    "X31n0607_006:0311c02": "口付囑也文有四悉檀意我於無量劫修是難得",
    "X31n0607_006:0311c03": "之法者此從前佛受學今以付汝汝當授彼三世",
    "X31n0607_006:0311c04": "繼嗣即世界悉檀也一心流布即為人悉檀也廣",
    "X31n0607_006:0311c05": "令增者即對治悉檀也益者即第一義悉檀也妙",
    "X31n0607_006:0311c06": "樂云現大神力者如來向現十種神力已表當來",
    "X31n0607_006:0311c07": "現在四一益竟而今復云現神力者正表身口心",
    "X31n0607_006:0311c08": "三付囑也。○四明教行錄因日本國僧問云指何",
    "X31n0607_006:0311c09": "等國土名三千三百那由他耶有云指三變淨土",
    "X31n0607_006:0311c10": "八方各更變二百萬億那由他國若依此義可云",
    "X31n0607_006:0311c11": "三千三百此說是否答據理須指三變淨土也此",
    "X31n0607_006:0311c12": "中應非大千為一國土恐指一四天下為一國矣",
    "X31n0607_006:0311c13": "娑婆既是大千之名則可足成三千三百然大千",
    "X31n0607_006:0311c14": "亦似未及一百萬億那由他四天下恐約大數增",
    "X31n0607_006:0311c15": "至大千何者小數則十十成百大數則百百為千",
    "X31n0607_006:0311c16": "千千為萬等故初變娑婆為一百那由他二三兩",
    "X31n0607_006:0311c17": "變各二百那由他則一方有四百那由他八方共",
    "X31n0607_006:0311c18": "成三千二百并娑婆一百成三千三百。△二釋付。",
    "X31n0607_006:0311c19": "所以者何如來有大慈悲(至)如來之法勿生慳吝。",
    "X31n0607_006:0311c20": "有大慈悲者如來室也無慳吝者如來衣也亦無",
    "X31n0607_006:0311c21": "所畏者如來座也佛之智慧者一切智也如來智",
    "X31n0607_006:0311c22": "慧者道種智也自然智慧者一切種智也於如來",
    "X31n0607_006:0311c23": "室中能施眾生三種智慧乃至座中亦復如是此",
    "X31n0607_006:0311c24": "即衣座室三各具三智以此三事弘經益他令他",
    "X31n0607_006:0312a01": "各得果地三智之用故知室若無二弘誓不普衣",
    "X31n0607_006:0312a02": "若無二法身不滿座若無二惑破不周如是施主",
    "X31n0607_006:0312a03": "三法無缺自他不空汝等當學如來如此三法而",
    "X31n0607_006:0312a04": "流通之以此三三應施一切汝等即是眾生之大",
    "X31n0607_006:0312a05": "施主是名釋出佛意而付囑也妙樂云佛之智慧",
    "X31n0607_006:0312a06": "等者取覺照邊屬一切智見畢竟空如來智慧等",
    "X31n0607_006:0312a07": "者即取從因至果得道種名如是施主下結能施",
    "X31n0607_006:0312a08": "意是施主故有大慈悲自既入室令他入室無慳",
    "X31n0607_006:0312a09": "吝故自既著衣令他著衣無所畏故自既坐座令他",
    "X31n0607_006:0312a10": "坐座亦可云無慳吝故施此三法無所畏故說此",
    "X31n0607_006:0312a11": "三法若施若說具慈悲即入室三法也。△二誡付。",
    "X31n0607_006:0312a12": "於未來世若有善男子(至)則為已報諸佛之恩。",
    "X31n0607_006:0312a13": "若根深智利直說佛慧若不堪者於餘深法中示",
    "X31n0607_006:0312a14": "教利喜佛慧是深而非餘六方便是餘而非深別",
    "X31n0607_006:0312a15": "教次第是餘亦是深汝能以餘深之法助申佛慧",
    "X31n0607_006:0312a16": "者即善巧報佛之恩是名誡付囑也示教利喜者",
    "X31n0607_006:0312a17": "搜要記云指授曰示教詔為教令益為利歡悅名",
    "X31n0607_006:0312a18": "喜。△二菩薩領受。",
    "X31n0607_006:0312a19": "時諸菩薩摩訶薩(至)唯然世尊願不有慮。",
    "X31n0607_006:0312a20": "佛既三業付囑菩薩亦三業領受歡喜是意領受",
    "X31n0607_006:0312a21": "曲躬低頭是身領受俱發聲言是口領受如世尊",
    "X31n0607_006:0312a22": "勅者領受如來是大施主入如來室意也當具奉",
    "X31n0607_006:0312a23": "行者領受無諸慳吝著如來衣意也願不有慮者",
    "X31n0607_006:0312a24": "領受無所畏坐如來座意也佛既三付菩薩亦三",
    "X31n0607_006:0312b01": "受皆如文。△三事畢唱散。",
    "X31n0607_006:0312b02": "爾時釋迦牟尼佛(至)多寶佛塔還可如故。",
    "X31n0607_006:0312b03": "多寶為證經故來今迹本二門已訖故須微遣復",
    "X31n0607_006:0312b04": "閉如故分身為開塔故集開塔事了故令分身各",
    "X31n0607_006:0312b05": "還本土塔不可重開故分身去而不現塔猶聽法",
    "X31n0607_006:0312b06": "故閉而尚在問塔若聽法亦應不閉答證正已故",
    "X31n0607_006:0312b07": "閉聽流通故在。△二時眾歡喜。",
    "X31n0607_006:0312b08": "說是語時十方無量(至)聞佛所說皆大歡喜。",
    "X31n0607_006:0312b09": "諸佛為化他事遂故喜菩薩為自行得法故喜又",
    "X31n0607_006:0312b10": "能說之人清淨故喜佛是也又聞清淨法故喜妙",
    "X31n0607_006:0312b11": "經是也又聞法獲證故喜現在未來得益者是也",
    "X31n0607_006:0312b12": "三事具足大歡喜。",
    "X31n0607_006:0312b13": "妙法蓮華經藥王菩薩本事品第二十三",
    "X31n0607_006:0312b14": "觀經曰昔名星光從尊者日藏聞說佛慧以雪山",
    "X31n0607_006:0312b15": "上藥供養眾僧願我未來能治眾生身心兩病舉",
    "X31n0607_006:0312b16": "世歡喜號曰藥王今此經文明一切眾生喜見頓",
    "X31n0607_006:0312b17": "捨一身復燒兩臂輕生重法命殞道存舉昔顯今",
    "X31n0607_006:0312b18": "故言本事品也此下五品皆是化他流通具列如",
    "X31n0607_006:0312b19": "向今明方便品開三顯一圓因已竟安樂行品明",
    "X31n0607_006:0312b20": "乘乘之法壽量明乘果已竟此品下明乘乘之人",
    "X31n0607_006:0312b21": "故十二門論云大乘者普賢文殊大人之所乘也",
    "X31n0607_006:0312b22": "藥王以苦行乘乘妙音觀音以三昧乘乘陀羅尼",
    "X31n0607_006:0312b23": "以總持乘乘妙莊嚴以誓願乘乘普賢以神通乘",
    "X31n0607_006:0312b24": "乘作此解者於化他流通義便也妙樂云藥王至",
    "X31n0607_006:0312c01": "流通義便者佛囑累已大事功畢隨物偏好故乘",
    "X31n0607_006:0312c02": "乘不同真如實相是所乘之體一乘因果是所乘",
    "X31n0607_006:0312c03": "之事苦行等是乘乘之緣隨物機宜故使弘者隨",
    "X31n0607_006:0312c04": "緣不同故所乘體皆妙法也以依一實立因果故",
    "X31n0607_006:0312c05": "乘於所乘以利物故故曰乘乘。△二藥王下五品",
    "X31n0607_006:0312c06": "約化他勸流通四初藥王菩薩品明勗化他之師",
    "X31n0607_006:0312c07": "唯願大法大得弘宣大願眾生獲大饒益所以竭",
    "X31n0607_006:0312c08": "其神力盡其形命殷殷虔虔志猶未已庶令弟子",
    "X31n0607_006:0312c09": "宗法如師我傳爾明爾復傳明明明無己師之志",
    "X31n0607_006:0312c10": "也故知此品勗弘法之師也次妙音觀音兩品明",
    "X31n0607_006:0312c11": "他方大士奉命弘經普現色身形無定準不可以",
    "X31n0607_006:0312c12": "牛羊眼看不可以凡愚識度於所聞處勿生輕想",
    "X31n0607_006:0312c13": "輕想則法不染心故知二品勗受法弟子也三陀",
    "X31n0607_006:0312c14": "羅尼品明惡世弘經喜多惱難以咒護之使道流",
    "X31n0607_006:0312c15": "通也四妙莊嚴王品明人護前品說咒護今品說",
    "X31n0607_006:0312c16": "人護人護尚爾咒護彌良普勸流通也今初文為",
    "X31n0607_006:0312c17": "四初菩薩請問三初通問遊化。",
    "X31n0607_006:0312c18": "爾時宿王華菩薩白佛言(至)云何遊於娑婆世界。",
    "X31n0607_006:0312c19": "妙樂云通問遊化者遊必具足十法界身並如妙",
    "X31n0607_006:0312c20": "音觀音但別舉苦行以逗所宜故請答之言意在",
    "X31n0607_006:0312c21": "苦行。△二別問苦行。",
    "X31n0607_006:0312c22": "世尊是藥王菩薩有若干百千萬億(至)難行苦行。",
    "X31n0607_006:0312c23": "△三請佛答釋。",
    "X31n0607_006:0312c24": "善哉世尊願少解說(至)及此聲聞眾聞皆歡喜。",
    "X31n0607_006:0313a01": "△二如來決答二初答苦行二初明事本三初明",
    "X31n0607_006:0313a02": "時節久遠。",
    "X31n0607_006:0313a03": "爾時佛告宿王華菩薩乃往過去無量恒河沙劫。",
    "X31n0607_006:0313a04": "△二有佛聲聞等。",
    "X31n0607_006:0313a05": "有佛號日月淨明德(至)菩薩壽命亦等。",
    "X31n0607_006:0313a06": "妙樂云此文科為有佛聲聞者文略具如經列有",
    "X31n0607_006:0313a07": "菩薩有菩薩壽等。△三明國土莊嚴。",
    "X31n0607_006:0313a08": "彼國無有女人地獄餓鬼(至)歌歎於佛以為供養。",
    "X31n0607_006:0313a09": "今文云無阿脩羅下文何云阿脩羅等見其無臂",
    "X31n0607_006:0313a10": "等耶答今言無者無實報脩羅若論權現容亦有",
    "X31n0607_006:0313a11": "之。○一箭道者補註引嘉祥云二里也有人云取",
    "X31n0607_006:0313a12": "射垛一百二十步或云一百三十步或一百五十",
    "X31n0607_006:0313a13": "步。△二明本事三初佛說法。",
    "X31n0607_006:0313a14": "爾時彼佛為一切眾生喜見菩薩(至)說法華經。",
    "X31n0607_006:0313a15": "然佛普為一切眾生何故獨為喜見但喜見是對",
    "X31n0607_006:0313a16": "揚須付囑流通如今之身子寄一而言諸耳。△二",
    "X31n0607_006:0313a17": "脩供養二初現在二初脩行得法。",
    "X31n0607_006:0313a18": "是一切眾生喜見菩薩(至)得現一切色身三昧。",
    "X31n0607_006:0313a19": "補註云現一切色身三昧者即普現色身三昧也",
    "X31n0607_006:0313a20": "有三義一者內現如今經說身根清淨十界依正",
    "X31n0607_006:0313a21": "於身中現如淨明鏡現諸色像二者外現如妙音",
    "X31n0607_006:0313a22": "觀音隨機示現十界色身三內外現如大集經觀",
    "X31n0607_006:0313a23": "於己身眾生身諸佛身悉於己身中現又見己身",
    "X31n0607_006:0313a24": "眾生身現佛身中眾生身中亦如是現。△二作念",
    "X31n0607_006:0313b01": "報恩二初以三昧力。",
    "X31n0607_006:0313b02": "得此三昧已心大歡喜(至)價值娑婆世界以供養佛。",
    "X31n0607_006:0313b03": "妙樂云入是三昧者普現三昧理無出入表用三",
    "X31n0607_006:0313b04": "昧之力故云入耳。○海此岸者補註引正法念經",
    "X31n0607_006:0313b05": "云妙高山內海此岸此岸即南岸也六銖者二十",
    "X31n0607_006:0313b06": "四銖為兩言六銖者即一兩中四分之一也。△二",
    "X31n0607_006:0313b07": "正報身力三初自燒身。",
    "X31n0607_006:0313b08": "作是供養已從三昧起(至)八十億恒河沙世界。",
    "X31n0607_006:0313b09": "妙樂云以神通力願者明不以世火還依所得三",
    "X31n0607_006:0313b10": "昧起利他願以智觀火焚難思境故使光明起斯",
    "X31n0607_006:0313b11": "照彼。○補註云薰陸者出大秦國西域記云薰陸",
    "X31n0607_006:0313b12": "香樹葉似棠梨兜樓婆出鬼神國此云香草舊云",
    "X31n0607_006:0313b13": "白茅香畢力迦或云即丁香也膠香即白膠香也。",
    "X31n0607_006:0313b14": "△二佛稱歎。",
    "X31n0607_006:0313b15": "其中諸佛同時讚言(至)作是語已而各默然。",
    "X31n0607_006:0313b16": "真法供養者當是內運智觀觀煩惱因果皆用空",
    "X31n0607_006:0313b17": "慧蕩之故言真法也又觀若身若火能供所供皆",
    "X31n0607_006:0313b18": "是實相誰燒誰然能供所供皆不可得故名真法",
    "X31n0607_006:0313b19": "也妙樂云當是之言正顯真法所以燒身名真法",
    "X31n0607_006:0313b20": "者由內觀故所觀者何即此生身由惑因故感斯",
    "X31n0607_006:0313b21": "惑果皆用之言顯因果俱蕩又觀若身若火等者",
    "X31n0607_006:0313b22": "於中先明法空次誰燒下辯生空初法空者既即",
    "X31n0607_006:0313b23": "實相實相無燒身火能所安得有燒有能所耶次",
    "X31n0607_006:0313b24": "生空者非但身等皆是實相身等宰主一切皆無",
    "X31n0607_006:0313c01": "故名為誰燒者能燒火也然者所然身也身火並",
    "X31n0607_006:0313c02": "是能供之事佛法即是所供之福田也宰主即是",
    "X31n0607_006:0313c03": "能觀觀者身火能所即觀境也境智不二能所斯",
    "X31n0607_006:0313c04": "亡以不二觀觀不二境成不二行會不二空作是",
    "X31n0607_006:0313c05": "觀時苦為法界見聞者益故云乘乘若不爾者成",
    "X31n0607_006:0313c06": "無益苦行佛有誠誡實可先思所以投巖無招外",
    "X31n0607_006:0313c07": "行之論赴火不為內眾之譏良由內有理觀外曉",
    "X31n0607_006:0313c08": "期心故勝熱息善財之疑(見華嚴叅勝熱事)尼犍生嚴熾",
    "X31n0607_006:0313c09": "之解(薩遮尼犍經云嚴熾玉問尼犍治國之法尼犍為說十善)篤論其道行方",
    "X31n0607_006:0313c10": "有尅心正行正智邪事邪行不可廢智不可亡後",
    "X31n0607_006:0313c11": "學之徒無失法利有人問云律制燒身得偷蘭遮",
    "X31n0607_006:0313c12": "罪燒指得突吉羅罪此中讚燒其事如何今為答",
    "X31n0607_006:0313c13": "之大小開制教法不同小制結過大制令燒故梵",
    "X31n0607_006:0313c14": "網經云若不燒身臂指供養諸佛非出家菩薩故",
    "X31n0607_006:0313c15": "知順小行易不燒何難從大誠難燒乃不易今藥",
    "X31n0607_006:0313c16": "王久證並出開制之方重法忘懷起神通之願為",
    "X31n0607_006:0313c17": "軌下凡思之可知。○天台別傳云智者大師初見",
    "X31n0607_006:0313c18": "南岳思大禪師於光州大蘇山思授以普賢道場",
    "X31n0607_006:0313c19": "令脩法華三昧誦經至今品是真精進是名真法",
    "X31n0607_006:0313c20": "供養如來寂而入定見靈山一會儼然未散豁然",
    "X31n0607_006:0313c21": "大悟獲一旋陀羅尼自是已後照了法華如曦和",
    "X31n0607_006:0313c22": "臨於萬像達諸法相似清風遊於太虗矣(云云)。△",
    "X31n0607_006:0313c23": "三時節久。",
    "X31n0607_006:0313c24": "其身火然千二百歲過是已後其身乃盡。",
    "X31n0607_006:0314a01": "△二未來五初化生王家。",
    "X31n0607_006:0314a02": "一切眾生喜見菩薩(至)結加趺坐忽然化生。",
    "X31n0607_006:0314a03": "△二自說本事。",
    "X31n0607_006:0314a04": "即為其父而說偈言。",
    "X31n0607_006:0314a05": "大王今當知(至)勤行大精進捨所愛之身。",
    "X31n0607_006:0314a06": "箋難云有本於此偈後更添供養於世尊以求無",
    "X31n0607_006:0314a07": "上慧二句乃後人擅加耳笈多所譯亦但六句法",
    "X31n0607_006:0314a08": "護所譯但只四句。",
    "X31n0607_006:0314a09": "說是偈已而白父言(至)我今當還供養此佛。",
    "X31n0607_006:0314a10": "補註引寶積經云復有三昧名解一切眾生語言",
    "X31n0607_006:0314a11": "得此三昧者善能宣說一切語言於一字中說一",
    "X31n0607_006:0314a12": "切字了一切字同於一字俱舍論云甄迦羅亦云",
    "X31n0607_006:0314a13": "矝羯羅五十二數中即第十六數也頻婆羅亦云",
    "X31n0607_006:0314a14": "頻跋羅即第十八數也阿閦婆亦云阿芻婆即第",
    "X31n0607_006:0314a15": "二十數也或云那由他是百萬億甄迦羅是千千",
    "X31n0607_006:0314a16": "萬億頻婆羅是百千千萬億阿閦婆是萬千千萬",
    "X31n0607_006:0314a17": "億。△三往到佛所。",
    "X31n0607_006:0314a18": "白已即坐七寶之臺(至)合十指爪以偈讚佛。",
    "X31n0607_006:0314a19": "容顏甚奇妙光明照十方我適曾供養今復還親覲。",
    "X31n0607_006:0314a20": "爾時一切眾生喜見菩薩(至)世尊猶故在世。",
    "X31n0607_006:0314a21": "△四如來付囑。",
    "X31n0607_006:0314a22": "爾時日月淨明德佛(至)於夜後分入於涅槃。",
    "X31n0607_006:0314a23": "△五奉命任持四初起塔。",
    "X31n0607_006:0314a24": "爾時一切眾生喜見菩薩(至)垂諸幡葢懸眾寶鈴。",
    "X31n0607_006:0314b01": "妙樂云他人疑云何得旃檀而為[卄/積](子智切聚也又儲畜也)",
    "X31n0607_006:0314b02": "耶答此土大愛道入涅槃後猶用旃檀闍維況彼",
    "X31n0607_006:0314b03": "淨土何足為難。○補註云高三世界者高三千世",
    "X31n0607_006:0314b04": "界也故小千至初禪中千至第二禪大千至第三",
    "X31n0607_006:0314b05": "禪云高三者即至第四禪也。△二燒臂。",
    "X31n0607_006:0314b06": "爾時一切眾生喜見菩薩(至)七萬二千歲而以供養。",
    "X31n0607_006:0314b07": "妙樂云問上燒身但經千二百歲今燒臂何故七",
    "X31n0607_006:0314b08": "萬二千歲耶答前為自行身盡入滅今為弘法令",
    "X31n0607_006:0314b09": "物會三歸一故下文云令無數等既言無數聲聞",
    "X31n0607_006:0314b10": "發菩提心故知喜見於佛滅後不令此等住於小",
    "X31n0607_006:0314b11": "果。△三利益。",
    "X31n0607_006:0314b12": "令無數求聲聞眾(至)皆使得住現一切色身三昧。",
    "X31n0607_006:0314b13": "△四現報。",
    "X31n0607_006:0314b14": "爾時諸菩薩天人阿脩羅等(至)一切人天得未曾有。",
    "X31n0607_006:0314b15": "妙樂云金色之身者前已得普現色身三昧即八",
    "X31n0607_006:0314b16": "相成道金色之身故知此中須在極果金色之身",
    "X31n0607_006:0314b17": "也。△三總結會二初結會。",
    "X31n0607_006:0314b18": "佛告宿王華菩薩(至)百千萬億那由他數。",
    "X31n0607_006:0314b19": "△二勸脩。",
    "X31n0607_006:0314b20": "宿王華若有發心(至)諸珍寶物而供養者。",
    "X31n0607_006:0314b21": "一指內身也妻子外身也國城等外財也外輕內",
    "X31n0607_006:0314b22": "重故功福有異。○補註云夫一指有三節云足一",
    "X31n0607_006:0314b23": "指者是三節俱燒也故知能然手指是燒一節也",
    "X31n0607_006:0314b24": "首楞嚴經云我滅度後其有比丘身然一燈燒一",
    "X31n0607_006:0314c01": "指節及於身上爇一香炷我說是人無始宿債一",
    "X31n0607_006:0314c02": "時酬畢長揖世間永脫諸漏。△二嘆經妙三初歎",
    "X31n0607_006:0314c03": "能持者。",
    "X31n0607_006:0314c04": "若復有人以七寶滿三千大千世界(至)其福最多。",
    "X31n0607_006:0314c05": "七寶奉四聖不如持一偈此以財況法也葢法是",
    "X31n0607_006:0314c06": "聖師能生能養能成能榮莫過於法故人輕法重",
    "X31n0607_006:0314c07": "也妙樂云能生等者如父母必以四護護子今發",
    "X31n0607_006:0314c08": "心由法為生始終隨法進修為養令滿極果為成",
    "X31n0607_006:0314c09": "能應法界眾機為榮雖四不同以法為本又此法",
    "X31n0607_006:0314c10": "即四悉檀次第對之亦應可見。○四句偈者凡長",
    "X31n0607_006:0314c11": "行之文名散華偈四言五言等偈名貫華偈故長",
    "X31n0607_006:0314c12": "行偈頌通得稱偈而云一四句者以少況多也。△",
    "X31n0607_006:0314c13": "二歎所持法二初歎法體。",
    "X31n0607_006:0314c14": "宿王華譬如一切川流江河(至)所說經中最為深大。",
    "X31n0607_006:0314c15": "無量義經云川流江河四水譬教藥草喻中一雲",
    "X31n0607_006:0314c16": "能雨譬說今別舉四者譬乳酪生酥熟酥四味教",
    "X31n0607_006:0314c17": "也此法華教譬醍醐海也說窮本地為深徧一切",
    "X31n0607_006:0314c18": "處為大純明佛法不說餘法譬如大海同一醎味",
    "X31n0607_006:0314c19": "最為深大其義如是。",
    "X31n0607_006:0314c20": "又如土山黑山小鐵圍山(至)於諸經中最為其上。",
    "X31n0607_006:0314c21": "土山者土石諸山也黑山者俱舍論云南洲從中",
    "X31n0607_006:0314c22": "向北各有三重黑山鐵圍山者繞小千界名小鐵",
    "X31n0607_006:0314c23": "圍繞中千界名大鐵圍十寶山者華嚴云一雪山",
    "X31n0607_006:0314c24": "二香山三軻梨羅山四仙聖山五由乾陀山六馬",
    "X31n0607_006:0315a01": "耳山七尼民陀山八斫迦羅山九宿慧山十須彌",
    "X31n0607_006:0315a02": "山土黑鐵圍故非是寶十山雖寶或一或二神與",
    "X31n0607_006:0315a03": "龍雜居譬餘教說能依之人即十地四十心或凡",
    "X31n0607_006:0315a04": "或賢或聖說所依之理或俗或真或中是為卑下",
    "X31n0607_006:0315a05": "須彌四寶所成純天所住譬此法華所說諦理常",
    "X31n0607_006:0315a06": "樂我淨如四寶所成開示悟入者之所依是故此",
    "X31n0607_006:0315a07": "義最為高上妙樂云或一或二者俱舍云前七金",
    "X31n0607_006:0315a08": "所成蘇迷盧四寶金或兼餘故云一二。",
    "X31n0607_006:0315a09": "又如眾星之中(至)諸經法中最為照明。",
    "X31n0607_006:0315a10": "星月同是陰精俱於夜現星無虧盈不及於月以",
    "X31n0607_006:0315a11": "譬諸教說於權智權不即實不得自在此經明權",
    "X31n0607_006:0315a12": "即實實即權如月有盈虧盈虧相指不二而二如",
    "X31n0607_006:0315a13": "此說權智即勝餘教也。",
    "X31n0607_006:0315a14": "又如日天子能除諸闇(至)能破一切不善之闇。",
    "X31n0607_006:0315a15": "日是陽精獨能破暗以譬諸經明實智破惑並是",
    "X31n0607_006:0315a16": "權外之實破疑不徧尚不及此經說施權之意是",
    "X31n0607_006:0315a17": "即實而權已破諸疑那得並此經即權而實有疑",
    "X31n0607_006:0315a18": "皆斷所以權實之語非獨今經相即之言出自於",
    "X31n0607_006:0315a19": "此。",
    "X31n0607_006:0315a20": "又如諸小王中(至)及發菩菩心者之父。",
    "X31n0607_006:0315a21": "輪王號令止在四域帝釋號令齊三十三天梵王",
    "X31n0607_006:0315a22": "號令統上冠下譬餘經說三諦三昧各不相收不",
    "X31n0607_006:0315a23": "得自在此經所說以實相入真决了聲聞法是諸",
    "X31n0607_006:0315a24": "經之王實相入俗一切治生產業不相違背實相",
    "X31n0607_006:0315b01": "入中一切諸法無非佛法文云一切學無學及發",
    "X31n0607_006:0315b02": "菩薩心者之父其義如是妙樂云指三教菩薩為",
    "X31n0607_006:0315b03": "發菩薩心者今經為彼之父能生彼故昔謂非子",
    "X31n0607_006:0315b04": "至此方知。",
    "X31n0607_006:0315b05": "又如一切凡夫人中(至)諸經法中最為第一。",
    "X31n0607_006:0315b06": "一切凡夫四果以支佛為第一者此明任運無功",
    "X31n0607_006:0315b07": "用意也餘經要因功用乃得入流如四果人因聞",
    "X31n0607_006:0315b08": "思脩方乃得悟此經明無作四諦不雜方便自然",
    "X31n0607_006:0315b09": "流入薩婆若海如辟支佛無師自悟不立分果斷",
    "X31n0607_006:0315b10": "結成聖也。",
    "X31n0607_006:0315b11": "有能受持是經典者(至)於一切眾生中亦為第一。",
    "X31n0607_006:0315b12": "以法妙故最為第一人弘妙法亦第一也。",
    "X31n0607_006:0315b13": "一切聲聞辟支佛中(至)此經亦復如是諸經中王。",
    "X31n0607_006:0315b14": "聲聞支佛中菩薩為第一者此明因第一也餘經",
    "X31n0607_006:0315b15": "明因是七方便今經明因出方便外故因第一也",
    "X31n0607_006:0315b16": "如佛為諸法王者此明果第一也餘經明果近在",
    "X31n0607_006:0315b17": "寂場此經明果遠指本地故最第一。△二歎法用",
    "X31n0607_006:0315b18": "三初歎拔苦用。",
    "X31n0607_006:0315b19": "宿王華此經能救一切眾生者(至)離諸苦惱。",
    "X31n0607_006:0315b20": "一切眾生須該十界離苦惱者須離分段變易二",
    "X31n0607_006:0315b21": "種生死之苦。△二歎與樂用。",
    "X31n0607_006:0315b22": "此經能大饒益一切眾生(至)如賈客得海如炬除闇。",
    "X31n0607_006:0315b23": "清涼池等總十二事皆歎經與樂之用也妙樂云",
    "X31n0607_006:0315b24": "初歎體次歎用者非宗體之體非宗用之用通指",
    "X31n0607_006:0315c01": "一部為體部內體宗用三共有如是拔與等用。△",
    "X31n0607_006:0315c02": "三總結與拔。",
    "X31n0607_006:0315c03": "此法華經亦復如是(至)能解一切生死之縛。",
    "X31n0607_006:0315c04": "總結拔苦與樂用也今經力用能拔一切眾生生",
    "X31n0607_006:0315c05": "死之苦而與究竟涅槃之樂能解一切眾生惑業",
    "X31n0607_006:0315c06": "之縛而與究竟解脫之樂也。△三持經福深二初",
    "X31n0607_006:0315c07": "舉全聞經福。",
    "X31n0607_006:0315c08": "若人得聞此法華經(至)所得功德亦復無量。",
    "X31n0607_006:0315c09": "婆斯迦此云夏生華又云雨華得雨方生故也那",
    "X31n0607_006:0315c10": "婆此云雜華摩利此云鬘華餘如前已釋。△二舉",
    "X31n0607_006:0315c11": "別聞品福二初格量。",
    "X31n0607_006:0315c12": "宿王華若有人聞(至)生蓮華中寶座之上。",
    "X31n0607_006:0315c13": "妙樂一云後五百歲者若準毗尼母論直列五百",
    "X31n0607_006:0315c14": "第一百年解脫堅固第二百年禪定堅固第三百",
    "X31n0607_006:0315c15": "年持戒堅固第四百年多聞堅固第五百年布施",
    "X31n0607_006:0315c16": "堅固言後五百最後百耳有人云準大集經有五",
    "X31n0607_006:0315c17": "五百第一乃至第四同前唯第五五百云鬪諍堅",
    "X31n0607_006:0315c18": "固言後五百者最後五百也若單論五百猶在正",
    "X31n0607_006:0315c19": "法雖出論文其理稍壅然五五百且從一往末法",
    "X31n0607_006:0315c20": "之初冥利不無且據大教可流行時故云五百若",
    "X31n0607_006:0315c21": "有女人等者此中秪云得聞是經如說脩行即淨",
    "X31n0607_006:0315c22": "土因不須更指觀經等也問如何脩行答既云如",
    "X31n0607_006:0315c23": "說脩行即依經立行具如分別功德品中深心信",
    "X31n0607_006:0315c24": "解直觀此土四土具足故此佛身即三身也故此",
    "X31n0607_006:0316a01": "大眾即一切眾故不離同居穢見同居淨問同居",
    "X31n0607_006:0316a02": "淨土十方亦有何必極樂答教說多故由物機故",
    "X31n0607_006:0316a03": "是攝生故令專注故。",
    "X31n0607_006:0316a04": "不復為貪欲所惱(至)所得功德如上所說。",
    "X31n0607_006:0316a05": "補註引育王經云阿育王請僧入宮供養有一比",
    "X31n0607_006:0316a06": "丘名優鉢羅口中乃作優鉢羅華之香王疑比丘",
    "X31n0607_006:0316a07": "年少何以口中含香即勅以水洗口洗已倍香王",
    "X31n0607_006:0316a08": "乃問云久近含此香耶答曰非含香也過去迦葉",
    "X31n0607_006:0316a09": "佛時人壽三萬歲我於爾時為高座法師讚歎佛",
    "X31n0607_006:0316a10": "法故四十九億歲生人天中口中出此之香聞已",
    "X31n0607_006:0316a11": "益加恭敬今經言隨喜讚善者現世口中常出此",
    "X31n0607_006:0316a12": "香乃是現報信不誣矣。△二囑累。",
    "X31n0607_006:0316a13": "是故宿王華(至)應當如是生恭敬心。",
    "X31n0607_006:0316a14": "不老不死此須觀解不老是樂不死是常以聞於",
    "X31n0607_006:0316a15": "此經得常樂之解坦然在懷無所畏忌私謂取草",
    "X31n0607_006:0316a16": "者以草為座坐之以成佛也吹法螺擊法鼓既成",
    "X31n0607_006:0316a17": "佛已即說法警悟一切眾生也。△三明得利益。",
    "X31n0607_006:0316a18": "說是藥王菩薩本事品時(至)語言陀羅尼。",
    "X31n0607_006:0316a19": "此結聞品之益。△四多寶稱善。",
    "X31n0607_006:0316a20": "多寶如來於寶塔中(至)利益無量一切眾生。",
    "X31n0607_006:0316a22": "妙法蓮華經科註卷第六"
}