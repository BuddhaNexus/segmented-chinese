{
    "T24n1451_017:0282a02": "根本說一切有部毘奈耶雜事",
    "T24n1451_017:0282a03": "卷第十七",
    "T24n1451_017:0282a05": "三藏法師義淨奉　制譯",
    "T24n1451_017:0282a06": "第四門第五子攝頌曰：",
    "T24n1451_017:0282a07": "　旃荼蘇陀夷、　　大衣暫時用、",
    "T24n1451_017:0282a08": "　師謨婆蘇達、　　取鉢己物想、",
    "T24n1451_017:0282a09": "　阿市多護月、　　賊想取自衣。",
    "T24n1451_017:0282a10": "此頌與廣釋盜戒不異，故更不出，尋彼可知。",
    "T24n1451_017:0282a11": "第四門第六子攝頌曰：",
    "T24n1451_017:0282a12": "　猪蔗多羅果、　　毛緂黑喜還、",
    "T24n1451_017:0282a13": "　安置刀子針、　　不用瑠璃器。",
    "T24n1451_017:0282a14": "緣處同前。時當儉歲，有竊盜者偷得他猪，往",
    "T24n1451_017:0282a15": "闇林中殺而噉食，骨及頭蹄棄擲而去。六眾",
    "T24n1451_017:0282a16": "常法，晨朝起已昇寺閣上四方瞻顧，若遙",
    "T24n1451_017:0282a17": "見有烟群烏亂下，即便相命共往觀看。既見",
    "T24n1451_017:0282a18": "闇林烟揚烏下，遂相告曰：「難陀、鄔波難陀！",
    "T24n1451_017:0282a19": "彼處定有可噉之物，我等宜往，或有所得。」至",
    "T24n1451_017:0282a20": "彼便見猪骨頭足，共相謂曰：「糞掃之物斯為",
    "T24n1451_017:0282a21": "足矣！可煮而食。」即便自煮。是時猪主尋蹤遂",
    "T24n1451_017:0282a22": "至，見其煮肉，報言：「聖者！著大仙服作此非",
    "T24n1451_017:0282a23": "宜。」報言：「賢首！若我得作殺生事者，豈可不能",
    "T24n1451_017:0282a24": "取好麞鹿上妙之肉而充食耶？何容取此猪",
    "T24n1451_017:0282a25": "骨頭足自煮而食？有人盜得好肉已飡，餘骨",
    "T24n1451_017:0282a26": "頭蹄是他所棄，充糞掃物於我何辜。」彼言：「聖",
    "T24n1451_017:0282a27": "者！然出家人不應作此可惡之事。」苾芻白佛，",
    "T24n1451_017:0282a28": "佛言：「不應如是取糞掃物，作者得越法罪。」",
    "T24n1451_017:0282a29": "緣處同前。時有盜者，取他甘蔗，中間食訖根",
    "T24n1451_017:0282b01": "梢棄去。六眾行見，遂相告曰：「尊者！多有糞",
    "T24n1451_017:0282b02": "掃物，可共收將。」即便收取。時甘蔗主尋蹤",
    "T24n1451_017:0282b03": "來至，見彼六眾共收殘蔗，報言：「聖者！著大仙",
    "T24n1451_017:0282b04": "服為非法事。」答言：「賢首！若我得為偷盜事",
    "T24n1451_017:0282b05": "者，豈可不能取好甘蔗隨意噉食，而復取他",
    "T24n1451_017:0282b06": "所棄之物？然此甘蔗有人盜來，食好棄惡，我",
    "T24n1451_017:0282b07": "等收取。斯有何過？」彼言：「聖者！此譏嫌事，非",
    "T24n1451_017:0282b08": "出家人之所應作。」苾芻白佛，佛言：「不應如是",
    "T24n1451_017:0282b09": "取糞掃物，作者得越法罪。」",
    "T24n1451_017:0282b10": "緣處同前，時有盜者取多羅果，於闇林中好",
    "T24n1451_017:0282b11": "者選食惡者棄去。六眾因行見此遺物，事同",
    "T24n1451_017:0282b12": "甘蔗，乃至被俗訶責。苾芻白佛，佛言：「取者得",
    "T24n1451_017:0282b13": "越法罪。」",
    "T24n1451_017:0282b14": "緣處同前。時此城中有賣香童子，有好毛",
    "T24n1451_017:0282b15": "緂極生愛樂不同餘物，後因染患，雖加醫療",
    "T24n1451_017:0282b16": "無効將終，遂集諸親告言：「我亡之後勿以火",
    "T24n1451_017:0282b17": "焚，將此毛緂纏裹我身棄於林野。」現在諸親",
    "T24n1451_017:0282b18": "共安慰曰：「汝不須怖，豈遭病者並悉身亡？不",
    "T24n1451_017:0282b19": "久之間自當平復。」然命盡難留奄然氣斷，由",
    "T24n1451_017:0282b20": "於毛緂生重愛故，捨命之後生大癭鬼中。時",
    "T24n1451_017:0282b21": "彼親族以五色彩裝飾喪輿，毛緂纏尸送至",
    "T24n1451_017:0282b22": "林處。苾芻見已告屍林苾芻黑喜曰：「具壽！有",
    "T24n1451_017:0282b23": "賣香人因病身死，以好毛緂用裹屍骸棄在",
    "T24n1451_017:0282b24": "林內，是糞掃物可往取之。」彼便疾往詣屍林",
    "T24n1451_017:0282b25": "所取其毛緂。時彼非人即便起屍，堅捉其緂",
    "T24n1451_017:0282b26": "作如是語：「聖者黑喜！勿取我緂。」凡屍林人",
    "T24n1451_017:0282b27": "多有胸膽，便報鬼曰：「癡人！汝由愛緂生餓鬼",
    "T24n1451_017:0282b28": "中，今更欲往捺洛迦耶？汝今宜放。」黑喜愛著",
    "T24n1451_017:0282b29": "共鬼相爭，以脚踏之強牽而去，往逝多林。時",
    "T24n1451_017:0282c01": "彼屍鬼更增瞋恚隨逐不放，報言：「聖者！還我",
    "T24n1451_017:0282c02": "緂來。」彼不採錄便入寺中。然逝多林多有天",
    "T24n1451_017:0282c03": "龍藥叉諸大神祇之所守護，此鬼薄福不敢",
    "T24n1451_017:0282c04": "前行，於寺門前啼泣而住。佛知故問阿難陀",
    "T24n1451_017:0282c05": "曰：「何意門前非人啼泣？」即白佛言：「有黑喜苾",
    "T24n1451_017:0282c06": "芻取彼毛緂。」佛作是念：「看此非人深生愛著，",
    "T24n1451_017:0282c07": "若不得緂必歐熱血因即命終。」告阿難陀曰：",
    "T24n1451_017:0282c08": "「汝即宜去報彼黑喜還非人緂，若不與者歐",
    "T24n1451_017:0282c09": "血而死。既與緂已令使前行到彼林中，報言：",
    "T24n1451_017:0282c10": "『汝臥。』後以緂蓋。」時阿難陀宣教語彼黑喜苾",
    "T24n1451_017:0282c11": "芻，廣如上說，乃至後以緂蓋。黑喜聞已告",
    "T24n1451_017:0282c12": "阿難陀曰：「如佛所教，不敢違越。」即報鬼曰：「愛",
    "T24n1451_017:0282c13": "毛緂者可在前行。」至林遣臥，隨言即臥，以緂",
    "T24n1451_017:0282c14": "蓋上。時彼非人便以脚踏黑喜苾芻，黑喜",
    "T24n1451_017:0282c15": "有大力僅得免死。苾芻白佛，佛言：「苾芻不應",
    "T24n1451_017:0282c16": "隨宜輒取屍林處衣，亦復不應作如是與，若",
    "T24n1451_017:0282c17": "取衣時從足向頭，若與衣時從頭向足。苾芻",
    "T24n1451_017:0282c18": "當知：屍林處衣有五過失。云何為五？一、惡",
    "T24n1451_017:0282c19": "彩色；二、臭氣；三、無力；四、多虱；五、藥叉所持。",
    "T24n1451_017:0282c20": "若其死屍身無瘡處不應取衣。」聞佛制已，六",
    "T24n1451_017:0282c21": "眾即便將狗而去，不信見譏，問言：「聖者！仁將",
    "T24n1451_017:0282c22": "犬去向彼空林，豈殺畜耶？」苾芻白佛，佛言：",
    "T24n1451_017:0282c23": "「不應將狗隨去。」便以刀傷損而取其衣，佛言：",
    "T24n1451_017:0282c24": "「不應如是。若有虫蟻損傷身者，後當取衣。」",
    "T24n1451_017:0282c25": "彼得衣已隨便即披，佛言：「不得即披，可七八",
    "T24n1451_017:0282c26": "日置叢林中，待風日吹曬已，然後浣染方可",
    "T24n1451_017:0282c27": "披著。」即披入寺旋禮制底。苾芻白佛，佛言：「屍",
    "T24n1451_017:0282c28": "林苾芻所有行法我今應制，屍林苾芻披死",
    "T24n1451_017:0282c29": "人衣，不得入寺、不禮制底，若樂禮者離一尋",
    "T24n1451_017:0283a01": "外，不受用僧房及床敷等，不入眾坐，不為俗",
    "T24n1451_017:0283a02": "人宣說法義，不往俗家。若有緣須至者，應",
    "T24n1451_017:0283a03": "立門外。主命入者，答曰：『我住屍林。』若言：『我",
    "T24n1451_017:0283a04": "今獲大福利，幸蒙聖者勝杜多人來過我舍。』",
    "T24n1451_017:0283a05": "聞如是語，即應入舍，不坐床座。若喚坐者，",
    "T24n1451_017:0283a06": "答曰：『我住屍林。』若說難遭，即應為坐，勿致疑",
    "T24n1451_017:0283a07": "惑。屍林苾芻不依教者得越法罪。」",
    "T24n1451_017:0283a08": "緣處同前。時諸苾芻所有刀針隨處安置被",
    "T24n1451_017:0283a09": "垢所損，苾芻白佛，佛言：「不應隨處安置，應",
    "T24n1451_017:0283a10": "安針氈。」苾芻不解如何當作？佛言：「應用氈",
    "T24n1451_017:0283a11": "片或於布帛炙黃臘拭裹方刀針即不生",
    "T24n1451_017:0283a12": "垢。」",
    "T24n1451_017:0283a13": "緣處同前。時吐羅難陀苾芻尼，彼先停貯假",
    "T24n1451_017:0283a14": "琉璃器，有尼渴逼欲求水飲，詣彼尼所，問",
    "T24n1451_017:0283a15": "言：「聖者！我為渴逼，與琉璃器欲將飲水。」報言：",
    "T24n1451_017:0283a16": "「此即是器，汝可持用。」用時墮地便破。後於異",
    "T24n1451_017:0283a17": "時吐羅難陀憶所借器，即從彼索：「還我器來。」",
    "T24n1451_017:0283a18": "彼言：「聖者！手執不牢墮地打破，別造當還。」答",
    "T24n1451_017:0283a19": "言：「與我舊物。」如是多時故相煩擾。告諸苾芻，",
    "T24n1451_017:0283a20": "苾芻白佛。佛作是念：「尼於瑠璃器飲水有如",
    "T24n1451_017:0283a21": "是過，故尼不應於此器中飲水噉食，若受用",
    "T24n1451_017:0283a22": "者得越法罪。」",
    "T24n1451_017:0283a23": "第四門第七子攝頌曰：",
    "T24n1451_017:0283a24": "　寺中應遍畫、　　然火并洗浴、",
    "T24n1451_017:0283a25": "　鉢水不蹈葉、　　連鞋食不應。",
    "T24n1451_017:0283a26": "緣處同前。給孤長者施園之後作如是念：「若",
    "T24n1451_017:0283a27": "不彩畫便不端嚴，佛若許者我欲莊飾。」即往",
    "T24n1451_017:0283a28": "白佛，佛言：「隨意當畫。」聞佛聽已，集諸彩色",
    "T24n1451_017:0283a29": "并喚畫工，報言：「此是彩色，可畫寺中。」答曰：",
    "T24n1451_017:0283b01": "「從何處作？欲畫何物？」報言：「我亦未知，當往問",
    "T24n1451_017:0283b02": "佛。」佛言：「長者！於門兩頰應作執杖藥叉，次傍",
    "T24n1451_017:0283b03": "一面作大神通變，又於一面畫作五趣生死",
    "T24n1451_017:0283b04": "之輪，簷下畫作本生事。佛殿門傍畫持鬘藥",
    "T24n1451_017:0283b05": "叉，於講堂處畫老宿苾芻宣揚法要，於食堂",
    "T24n1451_017:0283b06": "處畫持餅藥叉，於庫門傍畫執寶藥叉，安水",
    "T24n1451_017:0283b07": "堂處畫龍持水瓶著妙瓔珞，浴室火堂依天",
    "T24n1451_017:0283b08": "使經法式畫之，并畫少多地獄變，於瞻病堂",
    "T24n1451_017:0283b09": "畫如來像躬自看病，大小行處畫作死屍形",
    "T24n1451_017:0283b10": "容可畏，若於房內應畫白骨髑髏。」是時長者",
    "T24n1451_017:0283b11": "從佛聞已禮足而去，依教畫飾。既並畫已，時",
    "T24n1451_017:0283b12": "有不作意苾芻，隨處然火烟熏損畫。苾芻白",
    "T24n1451_017:0283b13": "佛，佛言：「我聽苾芻作然火堂。若有須者於此",
    "T24n1451_017:0283b14": "然火，非於餘處，作者得越法罪。」時有病人要",
    "T24n1451_017:0283b15": "須然火，於房簷下不敢輒然，佛言：「可寺外或",
    "T24n1451_017:0283b16": "寺中庭然，待烟盡方持火入。」",
    "T24n1451_017:0283b17": "緣處同前。苾芻於簷下洗浴濕損壁畫，佛言：",
    "T24n1451_017:0283b18": "「不應爾。可於寺內近一角頭，面向佛像而為",
    "T24n1451_017:0283b19": "澡浴，或可別作洗浴之室。」室中有泥，佛言：「安",
    "T24n1451_017:0283b20": "甎應為水竇。若有不淨時時洗決，或近水渠",
    "T24n1451_017:0283b21": "為澡浴事。」",
    "T24n1451_017:0283b22": "緣處同前。於此城中有婆羅門，其子遇患，至",
    "T24n1451_017:0283b23": "醫人所，問言：「我子有如是病，幸為處方。」其人",
    "T24n1451_017:0283b24": "信敬，報言：「仁可向聖眾處乞取鉢水，用洗身",
    "T24n1451_017:0283b25": "形必當得差。」時婆羅門聞已便去，往給園中，",
    "T24n1451_017:0283b26": "六眾在門。鄔波難陀見婆羅門，報言：「善來！何",
    "T24n1451_017:0283b27": "現遲遲猶如初月？」彼言：「畔睇聖者！我實希來",
    "T24n1451_017:0283b28": "今幸相見，若數來者仁生賤心。」問曰：「仁何故",
    "T24n1451_017:0283b29": "來？」答言：「聖者！我子病重，往問醫人，彼言：『可",
    "T24n1451_017:0283c01": "乞聖眾鉢水洗得病除。』我故來乞，幸願施與。」",
    "T24n1451_017:0283c02": "鄔波難陀報言：「且住，我為取水。」即便入寺食",
    "T24n1451_017:0283c03": "已洗鉢，取殘餅[麩夫+少]菜餅果雜葉，以水和攪",
    "T24n1451_017:0283c04": "持出寺外，報婆羅門曰：「此是鉢水，汝可取用。」",
    "T24n1451_017:0283c05": "彼言：「聖者！我兒寧死，豈能將此不淨之物用",
    "T24n1451_017:0283c06": "洗身耶？」鄔波難陀曰：「如汝信心堅固成就，其",
    "T24n1451_017:0283c07": "子亦應得病瘳損。」時婆羅門深生輕賤。苾芻",
    "T24n1451_017:0283c08": "白佛，佛作是念：「由將惡物置在鉢中有如是",
    "T24n1451_017:0283c09": "過，是故我今告諸苾芻，不以惡物置於鉢內，",
    "T24n1451_017:0283c10": "若有作者得越法罪。然諸苾芻授他鉢水，所",
    "T24n1451_017:0283c11": "有行法我今當制：先可三遍淨洗其鉢，盛水",
    "T24n1451_017:0283c12": "滿中，以佛經頌呪之數遍，然後授與。若不依",
    "T24n1451_017:0283c13": "者得越法罪。」",
    "T24n1451_017:0283c14": "緣處同前。時諸苾芻每食噉時，替鉢之葉便",
    "T24n1451_017:0283c15": "以脚蹈，俗旅見譏：「沙門釋子實不清淨，安鉢",
    "T24n1451_017:0283c16": "之葉脚蹈而食。」苾芻白佛，佛言：「苾芻不應蹈",
    "T24n1451_017:0283c17": "葉而食，作者得越法罪。」",
    "T24n1451_017:0283c18": "佛在廣嚴城。時有苾芻著革屣食，俗旅譏云：",
    "T24n1451_017:0283c19": "「沙門釋子食不清淨。」佛言：「不應如是著鞋履",
    "T24n1451_017:0283c20": "食，作者得越法罪。」時諸病人脫去革屣食便",
    "T24n1451_017:0283c21": "增病，佛言：「若病人，不脫革屣踏上而食。」",
    "T24n1451_017:0283c22": "第四門第八子攝頌曰：",
    "T24n1451_017:0283c23": "　無鉢度大賊、　　安居無依止、",
    "T24n1451_017:0283c24": "　五年同利養、　　負重不應為。",
    "T24n1451_017:0283c25": "緣在室羅伐城。鄔波難陀度一弟子無鉢可",
    "T24n1451_017:0283c26": "與，眾人食時各自洗鉢，置於淨處出行禮塔，",
    "T24n1451_017:0283c27": "新出家者見鉢便念：「比有閑鉢，我今將去食",
    "T24n1451_017:0283c28": "後當還。」即便欲取上座阿若憍陳如鉢，餘人",
    "T24n1451_017:0283c29": "報言：「具壽！此是尊者鉢，汝不應將。」復更取餘",
    "T24n1451_017:0284a01": "尊者馬勝、賢善等鉢。苾芻問曰：「汝無鉢耶？」答",
    "T24n1451_017:0284a02": "言：「我無。」「誰先無鉢度汝出家？」答曰：「鄔波馱耶",
    "T24n1451_017:0284a03": "鄔波難陀與我出家。」苾芻譏恥：「除彼惡行，誰",
    "T24n1451_017:0284a04": "不與鉢令他出家？」苾芻白佛，佛言：「不應無鉢",
    "T24n1451_017:0284a05": "與他出家，作者得越法罪。凡欲與他為出家",
    "T24n1451_017:0284a06": "者，先當與辦所須六物三衣敷具鉢及水羅。」",
    "T24n1451_017:0284a07": "具壽鄔波離請世尊曰：「知其無鉢與受近圓，",
    "T24n1451_017:0284a08": "成近圓不？」佛言：「成。受眾得越法罪。」「時有苾芻",
    "T24n1451_017:0284a09": "以其小鉢或絕大鉢，或以白鉢與受近圓，成",
    "T24n1451_017:0284a10": "近圓不？」佛言：「成。受眾得越法罪。」",
    "T24n1451_017:0284a11": "緣處同前。時有大賊偷他物時，主既覺已棄",
    "T24n1451_017:0284a12": "物逃走，往逝多林。道行既困，止一樹下掌頰",
    "T24n1451_017:0284a13": "而住。時鄔波難陀於日初分，執持衣鉢入城",
    "T24n1451_017:0284a14": "乞食，於路見賊，問：「汝何人？」答曰：「我是貧人。」",
    "T24n1451_017:0284a15": "問言：「若爾，何不出家？」答曰：「說我情事方論出",
    "T24n1451_017:0284a16": "家，我是大賊誰當攝受？」答曰：「世尊教法慈念",
    "T24n1451_017:0284a17": "為先，誰不悲憐共相引接？汝須發意，我與出",
    "T24n1451_017:0284a18": "家。」「善哉聖者！我今出俗。」鄔波難陀即與出家",
    "T24n1451_017:0284a19": "并受圓具，報言：「賢首！豈見於鹿能養鹿耶？室",
    "T24n1451_017:0284a20": "羅伐城處所寬廣，即是祖父所行之處，宜當",
    "T24n1451_017:0284a21": "乞食以自供身。」聞是語已，於日初分，執持衣",
    "T24n1451_017:0284a22": "鉢入城乞食。巡歷之時，彼諸俗人咸皆憶",
    "T24n1451_017:0284a23": "識，遂相告曰：「此是大賊，今得出家。」復共譏",
    "T24n1451_017:0284a24": "曰：「善哉！沙門釋子知是大賊亦與出家，白日",
    "T24n1451_017:0284a25": "巡家諳知處所，夜便作賊竊取他財。」苾芻",
    "T24n1451_017:0284a26": "白佛，佛作是念：「度賊出家有如是過。」告諸苾",
    "T24n1451_017:0284a27": "芻曰：「若是大賊勿與出家，度者得越法罪。」時",
    "T24n1451_017:0284a28": "有苾芻，不知是賊而不與出家，遂作難緣乖",
    "T24n1451_017:0284a29": "出離道，佛言：「若知是賊，不與出家。若不知者",
    "T24n1451_017:0284b01": "隨意當與。若有人來求出家者，應先問言：『汝",
    "T24n1451_017:0284b02": "非大賊不？』不問出家，得越法罪。」",
    "T24n1451_017:0284b03": "緣處同前。時有住處，有一苾芻多有門人而",
    "T24n1451_017:0284b04": "來依止。此師命過無依止人，共相謂曰：「我",
    "T24n1451_017:0284b05": "既無依欲何所作？」苾芻白佛，佛言：「彼諸門人",
    "T24n1451_017:0284b06": "應更求覓有德之人，供給好房放免知事，侍",
    "T24n1451_017:0284b07": "人臥具咸令無闕。若得者善。必其無者，時",
    "T24n1451_017:0284b08": "諸苾芻不應於此處經第二褒灑陀，違者得",
    "T24n1451_017:0284b09": "越法罪。」復有苾芻，於一住處欲為依止，其依",
    "T24n1451_017:0284b10": "止師忽然命過，諸人議曰：「我欲如何？」白佛，佛",
    "T24n1451_017:0284b11": "言：「此等亦可求依止師同前供給。若得者善。",
    "T24n1451_017:0284b12": "若其無者，苾芻於此不應為夏。違者得越法",
    "T24n1451_017:0284b13": "罪。」復有苾芻，於一住處作前安居，有一依止",
    "T24n1451_017:0284b14": "師遇患身死，諸人議曰：「我欲如何？」白佛，佛",
    "T24n1451_017:0284b15": "言：「應可求覓依止師同前供給。若得者善。若",
    "T24n1451_017:0284b16": "其無者，時諸苾芻應向餘處求依止師而為",
    "T24n1451_017:0284b17": "後夏。違者得越法罪。」",
    "T24n1451_017:0284b18": "復有苾芻，依止一師作後安居，師遂身亡。佛",
    "T24n1451_017:0284b19": "言：「可於兩月共相撿察謹慎而住，過兩月已",
    "T24n1451_017:0284b20": "有依止人同前供給。若其無者，不得更過第",
    "T24n1451_017:0284b21": "二長淨，可向餘處求依止師。違者得越法罪。」",
    "T24n1451_017:0284b22": "復有苾芻，於一住處出家圓具，本師身死，不",
    "T24n1451_017:0284b23": "知如何？佛言：「所有事業皆悉同前依止師作，",
    "T24n1451_017:0284b24": "如有違者得越法罪。」",
    "T24n1451_017:0284b25": "緣處同前。於一聚落有大長者，造一住處眾",
    "T24n1451_017:0284b26": "事具足，捨與四方僧伽。後於異時被官拘",
    "T24n1451_017:0284b27": "執，苾芻聞已棄寺他行，有三寶物被賊偷去。",
    "T24n1451_017:0284b28": "長者得脫，苾芻知已還來相問：「長者，先知棄",
    "T24n1451_017:0284b29": "寺而去，失受用物。」長者白言：「何因聖者棄寺",
    "T24n1451_017:0284c01": "他行？」答曰：「我聞長者為王所執，心生惶懼遂",
    "T24n1451_017:0284c02": "即逃奔。」答曰：「我雖被禁，餘有宗親豈皆拘執，",
    "T24n1451_017:0284c03": "彼能供給，何事怱遽？」彼聞默爾。苾芻白佛，佛",
    "T24n1451_017:0284c04": "言：「不應逃走。應問寺主所有宗親：『寺主被拘，",
    "T24n1451_017:0284c05": "仁等頗能相供濟不？』若能者善。若不能者，五",
    "T24n1451_017:0284c06": "歲以來隨緣乞食守護而住。寺主脫者善。若",
    "T24n1451_017:0284c07": "不脫者，於隨近寺五年之中同一利養、別為",
    "T24n1451_017:0284c08": "長淨。應作羯磨，敷座席鳴揵椎，言白告已",
    "T24n1451_017:0284c09": "大眾皆集，令一苾芻作白羯磨，應如是作：",
    "T24n1451_017:0284c10": "「『大德僧伽聽！今某住處造寺施主，若為王、",
    "T24n1451_017:0284c11": "若為賊之所拘執。若僧伽時至聽者，僧伽應",
    "T24n1451_017:0284c12": "許僧伽今此住處與某住處，於五年中作同",
    "T24n1451_017:0284c13": "利養、別長淨。白如是。』次作羯磨。",
    "T24n1451_017:0284c14": "「『大德僧伽聽！今某住處造寺施主，若為王、若",
    "T24n1451_017:0284c15": "為賊之所拘執。僧伽今此住處與某住處，於",
    "T24n1451_017:0284c16": "五年中作同利養、別長淨。若諸具壽聽此處",
    "T24n1451_017:0284c17": "彼處於五年中作同利養、別長淨者默然，若",
    "T24n1451_017:0284c18": "不許者說。』『僧伽已於此處彼處於五年中作",
    "T24n1451_017:0284c19": "同利養、別長淨竟。僧伽已聽許，由其默然故，",
    "T24n1451_017:0284c20": "我今如是持。』",
    "T24n1451_017:0284c21": "「若滿五年主來者善。若不來者，乃至十年如",
    "T24n1451_017:0284c22": "是應作同利養、別長淨。主來者善。若不來者，",
    "T24n1451_017:0284c23": "所有臥具及諸雜物，寄隨近寺牢閉寺門隨意",
    "T24n1451_017:0284c24": "當去。若主來時，所寄之物悉當還彼。若還者",
    "T24n1451_017:0284c25": "善，不還者苾芻得越法罪。」",
    "T24n1451_017:0284c26": "緣處同前。六眾苾芻身擎重擔，俗旅見時便",
    "T24n1451_017:0284c27": "生譏笑：「我等俗人有父母妻子王官人事共",
    "T24n1451_017:0284c28": "相養育，自身負擔正是其宜。仁今為誰作斯",
    "T24n1451_017:0284c29": "勞苦？」彼聞默爾。苾芻白佛，佛言：「苾芻不應身",
    "T24n1451_017:0285a01": "持重擔，作者得越法罪。」是時六眾聞此制已，",
    "T24n1451_017:0285a02": "即於頭背腰髁而擎重擔，還招譏醜。「不應如",
    "T24n1451_017:0285a03": "是擎持重擔，作者得越法罪。」",
    "T24n1451_017:0285a04": "第四門第九子攝頌曰：",
    "T24n1451_017:0285a05": "　四依求六物、　　賊盜苾芻衣、",
    "T24n1451_017:0285a06": "　委寄五種殊、　　須知染方法。",
    "T24n1451_017:0285a07": "緣處同前。時有婆羅門欲求出家，往逝多林。",
    "T24n1451_017:0285a08": "既入寺已，見諸苾芻執錫持鉢欲行乞食。彼",
    "T24n1451_017:0285a09": "見苾芻作如是念：「我今問彼何處行耶？」問言：",
    "T24n1451_017:0285a10": "「聖者！欲何處去？」答曰：「我行乞食。」問曰：「豈諸",
    "T24n1451_017:0285a11": "苾芻皆乞食耶？」答曰：「諸有大德眾所知者，多",
    "T24n1451_017:0285a12": "諸施主持食來施，無知識者自行乞食。」彼作",
    "T24n1451_017:0285a13": "是念：「我若出家，還同乞食有何殊異？來投釋",
    "T24n1451_017:0285a14": "子不免劬勞。」復作是念：「我今更可問餘苾芻，",
    "T24n1451_017:0285a15": "唯依乞食而作出家，為更有餘事？」即詣餘人",
    "T24n1451_017:0285a16": "所，彼既見已問言：「何故仁今得來？」答言：「聖",
    "T24n1451_017:0285a17": "者！有事須來今欲請問：仁等何依而為出家？」",
    "T24n1451_017:0285a18": "答曰：「善問。且當安坐，吾為汝說。」其人心欲",
    "T24n1451_017:0285a19": "希求出家，禮已而坐。苾芻報言：「於佛法中為",
    "T24n1451_017:0285a20": "出家者，有四依事，出家近圓成苾芻性。云何",
    "T24n1451_017:0285a21": "為四？佛告苾芻：『著糞掃衣清淨易得，乞食活",
    "T24n1451_017:0285a22": "命、在樹下居、用陳棄藥清淨易得，依此出",
    "T24n1451_017:0285a23": "家成苾芻性。』」時婆羅門聞是語已，報言：「聖者！",
    "T24n1451_017:0285a24": "誰能依此而為活命？我之本意求覓出家，見",
    "T24n1451_017:0285a25": "此難行我今辭去。」遂與出家近圓為大障礙。",
    "T24n1451_017:0285a26": "苾芻白佛，佛作是念：「未出家人先告四依有",
    "T24n1451_017:0285a27": "如是過，由此苾芻見未出家未近圓者，不應",
    "T24n1451_017:0285a28": "為彼說四依法，若近圓後方可為說。預先說",
    "T24n1451_017:0285a29": "者得越法罪。」",
    "T24n1451_017:0285b01": "緣處同前。有一長者，娶妻未久便誕一男，年",
    "T24n1451_017:0285b02": "漸長大。其父瞋責，便作是念：「父難承事，宜可",
    "T24n1451_017:0285b03": "出家。」便往逝多林。時鄔波難陀見而問曰：「何",
    "T24n1451_017:0285b04": "故得來？」答曰：「我欲出家。」報言：「斯為善事，如佛",
    "T24n1451_017:0285b05": "所說：『夫出家者有五勝利，廣說如前，佛所讚",
    "T24n1451_017:0285b06": "歎。』然出家者須得六物。」問言：「何者為六？」答",
    "T24n1451_017:0285b07": "曰：「三衣、鉢盂、水羅敷具。」報言：「我無。」鄔波難陀",
    "T24n1451_017:0285b08": "曰：「汝今且去，我為方求所須六物。」彼辭而",
    "T24n1451_017:0285b09": "去。知父已棄，不歸本舍往親眷家。親屬知是",
    "T24n1451_017:0285b10": "長者之子欲求出家，便不放去即為娶妻。具",
    "T24n1451_017:0285b11": "壽鄔波難陀求得六物，後於異時入城乞食，",
    "T24n1451_017:0285b12": "見彼童子報言：「賢首！我得六物，汝今可來，當",
    "T24n1451_017:0285b13": "為出家。」答言：「聖者！我亦求得所須六物。」問",
    "T24n1451_017:0285b14": "曰：「如何六物？」答曰：「所謂眼、耳、鼻、舌、身、意。」鄔",
    "T24n1451_017:0285b15": "波難陀問曰：「此是何物？」彼即答曰：「我諸眷",
    "T24n1451_017:0285b16": "屬為我娶婦具足六根，由是我今不能出家。」",
    "T24n1451_017:0285b17": "以此因緣，遂與出家近圓為大障礙。苾芻白",
    "T24n1451_017:0285b18": "佛，佛言：「從今已後若貧人來欲出家近圓者，",
    "T24n1451_017:0285b19": "應可為借所須六物。何以故，於善法律出家",
    "T24n1451_017:0285b20": "近圓，成苾芻性實難遭遇。既近圓已，後自經",
    "T24n1451_017:0285b21": "求還他本物。」",
    "T24n1451_017:0285b22": "緣處同前。時有眾多苾芻人間遊行，中路遭",
    "T24n1451_017:0285b23": "賊劫奪苾芻所有衣物，往逝多林賣所盜物，",
    "T24n1451_017:0285b24": "被奪苾芻亦至林所，見自衣鉢悉皆識認，即",
    "T24n1451_017:0285b25": "皆大聲告諸人曰：「捉賊！捉賊！我等衣鉢是此",
    "T24n1451_017:0285b26": "劫來。」囂聲遠聞，賊便走散。苾芻各各自取衣",
    "T24n1451_017:0285b27": "鉢隨處而住，作如是念：「此等諸物更合取不？」",
    "T24n1451_017:0285b28": "苾芻白佛，佛言：「不應驚彼，其所劫者即是彼",
    "T24n1451_017:0285b29": "物。」如佛所言其所劫者即是彼物者，復有苾",
    "T24n1451_017:0285c01": "芻人間遊行，賊奪其物。賊手觸著苾芻衣鉢，",
    "T24n1451_017:0285c02": "苾芻便棄，遂於衣鉢廢闕受用。佛言：「苾芻",
    "T24n1451_017:0285c03": "失物不應造次即作捨心，乃至其賊心未安",
    "T24n1451_017:0285c04": "隱，作屬已心來見時應取。」復有苾芻同前遭",
    "T24n1451_017:0285c05": "賊，賊詣給園賣其衣物。苾芻見衣悉皆憶",
    "T24n1451_017:0285c06": "識，執捉其賊將付王家，即便枷棒打拷楚毒",
    "T24n1451_017:0285c07": "受眾苦惱。苾芻白佛，佛言：「不應將賊付彼官",
    "T24n1451_017:0285c08": "人，可為說法從其乞物，若不與者應還半價。",
    "T24n1451_017:0285c09": "若仍不與應全與直。何以故？成就衣鉢卒難",
    "T24n1451_017:0285c10": "可得。」",
    "T24n1451_017:0285c11": "緣處同前。時諸苾芻用牛糞土及以齒木并",
    "T24n1451_017:0285c12": "雜染汁，行出外時無顧戀心棄擲而去。時諸",
    "T24n1451_017:0285c13": "苾芻雖見棄去有疑惑心，皆不敢用遂便爛",
    "T24n1451_017:0285c14": "壞。時諸苾芻以緣白佛，佛言：「作親友想用。凡",
    "T24n1451_017:0285c15": "是親友可委寄人有其五種：一者心相愛愍；",
    "T24n1451_017:0285c16": "二者近為得意；三者是所尊重；四者久故通",
    "T24n1451_017:0285c17": "懷；五者聞用己財心生歡喜。此五人物雖不",
    "T24n1451_017:0285c18": "問主，用時無咎。又復觀知他所棄物，作無主",
    "T24n1451_017:0285c19": "想用亦無過。」",
    "T24n1451_017:0285c20": "緣處同前。佛許染衣，便於寺外露地及經行",
    "T24n1451_017:0285c21": "處而為染作，被塵土污及風雨濕。苾芻白佛，",
    "T24n1451_017:0285c22": "佛言：「可於寺內而為染作。」寺內染時染汁墮",
    "T24n1451_017:0285c23": "地猶如血色，俗人見時作如是語：「聖者！此處",
    "T24n1451_017:0285c24": "殺牛羊耶？」答曰：「非殺眾生，是染汁墮地。」報言：",
    "T24n1451_017:0285c25": "「聖者！染汁墮地何不掃除？」佛言：「可於染處牛",
    "T24n1451_017:0285c26": "糞及泥塗拭令淨。」彼遂重塗損石灰地，佛言：",
    "T24n1451_017:0285c27": "「石灰地處可以水洗，餘處應塗。若違者得越",
    "T24n1451_017:0285c28": "法罪。」",
    "T24n1451_017:0285c29": "第四門第十子攝頌曰：",
    "T24n1451_017:0286a01": "　須知栽樹法、　　賊緂作神通、",
    "T24n1451_017:0286a02": "　若得上帔衣、　　不應割去繢。",
    "T24n1451_017:0286a03": "緣在王舍城竹林園中，爾時世尊於勝身山，",
    "T24n1451_017:0286a04": "令天帝釋得見諦已，其影勝王即於此處建",
    "T24n1451_017:0286a05": "大法會，盡摩揭陀所有人眾悉皆雲集，山無",
    "T24n1451_017:0286a06": "樹木人眾聚時為熱所困，報苾芻曰：「善哉仁",
    "T24n1451_017:0286a07": "等！可於此處栽植樹陰。」答曰：「世尊未許。」報",
    "T24n1451_017:0286a08": "言：「賢首！有何違處？」苾芻默然。佛言：「我聽種",
    "T24n1451_017:0286a09": "樹。」苾芻種樹便棄而去，其樹便死。時諸人眾",
    "T24n1451_017:0286a10": "至第二年還來集會，同前熱逼，問言：「聖者！先",
    "T24n1451_017:0286a11": "栽樹耶？」答曰：「已種。」「今何故無？」報言：「種了棄",
    "T24n1451_017:0286a12": "去不為防守，致使摧殘復多枯死。」俗人曰：「仁",
    "T24n1451_017:0286a13": "等初生，父母若不將養必當損壞，樹須將護",
    "T24n1451_017:0286a14": "待大方行。」苾芻白佛，佛言：「不應種樹即棄他",
    "T24n1451_017:0286a15": "行。」苾芻不知云何養護？「冬月恐損，應以草蓋。」",
    "T24n1451_017:0286a16": "野火便燒，佛言：「當於四邊壘墼遮護。」復為熱",
    "T24n1451_017:0286a17": "傷，佛言：「應通窓穴。」夏雨如篅停水爛壞，佛",
    "T24n1451_017:0286a18": "言：「夏時可除圍壁，應通水穴。」其樹未大棄去，",
    "T24n1451_017:0286a19": "同前致損，苾芻白佛，佛言：「種樹行法我今當",
    "T24n1451_017:0286a20": "制，若是花樹花發隨行，若是果樹著子方去。」",
    "T24n1451_017:0286a21": "時有苾芻有要緣務事必須行，不知云何？佛",
    "T24n1451_017:0286a22": "言：「應委守園人及親友者隨意而去。」",
    "T24n1451_017:0286a23": "緣處同前。時北方健陀羅王附上毛緂與影",
    "T24n1451_017:0286a24": "勝王，王既得已將奉尊者畢隣陀婆蹉，尊者",
    "T24n1451_017:0286a25": "便披向阿蘭若。賊聞此事，王得上緂與尊者",
    "T24n1451_017:0286a26": "披在阿蘭若，共相議曰：「此是好物，我等如何？」",
    "T24n1451_017:0286a27": "一人報曰：「可行奪取，餘更何云？」即便夜至阿",
    "T24n1451_017:0286a28": "蘭若處杖扣其門，尊者問曰：「汝是何人？」答言：",
    "T24n1451_017:0286a29": "「聖者！我是賊徒。」問曰：「欲何所覓？」答曰：「欲取",
    "T24n1451_017:0286b01": "上緂。」「若如是者窓中舒臂。」賊便展手，是時尊",
    "T24n1451_017:0286b02": "者作念加持：「勿令此緂被截、被燒，出莫令盡。」",
    "T24n1451_017:0286b03": "其賊遂即抽出一邊，拔之不已便成大聚不",
    "T24n1451_017:0286b04": "知窮盡，遂以刀割刀不能傷。復以火燒火不",
    "T24n1451_017:0286b05": "能著，告言：「聖者畢隣陀婆蹉！何因惱我？」答",
    "T24n1451_017:0286b06": "言：「癡人！汝不惱我，我何惱汝？盡汝勇健努力",
    "T24n1451_017:0286b07": "拔取，我終不放。」賊相謂曰：「尊者有大神通，我",
    "T24n1451_017:0286b08": "非彼敵，宜當逃竄勿被王收。」便棄毛緂滅影",
    "T24n1451_017:0286b09": "而去。苾芻白佛，佛作是念：「由披上緂住蘭若",
    "T24n1451_017:0286b10": "中有如是過。」告諸苾芻曰：「畢隣陀婆蹉所作",
    "T24n1451_017:0286b11": "非理，披此上緂住蘭若中，是故苾芻不應披",
    "T24n1451_017:0286b12": "此上價之緂住曠野中。若有作者得越法罪。",
    "T24n1451_017:0286b13": "若有蘭若苾芻得斯好緂，應著村中令人守",
    "T24n1451_017:0286b14": "護。」後有蘭若苾芻得他好緂寄在俗舍，身往",
    "T24n1451_017:0286b15": "林中，遂被蟲食。佛言：「不應如是，於其衣內安",
    "T24n1451_017:0286b16": "苦蔘葉、或安阿魏、或苦楝葉，此等若無應安",
    "T24n1451_017:0286b17": "架上時時曬暴。」",
    "T24n1451_017:0286b18": "緣在室羅伐城。給孤長者常來禮佛及諸尊",
    "T24n1451_017:0286b19": "者，時屬寒天，見諸苾芻踡脊而臥。長者既見",
    "T24n1451_017:0286b20": "不修善品隨處而眠，問言：「聖者！世尊之教一",
    "T24n1451_017:0286b21": "向專修。何故聖者棄其善品隨處而臥？」答言：",
    "T24n1451_017:0286b22": "「長者！我忍寒苦，何暇專修？」長者聞已禮而辭",
    "T24n1451_017:0286b23": "去，既至宅中以五百張白疊衣帔，持來寺",
    "T24n1451_017:0286b24": "內奉施僧伽。苾芻得已截其縷繢，染以赤",
    "T24n1451_017:0286b25": "石隨意而披。長者後來於諸房門，觀其帔疊",
    "T24n1451_017:0286b26": "悉皆不見，問言：「聖者！我施帔物今何不見？」苾",
    "T24n1451_017:0286b27": "芻以事具答，報言：「聖者！我以如是勝妙上帔，",
    "T24n1451_017:0286b28": "因何割壞？唯願留繢受用。」苾芻白佛，佛言：",
    "T24n1451_017:0286b29": "「僧祇之物不應割繢直爾而用。割者得越法",
    "T24n1451_017:0286c01": "罪。」",
    "T24n1451_017:0286c02": "根本說一切有部毘奈耶雜事卷第十七"
}